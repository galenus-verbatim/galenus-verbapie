<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:3.7">
<span class="pb page1" data-page="8.685" id="p8.685"></span>
<span class="milestone ed1page page1" data-n="3.39" data-unit="ed1page" id="ed1page.3.39"></span>
<span class="milestone ed2page page1" data-n="8.77" data-unit="ed2page" id="ed2page.8.77"></span>
            <p>
<span class="lb" data-page="8.685" data-line="16" id="l8.685.16"></span>Μεταβὰς οὖν ἤδη πρὸς τὸν περὶ τῆς σκληρότητός
<span class="lb" data-page="8.685" data-line="17" id="l8.685.17"></span>τε καὶ μαλακότητος λόγον, ἐπιδεῖξαι πειράσομαι
<span class="lb" data-page="8.685" data-line="18" id="l8.685.18"></span>κᾀνταῦθα τὴν περὶ τὰ ὀνόματα πλημμέλειαν τῶν ἀνδρῶν,
<span class="lb" data-page="8.685" data-line="19" id="l8.685.19"></span>δι’ ἣν ἀναγκαίως καὶ περὶ τὴν διάγνωσίν τε καὶ ﻿
<span class="pb" data-page="8.686" id="p8.686"></span>
<span class="lb" data-page="8.686" data-line="1" id="l8.686.1"></span>πρόγνωσιν ἐσφάλησαν. ἓν γὰρ κυρίως σημαίνοντος ἑκατέρου
<span class="lb" data-page="8.686" data-line="2" id="l8.686.2"></span>τῶν ὀνομάτων, οὐκ οἶδ’ ὅπως ἐκ μεταφορῶν οὗτοι μεταφορὰς
<span class="lb" data-page="8.686" data-line="3" id="l8.686.3"></span>ποιοῦσι. τίς γοῦν οὐκ οἶδεν ὡς τὸν μὲν σίδηρον καὶ
<span class="lb" data-page="8.686" data-line="4" id="l8.686.4"></span>τὸν λίθον καὶ τὸ ξύλον σκληρὰ σώματα εἶναί φαμεν,
<span class="lb" data-page="8.686" data-line="5" id="l8.686.5"></span>ἔλαιον δὲ καὶ μέλι καὶ γάλα καὶ ὕδωρ μαλακά; κριτήριον
<span class="lb" data-page="8.686" data-line="6" id="l8.686.6"></span>γὰρ, οἶμαι, πάντες ἄνθρωποι σκληροῦ καὶ μαλακοῦ σώματος
<span class="lb" data-page="8.686" data-line="7" id="l8.686.7"></span>ἔχομεν τὴν ἁφήν. ταύτην οὖν ἐπιβάλλοντες τοῖς ἐντὸς
<span class="lb" data-page="8.686" data-line="8" id="l8.686.8"></span>ὑποκειμένοις, ὅσα μὲν ἂν αὐτὴν εὑρίσκωμεν ὑποδεχόμενα καὶ
<span class="lb" data-page="8.686" data-line="9" id="l8.686.9"></span>οἷον ἐγκαταβαινούσῃ πως ὑπείκοντα, μαλακὰ προσαγορεύομεν·
<span class="lb" data-page="8.686" data-line="10" id="l8.686.10"></span>ὅσα δ’ ἔμπαλιν αὐτὰ τὸ ἡμέτερον δέρμα βιάζηταί τε καὶ
<span class="lb" data-page="8.686" data-line="11" id="l8.686.11"></span>ὠθῇ, τὸ δ’ ὑπεῖκον εἰς ἑαυτὸ δέχηται τὰ βιαζόμενα, σκληρὰ
<span class="lb" data-page="8.686" data-line="12" id="l8.686.12"></span>ταῦτα προσαγορεύομεν. εἰ μὲν γὰρ ἁπλῶς εἴκοι τε καὶ ἀνατρέποιτο
<span class="lb" data-page="8.686" data-line="13" id="l8.686.13"></span>πρὸς τοῦ βιαζομένου, τὸ μὲν ἀνατρεπόμενον ἀσθενέστερον
<span class="lb" data-page="8.686" data-line="14" id="l8.686.14"></span>ἅπαντες ὀνομάζουσι, τὸ δ’ ἀνατρέπον ἰσχυρότερον·
<span class="lb" data-page="8.686" data-line="15" id="l8.686.15"></span>οὕτω γὰρ καὶ ἄνεμος ἰσχυρὸς οὐχ ἡμᾶς μόνον ἀνατρέπειν
<span class="lb" data-page="8.686" data-line="16" id="l8.686.16"></span>τε καὶ καταβάλλειν πέφυκεν, ἀλλὰ καὶ δένδρα μέγιστα
<span class="lb" data-page="8.686" data-line="17" id="l8.686.17"></span>καὶ πλοῖα. καὶ ἡμεῖς δ’ αὐτοὶ καὶ χαλκὸν καὶ σίδηρον καὶ
<span class="lb" data-page="8.686" data-line="18" id="l8.686.18"></span>λίθους καὶ ξύλα, καὶ εἴ τι τούτων ἔτι ᾖ σκληρότερον ἀνατρέπομεν,
<span class="lb" data-page="8.686" data-line="19" id="l8.686.19"></span>ἐπειδὰν τοῖς ὄγκοις ᾖ μέτρια. καὶ ταύτῃ διήνεγκε τὸ
<span class="pb" data-page="8.687" id="p8.687"></span>
<span class="lb" data-page="8.687" data-line="1" id="l8.687.1"></span>ἰσχυρὸν τοῦ σκληροῦ· τὸ μὲν γὰρ, ὡς εἴρηται νῦν ἤδη, τῆς
<span class="lb" data-page="8.687" data-line="2" id="l8.687.2"></span>ἀρχαίας ἕδρας ἐξίστησί τε καὶ ἀνατρέπει τὸ πλησιάζον, τὸ δὲ
<span class="lb" data-page="8.687" data-line="3" id="l8.687.3"></span>σκληρὸν μὲν, οὐ μὴν καὶ ἰσχυρὸν, οὐκ ἐξίστησι μὲν, ἐγκαταβαίνει
<span class="lb" data-page="8.687" data-line="4" id="l8.687.4"></span>δὲ τῷ μαλακωτέρῳ, κοιλαῖνόν τε καὶ βοθροῦν καὶ πιλοῦν
<span class="lb" data-page="8.687" data-line="5" id="l8.687.5"></span>αὐτό. ταῦτά τοι καὶ ὁ Πλάτων ἔλεγε, σκληρὰ μὲν οἷς ἂν
<span class="lb" data-page="8.687" data-line="6" id="l8.687.6"></span>ἡμῶν ἡ σὰρξ ὑπείκοι, μαλακὰ δὲ ὅσα ἂν τῇ σαρκί. πολὺ δ’
<span class="lb" data-page="8.687" data-line="7" id="l8.687.7"></span>ἀκριβέστερον ὁ Ἀριστοτέλης, οὐ τὸ ὑποκείμενον ὀνομάζων
<span class="lb" data-page="8.687" data-line="8" id="l8.687.8"></span>μαλακὸν, ἀλλὰ προστιθεὶς αὐτῷ ποτὲ μὲν τὸ εἰς ἑαυτὸ,
<span class="lb" data-page="8.687" data-line="9" id="l8.687.9"></span>ποτὲ δὲ τὸ μὴ μεθιστάμενον. ἄν τε <span class="milestone ed2page" data-n="8.78" data-unit="ed2page" id="ed2page.8.78"></span>γὰρ οὕτως εἴπωμεν,
<span class="lb" data-page="8.687" data-line="10" id="l8.687.10"></span>μαλακόν ἐστι τὸ ὑπεῖκον εἰς ἑαυτό· ἄν θ’ οὕτω, μαλακόν ἐστι
<span class="lb" data-page="8.687" data-line="11" id="l8.687.11"></span>τὸ ὑπεῖκον ἄνευ τοῦ μεθίστασθαι, καλῶς ὁριούμεθα. καὶ
<span class="lb" data-page="8.687" data-line="12" id="l8.687.12"></span>μέντοι καὶ εἰ τὸ συναμφότερον ἅμα προσθέντες, ὡς ἐν τῷ
<span class="lb" data-page="8.687" data-line="13" id="l8.687.13"></span>δευτέρῳ περὶ γενέσεώς τε καὶ φθορᾶς ὁ Ἀριστοτέλης ἐποίησε,
<span class="lb" data-page="8.687" data-line="14" id="l8.687.14"></span>μαλακὸν εἶναι φαίημεν τὸ ὑπεῖκον εἰς ἑαυτὸ καὶ μὴ μεθιστάμενον,
<span class="lb" data-page="8.687" data-line="15" id="l8.687.15"></span>ἔτι σαφέστερον ὁριούμεθα, διὰ δυοῖν οἰκείων συμπτωμάτων
<span class="lb" data-page="8.687" data-line="16" id="l8.687.16"></span>ἐνδειξάμενοι τὸ μαλακόν. εἰς ἑαυτό τε γὰρ ὑπείκει
<span class="lb" data-page="8.687" data-line="17" id="l8.687.17"></span>καὶ οὐ μεθίσταται. ἑκάτερον δ’ ἐστὶν αὐτῷ μόνῳ συμβεβηκός·
<span class="lb" data-page="8.687" data-line="18" id="l8.687.18"></span>ὡς τό γε ὑπείκειν κοινὸν ὑπάρχει σύμπτωμα μαλακοῦ
<span class="pb" data-page="8.688" id="p8.688"></span>
<span class="lb" data-page="8.688" data-line="1" id="l8.688.1"></span>τε καὶ ἀσθενοῦς, τὸ δὲ εἰς ἑαυτὸ, μόνου τοῦ μαλακοῦ,
<span class="lb" data-page="8.688" data-line="2" id="l8.688.2"></span>καθάπερ τὸ μὴ εἰς ἑαυτὸ, μόνου τοῦ ἀσθενοῦς. καὶ μὲν δὴ
<span class="lb" data-page="8.688" data-line="3" id="l8.688.3"></span>καὶ ὥσπερ εἰς τὸ περιέχον μεθίστασθαι τοῦ ἀσθενοῦς ἴδιον,
<span class="lb" data-page="8.688" data-line="4" id="l8.688.4"></span>οὕτω τὸ μὴ μεθίστασθαι μόνου τοῦ μαλακοῦ. τὸ μὲν οὖν
<span class="lb" data-page="8.688" data-line="5" id="l8.688.5"></span>ὑπεῖκον εἰς ἑαυτὸ καὶ μὴ μεθιστάμενον ἅπαντες Ἕλληνες
<span class="lb" data-page="8.688" data-line="6" id="l8.688.6"></span>ὀνομάζουσί μαλακὸν, τὸ δ’ οὕτως αὐτὸ διατιθὲν σκληρόν.
<span class="lb" data-page="8.688" data-line="7" id="l8.688.7"></span>οὐδὲ ἔστιν ὥσπερ ἄλλων τινῶν ὀνομάτων πλείω τὰ σημαινόμενα
<span class="lb" data-page="8.688" data-line="8" id="l8.688.8"></span>κυρίως ὀνομάζοντι καὶ μὴ τροπικῶς, οὕτως καὶ μαλακοῦ
<span class="lb" data-page="8.688" data-line="9" id="l8.688.9"></span><span class="milestone ed1page" data-n="3.40" data-unit="ed1page" id="ed1page.3.40"></span>καὶ σκληροῦ. ἦ γὰρ ἂν αὐτὰ καὶ ὁ πάντων
<span class="lb" data-page="8.688" data-line="10" id="l8.688.10"></span>δεινότατος εἰς σημαινομένου διαίρεσιν εἶπεν Ἀριστοτέλης,
<span class="lb" data-page="8.688" data-line="11" id="l8.688.11"></span>ὥσπερ ἀμέλει τούτων ἐφεξῆς ἐν ταὐτῷ βιβλίῳ τῷ δευτέρῳ
<span class="lb" data-page="8.688" data-line="12" id="l8.688.12"></span>περὶ γενέσεως καὶ φθορᾶς ὑπὲρ ὑγροῦ τε καὶ ξηροῦ διαλεγόμενος,
<span class="lb" data-page="8.688" data-line="13" id="l8.688.13"></span>ἑκάτερον αὐτῶν ἐδίδαξε πλεοναχῶς λεγόμενον, ἀλλ’
<span class="lb" data-page="8.688" data-line="14" id="l8.688.14"></span>οὐ σκληρόν τε καὶ μαλακὸν οὐδ’ ἐν ἐκείνῳ τῷ συγγράμματι
<span class="lb" data-page="8.688" data-line="15" id="l8.688.15"></span>πολλαχῶς ὀνομάζεσθαί φησιν, ὥσπερ οὐδὲ ἐν ἄλλῳ τινὶ,
<span class="lb" data-page="8.688" data-line="16" id="l8.688.16"></span>καθάπερ οὐδὲ ὁ Πλάτων. ἀλλ’ ἓν ἑκατέρου τῶν ὀνομάτων
<span class="lb" data-page="8.688" data-line="17" id="l8.688.17"></span>ἄμφω τὼ ἄνδρε εὑρίσκετον σημαινόμενον, ὅταν γ’, ὡς εἴρηται,
<span class="lb" data-page="8.688" data-line="18" id="l8.688.18"></span>κυρίως τις ὀνομάζῃ καὶ μὴ τροπικῶς, ἐπεὶ κατά γε
<span class="pb" data-page="8.689" id="p8.689"></span>
<span class="lb" data-page="8.689" data-line="1" id="l8.689.1"></span>τὰς μεταφορὰς ἀναρίθμητον ἔσται τι πλῆθος σημαινομένων,
<span class="lb" data-page="8.689" data-line="2" id="l8.689.2"></span>οὐ τούτων μόνον τῶν ὀνομάτων, ἀλλὰ καὶ τῶν ἄλλων
<span class="lb" data-page="8.689" data-line="3" id="l8.689.3"></span>σημαινομένων ἁπάντων. αὐτίκα γέ τοι Πλάτων αὐτός
<span class="lb" data-page="8.689" data-line="4" id="l8.689.4"></span>φησιν ἐν Σοφιστῇ, σκληροὺς λέγεις καὶ ἀντιτύπους ἀνθρώπους,
<span class="lb" data-page="8.689" data-line="5" id="l8.689.5"></span>οὐ κατὰ τοῦ σώματος δή που φέρων ἑκάτερον τῶν
<span class="lb" data-page="8.689" data-line="6" id="l8.689.6"></span>ὀνομάτων, οὔτ’ οὖν τὸ σκληρὸν οὔτε τὸ ἀντίτυπον, ἀλλὰ
<span class="lb" data-page="8.689" data-line="7" id="l8.689.7"></span>καὶ τὸ τῆς ψυχῆς, καὶ ταύτης μάλιστα τοῦ ἤθους τε καὶ
<span class="lb" data-page="8.689" data-line="8" id="l8.689.8"></span>τοῦ τρόπου. οὕτω δὲ καὶ οἶνον ἔφη σκληρόν τις ἐκ
<span class="lb" data-page="8.689" data-line="9" id="l8.689.9"></span>μεταφορᾶς ὀνομάζων, καὶ φωνὴν σκληρὰν, ἐπιτήδευμά τε
<span class="lb" data-page="8.689" data-line="10" id="l8.689.10"></span>καὶ βίον, ἔθος τ’ αὖ καὶ νόμον, ἄνεμόν τε καὶ ὕδωρ,
<span class="lb" data-page="8.689" data-line="11" id="l8.689.11"></span>ἤτοι τὸ ἀπηνὲς, ἢ τὸ δύσμικτον, ἢ τὸ δυσξύμβολον,
<span class="lb" data-page="8.689" data-line="12" id="l8.689.12"></span>ἢ τὸ ἀηδὲς, ἢ τὸ δυσκατέργαστον, ἢ τὸ δυσκαταγώνιστον,
<span class="lb" data-page="8.689" data-line="13" id="l8.689.13"></span>ἤ τι τοιοῦτον ἕτερον ἐκ μεταφορᾶς ὀνομάζων. τὸ δὲ σκληρὸν
<span class="lb" data-page="8.689" data-line="14" id="l8.689.14"></span>σῶμα τὸ κυρίως τε καὶ πρώτως λεγόμενον ἀντίτυπόν
<span class="lb" data-page="8.689" data-line="15" id="l8.689.15"></span>τέ ἐστι καὶ κατ’ οὐδὲν εἴκει τῷ πλησιάζοντι. τὸν αὐτὸν,
<span class="lb" data-page="8.689" data-line="16" id="l8.689.16"></span>οἶμαι, τρόπον ἄνθρωπον μὲν σκληρὸν λέγουσι τὸν μονότροπον
<span class="lb" data-page="8.689" data-line="17" id="l8.689.17"></span>καὶ δυσπειθῆ καὶ πρὸς ἅπαν ἀντιτείνοντα· νόμον
<span class="lb" data-page="8.689" data-line="18" id="l8.689.18"></span>τε σκληρὸν καὶ δικαστὴν οἷς μηδὲν μέτεστι συγγνώμης·
<span class="lb" data-page="8.689" data-line="19" id="l8.689.19"></span>οἶνον μέντοι σκληρὸν, ὅταν ἰσχυρὸς ᾖ τῇ ποιότητι καὶ
<span class="pb" data-page="8.690" id="p8.690"></span>
<span class="lb" data-page="8.690" data-line="1" id="l8.690.1"></span>πλήττων βιαίως ἤτοι τὴν κεφαλὴν ἢ τὴν αἴσθησιν τὴν
<span class="lb" data-page="8.690" data-line="2" id="l8.690.2"></span>γευστικὴν, ὕδωρ δ’ αὖ σκληρὸν τὸ δυσκατέργαστόν τε καὶ
<span class="lb" data-page="8.690" data-line="3" id="l8.690.3"></span>βραδύπορον, ὡς ἐπιπλεῖστον ἐν τοῖς ὑποχονδρίοις μένον,
<span class="lb" data-page="8.690" data-line="4" id="l8.690.4"></span>ἕκαστόν τε τῶν ἄλλων ὅσα σκληρὰ λέγομεν οὐ κυρίως
<span class="lb" data-page="8.690" data-line="5" id="l8.690.5"></span>οὐδὲ πρώτως, ἀλλὰ κατὰ συμβεβηκός τε καὶ μεταφέροντες
<span class="lb" data-page="8.690" data-line="6" id="l8.690.6"></span>ἀπό τινος ὁμοιότητος οὕτως ὀνομάζομεν. ἐπειδὴ δὲ
<span class="lb" data-page="8.690" data-line="7" id="l8.690.7"></span>πολλὰ συμβέβηκε τῷ σκληρῷ σώματι, καθ’ ἕκαστον αὐτῶν
<span class="lb" data-page="8.690" data-line="8" id="l8.690.8"></span>αἱ μεταφοραὶ γίγνονται· οὐ μὴν τούτου γε ἕνεκεν ἐπιλαθέσθαι
<span class="lb" data-page="8.690" data-line="9" id="l8.690.9"></span>προσήκει τοῦ πρώτου τε καὶ κυρίου τῶν σημαινομένων.
<span class="lb" data-page="8.690" data-line="10" id="l8.690.10"></span>ἁπτὸν γάρ τοι τὸ σκληρόν ἐστι καὶ ἡ σκληρότης
<span class="lb" data-page="8.690" data-line="11" id="l8.690.11"></span>ἁπτὴ ποιότης. ὅταν οὖν ἐπὶ γεῦσιν, ἢ ὄσφρησιν, ἢ ὄψιν,
<span class="lb" data-page="8.690" data-line="12" id="l8.690.12"></span>ἢ ἀκοὴν, ὁ λέγων μεταφέρῃ τοὔνομα, τηνικαῦτα χρὴ τὸν
<span class="lb" data-page="8.690" data-line="13" id="l8.690.13"></span>ἀκούοντα τῆς πρὸς τὸ κύριον ὁμοιότητος ἀναμιμνήσκεσθαι.
<span class="lb" data-page="8.690" data-line="14" id="l8.690.14"></span>καὶ γὰρ καὶ ἡ κρίσις αὕτη τῶν μεταφορῶν ἐστιν
<span class="lb" data-page="8.690" data-line="15" id="l8.690.15"></span>εἴτε ὀρθῶς εἴτε οὐκ ὀρθῶς εἰσιν εἰρημέναι. τὰς μὲν
<span class="lb" data-page="8.690" data-line="16" id="l8.690.16"></span>γὰρ ἐναργῆ τὴν ὁμοιότητα καὶ πρόδηλον ἐχούσας ἐπαινοῦμεν,
<span class="lb" data-page="8.690" data-line="17" id="l8.690.17"></span>ὅσαι δὲ ἀμυδραί τέ εἰσι καὶ ἄδηλοι, ἀπολείπομεν
<span class="lb" data-page="8.690" data-line="18" id="l8.690.18"></span>ἅπαντες. ἀλλ’ οὔτ’ ἄλλο τι τοῖς νεωτέροις<span class="milestone ed2page" data-n="8.79" data-unit="ed2page" id="ed2page.8.79"></span> ἰατροῖς ﻿
<span class="pb" data-page="8.691" id="p8.691"></span>
<span class="lb" data-page="8.691" data-line="1" id="l8.691.1"></span>ἀγαθὸν ἑρμηνείας ἔγνωσται, διόπερ ἀσαφεῖς ἐσχάτως εἰσὶν,
<span class="lb" data-page="8.691" data-line="2" id="l8.691.2"></span>οὔθ’ ὡς ἐν καιρῷ χρηστέον ἐστὶ ταῖς μεταφοραῖς. εἰ μὲν
<span class="lb" data-page="8.691" data-line="3" id="l8.691.3"></span>οὖν ἀσαφῆ μόνον ἦν αὐτῶν τὰ συγγράμματα, τάχ’ ἄν τις
<span class="lb" data-page="8.691" data-line="4" id="l8.691.4"></span>ἧττον ἐμέμψατο· νυνὶ δ’ ἐπεὶ καὶ τὴν ἀλήθειαν αὐτὴν
<span class="lb" data-page="8.691" data-line="5" id="l8.691.5"></span>τῶν πραγμάτων ὧν διδάσκειν ἐπιχειροῦσι διαφθείρουσι
<span class="lb" data-page="8.691" data-line="6" id="l8.691.6"></span>ταῖς ἀκαίροις μεταφοραῖς, δίκαιον ἤδη μέμψασθαι μειζόνως
<span class="lb" data-page="8.691" data-line="7" id="l8.691.7"></span>αὐτοῖς. ὅταν δ’ ἔτι πρὸς τούτῳ τις εἰς τοσοῦτον ἐμπληξίας
<span class="lb" data-page="8.691" data-line="8" id="l8.691.8"></span>ἥκῃ, ὥστε αὐτὰ τὰ πρῶτά τε καὶ κυριώτατα τῶν
<span class="lb" data-page="8.691" data-line="9" id="l8.691.9"></span>ὀνομάτων ἐπιφέρων τοῖς οἰκείοις πράγμασιν ἐκ μεταφορῶν
<span class="lb" data-page="8.691" data-line="10" id="l8.691.10"></span>λαμβάνει τὰ σημαινόμενα, πῶς ἄν τις ἀνάσχοιτο; φωνὴν
<span class="lb" data-page="8.691" data-line="11" id="l8.691.11"></span>μὲν γὰρ λευκὴν ἐκ μεταφορᾶς νοήσειεν ἄν τις, οὐ μὴν
<span class="lb" data-page="8.691" data-line="12" id="l8.691.12"></span>χρῶμά γε λευκὸν ἔθ’ ὁμοίως ἐκ μεταφορᾶς ἀκούειν ἐγχωρεῖ·
<span class="lb" data-page="8.691" data-line="13" id="l8.691.13"></span>εἰ μὴ γὰρ τοῦτο λέγεται κυρίως λευκὸν, οὐδ’ ἄλλο τῶν
<span class="lb" data-page="8.691" data-line="14" id="l8.691.14"></span>κυρίως οὐδέν. οὕτω καὶ ἄνθρωπον μὲν στρυφνὸν ἐκ μεταφορᾶς,
<span class="lb" data-page="8.691" data-line="15" id="l8.691.15"></span>οἶνον δὲ στρυφνὸν οὐκέτ’ ἐκ μεταφορᾶς, ἀλλὰ
<span class="lb" data-page="8.691" data-line="16" id="l8.691.16"></span>δηλονότι πρώτως τε καὶ κυρίως. ὥσπερ οὖν εἴ τις τὸν
<span class="lb" data-page="8.691" data-line="17" id="l8.691.17"></span>Θηραῖον οἶνον ὀνομάσας στρυφνὸν, εἶτ’ ἐξελεγχόμενος ὡς
<span class="lb" data-page="8.691" data-line="18" id="l8.691.18"></span>ψευδῶς δοξάζει, γλυκὺν οἶνον, ᾧ μηδὲ βραχὺ μέτεστι στρυφνότητος,
<span class="lb" data-page="8.691" data-line="19" id="l8.691.19"></span>οὕτω προσαγορεύων, ἀπίθανος ἂν εἶναι δόξειεν, εἰ
<span class="pb" data-page="8.692" id="p8.692"></span>
<span class="lb" data-page="8.692" data-line="1" id="l8.692.1"></span>κατ’ ἐκεῖνο τὸ σημαινόμενον φαίη εἰρῆσθαί οἱ στρυφνὸν
<span class="lb" data-page="8.692" data-line="2" id="l8.692.2"></span>τὸν οἶνον, ὥσπερ καὶ ἀνθρώπους ἐνίοτε λέγομεν εἶναι στρυφνοὺς,
<span class="lb" data-page="8.692" data-line="3" id="l8.692.3"></span>ἐν ἴσῳ τῷ ἀηδεῖς, οὕτω καὶ ὅστις ἁπτὸν ὁτιοῦν
<span class="lb" data-page="8.692" data-line="4" id="l8.692.4"></span>σῶμα σκληρὸν εἰπὼν οὕτω κελεύσειεν ἀκούειν τῆς προσηγορίας,
<span class="lb" data-page="8.692" data-line="5" id="l8.692.5"></span>ὡς οἶνος λέγεται σκληρὸς, οὐκ ἂν, οἶμαι, δόξειε σώφρων
<span class="lb" data-page="8.692" data-line="6" id="l8.692.6"></span>εἶναι. πασῶν γὰρ τῶν ἁπτῶν ποιοτήτων ἐχουσῶν
<span class="lb" data-page="8.692" data-line="7" id="l8.692.7"></span>ὀνόματα, λῆρος μακρός ἐστιν ἐκ μεταφορῶν αὐταῖς ἕτερα
<span class="lb" data-page="8.692" data-line="8" id="l8.692.8"></span>ἐπεισάγειν. κατὰ μὲν τὰς ὀσμὰς ὄντως οὐκ ἔστιν ἁπασῶν
<span class="lb" data-page="8.692" data-line="9" id="l8.692.9"></span>τῶν ποιοτήτων ὀνόματα, καὶ συγχωρήσειεν ἄν τις ἀλλοτρίοις
<span class="lb" data-page="8.692" data-line="10" id="l8.692.10"></span>χρήσασθαι μεταφέροντα. κατὰ μέντοι τὴν ἁφὴν
<span class="lb" data-page="8.692" data-line="11" id="l8.692.11"></span>ἅπαντα ὠνόμασται, καθάπερ που καὶ τοῦτ’ Ἀριστοτέλης
<span class="lb" data-page="8.692" data-line="12" id="l8.692.12"></span>ἐδίδαξεν, ἁπάσας ἐκθέμενος ἐφεξῆς αὐτῶν τὰς προσηγορίας,
<span class="lb" data-page="8.692" data-line="13" id="l8.692.13"></span>ἃς κᾀγὼ νῦν ἐρῶ· θερμότης, ψυχρότης, ξηρότης, ὑγρότης,
<span class="lb" data-page="8.692" data-line="14" id="l8.692.14"></span>βαρύτης, κουφότης, σκληρότης, μαλακότης, γλισχρότης,
<span class="lb" data-page="8.692" data-line="15" id="l8.692.15"></span>κραυρότης, τραχύτης, λειότης, παχύτης, λεπτότης.
<span class="lb" data-page="8.692" data-line="16" id="l8.692.16"></span>οὕτω μὲν οὖν αἱ ἁπταὶ ποιότητες ἅπασαι ῥηταί. κατὰ δὲ
<span class="lb" data-page="8.692" data-line="17" id="l8.692.17"></span>τὸν αὐτὸν τρόπον καὶ τὰ μετέχοντα αὐτῶν σώματα. καὶ
<span class="lb" data-page="8.692" data-line="18" id="l8.692.18"></span>γὰρ καὶ τούτων ἑπτὰ μὲν αἱ κατ’ ἐναντίωσίν εἰσι συζυγίαι,
<span class="lb" data-page="8.692" data-line="19" id="l8.692.19"></span>τεσσαρεσκαίδεκα δὲ τὰ ὀνόματα. πρώτη μὲν οὖν ἐναντίωσις
<span class="pb" data-page="8.693" id="p8.693"></span>
<span class="lb" data-page="8.693" data-line="1" id="l8.693.1"></span>θερμοῦ καὶ ψυχροῦ, δευτέρα δὲ ξηροῦ καὶ ὑγροῦ, τρίτη δὲ
<span class="lb" data-page="8.693" data-line="2" id="l8.693.2"></span>βαρέος τε καὶ κούφου, τετάρτη σκληροῦ τε καὶ μαλακοῦ,
<span class="lb" data-page="8.693" data-line="3" id="l8.693.3"></span>πέμπτη γλίσχρου καὶ κραύρου, ἕκτη τραχέος καὶ λείου,
<span class="lb" data-page="8.693" data-line="4" id="l8.693.4"></span>ἑβδόμη παχέος καὶ λεπτοῦ. μὴ τοίνυν, ὦ οὗτος, ἔμπληκτα
<span class="lb" data-page="8.693" data-line="5" id="l8.693.5"></span>λήρει μηδ’ ὀνόμασιν Ἑλληνικοῖς τε καὶ κοινοῖς ἁπάντων
<span class="lb" data-page="8.693" data-line="6" id="l8.693.6"></span>οἴκοθεν ἐπίφερε καὶ παρὰ σαυτοῦ τὰ σημαινόμενα,
<span class="lb" data-page="8.693" data-line="7" id="l8.693.7"></span>ἀλλὰ τὸ μὲν σῶμα τῆς ἀρτηρίας ἢ σκληρὸν, ἢ μαλακὸν
<span class="lb" data-page="8.693" data-line="8" id="l8.693.8"></span>εἰπὲ πρώτως καὶ μάλιστα· τὸν δ’ ὅπως ἔχει τοῦτο δεικνύντα
<span class="lb" data-page="8.693" data-line="9" id="l8.693.9"></span>σφυγμὸν οὐ κυρίως μὲν, οὐδὲ πρώτως ἔτι, κατὰ συμβεβηκὸς
<span class="lb" data-page="8.693" data-line="10" id="l8.693.10"></span>δ’ ἐξέσται σοι καλεῖν σκληρὸν, ἢ μαλακόν. εἴτε γὰρ ἡ
<span class="lb" data-page="8.693" data-line="11" id="l8.693.11"></span>κίνησις αὐτὴ τῶν ἀρτηριῶν ὁ σφυγμός ἐστιν, οὐκ ἄν τις εἴποι
<span class="lb" data-page="8.693" data-line="12" id="l8.693.12"></span>κυρίως ὀνομάζων σκληρὰν κίνησιν, εἴθ’ ἡ ἀπ’ αὐτῆς πληγὴ
<span class="lb" data-page="8.693" data-line="13" id="l8.693.13"></span>κατὰ τὴν ἡμετέραν ἁφὴν, εἴτε ἡ τῆς πληγῆς αἴσθησις, οὐδὲν
<span class="lb" data-page="8.693" data-line="14" id="l8.693.14"></span>οὐδὲ τοῦτο λέγεται κυρίως οὐδὲ πρώτως σκληρὸν, ἀλλὰ
<span class="lb" data-page="8.693" data-line="15" id="l8.693.15"></span>παρονομάζεται δηλονότι τοῦ σκληροῦ σώματος ὁ σκληρὸς
<span class="lb" data-page="8.693" data-line="16" id="l8.693.16"></span>σφυγμός· ἐκεῖνο δὲ μόνον, οὐκ ἄλλῳ τινὶ παρονομάζοντες,
<span class="lb" data-page="8.693" data-line="17" id="l8.693.17"></span>οὔτε κατὰ συμβεβηκὸς οὔτε μεταφέροντες, ἢ καταχρώμενοι,
<span class="lb" data-page="8.693" data-line="18" id="l8.693.18"></span>προσαγορεύομεν σκληρὸν, ἀλλὰ κυρίως τε καὶ πρώτως. ὅταν
<span class="lb" data-page="8.693" data-line="19" id="l8.693.19"></span>οὖν τις σκληρὸν σφυγμὸν ἢ κατὰ τὴν τοῦ πνεύματος λέγῃ
<span class="pb" data-page="8.694" id="p8.694"></span>
<span class="lb" data-page="8.694" data-line="1" id="l8.694.1"></span>ποιότητα φαίνεσθαι τοιοῦτον, ἢ καὶ κατὰ τὴν ἰδιότητα τῆς
<span class="lb" data-page="8.694" data-line="2" id="l8.694.2"></span>θερμότητος, ἢ κατὰ ἄλλο τι τῶν λαληθῆναι μὲν δυναμένων,
<span class="lb" data-page="8.694" data-line="3" id="l8.694.3"></span>διδαχθῆναι δὲ ἀδυνάτων, οὐκ ἀνεξόμεθα τοῦ τὰ τοιαῦτα δηλονότι
<span class="lb" data-page="8.694" data-line="4" id="l8.694.4"></span>ληροῦντός τε καὶ περιλαλοῦντος, ὥσπερ οὐδ’ Ἀρχιγένης
<span class="lb" data-page="8.694" data-line="5" id="l8.694.5"></span>ἔν τε τῷ περὶ σφυγμῶν αὐτοῦ γράμματι κᾀν τῷ
<span class="lb" data-page="8.694" data-line="6" id="l8.694.6"></span>δευτέρῳ τῆς τοῦ πυρετοῦ σημειώσεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.1">
<span class="pb page1" data-page="8.695" id="p8.695"></span>
<span class="milestone ed1page page1" data-n="3.40" data-unit="ed1page" id="ed1page.3.40"></span>
<span class="milestone ed2page page1" data-n="8.79" data-unit="ed2page" id="ed2page.8.79"></span>
            <h2>ΓΑΛΗΝΟΥ ΠΕΡΙ ΔΙΑΦΟΡΑΣ ΣΦΥΓΜΩΝ
<br></br>ΛΟΓΟΣ Δ.
</h2>
            <p>
<span class="lb" data-page="8.695" data-line="1" id="l8.695.1"></span>Εἴρηταί μοι καὶ κατὰ τὴν ἀρχὴν εὐθέως τοῦ
<span class="lb" data-page="8.695" data-line="2" id="l8.695.2"></span>δευτέρου γράμματος, ὅσον εἰς τὰ τῆς τέχνης ἔργα χρήσιμον ἐν τῷ
<span class="lb" data-page="8.695" data-line="3" id="l8.695.3"></span>πρώτῳ πεπλήρωται βιβλίῳ· καὶ γὰρ ὁπόσον ἐστὶ τὸ πᾶν πλῆθος
<span class="lb" data-page="8.695" data-line="4" id="l8.695.4"></span>τῶν σφυγμῶν, ἐδείχθη, καὶ τὰς προσηγορίας, ὅσον γέ εἰσι
<span class="lb" data-page="8.695" data-line="5" id="l8.695.5"></span>προσηγορίαι, διήλθομεν, ἠξίωσά τε τὸν βουλόμενον τοῦ ἐπὶ
<span class="lb" data-page="8.695" data-line="6" id="l8.695.6"></span>τὸ χρήσιμον ἰέναι τῆς θεωρίας τὴν περὶ τῆς διαγνώσεως τῶν
<span class="lb" data-page="8.695" data-line="7" id="l8.695.7"></span>σφυγμῶν πραγματείαν, ἐφεξῆς τῇδε γεγραμμένην ἐν τέτταρσι
<span class="lb" data-page="8.695" data-line="8" id="l8.695.8"></span>βιβλίοις, ἀναλεξάμενον, εἶτ’ ἐπ’ ἐκείνῃ τὴν περὶ τῶν αἰτίων ἐν
<span class="pb" data-page="8.696" id="p8.696"></span>
<span class="lb" data-page="8.696" data-line="1" id="l8.696.1"></span>τέτταρσιν ἄλλοις, οὕτως ἐπὶ τὴν ἐξ αὐτῶν ἡμῖν γινομένην
<span class="lb" data-page="8.696" data-line="2" id="l8.696.2"></span>ἀφικνεῖσθαι πρόγνωσιν, γεγραμμένην καὶ αὐτὴν ἐν τέτταρσιν
<span class="lb" data-page="8.696" data-line="3" id="l8.696.3"></span>ἄλλοις βιβλίοις. τὰ δὲ μετὰ τὸ πρῶτον ἐν τῇδε τῇ πραγματείᾳ
<span class="lb" data-page="8.696" data-line="4" id="l8.696.4"></span>τῇ περὶ τῆς διαφορᾶς τῶν σφυγμῶν εἰρημένα, καθάπερ
<span class="lb" data-page="8.696" data-line="5" id="l8.696.5"></span>καὶ ταυτὶ τῇ νῦν γραφησόμενα, διὰ τὴν περίεργον φλυαρίαν
<span class="lb" data-page="8.696" data-line="6" id="l8.696.6"></span>τῶν νεωτέρων ἰατρῶν εἴρηται, δεηθέντων τινῶν ἑταίρων,
<span class="lb" data-page="8.696" data-line="7" id="l8.696.7"></span>καίτοι γ’ ἀντιτείνοντος αὐτοῖς ἐμοῦ μέχρι πολλοῦ. βέλτιον
<span class="lb" data-page="8.696" data-line="8" id="l8.696.8"></span>γὰρ ἐνόμιζον εἶναι μηδόλως ἄχρηστα γράφειν καὶ περιττὰ,
<span class="lb" data-page="8.696" data-line="9" id="l8.696.9"></span>μήθ’ ἑκόντα μήτ’ ἄκοντα τοῖς φλυαροῦσιν ἀντιφλυαρεῖν.
<span class="lb" data-page="8.696" data-line="10" id="l8.696.10"></span>ἀλλὰ γὰρ ὄντως ἀφόρητόν ἐστιν ἐνίων τὸ θράσος, ἀγνοούντων
<span class="lb" data-page="8.696" data-line="11" id="l8.696.11"></span>μὲν ὁπόσας ἀπορίας ἔχει τὰ κατὰ τοὺς ὁρισμοὺς, προχείρως
<span class="lb" data-page="8.696" data-line="12" id="l8.696.12"></span>δ’ ὁριζομένων οὐ τοὺς σφυγμοὺς μόνον, ἀλλὰ καὶ τἄλλα
<span class="lb" data-page="8.696" data-line="13" id="l8.696.13"></span>ξύμπαντα. καίτοι γε οὐδεμιᾶς χρείας οὔσης τῶν ὅρων, ὅταν
<span class="lb" data-page="8.696" data-line="14" id="l8.696.14"></span>καὶ πρὸ ἐκείνων σαφῶς νοῆται τὰ πράγματα, καθάπερ ἐπὶ
<span class="lb" data-page="8.696" data-line="15" id="l8.696.15"></span>τῆς τοῦ σφυγμοῦ προσηγορίας, ἣν οὐ μόνον ἰατροὶ νοοῦσιν,
<span class="lb" data-page="8.696" data-line="16" id="l8.696.16"></span>ἀλλὰ καὶ πάντες ἄνθρωποι. ὅταν γοῦν ἐκτείνοντες τὴν χεῖρα
<span class="lb" data-page="8.696" data-line="17" id="l8.696.17"></span>παρέχωσιν αὐτοῖς τὸν καρπὸν, ἅψασθαι κελεύοντες τοῦ σφυγμοῦ
<span class="lb" data-page="8.696" data-line="18" id="l8.696.18"></span>τὸν ἰατρὸν, ἆρ’ οὕτως αὐτοὺς οἰηθῆναι χρὴ λέγειν
<span class="lb" data-page="8.696" data-line="19" id="l8.696.19"></span><span class="milestone ed2page" data-n="8.81" data-unit="ed2page" id="ed2page.8.81"></span>τοῦ σφυγμοῦ τὴν προσηγορίαν, ὡς εἰ καὶ σκινδαψὸν
<span class="pb" data-page="8.697" id="p8.697"></span>
<span class="lb" data-page="8.697" data-line="1" id="l8.697.1"></span>εἶπον, ἢ πρᾶγμά τι σημαίνοντες ἐφθέγξαντο τὴν φωνὴν
<span class="lb" data-page="8.697" data-line="2" id="l8.697.2"></span>τήνδε; δοκεῖ μοι βέλτιον εἶναι φάναι, νοοῦντάς τι πρᾶγμα,
<span class="lb" data-page="8.697" data-line="3" id="l8.697.3"></span>κατ’ ἐκείνου τίθεσθαι τοὔνομα τοῦ σφυγμοῦ. πότερον οὖν
<span class="lb" data-page="8.697" data-line="4" id="l8.697.4"></span>οὕτω λέγουσι τὸν σφυγμὸν, ὡς τὸν Ἱπποκένταυρον καὶ τὰς
<span class="lb" data-page="8.697" data-line="5" id="l8.697.5"></span>Σειρῆνας, ἢ τὴν Σκύλλαν, ἢ κατά τινος πράγματος ὑπάρχοντος
<span class="lb" data-page="8.697" data-line="6" id="l8.697.6"></span>ἐπιφέρουσι τοὔνομα; ἐμοὶ μὲν κᾀνταῦθα βέλτιον εἶναι
<span class="lb" data-page="8.697" data-line="7" id="l8.697.7"></span>δοκεῖ φάναι, κατά τινος ὑπάρχοντος πράγματος ὑπ’ αὐτῶν
<span class="lb" data-page="8.697" data-line="8" id="l8.697.8"></span>λέγεσθαι τὸ τοῦ σφυγμοῦ ὄνομα, καὶ τοῦτ’ εἶναι τὸ πρᾶγμα
<span class="lb" data-page="8.697" data-line="9" id="l8.697.9"></span>τὴν κίνησιν τῶν ἀρτηριῶν, ἣν ὁρῶνται κινουμένην δι’ ὅλου
<span class="lb" data-page="8.697" data-line="10" id="l8.697.10"></span>τοῦ βίου πᾶσιν ἀνθρώποις, ἐν ἅπαντι μορίῳ τοῦ σώματος,
<span class="lb" data-page="8.697" data-line="11" id="l8.697.11"></span>ἔνθα περ ἂν οὖσαι τύχωσι. καὶ μέντοι καὶ κατὰ τὰ φλεγμαίνοντα
<span class="lb" data-page="8.697" data-line="12" id="l8.697.12"></span>μόρια σφυγμοῦ τινος αἰσθάνεσθαί φασι καὶ κροτάφων
<span class="lb" data-page="8.697" data-line="13" id="l8.697.13"></span>σφυζόντων, ἔν τε πυρετοῖς διαπύροις καὶ πλέονος
<span class="lb" data-page="8.697" data-line="14" id="l8.697.14"></span>ἀκράτου πόσει καὶ κεφαλαλγίαις τισὶ καὶ μάλιστα ταῖς ἔξ
<span class="lb" data-page="8.697" data-line="15" id="l8.697.15"></span>ἐγκαύσεως ἡλίου. καὶ ταῦτα ἀλλήλοις ἑρμηνεύοντες, οὐ
<span class="lb" data-page="8.697" data-line="16" id="l8.697.16"></span>δέονται μακρῶν λόγων, ὧν ἐπλήρωσαν οἱ νεώτεροι τῶν ἰατρῶν
<span class="lb" data-page="8.697" data-line="17" id="l8.697.17"></span>τὰ βιβλία, μετὰ τῶν θαυμαστῶν ἀντιλογιῶν ὧν πρὸς
<span class="lb" data-page="8.697" data-line="18" id="l8.697.18"></span>ἀλλήλους ποιοῦνται περί τε τοῦ κατ’ αὐτὸν τὸν σφυγμὸν ὅρου
<span class="lb" data-page="8.697" data-line="19" id="l8.697.19"></span>καὶ τῶν ἐν μέρει διαφορῶν αὐτοῦ πασῶν, οἷον τοῦ σφοδροῦ
<span class="pb" data-page="8.698" id="p8.698"></span>
<span class="lb" data-page="8.698" data-line="1" id="l8.698.1"></span>καὶ μεγάλου καὶ πλήρους, ὁμαλοῦ τε καὶ τεταγμένου τῶν
<span class="lb" data-page="8.698" data-line="2" id="l8.698.2"></span>ἄλλων, ὑπὲρ ὧν ἐπὶ πλέον εἴρηται δι’ ἐκείνων καὶ τῶν
<span class="lb" data-page="8.698" data-line="3" id="l8.698.3"></span>ὑπομνημάτων, ἐν οἷς ἐξηγοῦμαί τε ἅμα καὶ κρίνω τὸ περὶ
<span class="lb" data-page="8.698" data-line="4" id="l8.698.4"></span>σφυγμῶν Ἀρχιγένους βιβλίον, ἐπεὶ καὶ τοῦτον τὸν ἄνδρα
<span class="lb" data-page="8.698" data-line="5" id="l8.698.5"></span>σὺν τοῖς ἄλλοις ἰατροῖς τοῖς νεωτέροις τὸ τῆς φιλοριστίας
<span class="lb" data-page="8.698" data-line="6" id="l8.698.6"></span>ἐπενείματο νόσημα· καινὴν γὰρ ἐγὼ τήνδε τὴν προσηγορίαν
<span class="lb" data-page="8.698" data-line="7" id="l8.698.7"></span>ἐπὶ τῷ καινῷ πράγματι τέθειμαι· καίτοι γε οὐκ ἦν ἄξιος
<span class="lb" data-page="8.698" data-line="8" id="l8.698.8"></span>Ἀρχιγένης παθεῖν τοῦτο τὸ κακὸν, οὐκ ἀμελῶς ἐσχηκὼς ἀνὴρ
<span class="lb" data-page="8.698" data-line="9" id="l8.698.9"></span>περὶ τὰ τῆς τέχνης ἔργα. ἀλλ’ ὥσπερ ψώρας καὶ ὀφθαλμίας
<span class="lb" data-page="8.698" data-line="10" id="l8.698.10"></span>ἀπολαύουσιν ἔνιοι τῶν πλησιαζόντων ἄκοντες, οὕτω καὶ ὁ ἀνὴρ
<span class="lb" data-page="8.698" data-line="11" id="l8.698.11"></span>οὗτος εἰς τὴν περὶ τῶν ὁρίσεων φλυαρίαν ὑπεσύρη, καίτοι
<span class="lb" data-page="8.698" data-line="12" id="l8.698.12"></span>μᾶλλον τῶν ἄλλων ἀντιποιούμενος τῶν ἔργων τῆς τέχνης.
<span class="lb" data-page="8.698" data-line="13" id="l8.698.13"></span>ὅτι τοίνυν ὧν μάλιστα ἀγνοοῦσι, τούτων ἐφίενται, δείκνυμι
<span class="lb" data-page="8.698" data-line="14" id="l8.698.14"></span>διὰ συντόμων αὐτοῖς, ἀξιῶν ὧν βούλονται προβάλλειν ὄνομα,
<span class="lb" data-page="8.698" data-line="15" id="l8.698.15"></span>ἐπειδὰν δὲ τοῦτο πράξωσι, κελεύων αὖθις ἀριθμὸν ἐπῶν εἰπεῖν,
<span class="lb" data-page="8.698" data-line="16" id="l8.698.16"></span>ἐν ὁπόσῳ βούλονται μέτρῳ ἐλθεῖν ὑπὲρ τοῦ κατὰ τὸ
<span class="lb" data-page="8.698" data-line="17" id="l8.698.17"></span>προβληθὲν ὁρισμοῦ. τιτρώσκονται γὰρ ἐκ τῆς τοιαύτης ἐπιδείξεως,
<span class="lb" data-page="8.698" data-line="18" id="l8.698.18"></span>καίτοι γε ἀναισθησίας ἐπὶ πλεῖστον ἥκοντες. ὣς γὰρ
<span class="lb" data-page="8.698" data-line="19" id="l8.698.19"></span>ἐγχωρεῖ μὲν ὑπὲρ ἑκάστου τῶν ὀνομάτων ἓν ὅλον ποιεῖσθαι
<span class="pb" data-page="8.699" id="p8.699"></span>
<span class="lb" data-page="8.699" data-line="1" id="l8.699.1"></span>βιβλίον, ἔσται δὲ ἔπη πλείω τῶν χιλίων. ταῦτα περὶ πάντων
<span class="lb" data-page="8.699" data-line="2" id="l8.699.2"></span>ἡμῶν ὁμοίως διερχομένων, ἀλλὰ νῦν γε δεινὸν ἔοικα
<span class="lb" data-page="8.699" data-line="3" id="l8.699.3"></span>πείθεσθαι, προβάλλειν ἀναγκαζόμενος ἐμαυτῷ τι τῶν κατὰ
<span class="lb" data-page="8.699" data-line="4" id="l8.699.4"></span>τοὺς σφυγμοὺς, εἰς ἐπίδειξιν αὐτῶν τῆς ματαίας φλυαρίας.
</p>
          </article>

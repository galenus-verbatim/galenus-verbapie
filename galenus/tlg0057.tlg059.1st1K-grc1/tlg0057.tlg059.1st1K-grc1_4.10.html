<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.10">
<span class="pb page1" data-page="8.743" id="p8.743"></span>
<span class="milestone ed1page page1" data-n="3.48" data-unit="ed1page" id="ed1page.3.48"></span>
<span class="milestone ed2page page1" data-n="8.95" data-unit="ed2page" id="ed2page.8.95"></span>
            <p>
<span class="lb" data-page="8.743" data-line="10" id="l8.743.10"></span>Ὅ γε μὴν Ἐρυθραῖος Ἡρακλείδης, ἐνδοξότατος
<span class="lb" data-page="8.743" data-line="11" id="l8.743.11"></span>τῶν μαθητῶν αὐτοῦ γενόμενος, οὐ πάνυ φαίνεται
<span class="lb" data-page="8.743" data-line="12" id="l8.743.12"></span>προσιέμενος τοῦ διδασκάλου τὸν ὅρον. συστολὴν γὰρ ἔφη καὶ
<span class="lb" data-page="8.743" data-line="13" id="l8.743.13"></span>διαστολὴν ἀρτηριῶν καὶ καρδίας εἶναι τὸν σφυγμὸν ὑπὸ ζωτικῆς
<span class="lb" data-page="8.743" data-line="14" id="l8.743.14"></span>καὶ ψυχικῆς δυνάμεως πλειστοδυναμούσης ἀποτελούμενον.
<span class="lb" data-page="8.743" data-line="15" id="l8.743.15"></span>τὸ μὲν οὖν διαστολὴν ἀντὶ διαστάσεως εἰπεῖν ἐν φωνῇ
<span class="lb" data-page="8.743" data-line="16" id="l8.743.16"></span>μόνον, οὐκ ἐν πράγματι διαφωνοῦντός ἐστι, τὸ δ’ ἀφελεῖν
<span class="lb" data-page="8.743" data-line="17" id="l8.743.17"></span>ἐξ αὐτοῦ τὸ παρεπομένην διαπαντὸς ἐν τῷ ὑγιαίνειν καὶ νοσεῖν
<span class="lb" data-page="8.743" data-line="18" id="l8.743.18"></span>ἐν πράγματι. παραλείπει γὰρ ὡς περιττὸν τοῦτο,
<span class="lb" data-page="8.743" data-line="19" id="l8.743.19"></span>καθάπερ γε καὶ τὸ πρὸς αἴσθησιν ληπτὴν εἶναι τὴν εἰρημένην
<span class="lb" data-page="8.743" data-line="20" id="l8.743.20"></span>κίνησιν τῶν ἀρτηριῶν καὶ τῆς καρδίας, καίτοι τὸ
<span class="pb" data-page="8.744" id="p8.744"></span>
<span class="lb" data-page="8.744" data-line="1" id="l8.744.1"></span>μὲν διαπαντὸς ἐν τῷ ὑγιαίνειν φαίνεσθαι τὸν σφυγμὸν κατὰ
<span class="lb" data-page="8.744" data-line="2" id="l8.744.2"></span>τὴν ἔννοιάν ἐστιν αὐτοῦ μάλιστα, καὶ μέντοι <span class="milestone ed1page" data-n="3.49" data-unit="ed1page" id="ed1page.3.49"></span>καὶ κατὰ
<span class="lb" data-page="8.744" data-line="3" id="l8.744.3"></span>τὰς πλείστας τῶν νόσων, οὐ γὰρ δὴ πάσας γε. <span class="milestone ed2page" data-n="8.96" data-unit="ed2page" id="ed2page.8.96"></span>τὸ δὲ
<span class="lb" data-page="8.744" data-line="4" id="l8.744.4"></span>πρὸς αἴσθησιν ληπτὴν εἶναι τὴν κίνησιν αὐτῶν εἴρηταί μοι
<span class="lb" data-page="8.744" data-line="5" id="l8.744.5"></span>πρόσθεν, ὁποίου χρῄζει διορισμοῦ κατὰ τὸν λόγον ἐκεῖνον, ἐν
<span class="lb" data-page="8.744" data-line="6" id="l8.744.6"></span>ᾧ περὶ τῶν ὑπ’ Ἀλεξάνδρου τε καὶ Δημοσθένους εἰρημένων
<span class="lb" data-page="8.744" data-line="7" id="l8.744.7"></span>ὅρων ἐσκοπούμην. ἀφεῖλε δὲ καὶ τὸ πάντοθεν τοῦ χιτῶνος
<span class="lb" data-page="8.744" data-line="8" id="l8.744.8"></span>ἐπανισταμένου καὶ πάλιν εἰς ἑαυτὸν συντρέχοντος, ὡς ἐν τῷ
<span class="lb" data-page="8.744" data-line="9" id="l8.744.9"></span>διαστέλλεσθαί τε καὶ συστέλλεσθαι δεδηλωμένων αὐτῷ. τῷ δ’
<span class="lb" data-page="8.744" data-line="10" id="l8.744.10"></span>ὑπὸ ζωτικῆς καὶ ψυχικῆς δυνάμεως γίνεσθαι τὸν σφυγμὸν ὑπὸ
<span class="lb" data-page="8.744" data-line="11" id="l8.744.11"></span>Χρυσέρμου λελεγμένῳ προσέθηκεν ὁ Ἡρακλείδης τὸ πλειστοδυναμούσης,
<span class="lb" data-page="8.744" data-line="12" id="l8.744.12"></span>ἐπειδὴ καὶ ἄλλα τινα συντελεῖν εἰς τὴν τῶν
<span class="lb" data-page="8.744" data-line="13" id="l8.744.13"></span>σφυγμῶν γένεσιν ὁ Ἡρόφιλος αὐτός φησι καὶ πάντες οἱ ἀπ’
<span class="lb" data-page="8.744" data-line="14" id="l8.744.14"></span>αὐτοῦ κληθέντες Ἡροφίλειοι. μέμφεταί γε μὴν ὁ Ἀριστόξενος
<span class="lb" data-page="8.744" data-line="15" id="l8.744.15"></span>καὶ τούτῳ καὶ Ἀπολλωνίῳ τῷ Μυῒ, προσθέντι καὶ αὐτῷ
<span class="lb" data-page="8.744" data-line="16" id="l8.744.16"></span>τὸ πλειστοδυναμούσης. οὐ γὰρ ἐχρῆν, φησὶ, τὸ κοινὸν
<span class="lb" data-page="8.744" data-line="17" id="l8.744.17"></span>ἁπάσης ἐνεργείας φυσικῆς ὡς ἴδιον τῶν σφυγμῶν λέγεσθαι.
<span class="lb" data-page="8.744" data-line="18" id="l8.744.18"></span>μέμφεται δὲ καὶ τῷ πάντῃ τὸν χιτῶνα τῆς ἀρτηρίας κυκλοτερῶς ﻿
<span class="pb" data-page="8.745" id="p8.745"></span>
<span class="lb" data-page="8.745" data-line="1" id="l8.745.1"></span>διΐστασθαι λελέχθαι κατὰ τὸν ὅρον, οὐ μόνον, ὥσπερ
<span class="lb" data-page="8.745" data-line="2" id="l8.745.2"></span>ὁ Ἡρακλείδης, ὡς περιττῷ, ἀλλ’ ὅτι καὶ τῶν παρὰ φύσιν
<span class="lb" data-page="8.745" data-line="3" id="l8.745.3"></span>σφυγμῶν ἔνιοι τὴν διαστολὴν τῆς ἀρτηρίας οὐχ ὁμαλὴν
<span class="lb" data-page="8.745" data-line="4" id="l8.745.4"></span>ποιοῦνται, καθάπερ ἑαυτῶν μέρος. ἐπηρεάζει δὲ τῷδε προδήλως·
<span class="lb" data-page="8.745" data-line="5" id="l8.745.5"></span>εἰ γὰρ αὐτὸς ὁ Χρύσερμος ἐνεγεγράφει τῷ ὅρῳ τὸ
<span class="lb" data-page="8.745" data-line="6" id="l8.745.6"></span>ὁμαλῶς, εἰκότως ἂν ἤλεγχεν αὐτὸν ἀναμιμνήσκων τῶν ἀνώμαλον
<span class="lb" data-page="8.745" data-line="7" id="l8.745.7"></span>ἐχόντων τὴν κίνησιν σφυγμῶν, ἐπεὶ δ’ ἁπλῶς ἔφη,
<span class="lb" data-page="8.745" data-line="8" id="l8.745.8"></span>πάντοθεν τοῦ χιτῶνος ἐπανισταμένου καὶ πάλιν εἰς ἑαυτὸν
<span class="lb" data-page="8.745" data-line="9" id="l8.745.9"></span>συντρέχοντος, οὐκέτ’ εὐλόγως ἐγκαλεῖ. βέλτιον δ’ ἦν, εἴπερ
<span class="lb" data-page="8.745" data-line="10" id="l8.745.10"></span>ὅλως ἐφιλοτιμεῖτο διελέγχειν τὸν Χρύσερμον, ἐπὶ τοὺς τοιούτους
<span class="lb" data-page="8.745" data-line="11" id="l8.745.11"></span>τῷ λόγῳ ἀφικέσθαι σφυγμοὺς, ἐν οἷς ὁ χιτὼν τῆς ἀρτηρίας
<span class="lb" data-page="8.745" data-line="12" id="l8.745.12"></span>ὥσπερ χορδὴ φαίνεται τεταμένος, ἄνω μὲν καὶ κάτω
<span class="lb" data-page="8.745" data-line="13" id="l8.745.13"></span>τῆς ἀρτηρίας ὅλης φερομένης, οὐ μὴν διαστελλομένης γε. τοῦτο
<span class="lb" data-page="8.745" data-line="14" id="l8.745.14"></span>γὰρ εἴρηταί τισιν εἰς μὲν ἐξήγησιν τοῦ τοιούτου σφυγμοῦ
<span class="lb" data-page="8.745" data-line="15" id="l8.745.15"></span>χρησίμως, οὐ μὴν εἰς ἀκριβῆ γε ἐπιστήμην. ἀδύνατον γοῦν
<span class="lb" data-page="8.745" data-line="16" id="l8.745.16"></span>ἐστι μηδ’ ὅλως διαστέλλεσθαί τε καὶ συστέλλεσθαι τὰς ἀρτηρίας
<span class="lb" data-page="8.745" data-line="17" id="l8.745.17"></span>ἔτι ζῶντος τοῦ ζώου. δυνατὸν δὲ μὴ φαίνεσθαι
<span class="lb" data-page="8.745" data-line="18" id="l8.745.18"></span>τοῦτο πασχούσας ἐναργῶς διά τε τὴν βραχύτητα τῆς διαστολῆς
<span class="pb" data-page="8.746" id="p8.746"></span>
<span class="lb" data-page="8.746" data-line="1" id="l8.746.1"></span>καὶ τὸν ἐζευγμένον κλόνον ταῖς τοιαύταις ἀρτηρίαις.
<span class="lb" data-page="8.746" data-line="2" id="l8.746.2"></span>ἐλέγομεν γοῦν τηνικαῦτα ταῖς τεταμέναις χορδαῖς ὁμοίως
<span class="lb" data-page="8.746" data-line="3" id="l8.746.3"></span>φαίνεσθαι τὰς ἀρτηρίας ἀνιούσας τε καὶ κατιούσας, οὐ μὴν
<span class="lb" data-page="8.746" data-line="4" id="l8.746.4"></span>διαστελλομένας τε καὶ συστελλομένας σαφῶς. ὥστε οὐδὲ κατὰ
<span class="lb" data-page="8.746" data-line="5" id="l8.746.5"></span>τοῦτον τὸν λόγον εἰκότως ἄν τις ἐγκαλέσειεν ὡς ψευσαμένῳ
<span class="lb" data-page="8.746" data-line="6" id="l8.746.6"></span>τῷ Χρυσέρμῳ περὶ τῆς κατὰ κύκλον διαστολῆς τε καὶ συστολῆς
<span class="lb" data-page="8.746" data-line="7" id="l8.746.7"></span>τῶν ἀρτηριῶν, οὐ περὶ τῆς αἰσθητῆς κινήσεως αὐτῶν
<span class="lb" data-page="8.746" data-line="8" id="l8.746.8"></span>ποιησαμένῳ τὸν ὅρον, ἀλλὰ περὶ τῆς οὐσιώδους ὑπάρξεως
<span class="lb" data-page="8.746" data-line="9" id="l8.746.9"></span>τοῦ σφυγμοῦ. ἀλλὰ γὰρ εἴ τις βούλοιτο καὶ περὶ τούτων
<span class="lb" data-page="8.746" data-line="10" id="l8.746.10"></span>ἢ αὐτὸς γνῶναι τὰ λελεγμένα τοῖς ἀνδράσιν, ἢ μεταστρέφειν
<span class="lb" data-page="8.746" data-line="11" id="l8.746.11"></span>εἰς ὑπομνήματα, τοῦ μὲν Ἐρυθραίου τὸ ἕβδομον ἀναγνώτω
<span class="lb" data-page="8.746" data-line="12" id="l8.746.12"></span>περὶ τῆς Ἡροφίλου αἱρέσεως, τοῦ Ἀπολλωνίου δὲ τὸ εἰκοστὸν
<span class="lb" data-page="8.746" data-line="13" id="l8.746.13"></span>ἔννατον, Ἀριστοξένου δὲ τὸ τρισκαιδέκατον. ἐμοὶ δ’
<span class="lb" data-page="8.746" data-line="14" id="l8.746.14"></span>ἀρκεῖ καθ’ ἑκάστην ἀντιλογίαν ἐνδεικνυμένῳ τὰ κεφάλαια
<span class="lb" data-page="8.746" data-line="15" id="l8.746.15"></span>τῶν λόγων ἐφ’ ἕτερόν τι μετέρχεσθαι· καὶ γὰρ καὶ οὕτω
<span class="lb" data-page="8.746" data-line="16" id="l8.746.16"></span>πράττοντι τὸ βιβλίον ὅλον ὑποπληρώσεται. κάλλιον δὲ ἴσως
<span class="lb" data-page="8.746" data-line="17" id="l8.746.17"></span>μηδὲ τοῦτο παραλιπεῖν, ὡς αὐτὸς ὁ Ἀριστόξενος, Ἀλεξάνδρου
<span class="lb" data-page="8.746" data-line="18" id="l8.746.18"></span>τοῦ Φιλαλήθους γεγονὼς μαθητὴς, ἐλέγξας τε τοὺς τῶν
<span class="lb" data-page="8.746" data-line="19" id="l8.746.19"></span>πρεσβυτέρων ἑαυτοῦ πάντας ὅρους, ὡς οἴεται, κάλλιστα δ’
<span class="pb" data-page="8.747" id="p8.747"></span>
<span class="lb" data-page="8.747" data-line="1" id="l8.747.1"></span>ἔχειν εἰπὼν τόνδε· σφυγμός ἐστι καρδίας καὶ ἀρτηριῶν
<span class="lb" data-page="8.747" data-line="2" id="l8.747.2"></span>ἐνέργεια ἴδιος, ὅμως αὐτὸς ἐφεξῆς, οὐδὲν κωλύει, φησὶ, καὶ
<span class="lb" data-page="8.747" data-line="3" id="l8.747.3"></span>τοιοῦτον ὅρον ποιήσασθαι· σφυγμός ἐστι καρδίας καὶ ἀρτηριῶν
<span class="lb" data-page="8.747" data-line="4" id="l8.747.4"></span>ἐνέργεια ἴδιος, μικτὴ, ἀπροαίρετος. ἐπαινεῖ δὲ τοῦτον
<span class="lb" data-page="8.747" data-line="5" id="l8.747.5"></span>τὸν ὅρον ὡς σαφέστερον τοῦ πρόσθεν, ἐκείνῳ μαρτυρῶν
<span class="lb" data-page="8.747" data-line="6" id="l8.747.6"></span>τὸ σύντομόν τε καὶ τεχνικόν. <span class="milestone ed2page" data-n="8.97" data-unit="ed2page" id="ed2page.8.97"></span>οἴεται γὰρ ἀπροαιρέτους
<span class="lb" data-page="8.747" data-line="7" id="l8.747.7"></span>κινήσεις πολλάκις ὅμως ἔχειν τι καὶ προαιρετικόν· ὅπερ
<span class="lb" data-page="8.747" data-line="8" id="l8.747.8"></span>εὔδηλόν ἐστιν ὁπόσας ἀντιλογίας ἔχει καὶ ζητήσεις. ἀλλὰ
<span class="lb" data-page="8.747" data-line="9" id="l8.747.9"></span>τὰ μὲν τοιαῦτα πρὸς τοὺς ἀφ’ ἑτέρων αἱρέσεων ἀμφισβητεῖται
<span class="lb" data-page="8.747" data-line="10" id="l8.747.10"></span>καὶ τούτῳ καὶ τοῖς ἄλλοις Ἡροφιλείοις, αὐτῷ δὲ
<span class="lb" data-page="8.747" data-line="11" id="l8.747.11"></span>τῷ Ἡροφίλῳ φαίνοιτ’ ἂν διαφερόμενος ἐν τῷ τὸν σφυγμὸν
<span class="lb" data-page="8.747" data-line="12" id="l8.747.12"></span>ἐνέργειαν μὲν εἶναι νομίζειν ἀρτηριῶν καὶ καρδίας, μέρη δ’
<span class="lb" data-page="8.747" data-line="13" id="l8.747.13"></span>αὐτῷ τίθεσθαι τὴν διαστολήν τε καὶ συστολὴν καί ποτε καὶ
<span class="lb" data-page="8.747" data-line="14" id="l8.747.14"></span>τὰς ἠρεμίας. ἐὰν γὰρ ἀκριβῶς ἕπηται τοῖς Ἡροφίλου δόγμασιν,
<span class="lb" data-page="8.747" data-line="15" id="l8.747.15"></span>ἡ συστολὴ μὲν ἐνέργεια τῶν ἀρτηριῶν ἐστιν, ἡ διαστολὴ
<span class="lb" data-page="8.747" data-line="16" id="l8.747.16"></span>δὲ εἰς τὴν οἰκείαν τε καὶ φυσικὴν κατάστασιν τοῦ σώματος
<span class="lb" data-page="8.747" data-line="17" id="l8.747.17"></span>αὐτῶν ἐπάνοδος. βούλεται γὰρ, ὥσπερ ἐπὶ τῶν τεθνεώτων
<span class="lb" data-page="8.747" data-line="18" id="l8.747.18"></span>ὁρᾶται διεστὼς ὁ χιτὼν τῆς ἀρτηρίας, οὕτω κᾀπὶ τῶν ζώντων
<span class="pb" data-page="8.748" id="p8.748"></span>
<span class="lb" data-page="8.748" data-line="1" id="l8.748.1"></span>ὅσον ἐφ’ ἑαυτῷ διεστάναι, τοὐναντίον Ἀσκληπιάδου δοξάζοντος·
<span class="lb" data-page="8.748" data-line="2" id="l8.748.2"></span>οἴεται γὰρ ὁ ἀνὴρ οὗτος καὶ τὴν καρδίαν καὶ τὰς
<span class="lb" data-page="8.748" data-line="3" id="l8.748.3"></span>ἀρτηρίας διαστέλλεσθαι πληρουμένας πνεύματος, εἰσρέοντος
<span class="lb" data-page="8.748" data-line="4" id="l8.748.4"></span>αὐταῖς διὰ λεπτομέρειαν, ἣν ἐντὸς ἑαυτῶν ἔχουσιν, ὅταν δὲ
<span class="lb" data-page="8.748" data-line="5" id="l8.748.5"></span>πληρωθεισῶν εἰς τὸ ἔμπροσθεν οὐκέτι ῥέῃ, καταπίπτειν αὖθις
<span class="lb" data-page="8.748" data-line="6" id="l8.748.6"></span>εἰς τὴν ἔμπροσθεν ὑπάρχουσαν ἑαυταῖς κατάστασιν φύσει
<span class="lb" data-page="8.748" data-line="7" id="l8.748.7"></span>τὸν χιτῶνα. καὶ τοῦτο ἐν παρέργῳ τὸ ζήτημα παρεισέρχεσθαι
<span class="lb" data-page="8.748" data-line="8" id="l8.748.8"></span>δύναται τοῖς ἀπέραντα μακρολογεῖν ἐθέλουσι σοφισταῖς.
<span class="lb" data-page="8.748" data-line="9" id="l8.748.9"></span>ὥσπερ δ’ ἐνταῦθα πολλῶν λόγων ὑπόθεσιν ἑαυτῷ τις πορίσασθαι
<span class="lb" data-page="8.748" data-line="10" id="l8.748.10"></span>δύναται, κατὰ τὸν αὐτὸν τρόπον, ἐὰν τὰ γεγραμμένα
<span class="lb" data-page="8.748" data-line="11" id="l8.748.11"></span>Φιλωνίδῃ τῷ Σικελῷ κατὰ τὸ περὶ τῆς ἰατρικῆς ὀκτωκαιδέκατον
<span class="lb" data-page="8.748" data-line="12" id="l8.748.12"></span>προχειρίζηταί τις, ὧν ἐπὶ βραχὺ καὶ Ἀγαθῖνος ἐμνημόνευσε
<span class="lb" data-page="8.748" data-line="13" id="l8.748.13"></span>μεμφόμενος αὐτῷ πρῶτον μὲν ὡς μοχθηρῶς ἀποφηναμένῳ
<span class="lb" data-page="8.748" data-line="14" id="l8.748.14"></span>τὸν σφυγμὸν ἐν ἀρτηρίαις μόναις γίγνεσθαι, δεύτερον
<span class="lb" data-page="8.748" data-line="15" id="l8.748.15"></span>δὲ ὡς καὶ τὸν Βακχεῖον οὐκ ὀρθῶς ἑαυτῷ συνεπισπωμένῳ,
<span class="lb" data-page="8.748" data-line="16" id="l8.748.16"></span>τὴν πολυλογίαν αὐξήσεις δηλονότι κᾀκ τοῦ τοιούτου
<span class="lb" data-page="8.748" data-line="17" id="l8.748.17"></span>τρόπου τῷ λόγῳ. πρῶτον μὲν γὰρ δεήσει τὰ ἐπιχειρήματα
<span class="lb" data-page="8.748" data-line="18" id="l8.748.18"></span>λέγειν οἷς πεισθεὶς ὁ Φιλωνίδης ἀρτηριῶν μόνων τὸν σφυγμὸν
<span class="lb" data-page="8.748" data-line="19" id="l8.748.19"></span>οἴεται εἶναι, δεύτερον δ’ ἐξελέγχειν αὐτὰ, καὶ τρίτον ἐπιδεικνύναι
<span class="pb" data-page="8.749" id="p8.749"></span>
<span class="lb" data-page="8.749" data-line="1" id="l8.749.1"></span>τὸν Βακχεῖον ἐν μὲν ταῖς ἀκροάσεσιν οὕτως εἰρηκέναι
<span class="lb" data-page="8.749" data-line="2" id="l8.749.2"></span>τὸν σφυγμὸν εἶναι συστολὴν καὶ διαστολὴν ἐν ἁπάσαις
<span class="lb" data-page="8.749" data-line="3" id="l8.749.3"></span>ταῖς ἀρτηρίαις γινομένην. ἐν δὲ τῇ τῶν σφυγμῶν ἐπιτομῇ
<span class="lb" data-page="8.749" data-line="4" id="l8.749.4"></span>κατὰ λέξιν οὕτως γράφει· σφυγμὸς δὲ καὶ πᾶν πάθος σφυγμοῦ
<span class="lb" data-page="8.749" data-line="5" id="l8.749.5"></span>μόνον ἐν ἀρτηρίαις καὶ καρδίᾳ συμβαίνει. καὶ μετ’ ὀλίγα
<span class="lb" data-page="8.749" data-line="6" id="l8.749.6"></span>πάλιν· ὁ μὲν γὰρ σφυγμὸς, καθάπερ ἐῤῥέθη, διάστασίς τέ
<span class="lb" data-page="8.749" data-line="7" id="l8.749.7"></span>ἐστι τῆς ἀρτηρίας, ἢ τοῦ ἀρτηριώδους μέρους τῆς καρδίας.
<span class="lb" data-page="8.749" data-line="8" id="l8.749.8"></span>καὶ πρὸ πάντων ἐκείνου μέμνησο τοῦ μέχρι δεῦρο μόνων σχεδὸν
<span class="lb" data-page="8.749" data-line="9" id="l8.749.9"></span>τῶν Ἡροφιλείων ἡμᾶς τοὺς ὅρους προκεχειρίσθαι, πολλῶν
<span class="lb" data-page="8.749" data-line="10" id="l8.749.10"></span>καὶ τοῖς Ἐρασιστρατείοις καὶ τοῖς Ἀσκληπιαδείοις γεγονότων·
<span class="lb" data-page="8.749" data-line="11" id="l8.749.11"></span>ὥσπερ γε καὶ τοῖς ἀπ’ Ἀθηναίου τοῦ Ἀτταλέως,
<span class="lb" data-page="8.749" data-line="12" id="l8.749.12"></span>οὓς πνευματικοὺς ὀνομάζουσιν, εἰ καὶ μὴ τοσούτων ὅρων,
<span class="lb" data-page="8.749" data-line="13" id="l8.749.13"></span>ὅμως γοῦν οὐ τοσούτων εἰρημένων. ὁ γοῦν Ἀγαθῖνος, οὗ
<span class="lb" data-page="8.749" data-line="14" id="l8.749.14"></span>σμικρὸν ἔμπροσθεν ἐμνημόνευσα, καίτοι τοῖς δι’ ὅρων ἐπιχειροῦσιν
<span class="lb" data-page="8.749" data-line="15" id="l8.749.15"></span>ἅπαντα διδάσκειν ἐπιτιμῶν, ὅμως καὶ αὐτὸς ἓν ἔγραψεν
<span class="lb" data-page="8.749" data-line="16" id="l8.749.16"></span>ὅλον βιβλίον τὸ πρῶτον περὶ σφυγμῶν, ἐξηγούμενος
<span class="lb" data-page="8.749" data-line="17" id="l8.749.17"></span>ἕκαστον τῶν ἐν τοῖς σφυγμοῖς ὀνομάτων ἅμα τοῖς οἰκείοις
<span class="lb" data-page="8.749" data-line="18" id="l8.749.18"></span>ὅροις τῶν πραγμάτων. ἀλλὰ περὶ μὲν τῶν ἄλλων σιωπῶ.
<span class="lb" data-page="8.749" data-line="19" id="l8.749.19"></span>πρόκειται γὰρ ἐν τῷδε τῷ γράμματι τοῦ κατὰ τὸν σφυγμὸν ﻿
<span class="pb" data-page="8.750" id="p8.750"></span>
<span class="lb" data-page="8.750" data-line="1" id="l8.750.1"></span>ὅρου μόνου μνημονεύειν, ἐπιδεδειχότος<span class="milestone ed1page" data-n="3.50" data-unit="ed1page" id="ed1page.3.50"></span> μου πολλάκις,
<span class="lb" data-page="8.750" data-line="2" id="l8.750.2"></span>οὐδὲν ἧττον τοῦδε καθ’ ἑκάστην διαφορὰν σφυγμῶν ὁμοίως
<span class="lb" data-page="8.750" data-line="3" id="l8.750.3"></span>δύνασθαι πληρωθῆναι βιβλίον, ἐάν τέ τις ὁρίζηται τὸν μέγαν
<span class="lb" data-page="8.750" data-line="4" id="l8.750.4"></span>σφυγμὸν, ἅμα τοῖς παρακειμένοις αὐτῷ, κατὰ τὸ πηλίκον
<span class="lb" data-page="8.750" data-line="5" id="l8.750.5"></span>τῆς διαστολῆς, ἐάν τε τὸν μικρὸν, ἅμα τοῖς κατὰ τοῦτο παρακειμένοις.
<span class="lb" data-page="8.750" data-line="6" id="l8.750.6"></span>οὕτω δὲ καὶ τοὺς ἄλλους ἅπαντας· καὶ νῦν, ὡς
<span class="lb" data-page="8.750" data-line="7" id="l8.750.7"></span>ἔφην, ὑπὲρ αὐτοῦ μόνου τοῦ σφυγμοῦ πρόκειται διελθεῖν ἐπὶ
<span class="lb" data-page="8.750" data-line="8" id="l8.750.8"></span>κεφαλαίων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.14">
<span class="pb page1" data-page="8.756" id="p8.756"></span>
<span class="milestone ed1page page1" data-n="3.51" data-unit="ed1page" id="ed1page.3.51"></span>
<span class="milestone ed2page page1" data-n="8.100" data-unit="ed2page" id="ed2page.8.100"></span>
            <p>
<span class="lb" data-page="8.756" data-line="9" id="l8.756.9"></span>Αὐτὸς δὲ ὁ τῆς αἱρέσεως αὐτῶν ἡγεμὼν
<span class="lb" data-page="8.756" data-line="10" id="l8.756.10"></span>Ἀθήναιος τὸν σφυγμὸν ὁρίζεται κίνησιν κατὰ διαστολὴν φυσικὴν
<span class="lb" data-page="8.756" data-line="11" id="l8.756.11"></span>καὶ ἀπροαίρετον τοῦ ἐν ἀρτηρίαις καὶ καρδίᾳ θερμοῦ,
<span class="lb" data-page="8.756" data-line="12" id="l8.756.12"></span>ἐξ ἑαυτοῦ τε καὶ εἰς ἑαυτὸ κινουμένου, καὶ συγκινοῦντος καρδίαν
<span class="lb" data-page="8.756" data-line="13" id="l8.756.13"></span>καὶ ἀρτηρίας, οὐ μόνον οὐσιώδη τὸν ὁρισμὸν ποιησάμενος,
<span class="lb" data-page="8.756" data-line="14" id="l8.756.14"></span>ἀλλὰ καὶ μετὰ τοῦ τῆς αἰτίας λογισμοῦ, καθ’ ὃν τρόπον
<span class="lb" data-page="8.756" data-line="15" id="l8.756.15"></span>ὁρίζεσθαι κελεύουσιν οἱ διαλεκτικοὶ τὰ ἐν τῷ γίγνεσθαι τὸ
<span class="lb" data-page="8.756" data-line="16" id="l8.756.16"></span>εἶναι κτώμενα. καὶ συντομώτερον δὲ τὸν σφυγμὸν εἶναί φησι
<span class="lb" data-page="8.756" data-line="17" id="l8.756.17"></span>διαπνοὴν φανερὰν πρὸς αἴσθησιν ληπτὴν ὅσον ἐφ’ ἑαυτῇ
<span class="lb" data-page="8.756" data-line="18" id="l8.756.18"></span>καρδίας καὶ ἀρτηριῶν. ἔστι δὲ καὶ ὅδε ὁ ὅρος Ἀθηναίου·
<span class="pb" data-page="8.757" id="p8.757"></span>
<span class="lb" data-page="8.757" data-line="1" id="l8.757.1"></span>σφυγμός ἐστι διαστολὴ καὶ συστολὴ κατὰ διάπνοιαν καρδίας
<span class="lb" data-page="8.757" data-line="2" id="l8.757.2"></span>καὶ ἀρτηριῶν. ἔξεστι δὲ τῷ βουλομένῳ καὶ τὸν περὶ τούτων
<span class="lb" data-page="8.757" data-line="3" id="l8.757.3"></span>τῶν ὅρων λόγον ἐκτείνειν ἐπὶ πλεῖστον ἀνασκευάζοντί
<span class="lb" data-page="8.757" data-line="4" id="l8.757.4"></span>τε καὶ κατασκευάζοντι. καὶ ἄλλοι δέ τινες τῶν ἀπὸ τῆς πνευματικῆς
<span class="lb" data-page="8.757" data-line="5" id="l8.757.5"></span>αἱρέσεως ὅρους ἐποιήσαντο τοῦ σφυγμοῦ βραχὺ
<span class="lb" data-page="8.757" data-line="6" id="l8.757.6"></span>τῶν προειρημένων παραλλάττοντας, ὡς εἶπον, ὥστ’ οὐ χρὴ
<span class="lb" data-page="8.757" data-line="7" id="l8.757.7"></span>μνημονεύειν αὐτῶν ἐπειγομένους καθ’ ὅσον οἷόν τε διαδραμεῖν
<span class="lb" data-page="8.757" data-line="8" id="l8.757.8"></span>τὸν λόγον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.16">
<span class="pb page1" data-page="8.758" id="p8.758"></span>
<span class="milestone ed1page page1" data-n="3.51" data-unit="ed1page" id="ed1page.3.51"></span>
<span class="milestone ed2page page1" data-n="8.100" data-unit="ed2page" id="ed2page.8.100"></span>
            <p>
<span class="lb" data-page="8.758" data-line="10" id="l8.758.10"></span>Ἔνιοι δὲ καὶ αὐτοῖς τούτοις προσέθεσαν
<span class="lb" data-page="8.758" data-line="11" id="l8.758.11"></span>τινα, καθάπερ καὶ Μοσχίων ὁ διορθωτὴς ἐπικληθεὶς, ἐπειδή
<span class="lb" data-page="8.758" data-line="12" id="l8.758.12"></span>τινα τῶν ὑπ’ Ἀσκληπιάδου λελεγμένων ἐπηνωρθοῦτο, μὴ
<span class="lb" data-page="8.758" data-line="13" id="l8.758.13"></span>πάντῃ πειθόμενος τἀνδρὶ, καθάπερ οὐδ’ ὁ Ἀλέξανδρος
<span class="lb" data-page="8.758" data-line="14" id="l8.758.14"></span>Ἡροφίλῳ. τίς οὖν ὁ τοῦ Μοσχίωνος <span class="milestone ed2page" data-n="8.101" data-unit="ed2page" id="ed2page.8.101"></span>ὅρος εἰπόντες
<span class="lb" data-page="8.758" data-line="15" id="l8.758.15"></span>ἀπαλλαγῶμεν ἤδη καὶ τῶν Ἀσκληπιάδου· σφυγμός ἐστι
<span class="lb" data-page="8.758" data-line="16" id="l8.758.16"></span>κίνησις ἴδιος καρδίας καὶ ἀρτηριῶν καὶ φλεβῶν καὶ ἐγκεφάλου
<span class="lb" data-page="8.758" data-line="17" id="l8.758.17"></span>καὶ τῆς περὶ αὐτὸν μήνιγγος κατὰ μίαν εἰσπνοὴν,
<span class="lb" data-page="8.758" data-line="18" id="l8.758.18"></span>οὐχ ἅπαξ δὲ, ἀλλὰ πολλάκις γιγνομένη. καί σοι καὶ τῆς
<span class="pb" data-page="8.759" id="p8.759"></span>
<span class="lb" data-page="8.759" data-line="1" id="l8.759.1"></span>ἐξηγήσεως ἑκάστου τῶν κατὰ τὸν ὅρον εἰρημένων οὐκ οἶμαι
<span class="lb" data-page="8.759" data-line="2" id="l8.759.2"></span>δεήσειν, εἰ μέμνησαι τῶν ἄχρι δεῦρο λελεγμένων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.17">
<span class="pb page1" data-page="8.759" id="p8.759"></span>
<span class="milestone ed1page page1" data-n="3.51" data-unit="ed1page" id="ed1page.3.51"></span>
<span class="milestone ed2page page1" data-n="8.101" data-unit="ed2page" id="ed2page.8.101"></span>
            <p>
<span class="lb" data-page="8.759" data-line="3" id="l8.759.3"></span>Ἄξιον οὖν ἴσως ἐστὶ καὶ τῶν περὶ τὸν
<span class="lb" data-page="8.759" data-line="4" id="l8.759.4"></span>Ἐρασίστρατον μνημονεῦσαι, διενεχθέντων καὶ αὐτῶν πρὸς
<span class="lb" data-page="8.759" data-line="5" id="l8.759.5"></span>ἀλλήλους οὐχ ἧττον ἢ οἱ ἄλλοι. τὸ γάρ τοι θαυμάσιον
<span class="lb" data-page="8.759" data-line="6" id="l8.759.6"></span>τοῦτ’ ἔστιν, ὅτι μὴ μόνον ἀπὸ διαφερουσῶν αἱρέσεων, ἀλλὰ
<span class="lb" data-page="8.759" data-line="7" id="l8.759.7"></span>καὶ αὐτῶν τῶν ἀφ’ ἑνὸς ἀνδρὸς ἀναγομένων οἱ πλεῖστοι διεφώνησαν,
<span class="lb" data-page="8.759" data-line="8" id="l8.759.8"></span>ἔνιοι δὲ καὶ δύο καὶ τρεῖς ὅρους ἔγραψαν, ὥσπερ
<span class="lb" data-page="8.759" data-line="9" id="l8.759.9"></span>Ἀπολλώνιος ὁ ἀπὸ Στράτωνος ἕνα μὲν τόνδε· σφυγμός
<span class="lb" data-page="8.759" data-line="10" id="l8.759.10"></span>ἐστι κατὰ τὴν ἐπιπλήρωσιν τοῦ ἀπὸ καρδίας πνεύματος ἐκπεμπομένου
<span class="lb" data-page="8.759" data-line="11" id="l8.759.11"></span>περὶ τὴν ἀρτηρίαν διάστασις γινομένη. δεύτερον
<span class="lb" data-page="8.759" data-line="12" id="l8.759.12"></span>δὲ τόνδε· σφυγμός ἐστιν ἡ ἀπὸ τῆς ἀρτηρίας διάστασις
<span class="lb" data-page="8.759" data-line="13" id="l8.759.13"></span>καὶ συστολὴ ἀπὸ τῆς ἐν αὐταῖς παρακειμένης καὶ ἀνάλογον
<span class="lb" data-page="8.759" data-line="14" id="l8.759.14"></span>δυνάμεως. τρίτον δ’ ἄλλον· σφυγμός ἐστι διάστασις, καθ’
<span class="lb" data-page="8.759" data-line="15" id="l8.759.15"></span>ἣν πρὸς τὴν ἁφὴν ἡ ἀρτηρία προσπίπτει. οὗτος μὲν οὖν ὁ
<span class="lb" data-page="8.759" data-line="16" id="l8.759.16"></span>τρίτος ὅρος ὅτι τὴν αὐτὴν ἔχει δύναμιν τῷ κατὰ τὸν ἐν
<span class="lb" data-page="8.759" data-line="17" id="l8.759.17"></span>ἐπισκέψει σφυγμὸν ὁρισμῷ πρόσθεν ὑπὸ τῶν περὶ τὸν
<span class="lb" data-page="8.759" data-line="18" id="l8.759.18"></span>Ἀλέξανδρον εἰρημένῳ, παντὶ δῆλον· ὁ δὲ πρῶτος ὑπ’ αὐτοῦ
<span class="lb" data-page="8.759" data-line="19" id="l8.759.19"></span>γεγραμμένος οὐσιώδης ἐστὶ κατὰ τὴν Ἐρασιστράτου ﻿
<span class="pb" data-page="8.760" id="p8.760"></span>
<span class="lb" data-page="8.760" data-line="1" id="l8.760.1"></span>δόξαν συγκείμενος, ἐπειδὴ καὶ τὰς ἀρτηρίας, ὡς καὶ πρόσθεν
<span class="lb" data-page="8.760" data-line="2" id="l8.760.2"></span>ἔφην, οἴεται διαστέλλεσθαι κατὰ τὴν ἐπιπλήρωσιν τοῦ παρὰ
<span class="lb" data-page="8.760" data-line="3" id="l8.760.3"></span>τῆς καρδίας ἐπιπεμπομένου πνεύματος. ἀξιοῦσι γὰρ ἡμᾶς
<span class="lb" data-page="8.760" data-line="4" id="l8.760.4"></span>ἐπιπλήρωσιν, οὐ πλήρωσιν λέγειν, ἵνα μή τις ὑπονοήσῃ πᾶν
<span class="lb" data-page="8.760" data-line="5" id="l8.760.5"></span>ἐκκενοῦσθαι τὸ πνεῦμα τῶν ἀρτηριῶν ἐν ταῖς συστολαῖς. ὁ
<span class="lb" data-page="8.760" data-line="6" id="l8.760.6"></span>δὲ δεύτερος ὅρος ἐφάπτεται καὶ τοῦ τῶν δυνάμεων λόγου,
<span class="lb" data-page="8.760" data-line="7" id="l8.760.7"></span>βέλτιον ὑπ’ ἄλλων Ἐρασιστρατείων συντεθεὶς, ὅσοι τὸν
<span class="lb" data-page="8.760" data-line="8" id="l8.760.8"></span>σφυγμὸν ἔφασαν εἶναι διαστολὴν καὶ συστολὴν ἀρτηριῶν τε
<span class="lb" data-page="8.760" data-line="9" id="l8.760.9"></span>καὶ καρδίας, ὑπὸ ζωτικῆς τε ψυχικῆς δυνάμεως ἐπιτελουμένην.
<span class="lb" data-page="8.760" data-line="10" id="l8.760.10"></span>αὐτὸς γὰρ ὁ Ἐρασίστρατος ἐν τοῖς περὶ πυρετῶν ἀπεφήνατο
<span class="lb" data-page="8.760" data-line="11" id="l8.760.11"></span>σαφῶς, οὐ μόνον ζωτικὴν δύναμιν εἶναι κατὰ τὴν καρδίαν,
<span class="lb" data-page="8.760" data-line="12" id="l8.760.12"></span>ἀλλὰ καὶ ψυχικήν. ἐνίοις δ’ αὐτῶν ἤρκεσε τὸν σφυγμὸν εἰπεῖν
<span class="lb" data-page="8.760" data-line="13" id="l8.760.13"></span>κοινὴν ἐνέργειαν καρδίας τε καὶ ἀρτηριῶν. ἔνιοι δὲ περιεργότερον
<span class="lb" data-page="8.760" data-line="14" id="l8.760.14"></span>ἀντιδιαστολὴν ἀρτηριῶν πρὸς καρδίαν ἔφασαν εἶναι
<span class="lb" data-page="8.760" data-line="15" id="l8.760.15"></span>τὸν σφυγμὸν, ἐν ᾧ μὲν χρόνῳ διαστέλλεσθαι συμβαίνει τὴν
<span class="lb" data-page="8.760" data-line="16" id="l8.760.16"></span>καρδίαν, ἐν τούτῳ συστέλλεσθαι τὰς ἀρτηρίας οἰόμενοι, καθ’
<span class="lb" data-page="8.760" data-line="17" id="l8.760.17"></span>ὃν δ’ ἐκείνη συστέλλεται, τὰς ἀρτηρίας διαστέλλεσθαι.ὅ γε μὴν
<span class="lb" data-page="8.760" data-line="18" id="l8.760.18"></span>πρῶτος τῶν ἀπὸ τοῦ Ἀπολλωνίου ῥηθέντων τὴν διαστολὴν
<span class="lb" data-page="8.760" data-line="19" id="l8.760.19"></span>μόνην σημαίνει σφυγμὸν εἶναι, ἣν αὐτὸς ὠνόμασε διάστασιν,
<span class="pb" data-page="8.761" id="p8.761"></span>
<span class="lb" data-page="8.761" data-line="1" id="l8.761.1"></span>ᾧδέ πως γράψας· σφυγμός ἐστι κατὰ τὴν ἐπιπλήρωσιν τοῦ
<span class="lb" data-page="8.761" data-line="2" id="l8.761.2"></span>ἀπὸ καρδίας πνεύματος ἐκπεμπομένου περὶ τὴν ἀρτηρίαν διάστασις
<span class="lb" data-page="8.761" data-line="3" id="l8.761.3"></span>γιγνομένη. ὅ γε μὴν Ἐρασίστρατος ἔοικεν οὐ τὴν κατὰ
<span class="lb" data-page="8.761" data-line="4" id="l8.761.4"></span>φύσιν ἐν ἀρτηρίαις κίνησιν ὀνομάζειν σφυγμὸν, ἀλλὰ μόνην
<span class="lb" data-page="8.761" data-line="5" id="l8.761.5"></span>τὴν ἐπὶ φλεγμονῇ. δῆλον δὲ ἐκ τῶν ῥήσεων αὐτοῦ τῶν ἐν
<span class="lb" data-page="8.761" data-line="6" id="l8.761.6"></span>τῷ πρώτῳ περὶ πυρετῶν, ἐν αἷς κίνησιν μὲν ἀρτηριῶν ὀνομάζει
<span class="lb" data-page="8.761" data-line="7" id="l8.761.7"></span>τὸν κατὰ φύσιν ὑφ’ ἡμῶν καλούμενον σφυγμὸν, ὃν δ’
<span class="lb" data-page="8.761" data-line="8" id="l8.761.8"></span>αὐτὸς ἐπὶ φλεγμονῇ τὴν μεταβολὴν ἔχειν φησὶ, σφυγμὸν φαίνεται
<span class="lb" data-page="8.761" data-line="9" id="l8.761.9"></span>καλῶν, ὡς οὐ κατὰ πάσης κινήσεως ἀρτηριῶν ἐπιφέρειν
<span class="lb" data-page="8.761" data-line="10" id="l8.761.10"></span>ἡγούμενος χρῆναι τὴν τοῦ σφυγμοῦ προσηγορίαν, ἀλλ’
<span class="lb" data-page="8.761" data-line="11" id="l8.761.11"></span>ἐπ’ ἐκείνης μόνης, ἥ τις ἐξίσταται τοῦ κατὰ φύσιν ὑπὸ τῆς
<span class="lb" data-page="8.761" data-line="12" id="l8.761.12"></span>κατὰ τὴν φλεγμονὴν διαθέσεως. εὔδηλον οὖν ἤδη τὸ πλῆθος
<span class="lb" data-page="8.761" data-line="13" id="l8.761.13"></span>τῶν ἐσομένων λόγων, ἐάν τις ἐπεξέρχηται ταῦτα πάντα καὶ
<span class="lb" data-page="8.761" data-line="14" id="l8.761.14"></span>μνημονεύῃ τῶν τε πρὸς ἀλλήλους εἰρημένων τοῖς Ἐρασιστρατείοις
<span class="lb" data-page="8.761" data-line="15" id="l8.761.15"></span>καὶ τῶν πρὸς τοὺς ἄλλους, ὅσα τε πάλιν ἐκεῖνοι πρὸς
<span class="lb" data-page="8.761" data-line="16" id="l8.761.16"></span>αὐτοὺς ἀντεῖπον. ὁπότ’ οὖν τὰ κεφάλαια μόνον αὐτὰ λέγων
<span class="lb" data-page="8.761" data-line="17" id="l8.761.17"></span>ἐγὼ νῦν ἐπλήρωσα ὅλον <span class="milestone ed2page" data-n="8.102" data-unit="ed2page" id="ed2page.8.102"></span>βιβλίον, οὐδ’ οὖν οὐδὲ πάντας
<span class="lb" data-page="8.761" data-line="18" id="l8.761.18"></span>ἐπελθὼν τοὺς εἰρημένους ὅρους, ἆρ’ οὐ πρόδηλον, ὡς
<span class="lb" data-page="8.761" data-line="19" id="l8.761.19"></span>τῷ πάντ’ ἐπεξέρχεσθαι βουλομένῳ καὶ τρία καὶ τέτταρα
<span class="pb" data-page="8.762" id="p8.762"></span>
<span class="lb" data-page="8.762" data-line="1" id="l8.762.1"></span>πληρωθήσεται βιβλία; καὶ τοίνυν νόμιζε πεπληρῶσθαι τὰ
<span class="lb" data-page="8.762" data-line="2" id="l8.762.2"></span>τοιαῦτα, καί τι μειράκιον εἰς φλύαρον ἐμπεσὸν σοφιστὴν
<span class="lb" data-page="8.762" data-line="3" id="l8.762.3"></span>ἅπαντα λέγειν ἐσπουδακότα καὶ μηδὲν ὅλως παραλιπεῖν τῶν
<span class="lb" data-page="8.762" data-line="4" id="l8.762.4"></span>εἰρημένων τοῖς ἰατροῖς ἐν πολλῷ χρόνῳ φιλοπόνως ἐκμαθεῖν
<span class="lb" data-page="8.762" data-line="5" id="l8.762.5"></span>αὐτὰ, κᾄπειτα συντυχεῖν ἐπ’ ἀῤῥώστου τινὸς ἑτέρῳ μειρακίῳ
<span class="lb" data-page="8.762" data-line="6" id="l8.762.6"></span>παρ’ ἑτέρου διδασκάλου, πῶς τε χρὴ διαγιγνώσκειν ἕκαστον
<span class="lb" data-page="8.762" data-line="7" id="l8.762.7"></span>τῶν σφυγμῶν καὶ τί δηλοῦν πεφύκασι μεμαθηκότι,
<span class="lb" data-page="8.762" data-line="8" id="l8.762.8"></span>πότερόν σοι δοκεῖ χρήσιμόν τι πρὸς τὴν τέχνην εἰς πρόγνωσιν
<span class="lb" data-page="8.762" data-line="9" id="l8.762.9"></span>ἐπὶ τοῦ νοσοῦντος εὑρήσειν; ἢ πότερον εὐδοκιμήσειν παρ’
<span class="lb" data-page="8.762" data-line="10" id="l8.762.10"></span>αὐτῷ τε τῷ κάμνοντι καὶ τοῖς παροῦσι; τὸ μὲν γὰρ ἕτερον
<span class="lb" data-page="8.762" data-line="11" id="l8.762.11"></span>μειράκιον ὅπως ὁρίζεσθαι χρὴ τὸν σφυγμὸν διήξει λόγους μακροὺς,
<span class="lb" data-page="8.762" data-line="12" id="l8.762.12"></span>εἴτε δ’ ἀκινδύνως, εἴτε κινδυνωδῶς ὁ <span class="milestone ed1page" data-n="3.52" data-unit="ed1page" id="ed1page.3.52"></span>κάμνων
<span class="lb" data-page="8.762" data-line="13" id="l8.762.13"></span>ἔχει, καὶ πότερον εἰς χρόνου μῆκος αὐτῷ προελθεῖν, ἢ διὰ
<span class="lb" data-page="8.762" data-line="14" id="l8.762.14"></span>ταχέων κριθῆναι συμβήσεται, παντάπασιν ἀγνοήσει· τὸ δ’
<span class="lb" data-page="8.762" data-line="15" id="l8.762.15"></span>ἕτερον μειράκιον ἀκριβῶς μὲν ταῦτα προγνώσεταί τε καὶ
<span class="lb" data-page="8.762" data-line="16" id="l8.762.16"></span>προερεῖ τοῖς παροῦσιν, ἀγνοήσει δὲ πῶς ὁρίζεσθαι χρὴ τὸν
<span class="lb" data-page="8.762" data-line="17" id="l8.762.17"></span>σφυγμόν. ἐκ παραβολῆς δ’ οὕτως ἐναργῶς διαγνωσθήσεται
<span class="lb" data-page="8.762" data-line="18" id="l8.762.18"></span>ποῖον μέν τι τὸ ἄχρηστόν ἐστι τῆς διδασκαλίας εἶδος, ὁποῖον
<span class="pb" data-page="8.763" id="p8.763"></span>
<span class="lb" data-page="8.763" data-line="1" id="l8.763.1"></span>δὲ τὸ χρήσιμον· ἀλλ’ ὡς ἡ παροιμία φησι, γλυκὺς πόλεμος
<span class="lb" data-page="8.763" data-line="2" id="l8.763.2"></span>ἀπείρῳ, οὕτω μοι δοκοῦσι καὶ οἱ πάνθ’ ὁρίζεσθαι προαιρούμενοι
<span class="lb" data-page="8.763" data-line="3" id="l8.763.3"></span>μηδόλως ἐγνωκέναι τὰς γεγονυίας ζητήσεις τοῖς διαλεκτικοῖς
<span class="lb" data-page="8.763" data-line="4" id="l8.763.4"></span>περὶ τοῦ πῶς ὁρίζεσθαι προσήκει. τὸ μὲν οὖν
<span class="lb" data-page="8.763" data-line="5" id="l8.763.5"></span>ἑρμηνεύειν λόγῳ τὸ δηλούμενον ἐκ τοῦ ῥηθέντος ὀνόματος,
<span class="lb" data-page="8.763" data-line="6" id="l8.763.6"></span>ὅταν γε μὴ πάνυ τι τοῦ προκειμένου πράγματος ἐναργῆ πάντες
<span class="lb" data-page="8.763" data-line="7" id="l8.763.7"></span>ἔχωσι τὴν νόησιν, οὐ μόνον χρήσιμον, ἀλλὰ καὶ ἀναγκαῖόν
<span class="lb" data-page="8.763" data-line="8" id="l8.763.8"></span>ἐστιν· ἀναγκαῖον δὲ κᾀπειδὰν ἤτοι γ’ ἑκών τις αὐτὰ
<span class="lb" data-page="8.763" data-line="9" id="l8.763.9"></span>ὑπὸ πανουργίας, ἢ ἄκων ὑπὸ ἠλιθιότητος ἐναλλάττῃ τὰ
<span class="lb" data-page="8.763" data-line="10" id="l8.763.10"></span>σημαινόμενα πρὸς τῶν ὀνομάτων, ἐπιφέρων αὐτὰ καθ’ ἑτέρων
<span class="lb" data-page="8.763" data-line="11" id="l8.763.11"></span>πραγμάτων ἢ πάντες ἄνθρωποι. μηδετέρου δὲ τούτων
<span class="lb" data-page="8.763" data-line="12" id="l8.763.12"></span>ὄντος, οὐδὲ λόγῳ χρὴ δηλοῦσθαι τὸ πρᾶγμα, τῆς ἰδίας
<span class="lb" data-page="8.763" data-line="13" id="l8.763.13"></span>προσηγορίας αὐτάρκως αὐτὸ σημαινούσης. τὸ δὲ ὁρίζεσθαι
<span class="lb" data-page="8.763" data-line="14" id="l8.763.14"></span>πάντως ἐθέλειν ἅπαν πρᾶγμα σοφιστικῆς διδασκαλίας ἔργον
<span class="lb" data-page="8.763" data-line="15" id="l8.763.15"></span>ἐστί. καὶ ταῦτα ἔξεστι λέγειν ἐμοὶ μάλιστα πεῖραν ἱκανὴν
<span class="lb" data-page="8.763" data-line="16" id="l8.763.16"></span>ἐν αὐτοσχεδίοις προβλήμασι δεδωκότι. περὶ παντὸς γὰρ ἀεὶ
<span class="lb" data-page="8.763" data-line="17" id="l8.763.17"></span>τοῦ προβληθέντος εἰς ὁρισμὸν ἔδειξα δι’ ὅλης ἡμέρας δύνασθαί
<span class="lb" data-page="8.763" data-line="18" id="l8.763.18"></span>τινα λέγειν. οὐκ οὖν ἀπορίᾳ λόγων εἰς ὅρους ἐπιτηδείων
<span class="lb" data-page="8.763" data-line="19" id="l8.763.19"></span>ἐγκαλῶ τοῖς εὐποροῦσιν, ἀλλ’ ἐπιδείξας ἐμαυτὸν ἁπάντων
<span class="pb" data-page="8.764" id="p8.764"></span>
<span class="lb" data-page="8.764" data-line="1" id="l8.764.1"></span>εὐπορώτατον εἰς τὴν τοιαύτην ἀδολεσχίαν, φιλάνθρωπον
<span class="lb" data-page="8.764" data-line="2" id="l8.764.2"></span>ἡγησάμην εἶναι, τῶν μανθανόντων ἕνεκα τῆς ὠφελείας τὰς
<span class="lb" data-page="8.764" data-line="3" id="l8.764.3"></span>τέχνας, ἐπιδεῖξαι τὴν ἀλήθειαν, οὐχ ὥσπερ οἱ πολλοὶ
<span class="lb" data-page="8.764" data-line="4" id="l8.764.4"></span>τῶν ὁτιοῦν ἐπισταμένων ἐπιχειροῦσιν αὐτὸ σεμνύνειν, ἀλλ’
<span class="lb" data-page="8.764" data-line="5" id="l8.764.5"></span>ἐκεῖνοι καὶ σφᾶς αὐτοὺς ἡγούμενοι φανεῖσθαι σεμνοτέρους,
<span class="lb" data-page="8.764" data-line="6" id="l8.764.6"></span>ἀλλ’ ἀεὶ τῶν ἐγνωσμένων ἐμαυτῷ, διακρίνειν ἀπὸ τῶν
<span class="lb" data-page="8.764" data-line="7" id="l8.764.7"></span>ἀχρήστων τὰ χρήσιμα. πλὴν γὰρ ὀλίγων ἅπαντες οἱ διδάσκοντες
<span class="lb" data-page="8.764" data-line="8" id="l8.764.8"></span>τὰς τέχνας ἐν τοῖς ἀχρήστοις πλεονάζουσιν, ὧν
<span class="lb" data-page="8.764" data-line="9" id="l8.764.9"></span>ἓν καὶ τοῦτ’ ἔστιν, ὃ νῦν ἐν ἅπαντι τῷ διηνυσμένῳ λόγῳ
<span class="lb" data-page="8.764" data-line="10" id="l8.764.10"></span>προεχειρισάμην, ἐπινειμαμένου τοῦ τῆς φιλοριστίας νοσήματος
<span class="lb" data-page="8.764" data-line="11" id="l8.764.11"></span>οὐ μόνον τοὺς ἰατροὺς καὶ φιλοσόφους, ἀλλὰ καὶ
<span class="lb" data-page="8.764" data-line="12" id="l8.764.12"></span>ῥήτορας καὶ μουσικοὺς καὶ γραμματικούς. ἅπασιν οὖν, ἐὰν
<span class="lb" data-page="8.764" data-line="13" id="l8.764.13"></span>σωφρονῶσιν, ἐφ’ ἑνὸς παραδείγματος τοῦ κατὰ τὸν σφυγμὸν
<span class="lb" data-page="8.764" data-line="14" id="l8.764.14"></span>ὠφέλιμον ἡγοῦμαι πεποιῆσθαι βοήθειαν. ἐὰν δ’ αὖθίς
<span class="lb" data-page="8.764" data-line="15" id="l8.764.15"></span>ποτε δόξῃ κατὰ πολλὴν σχολὴν ἅπαντα τὰ περὶ τῶν ὅρων
<span class="lb" data-page="8.764" data-line="16" id="l8.764.16"></span>ἀμφισβητούμενα διελθεῖν τε καὶ κρῖναι, καὶ τοῦτ’ ἀόκνως
<span class="lb" data-page="8.764" data-line="17" id="l8.764.17"></span>πράξω. τινὲς μὲν γὰρ αὐτοὺς ἀχρήστους εἶναί φασι, τινὲς
<span class="lb" data-page="8.764" data-line="18" id="l8.764.18"></span>δὲ χρησίμους μὲν εἶναι λέγουσιν, ὅπως δ’ ὁρίζεσθαι χρὴ
<span class="lb" data-page="8.764" data-line="19" id="l8.764.19"></span>διαφέρονται. καὶ νῦν δὴ ἤδη δύο βιβλία περὶ αὐτῶν ἐστί
<span class="pb" data-page="8.765" id="p8.765"></span>
<span class="lb" data-page="8.765" data-line="1" id="l8.765.1"></span>μοι γεγραμμένα, τῶν εἰς τὰ περὶ ἀποδείξεως Ἀριστοτέλους
<span class="lb" data-page="8.765" data-line="2" id="l8.765.2"></span>ὑπομνημάτων τοῦ δευτέρου τὸ τρίτον καὶ τέταρτον. ἐπιγράφεται
<span class="lb" data-page="8.765" data-line="3" id="l8.765.3"></span>δ’ ὑπὸ τῶν πλείστων ἀναλυτικῶν δεύτερον ἡ
<span class="lb" data-page="8.765" data-line="4" id="l8.765.4"></span>τοιαύτη πραγματεία, καθάπερ ἡ περὶ συλλογισμοῦ προτέρων
<span class="lb" data-page="8.765" data-line="5" id="l8.765.5"></span>ἀναλυτικῶν.
</p>
          </article>

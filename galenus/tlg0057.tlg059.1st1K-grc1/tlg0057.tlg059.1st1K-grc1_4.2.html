<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.2">
<span class="pb page1" data-page="8.699" id="p8.699"></span>
<span class="milestone ed1page page1" data-n="3.40" data-unit="ed1page" id="ed1page.3.40"></span>
<span class="milestone ed2page page1" data-n="8.81" data-unit="ed2page" id="ed2page.8.81"></span>
            <p>
<span class="lb" data-page="8.699" data-line="5" id="l8.699.5"></span>Ἔστω δὴ τοῦτ’ αὐτὸ τὸ πρῶτον καὶ σαφέστατον
<span class="lb" data-page="8.699" data-line="6" id="l8.699.6"></span>ὁ σφυγμός. εἰ γὰρ ἐπὶ τούτου δείξαιμι, πόσην
<span class="lb" data-page="8.699" data-line="7" id="l8.699.7"></span>ἐποιήσαντο ματαιολογίαν, οὐδὲ περὶ τῶν ἄλλων ἔτ’ ἄδηλος
<span class="lb" data-page="8.699" data-line="8" id="l8.699.8"></span>ὁ λόγος μενεῖ. τὸν γοῦν σφυγμὸν κίνησιν ἀρτηριῶν ὡρίσαντό
<span class="lb" data-page="8.699" data-line="9" id="l8.699.9"></span>τινες, οἷς ἀντιλέγοντες ἔνιοι πρῶτον μὲν ἡμαρτῆσθαι τὸν
<span class="lb" data-page="8.699" data-line="10" id="l8.699.10"></span>ὅρον ἔφασαν, ἐπειδὴ παραλέλειπται τὸ, καὶ τῆς καρδίας.
<span class="lb" data-page="8.699" data-line="11" id="l8.699.11"></span>ἐχρῆν γὰρ οὕτως ὁρίσασθαι· σφυγμός ἐστιν ἀρτηριῶν καὶ
<span class="lb" data-page="8.699" data-line="12" id="l8.699.12"></span>καρδίας κίνησις. ἔνιοι δὲ οὐ καρδίας φασὶ δεῖν, ἀλλὰ τοῦ
<span class="lb" data-page="8.699" data-line="13" id="l8.699.13"></span>τῆς καρδίας ἀρτηριώδους μέρους προστιθέναι, ὡς γίνεσθαι
<span class="lb" data-page="8.699" data-line="14" id="l8.699.14"></span>τὸν ὅρον τοιοῦτον, σφυγμός ἐστι κίνησις ἀρτηριῶν καὶ τῆς
<span class="lb" data-page="8.699" data-line="15" id="l8.699.15"></span>κατὰ τὴν καρδίαν ἀρτηριώδους κοιλίας, ἢ νὴ Δί’ οὕτως·
<span class="lb" data-page="8.699" data-line="16" id="l8.699.16"></span><span class="milestone ed2page" data-n="8.82" data-unit="ed2page" id="ed2page.8.82"></span>σφυγμός ἐστι κίνησις ἀρτηριῶν καὶ τῆς ἀρτηριώδους κοιλίας
<span class="lb" data-page="8.699" data-line="17" id="l8.699.17"></span>τῆς καρδίας. οἷς αὖθις ἕτεροι μεμφόμενοι κακῶς εἰρῆσθαί
<span class="lb" data-page="8.699" data-line="18" id="l8.699.18"></span>φασι τὸν σφυγμὸν κίνησιν ἁπλῶς· εἶναι γὰρ καὶ ἄλλας
<span class="lb" data-page="8.699" data-line="19" id="l8.699.19"></span>κινήσεις ἀρτηριῶν καὶ καρδίας, οἶον τήν τε πεπτικὴν τοῦ ﻿
<span class="pb" data-page="8.700" id="p8.700"></span>
<span class="lb" data-page="8.700" data-line="1" id="l8.700.1"></span>περιεχομένου κατ’ αὐτὰς αἵματος, ἑλκτικήν τε τούτου καὶ
<span class="lb" data-page="8.700" data-line="2" id="l8.700.2"></span>προσθετικὴν, ἀποκριτικήν τε τῶν περιττωμάτων. ἐχρῆν οὖν,
<span class="lb" data-page="8.700" data-line="3" id="l8.700.3"></span>φασὶ, προσκεῖσθαι τῷ ὅρῳ τὸ τῆς τῶν σφυγμῶν κινήσεως
<span class="lb" data-page="8.700" data-line="4" id="l8.700.4"></span>εἶδος, ἵν’ ἴδιος αὐτῶν ᾖ καὶ μὴ πολλῶν κινήσεων κοινός.
<span class="lb" data-page="8.700" data-line="5" id="l8.700.5"></span>καὶ τοίνυν αὐτοὶ τὸν ὅρον ἐποιήσαντο τοιόνδε· σφυγμός
<span class="lb" data-page="8.700" data-line="6" id="l8.700.6"></span>ἐστιν ἀρτηριῶν καὶ καρδίας διαστολή τε καὶ συστολὴ, καὶ δηλονότι
<span class="lb" data-page="8.700" data-line="7" id="l8.700.7"></span>καὶ τούτου πάλιν αὐτοῦ τοῦ ὅρου τοσαῦται γεγόνασιν
<span class="lb" data-page="8.700" data-line="8" id="l8.700.8"></span>ἐπανορθώσεις, ὅσαι τοῦ πρόσθεν, ἐνίων μὲν αὐτῷ προστιθέντων
<span class="lb" data-page="8.700" data-line="9" id="l8.700.9"></span>καὶ τὸ τῆς καρδίας, ἐνίων δ’ οὐχ ἁπλῶς καρδίας, ἀλλὰ τοῦ
<span class="lb" data-page="8.700" data-line="10" id="l8.700.10"></span>κατ’ αὐτὴν ἀρτηριώδους γένους, ἐνίων δὲ τῆς ἀρτηριώδους κοιλίας
<span class="lb" data-page="8.700" data-line="11" id="l8.700.11"></span>τῆς ἀριστερᾶς. εἰσὶ γὰρ οἳ καὶ τοῦτο προσέθεσαν, ὡς γίνεσθαι
<span class="lb" data-page="8.700" data-line="12" id="l8.700.12"></span>τοὺς ὅρους τοσούτους· σφυγμός ἐστιν ἀρτηριῶν καὶ καρδίας
<span class="lb" data-page="8.700" data-line="13" id="l8.700.13"></span>διαστολή τε καὶ συστολή. σφυγμός ἐστιν ἀρτηριῶν, καὶ
<span class="lb" data-page="8.700" data-line="14" id="l8.700.14"></span>τοῦ τῆς καρδίας ἀρτηριώδους μέρους διαστολή τε καὶ συστολή.
<span class="lb" data-page="8.700" data-line="15" id="l8.700.15"></span>σφυγμός ἐστιν ἀρτηριῶν καὶ τῆς ἀρτηριώδους κοιλίας τῆς
<span class="lb" data-page="8.700" data-line="16" id="l8.700.16"></span>καρδίας διαστολή τε καὶ συστολή. πολεμοῦσι δὲ τούτοις
<span class="lb" data-page="8.700" data-line="17" id="l8.700.17"></span>ἅπασιν ἕτερος χορὸς ἀνδρῶν, οὐ ταῦτα μόνον, ἀλλὰ καὶ τὰς
<span class="lb" data-page="8.700" data-line="18" id="l8.700.18"></span>μήνιγγας <span class="milestone ed1page" data-n="3.42" data-unit="ed1page" id="ed1page.3.42"></span>σφύζειν λέγοντες· ἔνιοι δὲ καὶ τὸν ἐγκέφαλον·
<span class="pb" data-page="8.701" id="p8.701"></span>
<span class="lb" data-page="8.701" data-line="1" id="l8.701.1"></span>ἄλλοι δὲ ἀμφότερον· τινὲς δὲ πρώτως μὲν τὸν ἐγκέφαλον,
<span class="lb" data-page="8.701" data-line="2" id="l8.701.2"></span>κατὰ συμβεβηκὸς δὲ τὰς μήνιγγας· ἄλλοι δὲ αὖ πάλιν οὔτε
<span class="lb" data-page="8.701" data-line="3" id="l8.701.3"></span>τὰς μήνιγγας οὔτε τὸν ἐγκέφαλον ἡγοῦνται σφύζειν πρώτως,
<span class="lb" data-page="8.701" data-line="4" id="l8.701.4"></span>ἀλλὰ ταῖς μὲν ἀρτηρίαις ὑπάρχειν τοῦτο, κατὰ συμβεβηκὸς δ’
<span class="lb" data-page="8.701" data-line="5" id="l8.701.5"></span>ἐκείνοις. συνεξαίρεσθαι γὰρ αὐτὰ ταῖς ἐν αὐτοῖς ἀρτηρίαις
<span class="lb" data-page="8.701" data-line="6" id="l8.701.6"></span>φασὶ, παμπόλλαις οὔσαις. εἰ μὲν οὖν συνεξαίρεται μόνον,
<span class="lb" data-page="8.701" data-line="7" id="l8.701.7"></span>οὐδεμίαν αὐτὰ δύναμιν ἔχοντα τῆς προειρημένης τοιαύτης κινήσεως,
<span class="lb" data-page="8.701" data-line="8" id="l8.701.8"></span>οὐδὲν ἔτι δεήσει προστιθέναι τοῖς προειρημένοις
<span class="lb" data-page="8.701" data-line="9" id="l8.701.9"></span>ὅροις· εἰ δ’ ἔχει τινὰ δύναμιν οἰκείαν ὁμοίαν ταῖς ἀρτηρίαις,
<span class="lb" data-page="8.701" data-line="10" id="l8.701.10"></span>ἀναγκαῖον ἔσται μνημονεύειν κατὰ τὸν ὅρον ἐγκεφάλου καὶ
<span class="lb" data-page="8.701" data-line="11" id="l8.701.11"></span>μηνίγγων, ὡς γενέσθαι τὸν ὅλον ὁρισμὸν τοιόνδε, σφυγμός
<span class="lb" data-page="8.701" data-line="12" id="l8.701.12"></span>ἐστι διαστολὴ καὶ συστολὴ καρδίας καὶ ἀρτηριῶν ἐγκεφάλου
<span class="lb" data-page="8.701" data-line="13" id="l8.701.13"></span>τε καὶ μηνίγγων. εἰ δὲ τὸ ἕτερον αὐτῶν μόνον ἔχει τὴν
<span class="lb" data-page="8.701" data-line="14" id="l8.701.14"></span>τοιαύτην δύναμιν, ἐκείνου μόνου μνημονεύσομεν, ἤτοι γ’
<span class="lb" data-page="8.701" data-line="15" id="l8.701.15"></span>οὕτω ποιοῦντες τὸν ὅρον· σφυγμός ἐστι διαστολὴ καὶ συστολὴ
<span class="lb" data-page="8.701" data-line="16" id="l8.701.16"></span>καρδίας καὶ ἀρτηριῶν καὶ μηνίγγων, ἢ οὕτω· σφυγμός
<span class="lb" data-page="8.701" data-line="17" id="l8.701.17"></span>ἐστι διαστολὴ καὶ συστολὴ καρδίας καὶ ἀρτηριῶν
<span class="lb" data-page="8.701" data-line="18" id="l8.701.18"></span>καὶ ἐγκεφάλου, καὶ καθ’ ἕκαστον γένος τῶν ἔμπροσθεν
<span class="pb" data-page="8.702" id="p8.702"></span>
<span class="lb" data-page="8.702" data-line="1" id="l8.702.1"></span>εἰρημένων ὅρων ὁμοία προσθήκη γενήσεται. τινὲς μὲν γὰρ,
<span class="lb" data-page="8.702" data-line="2" id="l8.702.2"></span>ὡς ἔφην, ἠρκέσθησαν εἰπεῖν· σφυγμός ἐστι διαστολὴ καὶ
<span class="lb" data-page="8.702" data-line="3" id="l8.702.3"></span>συστολὴ καρδίας καὶ ἀρτηριῶν· ἔνιοι δὲ οὐχ ἁπλῶς οὕτως,
<span class="lb" data-page="8.702" data-line="4" id="l8.702.4"></span>ἀλλ’ ἤτοι τῆς ἀρτηριώδους ἐν τῇ καρδίᾳ κοιλίας, ἢ τῆς ἀριστερᾶς,
<span class="lb" data-page="8.702" data-line="5" id="l8.702.5"></span>ἢ τοῦ μέρους αὐτῆς τοῦ ἀρτηριώδους προσέθεσαν.
<span class="lb" data-page="8.702" data-line="6" id="l8.702.6"></span>ἑκάστου δὴ τούτων τῶν ὅρων οἱ μὲν ἐγκέφαλον, οἱ δὲ μήνιγγας,
<span class="lb" data-page="8.702" data-line="7" id="l8.702.7"></span>οἱ δ’ ἀμφότερα προσθήσουσι· καὶ γενήσεται πλῆθος
<span class="lb" data-page="8.702" data-line="8" id="l8.702.8"></span>ὅρων οὐκ ὀλίγων. ἠμφισβήτηται δὲ οὐδὲν ἧττον αὐτοῖς καὶ
<span class="lb" data-page="8.702" data-line="9" id="l8.702.9"></span>περὶ τῶν τῆς καρδίας κοιλιῶν· ἔνιοι γὰρ ἡγοῦνται μὴ σφύζειν
<span class="lb" data-page="8.702" data-line="10" id="l8.702.10"></span>τὴν δεξιάν· εἰσὶ δὲ οἳ σφύζειν μὲν, οὐ μὴν πρώτως οὐδὲ δι’
<span class="lb" data-page="8.702" data-line="11" id="l8.702.11"></span>αὑτὴν, ἀλλὰ τῇ πνευματικῇ καλουμένῃ συγκινουμένην· ὥσθ’
<span class="lb" data-page="8.702" data-line="12" id="l8.702.12"></span>ὅσοι τῆς ἀριστερᾶς κοιλίας τῆς καρδίας, ἢ τῆς ἀρτηριώδους,
<span class="lb" data-page="8.702" data-line="13" id="l8.702.13"></span>ἢ ὁπωσοῦν ἄλλως ὀνομάζοντες μνημονεύουσι, διενεχθήσονται
<span class="lb" data-page="8.702" data-line="14" id="l8.702.14"></span>τοῖς κατὰ τὴν δεξιὰν ἡγουμένοις σφύζειν. ἔτι δὲ μείζων ἄλλη
<span class="lb" data-page="8.702" data-line="15" id="l8.702.15"></span>διαφορὰ τοῖς ἰατροῖς ἐκ παλαιοῦ περὶ τῶν ἀρτηριῶν ἐγένετο,
<span class="lb" data-page="8.702" data-line="16" id="l8.702.16"></span>τινῶν μὲν ἡγουμένων αὐτὰς ἐξ ἑαυτῶν σφύζειν, σύμφυτον
<span class="lb" data-page="8.702" data-line="17" id="l8.702.17"></span>ἐχούσας ὁμοίως τῇ καρδίᾳ τὴν τοιαύτην δύναμιν,
<span class="lb" data-page="8.702" data-line="18" id="l8.702.18"></span>ὧν ἐστι καὶ ὁ Πραξαγόρας, ἐνίων δὲ σφύζειν μὲν αὐτοῦ,
<span class="pb" data-page="8.703" id="p8.703"></span>
<span class="lb" data-page="8.703" data-line="1" id="l8.703.1"></span>τοῦ χιτῶνος αὐτῶν διαστελλομένου τε καὶ συστελλομένου,
<span class="lb" data-page="8.703" data-line="2" id="l8.703.2"></span>καθάπερ ἡ καρδία, τὴν δύναμιν δὲ οὐκ ἐχουσῶν σύμφυτον ᾗ
<span class="lb" data-page="8.703" data-line="3" id="l8.703.3"></span>τοῦτο δρῶσιν, ἀλλὰ παρὰ καρδίαν λαμβανουσῶν. ἧς γνώμης
<span class="lb" data-page="8.703" data-line="4" id="l8.703.4"></span>ἔχεται καὶ Ἡρόφιλος. Ἐρασιστράτῳ<span class="milestone ed2page" data-n="8.83" data-unit="ed2page" id="ed2page.8.83"></span> δὲ οὐδέτερον ἀρέσκει·
<span class="lb" data-page="8.703" data-line="5" id="l8.703.5"></span>βούλεται γὰρ ἔμπαλιν τῇ καρδίᾳ τὰς ἀρτηρίας σφύζειν,
<span class="lb" data-page="8.703" data-line="6" id="l8.703.6"></span>ἐκείνης μὲν, ὅτε διαστέλλεται πληρουμένης τῇ πρὸς τὸ κενούμενον
<span class="lb" data-page="8.703" data-line="7" id="l8.703.7"></span>ἀκολουθίᾳ, τῶν δὲ ἀρτηριῶν, ὅτε πληροῦνται διαστελλομένων,
<span class="lb" data-page="8.703" data-line="8" id="l8.703.8"></span>πληροῦσθαι δὲ αὐτὰς τοῦ παρὰ καρδίας ἐπιπεμπομένου
<span class="lb" data-page="8.703" data-line="9" id="l8.703.9"></span>πνεύματός φησιν. ἅμα μὲν οὖν ἀναγκαῖόν ἐστιν
<span class="lb" data-page="8.703" data-line="10" id="l8.703.10"></span>ἀμφότερα γίνεσθαι, τήν τε διαστολὴν καὶ τὴν πλήρωσιν αὐτῶν,
<span class="lb" data-page="8.703" data-line="11" id="l8.703.11"></span>ἡγεῖσθαι δὲ τὸ ἕτερον θατέρου λόγον αἰτίας ἔχον ἐν
<span class="lb" data-page="8.703" data-line="12" id="l8.703.12"></span>μὲν τῇ καρδίᾳ τὴν διαστολὴν, ἐν δὲ ταῖς ἀρτηρίαις τὴν πλήρωσιν,
<span class="lb" data-page="8.703" data-line="13" id="l8.703.13"></span>ὥσπερ ὁρᾶται κᾀπὶ τῶν ἐκτός. αἱ μὲν γὰρ τῶν χαλκέων
<span class="lb" data-page="8.703" data-line="14" id="l8.703.14"></span>φῦσαι διότι διαστέλλονται, διὰ τοῦτο πληροῦνται, οἱ
<span class="lb" data-page="8.703" data-line="15" id="l8.703.15"></span>σάκκοι δὲ καὶ οἱ θύλακοι καὶ οἱ ἀσκοὶ διότι πληροῦνται,
<span class="lb" data-page="8.703" data-line="16" id="l8.703.16"></span>διὰ τοῦτο διαστέλλονται. τὸν ὁρισμὸν οὖν εἴπερ ὅλην τὴν
<span class="lb" data-page="8.703" data-line="17" id="l8.703.17"></span>οὐσίαν ἀκριβῶς τοῦ πράγματος μέλλει δηλώσειν, οὐδὲν αὐτῆς
<span class="lb" data-page="8.703" data-line="18" id="l8.703.18"></span>τῶν κυριωτάτων παραλείπειν προσήκει· τῆς δ’ οὐσίας ἀμφισβητουμένης,
<span class="lb" data-page="8.703" data-line="19" id="l8.703.19"></span>ἀναγκαῖον ἔσται καθ’ ἑκάστην αἵρεσιν ἴδιον
<span class="pb" data-page="8.704" id="p8.704"></span>
<span class="lb" data-page="8.704" data-line="1" id="l8.704.1"></span>ὁρισμὸν γίνεσθαι· ὥστε τοῖς Ἐρασιστρατείοις οὕτως ὁριστέον
<span class="lb" data-page="8.704" data-line="2" id="l8.704.2"></span>ἐστὶν, ὡς ἐνδείκνυσθαι τὸ ἴδιον ἐξ Ἐρασιστράτου δόγμα
<span class="lb" data-page="8.704" data-line="3" id="l8.704.3"></span>περὶ τῆς τῶν σφυγμῶν οὐσίας, τοῖς δ’ Ἡροφιλείοις, ὡς τὸ
<span class="lb" data-page="8.704" data-line="4" id="l8.704.4"></span>ἴδιον Ἡροφίλῳ, καὶ τοῖς ἄλλοις ἅπασιν ὡσαύτως οἰκεῖον
<span class="lb" data-page="8.704" data-line="5" id="l8.704.5"></span>ἑκάστοις ἐστὶν ὅρον ποιητέον τῷ σφετέρῳ δόγματι. τοῦτο δὲ
<span class="lb" data-page="8.704" data-line="6" id="l8.704.6"></span>εὐθέως αὐτὸ οὐδεὶς σχεδὸν αὐτῶν ἐπίσταται, καὶ τούτου γ’
<span class="lb" data-page="8.704" data-line="7" id="l8.704.7"></span>ἔτι μᾶλλον ἀναγκαῖον ἐγνῶσθαι δύο γένη τὰ πρῶτα τῶν ὁρισμῶν
<span class="lb" data-page="8.704" data-line="8" id="l8.704.8"></span>εἶναι, τὸ μὲν ἕτερον ἐξηγούμενον σαφῶς τὴν τοῦ πράγματος
<span class="lb" data-page="8.704" data-line="9" id="l8.704.9"></span>ἔννοιαν, ἣν ἔχουσιν οἱ ὀνομάζοντες αὐτὸ, τὸ δ’ ἕτερον,
<span class="lb" data-page="8.704" data-line="10" id="l8.704.10"></span>ὡς εἴρηται, τὸ τὴν οὐσίαν διδάσκον. ἀρετὴ δ’ ἑκατέρου
<span class="lb" data-page="8.704" data-line="11" id="l8.704.11"></span>τῶν ὅρων ἰδία τοῦ μὲν τὴν ἔννοιαν ἑρμηνεύοντος ὁμολογεῖσθαί
<span class="lb" data-page="8.704" data-line="12" id="l8.704.12"></span>τε πᾶσι τοῖς ὁμοφώνοις καὶ μὴ προσάπτεσθαι τῆς οὐσίας
<span class="lb" data-page="8.704" data-line="13" id="l8.704.13"></span>τοῦ πράγματος, τοῦ δὲ τὴν οὐσίαν διδάσκοντος ὁμολογεῖν
<span class="lb" data-page="8.704" data-line="14" id="l8.704.14"></span>μὲν τῷ κατὰ τὴν ἔννοιαν, ἕτερον δὲ ὑπάρχειν αὐτῷ.
<span class="lb" data-page="8.704" data-line="15" id="l8.704.15"></span>πρῶτον οὖν τοῦτό σοι γιγνέσθω γνώρισμα τῶν εἰκῆ φλυαρούντων,
<span class="lb" data-page="8.704" data-line="16" id="l8.704.16"></span>ὅταν ἕνα τοῦ προκειμένου πράγματος ἀκούσῃς αὐτῶν
<span class="lb" data-page="8.704" data-line="17" id="l8.704.17"></span>λεγόντων ὅρον. ἐπὶ τινῶν μὲν γὰρ οὐ δύο μόνον, ἀλλὰ
<span class="lb" data-page="8.704" data-line="18" id="l8.704.18"></span>καὶ τρεῖς καὶ τέτταρας ἄμεινόν ἐστι ποιεῖσθαι· πρῶτον μὲν ﻿
<span class="pb" data-page="8.705" id="p8.705"></span>
<span class="lb" data-page="8.705" data-line="1" id="l8.705.1"></span>τὸ ὁμολογούμενον ἅπασι τοῖς ὁμοφώνοις, ὅστις οὐδὲν ἀποφαίνεται
<span class="lb" data-page="8.705" data-line="2" id="l8.705.2"></span>περὶ τῆς τοῦ πράγματος οὐσίας, ἐπὶ ψιλῆς καταμένων
<span class="lb" data-page="8.705" data-line="3" id="l8.705.3"></span>τῆς ἐννοίας· ἕτερον δ’ ἐπ’ αὐτῷ, βραχύ μέν τι τῆς ἐννοίας
<span class="lb" data-page="8.705" data-line="4" id="l8.705.4"></span>ἀποχωροῦντα, βραχὺ δέ τι καὶ τῆς οὐσίας ἐφαπτόμενον·
<span class="lb" data-page="8.705" data-line="5" id="l8.705.5"></span>καὶ τρίτον ἐπὶ τῷδε, πλέον μὲν ἤδη τῆς ἐννοίας, πλέον δὲ
<span class="lb" data-page="8.705" data-line="6" id="l8.705.6"></span>καὶ τῆς οὐσίας ἑρμηνεύοντα· καὶ τέταρτον ἐπ’ αὐτοῖς τὸν
<span class="lb" data-page="8.705" data-line="7" id="l8.705.7"></span>τὴν οὐσίαν ὅλην διδάσκοντα. τοῦτον μὲν οὖν δείκνυσθαι δεῖ
<span class="lb" data-page="8.705" data-line="8" id="l8.705.8"></span>τὴν ἀναφορὰν ἐπὶ τὸν τρίτον ἔχοντα, τοῦτον δ’ αὖ πάλιν
<span class="lb" data-page="8.705" data-line="9" id="l8.705.9"></span>ἐπὶ τὸν δεύτερον, κᾀκεῖνον αὖθις ἐπὶ τὸν πρῶτον, αὐτὸν
<span class="lb" data-page="8.705" data-line="10" id="l8.705.10"></span>δὲ τὸν πρῶτον ἐξ αὐτοῦ πιστεύεσθαι, φαινομένων ἐναργῶς
<span class="lb" data-page="8.705" data-line="11" id="l8.705.11"></span>πραγμάτων ἑρμηνείαν ἔχοντα. διὸ καὶ λόγον αὐτὸν ὀνοματώδη
<span class="lb" data-page="8.705" data-line="12" id="l8.705.12"></span>κέκληκεν ὁ Ἀριστοτέλης, ὡς εἰ καὶ λόγον ὀνόματος ἑρμηνευτικὸν
<span class="lb" data-page="8.705" data-line="13" id="l8.705.13"></span>εἰρήκει. τὸν δ’ ἕτερον ὅρον, οὐσιώδη τινὲς ἐκάλεσαν,
<span class="lb" data-page="8.705" data-line="14" id="l8.705.14"></span>λόγον εἶναί φησιν τὸν τί εἶναι δηλοῦντα. τί μὲν
<span class="lb" data-page="8.705" data-line="15" id="l8.705.15"></span>γάρ ἐστιν ἑκάστῳ τῶν ὁριζομένων τὸ εἶναι τοῦτον ἑρμηνεύειν
<span class="lb" data-page="8.705" data-line="16" id="l8.705.16"></span>φησὶ, τὰ συμβεβηκότα δὲ ἰδίως αὐτῷ συνδιέρχεσθαι τὸν ἐννοηματικόν.
<span class="lb" data-page="8.705" data-line="17" id="l8.705.17"></span>ὑπολαμβάνει δὲ καὶ ἄλλον ὁρισμὸν εἶναι τὸν
<span class="lb" data-page="8.705" data-line="18" id="l8.705.18"></span>καὶ τὴν οὐσίαν τοῦ πράγματος διδάσκοντα. καὶ τί με δεῖ λέγειν
<span class="lb" data-page="8.705" data-line="19" id="l8.705.19"></span>μακρότερον ἔτι περὶ τηλικούτων πραγμάτων, ἃ δυοῖν
<span class="pb" data-page="8.706" id="p8.706"></span>
<span class="lb" data-page="8.706" data-line="1" id="l8.706.1"></span>ἐδεήθη βιβλίων, τοῦ τρίτου καὶ τετάρτου τῶν ὑπομνημάτων
<span class="lb" data-page="8.706" data-line="2" id="l8.706.2"></span>ὧν ἐποιησάμην εἰς τὸ δεύτερον Ἀριστοτέλους τῶν δευτέρων
<span class="lb" data-page="8.706" data-line="3" id="l8.706.3"></span>ἀναλυτικῶν. ἐπ’ αὐτοῦ δέ σοι τοῦ σφυγμοῦ πειράσομαι δεῖξαι
<span class="lb" data-page="8.706" data-line="4" id="l8.706.4"></span>τούτων ἕκαστον ὅσον οἷόν τέ μοι διὰ βραχυτάτων· ὅστις δὲ
<span class="lb" data-page="8.706" data-line="5" id="l8.706.5"></span>οἷς εἶπον ὑπομνήμασι πρότερον ὡμίλησεν, οὗτος ῥᾷον ἀκολουθήσει
<span class="lb" data-page="8.706" data-line="6" id="l8.706.6"></span>τοῖς λεχθησομένοις. αἰσθανόμεθα κατ’ ἔνια μόρια
<span class="lb" data-page="8.706" data-line="7" id="l8.706.7"></span>τοῦ δέρματος κινήσεώς τινος, οὐ μόνον ἐπιβάλλοντες αὐτῷ τὴν
<span class="lb" data-page="8.706" data-line="8" id="l8.706.8"></span>ἁφὴν, ἀλλὰ καὶ τοῖς ὀφθαλμοῖς ἐνίοτε. καὶ ἥδ’ ἡ κίνησις
<span class="lb" data-page="8.706" data-line="9" id="l8.706.9"></span>ἐπὶ πάντων <span class="milestone ed2page" data-n="8.84" data-unit="ed2page" id="ed2page.8.84"></span>φαίνεται τῶν ὑγιαινόντων ἐν πολλοῖς μέρεσι
<span class="lb" data-page="8.706" data-line="10" id="l8.706.10"></span>τοῦ σώματος, ὧν ἔν ἐστι καὶ τὸ κατὰ τὸν καρπὸν τῆς
<span class="lb" data-page="8.706" data-line="11" id="l8.706.11"></span>χειρός. ἐναργῶς μὲν οὖν ἀνιόντος τινὸς ἐκ βάθους ἐπὶ τὸ
<span class="lb" data-page="8.706" data-line="12" id="l8.706.12"></span>δέρμα καὶ πλήττοντος ἡμᾶς αἰσθανόμεθα, μετὰ δὲ τὴν
<span class="lb" data-page="8.706" data-line="13" id="l8.706.13"></span>πληγὴν ἐνίοτε μὲν ἀποχωροῦντος αὐτοῦ σαφῶς, εἶθ’ ἡσυχάζοντος,
<span class="lb" data-page="8.706" data-line="14" id="l8.706.14"></span>ἐνίοτε δ’ εὐθέως ἀπ’ ἀρχῆς ἡσυχάζοντος ἔμφασις
<span class="lb" data-page="8.706" data-line="15" id="l8.706.15"></span>γίγνεται, καὶ μετὰ ταῦτα πάλιν ἀνιόντος τε καὶ πλήττοντος,
<span class="lb" data-page="8.706" data-line="16" id="l8.706.16"></span>εἶτ’ αὖθις ἀπιόντος τε καὶ ἡσυχάζοντος, καὶ τοῦτο διὰ παντὸς
<span class="lb" data-page="8.706" data-line="17" id="l8.706.17"></span>ποιοῦντος, ἀφ’ ἧς ἂν ἡμέρας γεννηθῇ τις, ἕως θανάτου.
<span class="lb" data-page="8.706" data-line="18" id="l8.706.18"></span>τὴν τοιαύτην κίνησιν οἱ ἄνθρωποι πάντες ὀνομάζουσι σφυγμόν.
<span class="pb" data-page="8.707" id="p8.707"></span>
<span class="lb" data-page="8.707" data-line="1" id="l8.707.1"></span>καὶ ὅστις ἂν αὐτὴν διὰ ταχέως ἑρμηνεῦσαι δυνηθῇ, κάλλιστα
<span class="lb" data-page="8.707" data-line="2" id="l8.707.2"></span>τὸν ἐννοηματικὸν ὅρον ὁ τοιοῦτος ἐργάσεται, μήτε παραλιπὼν
<span class="lb" data-page="8.707" data-line="3" id="l8.707.3"></span>δηλονότι μήτε προστιθεὶς ἐκ περιττοῦ παρ’ ἃ διῆλθον
<span class="lb" data-page="8.707" data-line="4" id="l8.707.4"></span>ἀρτίως. εἰ δέ γέ τι προσθείη, κᾂν ᾖ <span class="milestone ed1page" data-n="3.43" data-unit="ed1page" id="ed1page.3.43"></span>σμικρὸν, εἰ μὲν
<span class="lb" data-page="8.707" data-line="5" id="l8.707.5"></span>ἄχρηστον εἴη τὸ προστιθέμενον, ἀδολεσχήσει μάτην, εἰ δὲ
<span class="lb" data-page="8.707" data-line="6" id="l8.707.6"></span>χρήσιμον, ἀποχωρήσει κατ’ ἐκεῖνο τῆς ἐννοίας ἐπὶ τὴν οὐσίαν
<span class="lb" data-page="8.707" data-line="7" id="l8.707.7"></span>τοῦ πράγματος· οἷον εἰ φαίη τὴν τῶν ἀρτηριῶν τοιάνδε
<span class="lb" data-page="8.707" data-line="8" id="l8.707.8"></span>κίνησιν εἶναι σφυγμόν. ὁ γὰρ τοιοῦτος ὅρος οὐ τὴν κίνησιν
<span class="lb" data-page="8.707" data-line="9" id="l8.707.9"></span>μόνον, ἀλλὰ καὶ τίνων ἐστὶν ἑρμηνεύει, καίτοι τῶν
<span class="lb" data-page="8.707" data-line="10" id="l8.707.10"></span>ἰδιωτῶν ὅτι μέν ἐστί τις ἐν τῷ σώματι τοιάδε κίνησις ἐναργῶς
<span class="lb" data-page="8.707" data-line="11" id="l8.707.11"></span>αἰσθανομένων, ἀγνοούντων δ’ αὐτὸ τὸ κινούμενον σῶμα.
<span class="lb" data-page="8.707" data-line="12" id="l8.707.12"></span>εἰ δέ τις οὐ μόνον εἶδε τὴν ἀρτηρίαν γυμνώσας τοῦ δέρματος
<span class="lb" data-page="8.707" data-line="13" id="l8.707.13"></span>ἁπλῶς οὑτωσὶ κατὰ τὴν ἔξωθεν αὐτῆς περιγραφὴν, ἀλλὰ
<span class="lb" data-page="8.707" data-line="14" id="l8.707.14"></span>καὶ τοὺς χιτῶνας, ὁπόσοι τέ εἰσι καὶ ὁποῖοι, κατεσκέψατο,
<span class="lb" data-page="8.707" data-line="15" id="l8.707.15"></span>περαιτέρω προὐχώρησεν οὗτος ἢ κατὰ τὴν ἔννοιαν, ἔτι καὶ
<span class="lb" data-page="8.707" data-line="16" id="l8.707.16"></span>μᾶλλον ἐκείνου τοῦ πρόσθεν, ὃς ἔξωθεν αὐτὴν ἑώρα μόνον.
<span class="lb" data-page="8.707" data-line="17" id="l8.707.17"></span>εἰ δὲ δὴ καὶ τὴν δύναμιν εὕροι, καθ’ ἣν αἱ ἀρτηρίαι σφύζουσι,
<span class="lb" data-page="8.707" data-line="18" id="l8.707.18"></span>καὶ πότερον ἐξ ἑαυτῶν ἔχουσι τὴν ἀρχὴν τῆς κινήσεως, ἢ παρὰ
<span class="lb" data-page="8.707" data-line="19" id="l8.707.19"></span>τῆς καρδίας, καὶ εἰ παρὰ ταύτης, ὅπως ἆρά γε πνευματικὴν
<span class="pb" data-page="8.708" id="p8.708"></span>
<span class="lb" data-page="8.708" data-line="1" id="l8.708.1"></span>ὕλην ἐπιπεμπούσης κατὰ τὴν ἐντὸς κοιλότητα τῶν ἀγγείων,
<span class="lb" data-page="8.708" data-line="2" id="l8.708.2"></span>ἢ δύναμίν τινα διὰ τῶν χιτώνων αὐτῶν, ἔτι τε πρὸς τούτοις,
<span class="lb" data-page="8.708" data-line="3" id="l8.708.3"></span>ἥ τίς ποτέ ἐστιν ἡ χρεία τῆς κινήσεως αὐτῶν, οὗτος ἀκριβῶς
<span class="lb" data-page="8.708" data-line="4" id="l8.708.4"></span>εἴσεται τὴν οὐσίαν ὅλην τῆς τῶν σφυγμῶν γενέσεως. οὐ μὴν
<span class="lb" data-page="8.708" data-line="5" id="l8.708.5"></span>ἅπαντά γε ταῦτα δυνατὸν ὅρῳ περιλαβεῖν· οὐ γὰρ βούλονται
<span class="lb" data-page="8.708" data-line="6" id="l8.708.6"></span>μακροὺς εἰς τοσοῦτον γίνεσθαι τοὺς ὅρους οἱ χαίροντες αὐτοῖς·
<span class="lb" data-page="8.708" data-line="7" id="l8.708.7"></span>ὥστε οὐδέ ἐστι πᾶς ὄρος σφυγμῶν οὐσιώδης ἀκριβῶς,
<span class="lb" data-page="8.708" data-line="8" id="l8.708.8"></span>ἢ πάνυ μακρὸς ἔσται. πρόσκειται δὲ τῷ λόγῳ τὸ ἀκριβῶς,
<span class="lb" data-page="8.708" data-line="9" id="l8.708.9"></span>ὅτι τῶν κατὰ τὴν οὐσίαν ἄλλος ἄλλο προσθέντες ἔνιοι τῶν
<span class="lb" data-page="8.708" data-line="10" id="l8.708.10"></span>νεωτέρων ἰατρῶν οὐσιώδη νομίζουσιν ὅρον εἰρηκέναι τοῦ
<span class="lb" data-page="8.708" data-line="11" id="l8.708.11"></span>σφυγμοῦ, πρὸς τῷ κᾀκεῖνο μέγιστον ἡμαρτηκέναι, τὸν μόνον
<span class="lb" data-page="8.708" data-line="12" id="l8.708.12"></span>εἰρηκέναι τὸ ὁριζόμενον ὑπ’ αὐτῶν οὐσιώδη, μὴ προειρημένου
<span class="lb" data-page="8.708" data-line="13" id="l8.708.13"></span>τοῦ κατὰ τὴν ἔννοιαν, ὃς ἐν τοῖς περὶ τούτων λογισμοῖς ἡμῖν
<span class="lb" data-page="8.708" data-line="14" id="l8.708.14"></span>ἐπιδέδεικται κριτήριον γενόμενος τοῦ κατὰ τὴν οὐσίαν. ἀλλ’
<span class="lb" data-page="8.708" data-line="15" id="l8.708.15"></span>οὐδὲ τοῦτ’ αὐτὸ γινώσκοντες, εἰκότως ἀποφαίνονται τὸ δόξαν
<span class="lb" data-page="8.708" data-line="16" id="l8.708.16"></span>ἀλόγως ἑαυτοῖς. ἀρξώμεθα οὖν αὖθις ἀπὸ τῶν ἐννοηματικῶν
<span class="lb" data-page="8.708" data-line="17" id="l8.708.17"></span>ὅρων, οὓς οὐδὲν ἔφαμεν ἑρμηνεύειν πλέον ὧν ἅπαντες ἄνθρωποι
<span class="pb" data-page="8.709" id="p8.709"></span>
<span class="lb" data-page="8.709" data-line="1" id="l8.709.1"></span>γινώσκουσιν. ἔοικε δ’ οὐδεὶς εἰρῆσθαι τοιοῦτος οὐδ’
<span class="lb" data-page="8.709" data-line="2" id="l8.709.2"></span>ὑπὸ τῶν ἐμπειρικῶν, οἷς ἔπρεπε μάλιστα πάντων ὅροις χρῆσθαι
<span class="lb" data-page="8.709" data-line="3" id="l8.709.3"></span>τοιούτοις, οὓς οἱ δεινοὶ περὶ τὰς προσηγορίας οὐδ’
<span class="lb" data-page="8.709" data-line="4" id="l8.709.4"></span>ὅρους ἀξιοῦσιν, ἀλλ’ ὑπογραφάς τε καὶ ὑποτυπώσεις ὀνομάζειν.
<span class="lb" data-page="8.709" data-line="5" id="l8.709.5"></span>ἐγένοντο δ’ ἂν αἱ ὑπογραφαὶ τοιαίδε τινές. κίνησις
<span class="lb" data-page="8.709" data-line="6" id="l8.709.6"></span>ἀπροαίρετος ἔν τισι μορίοις ὑπάρχουσα τῶν ἐναίμων ζώων
<span class="lb" data-page="8.709" data-line="7" id="l8.709.7"></span>ἡσυχίᾳ διακοπτομένη. καὶ μὲν δὴ καὶ εἰ φυσικὴν εἴποι τις
<span class="lb" data-page="8.709" data-line="8" id="l8.709.8"></span>τὴν κίνησιν, ἢ οὐχ ἑκουσίαν, ἢ οὐ καθ’ ὁρμὴν, οὐ διοίσει.
<span class="lb" data-page="8.709" data-line="9" id="l8.709.9"></span>εἰ δὲ καὶ ὅτι κατὰ τὰ σμικρὰ μόρια γίνεται τοῦ δέρματος, ἢ
<span class="lb" data-page="8.709" data-line="10" id="l8.709.10"></span>ὅτι βραχυχρόνιος, ἐν τῷ τῆς ὑπογραφῆς λόγῳ περιλάβοι, τελεώτερον
<span class="lb" data-page="8.709" data-line="11" id="l8.709.11"></span>ἀποδώσει τὴν ἔννοιαν. εἰ οὐδὲ καὶ τὰς τῶν σοφιστῶν
<span class="lb" data-page="8.709" data-line="12" id="l8.709.12"></span>ἐπηρείας φυλάττοιτο, <span class="milestone ed2page" data-n="8.85" data-unit="ed2page" id="ed2page.8.85"></span>προσθήσει τῷ τῆς κινήσεως
<span class="lb" data-page="8.709" data-line="13" id="l8.709.13"></span>ὀνόματι τὸ αἰσθητή· καίτοι γε αἱ τοιαῦται προσθῆκαι δειλίας
<span class="lb" data-page="8.709" data-line="14" id="l8.709.14"></span>ἀλόγου μᾶλλόν εἰσιν ἢ ἀσφαλείας εὐλόγου σημεῖον. τὸ γὰρ τῆς
<span class="lb" data-page="8.709" data-line="15" id="l8.709.15"></span>κινήσεως ὄνομα πάντες ἄνθρωποι κατὰ τῆς ἐναργῶς φαινομένης
<span class="lb" data-page="8.709" data-line="16" id="l8.709.16"></span>αἰσθήσει λέγειν εἰώθασιν, ἐπεί τοι τὰς λόγῳ θεωρητὰς
<span class="lb" data-page="8.709" data-line="17" id="l8.709.17"></span>ἔστι τις λόγος πιθανὸς ἐπιδεικνὺς ὑπάρχειν ἀεὶ τοῖς σώμασιν ﻿
<span class="pb" data-page="8.710" id="p8.710"></span>
<span class="lb" data-page="8.710" data-line="1" id="l8.710.1"></span>ἅπασιν, κᾂν μὴ φαίνηται κινούμενα. καὶ αὐτὸ δὲ τοῦτο τὸ
<span class="lb" data-page="8.710" data-line="2" id="l8.710.2"></span>αἰσθητὸν ὄνομα δύο σημαίνει, τό θ’ ὑποπίπτειν αἰσθήσει
<span class="lb" data-page="8.710" data-line="3" id="l8.710.3"></span>πρᾶγμα νῦν ἤδη, καθ’ ὃν ἂν λέγοιτο χρόνον, ἕτερόν τε πρὸς
<span class="lb" data-page="8.710" data-line="4" id="l8.710.4"></span>τούτῳ τὸ δυνάμενον αἰσθητὸν γενέσθαι, κᾂν νῦν ᾖ μηδέπω·
<span class="lb" data-page="8.710" data-line="5" id="l8.710.5"></span>καθ’ ὃ καὶ τὸν ἐν τῷ βυθῶ λίθον αἰσθητὸν εἶναι λέγομεν
<span class="lb" data-page="8.710" data-line="6" id="l8.710.6"></span>ὅσον ἑαυτῷ, διὰ τὸ τῆς φύσεως εἶναι δηλονότι τῶν αἰσθητῶν.
<span class="lb" data-page="8.710" data-line="7" id="l8.710.7"></span>ἡ τοίνυν αἰσθητὴ κίνησις, ἔν τισι μέρεσι τοῦ σώματος ἕως ἂν
<span class="lb" data-page="8.710" data-line="8" id="l8.710.8"></span>ζῶμεν ἡμῖν φαινομένη, σφυγμὸς ὀνομάζεται· διακόπτεται δὲ,
<span class="lb" data-page="8.710" data-line="9" id="l8.710.9"></span>ὡς ἔφην, ἡσυχίᾳ. τοῦτο γὰρ ἀσφαλὲς εἶναι νομίζουσι λέγειν
<span class="lb" data-page="8.710" data-line="10" id="l8.710.10"></span>μᾶλλον ἔνιοι τῶν ἰατρῶν ἤπερ ἐκ διαστολῆς τε καὶ συστολῆς
<span class="lb" data-page="8.710" data-line="11" id="l8.710.11"></span>συγκεῖσθαι τὴν ὅλην κίνησιν, καίτοι γε οὕτως ἔχει τὸ φαινόμενον
<span class="lb" data-page="8.710" data-line="12" id="l8.710.12"></span>ἐναργῶς, εἰς ὕψος τε καὶ πλάτος καὶ μῆκος ἐκτεινομένης
<span class="lb" data-page="8.710" data-line="13" id="l8.710.13"></span>τῆς κινήσεως ἐπὶ τῶν ἰσχνῶν τε καὶ μεγαλοσφύκτων. ἕτεροι
<span class="lb" data-page="8.710" data-line="14" id="l8.710.14"></span>δὲ τούτων ἀτολμότεροι τῶν ἰδίων παθῶν τῆς ἁφῆς αἴσθησιν
<span class="lb" data-page="8.710" data-line="15" id="l8.710.15"></span>αὐτοῖς εἶναί φασι, δεδιότες ἀποφήνασθαι περί τινος
<span class="lb" data-page="8.710" data-line="16" id="l8.710.16"></span>τῶν ἐκτὸς ὡς ὑπάρχοντος, ἐκ τῆς τῶν σκεπτικῶν καὶ ἀπορητικῶν
<span class="lb" data-page="8.710" data-line="17" id="l8.710.17"></span>ὀνομαζομένων ἀγωγῆς ἐπὶ τοῦτό γε ἠγμένοι. τούτους
<span class="lb" data-page="8.710" data-line="18" id="l8.710.18"></span>μὲν οὖν ἀπολειπτέον ἡμῖν ἐστιν. ἴσως γὰρ οὐδ’ ὅτι φαίνεταί
<span class="lb" data-page="8.710" data-line="19" id="l8.710.19"></span>τις αὐτοῖς κίνησις ἀποφήνασθαι τολμήσουσιν, εἰ τὰ
<span class="pb" data-page="8.711" id="p8.711"></span>
<span class="lb" data-page="8.711" data-line="1" id="l8.711.1"></span>πάντα πείθοιντο τοῖς ἀπορητικοῖς. ἐκείνων γοῦν ἔνιοι φασὶν
<span class="lb" data-page="8.711" data-line="2" id="l8.711.2"></span>οὐδὲ τὰ σφῶν αὐτῶν πάθη βεβαίως γινώσκειν, οὓς καλοῦσιν
<span class="lb" data-page="8.711" data-line="3" id="l8.711.3"></span>εἰκότως ἀγροικοπυῤῥωνείους. ἐπὶ δὲ τοὺς ὁμολογοῦντας
<span class="lb" data-page="8.711" data-line="4" id="l8.711.4"></span>πεπεῖσθαι κίνησιν ὁρᾷν ἐναργῶς ὑπὸ τῷ δέρματι σώματός
<span class="lb" data-page="8.711" data-line="5" id="l8.711.5"></span>τινος εἰς μῆκος καὶ πλάτος καὶ βάθος ἐκτεινομένου μεταβάντες,
<span class="lb" data-page="8.711" data-line="6" id="l8.711.6"></span>ἐπειδὴ μετριώτεροι τῶν ἄλλων εἰσὶ, παρακαλέσομεν
<span class="lb" data-page="8.711" data-line="7" id="l8.711.7"></span>αὐτοὺς διαιρεθέντος τοῦ δέρματος, ἢ κατὰ τὴν ἡμετέραν
<span class="lb" data-page="8.711" data-line="8" id="l8.711.8"></span>προαίρεσιν, ἢ κατὰ τύχην ποτὲ, σκέψασθαι, τί ποτ’ ἐστὶ
<span class="lb" data-page="8.711" data-line="9" id="l8.711.9"></span>τὸ φαινόμενον ὑπ’ αὐτῷ κινεῖσθαι. δῆλον γὰρ ὅτι παραπλήσιον
<span class="lb" data-page="8.711" data-line="10" id="l8.711.10"></span>ἀγγεῖον ὄψονται τῇ φλεβὶ, πλὴν ὅσῳ τὸν χιτῶνα διττόν
<span class="lb" data-page="8.711" data-line="11" id="l8.711.11"></span>τε καὶ πολὺ ῥωμαλεώτερον ἔχον, ὃ καλοῦμεν ἀρτηρίαν. ὄψονται
<span class="lb" data-page="8.711" data-line="12" id="l8.711.12"></span>δὲ ἐναργῶς καὶ τὸ πρόσθεν αὐτοῖς ἀμυδρῶς ὁρώμενον,
<span class="lb" data-page="8.711" data-line="13" id="l8.711.13"></span>ὡς κατὰ κύκλον τοῦτο τὸ ἀγγεῖον διαστέλλεται. κατὰ δὲ τὸν
<span class="lb" data-page="8.711" data-line="14" id="l8.711.14"></span>αὐτὸν τρόπον ἥ τε καρδία γυμνωθεῖσα φανεῖται κινουμένη
<span class="lb" data-page="8.711" data-line="15" id="l8.711.15"></span>καὶ ὁ ἐγκέφαλος, ὥστε τολμῆσαί ποτε λέγειν αὐτοὺς, τὴν
<span class="lb" data-page="8.711" data-line="16" id="l8.711.16"></span>ὁρωμένην κίνησιν ἐν τῇ τῶν σφυγμῶν γενέσει περὶ σώματα
<span class="lb" data-page="8.711" data-line="17" id="l8.711.17"></span>γίνεσθαι τὰ προειρημένα. πότερα δὲ πρώτως τε καὶ καθ’
<span class="lb" data-page="8.711" data-line="18" id="l8.711.18"></span>αὑτὸ ἡ δεξιὰ κοιλία τῆς καρδίας, ἢ συγκινουμένη τῇ ἀριστερᾷ,
<span class="pb" data-page="8.712" id="p8.712"></span>
<span class="lb" data-page="8.712" data-line="1" id="l8.712.1"></span>κατὰ τὸν αὐτὸν ἐκείνῃ ῥυθμὸν φαίνεται σφύζουσα, παραιτήσεται
<span class="lb" data-page="8.712" data-line="2" id="l8.712.2"></span>ζητεῖν ὁ κατὰ τὴν πρώτην μετάβασιν ἀπὸ τῆς ἰδιωτικῆς
<span class="lb" data-page="8.712" data-line="3" id="l8.712.3"></span>ἐννοίας ἐπὶ τὴν οὐσίαν προερχόμενος. ὡσαύτως δὲ κᾀπὶ
<span class="lb" data-page="8.712" data-line="4" id="l8.712.4"></span>τοῦ κατὰ τὸν ἐγκέφαλον φαινομένου σφυγμοῦ παραιτήσεται
<span class="lb" data-page="8.712" data-line="5" id="l8.712.5"></span>ζητεῖν, εἴτε πρώτως τε καὶ ἐξ ἑαυτοῦ τὴν ἐνέργειαν ἔχει ταύτην
<span class="lb" data-page="8.712" data-line="6" id="l8.712.6"></span>εἴτε συνεξαιρόμενος ταῖς κατ’ αὐτὸν ἀρτηρίαις, πολλαῖς
<span class="lb" data-page="8.712" data-line="7" id="l8.712.7"></span>καὶ μεγάλαις οὔσαις. ὁ δ’ ἐπὶ μᾶλλον τοῦδε τολμῶν ἀποφήνασθαι
<span class="lb" data-page="8.712" data-line="8" id="l8.712.8"></span>περὶ τῆς τῶν σφυγμῶν οὐσίας καὶ τοῦτο προσθήσει.
<span class="lb" data-page="8.712" data-line="9" id="l8.712.9"></span>τέλεον δ’ ἄν τις ὁρισμὸν ποιοῖτο τοῦ σφυγμοῦ προσθεὶς τοῖς
<span class="lb" data-page="8.712" data-line="10" id="l8.712.10"></span>εἰρημένοις τὴν χρείαν τῆς γενέσεως αὐτῶν, ἣν ἡμεῖς ἐν τῷ
<span class="lb" data-page="8.712" data-line="11" id="l8.712.11"></span>περὶ χρείας σφυγμῶν ὑπομνήματι φυλακήν τε τῆς ἐμφύτου
<span class="lb" data-page="8.712" data-line="12" id="l8.712.12"></span>θερμασίας ἔφαμεν εἶναι, γινώσκοντος δηλονότι τοῦ τὸν τοιοῦτον
<span class="lb" data-page="8.712" data-line="13" id="l8.712.13"></span>ὅρον ποιουμένου, κατὰ τίνα τρόπον γίνεται τὸ φυλάττεσθαι
<span class="lb" data-page="8.712" data-line="14" id="l8.712.14"></span>τὴν συμμετρίαν τῆς ἐμφύτου θερμασίας, ἆρά γε τῷ
<span class="lb" data-page="8.712" data-line="15" id="l8.712.15"></span>ῥιπίζεσθαι κατὰ τὴν κίνησιν, ἢ διὰ τὴν πρόσπτωσιν τοῦ ψύχοντος
<span class="lb" data-page="8.712" data-line="16" id="l8.712.16"></span>ἀέρος συναγομένης, ὡς μὴ διαφορεῖσθαι ῥᾳδίως, ἢ
<span class="lb" data-page="8.712" data-line="17" id="l8.712.17"></span>καθαιρομένης τὸ καπνῶδές τε καὶ λιγνυῶδες περίττωμα.
<span class="lb" data-page="8.712" data-line="18" id="l8.712.18"></span><span class="milestone ed2page" data-n="8.86" data-unit="ed2page" id="ed2page.8.86"></span>χρεία δ’ ἐδείχθη τῆς κατὰ τὰς ἀρτηρίας πνευματικῆς οὐσίας
<span class="lb" data-page="8.712" data-line="19" id="l8.712.19"></span>καὶ πρὸς τὴν τοῦ ψυχροῦ πνεύματος γένεσιν. τῆς δ’ οὐσίας
<span class="pb" data-page="8.713" id="p8.713"></span>
<span class="lb" data-page="8.713" data-line="1" id="l8.713.1"></span>τῶν σφυγμῶν ἐστι καὶ πότερον, ὅταν αἱ ἀρτηρίαι διαστέλλωνται,
<span class="lb" data-page="8.713" data-line="2" id="l8.713.2"></span>τηνικαῦθ’ ἕλκεσθαι συμβαίνει τὰς ὕλας αὐτὰς, ἢ
<span class="lb" data-page="8.713" data-line="3" id="l8.713.3"></span>ὅταν συστέλλωνται. καὶ πάλιν περὶ τοῦ ἐκκρίνεσθαί τι τῶν
<span class="lb" data-page="8.713" data-line="4" id="l8.713.4"></span>ἀρτηριῶν ὁ αὐτὸς λόγος. ἡμεῖς γὰρ ἐδείξαμεν, ἕλκεσθαι
<span class="lb" data-page="8.713" data-line="5" id="l8.713.5"></span>μὲν διαστελλομένων, ἐκκρίνεσθαι δὲ συστελλομένων. οἱ δ’
<span class="lb" data-page="8.713" data-line="6" id="l8.713.6"></span>ἀπὸ τῆς πνευματικῆς καλουμένης αἱρέσεως συστελλομένων
<span class="lb" data-page="8.713" data-line="7" id="l8.713.7"></span>μὲν ἕλκεσθαι νομίζουσι, διαστελλομένων <span class="milestone ed1page" data-n="3.44" data-unit="ed1page" id="ed1page.3.44"></span>δ’ ἐκκρίνεσθαι.
<span class="lb" data-page="8.713" data-line="8" id="l8.713.8"></span>προσθήσει δ’ ἄλλος τούτοις ὁριζόμενος τὸν σφυγμὸν καὶ
<span class="lb" data-page="8.713" data-line="9" id="l8.713.9"></span>τὴν ποιητικὴν αἰτίαν αὐτοῦ. περὶ ἧς αὐτῆς ἐζήτηται, πότερον
<span class="lb" data-page="8.713" data-line="10" id="l8.713.10"></span>ζωτική τίς ἐστιν, ἢ ψυχικὴ δύναμις, ἢ ὅλως οὐδὲ δύναμις,
<span class="lb" data-page="8.713" data-line="11" id="l8.713.11"></span>ὡς Ἀσκληπιάδης κατασκευάζει. δῆλον οὖν ἐστιν, ὡς ὁ
<span class="lb" data-page="8.713" data-line="12" id="l8.713.12"></span>οὐσιώδης ὀνομαζόμενος ὅρος, ὅσπερ ἐστὶ λόγος διδασκαλικὸς
<span class="lb" data-page="8.713" data-line="13" id="l8.713.13"></span>τῆς τοῦ πράγματος οὐσίας, τό τε γένος ἐρεῖ τοῦ σφυγμοῦ
<span class="lb" data-page="8.713" data-line="14" id="l8.713.14"></span>καὶ τὰς διαφορὰς, τήν τε χρείαν τῆς γενέσεως καὶ τὴν ποιητικὴν
<span class="lb" data-page="8.713" data-line="15" id="l8.713.15"></span>αἰτίαν, ἔτι τε πρὸς τούτοις ὑλικὴν, ἢ ὀργανικὴν, ἢ
<span class="lb" data-page="8.713" data-line="16" id="l8.713.16"></span>ὅπως ἄν τις ὀνομάζειν ἐθέλῃ· οἷον τὸ μὲν γένος ἤτοι κίνησιν,
<span class="lb" data-page="8.713" data-line="17" id="l8.713.17"></span>ἢ ἐνέργειαν, ἢ πάθος ἀρτηριῶν, τὰς δὲ διαφορὰς,
<span class="lb" data-page="8.713" data-line="18" id="l8.713.18"></span>ὅτι κατὰ διαστολὴν καὶ συστολὴν καὶ ὅτι χωρὶς προαιρέσεως,
<span class="lb" data-page="8.713" data-line="19" id="l8.713.19"></span>τὴν δὲ χρείαν, ὅτι τῆς ἐμφύτου θερμασίας ἕνεκεν, ἢ πνεύματος
<span class="pb" data-page="8.714" id="p8.714"></span>
<span class="lb" data-page="8.714" data-line="1" id="l8.714.1"></span>ζωτικοῦ γενέσεως, ἢ καὶ νὴ Δία ψυχικοῦ, τὴν ποιητικὴν δ’
<span class="lb" data-page="8.714" data-line="2" id="l8.714.2"></span>αἰτίαν, ὅτι δύναμίς τίς ἐστι διαστέλλουσα τήν τε καρδίαν
<span class="lb" data-page="8.714" data-line="3" id="l8.714.3"></span>καὶ τὰς ἀρτηρίας, ἤτοι ζωτική τις, ἢ ψυχικὴ, ἢ ἀμφότερα,
<span class="lb" data-page="8.714" data-line="4" id="l8.714.4"></span>τὴν ὑλικὴν δὲ καὶ ὀργανικὴν, τὴν κατασκευὴν τῶν ἀρτηριῶν,
<span class="lb" data-page="8.714" data-line="5" id="l8.714.5"></span>εἰς ἣν εἶπον ἐνέργειαν ἐπιτηδείαν δεῖξαι. καὶ γενήσεται δηλονότι
<span class="lb" data-page="8.714" data-line="6" id="l8.714.6"></span>καθ’ ἑκάστην αἵρεσιν λογικὴν ἴδιος ὅρος. ὁ μὲν γὰρ
<span class="lb" data-page="8.714" data-line="7" id="l8.714.7"></span>Ἐρασίστρατος ἐρεῖ τὸν σφυγμὸν εἶναι κίνησιν ἀρτηριῶν κατὰ
<span class="lb" data-page="8.714" data-line="8" id="l8.714.8"></span>διαστολὴν καὶ συστολὴν ὑπὸ ζωτικῆς τε καὶ ψυχικῆς δυνάμεως
<span class="lb" data-page="8.714" data-line="9" id="l8.714.9"></span>γινομένην, ἐπιπληρώσεως ἕνεκεν ἀρτηριῶν, ἐχουσῶν ἐν
<span class="lb" data-page="8.714" data-line="10" id="l8.714.10"></span>αὑταῖς πνεῦμα ζωτικόν· ὁ δ’ Ἀσκληπιάδης κίνησιν ἀρτηριῶν
<span class="lb" data-page="8.714" data-line="11" id="l8.714.11"></span>κατὰ διαστολὴν καὶ συστολὴν, πληρουμένων μὲν πνεύματος
<span class="lb" data-page="8.714" data-line="12" id="l8.714.12"></span>τῇ πρὸς τὸ λεπτομερὲς φορᾷ, κενουμένων δὲ τῇ καταπτώσει
<span class="lb" data-page="8.714" data-line="13" id="l8.714.13"></span>τοῦ χιτῶνος αὐτῶν. ἡμεῖς δὲ φήσομεν, ἐνέργειαν
<span class="lb" data-page="8.714" data-line="14" id="l8.714.14"></span>εἶναι τὸν σφυγμὸν ἰδίαν, πρώτως μὲν τῆς καρδίας, δευτέρως
<span class="lb" data-page="8.714" data-line="15" id="l8.714.15"></span>δὲ τῶν ἀρτηριῶν κατὰ διαστολὴν καὶ συστολὴν κινουμένων
<span class="lb" data-page="8.714" data-line="16" id="l8.714.16"></span>ὑπὸ ζωτικῆς δυνάμεως, ἕνεκα τοῦ φυλάττεσθαι μὲν τὴν συμμετρίαν
<span class="lb" data-page="8.714" data-line="17" id="l8.714.17"></span>τῆς ἐμφύτου θερμασίας, γεννᾶσθαι δὲ ἐν ἐγκεφάλῳ
<span class="lb" data-page="8.714" data-line="18" id="l8.714.18"></span>πνεῦμα ψυχικόν. ἀνάλογον δὲ τοῖς ὅροις τοῖσδε καὶ οἱ ἀπὸ ﻿
<span class="pb" data-page="8.715" id="p8.715"></span>
<span class="lb" data-page="8.715" data-line="1" id="l8.715.1"></span>τῶν ἄλλων αἱρέσεων ὁριοῦνται τὸν σφυγμὸν, ἕκαστος δηλονότι
<span class="lb" data-page="8.715" data-line="2" id="l8.715.2"></span>κατὰ τὰς οἰκείας ὑποθέσεις. ἐὰν μὲν οὖν τελέως
<span class="lb" data-page="8.715" data-line="3" id="l8.715.3"></span>ὁρίζωνται, συμφωνήσουσιν ἀλλήλοις· ἐὰν δὲ ἐλλιπῶς, ἤ
<span class="lb" data-page="8.715" data-line="4" id="l8.715.4"></span>περιττῶς, ἢ κατά τι μοχθηρῶς, διενεχθήσονται. τούτου
<span class="lb" data-page="8.715" data-line="5" id="l8.715.5"></span>δέ σοι πίστις μεγίστη τὸ τοὺς Ἡροφιλείους, οἵπερ δὴ
<span class="lb" data-page="8.715" data-line="6" id="l8.715.6"></span>καὶ πρῶτοι τὸν σφυγμὸν ἐπεχείρησαν ὁρίζεσθαι, διενεχθῆναι
<span class="lb" data-page="8.715" data-line="7" id="l8.715.7"></span>πρὸς ἀλλήλους, ἀντιπαρεξάγοντας δὲ αὐτοῖς καὶ
<span class="lb" data-page="8.715" data-line="8" id="l8.715.8"></span>τοὺς Ἐρασιστρατείους, ἤκμασε γὰρ ἄμφω ταῦτα τὰ διδασκαλεῖα
<span class="lb" data-page="8.715" data-line="9" id="l8.715.9"></span>μετὰ τὸν Ἡροφίλου θάνατον, ἑτέρως πάλιν
<span class="lb" data-page="8.715" data-line="10" id="l8.715.10"></span>καὶ αὐτοὺς ποιεῖσθαι τὸν ὅρον τοῦ σφυγμοῦ, διαφωνοῦντας
<span class="lb" data-page="8.715" data-line="11" id="l8.715.11"></span>ἀλλήλοις τε καὶ τοῖς Ἡροφιλείοις. αὐτοὶ μὲν
<span class="lb" data-page="8.715" data-line="12" id="l8.715.12"></span>γὰρ οἱ παλαιοὶ χωρὶς ὅρων ἐποιοῦντο τὰς διδασκαλίας,
<span class="lb" data-page="8.715" data-line="13" id="l8.715.13"></span>ἐνδεικνύμενοι τὰ σημαινόμενα τῶν ὀνομάτων ὧν ἔλεγον
<span class="lb" data-page="8.715" data-line="14" id="l8.715.14"></span>αὐτῇ τῇ κατὰ τὴν ἑρμηνείαν ἰδέᾳ, καθ’ ἣν δηλονότι καὶ
<span class="lb" data-page="8.715" data-line="15" id="l8.715.15"></span>τὰς παρ’ Ὁμήρῳ λέξεις ἅπασί τε τοῖς ἄλλοις παλαιοῖς οἱ
<span class="lb" data-page="8.715" data-line="16" id="l8.715.16"></span>γραμματικοὶ σαφηνίζουσι. τὸ γὰρ τῇδε τῇ ἑρμηνείᾳ μήπω
<span class="lb" data-page="8.715" data-line="17" id="l8.715.17"></span>σαφὲς ἐξ ἑτέρας εὔδηλον γίνεται, καθάπερ ἐπὶ τοῦ πίσυρες.
<span class="lb" data-page="8.715" data-line="18" id="l8.715.18"></span>ἐν μὲν γὰρ τῷ,
</p>
            <div class="l"><span class="lb" data-page="8.715" data-line="19" id="l8.715.19"></span>— — Πίσυρες ἐριαύχενες ἵπποι,</div>
            <span class="pb" data-page="8.716" id="p8.716"></span>
            <p>
σαφὲς οὐδέπω τὸ σημαινόμενόν ἐστιν, ἐν μέντοι τῷ,
</p>
            <div class="lg">
              <div class="l"><span class="lb" data-page="8.716" data-line="1" id="l8.716.1"></span>Ἔνθεν τέσσαρα μὲν σάκε’ εἷλον, δούρατα δ’ ὀκτὼ,</div>
              <div class="l"><span class="lb" data-page="8.716" data-line="2" id="l8.716.2"></span>— — καὶ πίσυρας κυνέας,</div>
            </div>
            <p>
<span class="lb" data-page="8.716" data-line="3" id="l8.716.3"></span>εὔδηλον ἐγένετο. τεττάρων γὰρ ὄντων τῶν καθοπλιζομένων,
<span class="lb" data-page="8.716" data-line="4" id="l8.716.4"></span>ὥσπερ σάκη τέσσαρα λαβεῖν αὐτούς φησιν, οὕτω καὶ περικεφαλαίας
<span class="lb" data-page="8.716" data-line="5" id="l8.716.5"></span>τέσσαρας.<span class="milestone ed2page" data-n="8.87" data-unit="ed2page" id="ed2page.8.87"></span> ὡσαύτως οὖν ὅταν ἀναγνῶμεν ἔν
<span class="lb" data-page="8.716" data-line="6" id="l8.716.6"></span>τινι τῶν παλαιῶν ἰατρῶν βιβλίῳ, σφύζειν τὸ φλεγμαῖνον μόνον
<span class="lb" data-page="8.716" data-line="7" id="l8.716.7"></span>μόριον, ἢ τὴν ἐπὶ φλεγμονῇ κίνησιν τῶν ἀρτηριῶν σφυγμὸν
<span class="lb" data-page="8.716" data-line="8" id="l8.716.8"></span>ὀνομάζοντας μόνην, ἐπὶ δὲ τοῦ κατὰ φύσιν ἔχοντος τοῦ
<span class="lb" data-page="8.716" data-line="9" id="l8.716.9"></span>σώματος οὐδέποτε χρωμένους τῇ προσηγορίᾳ, λογιζόμεθα
<span class="lb" data-page="8.716" data-line="10" id="l8.716.10"></span>μὴ πᾶσαν ἀρτηριῶν κίνησιν, ἀλλ’ ἤτοι τὴν μεγάλην καὶ σφοδρὰν,
<span class="lb" data-page="8.716" data-line="11" id="l8.716.11"></span>ἢ τὴν αἰσθητικὴν αὐτῷ τῷ κάμνοντι, προσαγορεύεσθαι
<span class="lb" data-page="8.716" data-line="12" id="l8.716.12"></span>σφυγμόν. οὕτω δὲ δοκεῖ τῇ προσηγορίᾳ τοῦ σφυγμοῦ κεχρῆσθαι
<span class="lb" data-page="8.716" data-line="13" id="l8.716.13"></span>καὶ ὁ Ἐρασίστρατος. ὅταν δ’ αὖ πάλιν ἀναγνῶμεν
<span class="lb" data-page="8.716" data-line="14" id="l8.716.14"></span>Αἰγιμίου τὸ περὶ παλμῶν βιβλίον, εὑρίσκομεν, ὃ νῦν ἡμεῖς
<span class="lb" data-page="8.716" data-line="15" id="l8.716.15"></span>καλοῦμεν σφυγμὸν, ὑπ’ ἐκείνου παλμὸν ὀνομαζόμενον. ἐναντίως
<span class="lb" data-page="8.716" data-line="16" id="l8.716.16"></span>δ’ αὐτῷ τὸν Ἡρόφιλον εὕροις ἂν εὐθὺς ἐν ἀρχῇ τῆς
<span class="lb" data-page="8.716" data-line="17" id="l8.716.17"></span>περὶ σφυγμῶν πραγματείας διορίζοντα σφυγμὸν παλμοῦ.
<span class="pb" data-page="8.717" id="p8.717"></span>
<span class="lb" data-page="8.717" data-line="1" id="l8.717.1"></span>φαίνεται γὰρ ὁ ἀνὴρ οὗτος ἅπασαν ἀρτηριῶν κίνησιν, ἣν
<span class="lb" data-page="8.717" data-line="2" id="l8.717.2"></span>ὁρῶμεν ἐξ ἀρχῆς ἡμῖν ἕως τέλους ὑπάρχουσαν, ὀνομάζων σφυγμὸν,
<span class="lb" data-page="8.717" data-line="3" id="l8.717.3"></span>ἐξ οὗ καὶ τὰς διαγνώσεις τῶν παρόντων καὶ τὰς προγνώσεις
<span class="lb" data-page="8.717" data-line="4" id="l8.717.4"></span>τῶν ἐσομένων ποιούμεθα, μηδὲν τοῦ κατὰ τὴν καρδίαν,
<span class="lb" data-page="8.717" data-line="5" id="l8.717.5"></span>ἢ τὸν ἐγκέφαλον, ἢ τὰς μήνιγγας δεόμενοι σφυγμοῦ.
<span class="lb" data-page="8.717" data-line="6" id="l8.717.6"></span>κυριωτάτη μὲν οὖν ἔννοια τοῦ σφυγμοῦ πᾶσι τοῖς νῦν ἰατροῖς
<span class="lb" data-page="8.717" data-line="7" id="l8.717.7"></span>ἐστιν ἡ εἰρημένη· καὶ γὰρ δέονται ταύτης, ὡς εἶπον ἄρτι.
<span class="lb" data-page="8.717" data-line="8" id="l8.717.8"></span>τὸ δ’ ἐπὶ τῇδε πᾶν ἤδη σοφιστικόν. ὅθεν οὐδὲ ὁρίζεσθαι
<span class="lb" data-page="8.717" data-line="9" id="l8.717.9"></span>προσήκει τὰ τοιαῦτα τῶν πραγμάτων, οὐδ’ αὑτὸν ἐμβάλλειν
<span class="lb" data-page="8.717" data-line="10" id="l8.717.10"></span>εἰς λόγους καὶ παρ’ αὐτοῖς τοῖς διαλεκτικοῖς διαπεφωνημένους
<span class="lb" data-page="8.717" data-line="11" id="l8.717.11"></span>ἕξεώς τε μεγάλης δεομένους, ἵν’ ἀκριβῶς τις αὐτοὺς κατορθώσῃ,
<span class="lb" data-page="8.717" data-line="12" id="l8.717.12"></span>πρὸς τῷ μηδ’ ἀναγκαῖον εἶναι δι’ ὅρων οὐσιωδῶν
<span class="lb" data-page="8.717" data-line="13" id="l8.717.13"></span>ποιεῖσθαι τὰς διδασκαλίας. οἱ δ’ ἐννοηματικοὶ καλούμενοι
<span class="lb" data-page="8.717" data-line="14" id="l8.717.14"></span>τῶν ὅρων τοῖς μὲν ἤδη γινώσκουσι τὸ πρᾶγμα περιττοὶ, τοῖς
<span class="lb" data-page="8.717" data-line="15" id="l8.717.15"></span>δ’ ἀγνοοῦσιν οὐκ ἀναγκαῖοι, δυναμένης γε δὴ τῆς διδασκαλίας
<span class="lb" data-page="8.717" data-line="16" id="l8.717.16"></span>διὰ μακροτέρου λόγου γενέσθαι σαφέστερον. εἰ μὲν γάρ τις
<span class="lb" data-page="8.717" data-line="17" id="l8.717.17"></span>δύναται διὰ βραχέος θ’ ἅμα καὶ σαφοῦς λόγου περιλαβεῖν
<span class="lb" data-page="8.717" data-line="18" id="l8.717.18"></span>ἀκριβῶς τὴν ἔννοιαν τοῦ δηλουμένου πράγματος ὑπὸ τῆς
<span class="pb" data-page="8.718" id="p8.718"></span>
<span class="lb" data-page="8.718" data-line="1" id="l8.718.1"></span>προσηγορίας, ἄριστος ἂν εἴη διδάσκαλος, οὐ μὴν ὅ γ’ ἀπολειπόμενος
<span class="lb" data-page="8.718" data-line="2" id="l8.718.2"></span>τῆς τοιαύτης ἕξεως ἄχρηστος, ὥσπερ οὐδ’ ὁ μὴ
<span class="lb" data-page="8.718" data-line="3" id="l8.718.3"></span>καλῶς ἑρμηνεύων. ἄριστον μὲν γὰρ οὕτω σαφῶς ἑρμηνεύειν,
<span class="lb" data-page="8.718" data-line="4" id="l8.718.4"></span>ὡς οἱ περὶ Λυσίαν τε καὶ Δημοσθένη ῥήτορες· οὐκ ἄχρηστοι
<span class="lb" data-page="8.718" data-line="5" id="l8.718.5"></span>δέ εἰσι καὶ οἱ νῦν ἐν τοῖς δικαστηρίοις λέγοντες· οὐκ οὖν
<span class="lb" data-page="8.718" data-line="6" id="l8.718.6"></span>κωλύω τοὺς δυναμένους τὰ σημαινόμενα πράγματα πρὸς
<span class="lb" data-page="8.718" data-line="7" id="l8.718.7"></span>ἑκάστου τῶν ὀνομάτων ἐναργῶς τε ἅμα καὶ ταχέως ἑρμηνεύειν
<span class="lb" data-page="8.718" data-line="8" id="l8.718.8"></span>τοῖς ἀγνοοῦσιν, ὥς γε καὶ αὐτὸς ἔργῳ φαίνομαι τοῦτο
<span class="lb" data-page="8.718" data-line="9" id="l8.718.9"></span>σπουδάζων, ἀλλ’ ὅτι περιττόν ἐστι πράττειν οὕτως, ἐν οἷς
<span class="lb" data-page="8.718" data-line="10" id="l8.718.10"></span>ἤδη γινώσκουσι τὸ ἑρμηνευθησόμενον ἅπαντες, οὐδ’ ὅλως τε
<span class="lb" data-page="8.718" data-line="11" id="l8.718.11"></span>χρὴ τοὺς οὐσιώδεις ὅρους λέγεσθαι τοῖς ἀρχομένοις ἡστινοσοῦν
<span class="lb" data-page="8.718" data-line="12" id="l8.718.12"></span>μαθήσεως, ἀλλ’ ὅταν ἀπὸ τῆς ἐννοίας ἀρξάμενοι προσάγωμεν
<span class="lb" data-page="8.718" data-line="13" id="l8.718.13"></span>αὐτοὺς ἐπὶ τὴν τῆς οὐσίας γνῶσιν, εἴη ἂν ἤδη χρήσιμον
<span class="lb" data-page="8.718" data-line="14" id="l8.718.14"></span>ἐν βραχεῖ λόγῳ περιλαβεῖν τὸ σύμπαν, ἕνεκα προχείρου
<span class="lb" data-page="8.718" data-line="15" id="l8.718.15"></span>μνήμης. ὅσοι τοίνυν ἰατροὶ καὶ φιλόσοφοι τοῖς ἀρχομένοις
<span class="lb" data-page="8.718" data-line="16" id="l8.718.16"></span>ὁτιοῦν μανθάνειν ἀπὸ τῶν οὐσιωδῶν ὅρων τὴν ἀρχὴν τῆς
<span class="lb" data-page="8.718" data-line="17" id="l8.718.17"></span>διδασκαλίας ποιοῦνται, κᾂν ὅτι μάλιστα δυνατοὶ λέγειν ὦσι,
<span class="lb" data-page="8.718" data-line="18" id="l8.718.18"></span>κᾂν σαφῶς ἑρμηνεύσωσιν, ὅμως ἀσαφεῖς γίνονται, μὴ δυναμένων
<span class="pb" data-page="8.719" id="p8.719"></span>
<span class="lb" data-page="8.719" data-line="1" id="l8.719.1"></span>νοεῖν τῶν ἀκουόντων ἐν ὅροις βραχέσι λεγόμενα πράγματα,
<span class="lb" data-page="8.719" data-line="2" id="l8.719.2"></span>μακρᾶς ἑρμηνείας εἰς νόησιν δεόμενα. προαποδειχθῆναι
<span class="lb" data-page="8.719" data-line="3" id="l8.719.3"></span>γὰρ χρὴ διὰ λόγων πολλῶν τὴν οὐσίαν τοῦ ζητουμένου
<span class="lb" data-page="8.719" data-line="4" id="l8.719.4"></span>πράγματος, ἵνα γνωσθεῖσά τε και πιστευθεῖσα νοηθῇ ποθ’
<span class="lb" data-page="8.719" data-line="5" id="l8.719.5"></span>ὕστερον ἐν βραχείᾳ λέξει. ταῦτα οὖν εἰκότως μεμφόμενος ἀεὶ
<span class="lb" data-page="8.719" data-line="6" id="l8.719.6"></span>τοῖς ἐπιχειροῦσιν ἅπαντα δι’ ὅρων διδάσκειν εἵνεκα παραδείγματος
<span class="lb" data-page="8.719" data-line="7" id="l8.719.7"></span>ἐπὶ τόνδε τὸν λόγον ἧκον, ἔργῳ πολλάκις ἐπιδειξάμενος,
<span class="lb" data-page="8.719" data-line="8" id="l8.719.8"></span>ὡς ὅ τι περ ἂν προβάλλῃ τις ὄνομα, βιβλίον ὅλον
<span class="lb" data-page="8.719" data-line="9" id="l8.719.9"></span>ποιεῖν ἐπιδεικνύντα πῶς ὁριστέον ἐστὶ τὸ δηλούμενον ὑπ’ αὐτοῦ
<span class="lb" data-page="8.719" data-line="10" id="l8.719.10"></span>πρᾶγμα. λέγωμεν οὖν αὖθις ἀναλαβόντες ὑπὲρ τοῦ
<span class="lb" data-page="8.719" data-line="11" id="l8.719.11"></span>κατὰ τὸν σφυγμὸν ὅρου, μνημονεύοντες ὀνομαστὶ τῶν δοξάντων
<span class="lb" data-page="8.719" data-line="12" id="l8.719.12"></span>αὐτὸν ὡρίσθαι καλῶς. <span class="milestone ed2page" data-n="8.88" data-unit="ed2page" id="ed2page.8.88"></span>
              <span class="milestone ed1page" data-n="3.45" data-unit="ed1page" id="ed1page.3.45"></span>ἤρξαντο μὲν οὖν,
<span class="lb" data-page="8.719" data-line="13" id="l8.719.13"></span>ὡς ἔφην, τῆς τοιαύτης περιεργίας οἱ Ἡροφίλειοι· διεδέξαντο
<span class="lb" data-page="8.719" data-line="14" id="l8.719.14"></span>δ’ αὐτοὺς ἔνιοι τῶν Ἐρασιστρατείων· εἴθ’ οἵ τε πνευματικοὶ
<span class="lb" data-page="8.719" data-line="15" id="l8.719.15"></span>καλούμενοι καί τινες τῶν μεθοδικῶν. εἰ μὲν οὖν ἁπάντων
<span class="lb" data-page="8.719" data-line="16" id="l8.719.16"></span>μνημονεύω, δυοῖν, οὐχ ἑνὸς, ἔσται χρεία βιβλίων. βουλομένῳ
<span class="lb" data-page="8.719" data-line="17" id="l8.719.17"></span>δέ μοι τὴν οὐκ ἀναγκαίαν ταύτην πολυλογίαν ἐν ἑνὶ
<span class="lb" data-page="8.719" data-line="18" id="l8.719.18"></span>καταπαῦσαι γράμματι, τοσούτους αὔταρκές ἐστι διελθεῖν
<span class="lb" data-page="8.719" data-line="19" id="l8.719.19"></span>ὅρους, ἅμα τοῖς εἰποῦσιν ἀνδράσιν αὐτοὺς, ὅσους ἂν ὑποδέξασθαι ﻿
<span class="pb" data-page="8.720" id="p8.720"></span>
<span class="lb" data-page="8.720" data-line="1" id="l8.720.1"></span>δύνηται τὸ βιβλίον. ἐκ τούτων γὰρ οὖν ἐνέσται
<span class="lb" data-page="8.720" data-line="2" id="l8.720.2"></span>καὶ τοὺς ἄλλους ἅπαντας κρίνειν.
</p>
          </article>

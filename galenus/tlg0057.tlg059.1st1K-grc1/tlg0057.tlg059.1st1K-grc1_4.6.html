<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.6">
<span class="pb page1" data-page="8.732" id="p8.732"></span>
<span class="milestone ed1page page1" data-n="3.47" data-unit="ed1page" id="ed1page.3.47"></span>
<span class="milestone ed2page page1" data-n="8.92" data-unit="ed2page" id="ed2page.8.92"></span>
            <p>
<span class="lb" data-page="8.732" data-line="8" id="l8.732.8"></span>Ὁ μὲν οὖν Βακχεῖος ἐν ταῖς ἄλλαις ἀκροάσεσι
<span class="lb" data-page="8.732" data-line="9" id="l8.732.9"></span>τὸν σφυγμὸν εἶναί φησι συστολὴν καὶ διαστολὴν ἅμα
<span class="lb" data-page="8.732" data-line="10" id="l8.732.10"></span>ἐν ἁπάσαις ταῖς ἀρτηρίαις γιγνομένην. πρὸς ὃν ὅρον ἐπηρεαστικῶς
<span class="lb" data-page="8.732" data-line="11" id="l8.732.11"></span>μὲν ἀντεῖπον οἱ Ἐρασιστράτειοι, τὸ σφέτερον ἁμάρτημα
<span class="lb" data-page="8.732" data-line="12" id="l8.732.12"></span>κατηγορίας ἀρχὴν ποιησάμενοι. δοκεῖ γὰρ αὐτοῖς ἡ μὲν
<span class="lb" data-page="8.732" data-line="13" id="l8.732.13"></span>καρδία πρώτη διαστέλλεσθαί τε καὶ συστέλλεσθαι τῶν ἀρτηριῶν
<span class="lb" data-page="8.732" data-line="14" id="l8.732.14"></span>ἁπασῶν, ἐπιπεμπομένου δὲ τοῦ πνεύματος ἀπ’ αὐτῆς
<span class="lb" data-page="8.732" data-line="15" id="l8.732.15"></span>εἰς τὰς ἀρτηρίας, κατὰ τὴν ἐπιπλήρωσιν αὐτῶν γίνεσθαι τὴν
<span class="lb" data-page="8.732" data-line="16" id="l8.732.16"></span>διαστολὴν, πρῶτον μὲν τῶν πλησίον αὐτῆς τῆς καρδίας, δεύτερον
<span class="lb" data-page="8.732" data-line="17" id="l8.732.17"></span>δὲ τῶν ἐφεξῆς ταύταις, εἶθ’ ἑξῆς τῶν ἐπὶ ταῖσδε, καὶ
<span class="lb" data-page="8.732" data-line="18" id="l8.732.18"></span>οὕτω κατὰ τὸ συνεχὲς ἐπὶ τὰς ἐσχάτας ἁπασῶν ἀρτηριῶν
<span class="pb" data-page="8.733" id="p8.733"></span>
<span class="lb" data-page="8.733" data-line="1" id="l8.733.1"></span>διϊκνεῖσθαι τὴν κίνησιν, οὐδεμίαν αὐτῶν τῶν ἀρτηριῶν ἐχουσῶν
<span class="lb" data-page="8.733" data-line="2" id="l8.733.2"></span>δύναμιν οὔτε ἰδίαν οὔτε παρὰ καρδίας ἐπιπεμπομένην
<span class="lb" data-page="8.733" data-line="3" id="l8.733.3"></span>αὐταῖς, ᾗ χρώμεναι διαστέλλουσί τε καὶ συστέλλουσιν ἑαυτὰς,
<span class="lb" data-page="8.733" data-line="4" id="l8.733.4"></span>ὥσπερ ἡ καρδία. τοῖς δὲ περὶ τὸν Ἡρόφιλον ἀρέσκει τὰς
<span class="lb" data-page="8.733" data-line="5" id="l8.733.5"></span>ἀρτηρίας συνεχεῖς οὔσας τῇ καρδίᾳ διὰ τῶν χιτώνων ἐπιῤῥέουσαν
<span class="lb" data-page="8.733" data-line="6" id="l8.733.6"></span>ἔχειν τὴν παρ’ αὐτοῖς δύναμιν, ᾗ χρώμεναι παραπλησίως
<span class="lb" data-page="8.733" data-line="7" id="l8.733.7"></span>αὐτῇ τῇ καρδίᾳ διαστελλόμεναι μὲν ἕλκουσι πανταχόθεν,
<span class="lb" data-page="8.733" data-line="8" id="l8.733.8"></span>ὅθεν ἂν δύνωνται, τὸ πληρῶσον αὐτῶν τὴν διαστολὴν, συστελλόμεναι
<span class="lb" data-page="8.733" data-line="9" id="l8.733.9"></span>δὲ ἐκθλίβουσι, καὶ διὰ τοῦτο φαίνεσθαι καθ’ ἕνα
<span class="lb" data-page="8.733" data-line="10" id="l8.733.10"></span>χρόνον ἅμα πάσας αὐτὰς διαστελλομένας τε καὶ συστελλομένας,
<span class="lb" data-page="8.733" data-line="11" id="l8.733.11"></span>τὴν αὐτὴν προθεσμίαν τῇ καρδίᾳ τῶν κινήσεων ἀμφοτέρων
<span class="lb" data-page="8.733" data-line="12" id="l8.733.12"></span>φυλαττούσας. Ἐρασιστράτῳ δὲ ἀκολουθεῖ μὲν, οὐχ ἅμα
<span class="lb" data-page="8.733" data-line="13" id="l8.733.13"></span>φαίνεσθαι τήν τε καρδίαν καὶ τὰς ἀρτηρίας διαστελλομένας
<span class="lb" data-page="8.733" data-line="14" id="l8.733.14"></span>τε καὶ συστελλομένας. ἔχει δ’ οὐχ οὕτως τὸ φαινόμενον·
<span class="lb" data-page="8.733" data-line="15" id="l8.733.15"></span>ὥστ’ οὐκ ὀρθῶς ἐνεκάλεσαν οἱ Ἐρασιστράτειοι τῷ Βακχείῳ
<span class="lb" data-page="8.733" data-line="16" id="l8.733.16"></span>τὸ φαινόμενον εἰπόντι. βέλτιον δ’ ἀντεῖπον ὅσοι φασὶ μόνων
<span class="lb" data-page="8.733" data-line="17" id="l8.733.17"></span>τῶν κατὰ φύσιν σφυγμῶν ὑπ’ αὐτοῦ γεγονέναι τὸν ὁρισμόν·
<span class="lb" data-page="8.733" data-line="18" id="l8.733.18"></span>ἐν γὰρ τῷ παρὰ φύσιν ἔχειν τὸ ζῶον ἐνίοτε φαίνεσθαι μὴ
<span class="lb" data-page="8.733" data-line="19" id="l8.733.19"></span>πάσας ἅμα διαστελλομένας τὰς ἀρτηρίας.
</p>
          </article>

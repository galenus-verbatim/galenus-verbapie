<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.8">
<span class="pb page1" data-page="8.736" id="p8.736"></span>
<span class="milestone ed1page page1" data-n="3.47" data-unit="ed1page" id="ed1page.3.47"></span>
<span class="milestone ed2page page1" data-n="8.93" data-unit="ed2page" id="ed2page.8.93"></span>
            <p>
<span class="lb" data-page="8.736" data-line="6" id="l8.736.6"></span>Ἐπὶ δὲ τὸν ὑπὸ τοῦ Ζήνωνος εἰρημένον
<span class="lb" data-page="8.736" data-line="7" id="l8.736.7"></span>ὅρον ἔλθωμεν, ἀνδρὸς οὐδενὸς δευτέρου τῶν Ἡροφιλείων.
<span class="lb" data-page="8.736" data-line="8" id="l8.736.8"></span>οὗτος δὴ τὸν σφυγμόν φησιν εἶναι τῶν ἀρτηριωδῶν μερῶν
<span class="lb" data-page="8.736" data-line="9" id="l8.736.9"></span>μικτὴν ἐνέργειαν ἐκ συστολῆς καὶ διαστάσεως, καθ’ ἣν ἐν ἅπασι
<span class="lb" data-page="8.736" data-line="10" id="l8.736.10"></span>τοῖς μέρεσι τὴν αὐτὴν ὑπάρχειν τάξιν ἠκολούθησεν, ἐάν
<span class="lb" data-page="8.736" data-line="11" id="l8.736.11"></span>τε ἐν τοῖς ἴσοις ἐάν τε ἐν τοῖς ἀνίσοις ἐκείνη συντελῆται χρόνοις.
<span class="lb" data-page="8.736" data-line="12" id="l8.736.12"></span>καὶ οὕτως οὖν ἐνέργειαν μὲν εἰπὼν εἶναι μικτὴν, οὐ μόνον τὸ
<span class="lb" data-page="8.736" data-line="13" id="l8.736.13"></span>γένος ἀπεφήνατο τῶν σφυγμῶν, ἀλλὰ καὶ τὴν, ὡς οἴεται,
<span class="lb" data-page="8.736" data-line="14" id="l8.736.14"></span>προσεχῆ διαφορὰν, ὑπερβὰς μὲν, ὅτι κατὰ κίνησιν ἡ ἐνέργεια
<span class="lb" data-page="8.736" data-line="15" id="l8.736.15"></span>γίγνοιτο, καὶ τῆς κινήσεως κατὰ φορὰν, τῶν δὲ τῆς φορᾶς
<span class="lb" data-page="8.736" data-line="16" id="l8.736.16"></span>εἰδῶν ἢ διαφορῶν μνημονεύσας, συστολῆς τε καὶ διαστολῆς.
<span class="lb" data-page="8.736" data-line="17" id="l8.736.17"></span>εὔδηλον γὰρ ὅτι τὴν διάστασιν ἀντὶ τῆς διαστολῆς εἴρηκεν.
<span class="lb" data-page="8.736" data-line="18" id="l8.736.18"></span>οὐ κακῶς δ’ εἶπε μικτὴν εἶναι τὴν κίνησιν, οὐχ ἁπλῆν,
<span class="pb" data-page="8.737" id="p8.737"></span>
<span class="lb" data-page="8.737" data-line="1" id="l8.737.1"></span>οὐδὲ μονοειδῆ, σύνθετος γάρ ἐστιν ἐξ ἐναντίων μορίων,
<span class="lb" data-page="8.737" data-line="2" id="l8.737.2"></span>ὡσαύτως τῇ κατὰ τὴν ἀναπνοήν. εὔδηλον δὲ καὶ ὅτι τὸ ἕτερον
<span class="lb" data-page="8.737" data-line="3" id="l8.737.3"></span>μέρος μόνον τῆς συνθέτου ταύτης κινήσεως οὐ βούλεται
<span class="lb" data-page="8.737" data-line="4" id="l8.737.4"></span>σφυγμὸν ὀνομάζειν, ἀλλὰ μέρος σφυγμοῦ. τὸ γὰρ οἴεσθαι
<span class="lb" data-page="8.737" data-line="5" id="l8.737.5"></span>διὰ τοῦτο καὶ τὴν διαστολὴν ὅλην ὀνομάζεσθαι σφυγμὸν,
<span class="lb" data-page="8.737" data-line="6" id="l8.737.6"></span>ὅτι μέγας σφυγμὸς λέγεται κατ’ αὐτὴν, οὐκ ἐννενοηκότων
<span class="lb" data-page="8.737" data-line="7" id="l8.737.7"></span>ἐστὶν, ὡς ἀπὸ τῶν ἐν τοῖς μέρεσι συμβεβηκότων ἐνίοτε τὴν
<span class="lb" data-page="8.737" data-line="8" id="l8.737.8"></span>ἐπωνυμίαν ἴσχει τὸ σύμπαν. ἐν γοῦν τῷ σιμὸς ἄνθρωπος
<span class="lb" data-page="8.737" data-line="9" id="l8.737.9"></span>καὶ γρυπὸς καὶ γλαυκὸς καὶ χαροπὸς καὶ φαλακρὸς ἑτέροις
<span class="lb" data-page="8.737" data-line="10" id="l8.737.10"></span>τε παμπόλλοις ἀπὸ τῆς κατὰ τὰ μόρια διαθέσεως ἐπωνυμία
<span class="lb" data-page="8.737" data-line="11" id="l8.737.11"></span>τῷ ὅλῳ γίγνεται. τῶν δ’ ἄλλων σχεδὸν ἁπάντων Ἡροφιλείων
<span class="lb" data-page="8.737" data-line="12" id="l8.737.12"></span>ἢ ἀρτηριῶν, ἢ καρδίας, ἢ ἀμφοτέρων τούτων τὴν
<span class="lb" data-page="8.737" data-line="13" id="l8.737.13"></span>διαστολὴν καὶ συστολὴν σφυγμὸν ὀνομαζόντων, οὗτος οὐ
<span class="lb" data-page="8.737" data-line="14" id="l8.737.14"></span>καρδίας καὶ ἀρτηριῶν, ἀλλὰ τῶν ἀρτηριωδῶν μερῶν ἔφη,
<span class="lb" data-page="8.737" data-line="15" id="l8.737.15"></span>διὰ τὴν περὶ τῆς καρδίας ζήτησιν, ἣν ἔμπροσθεν εἶπον.
<span class="lb" data-page="8.737" data-line="16" id="l8.737.16"></span>ἐκπέφυκε γὰρ ἡ μεγίστη τῶν κατὰ τὸ ζῶον ἀρτηριῶν ἐκ
<span class="lb" data-page="8.737" data-line="17" id="l8.737.17"></span>τῆς ἀριστερᾶς κοιλίας αὐτῆς. αὐτὸ δὲ τὸ σῶμα τῆς κοιλίας
<span class="lb" data-page="8.737" data-line="18" id="l8.737.18"></span>ταύτης ὅτι μὴ ταὐτόν ἐστι τῷ τῶν ἀρτηριῶν, ὁμολογεῖται
<span class="lb" data-page="8.737" data-line="19" id="l8.737.19"></span>καὶ αὐτοῖς τοῖς ἀρτηριώδη <span class="milestone ed1page" data-n="3.48" data-unit="ed1page" id="ed1page.3.48"></span>καλοῦσιν αὐτήν.
<span class="pb" data-page="8.738" id="p8.738"></span>
<span class="lb" data-page="8.738" data-line="1" id="l8.738.1"></span><span class="milestone ed2page" data-n="8.94" data-unit="ed2page" id="ed2page.8.94"></span>ὡς γὰρ νευρῶδές τι σῶμα λέγομεν ἕτερον ὂν νεύρου,
<span class="lb" data-page="8.738" data-line="2" id="l8.738.2"></span>οὕτω καὶ ἀρτηριώδη τὴν κοιλίαν ταύτην ἐκάλεσαν ἑτέραν
<span class="lb" data-page="8.738" data-line="3" id="l8.738.3"></span>προφανῶς ἔχουσαν οὐσίαν τῶν ἀρτηριῶν. οὐ συγχωρεῖται δ’
<span class="lb" data-page="8.738" data-line="4" id="l8.738.4"></span>αὐτοῖς ὑπὸ τῶν ἀντιλεγόντων οὐδ’ ἀρτηριώδης ὀρθῶς ὀνομάζεσθαι.
<span class="lb" data-page="8.738" data-line="5" id="l8.738.5"></span>τὴν αὐτὴν γὰρ ἔχει φύσιν τῇ δεξιᾷ, σαρκοειδεῖ
<span class="lb" data-page="8.738" data-line="6" id="l8.738.6"></span>τὴν οὐσίαν οὔσῃ. διὸ κᾀν τοῖς μυσὶν ἔνιοι τὴν καρδίαν ἐνηρίθμησαν.
<span class="lb" data-page="8.738" data-line="7" id="l8.738.7"></span>ἀλλ’ οὗτοι μὲν ὅπως σφάλλονται, δι’ ἑτέρων δέδεικται·
<span class="lb" data-page="8.738" data-line="8" id="l8.738.8"></span>λέγειν δ’ οὕτως ἐτόλμησαν διὰ τὴν ὁμοιότητα τῆς
<span class="lb" data-page="8.738" data-line="9" id="l8.738.9"></span>σωματικῆς οὐσίας αὐτῶν. ὁμοιότατον γάρ ἐστι τὸ τῆς καρδίας
<span class="lb" data-page="8.738" data-line="10" id="l8.738.10"></span>σῶμα τῷ τῶν σκληρῶν μυῶν. καὶ μέντοι καὶ φαίνεται
<span class="lb" data-page="8.738" data-line="11" id="l8.738.11"></span>σαφῶς ἀμφοτέραις ταῖς κοιλίαις σφύζουσα, καὶ καθ’ ὃν ἔγκειται
<span class="lb" data-page="8.738" data-line="12" id="l8.738.12"></span>καιρὸν ἔτι τῷ ζώῳ καὶ μετὰ τὴν ἐξαίρεσιν ἄχρι χρόνου
<span class="lb" data-page="8.738" data-line="13" id="l8.738.13"></span>τινός. ἀλλὰ καὶ ὅτι τὸν κατὰ φύσιν μόνον ὥρισται σφυγμὸν
<span class="lb" data-page="8.738" data-line="14" id="l8.738.14"></span>ὁ Ζήνων, καὶ κατὰ τοῦτο εἰκότως ἐγκέκληται· τὸ γὰρ ἐν
<span class="lb" data-page="8.738" data-line="15" id="l8.738.15"></span>ἅπασι τοῖς μέρεσι τὴν αὐτὴν ὑπάρχειν τάξιν τῆς κινήσεως τῶν
<span class="lb" data-page="8.738" data-line="16" id="l8.738.16"></span>ἀρτηριῶν, ἐπὶ μὲν τῶν κατὰ φύσιν ἐχόντων ἀληθὲς, ἐπὶ δὲ
<span class="lb" data-page="8.738" data-line="17" id="l8.738.17"></span>τῶν παρὰ φύσιν ἐνίοτε ψεῦδος. ἐγκαλεῖ δ’ Ἀριστόξενος εἰκότως
<span class="lb" data-page="8.738" data-line="18" id="l8.738.18"></span>τῷ Ζήνωνι, καθάπερ καὶ ἄλλοις πολλοῖς, τῆς περιττῆς
<span class="lb" data-page="8.738" data-line="19" id="l8.738.19"></span>προσθήκης ἐν τῷ φάναι, ἐάν τε ἐν τοῖς ἴσοις ἐάν τε ἐν τοῖς
<span class="pb" data-page="8.739" id="p8.739"></span>
<span class="lb" data-page="8.739" data-line="1" id="l8.739.1"></span>ἀνίσοις ἐκείνη συντελῆται χρόνοις. κατὰ γὰρ τὴν κοινὴν καὶ
<span class="lb" data-page="8.739" data-line="2" id="l8.739.2"></span>γενικὴν ἔννοιαν τῶν σφυγμῶν μὴ περιέχεσθαι μήτε τοῦτο
<span class="lb" data-page="8.739" data-line="3" id="l8.739.3"></span>μήθ’ ὅλως ἄλλο τι τῶν κατὰ τὴν διαίρεσιν τοῦ προκειμένου
<span class="lb" data-page="8.739" data-line="4" id="l8.739.4"></span>πράγματος εἰς τὸν ὁρισμόν. ὁ γοῦν εἰπὼν τὸν ἄνθρωπον
<span class="lb" data-page="8.739" data-line="5" id="l8.739.5"></span>εἶναι ζῶον, εἶτα προσθεὶς αὐτῷ διαφορὰν τὸ πεζὸν, εἶθ’
<span class="lb" data-page="8.739" data-line="6" id="l8.739.6"></span>ἑξῆς τὸ δίπουν, οὐκέτι δεῖται τὰς ἐν αὐτοῖς τοῖς ἀνθρώποις
<span class="lb" data-page="8.739" data-line="7" id="l8.739.7"></span>προσθεῖναι διαφορὰς, ὡς γενέσθαι τὸν ὅρον τοιοῦτον· ἄνθρωπός
<span class="lb" data-page="8.739" data-line="8" id="l8.739.8"></span>ἐστι ζῶον πεζὸν δίπουν, καθ’ ὃ τεχνῖται καὶ ἄτεχνοι
<span class="lb" data-page="8.739" data-line="9" id="l8.739.9"></span>καὶ σοφοὶ καὶ ἀμαθεῖς γίνονται. μόνων μὲν γὰρ ἀνθρώπων
<span class="lb" data-page="8.739" data-line="10" id="l8.739.10"></span>ὄντως εἰσὶν αἱ τοιαῦται διαφοραὶ, περιτταὶ δὲ ὡς πρὸς τὸν
<span class="lb" data-page="8.739" data-line="11" id="l8.739.11"></span>οἰκεῖον ὁρισμόν. ἀρκεῖ γὰρ ἤτοι ζῶον πεζὸν δίπουν εἰπεῖν,
<span class="lb" data-page="8.739" data-line="12" id="l8.739.12"></span>ἢ ζῶον λογικὸν θνητόν. οὐ γὰρ τὸ προκείμενον εἰς τὸν ὁρισμὸν
<span class="lb" data-page="8.739" data-line="13" id="l8.739.13"></span>πρᾶγμα τέμνεσθαι χρὴ, καθάπερ ἔφην, ἀλλὰ τὸ γένος
<span class="lb" data-page="8.739" data-line="14" id="l8.739.14"></span>αὐτοῦ, καὶ μέχρι τοσούτου τέμνεσθαι, μέχρις ἂν ἐπὶ τὸ προκείμενον
<span class="lb" data-page="8.739" data-line="15" id="l8.739.15"></span>ἀφικώμεθα πρᾶγμα. συμπληρωθείσης δ’ ἀκριβῶς αὐτοῦ
<span class="lb" data-page="8.739" data-line="16" id="l8.739.16"></span>τῆς ἐννοίας καὶ τοῦ λόγου τὴν οὐσίαν αὐτάρκως δηλοῦντος,
<span class="lb" data-page="8.739" data-line="17" id="l8.739.17"></span>ἄχρηστος ἡ μετὰ ταῦτα προσθήκη πᾶσα, καὶ μάλισθ’ ἡ
<span class="lb" data-page="8.739" data-line="18" id="l8.739.18"></span>κατὰ τὴν διαίρεσιν αὐτοῦ τοῦ μέλλοντος ὁρίζεσθαι πράγματος ﻿
<span class="pb" data-page="8.740" id="p8.740"></span>
<span class="lb" data-page="8.740" data-line="1" id="l8.740.1"></span>γιγνομένη. τὸ γὰρ κοινὸν ἁπάντων σφυγμῶν προσήκει δηλοῦσθαι
<span class="lb" data-page="8.740" data-line="2" id="l8.740.2"></span>κατὰ τὸν ὅρον, ὅπερ ἐστὶ καθ’ ὃ σφυγμοὶ νοοῦνταί τε καὶ
<span class="lb" data-page="8.740" data-line="3" id="l8.740.3"></span>λέγονται, οὐ καθ’ ὃ τοιοίδε τινὲς σφυγμοί. ὡς ἐάν γέ τινος
<span class="lb" data-page="8.740" data-line="4" id="l8.740.4"></span>ἐφάψηται διαφορᾶς ὁ κατὰ τὸν ὅρον λόγος, ὑποκάτω τοῦ προκειμένου
<span class="lb" data-page="8.740" data-line="5" id="l8.740.5"></span>πράγματος οὔσης, ἀφορμὴν παρέξει τοῖς ἐγκαλεῖν βουλομένοις
<span class="lb" data-page="8.740" data-line="6" id="l8.740.6"></span>ὡς κακῶς τῶν ἄλλων παραλελειμμένων. ὡς γὰρ ὁ
<span class="lb" data-page="8.740" data-line="7" id="l8.740.7"></span>Ζήνων προσέθηκεν, ἐάν τε ἐν τοῖς ἴσοις ἐάν τ’ ἐν τοῖς ἀνίσοις
<span class="lb" data-page="8.740" data-line="8" id="l8.740.8"></span>χρόνοις συντελῆται, τὴν κατὰ χρόνον ἔν γε τοῖς σφυγμοῖς διαφορὰν
<span class="lb" data-page="8.740" data-line="9" id="l8.740.9"></span>ἐνδεικνύμενος, οὕτως ἄλλος προσθήσει τὴν κατὰ μέγεθος,
<span class="lb" data-page="8.740" data-line="10" id="l8.740.10"></span>εἶτ’ ἄλλος τὴν κατὰ σφοδρότητα, καὶ ἄλλος μέν γε τὴν
<span class="lb" data-page="8.740" data-line="11" id="l8.740.11"></span>κατὰ πυκνότητα, τὴν κατ’ ἀριθμὸν δ’ ἄλλος, ἁπάσας δὲ τὰς
<span class="lb" data-page="8.740" data-line="12" id="l8.740.12"></span>ὑπολοίπους διαφορὰς ἄλλος τις καὶ ἄλλος. ταῦτα μὲν οὖν
<span class="lb" data-page="8.740" data-line="13" id="l8.740.13"></span>εἰκότως ἐμέμψαντο τῷ τοῦ Ζήνωνος ὅρῳ, πλεονασθέντι περιττῶς.
<span class="lb" data-page="8.740" data-line="14" id="l8.740.14"></span>εἶχον δ’ ἐγκαλεῖν, εἴπερ ἐβούλοντο, καὶ τὰ παρὰ
<span class="lb" data-page="8.740" data-line="15" id="l8.740.15"></span>τοῖς διαλεκτικοῖς εἰρημένα περὶ τῶν πλεοναζόντων ὅρων κατὰ
<span class="lb" data-page="8.740" data-line="16" id="l8.740.16"></span>τὴν λέξιν. ἐπιδεικνύουσι γὰρ οἱ ἄνδρες ἐκεῖνοι τὴν τῆς λέξεως
<span class="lb" data-page="8.740" data-line="17" id="l8.740.17"></span>αὔξησιν, μείωσιν ἐργαζομένην τοῦ κατὰ τὸν ὁρισμὸν πράγματος,
<span class="lb" data-page="8.740" data-line="18" id="l8.740.18"></span>καθάπερ εἰ καὶ τὸν ἄνθρωπόν τις εἴποι πεζὸν δίπουν
<span class="lb" data-page="8.740" data-line="19" id="l8.740.19"></span>ζῶον γεωμετροῦν. οἱ γὰρ μὴ γεωμετροῦντες οὐκ ἔσονται
<span class="pb" data-page="8.741" id="p8.741"></span>
<span class="lb" data-page="8.741" data-line="1" id="l8.741.1"></span>ἄνθρωποι. προδήλου γεγονυίας ἤδη καὶ τῆς κατὰ τοῦτον
<span class="lb" data-page="8.741" data-line="2" id="l8.741.2"></span>τὸν ὅρον ἀντιλογίας αὐτῶν, εἰς ὅσον ἐκτείνεσθαι δύναται,
<span class="lb" data-page="8.741" data-line="3" id="l8.741.3"></span>μεταβῶμεν ἀπὸ τοῦ Ζήνωνος ἐπὶ τὸν Χρύσερμον, ὁριζόμενον
<span class="lb" data-page="8.741" data-line="4" id="l8.741.4"></span>οὑτωσὶ τὸν σφυγμόν·
</p>
          </article>

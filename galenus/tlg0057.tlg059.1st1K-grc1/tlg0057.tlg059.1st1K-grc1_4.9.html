<article xmlns="http://www.w3.org/1999/xhtml" id="urn:cts:greekLit:tlg0057.tlg059.1st1K-grc1:4.9">
<span class="pb page1" data-page="8.741" id="p8.741"></span>
<span class="milestone ed1page page1" data-n="3.48" data-unit="ed1page" id="ed1page.3.48"></span>
<span class="milestone ed2page page1" data-n="8.94" data-unit="ed2page" id="ed2page.8.94"></span>
            <p>
<span class="lb" data-page="8.741" data-line="5" id="l8.741.5"></span><span class="milestone ed2page" data-n="8.95" data-unit="ed2page" id="ed2page.8.95"></span>Σφυγμός ἐστι διάστασις καὶ συστολὴ
<span class="lb" data-page="8.741" data-line="6" id="l8.741.6"></span>ἀρτηριῶν, πάντοθεν τοῦ χιτῶνος ἐπανισταμένου καὶ πάλιν
<span class="lb" data-page="8.741" data-line="7" id="l8.741.7"></span>εἰς ἑαυτὸν συντρέχοντος ὑπὸ ψυχικῆς καὶ ζωτικῆς δυνάμεως,
<span class="lb" data-page="8.741" data-line="8" id="l8.741.8"></span>παρεπομένη διαπαντὸς ἐν τῷ ὑγιαίνειν καὶ νοσεῖν, πρὸς αἴσθησιν
<span class="lb" data-page="8.741" data-line="9" id="l8.741.9"></span>ληπτή. φαίνεται δὲ καὶ οὗτος ὁ ἀνὴρ παραλελοιπὼς
<span class="lb" data-page="8.741" data-line="10" id="l8.741.10"></span>μὲν τὴν καρδίαν, τὴν δὲ τοῦ χιτῶνος τῶν ἀρτηριῶν κατὰ κύκλον
<span class="lb" data-page="8.741" data-line="11" id="l8.741.11"></span>ἐπανάστασίν τε καὶ συνίζησιν ὀνομάζων σφυγμὸν, ἅσπερ
<span class="lb" data-page="8.741" data-line="12" id="l8.741.12"></span>οἱ πλεῖστοι συστολήν τε καὶ διαστολὴν ἐκάλεσαν. ὃ δ’ ἄλλοι
<span class="lb" data-page="8.741" data-line="13" id="l8.741.13"></span>τινὲς ἐκ τῶν Ἡροφιλείων παρέλιπον, αὐτὸς προσέθηκεν·
<span class="lb" data-page="8.741" data-line="14" id="l8.741.14"></span>ὑπὸ γὰρ ψυχικῆς καὶ ζωτικῆς δυνάμεως ἔφη γίνεσθαι τὴν
<span class="lb" data-page="8.741" data-line="15" id="l8.741.15"></span>εἰρημένην τῶν ἀρτηριῶν κίνησιν, ἐκ περιττοῦ μὲν προστιθέμενον,
<span class="lb" data-page="8.741" data-line="16" id="l8.741.16"></span>εἰ τὸν ἐννοηματικὸν ὀνομαζόμενον ὅρον ἀποδιδοίη τις,
<span class="lb" data-page="8.741" data-line="17" id="l8.741.17"></span>οὐκ ἐκ περιττοῦ δὲ τοῖς ἀξιοῦσι τοὺς ὅρους οὐσιώδεις λέγεσθαι.
<span class="lb" data-page="8.741" data-line="18" id="l8.741.18"></span>τῶν γὰρ ἐν γενέσει πραγμάτων ὁ περιέχων τὸ ποιοῦν
<span class="pb" data-page="8.742" id="p8.742"></span>
<span class="lb" data-page="8.742" data-line="1" id="l8.742.1"></span>αἴτιον ὅρος ἄριστος εἶναι δοκεῖ. τῶν τοιούτων δ’ ἐστὶ καὶ
<span class="lb" data-page="8.742" data-line="2" id="l8.742.2"></span>ὁ σφυγμὸς, ἐν τῷ γίνεσθαι τὴν ὕπαρξιν ἔχων, ὥσπερ καὶ
<span class="lb" data-page="8.742" data-line="3" id="l8.742.3"></span>πᾶσα κίνησις. εἰ δ’ ἀληθῶς, ἢ οὐκ ἀληθῶς ὑπὸ ψυχικῆς καὶ
<span class="lb" data-page="8.742" data-line="4" id="l8.742.4"></span>ζωτικῆς δυνάμεως ἔφη γίνεσθαι τὸν σφυγμὸν, οὐ μικρὰ ζήτησις
<span class="lb" data-page="8.742" data-line="5" id="l8.742.5"></span>ἐκδέχεται τὸν λόγον, ἣν ὁ πάντ’ ἐν πᾶσι λέγειν βουλόμενος
<span class="lb" data-page="8.742" data-line="6" id="l8.742.6"></span>ἐπεισάξει τῇ προκειμένῃ σκέψει, καίτοι γ’ οὐκ οὔσης
<span class="lb" data-page="8.742" data-line="7" id="l8.742.7"></span>ἀνάγκης· οἱ γὰρ τὴν οὐσίαν τοῦ πράγματος ἑρμηνεύοντες
<span class="lb" data-page="8.742" data-line="8" id="l8.742.8"></span>ὅροι κατὰ τὰ δόγματα τῶν ὁριζομένων γίγνονται, πρὸς ἃ
<span class="lb" data-page="8.742" data-line="9" id="l8.742.9"></span>τὴν μὲν ἀντιλογίαν ἰδίᾳ χρὴ ποιεῖσθαι, δι’ αὐτὰ δὲ τὸν ὅρον,
<span class="lb" data-page="8.742" data-line="10" id="l8.742.10"></span>ὡς οὐ νομίμως γεγονότα μὴ συκοφαντεῖν. ἐν δὲ τῇ περὶ τῆς
<span class="lb" data-page="8.742" data-line="11" id="l8.742.11"></span>ἀληθείας σκέψει τῶν εἰρημένων, ἐν αὐτῇ περιέχεται καὶ ἡ
<span class="lb" data-page="8.742" data-line="12" id="l8.742.12"></span>τοιαύτη πᾶσα μακρολογία εἰ δ’ ἐγκαλεῖν τις ἐθέλοι διότι
<span class="lb" data-page="8.742" data-line="13" id="l8.742.13"></span>συνέχεεν εἰς ἔνα λόγον ἀμφοτέρους τοὺς ὅρους, τόν τε ἐννοηματικὸν
<span class="lb" data-page="8.742" data-line="14" id="l8.742.14"></span>ὀνομαζόμενον, ὃς κατὰ τὴν κοινὴν ἔννοιαν προέρχεται,
<span class="lb" data-page="8.742" data-line="15" id="l8.742.15"></span>καὶ τὸν οὐσιώδη καλούμενον, ὃς τὴν οὐσίαν ἑρμηνεύει
<span class="lb" data-page="8.742" data-line="16" id="l8.742.16"></span>τοῦ πράγματος, ὀρθῶς τ’ ἐγκαλέσει καὶ πολλοὺς τῶν εἰρημένων
<span class="lb" data-page="8.742" data-line="17" id="l8.742.17"></span>ὅρων ὑπευθύνους ἀποδείξει τῇ τοιαύτῃ κατηγορίᾳ. τὴν
<span class="lb" data-page="8.742" data-line="18" id="l8.742.18"></span>ἀρχὴν μὲν γὰρ ἁπάσης τῆς διδασκαλίας ἀπό τινος κατὰ τὴν
<span class="lb" data-page="8.742" data-line="19" id="l8.742.19"></span>ἔννοιαν ὁρισμῶν γίγνεσθαι προσῆκεν, ἀπ’ ἐκείνης δ’ ἤτοι
<span class="pb" data-page="8.743" id="p8.743"></span>
<span class="lb" data-page="8.743" data-line="1" id="l8.743.1"></span>κατὰ βραχὺ μεταβαίνειν ἐπὶ τοὺς οὐσιώδεις, ἢ ἀθρόως ἐπὶ
<span class="lb" data-page="8.743" data-line="2" id="l8.743.2"></span>τὸν ἀκριβῶς ἑρμηνεύοντα τὴν οὐσίαν τοῦ προκειμένου πράγματος.
<span class="lb" data-page="8.743" data-line="3" id="l8.743.3"></span>εἴρηται δέ μοι κατὰ τὴν ἀρχὴν εὐθέως τοῦδε τοῦ
<span class="lb" data-page="8.743" data-line="4" id="l8.743.4"></span>πράγματος, ὁποῖον μέν τινα τὸν ἀκριβῶς τὸν ἐννοηματικὸν
<span class="lb" data-page="8.743" data-line="5" id="l8.743.5"></span>ὅρον προσῆκεν εἶναι, ὁποίους δὲ τοὺς ἀποχωροῦντας αὐτοῦ
<span class="lb" data-page="8.743" data-line="6" id="l8.743.6"></span>κατὰ βραχύ. διόπερ οὐδὲ χρονίζειν ἔτι κατὰ τὸν λόγον
<span class="lb" data-page="8.743" data-line="7" id="l8.743.7"></span>ἀναγκαῖον. ὥσπερ γὰρ τοῦτο λέλεκται πρόσθεν, οὕτω καὶ
<span class="lb" data-page="8.743" data-line="8" id="l8.743.8"></span>περὶ τῶν ἄλλων ὅλων, ὅσα κατὰ τὸν ὅρον ὁ Χρύσερμος
<span class="lb" data-page="8.743" data-line="9" id="l8.743.9"></span>εἶπεν.
</p>
          </article>

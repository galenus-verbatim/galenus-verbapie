<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.1">
<span class="pb page1" data-page="8.766" id="p8.766"></span>
<span class="milestone ed1page page1" data-n="2.53" data-unit="ed1page" id="ed1page.3.53"></span>
<span class="milestone ed2page page1" data-n="7.103999999999999" data-unit="ed2page" id="ed2page.8.104"></span>
            <h2>ΓΑΛΗΝΟΥ ΠΕΡΙ ΔΙΑΓΝΩΣΕΩΣ
<br></br>ΣΦΥΓΜΩΝ ΛΟΓΟΣ Α.
</h2>
            <p>
<span class="lb" data-page="8.766" data-line="1" id="l8.766.1"></span>Τῆς περὶ τοὺς σφυγμοὺς θεωρίας εἰς τέτταρα
<span class="lb" data-page="8.766" data-line="2" id="l8.766.2"></span>μέρη νενεμημένης τὸ μὲν πρῶτον ἐξαριθμεῖται τὰς κατ’
<span class="lb" data-page="8.766" data-line="3" id="l8.766.3"></span>εἴδη τε καὶ γένη διαφορὰς αὐτῶν, τὸ δὲ δεύτερον αὐτὸ δὴ
<span class="lb" data-page="8.766" data-line="4" id="l8.766.4"></span>τοῦτο, ὃ νῦν ἐστιν ἡμῖν προκείμενον, τὸ περὶ τῆς διαγνώσεως
<span class="lb" data-page="8.766" data-line="5" id="l8.766.5"></span>αὐτῶν, τὸ δὲ τρίτον τὰς αἰτίας τῆς γενέσεως ἑκάστου διδάσκει,
<span class="lb" data-page="8.766" data-line="6" id="l8.766.6"></span>τὸ δὲ τέταρτόν τε καὶ ἔσχατον, οἷόν τι δηλοῦν
<span class="lb" data-page="8.766" data-line="7" id="l8.766.7"></span>πέφυκεν ἰατροῖς μὲν ἁπάντων τὸ τιμιώτατον, ὥστε
<span class="lb" data-page="8.766" data-line="8" id="l8.766.8"></span>καὶ τἄλλα διὰ τοῦτο μεταχειρίζονται, φιλοσόφοις δ’, ὅσοι
<span class="lb" data-page="8.766" data-line="9" id="l8.766.9"></span>τὴν περὶ φύσεως ἐπιστήμην ἐζήτησαν, οὐ παντελῶς ἄτιμον·
<span class="pb" data-page="8.767" id="p8.767"></span>
<span class="lb" data-page="8.767" data-line="1" id="l8.767.1"></span>ὅθεν εἰκότως τὸ μὲν πρῶτον ἁπάντων μόριον κοινὸν ἐξ ἴσου
<span class="lb" data-page="8.767" data-line="2" id="l8.767.2"></span>ἰατροῖς τε καὶ φιλοσόφοις, τὸ δὲ δεύτερόν τε καὶ τέταρτον
<span class="lb" data-page="8.767" data-line="3" id="l8.767.3"></span>ἰατρῶν μᾶλλον ἴδιον, ὥσπερ τὸ τρίτον φιλοσόφων. ταῦτ’
<span class="lb" data-page="8.767" data-line="4" id="l8.767.4"></span>ἄρα τὸ μὲν τρίτον ἱκανῶς ἀμφοτέροις ἐσπούδασται, τοῖς
<span class="lb" data-page="8.767" data-line="5" id="l8.767.5"></span>μὲν αὐτὸ δὴ τὸ τιμιώτατον ὑπάρχον, τοῖς δ’ ἐγγύτατα τοῦ
<span class="lb" data-page="8.767" data-line="6" id="l8.767.6"></span>τιμιωτάτου, τὸ δὲ τέταρτον ἧττον μὲν τούτου, μόνων ἰατρῶν
<span class="lb" data-page="8.767" data-line="7" id="l8.767.7"></span>ὑπὲρ αὐτοῦ γραψάντων, μᾶλλον δὲ τῶν ἄλλων. τὸ δὲ
<span class="lb" data-page="8.767" data-line="8" id="l8.767.8"></span>πρῶτον ὑπὸ μὲν τῶν σοφιστῶν ἀμετρότερον, ἰατροῖς δὲ,
<span class="lb" data-page="8.767" data-line="9" id="l8.767.9"></span>ὅσοις τῶν ἔργων τῆς τέχνης πλείων φροντὶς ἢ τοῦ ληρεῖν ἐν
<span class="lb" data-page="8.767" data-line="10" id="l8.767.10"></span>διατριβαῖς, αὐτάρκως ἐσπούδασται. λοιπὸν δὲ τὸ δεύτερον,
<span class="lb" data-page="8.767" data-line="11" id="l8.767.11"></span>οὔτε φιλοσόφων τις ἔγραψεν, οὐ γὰρ δὴ τῷ τρίτῳ γε, ἀλλὰ
<span class="lb" data-page="8.767" data-line="12" id="l8.767.12"></span>τῷ τετάρτῳ χρήσιμον ἦν, οὔτε ἰατρῶν, πλὴν ἐπὶ βραχὺ παντελῶς
<span class="lb" data-page="8.767" data-line="13" id="l8.767.13"></span>οἱ περὶ τὸν Ἀρχιγένην. <span class="milestone ed2page" data-n="8.104" data-unit="ed2page" id="ed2page.8.104"></span>δεῖται δὲ λόγου μὲν
<span class="lb" data-page="8.767" data-line="14" id="l8.767.14"></span>ἥκιστα συχνοῦ τοῦτο, χρόνου δ’ ὁμοῦ τῶν ἄλλων ἁπάντων
<span class="lb" data-page="8.767" data-line="15" id="l8.767.15"></span>μακροτέρου. πρὸς γὰρ τὸ χρῆναι τὴν ἁφὴν ἀσκῆσαι, ὥστε
<span class="lb" data-page="8.767" data-line="16" id="l8.767.16"></span>τῆς παρὰ μικρὸν ἀκριβῶς αἰσθάνεσθαι διαφορᾶς, οὐδ’ ἐφ’
<span class="lb" data-page="8.767" data-line="17" id="l8.767.17"></span>ἡμῖν ἐστιν ἡ ἄσκησις αὐτῆς. τὴν μὲν γὰρ τῶν ἀρμένων τε καὶ
<span class="lb" data-page="8.767" data-line="18" id="l8.767.18"></span>ὀργάνων χρῆσιν, ἔτι τε τὰς ἀνατομὰς, καὶ τὴν περὶ τοὺς
<span class="pb" data-page="8.768" id="p8.768"></span>
<span class="lb" data-page="8.768" data-line="1" id="l8.768.1"></span>ἐπιδέσμους τε καὶ βρόχους ἐμπειρίαν, ὅσαι τ’ ἄλλαι χειρουργίαι
<span class="lb" data-page="8.768" data-line="2" id="l8.768.2"></span>τοῖς ἰατροῖς ἀναγκαῖαι, τάχ’ ἄν τις καὶ χωρὶς τῶν ἔργων ἐκμάθοι.
<span class="lb" data-page="8.768" data-line="3" id="l8.768.3"></span>καὶ τά γε πολλὰ οὕτω δρῶμεν, μιμήματα τῶν ἀληθινῶν
<span class="lb" data-page="8.768" data-line="4" id="l8.768.4"></span>μηχανώμενοι, δι’ ὧν εἰς μὲν τὸ τέλειον ἐλθεῖν οὐχ οἷόν
<span class="lb" data-page="8.768" data-line="5" id="l8.768.5"></span>τε, πλεῖστον δ’ οὖν προελθεῖν καὶ πλησίον τοῦ τέλους ἀφικέσθαι
<span class="lb" data-page="8.768" data-line="6" id="l8.768.6"></span>δυνατόν. ἐν δὲ τῇ περὶ τοὺς σφυγμοὺς τριβῇ, τί ἄν
<span class="lb" data-page="8.768" data-line="7" id="l8.768.7"></span>τις ἐξεύροι μίμημα δορκαδίζοντος, ἢ σκωληκίζοντος, ἤ τινος
<span class="lb" data-page="8.768" data-line="8" id="l8.768.8"></span>τῶν σπανίως μὲν γινομένων, μέγα δέ τι δηλούντων; οὐδὲν
<span class="lb" data-page="8.768" data-line="9" id="l8.768.9"></span>οὐδ’ ἐγγύς· ἀλλὰ λόγῳ μὲν αὐτῶν τὴν φύσιν ἑρμηνεῦσαι δυνατώτερος
<span class="lb" data-page="8.768" data-line="10" id="l8.768.10"></span>ἕτερος ἑτέρου. ὥστε δ’ ἀσκῆσαι γνωρίζειν ἐντυχόντα
<span class="lb" data-page="8.768" data-line="11" id="l8.768.11"></span>ῥᾷστα καὶ ἀκριβέστατα, χωρὶς τῆς ἐπ’ αὐτῶν τῶν ἔργων τριβῆς,
<span class="lb" data-page="8.768" data-line="12" id="l8.768.12"></span>οὐδὲν ἂν εὕροις τοιοῦτο μηχάνημα τοῖς ἰατροῖς ἐπινενοημένον,
<span class="lb" data-page="8.768" data-line="13" id="l8.768.13"></span>οἷα περὶ τὰς ἄλλας χειρουργίας. διά τε οὖν τοῦτο
<span class="lb" data-page="8.768" data-line="14" id="l8.768.14"></span>χρόνου δεῖται μακροῦ καὶ προσέτι διὰ τὴν τῆς φύσεως τῶν
<span class="lb" data-page="8.768" data-line="15" id="l8.768.15"></span>πραγμάτων ἀκρίβειαν. εἰ γὰρ οἱ πλαστικοὶ μὲν καὶ γραφικοὶ
<span class="lb" data-page="8.768" data-line="16" id="l8.768.16"></span>τὴν ὄψιν, οἰνοτροπικοὶ δὲ καὶ μαγειρικοὶ τὴν γεῦσιν, τὴν
<span class="lb" data-page="8.768" data-line="17" id="l8.768.17"></span>ὄσφρησιν δὲ οἱ περὶ τὴν τῶν μύρων σκευασίαν, καὶ τὴν ἀκοὴν
<span class="lb" data-page="8.768" data-line="18" id="l8.768.18"></span>οἱ μουσικοὶ, καίτοι τὴν ὕλην τῆς τέχνης ἄφθονον ἔχοντες,
<span class="pb" data-page="8.769" id="p8.769"></span>
<span class="lb" data-page="8.769" data-line="1" id="l8.769.1"></span>οὐχ ἡμέραις, οὐδὲ μησὶν, ἀλλ’ ἔτεσι συχνοῖς εἰς ἀκρίβειαν
<span class="lb" data-page="8.769" data-line="2" id="l8.769.2"></span>ἀσκοῦσιν, πόσου χρὴ δοκεῖν δεῖσθαι χρόνου τὸν ἰατρὸν εἰς
<span class="lb" data-page="8.769" data-line="3" id="l8.769.3"></span>τὴν τῆς ἁφῆς ἄσκησιν; ὃν καθ’ ἕνα χρόνον πάμπολλα χρὴ
<span class="lb" data-page="8.769" data-line="4" id="l8.769.4"></span>γνωρίσαι παθήματα τῆς ἀρτηρίας, οὐχ ὡς οἱ πλαστικοὶ τὰ
<span class="lb" data-page="8.769" data-line="5" id="l8.769.5"></span>σχήματα μόνον, ἢ οἱ γραφικοὶ τὰς χρόας, ἀλλὰ πρῶτον μὲν
<span class="lb" data-page="8.769" data-line="6" id="l8.769.6"></span>τὸ ποσὸν τῆς διαστάσεως, εἶτα τήν τε ποιότητα καὶ τὸν
<span class="lb" data-page="8.769" data-line="7" id="l8.769.7"></span>χρόνον τῆς κινήσεως, κᾄπειθ’ <span class="milestone ed1page" data-n="3.53" data-unit="ed1page" id="ed1page.3.53"></span>οὕτω τὸν τόνον τῆς κινούσης
<span class="lb" data-page="8.769" data-line="8" id="l8.769.8"></span>αὐτὰ δυνάμεως, εἶτ’ αὐτὸν τὸν χιτῶνα τῆς ἀρτηρίας,
<span class="lb" data-page="8.769" data-line="9" id="l8.769.9"></span>ὅπως ἔχει. ταῦτα γὰρ πάνθ’ ἅμα γνωρίζειν χρὴ, διαστελλομένης
<span class="lb" data-page="8.769" data-line="10" id="l8.769.10"></span>αὐτῆς. καὶ μὲν δὴ καὶ τὴν τῆς θερμασίας ποιότητα
<span class="lb" data-page="8.769" data-line="11" id="l8.769.11"></span>σαφέστερον ἡ διὰ τῆς κινήσεως προσβολὴ τῆς ἀρτηρίας γνωρίζει,
<span class="lb" data-page="8.769" data-line="12" id="l8.769.12"></span>καὶ εἰ ὁμαλῶς, ἢ ἀνωμάλως ἅπαντα τὰ εἰρημένα γίγνεται
<span class="lb" data-page="8.769" data-line="13" id="l8.769.13"></span>καθ’ ἕν τι μόριον καὶ κατὰ διαφέροντα. ταῦτα μὲν
<span class="lb" data-page="8.769" data-line="14" id="l8.769.14"></span>ἐν τῷ διαστέλλεσθαι χρὴ γνωρίσαι, παραπλήσια δ’ αὐτοῖς
<span class="lb" data-page="8.769" data-line="15" id="l8.769.15"></span>ἐν τῷ συστέλλεσθαι καὶ τὸν μεταξὺ χρόνον ἀμφοῖν ὃν ἠρεμεῖ
<span class="lb" data-page="8.769" data-line="16" id="l8.769.16"></span>διττὸν ὄντα, τὸν μὲν ἐπὶ τῷ διασταλῆναι πρὸ τοῦ συστέλλεσθαι,
<span class="lb" data-page="8.769" data-line="17" id="l8.769.17"></span>τὸν δ’ ἐπὶ τῷ συσταλῆναι πρὸ τοῦ διαστέλλεσθαι,
<span class="lb" data-page="8.769" data-line="18" id="l8.769.18"></span>καὶ τὸν τούτων πρὸς ἀλλήλους λόγον, τοῦ τε τῆς κινήσεως
<span class="lb" data-page="8.769" data-line="19" id="l8.769.19"></span>χρόνου πρὸς τὸν τῆς κινήσεως καὶ τοῦ τῆς ἡσυχίας πρὸς
<span class="pb" data-page="8.770" id="p8.770"></span>
<span class="lb" data-page="8.770" data-line="1" id="l8.770.1"></span>τὸν τῆς ἡσυχίας καὶ συναμφοτέρου πρὸς συναμφότερον, ἃ
<span class="lb" data-page="8.770" data-line="2" id="l8.770.2"></span>σύμπαντα πρὸ τοῦ δεύτερον πλήττειν τὴν ἀρτηρίαν ἐγνῶσθαι
<span class="lb" data-page="8.770" data-line="3" id="l8.770.3"></span>χρὴ τοῦ πρώτου συμπληρουμένου σφυγμοῦ. τοῦ γὰρ
<span class="lb" data-page="8.770" data-line="4" id="l8.770.4"></span>δὴ δευτέρου ὑπαρξαμένου ταῦτά τε χρὴ σκοπεῖσθαι περὶ ὧν
<span class="lb" data-page="8.770" data-line="5" id="l8.770.5"></span>ἐπὶ τοῦ πρώτου δεδήλωται καὶ παραβάλλειν τὰ κατ’ ἐκεῖνον
<span class="lb" data-page="8.770" data-line="6" id="l8.770.6"></span>ῥηθέντα τοῖς κατὰ τοῦτον, ἵν’ ὁμαλότητα καὶ ἀνωμαλίαν αὐτῶν
<span class="lb" data-page="8.770" data-line="7" id="l8.770.7"></span>γνωρίσῃς καὶ ἁπάσας τὰς διαφορὰς, εἶτα καὶ τρεῖς καὶ
<span class="lb" data-page="8.770" data-line="8" id="l8.770.8"></span>τέτταρας καὶ πέμπτους καὶ πολλοὺς ἑξῆς ἰδεῖν σφυγμοὺς, ἵνα
<span class="lb" data-page="8.770" data-line="9" id="l8.770.9"></span>σοι τάξις τε καὶ ἀταξία γνωρισθῇ. ταῦτ’ οὖν ἅπαντα πόσης
<span class="lb" data-page="8.770" data-line="10" id="l8.770.10"></span>οἴει δεῖσθαι τριβῆς; ἐμοὶ μὲν γὰρ, εἰ χρὴ μὴ ψευσάμενον εἰπεῖν,
<span class="lb" data-page="8.770" data-line="11" id="l8.770.11"></span>ἅπαντος τοῦ ἀνθρωπίνου βίου δεῖσθαι δοκεῖ πρός γε
<span class="lb" data-page="8.770" data-line="12" id="l8.770.12"></span>τὴν τελειοτάτην ἐπιστήμην, εἰς δὲ τοσαύτην ὅση καὶ ἡμῖν ἤδη
<span class="lb" data-page="8.770" data-line="13" id="l8.770.13"></span>ἐστὶν οὐχ ἓξ μηνῶν μόνον, ἐν ὅσοις οἱ σοφώτατοι μεθοδικοὶ
<span class="lb" data-page="8.770" data-line="14" id="l8.770.14"></span>τὴν ἰατρικὴν ὅλην ἐπαγγέλλονται διδάξειν, ἀλλ’ ἐτῶν πάνυ
<span class="lb" data-page="8.770" data-line="15" id="l8.770.15"></span>πολλῶν. ἐγὼ μέν γε ἀφ’ οὗ τὸ πρῶτον εἰς ἰατροὺς φοιτᾷν
<span class="lb" data-page="8.770" data-line="16" id="l8.770.16"></span>ἠρξάμην παῖς ἔτι ὢν, θαυμαστήν τινα ἐπιθυμίαν ἔσχον τῆς
<span class="lb" data-page="8.770" data-line="17" id="l8.770.17"></span>περὶ τοὺς σφυγμοὺς τέχνης· <span class="milestone ed2page" data-n="8.105" data-unit="ed2page" id="ed2page.8.105"></span>εἶτ’ ἐξ ἐκείνου μέχρι καὶ ﻿
<span class="pb" data-page="8.771" id="p8.771"></span>
<span class="lb" data-page="8.771" data-line="1" id="l8.771.1"></span>εἰς τόδε μελετῶν οὐδέπω μοι δοκῶ πᾶσαν αὐτὴν ἐκμεμαθηκέναι.
<span class="lb" data-page="8.771" data-line="2" id="l8.771.2"></span>πολλοῖς μὲν γὰρ ἔτεσιν οὐδ’ εἰ σαφῶς ἐστι τῇ ἁφῇ
<span class="lb" data-page="8.771" data-line="3" id="l8.771.3"></span>διαγνῶναι τὴν συστολὴν τῆς ἀρτηρίας ἠπιστάμην, ἀλλ’ ἦν
<span class="lb" data-page="8.771" data-line="4" id="l8.771.4"></span>ἄπορόν μοι πότερον οἱ περὶ τὸν Ἀρχιγένην καὶ Ἡρόφιλον,
<span class="lb" data-page="8.771" data-line="5" id="l8.771.5"></span>ἢ οἱ περὶ τὸν Ἀγαθῖνον καὶ σχεδὸν ἅπαντας τοὺς ἐμπειρικοὺς
<span class="lb" data-page="8.771" data-line="6" id="l8.771.6"></span>ἀληθεύουσι, τοσοῦτον ἀπελειπόμην τοῦ πότερον ὅλης
<span class="lb" data-page="8.771" data-line="7" id="l8.771.7"></span>αὐτῆς αἰσθάνεσθαι δυνατόν ἐστιν, ἢ μορίου τινὸς, καὶ πόσου
<span class="lb" data-page="8.771" data-line="8" id="l8.771.8"></span>τούτου, σαφές τι γινώσκειν. ἀλλὰ καὶ περὶ τῶν τῆς
<span class="lb" data-page="8.771" data-line="9" id="l8.771.9"></span>διαστολῆς οὐδὲν ἧττον ἠπόρουν παραπλήσια. καίτοι ταῦτά
<span class="lb" data-page="8.771" data-line="10" id="l8.771.10"></span>γε τὰ πρῶτα καὶ οἷον στοιχεῖα τῆς ἐν τοῖς σφυγμοῖς τέχνης
<span class="lb" data-page="8.771" data-line="11" id="l8.771.11"></span>ἐστὶν, ὧν ἀγνοουμένων οὐδὲ τῶν ἄλλων οὐδὲν οἷόν τ’ ἦν
<span class="lb" data-page="8.771" data-line="12" id="l8.771.12"></span>γνῶναι βεβαίως. τοσοῦτον δὲ μόνον ἠπιστάμην αἰσθήσει διαγινώσκειν,
<span class="lb" data-page="8.771" data-line="13" id="l8.771.13"></span>ὅτι διαστέλλεται ἡ ἀρτηρία καὶ οὐκ ἀνέρχεται
<span class="lb" data-page="8.771" data-line="14" id="l8.771.14"></span>καὶ κατέρχεται, καθάπερ οἱ ἐμπειρικοὶ καλούμενοι λέγουσιν
<span class="lb" data-page="8.771" data-line="15" id="l8.771.15"></span>ἐνδέχεσθαι, καὶ τοῦτ’ ἀληθὲς εἶναι. μὴ γὰρ διαστολῆς, ἀλλὰ
<span class="lb" data-page="8.771" data-line="16" id="l8.771.16"></span>πληγῆς μόνον αἰσθάνεσθαι τὴν ἁφήν· εἴτε δ’ ἀνιόντος τινὸς,
<span class="lb" data-page="8.771" data-line="17" id="l8.771.17"></span>εἴτε διαστελλομένου, μηκέτι φαίνεσθαι. μόνον δὲ σχεδὸν τοῦθ’
<span class="lb" data-page="8.771" data-line="18" id="l8.771.18"></span>ἡμῖν ἐν πολλοῖς ἔτεσιν ἔγνωστο, κᾀπὶ τῶν ἐφεξῆς ἓν, ἡ τοῦ
<span class="pb" data-page="8.772" id="p8.772"></span>
<span class="lb" data-page="8.772" data-line="1" id="l8.772.1"></span>σφοδροῦ σφυγμοῦ διάγνωσις, τῶν δ’ ἄλλων οὐδὲν οὐδέπω
<span class="lb" data-page="8.772" data-line="2" id="l8.772.2"></span>γνώριμον ἦν, ἀλλ’ ἐν βαθείᾳ τινὶ κυλινδουμένοις ἀπορίᾳ συχνῶν
<span class="lb" data-page="8.772" data-line="3" id="l8.772.3"></span>ἐτῶν, οὐ μὴν ἀφισταμένοις γε τῆς ζητήσεως, ἀλλ’ ἀεὶ
<span class="lb" data-page="8.772" data-line="4" id="l8.772.4"></span>καὶ μᾶλλον λιπαρῶς ἐγκειμένοις ἐφαντάσθη ποτὲ συστολὴ σαφὴς
<span class="lb" data-page="8.772" data-line="5" id="l8.772.5"></span>τῇ ἁφῇ. τοὐντεῦθεν ἀσκοῦσιν ἐπὶ πλέον οὐ φάντασμα
<span class="lb" data-page="8.772" data-line="6" id="l8.772.6"></span>ἔτι ἀμυδρὸν, ἀλλ’ ἐναργὴς ἡ διάγνωσις αὐτῆς οὐδὲν ἧττον
<span class="lb" data-page="8.772" data-line="7" id="l8.772.7"></span>τῆς διαστολῆς ἐγίνετο. ἐπὶ ταύτῃ δ’ εἰπεῖν οὔτ’ ἔχω τὸ τάχος
<span class="lb" data-page="8.772" data-line="8" id="l8.772.8"></span>τῆς τῶν ἄλλων διαγνώσεως, ἐπιῤῥεῖ γὰρ ἅπαντα, καὶ
<span class="lb" data-page="8.772" data-line="9" id="l8.772.9"></span>σαφῶς λοιπὸν ἐφαίνετο καθάπερ ἐν σκότῳ λαμπροῦ φωτὸς
<span class="lb" data-page="8.772" data-line="10" id="l8.772.10"></span>ἀθρόως ἐκλάμψαντος. εἴ τις δὲ τοῦτον τὸν λόγον ὡς ἀληθῆ
<span class="lb" data-page="8.772" data-line="11" id="l8.772.11"></span>λόγον καὶ μὴ μῦθον δέξαιτο, κερδανεῖ μεγάλα μὴ προαπογινώσκων
<span class="lb" data-page="8.772" data-line="12" id="l8.772.12"></span>τῆς τῶν ζητουμένων εὑρέσεως, μηδὲ προαφιστάμενος,
<span class="lb" data-page="8.772" data-line="13" id="l8.772.13"></span>κᾂν ὅτι μάλιστα παμπόλλῳ χρόνῳ ζητῶν ἔτ’ ἀγνοῇ.
<span class="lb" data-page="8.772" data-line="14" id="l8.772.14"></span>λεληθυῖα γάρ τις ἐν αὐτῷ τῷ ζητεῖν ἕξις ὑποτρέφεται κατὰ
<span class="lb" data-page="8.772" data-line="15" id="l8.772.15"></span>βραχὺ προϊοῦσα, πρὸ μὲν τοῦ τελειωθῆναι μηδ’ εἰ ἄρχεταί
<span class="lb" data-page="8.772" data-line="16" id="l8.772.16"></span>πω δήλη τυγχάνουσα, τελειωθεῖσα δ’ ἀθρόως ἐκφαίνεται
<span class="lb" data-page="8.772" data-line="17" id="l8.772.17"></span>πάντων τῶν προπονηθέντων τὸν καρπὸν ἀποδιδοῦσα διὰ
<span class="pb" data-page="8.773" id="p8.773"></span>
<span class="lb" data-page="8.773" data-line="1" id="l8.773.1"></span>ταχέων, καὶ εἰ ἀγροικότερον φάναι, σὺν αὐτοῖς τοῖς τόκοις.
<span class="lb" data-page="8.773" data-line="2" id="l8.773.2"></span>προσγεγενημένης δὲ τοῖς μεθ’ ἡμᾶς ἀνθρώποις οὐ σμικρᾶς
<span class="lb" data-page="8.773" data-line="3" id="l8.773.3"></span>μοίρας τῆς ἐμῆς εἰς ταῦτα προθυμίας ἄχρι τοῦ καὶ λόγῳ πάντα
<span class="lb" data-page="8.773" data-line="4" id="l8.773.4"></span>τὰ τῆς αἰσθήσεως ἐπιχειρεῖν ἑρμηνεῦσαι πάθη, ἐν ἐλάττονι
<span class="lb" data-page="8.773" data-line="5" id="l8.773.5"></span>ἂν χρόνῳ καὶ ἀταλαιπωρότερον ἡ περὶ τοὺς σφυγμοὺς
<span class="lb" data-page="8.773" data-line="6" id="l8.773.6"></span>ἀσκοῖτο τέχνη. ἐγὼ γὰρ τά τ’ ἄλλα καὶ τὰς ὁδοὺς πειράσομαι
<span class="lb" data-page="8.773" data-line="7" id="l8.773.7"></span>ἐνδεῖξαι δι’ ὧν ἄν τις μάλιστα τοῦ σκοποῦ τυγχάνοι,
<span class="lb" data-page="8.773" data-line="8" id="l8.773.8"></span>μόνον εἴη τῆς ἀπλήστου περὶ πλοῦτόν τε καὶ δόξαν σπουδῆς
<span class="lb" data-page="8.773" data-line="9" id="l8.773.9"></span>τῆς νῦν κατεχούσης χαλάσαι τοὺς ἀνθρώπους. καὶ οὐδὲν
<span class="lb" data-page="8.773" data-line="10" id="l8.773.10"></span>οὐδὲ τῆσδε τῆς πραγματείας πλέον, ἔστ’ ἂν ἀπορῇ τῶν σπουδαζόντων
<span class="lb" data-page="8.773" data-line="11" id="l8.773.11"></span>ἀλήθειαν. ἀπορήσει δὲ μέχρις ἂν ἡδονὴ μὲν κρατῇ
<span class="lb" data-page="8.773" data-line="12" id="l8.773.12"></span>καὶ βασιλεύῃ, τὸ καλὸν δ’ ἀπεῤῥιμμένον τε καὶ ἄτιμον ᾖ.
<span class="lb" data-page="8.773" data-line="13" id="l8.773.13"></span>οὐ γὰρ τρυφώντων ὅδε ὁ λόγος, ἀλλ’ ἱκανῶς συντεταμένων
<span class="lb" data-page="8.773" data-line="14" id="l8.773.14"></span>τε καὶ προθύμων δεῖται. τοιοῦτοι δ’ εἰσὶ παντελῶς ὀλίγοι
<span class="lb" data-page="8.773" data-line="15" id="l8.773.15"></span>τῶν νῦν. ἀλλὰ κατὰ τὸν Ἡράκλειτον εἷς ἐμοὶ μύριοι, καὶ
<span class="lb" data-page="8.773" data-line="16" id="l8.773.16"></span>ἥδιον ἂν τοὺς λόγους πρὸς τοῦτον τὸν ἕνα ποιησαίμην ἢ
<span class="lb" data-page="8.773" data-line="17" id="l8.773.17"></span>πρὸς τοὺς μυρίους τοὺς ἑνὸς ἢ οὐδενὸς ἀξίους. οὐ γὰρ
<span class="lb" data-page="8.773" data-line="18" id="l8.773.18"></span>δὴ πλήθει τὸ ἀληθὲς, ἀλλὰ φρονήσει κρίνεται. λέγωμεν
<span class="pb" data-page="8.774" id="p8.774"></span>
<span class="lb" data-page="8.774" data-line="1" id="l8.774.1"></span>οὖν ἤδη πρὸς τοῦτον τὸν ἕνα τὸν τῆς ἀληθείας ἐραστὴν, ὅστις
<span class="lb" data-page="8.774" data-line="2" id="l8.774.2"></span>πότ’ ἂν ἢ νῦν ᾖ τοιοῦτος ἢ αὖθις γενήσεται, πρῶτον μὲν,
<span class="lb" data-page="8.774" data-line="3" id="l8.774.3"></span>ὡς οὐδ’ ἀδύνατόν ἐστι λόγῳ πολλὰ τῶν τῆς αἰσθήσεως ἑρμηνεῦσαι
<span class="lb" data-page="8.774" data-line="4" id="l8.774.4"></span>παθῶν, ἔπειτα δ’, ὅτι κᾂν ἀδύνατον ᾖ, οὐ χρὴ τούτου
<span class="lb" data-page="8.774" data-line="5" id="l8.774.5"></span>γ’ ἕνεκα τῆς ἡμετέρας σπουδῆς καταγινώσκειν. <span class="milestone ed2page" data-n="8.106" data-unit="ed2page" id="ed2page.8.106"></span>εἰ
<span class="lb" data-page="8.774" data-line="6" id="l8.774.6"></span>γὰρ καὶ μὴ κατὰ πᾶν ἀκριβῶς, ἀλλ’ ἐγγυτέρω γε τοῦ μηδόλως
<span class="lb" data-page="8.774" data-line="7" id="l8.774.7"></span>ἀφίκοιτ’ ἄν τις διὰ τοῦ λόγου πρὸς τὴν ἐπίγνωσιν αὐτῶν.
<span class="lb" data-page="8.774" data-line="8" id="l8.774.8"></span>τίς γοῦν ἀκριβῶς τὴν ἰδέαν ἑκάστου τῶν ἀνθρώπων διδάξαι
<span class="lb" data-page="8.774" data-line="9" id="l8.774.9"></span>λόγῳ δύναται; οὐδ’ εἷς δήπουθεν· ἀλλ’ ὅμως καὶ τοὺς
<span class="lb" data-page="8.774" data-line="10" id="l8.774.10"></span>ἀποδιδράσκοντας οἰκέτας κηρύττουσιν ὁσημέραι κατὰ τὰ
<span class="lb" data-page="8.774" data-line="11" id="l8.774.11"></span>τῆς ἰδέας γνωρίσματα· καί τινι καὶ τοῦτο μόνον ἤρκεσεν
<span class="lb" data-page="8.774" data-line="12" id="l8.774.12"></span>ἀκοῦσαι,
</p>
            <div class="l"><span class="lb" data-page="8.774" data-line="13" id="l8.774.13"></span>Γυρὸς ἔην ὤμοισι, μελάγχροος, οὐλοκάρηνος.</div>
            <p>
<span class="lb" data-page="8.774" data-line="14" id="l8.774.14"></span>κᾀγὼ μηδέποτε τοῦ γλυκέος Φαλερίνου πρὶν εἰς τὴν Ῥώμην
<span class="lb" data-page="8.774" data-line="15" id="l8.774.15"></span>ἀφικέσθαι γευόμενος, ἡνίκα πρῶτον ἐνέτυχον οὐκ ἠγνόησα
<span class="lb" data-page="8.774" data-line="16" id="l8.774.16"></span>δι’ ὧν ἀνεγνώκειν αὐτοῦ γνωρισμάτων ἐξευρών. ἡμέτερος δέ
<span class="lb" data-page="8.774" data-line="17" id="l8.774.17"></span>τις ἑταῖρος τὸν ἐν τῇ Λυδίᾳ γεννώμενον οἶνον γλυκὺν, τὸν
<span class="lb" data-page="8.774" data-line="18" id="l8.774.18"></span>Καρύϊνον ὑπὸ τῶν ἐπιχωρίων καλούμενον, ἐγνώρισε ῥᾳδίως
<span class="pb" data-page="8.775" id="p8.775"></span>
<span class="lb" data-page="8.775" data-line="1" id="l8.775.1"></span>τοσοῦτον μόνον παρ’ ἡμῶν προακηκοὼς, ὡς ἔοικε τῷ τε γλυκεῖ
<span class="lb" data-page="8.775" data-line="2" id="l8.775.2"></span>τῷ Κρητικῷ καὶ τῷ Σκυβελλίτῃ καλουμένῳ κατά τε τὴν
<span class="lb" data-page="8.775" data-line="3" id="l8.775.3"></span>χρόαν καὶ γλυκύτητα καὶ πάχος, στύψιν δέ τινα θαυμαστὴν
<span class="lb" data-page="8.775" data-line="4" id="l8.775.4"></span>καὶ ἡδίστην παρ’ ἐκείνους εἰσφέρεται. τοιαῦτ’ οὖν
<span class="lb" data-page="8.775" data-line="5" id="l8.775.5"></span>καὶ ἡμεῖς ἐρεῖν ἐπαγγελλόμεθα τῆς τῶν σφυγμῶν διαγνώσεως
<span class="lb" data-page="8.775" data-line="6" id="l8.775.6"></span>σημεῖα· καὶ προσέτι, πῶς ἄν τις ἐπιβάλλοι τὴν χεῖρα καθ’
<span class="lb" data-page="8.775" data-line="7" id="l8.775.7"></span>ἕκαστον· ἐπὶ τινῶν μὲν γὰρ χρὴ βιαίως ἐρείδειν, ἐπὶ τινῶν
<span class="lb" data-page="8.775" data-line="8" id="l8.775.8"></span>δὲ μαλακῶς ἅπτεσθαι, καθάπερ ἐπὶ τοῦ σφοδροῦ τε καὶ ἀμυδροῦ,
<span class="lb" data-page="8.775" data-line="9" id="l8.775.9"></span>τὸν μὲν γὰρ οὐκ ἂν γνωρίσαις, εἰ μὴ θλίβοις τὴν ἀρτηρίαν,
<span class="lb" data-page="8.775" data-line="10" id="l8.775.10"></span>τὸν δ’ οὐχ ὅπως ἂν γνοίης θλίβων, ἀλλὰ καὶ παντάπασιν
<span class="lb" data-page="8.775" data-line="11" id="l8.775.11"></span>ἀκίνητος εἶναί σοι δόξει τοῦτο δρῶντι. καὶ μὲν δὴ
<span class="lb" data-page="8.775" data-line="12" id="l8.775.12"></span>καὶ ὅσοι μεγάλοι θ’ ἅμα καὶ ἀμυδροὶ σφυγμοὶ, καθάπερ ἐπὶ
<span class="lb" data-page="8.775" data-line="13" id="l8.775.13"></span>τῶν ληθαργικῶν, καὶ τούτων τὸ μέγεθος οὐκ ἂν γνοίης, εἰ
<span class="lb" data-page="8.775" data-line="14" id="l8.775.14"></span>μὴ πάνυ μαλακῶς ἅπτοιο. ὅτι δὲ καὶ τοὺς ὑψηλοὺς τῶν
<span class="lb" data-page="8.775" data-line="15" id="l8.775.15"></span>ἁδρῶν καὶ <span class="milestone ed1page" data-n="3.54" data-unit="ed1page" id="ed1page.3.54"></span>μεγάλων καὶ σκληρῶν καὶ σφοδρῶν ἱκανὸς
<span class="lb" data-page="8.775" data-line="16" id="l8.775.16"></span>ὁ λόγος διδάξαι διακρίνειν, εἰ μέγαν εἴποιμί σοι τοῦτον ὑπάρχειν,
<span class="lb" data-page="8.775" data-line="17" id="l8.775.17"></span>ὃς ἂν εἰς τὰς τρεῖς διαστάσεις ἀνάλογον ηὐξημένος ᾖ, εἰς
<span class="lb" data-page="8.775" data-line="18" id="l8.775.18"></span>μῆκος καὶ πλάτος καὶ βάθος, ἁδρὸν δὲ τὸν εἰς τὰς δύο μόνας, ﻿
<span class="pb" data-page="8.776" id="p8.776"></span>
<span class="lb" data-page="8.776" data-line="1" id="l8.776.1"></span>πλάτος τε καὶ βάθος, ὑψηλὸν δὲ τὸν εἰς μίαν μόνην τὴν ἄνω,
<span class="lb" data-page="8.776" data-line="2" id="l8.776.2"></span>καὶ τὸν μὲν σκληρὸν βίαιον ποιεῖσθαι τὴν πληγὴν τῇ τοῦ
<span class="lb" data-page="8.776" data-line="3" id="l8.776.3"></span>χιτῶνος τῆς ἀρτηρίας ποιότητι, τὸν δὲ σφοδρὸν τῇ ῥώμῃ
<span class="lb" data-page="8.776" data-line="4" id="l8.776.4"></span>τοῦ ζωτικοῦ τόνου, οὐκ ἂν εἴποις ὡς οὐκ ἀρκεῖ τινι συνετῷ
<span class="lb" data-page="8.776" data-line="5" id="l8.776.5"></span>καὶ μὴ ῥᾳθύμῳ παντάπασιν ἀπὸ τούτων ὁρμωμένῳ κτήσασθαί
<span class="lb" data-page="8.776" data-line="6" id="l8.776.6"></span>ποτε βεβαίαν ἐπιστήμην τῆς διαγνώσεως αὐτῶν, εἰ
<span class="lb" data-page="8.776" data-line="7" id="l8.776.7"></span>μόνον περὶ τὰ πρῶτα καὶ οἱονεὶ στοιχεῖα τῆς τέχνης ἱκανῶς
<span class="lb" data-page="8.776" data-line="8" id="l8.776.8"></span>εἴη τετριμμένος, ὑπὲρ ὧν καὶ ἡμεῖς πρῶτον εἰπόντες
<span class="lb" data-page="8.776" data-line="9" id="l8.776.9"></span>οὕτως ἐπὶ τὰ λοιπὰ κατὰ τὴν προσήκουσαν τάξιν
<span class="lb" data-page="8.776" data-line="10" id="l8.776.10"></span>μεταβησόμεθα.
</p>
          </article>

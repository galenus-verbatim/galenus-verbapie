<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.2">
<span class="pb page1" data-page="8.776" id="p8.776"></span>
<span class="milestone ed1page page1" data-n="3.54" data-unit="ed1page" id="ed1page.3.54"></span>
<span class="milestone ed2page page1" data-n="8.106" data-unit="ed2page" id="ed2page.8.106"></span>
            <p>
<span class="lb" data-page="8.776" data-line="11" id="l8.776.11"></span>Ἔστι δὲ τέτταρα ταῦτα. τὸ μὲν πρῶτον
<span class="lb" data-page="8.776" data-line="12" id="l8.776.12"></span>ἁπάντων, ὅπερ ἔφαμεν ἐρίζοντας μᾶλλον ἢ ἀληθεύοντας λέγειν
<span class="lb" data-page="8.776" data-line="13" id="l8.776.13"></span>τοὺς ἐμπειρικοὺς, ὡς πληγῆς μόνης αἰσθάνονται, διαστολὴν
<span class="lb" data-page="8.776" data-line="14" id="l8.776.14"></span>δ’ ἀρτηρίας οὐ γνωρίζουσι. καὶ διὰ τοῦτο τινὲς
<span class="lb" data-page="8.776" data-line="15" id="l8.776.15"></span>ἐξ αὐτῶν τὸν σφυγμὸν ὁρίζονται μνήμην παθῶν ἁφῆς ἐκ κινήσεως
<span class="lb" data-page="8.776" data-line="16" id="l8.776.16"></span>ἀρτηριῶν· οὐ γὰρ ἐκ διαστολῆς ἀρτηριῶν, ἀλλ’ ἐκ
<span class="lb" data-page="8.776" data-line="17" id="l8.776.17"></span>κινήσεως ἔφασαν δι’ οὐδὲν ἄλλο ἢ ὅτι τὰ τῆς διαστολῆς
<span class="lb" data-page="8.776" data-line="18" id="l8.776.18"></span>οὐχ ὁμολογοῦσιν αἰσθάνεσθαι. ἀλλὰ λόγῳ μὲν, φασὶν, ἴσως
<span class="lb" data-page="8.776" data-line="19" id="l8.776.19"></span>ἄν τις πιστώσαιτο αὐτὴν, οὐ μὴν τῇ γ’ ἁφῇ κατάδηλον
<span class="pb" data-page="8.777" id="p8.777"></span>
<span class="lb" data-page="8.777" data-line="1" id="l8.777.1"></span>γίγνεσθαι. τοὐναντίον δ’ ἅπαν ἐχρῆν αὐτοὺς λέγειν, εἴπερ
<span class="lb" data-page="8.777" data-line="2" id="l8.777.2"></span>ὅλως φιλονεικεῖν ἐσπουδάκασιν, ὡς ἡ μὲν ἁφὴ διαστελλομένης
<span class="lb" data-page="8.777" data-line="3" id="l8.777.3"></span>αἰσθάνεται τῆς ἀρτηρίας, εἰ δὲ καὶ κατ’ ἀλήθειαν διαστέλλεται,
<span class="lb" data-page="8.777" data-line="4" id="l8.777.4"></span>τοῦτ’ οὐκέτι γινώσκειν ἀκριβῶς. τὸ δ’ ὅτι μὴ
<span class="lb" data-page="8.777" data-line="5" id="l8.777.5"></span>φαίνεται φάσκειν καταψευδομένων ἐστὶ τῆς αἰσθήσεως. εἰ
<span class="lb" data-page="8.777" data-line="6" id="l8.777.6"></span>γάρ τις αὐτοὺς ἔροιτο, ποῖός τις ὁ σπασμώδης σφυγμὸς φαίνεται,
<span class="lb" data-page="8.777" data-line="7" id="l8.777.7"></span>τί ἂν ἄλλο ἔχοιεν εἰπεῖν ἢ ὅτι τεταμένης ἐφ’ ἑκάτερα
<span class="lb" data-page="8.777" data-line="8" id="l8.777.8"></span><span class="milestone ed2page" data-n="8.107" data-unit="ed2page" id="ed2page.8.107"></span>τῆς ἀρτηρίας οἷον χορδῆς προσβολή τις ὑπ’ αὐτῆς γίνεται
<span class="lb" data-page="8.777" data-line="9" id="l8.777.9"></span>τῇ ἁφῇ, μηδὲ φυλαττούσης ἀκριβῶς τὴν ἀρχαίαν ἕδραν,
<span class="lb" data-page="8.777" data-line="10" id="l8.777.10"></span>ἀλλ’ ἠρέμα πως ἄνω καὶ κάτω φερομένης. εἰ δὲ δὴ καὶ περὶ
<span class="lb" data-page="8.777" data-line="11" id="l8.777.11"></span>τοῦ κλονώδους ἐροίμεθα, καὶ τοῦτον ὁμολογήσουσιν, εἴπερ
<span class="lb" data-page="8.777" data-line="12" id="l8.777.12"></span>ὅλως παρεφύλαξαν τὰ πάθη τῆς ἁφῆς, ἀπολιπούσης τῆς ἀρτηρίας
<span class="lb" data-page="8.777" data-line="13" id="l8.777.13"></span>τὴν ἰδίαν χώραν φαίνεσθαι γινόμενον. ἐναργῶς γὰρ
<span class="lb" data-page="8.777" data-line="14" id="l8.777.14"></span>ἄνω τε καὶ κάτω φερομένης αὐτῆς αἰσθανόμεθα κατὰ τοὺς
<span class="lb" data-page="8.777" data-line="15" id="l8.777.15"></span>τοιούτους σφυγμούς. καὶ μὲν δὴ καὶ τὴν καθ’ ἕνα σφυγμὸν
<span class="lb" data-page="8.777" data-line="16" id="l8.777.16"></span>ἀνωμαλίαν, τὴν παρὰ τὰ μὲν ὑψηλότερα φαίνεσθαι κείμενα τῆς
<span class="lb" data-page="8.777" data-line="17" id="l8.777.17"></span>ἀρτηρίας μόρια, τὰ δὲ ταπεινότερα, εἰ μὴ ὁμολογοῖεν γνωρίζειν,
<span class="lb" data-page="8.777" data-line="18" id="l8.777.18"></span>ἀμαθεῖς ἐξελεγχθήσονται τῆς ἐμπειρίας ἣν ἀεὶ πρεσβεύουσιν.
<span class="lb" data-page="8.777" data-line="19" id="l8.777.19"></span>οὐ γὰρ δὴ τῶν ἐκ λόγου δεικνυμένων ἐστὶ τὸ τοιοῦτον,
<span class="pb" data-page="8.778" id="p8.778"></span>
<span class="lb" data-page="8.778" data-line="1" id="l8.778.1"></span>ἀλλὰ φαίνεται μὲν σαφῶς τῇ ἁφῇ, τὴν δὲ αἰτίαν αὐτοῦ ζητοῦντες
<span class="lb" data-page="8.778" data-line="2" id="l8.778.2"></span>οἱ δογματικοὶ κληθέντες ἰατροὶ διαφέρονται πρὸς
<span class="lb" data-page="8.778" data-line="3" id="l8.778.3"></span>ἀλλήλους, διενεχθέντες ἂν καὶ περὶ τοῦ φαίνεσθαι, εἰ μὴ
<span class="lb" data-page="8.778" data-line="4" id="l8.778.4"></span>πάνυ ἐναργὲς ἦν. ἀλλὰ καὶ κατὰ μέγεθος ἀνώμαλός ποτε
<span class="lb" data-page="8.778" data-line="5" id="l8.778.5"></span>γίνεται σφυγμὸς ἐν τῇ μιᾷ διαστολῇ, τῶν μὲν ἐπὶ πλέον, τῶν
<span class="lb" data-page="8.778" data-line="6" id="l8.778.6"></span>δ’ ἐπ’ ἔλαττον αὐτοῦ μορίων διϊσταμένων, οὐκ ἂν γενόμενος,
<span class="lb" data-page="8.778" data-line="7" id="l8.778.7"></span>εἰ μὴ τὸ φαίνεσθαι διαστελλομένην τὴν ἀρτηρίαν ἀληθὲς ἦν.
<span class="lb" data-page="8.778" data-line="8" id="l8.778.8"></span>μακρολογῶν δ’ ἴσως σοφώτερον αὐτοῖς ἢ ἐναργέστερον διαλεγόμενος
<span class="lb" data-page="8.778" data-line="9" id="l8.778.9"></span>συνίημι. ἀρκεῖ γὰρ εἰπεῖν ὡς μακρὸς ἢ βραχὺς,
<span class="lb" data-page="8.778" data-line="10" id="l8.778.10"></span>καὶ ὑψηλὸς ἢ ταπεινὸς, καὶ πλατὺς ἢ στενὸς, καὶ μέγας ἢ
<span class="lb" data-page="8.778" data-line="11" id="l8.778.11"></span>μικρὸς, καὶ ἁδρὸς ἢ ἰσχνὸς, καὶ δηλονότι ὅτι οἱ μέσοι αὐτῶν
<span class="lb" data-page="8.778" data-line="12" id="l8.778.12"></span>οὐκ ἂν ἐγένοντο σφυγμοὶ μὴ κατὰ πᾶν μέρος φαινομένης
<span class="lb" data-page="8.778" data-line="13" id="l8.778.13"></span>διαστέλλεσθαι τῆς ἀρτηρίας, καθ’ ὃ δοξάζουσι μόνην κίνησιν
<span class="lb" data-page="8.778" data-line="14" id="l8.778.14"></span>γίνεσθαι, ἀλλὰ μόνον ἂν ἢ ὑψηλὸς, ἢ ταπεινὸς, ἢ ὁ μέσος
<span class="lb" data-page="8.778" data-line="15" id="l8.778.15"></span>αὐτῶν ἐγίγνετο, τῶν δ’ ἄλλων οὐδείς. οἷος οὖν ὁ σπασμώδης
<span class="lb" data-page="8.778" data-line="16" id="l8.778.16"></span>σφυγμός ἐστι σπανίως γιγνόμενος, τοιούτους ἀξιοῦσιν ἀεὶ
<span class="lb" data-page="8.778" data-line="17" id="l8.778.17"></span>φαίνεσθαι πάντας οἱ μὴ συγχωροῦντες αἰσθητὴν εἶναι τὴν
<span class="lb" data-page="8.778" data-line="18" id="l8.778.18"></span>διαστολήν. ὄντως γὰρ ἐπὶ τοῦ σπασμώδους ἢ οὐδόλως
<span class="lb" data-page="8.778" data-line="19" id="l8.778.19"></span>αἴσθησις γίγνεται τῆς διαστολῆς, ἢ ἐπὶ βραχὺ καὶ ἀμυδρῶς,
<span class="pb" data-page="8.779" id="p8.779"></span>
<span class="lb" data-page="8.779" data-line="1" id="l8.779.1"></span>οἷον χορδῆς τῆς ἀρτηρίας ἄνω τε καὶ αὖθις κάτω φερομένης.
<span class="lb" data-page="8.779" data-line="2" id="l8.779.2"></span>τὸ δ’ ὑπὸ τοῦ Ἀρχιγένους λεγόμενον, ὅτι καὶ τῶν ἰσχνῶν ἀνθρώπων
<span class="lb" data-page="8.779" data-line="3" id="l8.779.3"></span>αἱ ἐν τοῖς ἀσάρκοις μέρεσιν ἀρτηρίαι φαίνονται τῇ
<span class="lb" data-page="8.779" data-line="4" id="l8.779.4"></span>ὄψει διαστελλόμεναι καὶ συστελλόμεναι, πρὸς μὲν αἰδήμονας
<span class="lb" data-page="8.779" data-line="5" id="l8.779.5"></span>ἀνθρώπους ὀρθῶς λέγεται, πρὸς δὲ τοὺς, ὅταν αὐτοῖς
<span class="lb" data-page="8.779" data-line="6" id="l8.779.6"></span>δόξῃ, μηδὲ τῶν φαινομένων πεφροντικότας οὐκ ὀρθῶς.
<span class="lb" data-page="8.779" data-line="7" id="l8.779.7"></span>ἢ γὰρ οὐδὲ τοῦτο φαίνεσθαι φήσουσι, τῶν αὐτῶν γάρ
<span class="lb" data-page="8.779" data-line="8" id="l8.779.8"></span>ἐστιν ἐκείνων καὶ τοῦτ’ ἀρνεῖσθαι, ἢ εἰ καὶ ὁμολογήσαιεν,
<span class="lb" data-page="8.779" data-line="9" id="l8.779.9"></span>ὄψει μὲν φαίνεσθαι διαστελλομένην ἐροῦσι τὴν ἀρτηρίαν,
<span class="lb" data-page="8.779" data-line="10" id="l8.779.10"></span>ἁφῇ δ’ οὐκ ἔτι, περὶ ταύτης δ’ εἶναι τὴν ζήτησιν. ὅθεν
<span class="lb" data-page="8.779" data-line="11" id="l8.779.11"></span>ἡμεῖς οὐκ ἐπὶ τὴν ὄψιν τὸν λόγον ἄγομεν, ἀλλ’ ἐξ αὐτῶν
<span class="lb" data-page="8.779" data-line="12" id="l8.779.12"></span>τῶν κατὰ τὴν ἁφὴν φαινομένων ὑπομιμνήσκοντες αὐτοὺς
<span class="lb" data-page="8.779" data-line="13" id="l8.779.13"></span>πειρώμεθα δυσωπεῖν. εἰ δὲ χρὴ τἀληθὲς εἰπεῖν, οὐ τοσοῦτον
<span class="lb" data-page="8.779" data-line="14" id="l8.779.14"></span>ἐκείνων ἕνεκεν, ὅσον τοῦ διωρθωμένην ποιεῖσθαι τοῖς εἰς τὴν
<span class="lb" data-page="8.779" data-line="15" id="l8.779.15"></span>θεωρίαν ταύτην εἰσαγομένοις τὴν διάγνωσιν τῶν αἰσθητῶν
<span class="lb" data-page="8.779" data-line="16" id="l8.779.16"></span>παθῶν ὑπεμνήσαμεν, τῶν τε φανερὰν ἐχόντων τὴν διαστολὴν
<span class="lb" data-page="8.779" data-line="17" id="l8.779.17"></span>τῆς ἀρτηρίας σφυγμῶν καὶ τῶν ἀφανῆ, καθάπερ οἱ σπασμώδεις.
<span class="lb" data-page="8.779" data-line="18" id="l8.779.18"></span>ἔτι δὲ καὶ ὅπως τῶν κατὰ τὸ ποσὸν τῆς διαστολῆς
<span class="lb" data-page="8.779" data-line="19" id="l8.779.19"></span>συνισταμένων σφυγμῶν μὴ συγκεχυμένην ποιῶνται τὴν ἐπίσκεψιν,
<span class="pb" data-page="8.780" id="p8.780"></span>
<span class="lb" data-page="8.780" data-line="1" id="l8.780.1"></span>ἀλλ’ ἀεὶ μεμνημένοι τῶν τριῶν διαστάσεων ἔχωσι
<span class="lb" data-page="8.780" data-line="2" id="l8.780.2"></span>παραβάλλειν τὸν νῦν γινόμενον σφυγμὸν τῷ πρόσθεν ὑπάρξαντι
<span class="lb" data-page="8.780" data-line="3" id="l8.780.3"></span>πότερον κατὰ τὰς τρεῖς διαστάσεις ὁ αὐτός ἐστι, ἢ
<span class="lb" data-page="8.780" data-line="4" id="l8.780.4"></span>κατά τινας αὐτῶν, ἤ τινα. τοὺς γὰρ ἑπτὰ καὶ εἴκοσι σφυγμοὺς,
<span class="lb" data-page="8.780" data-line="5" id="l8.780.5"></span>οὓς κατὰ τὸ ποσὸν τῆς διαστολῆς συνισταμένους ἐν
<span class="lb" data-page="8.780" data-line="6" id="l8.780.6"></span>τῷ πρώτῳ περὶ τῆς τῶν σφυγμῶν διαφορᾶς ἐπὶ διαγράμματος
<span class="lb" data-page="8.780" data-line="7" id="l8.780.7"></span>ἐξεθέμεθα, κατὰ τοῦτον ἄν τις μάλιστα γνωρίζοι τὸν τρόπον,
<span class="lb" data-page="8.780" data-line="8" id="l8.780.8"></span>εἰ μεμνημένος εἴη τῶν διαστάσεων ἑκάστης ἰδίᾳ τὸ ποσόν. ὅτι
<span class="lb" data-page="8.780" data-line="9" id="l8.780.9"></span>δ’ αὐτῶν τούτων τῶν εἰρημένων καὶ τῶν ἄλλων ἁπάντων
<span class="lb" data-page="8.780" data-line="10" id="l8.780.10"></span>τῶν ἑξῆς μελλόντων λέγεσθαι προηγεῖσθαι χρὴ ἐκεῖνο τὸ βιβλίον,
<span class="lb" data-page="8.780" data-line="11" id="l8.780.11"></span>καὶ κατ’ <span class="milestone ed2page" data-n="8.108" data-unit="ed2page" id="ed2page.8.108"></span>ἀρχὰς εὐθὺς τοῦδε τοῦ λόγου προειρήκαμεν,
<span class="lb" data-page="8.780" data-line="12" id="l8.780.12"></span>ὥσθ’ ὅστις πρὶν ἐκεῖνα ἐκμαθεῖν ἐπὶ τάδε ἥκει τοῦ
<span class="lb" data-page="8.780" data-line="13" id="l8.780.13"></span>παντὸς ἁμαρτάνει. τοῦτο μὲν δὴ καὶ ἡμῖν παρὰ πάντα τὸν
<span class="lb" data-page="8.780" data-line="14" id="l8.780.14"></span>λόγον ὑπαρχέτω· νυνὶ δὲ τὸ προκείμενον περαινέσθω, τὸ
<span class="lb" data-page="8.780" data-line="15" id="l8.780.15"></span>σαφῶς ὑποπίπτειν τῇ ἁφῇ τὴν διαστολὴν τῆς ἀρτηρίας, οὐ
<span class="lb" data-page="8.780" data-line="16" id="l8.780.16"></span>πληγὴν μόνην, ὡς οἱ πρὸς ἅπαντας φιλονεικοῦντες ἐμπειρικοὶ
<span class="lb" data-page="8.780" data-line="17" id="l8.780.17"></span>φασίν. ὥστε πεισθέντες ἐμοὶ, τἀναντία τοῖς ἔμπροσθεν λέγοντες,
<span class="lb" data-page="8.780" data-line="18" id="l8.780.18"></span>εἰ μή που σοφισταί τινες, καὶ πιθανοὶ εἶναι δοκεῖν
<span class="lb" data-page="8.780" data-line="19" id="l8.780.19"></span>γλίχονται, τὴν μὲν διαστολὴν τῆς ἀρτηρίας φαίνεσθαι πρός γε ﻿
<span class="pb" data-page="8.781" id="p8.781"></span>
<span class="lb" data-page="8.781" data-line="1" id="l8.781.1"></span>τὴν ἁφὴν, οὐ μὴν εἴ γε καὶ πρὸς τὴν φύσιν οὕτως ἔχει γινώσκειν.
<span class="lb" data-page="8.781" data-line="2" id="l8.781.2"></span>ἢ γὰρ ἂν οἰκειότερα ταῦτ’ εἴη τῇ αἱρέσει τῶν ἀνδρῶν,
<span class="lb" data-page="8.781" data-line="3" id="l8.781.3"></span>ἢ τί παθόντες ἐν μὲν τοῖς ἄλλοις ἅπασι λόγοις τὸ
<span class="lb" data-page="8.781" data-line="4" id="l8.781.4"></span>φαίνεσθαι τιθέντες ἀποροῦσι τὸ πρὸς τὴν φύσιν, ἐνταυθοῖ
<span class="lb" data-page="8.781" data-line="5" id="l8.781.5"></span>δὲ οὐκέτι ποιήσουσιν αὐτό; καὶ μὴν εἰ τοῦτο δράσουσιν,
<span class="lb" data-page="8.781" data-line="6" id="l8.781.6"></span>οὐκ ἐγχωρήσει λέγειν, ἴσως μὲν διαστέλλεται ἡ ἀρτηρία, οὐ
<span class="lb" data-page="8.781" data-line="7" id="l8.781.7"></span>μὴν καὶ φαίνεται, ἀλλ’ ἔμπαλιν, ἴσως μὲν οὐ διαστέλλεται,
<span class="lb" data-page="8.781" data-line="8" id="l8.781.8"></span>φαίνεται μέντοι. τοῦτο γὰρ ἀκόλουθόν ἐστι τοῖς τὸ φαινόμενον
<span class="lb" data-page="8.781" data-line="9" id="l8.781.9"></span>μόνον, καὶ μὴ, αὐτὸ τὸ πρὸς, τὸ δοξαζόμενον αὐτῶν τιθεῖσιν,
<span class="lb" data-page="8.781" data-line="10" id="l8.781.10"></span>εἴ γε τὸ φαινόμενον πάντῃ σθένει οὗ περ ἂν ἔλθῃ,
<span class="lb" data-page="8.781" data-line="11" id="l8.781.11"></span>κατὰ τὸν Τίμωνα. τί ποτ’ οὖν νῦν πλασθὲν οὐ σθένει; καὶ
<span class="lb" data-page="8.781" data-line="12" id="l8.781.12"></span>μὴν ἐχρῆν γε, εἴπερ πάντῃ σθένει. κοινὴν οὖν ἀρχὴν λαβόντες
<span class="lb" data-page="8.781" data-line="13" id="l8.781.13"></span>τὸ φαίνεσθαι διαστελλομένην τὴν ἀρτηρίαν, ὅταν γὰρ
<span class="lb" data-page="8.781" data-line="14" id="l8.781.14"></span>μὴ σπασμωδῶς κινῆται, μετὰ τοῦτ’ ἂν ἴσως διαφεροίμεθα
<span class="lb" data-page="8.781" data-line="15" id="l8.781.15"></span><span class="milestone ed1page" data-n="3.55" data-unit="ed1page" id="ed1page.3.55"></span>πρὸς ἀλλήλους, εἰ ἡμεῖς μὲν ἐκείνῳ πιστεύοιμεν, ἐκείνῳ δ’
<span class="lb" data-page="8.781" data-line="16" id="l8.781.16"></span>ἀπιστοῖεν. ἴσως δὲ κᾀνταῦθα πάλιν αὐτοὺς ὑπομνήσαντες
<span class="lb" data-page="8.781" data-line="17" id="l8.781.17"></span>τῶν σφετέρων λόγων, εἰς ὁμολογίαν κοινὴν παρακαλέσομεν. τί
<span class="lb" data-page="8.781" data-line="18" id="l8.781.18"></span>γὰρ δὴ καὶ βούλονται; μὴ ἄλλο τι ἢ φαίνεσθαι μὲν ἕκαστον
<span class="pb" data-page="8.782" id="p8.782"></span>
<span class="lb" data-page="8.782" data-line="1" id="l8.782.1"></span>τῶν φαινομένων, ἀπιστεῖσθαι δὲ μάλιστα μὲν εἰ οἷον φαίνεται
<span class="lb" data-page="8.782" data-line="2" id="l8.782.2"></span>καὶ ἔστιν, ἔπειτα δ’, εἰ καὶ τὴν ἀρχὴν ὅλως ἔστι.
<span class="lb" data-page="8.782" data-line="3" id="l8.782.3"></span>λαβέτωσαν οὖν καὶ παρ’ ἡμῶν ὁμολογούμενον τοῦτο· πάντα
<span class="lb" data-page="8.782" data-line="4" id="l8.782.4"></span>γὰρ αὐτοῖς βούλομαι χαρίζεσθαι· καὶ μήτ’ εἰ ἔστιν ὅλως
<span class="lb" data-page="8.782" data-line="5" id="l8.782.5"></span>ἥλιος, ἡ σελήνη, ἡ γῆ, μήτ’ εἰ θάλαττα, μήτ’ εἰ ἐγρηγόραμεν,
<span class="lb" data-page="8.782" data-line="6" id="l8.782.6"></span>ἀλλ’ εἰ μηδὲ φρονοῦμεν, ἢ ζῶμεν, μηδ’ ὅλως μηδὲν
<span class="lb" data-page="8.782" data-line="7" id="l8.782.7"></span>ἁπάντων ὡς ἔχει φύσει γινώσκειν ἡμᾶς. οὐκ οἶδα εἰ ταύτης
<span class="lb" data-page="8.782" data-line="8" id="l8.782.8"></span>ἔτι μείζονος ἀπορίας ἐπιθυμοῦσιν, ἐχέτωσαν αὐτὴν παρ’ ἡμῶν
<span class="lb" data-page="8.782" data-line="9" id="l8.782.9"></span>ἑκόντων, μὴ καμνέτωσαν τῷ λόγῳ δεικνύναι, δαψιλῶς εὐωχείσθωσαν
<span class="lb" data-page="8.782" data-line="10" id="l8.782.10"></span>τῆς περὶ φύσιν ἀνοίας, μόνον ἡμῖν ἀποκρινάσθωσαν
<span class="lb" data-page="8.782" data-line="11" id="l8.782.11"></span>βραχύ τι, πότερον καὶ πρὸς τὴν χρῆσιν τῶν πραγμάτων
<span class="lb" data-page="8.782" data-line="12" id="l8.782.12"></span>τὴν κατὰ τὸν βίον ἀπορεῖν ἀξιοῦσι, καὶ μήθ’ ὅταν
<span class="lb" data-page="8.782" data-line="13" id="l8.782.13"></span>ἀνατέλλων ὁ ἥλιος ἐναργῶς φαίνηται, πράττειν ἡμᾶς ἃ πράττομεν
<span class="lb" data-page="8.782" data-line="14" id="l8.782.14"></span>ὡς ἐν ἡμέραις, ἀλλ’ ἡσυχάζειν ἐπὶ τοῦ σκίμποδος κατακειμένους,
<span class="lb" data-page="8.782" data-line="15" id="l8.782.15"></span>ἀποροῦντας εἴτε νύξ ἐστιν ἔτι εἴθ’ ἡμέρα,
<span class="lb" data-page="8.782" data-line="16" id="l8.782.16"></span>μήθ’ ὅταν ἐν πλοίῳ καὶ πελάγει τυγχάνωμεν ὄντες, οὕτω
<span class="lb" data-page="8.782" data-line="17" id="l8.782.17"></span>καὶ πράττειν, ἀλλ’ ἀπιστοῦντας ἐκπηδᾷν τολμᾷν εἰς τὴν
<span class="lb" data-page="8.782" data-line="18" id="l8.782.18"></span>θάλατταν, ὡς ἴσως μὲν οὖσαν θάλατταν, ἴσως δ’ οὔ,
<span class="pb" data-page="8.783" id="p8.783"></span>
<span class="lb" data-page="8.783" data-line="1" id="l8.783.1"></span>μηδ’ ὅταν ἤδη καταγώμεθα καὶ ἡ ναῦς ἐν τῷ λιμένι πλησίον
<span class="lb" data-page="8.783" data-line="2" id="l8.783.2"></span>τῆς γῆς καταφέρηται καὶ πάντας περὶ τὴν γῆν ἐξιόντας ὁρῶμεν,
<span class="lb" data-page="8.783" data-line="3" id="l8.783.3"></span>πιστεύειν ταῖς αἰσθήσεσι καὶ μέχρι τῆς χρείας, ἀλλ’
<span class="lb" data-page="8.783" data-line="4" id="l8.783.4"></span>ἔνδον καθέζεσθαι σκεπτομένους καὶ ἀποροῦντας καὶ λέγοντας,
<span class="lb" data-page="8.783" data-line="5" id="l8.783.5"></span>ἴσως γε φαίνεται μὲν ἡμῖν γῆ, οὐκ ἔστι δὲ γῆ. καὶ
<span class="lb" data-page="8.783" data-line="6" id="l8.783.6"></span>κατ’ αὐτοὺς ἐκείνους ἅπαντα τὰ τοιαῦτα μέχρι μὲν τῆς
<span class="lb" data-page="8.783" data-line="7" id="l8.783.7"></span>χρείας πιστὰ, πρὸς δὲ τὴν φύσιν ἀπορεῖται. καὶ ἡμεῖς δ’
<span class="lb" data-page="8.783" data-line="8" id="l8.783.8"></span>αὐτοὶ τοῦτο δήπου βουλόμεθα, χρῆσθαι δ’ αὐτοῖς ὡς πιστοῖς.
<span class="lb" data-page="8.783" data-line="9" id="l8.783.9"></span>τὸ δ’ ἐπέκεινα τῆς χρήσεως περιττὸν εἶναί φαμεν.
<span class="lb" data-page="8.783" data-line="10" id="l8.783.10"></span>εἰ οὖν ὃ βουλόμεθα συγχωροῦσιν ἡμῖν, οὐκ οἶδα περὶ τίνος
<span class="lb" data-page="8.783" data-line="11" id="l8.783.11"></span>ἔτι διαφερόμεθα. περὶ τοῦ πρὸς τὴν φύσιν, φασί. παῦσαι
<span class="lb" data-page="8.783" data-line="12" id="l8.783.12"></span>ἄνθρωπε. οὐδὲ φθεγξόμεθά ποτε τοῦτο, εἰ καὶ κελεύεις.
<span class="lb" data-page="8.783" data-line="13" id="l8.783.13"></span>ἀλλά σε καὶ εἰς συνθήκας ἕτοιμός εἰμι προσκαλέσασθαι.
<span class="lb" data-page="8.783" data-line="14" id="l8.783.14"></span>καὶ τοῦ λοιποῦ προΐτω καθάπερ τοῖς ἄλλοις ἀνθρώποις,
<span class="lb" data-page="8.783" data-line="15" id="l8.783.15"></span><span class="milestone ed2page" data-n="8.109" data-unit="ed2page" id="ed2page.8.109"></span>οὕτω καὶ ἡμῖν, εἰ βούλεσθε, τά τε τῶν πράξεων καὶ
<span class="lb" data-page="8.783" data-line="16" id="l8.783.16"></span>τὰ τῶν λόγων, ἐπειδὴ καὶ ἡμᾶς αὐτοὺς ὁρῶ περὶ πολλοῦ
<span class="lb" data-page="8.783" data-line="17" id="l8.783.17"></span>ποιουμένους, μηδὲν τῶν κατὰ τὸν βίον ὡμολογημένων τοῖς
<span class="lb" data-page="8.783" data-line="18" id="l8.783.18"></span>ἀνθρώποις ἅπασιν ἀνατρέπειν. ὡς οὖν ἐκείνοις περαίνεται
<span class="pb" data-page="8.784" id="p8.784"></span>
<span class="lb" data-page="8.784" data-line="1" id="l8.784.1"></span>τὰ κατὰ τὰς πράξεις, οὕτω καὶ ἡμῖν περαινέσθω, μὴ πολυπραγμονοῦσι
<span class="lb" data-page="8.784" data-line="2" id="l8.784.2"></span>περὶ τὸ φαινόμενον ἐναργῶς μηδὲν, ἀλλ’ ἐκ προχείρου
<span class="lb" data-page="8.784" data-line="3" id="l8.784.3"></span>πιστεύουσί τε καὶ ἑπομένοις, ὡς εἴ γέ τινος ἀπαγγέλλοντος
<span class="lb" data-page="8.784" data-line="4" id="l8.784.4"></span>ὑετοῦ γενομένου τὸν ποταμὸν αὐξηθέντα τὴν γέφυραν
<span class="lb" data-page="8.784" data-line="5" id="l8.784.5"></span>ἀνατρέψαι, παρών τις ὑμῶν κωλύει οὕτως ἁπλῶς, ὑετοῦ
<span class="lb" data-page="8.784" data-line="6" id="l8.784.6"></span>γενομένου, λέγειν, ἀλλὰ τοῦ φαινομένου γεγονέναι, μηδὲ
<span class="lb" data-page="8.784" data-line="7" id="l8.784.7"></span>ποταμὸν, ἀλλὰ τὸν φαινόμενον καὶ δοκοῦντα, μηδ’ αὐξηθέντα,
<span class="lb" data-page="8.784" data-line="8" id="l8.784.8"></span>ἀλλὰ ηὐξῆσθαι δόξαντα, μηδὲ τὴν γέφυραν καταβαλεῖν,
<span class="lb" data-page="8.784" data-line="9" id="l8.784.9"></span>ἀλλὰ φαίνεσθαι καταβεβληκότα, πῶς οὐκ ἂν δόξειε
<span class="lb" data-page="8.784" data-line="10" id="l8.784.10"></span>μαίνεσθαι; τί ποτ’ οὖν τοῖς ἄλλοις ἀνθρώποις ἅπασιν ἑτέρως
<span class="lb" data-page="8.784" data-line="11" id="l8.784.11"></span>διαλεγόμενοι μόνοις ἡμῖν πράγματα παρέχετε, καίτοι ταῖς
<span class="lb" data-page="8.784" data-line="12" id="l8.784.12"></span>αἰσθήσεσι χρωμένοις ἐπί τε τῶν κατὰ τὴν ἰατρικὴν κᾀν τῷ
<span class="lb" data-page="8.784" data-line="13" id="l8.784.13"></span>λοιπῷ βίῳ; εἶτα τὸν μὲν ἀσκὸν, εἰ οὕτως ἔτυχε, καὶ τὴν
<span class="lb" data-page="8.784" data-line="14" id="l8.784.14"></span>κύστιν καὶ τὸν θύλακον καὶ τὰς τῶν χαλκέων φύσας τί διαστέλλεσθαι
<span class="lb" data-page="8.784" data-line="15" id="l8.784.15"></span>λέγοντες καὶ συστέλλεσθαι τὸ φαίνεσθαι παρελείψατε,
<span class="lb" data-page="8.784" data-line="16" id="l8.784.16"></span>τῇ δ’ ἀρτηρίᾳ μόνῃ, τῇ τί ποθ’ ὑμᾶς κακὸν ἐργασαμένῃ,
<span class="lb" data-page="8.784" data-line="17" id="l8.784.17"></span>πράγματα παρέξετε, καὶ τὴν ἀπιστίαν τῶν φαινομένων
<span class="lb" data-page="8.784" data-line="18" id="l8.784.18"></span>κατ’ αὐτῆς κινήσετε, καὶ οὐχ ἁπλῶς ἐρεῖτε, διέσταλται καὶ
<span class="lb" data-page="8.784" data-line="19" id="l8.784.19"></span>διαστέλλεται, καὶ συνέσταλται καὶ συστέλλεται, ἀλλὰ φαίνεται
<span class="pb" data-page="8.785" id="p8.785"></span>
<span class="lb" data-page="8.785" data-line="1" id="l8.785.1"></span>διαστελλομένη, εἰ δὲ καὶ ὄντως διαστέλλεται, οὐκ οἶδα;
<span class="lb" data-page="8.785" data-line="2" id="l8.785.2"></span>παύσασθε πρὸς τοῦ Διὸς ἤδη ποτὲ μηδὲν προσήκουσι λήροις
<span class="lb" data-page="8.785" data-line="3" id="l8.785.3"></span>ἐπιφορτίζοντες τὴν τέχνην, ὡς οὖσαν καθ’ ἑαυτὴν μακράν.
<span class="lb" data-page="8.785" data-line="4" id="l8.785.4"></span>εἰ σχολὴν ἄγετε, καὶ τὸν βίον οὐκ ἀνατρέπειν, ἀλλ’ ὠφελεῖν
<span class="lb" data-page="8.785" data-line="5" id="l8.785.5"></span>προῄρησθε, καὶ τὴν τέχνην οὐ κωλύειν, ἀλλ’ αὔξειν ἐσπουδάσατε,
<span class="lb" data-page="8.785" data-line="6" id="l8.785.6"></span>τὴν φιλοτιμίαν ταύτην εἰς τὰ χρηστότερα τρέψατε. πολλὰ τῆς
<span class="lb" data-page="8.785" data-line="7" id="l8.785.7"></span>ἰατρικῆς εὑρήσετε ζητήσεως οὐ σμικρᾶς δεόμενα, περὶ ταῦτα
<span class="lb" data-page="8.785" data-line="8" id="l8.785.8"></span>δεινοὶ γίγνεσθε, τὴν σύνεσιν ἐν τούτοις ἐπιδείκνυσθε, τὴν
<span class="lb" data-page="8.785" data-line="9" id="l8.785.9"></span>δὲ τῶν ἐναργῶς· φαινομένων ἀπιστίαν ἤδη ποτὲ μισήσατε,
<span class="lb" data-page="8.785" data-line="10" id="l8.785.10"></span>πλέον οὐδὲν ἕξειν ἀπ’ αὐτῆς μέλλοντες, ἀναγκασθήσεσθε γὰρ
<span class="lb" data-page="8.785" data-line="11" id="l8.785.11"></span>ἑκόντες τε καὶ ἄκοντες ὡς πιστοῖς χρῆσθαι τοῖς ἐναργέσιν,
<span class="lb" data-page="8.785" data-line="12" id="l8.785.12"></span>ἢ οὐδὲ φθέγξασθαι ὑμῖν οὐδὲ τὸ βραχύτατον ἔσται. ὅταν
<span class="lb" data-page="8.785" data-line="13" id="l8.785.13"></span>οὖν ζητήσαντάς γε καὶ μὴ ζητήσαντας ἡ αὐτὴ χρῆσις ἐκδέχηται,
<span class="lb" data-page="8.785" data-line="14" id="l8.785.14"></span>περιττὸν τὸ ζητεῖν. εἰσὶ δ’ ἕτεραι πολλαὶ τοῖς ἀνθρώποις
<span class="lb" data-page="8.785" data-line="15" id="l8.785.15"></span>αἱ μὲν τῶν αἰσθήσεων ἀσκήσεις, αἱ δὲ καὶ τοῦ
<span class="lb" data-page="8.785" data-line="16" id="l8.785.16"></span>λογισμοῦ, περὶ ταύτας σπεύσατε, τὴν σχολὴν περὶ ταῦτα
<span class="lb" data-page="8.785" data-line="17" id="l8.785.17"></span>διάθεσθε, τοῖς δ’ ἐναργέσι χωρὶς ζητήσεως ὡς τοιούτοις οὖσι
<span class="lb" data-page="8.785" data-line="18" id="l8.785.18"></span>οἷα φαίνεται πιστεύετε. συγχωρήσαντες οὖν μοι λέγειν τὴν
<span class="lb" data-page="8.785" data-line="19" id="l8.785.19"></span>ἀρτηρίαν εἰς μῆκος καὶ πλάτος καὶ βάθος διαστέλλεσθαι, ﻿
<span class="pb" data-page="8.786" id="p8.786"></span>
<span class="lb" data-page="8.786" data-line="1" id="l8.786.1"></span>τὸ ἐπὶ τῷδε διασκέψασθε, πότερον αἰσθήσεσθαι δυνατόν ἐστι
<span class="lb" data-page="8.786" data-line="2" id="l8.786.2"></span>τῆς συστολῆς, ἢ οὔ. ἀλλ’ ὑμεῖς, ἵνα μηδὲ τοῦτο, μηδ’ ἄλλο
<span class="lb" data-page="8.786" data-line="3" id="l8.786.3"></span>ζητήσητε, τὴν περὶ τῆς ὑπάρξεως τῶν ἐναργῶν ἀπορίαν ἐκινήσατε,
<span class="lb" data-page="8.786" data-line="4" id="l8.786.4"></span>συχνὸν μέν τινα λόγων ἐσμὸν ἔχουσαν, οὐ μὴν καταβαλεῖν
<span class="lb" data-page="8.786" data-line="5" id="l8.786.5"></span>γε δυναμένην οὐδ’ ἀνατρέψαι τὴν χρείαν τῶν ἐναργῶν.
<span class="lb" data-page="8.786" data-line="6" id="l8.786.6"></span>ἡμεῖς οὖν ἔμπαλιν ὑμῖν πράξομεν· ἅπασι μὲν τοῖς φαινομένοις
<span class="lb" data-page="8.786" data-line="7" id="l8.786.7"></span>ἐναργῶς χωρὶς ζητήσεως χρησόμεθά τε καὶ πιστεύσομεν
<span class="lb" data-page="8.786" data-line="8" id="l8.786.8"></span>ὡς τοιούτοις οὖσιν οἷα καὶ φαίνεται, τὰ δ’ ἀμυδρότερα
<span class="lb" data-page="8.786" data-line="9" id="l8.786.9"></span>διασκεψόμεθα, τὰ μὲν τῷ λόγῳ, τὰ δὲ ταῖς αἰσθήσεσι,
<span class="lb" data-page="8.786" data-line="10" id="l8.786.10"></span>τὰ δ’ ἀμφοτέροις ἐπιχειροῦντες ἑλεῖν. ἥτις μὲν
<span class="lb" data-page="8.786" data-line="11" id="l8.786.11"></span>οὖν ἡ ὁδὸς τῆς εὑρέσεως αὐτῶν, ἐπὶ πλέον ἑτέρωθι λέγομεν,
<span class="lb" data-page="8.786" data-line="12" id="l8.786.12"></span>ἐν δὲ τῷ παρόντι τὸ χρήσιμον εἰς τὰ προκείμενα λεχθήσεται
<span class="lb" data-page="8.786" data-line="13" id="l8.786.13"></span>μόνον.
</p>
          </article>

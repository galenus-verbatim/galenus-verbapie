<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.3">
<span class="pb page1" data-page="8.786" id="p8.786"></span>
<span class="milestone ed1page page1" data-n="3.55" data-unit="ed1page" id="ed1page.3.55"></span>
<span class="milestone ed2page page1" data-n="8.109" data-unit="ed2page" id="ed2page.8.109"></span>
            <p>
<span class="lb" data-page="8.786" data-line="14" id="l8.786.14"></span>Ἀγαθίνου τοίνυν λέγοντος ἀναίσθητον
<span class="lb" data-page="8.786" data-line="15" id="l8.786.15"></span>εἶναι τὴν συστολὴν τῆς ἀρτηρίας, Ἡροφίλου δὲ διὰ παντὸς
<span class="lb" data-page="8.786" data-line="16" id="l8.786.16"></span>ὡς ὑπὲρ αἰσθητῆς διαλεγομένου, χαλεπὸν ὄντως ἦν καὶ ἄπορον
<span class="lb" data-page="8.786" data-line="17" id="l8.786.17"></span>ἑτέρῳ πρὸ θατέρου πιστεῦσαι, τοσαύτην μὲν ἀμφοτέρων
<span class="lb" data-page="8.786" data-line="18" id="l8.786.18"></span>σπουδὴν εἰσενηνεγμένων εἴς τε τἄλλα <span class="milestone ed2page" data-n="8.110" data-unit="ed2page" id="ed2page.8.110"></span>τῆς ἰατρικῆς καὶ
<span class="pb" data-page="8.787" id="p8.787"></span>
<span class="lb" data-page="8.787" data-line="1" id="l8.787.1"></span>τὴν περὶ τοὺς σφυγμοὺς τέχνην αὐξῆσαι, μακρῷ τε χρόνῳ
<span class="lb" data-page="8.787" data-line="2" id="l8.787.2"></span>τόν τε λογισμὸν καὶ τὴν αἴσθησιν ἱκανῶς γεγυμνασμένων.
<span class="lb" data-page="8.787" data-line="3" id="l8.787.3"></span>ἐδόκει δή μοι δίκαιον εἶναι πρῶτον μὲν ἀσκῆσαι τὴν ἁφὴν
<span class="lb" data-page="8.787" data-line="4" id="l8.787.4"></span>τῆς παρὰ μικρὸν αἰσθάνεσθαι διαφορᾶς, ἵν’ εἴπερ ἡμῖν αὐτοῖς
<span class="lb" data-page="8.787" data-line="5" id="l8.787.5"></span>ποτε καταφανὴς ἐναργῶς γένοιτο ἡ συστολὴ, μηκέτ’ ἄλλου
<span class="lb" data-page="8.787" data-line="6" id="l8.787.6"></span>δεοίμεθα μάρτυρος· δεύτερον δὲ καὶ τὴν τῶν πρεσβυτέρων
<span class="lb" data-page="8.787" data-line="7" id="l8.787.7"></span>ἱστορίαν ἀναλέξασθαι. τῶν πλείστων μὲν γὰρ καὶ τῶν
<span class="lb" data-page="8.787" data-line="8" id="l8.787.8"></span>ἀξιοπίστων αἰσθητὴν λεγόντων, μηδ’ ἂν ὅτι μάλιστα πολλῷ
<span class="lb" data-page="8.787" data-line="9" id="l8.787.9"></span>χρόνῳ τριβομένοις ἡμῖν ἔτ’ ἀναίσθητος φαίνηται, προαφίστασθαί
<span class="lb" data-page="8.787" data-line="10" id="l8.787.10"></span>τε καὶ ἀπογινώσκειν τῆς εὑρέσεως, εἰ δὲ μηδεὶς ἄλλος
<span class="lb" data-page="8.787" data-line="11" id="l8.787.11"></span>ἢ ὀλίγοι παντελῶς καὶ ἄπιστοι τοῦτο λέγοιεν, ἡμῖν τε
<span class="lb" data-page="8.787" data-line="12" id="l8.787.12"></span>περὶ αὐτὸ ἔχουσιν ἀδιάγνωστον φαίνεται, τηνικαῦτ’ ἤδη καὶ
<span class="lb" data-page="8.787" data-line="13" id="l8.787.13"></span>ἀπογινώσκειν τῆς εὑρέσεως αὐτοῦ καὶ ἀναίσθητον ὁμολογεῖν
<span class="lb" data-page="8.787" data-line="14" id="l8.787.14"></span>ὑπάρχειν. εὑρίσκοντες οὖν τοὺς μὲν Ἡροφιλείους σχεδὸν
<span class="lb" data-page="8.787" data-line="15" id="l8.787.15"></span>ἅπαντας αἰσθητὴν εἶναι λέγοντας, τοῦ δὲ περὶ τὸν Ἐρασίστρατον
<span class="lb" data-page="8.787" data-line="16" id="l8.787.16"></span>χοροῦ τοὺς μὲν ὁμολογοῦντας, τοὺς δ’ ἀρνουμένους,
<span class="lb" data-page="8.787" data-line="17" id="l8.787.17"></span>καὶ τρίτους τοὺς ἀπ’ Ἀθηναίου τοῦ Ἀτταλέως,
<span class="lb" data-page="8.787" data-line="18" id="l8.787.18"></span>ὧν εἷς ἦν καὶ Ἀγαθῖνος, ὡσαύτως πρὸς ἀλλήλους
<span class="pb" data-page="8.788" id="p8.788"></span>
<span class="lb" data-page="8.788" data-line="1" id="l8.788.1"></span>διαφερομένους, ὅσον μὲν ἐπὶ τῇ τῶν πρεσβυτέρων ἱστορίᾳ
<span class="lb" data-page="8.788" data-line="2" id="l8.788.2"></span>πλέον οὐδὲν <span class="milestone ed1page" data-n="3.56" data-unit="ed1page" id="ed1page.3.56"></span>ἡμῖν ἔγνωμεν ἐσόμενον, ἴσων σχεδὸν
<span class="lb" data-page="8.788" data-line="3" id="l8.788.3"></span>ἀριθμῷ τε καὶ ἀξιώματι τῶν ὁμολογούντων τοῖς ἀρνουμένοις
<span class="lb" data-page="8.788" data-line="4" id="l8.788.4"></span>ὑπαρχόντων· ἐφ’ ἡμῶν δ’ αὐτῶν ἅμα τοῖς διδασκάλοις
<span class="lb" data-page="8.788" data-line="5" id="l8.788.5"></span>διεσκοπούμεθα, μηδ’ αὐτοῖς ὁμολογοῦσι σαφῆ
<span class="lb" data-page="8.788" data-line="6" id="l8.788.6"></span>διάγνωσιν ἐσχηκέναι ποτὲ τῆς συστολῆς. ἐν τούτῳ δ’, οἷα
<span class="lb" data-page="8.788" data-line="7" id="l8.788.7"></span>εἰκὸς, καὶ λόγῳ τινὲς ἐκινοῦντο, καὶ πᾶσι μὲν αὐτοῖς ἐδόκει
<span class="lb" data-page="8.788" data-line="8" id="l8.788.8"></span>πιθανὸν εἶναι μὴ δύνασθαι τῆς ἀποχωρούσης ἀρτηρίας
<span class="lb" data-page="8.788" data-line="9" id="l8.788.9"></span>αἰσθάνεσθαι τὴν ἁφήν· ἤτοι γὰρ τῆς κινήσεως αὐτῆς, ἢ τῆς
<span class="lb" data-page="8.788" data-line="10" id="l8.788.10"></span>ἅμ’ αὐτῆς πληγῆς αἴσθησιν ἡμῖν γίγνεσθαι κατὰ τὴν διαστολὴν,
<span class="lb" data-page="8.788" data-line="11" id="l8.788.11"></span>ἀποχωρούσης δὲ καὶ συστελλομένης οὔτε πληγῆς ἔθ’
<span class="lb" data-page="8.788" data-line="12" id="l8.788.12"></span>ἡμᾶς οὔτε κινήσεως αἰσθάνεσθαι· τῶν γὰρ ὁμιλούντων
<span class="lb" data-page="8.788" data-line="13" id="l8.788.13"></span>αὐτῇ καὶ προσιόντων καὶ ψαυόντων, οὐ τῶν ἀφισταμένων
<span class="lb" data-page="8.788" data-line="14" id="l8.788.14"></span>εἶναι διαγνωστικὴν, ἐπεὶ οὕτως ἂν καὶ τῶν ἐκ μακροῦ διαστήματος
<span class="lb" data-page="8.788" data-line="15" id="l8.788.15"></span>εἰς ἐπίγνωσιν ἐλθεῖν, εἴπερ ἅπαξ αὐτῇ συγχωρηθείη
<span class="lb" data-page="8.788" data-line="16" id="l8.788.16"></span>τῶν οὐχ ἁπτομένων αἰσθάνεσθαι. ταῦτα καὶ τοιαῦτα
<span class="lb" data-page="8.788" data-line="17" id="l8.788.17"></span>λέγοντες, ἀνέπειθόν με ῥᾳδίως, ὡς ἂν καὶ αὐτὴν τὴν ἁφὴν
<span class="lb" data-page="8.788" data-line="18" id="l8.788.18"></span>μάρτυρα ὧν ἔφασκον ἔχοντες. οὐ γὰρ ᾐσθανόμην τῆς συστελλομένης
<span class="pb" data-page="8.789" id="p8.789"></span>
<span class="lb" data-page="8.789" data-line="1" id="l8.789.1"></span>τῆς ἀρτηρίας καὶ ὀλίγου δεῖν ἀπέστην ὡς οὐκ αἰσθητῆς
<span class="lb" data-page="8.789" data-line="2" id="l8.789.2"></span>αὐτῆς, εἰ μή μοί ποτε καθάπερ ἐκ παρατρίψεως πυκνῆς
<span class="lb" data-page="8.789" data-line="3" id="l8.789.3"></span>πῦρ ἐξαφθὲν καὶ λάμψαν ἐναργῶς ἔδειξε τὸ ἀληθὲς, ὥστε
<span class="lb" data-page="8.789" data-line="4" id="l8.789.4"></span>μηκέτι ἑτέρων δεῖσθαι μαρτύρων καὶ κριτῶν, ἀλλ’ αὐτὸν ἱκανὸν
<span class="lb" data-page="8.789" data-line="5" id="l8.789.5"></span>ἐμαυτῷ γενέσθαι. δηλώσω δὲ τὸ σύμπαν, ἐντεῦθεν
<span class="lb" data-page="8.789" data-line="6" id="l8.789.6"></span>ἀρξάμενος, ὅθεν περ καὶ αὐτὸν ἐμὲ ὁ λόγος ἐποδήγησεν.
<span class="lb" data-page="8.789" data-line="7" id="l8.789.7"></span>ἐπειδὴ τῶν ἁπτομένων σωμάτων τὰ μὲν ἐπιπολῆς ἀλλήλων
<span class="lb" data-page="8.789" data-line="8" id="l8.789.8"></span>ἅπτεται ψαύοντα μόνον, ἕτερά τε βιάζεται καὶ ὠθεῖ καὶ ἀνατρέπει,
<span class="lb" data-page="8.789" data-line="9" id="l8.789.9"></span>κᾀνταῦθα τὸ μὲν ἰσχυρότερόν τε καὶ σκληρότερον
<span class="lb" data-page="8.789" data-line="10" id="l8.789.10"></span>οἷον ἐγκαταβαίνει τῷ ἀσθενεστέρῳ τε καὶ μαλακωτέρῳ, θάτερον
<span class="lb" data-page="8.789" data-line="11" id="l8.789.11"></span>δ’ εἴκει τε καὶ ἀνατρέπεται καὶ οἷον περισχίζεται τῷ
<span class="lb" data-page="8.789" data-line="12" id="l8.789.12"></span>βιαζομένῳ τὴν διάλυσιν αὐτῶν ἀπ’ ἀλλήλων, οὐ τὸν αὐτὸν
<span class="lb" data-page="8.789" data-line="13" id="l8.789.13"></span>ἐνδέχεται γίγνεσθαι τρόπον, ἀλλὰ τὰ μὲν ἐπιπολῆς ἁπτόμενα
<span class="lb" data-page="8.789" data-line="14" id="l8.789.14"></span>καὶ ἀποχωρεῖ ἀθρόως, ὅσα δ’ εἴκοντος τοῦ μαλακωτέρου
<span class="lb" data-page="8.789" data-line="15" id="l8.789.15"></span>προσωτέρω ἰόντα οἷον ἐγκαταβαίνει αὐτῷ, ταῦτα οὐκ ἔτ’
<span class="lb" data-page="8.789" data-line="16" id="l8.789.16"></span>ἀθρόως ἀφίσταται, ἀλλ’ ὅσον ἀπὸ τῆς πρώτης προσβολῆς
<span class="lb" data-page="8.789" data-line="17" id="l8.789.17"></span>ἐσωτέρω χωροῦντα ἐβιάσατο, τοσοῦτον ἀποχωριζομένοις
<span class="lb" data-page="8.789" data-line="18" id="l8.789.18"></span>αὐτοῖς αἰσθητὸν φυλάττεται. χρόνος γάρ τις ἐν τῷ μεταξὺ
<span class="pb" data-page="8.790" id="p8.790"></span>
<span class="lb" data-page="8.790" data-line="1" id="l8.790.1"></span>γενήσεται τῆς τε πρώτης ὁρμῆς τοῦ ἀφίστασθαι καὶ τῆς
<span class="lb" data-page="8.790" data-line="2" id="l8.790.2"></span>ἐσχάτης τελευτῆς, μεθ’ ἣν οὐκέτ’ ἀφίστασθαι, ἀλλ’ ἐφεστάναι
<span class="lb" data-page="8.790" data-line="3" id="l8.790.3"></span>ἤδη λεχθήσεται, ἐν ᾧ χρόνῳ παντὶ κατὰ βραχὺ μὲν ἀποχωροῦντος
<span class="lb" data-page="8.790" data-line="4" id="l8.790.4"></span>τοῦ ἑτέρου, κατὰ βραχὺ δὲ τῆς θατέρου θλίψεως
<span class="lb" data-page="8.790" data-line="5" id="l8.790.5"></span>ἐκλυομένης, ἑκατέρων ἡ κίνησις αἰσθητὴ γενήσεται. εἰ δὲ δὴ
<span class="lb" data-page="8.790" data-line="6" id="l8.790.6"></span>καὶ τοῦτο προσείη, ὥστε τὸ μὲν κινούμενον κάτωθεν ἄνω
<span class="lb" data-page="8.790" data-line="7" id="l8.790.7"></span>φέρεσθαι, τὸ δ’ ἁπτόμενον ἄνωθεν ἐπικεῖσθαι, πρὸς τῷ
<span class="lb" data-page="8.790" data-line="8" id="l8.790.8"></span>τῆς θλίψεως ἀφαιρεῖσθαι τὸ ἐπικείμενον ἔτι καὶ οἷον καταπίπτειν
<span class="lb" data-page="8.790" data-line="9" id="l8.790.9"></span>αὐτῷ συμβήσεται, τοῦ πρότερον ἀντερείδοντός τε καὶ
<span class="lb" data-page="8.790" data-line="10" id="l8.790.10"></span>ὠθοῦντος ἄνω νῦν κάτω φερομένου.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.4">
<span class="pb page1" data-page="8.790" id="p8.790"></span>
<span class="milestone ed1page page1" data-n="3.56" data-unit="ed1page" id="ed1page.3.56"></span>
<span class="milestone ed2page page1" data-n="8.110" data-unit="ed2page" id="ed2page.8.110"></span>
            <p>
<span class="lb" data-page="8.790" data-line="11" id="l8.790.11"></span><span class="milestone ed2page" data-n="8.111" data-unit="ed2page" id="ed2page.8.111"></span>Ταῦτα διά τε κύστεων καὶ ἀσκῶν
<span class="lb" data-page="8.790" data-line="12" id="l8.790.12"></span>καὶ φυσῶν καὶ τῶν τοιούτων ἁπάντων ὀργάνων ἔνεστι πείρᾳ
<span class="lb" data-page="8.790" data-line="13" id="l8.790.13"></span>μαθεῖν, ὅτῳ μὴ πάνυ ἐναργὴς ἡ διὰ τοῦ λόγου ἔνδειξις.
<span class="lb" data-page="8.790" data-line="14" id="l8.790.14"></span>εὑρεθήσεται γὰρ ἐπὶ πάντων ἔνθα μὲν ἀβίαστος ἡ τῶν
<span class="lb" data-page="8.790" data-line="15" id="l8.790.15"></span>ἁπτομένων ὁμιλία καὶ ἡ ἀποχώρησις ἄνευ χρόνου γιγνομένη,
<span class="lb" data-page="8.790" data-line="16" id="l8.790.16"></span>θατέρου δ’ ὑπάρχοντος ἰσχυροτέρου, εἰς ὅσον ἂν ὠθούμενον
<span class="lb" data-page="8.790" data-line="17" id="l8.790.17"></span>εἴη τὸ ἀσθενέστερον, εἰς τοσοῦτο καὶ τὸ κινούμενον, ὅταν
<span class="lb" data-page="8.790" data-line="18" id="l8.790.18"></span>ἀφίστηται τὸ βιασάμενον. εἰ δὲ δὴ καὶ κάτωθεν ἄνω τὸ
<span class="lb" data-page="8.790" data-line="19" id="l8.790.19"></span>θλῖβον ἔρχοιτο, πολὺ δήπου ῥᾷόν τε καὶ θᾶττον τηνικαῦτα ﻿
<span class="pb" data-page="8.791" id="p8.791"></span>
<span class="lb" data-page="8.791" data-line="1" id="l8.791.1"></span>τὸ ἀσθενέστερον ἀκολουθήσει τῷ ἰσχυροτέρῳ, σύμμαχον τῆς
<span class="lb" data-page="8.791" data-line="2" id="l8.791.2"></span>ἀκολουθήσεως προσλαβὸν τὴν εἰς τὸ κάτω ῥοπήν. δυνήσει δὲ
<span class="lb" data-page="8.791" data-line="3" id="l8.791.3"></span>πληρώσας ἢ ἀσκὸν ἢ κύστιν ἤ τι τοιοῦτον ἄλλο ὑγρᾶς
<span class="lb" data-page="8.791" data-line="4" id="l8.791.4"></span>οὐσίας ἢ ἀέρος ἐπιπολῆς μὲν ψαύειν αἴρων τε καὶ αὖθις
<span class="lb" data-page="8.791" data-line="5" id="l8.791.5"></span>προσφέρων μὲν δακτύλους, ἔπειτα δ’ ἤδη καὶ ὠθεῖν τε καὶ
<span class="lb" data-page="8.791" data-line="6" id="l8.791.6"></span>βιάζεσθαι πρόσω, κᾀνταῦθα πάλιν ἐναλλὰξ αἴρων τε καὶ
<span class="lb" data-page="8.791" data-line="7" id="l8.791.7"></span>προσφέρων. ὄψει γὰρ ἐναργῶς τὴν μὲν ἑτέραν τῶν ἀποχωρήσεων
<span class="lb" data-page="8.791" data-line="8" id="l8.791.8"></span>τὴν ἐπὶ τῇ ψαύσει χωρὶς αἰσθητοῦ χρόνου, τὴν δ’
<span class="lb" data-page="8.791" data-line="9" id="l8.791.9"></span>ἑτέραν τὴν ἐπὶ τῇ θλίψει μετά τινος ἀεὶ χρόνου γιγνομένην.
<span class="lb" data-page="8.791" data-line="10" id="l8.791.10"></span>καὶ κατὰ μὲν τὴν προτέραν ἀκίνητον ὄψει τὸ ἀγγεῖον,
<span class="lb" data-page="8.791" data-line="11" id="l8.791.11"></span>εἴτε προσάγοις εἴτ’ ἀπάγοις τὸν δάκτυλον, ἐν δὲ τῇ δευτέρᾳ
<span class="lb" data-page="8.791" data-line="12" id="l8.791.12"></span>κινούμενον οὐ προσβάλλοντος μόνον, ἀλλὰ καὶ ἀφαιροῦντος.
<span class="lb" data-page="8.791" data-line="13" id="l8.791.13"></span>ἀνάλογον δή μοι τίθει τῷ μὲν δακτύλῳ ἀρτηρίαν, τῷ
<span class="lb" data-page="8.791" data-line="14" id="l8.791.14"></span>δ’ ἀγγείῳ τὸ ἐφαπτόμενον αὐτῆς σῶμα, καὶ μένοντος δηλονότι
<span class="lb" data-page="8.791" data-line="15" id="l8.791.15"></span>τοῦ ἁπτομένου καθ’ ἕνα καὶ τὸν αὐτὸν τρόπον, ἡ ἀρτηρία
<span class="lb" data-page="8.791" data-line="16" id="l8.791.16"></span>κινουμένη προσίτω τε καὶ ἀποχωρείτω. γιγνέσθω δὲ
<span class="lb" data-page="8.791" data-line="17" id="l8.791.17"></span>ἡ μέν τις προσβολὴ τῆς ἀρτηρίας τῷ ἔξωθεν ἁπτομένῳ σώματι
<span class="lb" data-page="8.791" data-line="18" id="l8.791.18"></span>οἷον ψαῦσίς τε καὶ ἐπαφὴ, καθάπερ ἐπὶ τῶν ἀμυδρῶν
<span class="pb" data-page="8.792" id="p8.792"></span>
<span class="lb" data-page="8.792" data-line="1" id="l8.792.1"></span>ἔχει σφυγμῶν, ἡ δέ τις οὐ ψαῦσις μόνον, ἀλλὰ καὶ εἰς τὸ
<span class="lb" data-page="8.792" data-line="2" id="l8.792.2"></span>βάθος ὦσις, ὡς ἐπὶ τῶν σφοδρῶν. ἀνάγκη τοίνυν ἐπὶ μὲν
<span class="lb" data-page="8.792" data-line="3" id="l8.792.3"></span>τῆς προτέρας, ὅταν ἡ ἀρτηρία συστέλληται, τὸ μὲν, ὅτι
<span class="lb" data-page="8.792" data-line="4" id="l8.792.4"></span>ἀπεχώρησε τοῦ ἔξωθεν ἁπτομένου δύνασθαι λέγειν, τὸ δ’,
<span class="lb" data-page="8.792" data-line="5" id="l8.792.5"></span>ὅτι νῦν ἀποχωρεῖ μὴ δύνασθαι. χρόνου γὰρ ἡ τοιαύτη χρῄζει
<span class="lb" data-page="8.792" data-line="6" id="l8.792.6"></span>διάγνωσις, ἀθρόως δὲ καὶ χωρὶς αἰσθητοῦ χρόνου τῶν
<span class="lb" data-page="8.792" data-line="7" id="l8.792.7"></span>ἐπιπολῆς ἁπτομένων σωμάτων αἱ ἀποστάσεις γίγνονται. κατὰ
<span class="lb" data-page="8.792" data-line="8" id="l8.792.8"></span>δὲ τὴν ἑτέραν προσβολὴν τῆς ἀρτηρίας τὴν ἐπὶ τῶν σφοδρῶν
<span class="lb" data-page="8.792" data-line="9" id="l8.792.9"></span>σφυγμῶν, ὑφ’ ἧς ἀπωθεῖσθαι τὴν ἁφὴν ἡμῶν συμβέβηκε,
<span class="lb" data-page="8.792" data-line="10" id="l8.792.10"></span>πρότερον μὲν τοῦ χωρίζεσθαι ἡ αἴσθησις, ἐφεξῆς δ’ αὐτοῦ
<span class="lb" data-page="8.792" data-line="11" id="l8.792.11"></span>τοῦ κεχωρίσθαι ἡ διάγνωσις, οὐκέτι τῆς αἰσθήσεως τοῦτο
<span class="lb" data-page="8.792" data-line="12" id="l8.792.12"></span>γνωριζούσης, ἀλλὰ τῷ παύεσθαι τὸ ταύτης πάθος τοῦ
<span class="lb" data-page="8.792" data-line="13" id="l8.792.13"></span>νοῦ τότε ὡς χωριζόμενον νῦν κεχωρίσθαι συλλογισαμένου,
<span class="lb" data-page="8.792" data-line="14" id="l8.792.14"></span>τοῦ δ’ ἐπιπολῆς ἁπτομένου τὸ μὲν χωρίζεσθαι παντάπασιν
<span class="lb" data-page="8.792" data-line="15" id="l8.792.15"></span>ἀδιάγνωστον, τὸ κεχωρίσθαι δὲ κᾀπὶ τούτων συλλογισμῷ
<span class="lb" data-page="8.792" data-line="16" id="l8.792.16"></span>ληπτέον.
</p>
          </article>

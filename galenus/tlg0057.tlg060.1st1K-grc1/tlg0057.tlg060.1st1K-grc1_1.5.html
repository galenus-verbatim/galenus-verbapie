<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.5">
<span class="pb page1" data-page="8.792" id="p8.792"></span>
<span class="milestone ed1page page1" data-n="3.56" data-unit="ed1page" id="ed1page.3.56"></span>
<span class="milestone ed2page page1" data-n="8.111" data-unit="ed2page" id="ed2page.8.111"></span>
            <p>
<span class="lb" data-page="8.792" data-line="17" id="l8.792.17"></span>Ὅτι δ’ οὐ προσιόντος, ἢ ἀπιόντος, ἢ
<span class="lb" data-page="8.792" data-line="18" id="l8.792.18"></span>θλίβοντος, ἢ ἁπτομένου, ἢ ἀπωθουμένου πρώτην αἴσθησιν
<span class="lb" data-page="8.792" data-line="19" id="l8.792.19"></span>ἔχομεν, ἄνευ τῶν κατὰ τὸ ἡμέτερον σῶμα παθημάτων, οὐδ’
<span class="pb" data-page="8.793" id="p8.793"></span>
<span class="lb" data-page="8.793" data-line="1" id="l8.793.1"></span>αὐτὸ οἴομαι λανθάνειν. αἰσθανόμεθα μὲν γὰρ ἀνατρεπομένης
<span class="lb" data-page="8.793" data-line="2" id="l8.793.2"></span>ἡμῶν τῆς σαρκὸς ἅμα τῷ περικειμένῳ δέρματι κατὰ τὴν
<span class="lb" data-page="8.793" data-line="3" id="l8.793.3"></span>προσβολὴν τῶν σφοδρῶν σφυγμῶν, συνεισέρχεται δὲ αὐτῷ
<span class="lb" data-page="8.793" data-line="4" id="l8.793.4"></span>κινουμένου τε καὶ βιαζομένου ἡ γνῶσις. καὶ μὲν δὴ καὶ ἀποχωρούσης
<span class="lb" data-page="8.793" data-line="5" id="l8.793.5"></span>τῆς ἀρτηρίας, ἡ μὲν αἴσθησίς ἐστι τῆς ἐν αὐτῷ τῷ
<span class="lb" data-page="8.793" data-line="6" id="l8.793.6"></span>ἡμετέρῳ σώματι κινήσεως. ἕπεται γὰρ τὸ εἴσω θλιβὲν ἢ τοῦ
<span class="lb" data-page="8.793" data-line="7" id="l8.793.7"></span>δέρματος ἡμῶν ἢ τῆς σαρκὸς μόριον ἀφισταμένῃ τῇ ἀρτηρίᾳ,
<span class="lb" data-page="8.793" data-line="8" id="l8.793.8"></span>τὴν ἐξ ἀρχῆς χώραν, ὅθεν ἀπεώσθη, καταλαμβανομένῃ,
<span class="lb" data-page="8.793" data-line="9" id="l8.793.9"></span>ἡ δὲ τοῦ χωρίζεσθαι γνῶσις συνεπινοεῖται. πρῶτα γάρ ἐστιν
<span class="lb" data-page="8.793" data-line="10" id="l8.793.10"></span>αἰσθητὰ ἐν τοῖς ἡμετέροις <span class="milestone ed2page" data-n="8.112" data-unit="ed2page" id="ed2page.8.112"></span>σώμασι τὰ παθήματα, δεύτερα
<span class="lb" data-page="8.793" data-line="11" id="l8.793.11"></span>δὲ τὰ τούτων ποιητικὰ, ἐκτὸς ὑποκείμενα. τῆς τε οὖν
<span class="lb" data-page="8.793" data-line="12" id="l8.793.12"></span>μετὰ τὴν θλίψιν ἀποχωρούσης τῆς ἀρτηρίας γινομένης ἡμῖν
<span class="lb" data-page="8.793" data-line="13" id="l8.793.13"></span>ἐν τοῖς ἁπτομένοις μορίοις κινήσεως αἰσθανόμενοι πρό τῆς
<span class="lb" data-page="8.793" data-line="14" id="l8.793.14"></span>ἐπὶ τῶν σφοδρῶν σφυγμῶν, κατὰ τοῦτο καὶ τὴν συστολὴν
<span class="lb" data-page="8.793" data-line="15" id="l8.793.15"></span>τῆς ἀρτηρίας ὑποπίπτειν αἰσθήσει φαμὲν, ὡς τῶν ποιούντων
<span class="lb" data-page="8.793" data-line="16" id="l8.793.16"></span>δηλονότι τὰ ἐν ἡμῖν πάθη συγκεχωρημένων αἰσθητῶν καλεῖσθαι·
<span class="lb" data-page="8.793" data-line="17" id="l8.793.17"></span>τό τε τῆς θλίψεως ἄνισον ἐνδείκνυται τὴν τοῦ
<span class="lb" data-page="8.793" data-line="18" id="l8.793.18"></span>θλίβοντος ἐπάνοδον. οὐδὲ γὰρ οὐδὲ τὴν ῥώμην οὐδὲ τὴν
<span class="lb" data-page="8.793" data-line="19" id="l8.793.19"></span>κίνησιν αὐτοῦ δι’ ἄλλου τινὸς ἐγνωρίσαμεν ἢ διὰ τοῦ τῆς
<span class="pb" data-page="8.794" id="p8.794"></span>
<span class="lb" data-page="8.794" data-line="1" id="l8.794.1"></span>θλίψεως ἀνίσου. ἐπιβαλλόντων γὰρ ἡμῶν τοὺς δακτύλους
<span class="lb" data-page="8.794" data-line="2" id="l8.794.2"></span>τοῖς σφοδροῖς σφυγμοῖς, ἡ μὲν πρώτη προσβολὴ βραχὺ παντελῶς
<span class="lb" data-page="8.794" data-line="3" id="l8.794.3"></span>ὠθεῖ τὴν ἁφὴν, ἀπὸ ταύτης δ’ ἀεὶ καὶ μᾶλλον ἄχρι
<span class="lb" data-page="8.794" data-line="4" id="l8.794.4"></span>τῆς τελευτῆς ἐπιτείνεται ἡ θλίψις, ἥτις ἐνδείκνυται δηλονότι
<span class="lb" data-page="8.794" data-line="5" id="l8.794.5"></span>τήν τε κίνησιν καὶ τὴν ῥώμην τοῦ ἀπωθουμένου. θαυμαστὸν
<span class="lb" data-page="8.794" data-line="6" id="l8.794.6"></span>γὰρ δὴ, ὅπως οἱ ἀμυδροὶ σφυγμοὶ, κᾂν μέγιστοι τυγχάνωσιν
<span class="lb" data-page="8.794" data-line="7" id="l8.794.7"></span>ὄντες, οὐχ ὅπως μικροὶ παντελῶς<span class="milestone ed1page" data-n="3.57" data-unit="ed1page" id="ed1page.3.57"></span> φαίνονται θλιβόντων,
<span class="lb" data-page="8.794" data-line="8" id="l8.794.8"></span>ἀλλὰ καὶ παντάπασιν ἀφανίζονται. καί τις ἴσως ἀγνοῶν, ὡς
<span class="lb" data-page="8.794" data-line="9" id="l8.794.9"></span>χρὴ τῶν τοιούτων ἐπιπολῆς ψαύειν, ἄσφυκτον εἶναι φήσει
<span class="lb" data-page="8.794" data-line="10" id="l8.794.10"></span>τὸν ἄνθρωπον, ἐξ ὧν αὐτὸς κακῶς ἥψατο ψευδῶς ἀποφηνάμενος.
<span class="lb" data-page="8.794" data-line="11" id="l8.794.11"></span>οἱ σφοδροὶ δ’ ἅπαν τοὐναντίον ἐρειδόντων ἰσχυρῶς
<span class="lb" data-page="8.794" data-line="12" id="l8.794.12"></span>δέονται τῶν ἁπτομένων εἰς τὴν τῆς ῥώμης αὐτῶν διάγνωσιν.
<span class="lb" data-page="8.794" data-line="13" id="l8.794.13"></span>ἀπωθεῖσθαι γὰρ τηνικαῦτά σοι μᾶλλον δόξουσιν,
<span class="lb" data-page="8.794" data-line="14" id="l8.794.14"></span>ὅταν ἐπὶ πλεῖον αὐτοὺς βιάζῃ. καὶ γοῦν καὶ τὴν συστολὴν
<span class="lb" data-page="8.794" data-line="15" id="l8.794.15"></span>αἰσθητὴν οἱ σφοδροὶ μὲν ἅπαντες ἔχουσι, τῶν ἀμυδρῶν δ’
<span class="lb" data-page="8.794" data-line="16" id="l8.794.16"></span>οὐδεὶς, αὐτῶν δὲ τῶν σφοδρῶν ἄλλος ἄλλου μᾶλλον, ἢ
<span class="lb" data-page="8.794" data-line="17" id="l8.794.17"></span>παρ’ αὐτὸ τὸ μᾶλλόν τε καὶ ἧττον ἐν τῇ σφοδρότητι, ἢ διὰ
<span class="lb" data-page="8.794" data-line="18" id="l8.794.18"></span>μέγεθος καὶ μικρότητα, ἢ διὰ σκληρότητα καὶ μαλακότητα,
<span class="pb" data-page="8.795" id="p8.795"></span>
<span class="lb" data-page="8.795" data-line="1" id="l8.795.1"></span>ἢ διὰ βραδύτητα καὶ τάχος. ὅστις γὰρ ἂν μέγιστός θ’ ἅμα
<span class="lb" data-page="8.795" data-line="2" id="l8.795.2"></span>καὶ σφοδρότατος καὶ σκληρὸς, καθ’ ὅσον οἷόν τε μεγέθει
<span class="lb" data-page="8.795" data-line="3" id="l8.795.3"></span>μιχθῆναι σκληρότητα, καὶ μὴ ταχὺς, σαφεστάτην οὗτος ἔχει
<span class="lb" data-page="8.795" data-line="4" id="l8.795.4"></span>τὴν συστολήν. οἱ δ’ ἄλλοι πάντες καθ’ ὅσον ἂν τούτων τινὸς
<span class="lb" data-page="8.795" data-line="5" id="l8.795.5"></span>ἔλαττον ἢ πλέον μετέχωσι, κατὰ τοσοῦτον ῥᾷον ἢ χαλεπώτερον
<span class="lb" data-page="8.795" data-line="6" id="l8.795.6"></span>γνωσθήσονται. προσεθήκαμεν δ’ ἐπὶ τῆς κατὰ τὴν
<span class="lb" data-page="8.795" data-line="7" id="l8.795.7"></span>σκληρότητα καὶ τὸ μέγεθος μίξεως τὸ, καθ’ ὅσον ἐνδέχεται,
<span class="lb" data-page="8.795" data-line="8" id="l8.795.8"></span>τοῦδε χάριν, ἵνα μή τις ὑπονοήσῃ δύνασθαί ποτε γενέσθαι
<span class="lb" data-page="8.795" data-line="9" id="l8.795.9"></span>τὸν αὐτὸν ἅμα σφυγμὸν ὥσπερ μέγιστόν τε καὶ σφοδρότατον,
<span class="lb" data-page="8.795" data-line="10" id="l8.795.10"></span>οὕτω καὶ σκληρότατον. οὐ γὰρ οἷόν τε συνελθεῖν ὥσπερ
<span class="lb" data-page="8.795" data-line="11" id="l8.795.11"></span>σφοδρότητι τὸ μέγεθος, οὕτω καὶ σκληρότητι, μεγίστους
<span class="lb" data-page="8.795" data-line="12" id="l8.795.12"></span>μὲν γὰρ καὶ σφοδροτάτους σφυγμοὺς πολλάκις ἂν εὕροις,
<span class="lb" data-page="8.795" data-line="13" id="l8.795.13"></span>σκληροτάτους δ’ ἅμα καὶ μεγίστους τοὺς αὐτοὺς οὐκ ἂν εὕροις,
<span class="lb" data-page="8.795" data-line="14" id="l8.795.14"></span>οὐ μὴν οὐδὲ σκληροὺς ἅμα καὶ μεγίστους, ἀλλ’ ὁ μέσος
<span class="lb" data-page="8.795" data-line="15" id="l8.795.15"></span>σκληροῦ καὶ μαλακοῦ σφυγμὸς, ὁ σύμμετρός τε κατὰ φύσιν,
<span class="lb" data-page="8.795" data-line="16" id="l8.795.16"></span>ἅμα τῷ μεγίστῳ πολλάκις εὑρίσκεται. καὶ μὲν δὴ καὶ
<span class="lb" data-page="8.795" data-line="17" id="l8.795.17"></span>σκληρόν θ’ ἅμα καὶ σφοδρὸν τὸν αὐτὸν εὑρήσεις πολλάκις,
<span class="lb" data-page="8.795" data-line="18" id="l8.795.18"></span>καὶ σκληρός θ’ ἅμα καὶ σφοδρότατος ἔστιν ὅτε φαίνεται, ﻿
<span class="pb" data-page="8.796" id="p8.796"></span>
<span class="lb" data-page="8.796" data-line="1" id="l8.796.1"></span>σφοδρότατον δὲ καὶ σκληρότατον οὐκέτ’ ἂν εὕροις τὸν αὐτὸν,
<span class="lb" data-page="8.796" data-line="2" id="l8.796.2"></span>ὥσπερ οὐδὲ μέγιστόν τε ἅμα καὶ σφοδρότατον καὶ ταχύτατον,
<span class="lb" data-page="8.796" data-line="3" id="l8.796.3"></span>ἀλλ’ οἱ μέγιστοι καὶ σφοδρότατοι τοὐπίπαν μὲν
<span class="lb" data-page="8.796" data-line="4" id="l8.796.4"></span>καὶ ταχεῖς εἰσιν, εἰ δὲ μὴ, ἀλλ’ οὐδὲ βραδεῖς γε. εἰ μὲν οὖν
<span class="lb" data-page="8.796" data-line="5" id="l8.796.5"></span>ἐνεδέχετο τὸν αὐτὸν ἅμα γενέσθαι σφυγμὸν σφοδρότατόν τε καὶ
<span class="lb" data-page="8.796" data-line="6" id="l8.796.6"></span>μέγιστον καὶ σκληρότατον καὶ βραδύτατον, ἡ πασῶν σαφεστάτη
<span class="lb" data-page="8.796" data-line="7" id="l8.796.7"></span>τῶν συστολῶν ἐπὶ τῶν τοιούτων ἐφαίνετ’ ἄν. ἐπεὶ δ’ ἀδύνατος
<span class="lb" data-page="8.796" data-line="8" id="l8.796.8"></span>ἡ μίξις, ὁ σφοδρότατος ἔτι καὶ μέγιστος καὶ μὴ μαλακὸς
<span class="lb" data-page="8.796" data-line="9" id="l8.796.9"></span>καὶ μὴ ταχὺς ἐναργεστάτην ἕξει τὴν συστολήν. σαφῆ δὲ καὶ
<span class="lb" data-page="8.796" data-line="10" id="l8.796.10"></span>ὁ σφοδρότατός γε καὶ μέγας καὶ σκληρός· καὶ μὲν δὴ καὶ ὅσοι
<span class="lb" data-page="8.796" data-line="11" id="l8.796.11"></span>σφοδροί θ’ ἅμα καὶ μεγάλοι καὶ σκληροὶ, καὶ τούτων ἧττον
<span class="lb" data-page="8.796" data-line="12" id="l8.796.12"></span>μὲν ἢ τῶν πρόσθεν, ὅμως δ’ ἔτι σαφὴς ἱκανῶς ἡ συστολή.
<span class="lb" data-page="8.796" data-line="13" id="l8.796.13"></span>τούτων δ’ ἧττον, ἀλλὰ καὶ αὕτη σαφὴς ἡ τοῦ σφοδροῦ καὶ
<span class="lb" data-page="8.796" data-line="14" id="l8.796.14"></span>μεγάλου καὶ μαλακοῦ. σαφὴς δ’ ἔτι καὶ ἡ τοῦ σφοδροῦ τε
<span class="lb" data-page="8.796" data-line="15" id="l8.796.15"></span>ἅμα καὶ συμμέτρου κατὰ μέγεθος καὶ σκληρότητα· τούτου δ’
<span class="lb" data-page="8.796" data-line="16" id="l8.796.16"></span>ἀσαφεστέραν ἔχει τὴν συστολὴν, <span class="milestone ed2page" data-n="8.113" data-unit="ed2page" id="ed2page.8.113"></span>οὐ μὴν ἀδιάγνωστόν γ’
<span class="lb" data-page="8.796" data-line="17" id="l8.796.17"></span>ὁ μέγας μὲν, σύμμετρος δ’ ἐν ταῖς λοιπαῖς δύο διαφοραῖς.
<span class="lb" data-page="8.796" data-line="18" id="l8.796.18"></span>καὶ ὅστις δὲ κατὰ τὰς τρεῖς διαφορὰς συμμέτρως ἔχει, δήλη
<span class="pb" data-page="8.797" id="p8.797"></span>
<span class="lb" data-page="8.797" data-line="1" id="l8.797.1"></span>καὶ ἡ τοῦδε συστολή. δυσγνώριστος δ’ ἥ τε τοῦ σφοδροῦ τε
<span class="lb" data-page="8.797" data-line="2" id="l8.797.2"></span>καὶ μικροῦ. πάντως δ’ ὁ τοιοῦτος καὶ σκληρός ἐστι, καὶ
<span class="lb" data-page="8.797" data-line="3" id="l8.797.3"></span>ἡ τοῦ μικροῦ μὲν καὶ σκληροῦ, συμμέτρου δὲ κατὰ τὸν τόνον,
<span class="lb" data-page="8.797" data-line="4" id="l8.797.4"></span>ἔτι μᾶλλον ἀσαφής. εἰ δὲ μικρὸς καὶ μὴ σκληρὸς εἴη, καὶ
<span class="lb" data-page="8.797" data-line="5" id="l8.797.5"></span>σύμμετρος κατὰ τὸν τόνον, ἱκανῶς γεγυμνασμένης αἰσθήσεως
<span class="lb" data-page="8.797" data-line="6" id="l8.797.6"></span>ὁ τοιοῦτος δεῖται πρὸς τὴν γνῶσιν, ἔτι δὲ μᾶλλον εἰ μικρὸς
<span class="lb" data-page="8.797" data-line="7" id="l8.797.7"></span>καὶ μαλακὸς ὢν, μετρίως ἔχοι τοῦ τόνου. ἀμυδρὸς δὲ σφυγμὸς,
<span class="lb" data-page="8.797" data-line="8" id="l8.797.8"></span>εἴτε μεγάλῳ μιγνύμενος, εἴτε μικρῷ, δήλην ἔχει τὴν συστολήν.
<span class="lb" data-page="8.797" data-line="9" id="l8.797.9"></span>τῷ μὲν οὖν μεγίστῳ τὴν ἀρχὴν οὐδὲ μίγνυταί ποτε,
<span class="lb" data-page="8.797" data-line="10" id="l8.797.10"></span>καθάπερ οὐδὲ τῷ σκληροτάτῳ, μεγάλῳ δὲ μίγνυται μέν
<span class="lb" data-page="8.797" data-line="11" id="l8.797.11"></span>ποτε, ἀλλὰ πάντως ὁ τοιοῦτος ἐσχάτως μαλακός ἐστιν. εἰ
<span class="lb" data-page="8.797" data-line="12" id="l8.797.12"></span>δὲ τῷ σκληρῷ μιχθείη, μικρότατος ὁ τοιοῦτος ἐξ ἀνάγκης
<span class="lb" data-page="8.797" data-line="13" id="l8.797.13"></span>ἔσται. χρὴ τοίνυν τὸν βουλόμενον ἀσκῆσαι τὴν ἁφὴν, αἰσθάνεσθαι
<span class="lb" data-page="8.797" data-line="14" id="l8.797.14"></span>τῆς συστολῆς ἐναργῶς, αὐτό τε τοῦτο πρῶτον ἐπίστασθαι
<span class="lb" data-page="8.797" data-line="15" id="l8.797.15"></span>τὸ παραλειφθὲν ὑπὸ τῶν πρεσβυτέρων, ὡς οὔτε
<span class="lb" data-page="8.797" data-line="16" id="l8.797.16"></span>παντὸς σφυγμοῦ δυνατὸν αἰσθάνεσθαι τῆς συστολῆς, οὔθ’
<span class="lb" data-page="8.797" data-line="17" id="l8.797.17"></span>ὧν αἰσθάνεσθαι δυνατὸν ὁμοίως ἐστὶν ἁπάντων σαφὴς,
<span class="lb" data-page="8.797" data-line="18" id="l8.797.18"></span>ἔπειτα δὲ καὶ τοὺς διορισμοὺς μεμνῆσθαι τοὺς ὑφ’ ἡμῶν ἄρτι
<span class="pb" data-page="8.798" id="p8.798"></span>
<span class="lb" data-page="8.798" data-line="1" id="l8.798.1"></span>γεγραμμένους, ἵνα μήτ’ ἐφ’ ὧν ἀδύνατον αὐτῆς αἰσθέσθαι,
<span class="lb" data-page="8.798" data-line="2" id="l8.798.2"></span>γλιχόμενος ἐξευρίσκειν, εἶτ’ ἀπορῶν ἀποστῇ τελευτῶν ἁπάσης
<span class="lb" data-page="8.798" data-line="3" id="l8.798.3"></span>ὡς ἀναισθήτου, μήτ’ ἐφ’ ὧν δυνατὸν μὲν αἰσθέσθαι, μὴ
<span class="lb" data-page="8.798" data-line="4" id="l8.798.4"></span>σαφῶς δὲ, πρώτοις αὐτοῖς ἐγχειρεῖν, αὐτῶν τε τούτων ἀπογνῷ
<span class="lb" data-page="8.798" data-line="5" id="l8.798.5"></span>τῆς εὑρέσεως, καὶ πρὸς τὴν τῶν ἄλλων ζήτησιν ἀποκνέοι
<span class="lb" data-page="8.798" data-line="6" id="l8.798.6"></span>παντάπασιν. ἀλλ’ ἐφ’ ὧν ἐναργεστάτην συστολὴν φαίνεσθαι
<span class="lb" data-page="8.798" data-line="7" id="l8.798.7"></span>συμβέβηκεν, ἀπὸ τούτων ἄρξασθαι, τήν τε τῆς χειρὸς ἐπιβολὴν,
<span class="lb" data-page="8.798" data-line="8" id="l8.798.8"></span>ὡς εἴρηται, ποιούμενος καὶ μεμνημένος ὧν εἴρηται
<span class="lb" data-page="8.798" data-line="9" id="l8.798.9"></span>σκοπῶν, ὡς χρὴ πάντως ἢ σφοδρὸν, ἢ οὐκ ἀμυδρόν γε τὸν
<span class="lb" data-page="8.798" data-line="10" id="l8.798.10"></span>σφυγμὸν εἶναι τὸν μέλλοντα ποιήσειν αἰσθητὴν τοῖς ἁπτομένοις
<span class="lb" data-page="8.798" data-line="11" id="l8.798.11"></span>τὴν συστολήν. καὶ τοῦτο μὲν ἀχώριστον ὑπάρχειν
<span class="lb" data-page="8.798" data-line="12" id="l8.798.12"></span>αὐτῷ δεῖ, πρὸς δὲ τὴν σαφεστέραν διάγνωσιν οὐ σμικρὰ συντελεῖ
<span class="lb" data-page="8.798" data-line="13" id="l8.798.13"></span>τὸ μέγεθος, εἶναι δέ τινα καὶ παρὰ τῆς σκληρότητος ὠφέλειαν
<span class="lb" data-page="8.798" data-line="14" id="l8.798.14"></span>καὶ τῆς βραδύτητος. ὥστε μήτ’ ἐν ἀμυδρῷ ποτε σφυγμῷ
<span class="lb" data-page="8.798" data-line="15" id="l8.798.15"></span>συστολὴν αἰσθητὴν δύνασθαι γενέσθαι μήτ’ ἀναίσθητον ἐν
<span class="lb" data-page="8.798" data-line="16" id="l8.798.16"></span>σφοδρῷ, μᾶλλόν τε καὶ ἧττον ἐναργῆ παρὰ ταὐτὸν τὸν ζωτικὸν
<span class="lb" data-page="8.798" data-line="17" id="l8.798.17"></span>καλούμενον τόνον, ἧττόν τε καὶ μᾶλλον ἐνταθέντα καὶ
<span class="lb" data-page="8.798" data-line="18" id="l8.798.18"></span>παρὰ τὸ ποσὸν τῆς διαστολῆς καὶ παρὰ τὸ ποιὸν τοῦ τε
<span class="lb" data-page="8.798" data-line="19" id="l8.798.19"></span>χιτῶνος τῆς ἀρτηρίας καὶ τῆς κινήσεως.
</p>
          </article>

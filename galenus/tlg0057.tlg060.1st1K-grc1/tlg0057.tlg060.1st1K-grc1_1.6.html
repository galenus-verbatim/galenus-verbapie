<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.6">
<span class="pb page1" data-page="8.799" id="p8.799"></span>
<span class="milestone ed1page page1" data-n="3.57" data-unit="ed1page" id="ed1page.3.57"></span>
<span class="milestone ed2page page1" data-n="8.113" data-unit="ed2page" id="ed2page.8.113"></span>
            <p>
<span class="lb" data-page="8.799" data-line="1" id="l8.799.1"></span>Ἵν’ οὖν ὁλόκληρον ἔχωσιν οἱ φιλομαθεῖς
<span class="lb" data-page="8.799" data-line="2" id="l8.799.2"></span>τὴν ὁδὸν τῆς ἀσκήσεως, μὴ τὸ καθόλου μόνον ἀρκεσθῶμεν
<span class="lb" data-page="8.799" data-line="3" id="l8.799.3"></span>αὐτῆς εἰρηκότες, ἀπὸ τίνων ἄρχεσθαι σφυγμῶν προσήκει
<span class="lb" data-page="8.799" data-line="4" id="l8.799.4"></span>γυμνάζειν τὴν ἁφὴν ἐν τῷ ζητεῖν τὴν συστολὴν, ἀλλὰ καὶ
<span class="lb" data-page="8.799" data-line="5" id="l8.799.5"></span>οἵστισιν ὑπάρχουσιν οὗτοι νοσοῦσί τε καὶ ὑγιαίνουσιν, ἐφεξῆς
<span class="lb" data-page="8.799" data-line="6" id="l8.799.6"></span>εἴπωμεν. εἰ γὰρ ἔτι τοῦτο μάθοιεν, ῥᾷον, οἶμαι, τοῦ προκειμένου
<span class="lb" data-page="8.799" data-line="7" id="l8.799.7"></span>τύχοιεν, ἐπὶ μὲν οὖν τῶν ὑγιαινόντων ὅσοι σύμμετροί
<span class="lb" data-page="8.799" data-line="8" id="l8.799.8"></span>τε τὴν ἕξιν εἰσὶ καὶ τὴν φύσιν εὔκρατοι, καὶ τῆς ἡλικίας
<span class="lb" data-page="8.799" data-line="9" id="l8.799.9"></span>ἐν ἀκμῇ μάλιστα, καὶ τῶν ὡρῶν τοῦ ἔτους ἐν τῷ ἦρι
<span class="lb" data-page="8.799" data-line="10" id="l8.799.10"></span>καὶ γῆν ἐποικοῦσιν εὔκρατον, εὐρωστοῦσί τε καὶ λύπης καὶ
<span class="lb" data-page="8.799" data-line="11" id="l8.799.11"></span>δέους καὶ πλησμονῆς καὶ κινήσεως ἐκτός εἰσιν, οὗτοι πάντες
<span class="lb" data-page="8.799" data-line="12" id="l8.799.12"></span>σφοδρὸν καὶ μέγαν ἔχουσι τὸν σφυγμόν. εἰ δὲ καὶ γυμνάσαιντο
<span class="lb" data-page="8.799" data-line="13" id="l8.799.13"></span>σύμμετρα καὶ λουτροῖς μετρίοις θαλφθεῖεν, ἢ οἶνον
<span class="lb" data-page="8.799" data-line="14" id="l8.799.14"></span>μὴ πολὺν πάνυ προσενηνεγμένοι τύχοιεν, ἢ θυμοῖντο, ἢ ἀνδρίζοιντο,
<span class="lb" data-page="8.799" data-line="15" id="l8.799.15"></span>οὐ μεγάλους ἔτι καὶ σφοδροὺς ἁπλῶς, ἀλλ’ εἰς
<span class="lb" data-page="8.799" data-line="16" id="l8.799.16"></span>ἄκρον μεγίστους τε καὶ σφοδροτάτους ἕξουσι τοὺς σφυγμούς.
<span class="lb" data-page="8.799" data-line="17" id="l8.799.17"></span><span class="milestone ed2page" data-n="8.114" data-unit="ed2page" id="ed2page.8.114"></span>οἱ αὐτοὶ δὲ νοσοῦντες οὗτοι τὸν ἀκριβῆ τριταῖον, ἢ
<span class="lb" data-page="8.799" data-line="18" id="l8.799.18"></span>καῦσον τὸν ἐπιεικῆ καὶ ἁπλοῦν, ἤ τινα ἄλλον θερμὸν ἰσχυρῶς
<span class="pb" data-page="8.800" id="p8.800"></span>
<span class="lb" data-page="8.800" data-line="1" id="l8.800.1"></span>καὶ οἷον ζέοντα πυρετὸν, καὶ τῶν ἐφημέρων τινὰ τῶν ἐπὶ
<span class="lb" data-page="8.800" data-line="2" id="l8.800.2"></span>βουβῶσι καὶ ἐγκαύσεσι καὶ κόποις μετρίοις συνισταμένων, μεγίστους
<span class="lb" data-page="8.800" data-line="3" id="l8.800.3"></span>καὶ τόθ’ ἕξουσιν καὶ σφοδροτάτους σφυγμούς. εἰ
<span class="lb" data-page="8.800" data-line="4" id="l8.800.4"></span>δὲ τινὰ μὲν ὧν εἶπον παρείη αὐτοῖς, τινὰ δὲ μὴ, σφοδροὺς
<span class="lb" data-page="8.800" data-line="5" id="l8.800.5"></span>μὲν καὶ μεγάλους ἔτι ἔχοιεν ἂν, ἀλλ’ ἧττον, εἰ οὕτως ἔτυχεν,
<span class="lb" data-page="8.800" data-line="6" id="l8.800.6"></span>εἴ τινος ἀκμάζοντος καὶ ὑγιαίνοντος, οὐ μὴν συμμέτρου τὴν
<span class="lb" data-page="8.800" data-line="7" id="l8.800.7"></span>ἕξιν, ἀλλ’ ἤτοι πίονος, ἢ ἰσχνοῦ, χωρίον οἰκοῦντος ψυχρὸν,
<span class="lb" data-page="8.800" data-line="8" id="l8.800.8"></span>ἅπτοιο τῶν σφυγμῶν, σφοδροὺς μὲν εὑρήσεις αὐτοὺς καὶ
<span class="lb" data-page="8.800" data-line="9" id="l8.800.9"></span>μεγάλους, ἀλλ’ οὐχ ὁμοίους τοῖς προειρημένοις. οὐ μὴν ἀλλὰ
<span class="lb" data-page="8.800" data-line="10" id="l8.800.10"></span>κᾀπὶ τῶν τοιούτων ἁπάντων, ἐφ’ ὧν ὁ σφυγμὸς ἔτι μένει
<span class="lb" data-page="8.800" data-line="11" id="l8.800.11"></span>σφοδρὸς καὶ μέγας, εἰ καθ’ ὃν εἴπομεν τρόπον ἅπτοιο τῆς
<span class="lb" data-page="8.800" data-line="12" id="l8.800.12"></span>ἀρτηρίας, αἰσθήσῃ τῆς συστολῆς, ἐναργέστατα δ’ ἐφ’ ὧν
<span class="lb" data-page="8.800" data-line="13" id="l8.800.13"></span>εἴρηται μέγιστός τε καὶ σφοδρότατος. ὅτι μὲν οὖν εἰ σφοδρότατος
<span class="lb" data-page="8.800" data-line="14" id="l8.800.14"></span><span class="milestone ed1page" data-n="3.58" data-unit="ed1page" id="ed1page.3.58"></span>εἴη, μᾶλλον ἐμπίπτει τῇ ἁφῇ, καὶ διὰ τοῦτο ἡ
<span class="lb" data-page="8.800" data-line="15" id="l8.800.15"></span>ἔφοδος αὐτοῦ σαφεστέρα γίγνεται, πρόσθεν ἐλέχθη· ὅτι δὲ
<span class="lb" data-page="8.800" data-line="16" id="l8.800.16"></span>καὶ εἰ μέγιστος, ᾧδ’ ἂν μάλιστα μάθοις, εἰ νοήσεις, ὅτι τοσοῦτον
<span class="lb" data-page="8.800" data-line="17" id="l8.800.17"></span>ἐν ταῖς συστολαῖς ἡ ἀρτηρία κάτω πέφυκε φέρεσθαι, ﻿
<span class="pb" data-page="8.801" id="p8.801"></span>
<span class="lb" data-page="8.801" data-line="1" id="l8.801.1"></span>ὅσον ἐν ταῖς διαστολαῖς ἄνω φέρεται. εἰ δὲ τοῦτο, μετὰ
<span class="lb" data-page="8.801" data-line="2" id="l8.801.2"></span>μεγίστης διαστάσεως ἑκατέραν ἀνάγκη φέρεσθαι τὴν κίνησιν,
<span class="lb" data-page="8.801" data-line="3" id="l8.801.3"></span>ἄνω μὲν ἐν τῷ διαστέλλεσθαι, κάτω δ’ ἐν τῷ συστέλλεσθαι,
<span class="lb" data-page="8.801" data-line="4" id="l8.801.4"></span>ὥστε τὴν μὲν ἄνω θεῖν ἐπὶ πλεῖστον, τὴν δ’ ἀφίστασθαι.
<span class="lb" data-page="8.801" data-line="5" id="l8.801.5"></span>τοῦ δ’ ἀφίστασθαι τὴν αἴσθησιν ἐλέγομεν, οὐ τοῦ ἀφεστάναι
<span class="lb" data-page="8.801" data-line="6" id="l8.801.6"></span>γίγνεσθαι· ἐφ’ ὅσον οὖν αὐξηθῇ τὸ ἀφίστασθαι τῷ τε τῆς
<span class="lb" data-page="8.801" data-line="7" id="l8.801.7"></span>διαστάσεως καὶ τῷ τοῦ χρόνου μεγέθει, καὶ ἡ διάγνωσις ἐπὶ
<span class="lb" data-page="8.801" data-line="8" id="l8.801.8"></span>τοσοῦτον αὐτοῦ σαφεστέρα γενήσεται. διὰ τοῦτο ἔφαμεν
<span class="lb" data-page="8.801" data-line="9" id="l8.801.9"></span>εἶναι τὴν πρώτην ἄσκησιν τῆς ἁφῆς οὐκ ἐπὶ τῶν σφοδροτάτων
<span class="lb" data-page="8.801" data-line="10" id="l8.801.10"></span>μόνον, ἀλλὰ καὶ μεγίστων ἅμα ποιεῖσθαι σφυγμῶν, καὶ
<span class="lb" data-page="8.801" data-line="11" id="l8.801.11"></span>μηδ’ ὠκέως πάνυ κινουμένων. ἐλέχθη δ’ ὅτι καὶ ἡ σκληρότης
<span class="lb" data-page="8.801" data-line="12" id="l8.801.12"></span>συντελεῖ τι πρὸς τὴν τῆς συστολῆς διάγνωσιν, οὐ μὴν
<span class="lb" data-page="8.801" data-line="13" id="l8.801.13"></span>τὴν αἰτίαν εἴπομεν ἐκεῖ. νῦν δ’ οὐδὲν κωλύει καὶ ταύτην ἤδη
<span class="lb" data-page="8.801" data-line="14" id="l8.801.14"></span>προσθεῖναι. τῷ γὰρ πληγῆς βιαίῳ μέγα συμβάλλεται καὶ ἡ
<span class="lb" data-page="8.801" data-line="15" id="l8.801.15"></span>τοῦ χιτῶνος τῆς ἀρτηρίας σκληρότης. εἴσῃ δ’ αὐτὸ κᾀπὶ τῶν
<span class="lb" data-page="8.801" data-line="16" id="l8.801.16"></span>ἐκτὸς σαφῶς, εἰ τῇ ἴσῃ ῥώμῃ χρώμενος, ἢ λίθον σκληρότατον
<span class="lb" data-page="8.801" data-line="17" id="l8.801.17"></span>ἐπερείδοις ὁτῳοῦν, ἢ ξύλον, ἤ τι τῶν μαλακῶν.
<span class="lb" data-page="8.801" data-line="18" id="l8.801.18"></span>ἀνάγκη γὰρ, οἶμαι, πολὺ θᾶττόν τε καὶ μᾶλλον ὑπὸ τοῦ
<span class="pb" data-page="8.802" id="p8.802"></span>
<span class="lb" data-page="8.802" data-line="1" id="l8.802.1"></span>λίθου θλιφθῆναί τε καὶ ἀνατραπῆναι τὸ ἐπερεῖδον ἢ πρὸς
<span class="lb" data-page="8.802" data-line="2" id="l8.802.2"></span>τοῦ ξύλου. τῷ δ’ ἀνάλογον ἔχειν ἀεὶ τῇ κατὰ τὸ διαστέλλεσθαι
<span class="lb" data-page="8.802" data-line="3" id="l8.802.3"></span>βίᾳ τὴν αἴσθησιν τοῦ συστέλλεσθαι σαφέστεραι γενήσονται
<span class="lb" data-page="8.802" data-line="4" id="l8.802.4"></span>τῶν συστολῶν αἱ διαγνώσεις, ὁπόσαι βιαιοτέραις ἕπονται διαστολαῖς.
<span class="lb" data-page="8.802" data-line="5" id="l8.802.5"></span>μέγας δὲ σφυγμὸς οὔτε ῥᾳδίως μίγνυται τῷ σκληρῷ,
<span class="lb" data-page="8.802" data-line="6" id="l8.802.6"></span>καὶ τὰς διαθέσεις ἐν αἷς εἰς ταὐτὸν ἥκουσιν ἔν τε τῇ περὶ τῶν
<span class="lb" data-page="8.802" data-line="7" id="l8.802.7"></span>κατὰ τοὺς σφυγμοὺς αἰτίων πραγματείᾳ καὶ τῇ περὶ τῆς δι’
<span class="lb" data-page="8.802" data-line="8" id="l8.802.8"></span>αὐτῶν προγνώσεως ἐροῦμεν. ἐν δὲ τῷ παρόντι τοσοῦτον ἀρκέσει
<span class="lb" data-page="8.802" data-line="9" id="l8.802.9"></span>τοῖς εἰσαγομένοις, παραδείγματος ἕνεκα, μαθεῖν, ὡς τοῖς
<span class="lb" data-page="8.802" data-line="10" id="l8.802.10"></span>ἰσχυροῖς μὲν τὴν ζωτικὴν δύναμιν, ἣν καὶ ζωτικὸν τόνον ἔνιοι
<span class="lb" data-page="8.802" data-line="11" id="l8.802.11"></span>τῶν ἰατρῶν καλοῦσι, πλημμελήσουσι δὲ κατὰ τὴν δίαιταν
<span class="lb" data-page="8.802" data-line="12" id="l8.802.12"></span>ἄλλα τέ τινα, οὐχ ἥκιστα δὲ καὶ περὶ τὰς τῶν οἴνων οὐκ ἐν
<span class="lb" data-page="8.802" data-line="13" id="l8.802.13"></span>καιρῷ πόσεις οἱ τοιοῦτοι συμπίπτουσι σφυγμοί. καὶ γὰρ οὖν
<span class="lb" data-page="8.802" data-line="14" id="l8.802.14"></span>καὶ ἐπὶ τούτων ὥσπερ κᾀπὶ τῶν ἔμπροσθεν εἰρημένων ἡ συστολὴ
<span class="lb" data-page="8.802" data-line="15" id="l8.802.15"></span>τῆς ἀρτηρίας ἐναργής. ὅτι δὲ καὶ ἡ βραδύτης ἐφ’ ὅσον
<span class="lb" data-page="8.802" data-line="16" id="l8.802.16"></span>αὔξει τὸν χρόνον τῆς ἀποχωρήσεως, ἐπὶ τοσοῦτον ἐναργεστέραν
<span class="lb" data-page="8.802" data-line="17" id="l8.802.17"></span>ἐνδείξεται τὴν κίνησιν, οὐδ’ αὐτὸ χαλεπὸν συλλογίσασθαι.
<span class="lb" data-page="8.802" data-line="18" id="l8.802.18"></span>καὶ διὰ τοῦτο καὶ αὕτη συντελεῖ τι πρὸς τὴν διάγνωσιν. οἷον
<span class="lb" data-page="8.802" data-line="19" id="l8.802.19"></span>μὲν οὖν εἶναι χρὴ σφυγμὸν τὸν αἰσθητὴν μέλλοντα ποιήσειν
<span class="lb" data-page="8.802" data-line="20" id="l8.802.20"></span>τὴν συστολὴν, αὐτάρκως εἴρηται.
</p>
          </article>

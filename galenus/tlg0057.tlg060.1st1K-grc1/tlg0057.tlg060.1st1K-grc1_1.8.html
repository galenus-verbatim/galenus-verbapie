<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:1.8">
<span class="pb page1" data-page="8.806" id="p8.806"></span>
<span class="milestone ed1page page1" data-n="3.58" data-unit="ed1page" id="ed1page.3.58"></span>
<span class="milestone ed2page page1" data-n="8.116" data-unit="ed2page" id="ed2page.8.116"></span>
            <p>
<span class="lb" data-page="8.806" data-line="12" id="l8.806.12"></span>Τούτων δ’ οὕτως ἐχόντων ἑξῆς ἂν εἴη
<span class="lb" data-page="8.806" data-line="13" id="l8.806.13"></span>σκοπεῖσθαι, πότερον ὅλης αἰσθανόμεθα τῆς τε διαστολῆς καὶ
<span class="lb" data-page="8.806" data-line="14" id="l8.806.14"></span>τῆς συστολῆς, ἢ μόριον ἡμᾶς ἑκατέρας διαλανθάνει, καὶ εἰ
<span class="lb" data-page="8.806" data-line="15" id="l8.806.15"></span>διαλανθάνει, τί τοῦτό ἐστι καὶ πόσον. ἀρχὴν δὲ καὶ τούτῳ
<span class="lb" data-page="8.806" data-line="16" id="l8.806.16"></span>τῷ λόγῳ τὴν περὶ τῆς διαστολῆς κίνησιν ποιησόμεθα καὶ
<span class="lb" data-page="8.806" data-line="17" id="l8.806.17"></span>πρῶτον μὲν ἀναμνήσομεν ἡμᾶς αὐτοὺς, ὡς πολλάκις ἐπὶ
<span class="lb" data-page="8.806" data-line="18" id="l8.806.18"></span><span class="milestone ed1page" data-n="3.59" data-unit="ed1page" id="ed1page.3.59"></span>πολλῶν ἀῤῥώστων μικροὺς καὶ ἀμυδροὺς ἐχόντων τοὺς
<span class="lb" data-page="8.806" data-line="19" id="l8.806.19"></span>σφυγμοὺς, οἷοι μάλιστα τοῖς τε συγκοπτομένοις γίνονται
<span class="pb" data-page="8.807" id="p8.807"></span>
<span class="lb" data-page="8.807" data-line="1" id="l8.807.1"></span>σχεδὸν ἅπασι τοῖς ἀποθνήσκουσι, τινὲς μὲν τῶν ἰατρῶν ἐπὶ
<span class="lb" data-page="8.807" data-line="2" id="l8.807.2"></span>βραχὺ τῆς κινήσεως αἰσθάνονται, τινὲς δ’ οὐδ’ ὅλως·
<span class="lb" data-page="8.807" data-line="3" id="l8.807.3"></span>δεύτερον δ’, ὅτι καὶ ὁ αὐτὸς ἰατρὸς πολλάκις παρὰ τὸ
<span class="lb" data-page="8.807" data-line="4" id="l8.807.4"></span>προσηκόντως τε καὶ ἀκριβῶς, ἢ ῥᾳθύμως τε καὶ ἀμελῶς ἅπτεσθαι,
<span class="lb" data-page="8.807" data-line="5" id="l8.807.5"></span>ποτὲ μὲν αἰσθάνεται τῆς κινήσεως, ποτὲ δ’ οὔ. ὅταν
<span class="lb" data-page="8.807" data-line="6" id="l8.807.6"></span>οὖν τὴν αὐτὴν ἀρτηρίαν ὁ μέν τις τῶν ἰατρῶν ἄσφυκτον
<span class="lb" data-page="8.807" data-line="7" id="l8.807.7"></span>ὑπάρχειν, ὁ δέ τις σφύζειν ἔτι λέγει, καὶ πολλάκις ὁ αὐτὸς
<span class="lb" data-page="8.807" data-line="8" id="l8.807.8"></span>ἰατρὸς ἐν ἑνὶ καιρῷ παρὰ τὰς διαφόρους ἐπιβολὰς τῆς χειρὸς
<span class="lb" data-page="8.807" data-line="9" id="l8.807.9"></span>ἐν μέρει τἀναντία φησὶ, δῆλον ὡς διαφεύγει μόριόν τι τῆς κινήσεως
<span class="lb" data-page="8.807" data-line="10" id="l8.807.10"></span>τὴν ἁφήν. ἴσως τις ἐρεῖ τὸν ἄριστα μὲν πεφυκότα,
<span class="lb" data-page="8.807" data-line="11" id="l8.807.11"></span>κάλλιστα δ’ ἐπιβάλλοντα τὴν χεῖρα, τετριμμένον δ’ ἀκριβῶς,
<span class="lb" data-page="8.807" data-line="12" id="l8.807.12"></span>ἁπάσης αἰσθάνεσθαι τῆς διαστολῆς. καὶ πῶς τοῦτον εὑρήσομεν;
<span class="lb" data-page="8.807" data-line="13" id="l8.807.13"></span>τίς ἡμῖν ἐγγυήσεται φύσιν ἀνθρωπίνην εἰς τοσαύτην
<span class="lb" data-page="8.807" data-line="14" id="l8.807.14"></span>ἀκρίβειαν αἰσθήσεως ἥκειν, ὡς μηδὲν αὐτὴν μηδὲ τοὐλάχιστον
<span class="lb" data-page="8.807" data-line="15" id="l8.807.15"></span>παρελθεῖν; ἐγὼ μὲν γὰρ οὐδ’ ἐπὶ τῶν ἐκτὸς τούτων σωμάτων,
<span class="lb" data-page="8.807" data-line="16" id="l8.807.16"></span>ὧν ἐστιν αὐτῶν ἅψασθαι μηδενὸς ἐπίπροσθεν ὄντος
<span class="lb" data-page="8.807" data-line="17" id="l8.807.17"></span>ἑτέρου, δυναίμην ἂν ἀλαζονεύσασθαι βεβαίαν διάγνωσιν, οὐχ
<span class="lb" data-page="8.807" data-line="18" id="l8.807.18"></span>ὅπως ἐπὶ σώματος, οὗ πιμελὴ καὶ ὑμένες καὶ δέρμα πρόκειται
<span class="pb" data-page="8.808" id="p8.808"></span>
<span class="lb" data-page="8.808" data-line="1" id="l8.808.1"></span>παχύτερον αὐτοῦ πολλάκις τοῦ τῆς ἀρτηρίας σώματος. εἰ δέ
<span class="lb" data-page="8.808" data-line="2" id="l8.808.2"></span>τις οὕτως ἐστὶ θρασὺς, ὡς ἀπαυθαδίσασθαί τε καὶ φάναι
<span class="lb" data-page="8.808" data-line="3" id="l8.808.3"></span>τὴν πρώτην ὁρμὴν τῆς κινήσεως γνωρίζειν ἐν ταῖς διαστολαῖς
<span class="lb" data-page="8.808" data-line="4" id="l8.808.4"></span>τῆς ἀρτηρίας, ἡδέως ἂν αὐτοῦ πυθοίμην, κατὰ ποίαν ἐπιβολὴν
<span class="lb" data-page="8.808" data-line="5" id="l8.808.5"></span>τῆς χειρὸς τοῦτο διαγιγνώσκει, πότερον ἐπιπολῆς
<span class="lb" data-page="8.808" data-line="6" id="l8.808.6"></span>ψαύων, ἢ θλίβων, ἢ ἀβιάστως ἐπιβάλλων. ἴσως μὲν οὖν,
<span class="lb" data-page="8.808" data-line="7" id="l8.808.7"></span>ἐάν τις τῶν μεγάλων ᾖ σοφιστῶν, ὅσοι τὰ μὲν ἔργα τῆς
<span class="lb" data-page="8.808" data-line="8" id="l8.808.8"></span>τέχνης μέχρι τοσούτου τρίβοντές εἰσιν, ὥστε μηδ’ εἰ πυρέττει
<span class="lb" data-page="8.808" data-line="9" id="l8.808.9"></span>τὴν ἀρχὴν ὁ ἄνθρωπος εἰδέναι, τῷ λόγῳ δ’ ὑπερφθέγγονται
<span class="lb" data-page="8.808" data-line="10" id="l8.808.10"></span>τὴν ἀλήθειαν, οὐδὲ εἰ πλείους εἰσὶν ἐπιβολαὶ τῆς χειρὸς, οὐδ’
<span class="lb" data-page="8.808" data-line="11" id="l8.808.11"></span>εἰ καθ’ ἑκάστην αὐτῶν διαφοράν τινα λαβεῖν ἔστιν, ὁ τοιοῦτος
<span class="lb" data-page="8.808" data-line="12" id="l8.808.12"></span>ἐπίσταται. καὶ λῆρος αὐτῷ μακρὸς εἶναι δόξει τὰ ἡμέτερα
<span class="lb" data-page="8.808" data-line="13" id="l8.808.13"></span>καὶ οὐδ’ ὑπομενεῖ τὴν ἀρχὴν ὑπακοῦσαι τῶν λόγων.
<span class="lb" data-page="8.808" data-line="14" id="l8.808.14"></span>ἀλλ’ ἡμεῖς ὥσπερ καὶ τἄλλα τὰ πρόσθεν, οὕτω καὶ ταῦτα
<span class="lb" data-page="8.808" data-line="15" id="l8.808.15"></span>πρὸς τὸν τῆς ἀληθείας ἐραστὴν, κᾂν εἷς ᾖ, λέγωμεν, ὡς ἡ
<span class="lb" data-page="8.808" data-line="16" id="l8.808.16"></span>μὲν μέση τῶν ἐπιβολῶν, ἡ ἀβίαστος, τοσοῦτον αἰσθητὸν
<span class="lb" data-page="8.808" data-line="17" id="l8.808.17"></span>ἕξει τῆς κινήσεως, ἔν γε τοῖς οὐκ ἀμυδροῖς σφυγμοῖς, ὅσον
<span class="lb" data-page="8.808" data-line="18" id="l8.808.18"></span>καὶ ἡ ὄψις· ἐν γὰρ τοῖς ἀμυδροῖς καὶ τῆς ὄψεως αὐτῆς ἔλαττον
<span class="lb" data-page="8.808" data-line="19" id="l8.808.19"></span>αἰσθήσεται. ἡ δευτέρα δὲ, καθ’ ἣν θλίβομεν, ἐν μὲν
<span class="pb" data-page="8.809" id="p8.809"></span>
<span class="lb" data-page="8.809" data-line="1" id="l8.809.1"></span>τοῖς ἀμυδροῖς ἔτι καὶ μᾶλλον τῆς προτέρας ἀφανῆ τὴν κίνησιν
<span class="lb" data-page="8.809" data-line="2" id="l8.809.2"></span>ἐργάσεται τῆς ἀρτηρίας, ἐν δὲ τοῖς σφοδροῖς προτέρα
<span class="lb" data-page="8.809" data-line="3" id="l8.809.3"></span>διαγνώσεται. ἡ δὲ τρίτη, καθ’ ἣν οἷον αἰωροῦμεν τὴν χεῖρα,
<span class="lb" data-page="8.809" data-line="4" id="l8.809.4"></span>παντελῶς ὀλιγοχρονίου τῆς κινήσεως αἰσθήσεται. <span class="milestone ed2page" data-n="8.117" data-unit="ed2page" id="ed2page.8.117"></span>τούτων
<span class="lb" data-page="8.809" data-line="5" id="l8.809.5"></span>δὲ καὶ τὰς ἀποδείξεις πειραθῶμεν εἰπεῖν, ἀπ’ αὐτῶν τῶν
<span class="lb" data-page="8.809" data-line="6" id="l8.809.6"></span>ἐναργῶν λαμβάνοντες τὰς ἀρχάς. τί δ’ ἂν ἐναργέστερον εἴη
<span class="lb" data-page="8.809" data-line="7" id="l8.809.7"></span>τοῦ πάσας τὰς ἀρτηρίας μήτ’ ὄψει μήθ’ ἁφῇ φαίνεσθαι κινουμένας,
<span class="lb" data-page="8.809" data-line="8" id="l8.809.8"></span>ἀλλὰ μόνας ὅσας τὸ δέρμα καλύπτει, καὶ τοῦτο
<span class="lb" data-page="8.809" data-line="9" id="l8.809.9"></span>μὴ πάνυ παχὺ, τὰς δ’ ὑπὸ σαρκὸς κρυπτομένας, ἢ καί τινων
<span class="lb" data-page="8.809" data-line="10" id="l8.809.10"></span>ἄλλων σωμάτων, ἀφανῆ τὴν κίνησιν ἔχειν, πλὴν εἴ ποτε τῶν
<span class="lb" data-page="8.809" data-line="11" id="l8.809.11"></span>ἐπικειμένων ἐκτακέντων ἰσχυρῶς αἰσθητὴ γένοιτο; καὶ αὐτῶν
<span class="lb" data-page="8.809" data-line="12" id="l8.809.12"></span>δὲ τῶν αἰσθητὴν ἀεὶ τὴν κίνησιν ἐχουσῶν ἀρτηριῶν ὅσα
<span class="lb" data-page="8.809" data-line="13" id="l8.809.13"></span>γυμνότερα μόρια καὶ ὑπ’ αὐτῷ τῷ δέρματι, σαφεστέραν
<span class="lb" data-page="8.809" data-line="14" id="l8.809.14"></span>ὄψει τε καὶ ἁφῇ τὴν κίνησιν ἐνδείκνυται. καὶ ἡ μεγίστη τῶν
<span class="lb" data-page="8.809" data-line="15" id="l8.809.15"></span>ἀρτηριῶν ἡ κατὰ τὴν ῥάχιν ἀφανῆ τέως ἔχουσα τὴν κίνησιν,
<span class="lb" data-page="8.809" data-line="16" id="l8.809.16"></span>ἐκτακέντος τοῦ ζώου διασημαίνει κατὰ τὸ ἐπιγάστριον· ᾧ
<span class="lb" data-page="8.809" data-line="17" id="l8.809.17"></span>δῆλον ὅτι τὰ μὲν κουφότερα σώματα ῥᾳδίως συνεξαίρουσιν
<span class="lb" data-page="8.809" data-line="18" id="l8.809.18"></span>αἱ ἀρτηρίαι διαστελλόμεναι, τὰ δὲ βαρύτερα δυσχερέστερον.
<span class="pb" data-page="8.810" id="p8.810"></span>
<span class="lb" data-page="8.810" data-line="1" id="l8.810.1"></span>ὅσα δ’ ἱκανῶς βαρέα, ταῦτ’ οὐδόλως κινοῦσιν. ἔτι δ’ ἂν
<span class="lb" data-page="8.810" data-line="2" id="l8.810.2"></span>μᾶλλον ὃ λέγω μάθοις σαφῶς, εἰ ἐν ταῖς ἐπιφανῆ τὴν κίνησιν
<span class="lb" data-page="8.810" data-line="3" id="l8.810.3"></span>ἐχούσαις ἀρτηρίαις ἔξωθεν ἐπιβάλλοις τι κατὰ τοῦ δέρματος
<span class="lb" data-page="8.810" data-line="4" id="l8.810.4"></span>ἕτερον σῶμα λεπτὸν, οἷον φύλλον, ἢ ὑμένα, ἢ ὀθόνιον,
<span class="lb" data-page="8.810" data-line="5" id="l8.810.5"></span>ἢ ῥάκος, ἤ τι τοιοῦτον ἄλλο. φανεῖται γάρ σοι κινούμενον
<span class="lb" data-page="8.810" data-line="6" id="l8.810.6"></span>αὐτῇ διαστελλομένῃ. δεύτερον δ’ αὖθις ἶσον ἐπιβάλλοντι τῷ
<span class="lb" data-page="8.810" data-line="7" id="l8.810.7"></span>προτέρῳ, πολλῷ νῦν ἧττον ἄμφω φανεῖται κινούμενα, καὶ
<span class="lb" data-page="8.810" data-line="8" id="l8.810.8"></span>εἰ τρίτον ἐπιβάλλοις, ἧττον ἔτι μακρῷ, καὶ εἰ τέταρτόν γε
<span class="lb" data-page="8.810" data-line="9" id="l8.810.9"></span>καὶ πέμπτον, ὥστε καὶ εἰ παντάπασιν ἀκίνητα εἶναί σοι δόξει
<span class="lb" data-page="8.810" data-line="10" id="l8.810.10"></span>τὰ ἐπικείμενα γεγονέναι. καὶ εἰ μὲν ἔτι μᾶλλον σφοδρὸς ὁ
<span class="lb" data-page="8.810" data-line="11" id="l8.810.11"></span>σφυγμὸς εἴη, πλειόνων ἐπίθεσιν ἀνέξεται σωμάτων, εἰ δ’
<span class="lb" data-page="8.810" data-line="12" id="l8.810.12"></span>ἧττον, ἐλαττόνων, εἴ δὲ μηδόλως εἴη σφοδρὸς, ἴσως ἂν οὐδὲ
<span class="lb" data-page="8.810" data-line="13" id="l8.810.13"></span>τὴν ἑνὸς ἀνάσχοιτο σώματος ἐπιβολήν. εἰ δὲ καὶ ἀμυδρὸν
<span class="lb" data-page="8.810" data-line="14" id="l8.810.14"></span>αὐτὸν ἐπινοήσαις γινόμενον, οὐχ ὅπως τι τῶν ἔξωθεν ἐπικειμένων
<span class="lb" data-page="8.810" data-line="15" id="l8.810.15"></span>τῷ δέρματι οὐ κινήσει σωμάτων, ἀλλ’ οὐδ’ αὐτὸ πολλάκις
<span class="lb" data-page="8.810" data-line="16" id="l8.810.16"></span>τὸ δέρμα. καὶ γὰρ οὖν καὶ φαίνεται τοῦθ’ οὕτως γιγνόμενον,
<span class="lb" data-page="8.810" data-line="17" id="l8.810.17"></span>εἰς ὅσον γὰρ ἂν εὐρωστότερος ὁ τόνος ᾖ τῆς ἀρτηρίας,
<span class="lb" data-page="8.810" data-line="18" id="l8.810.18"></span>εἰς τοσοῦτον ὄψει τὸ δέρμα κινούμενον. ἐκλυθέντος δ’ ἱκανῶς ﻿
<span class="pb" data-page="8.811" id="p8.811"></span>
<span class="lb" data-page="8.811" data-line="1" id="l8.811.1"></span>τοῦ τόνου, παντάπασιν ἀκίνητον φαίνεται. ὡς οὖν ἡ μὲν
<span class="lb" data-page="8.811" data-line="2" id="l8.811.2"></span>ἰσχυροτέρα κίνησις τῆς ἀρτηρίας οὐ τὸ δέρμα μόνον, ἀλλὰ
<span class="lb" data-page="8.811" data-line="3" id="l8.811.3"></span>καὶ πολλὰ τῶν ἔξωθεν ἐπιτιθεμένων σωμάτων ἠδύνατο συγκινεῖν,
<span class="lb" data-page="8.811" data-line="4" id="l8.811.4"></span>ἡ δ’ ἀσθενεστέρα τὸ δέρμα μόνον, ἡ δ’ ἔτι μᾶλλον
<span class="lb" data-page="8.811" data-line="5" id="l8.811.5"></span>ταύτης ἀῤῥωστοτέρα οὐδὲ τὸ δέρμα, τί θαυμαστὸν, εἶναι
<span class="lb" data-page="8.811" data-line="6" id="l8.811.6"></span>ταύτης ἑτέραν πάλιν ἀσθενεστέραν, ἣ μηδὲ τοὺς ὑποκειμένας
<span class="lb" data-page="8.811" data-line="7" id="l8.811.7"></span>ὑμένας ταῖς ἀρτηρίαις, μηδὲ τὴν πιμελὴν ἐξαίρειν δυνήσεται;
<span class="lb" data-page="8.811" data-line="8" id="l8.811.8"></span>τίς οὖν ἁφὴ τῆς τοιαύτης αἰσθήσεται κινήσεως; οὐδεμία δηλονότι.
<span class="lb" data-page="8.811" data-line="9" id="l8.811.9"></span>πρὸς γὰρ αὖ τοῖς εἰρημένοις οὐδὲ τοῦτ’ ἔστιν εἰπεῖν,
<span class="lb" data-page="8.811" data-line="10" id="l8.811.10"></span>ὡς θλῖψαι προσήκει τὸ κατὰ τῆς ἀρτηρίας δέρμα πιέσαντα
<span class="lb" data-page="8.811" data-line="11" id="l8.811.11"></span>τοῖς δακτύλοις, ἵν’ ἀπαντήσωμεν ἐλλιπῶς ἀναφερομένῳ τῷ
<span class="lb" data-page="8.811" data-line="12" id="l8.811.12"></span>σφυγμῷ. καὶ γὰρ ἐπὶ τῶν ἐχόντων αἰσθητὴν κίνησιν, ἀμυδρῶν
<span class="lb" data-page="8.811" data-line="13" id="l8.811.13"></span>δὲ, θλιψάντων ἡμῶν τὸ δέρμα παντελὴς ἀσφυξία γίνεται.
<span class="lb" data-page="8.811" data-line="14" id="l8.811.14"></span>τί ποτ’ οὖν οἴει πείσεσθαι τὴν μηδὲ τὸ δέρμα κινεῖν δυναμένην
<span class="lb" data-page="8.811" data-line="15" id="l8.811.15"></span>ἀρτηρίαν, εἰ προσέτι βαρύνοιμεν αὐτὴν τοῖς δακτύλοις;
<span class="lb" data-page="8.811" data-line="16" id="l8.811.16"></span>ἢ δῆλον ὅτι καὶ τὸ σωζόμενον τῆς κινήσεως προσαπολέσθαι;
<span class="lb" data-page="8.811" data-line="17" id="l8.811.17"></span>τὸ δ’ ὅλον ἀγνοεῖν μοι δοκοῦσι τὴν ἐκ τῆς ἀνατομῆς θέσιν τῶν
<span class="lb" data-page="8.811" data-line="18" id="l8.811.18"></span>ἀρτηριῶν οἱ διστάζοντες ὡς τὸ πρῶτον μέρος τῆς διαστολῆς
<span class="lb" data-page="8.811" data-line="19" id="l8.811.19"></span>αἰσθητόν ἐστιν. οὐδεμία γὰρ αὐτῶν τοῦ δέρματος ἅπτεται,
<span class="pb" data-page="8.812" id="p8.812"></span>
<span class="lb" data-page="8.812" data-line="1" id="l8.812.1"></span>ἀλλ’ εἰ καὶ τὰς πάνυ δοκούσας προφανεῖς εἶναι καὶ πλησίον
<span class="lb" data-page="8.812" data-line="2" id="l8.812.2"></span>αὐτοῦ παραδείρας ἑκατέρωθεν ἐθέλοις ἐπισκοπεῖσθαι,
<span class="lb" data-page="8.812" data-line="3" id="l8.812.3"></span>πολὺ τοὐν μέσῳ φανεῖταί σοι τοῦ τε δέρματος καὶ τοῦ χιτῶνος
<span class="lb" data-page="8.812" data-line="4" id="l8.812.4"></span>τῶν ἀρτηριῶν. καὶ γὰρ ἂν καὶ ἀτόπως ἐπέπρακτο μόνον
<span class="lb" data-page="8.812" data-line="5" id="l8.812.5"></span>τοῦτο τῇ φύσει, καίτοι μηδὲν εἰκῆ δημιουργούσῃ, κατασκευάσαι
<span class="lb" data-page="8.812" data-line="6" id="l8.812.6"></span>μὲν ὄργανον πάντῃ διαστέλλεσθαι δυνάμενον, χώραν
<span class="lb" data-page="8.812" data-line="7" id="l8.812.7"></span>δ’ αὐτῷ μηδεμίαν παρασχεῖν ἐν ᾗ κινήσεται. ἀλλ’ οὐκ ἔχει
<span class="lb" data-page="8.812" data-line="8" id="l8.812.8"></span>ταῦθ’ οὕτως, πολλοῦ γε καὶ δεῖ· φαίνεται γὰρ ἐν ταῖς ἀνατομαῖς
<span class="lb" data-page="8.812" data-line="9" id="l8.812.9"></span>εὐρυχωρία τις ἱκανὴ περὶ τὴν ἀρτηρίαν, εἰς ἣν ἐν
<span class="lb" data-page="8.812" data-line="10" id="l8.812.10"></span>ταῖς ἀμετροτέραις σαρκώσεσιν <span class="milestone ed2page" data-n="8.118" data-unit="ed2page" id="ed2page.8.118"></span>ἡ σὰρξ ἀποχεομένη
<span class="lb" data-page="8.812" data-line="11" id="l8.812.11"></span>κωλύει διαστέλλεσθαι τὸ ἀγγεῖον εἰς ὅσον ἐπεφύκει. καὶ διὰ
<span class="lb" data-page="8.812" data-line="12" id="l8.812.12"></span>τοῦτο μικρός ἐστιν ὁ τῶν παχέων σφυγμός. τὸ μὲν γὰρ μῆκος
<span class="lb" data-page="8.812" data-line="13" id="l8.812.13"></span>αὐτοῦ βραχύτερον γίνεται, καὶ τὸ πλάτος στενότερον, τῷ
<span class="lb" data-page="8.812" data-line="14" id="l8.812.14"></span>πλήθει τῆς σαρκὸς θλιβόμενον· ἡ δ’ εἰς ὕψος ἄνοδος κωλύεται
<span class="lb" data-page="8.812" data-line="15" id="l8.812.15"></span>τῇ τῶν ἐπικειμένων σωμάτων εὐτροφίᾳ βαρυνθεῖσα. τῶν
<span class="lb" data-page="8.812" data-line="16" id="l8.812.16"></span>δ’ ἰσχνῶν μὲν τὴν ἕξιν, τἄλλα δ’ εὐρώστων, ἱκανὸν μὲν τό γε
<span class="lb" data-page="8.812" data-line="17" id="l8.812.17"></span>πλάτος καὶ τὸ μῆκος ὁ σφυγμὸς ἔχει, ἀξιόλογον δὲ καὶ τὴν
<span class="lb" data-page="8.812" data-line="18" id="l8.812.18"></span>εἰς ὕψος ἀνάβασιν. ἔτι δὲ μᾶλλον ἐφ’ ὧν χαλαρόν ἐστι τὸ
<span class="lb" data-page="8.812" data-line="19" id="l8.812.19"></span>δέρμα κατάδηλον γίνεται τὸ τοῦ διαστήματος<span class="milestone ed1page" data-n="3.60" data-unit="ed1page" id="ed1page.3.60"></span> αὐτοῦ τε
<span class="pb" data-page="8.813" id="p8.813"></span>
<span class="lb" data-page="8.813" data-line="1" id="l8.813.1"></span>καὶ τοῦ τῆς ἀρτηρίας χιτῶνος. εἰ γὰρ οὕτως ἔχοντος σφοδρὸς
<span class="lb" data-page="8.813" data-line="2" id="l8.813.2"></span>ὁ σφυγμὸς, ἢ μὴ ἀμυδρός γ’ εἴη, δυνήσῃ τὸ κῶλον
<span class="lb" data-page="8.813" data-line="3" id="l8.813.3"></span>ὑπαλλάττων καὶ ποτὲ μὲν ὕπτιον, ποτὲ δὲ πρηνὲς ποιούμενος
<span class="lb" data-page="8.813" data-line="4" id="l8.813.4"></span>τὰς διαφορὰς τῶν τῆς ἀρτηρίας διαστάσεων, ἃς ἐγὼ
<span class="lb" data-page="8.813" data-line="5" id="l8.813.5"></span>νῦν εἶπον, φωράσαι σαφῶς τῇ θλίψει. τῷ μὲν γὰρ πλάτει
<span class="lb" data-page="8.813" data-line="6" id="l8.813.6"></span>καὶ τῷ μήκει τὸ πρανὲς σχῆμα πλεονεκτεῖν σοι φανεῖται, τῷ
<span class="lb" data-page="8.813" data-line="7" id="l8.813.7"></span>δ’ ὕψει καὶ τῷ χρόνῳ τὸ ὕπτιον. αἴτιον δ’ ἀμφοῖν τὸ
<span class="lb" data-page="8.813" data-line="8" id="l8.813.8"></span>χαλαρὸν τοῦ δέρματος, ἐν μὲν τοῖς ὑπτίοις σχήμασι τῆς χειρὸς
<span class="lb" data-page="8.813" data-line="9" id="l8.813.9"></span>ὡς ἂν ἄνωθεν ἐπικείμενον καὶ καταπῖπτον ἐπὶ τὴν ἀρτηρίαν,
<span class="lb" data-page="8.813" data-line="10" id="l8.813.10"></span>ἐν δὲ τοῖς πρηνέσιν ὡς ἂν κάτω ῥέπον ἐκκρεμαννύμενόν
<span class="lb" data-page="8.813" data-line="11" id="l8.813.11"></span>τε καὶ πλεῖστον ἀφιστάμενον. διὰ τοῦτο ἐν μὲν τοῖς
<span class="lb" data-page="8.813" data-line="12" id="l8.813.12"></span>ὑπτίοις σχήμασιν ἐν τῷ διΐστασθαι τὴν ἀρτηρίαν ἀπὸ τῶν
<span class="lb" data-page="8.813" data-line="13" id="l8.813.13"></span>ὑψηλοτέρων ἐπὶ τὰ πλάγια περιῤῥέον, διπλοῦταί τε καὶ οἷον
<span class="lb" data-page="8.813" data-line="14" id="l8.813.14"></span>ῥυτιδοῦται, καὶ πλεῖστον ἀθροιζόμενον ἐνταῦθα κωλύει
<span class="lb" data-page="8.813" data-line="15" id="l8.813.15"></span>κατὰ ταῦτα μάλιστα τὰ μέρη, τὸ μέγεθος τοῦ σφυγμοῦ. ἐν
<span class="lb" data-page="8.813" data-line="16" id="l8.813.16"></span>δὲ τοῖς πρανέσιν οὐδαμοῦ βαρῦνον, οὐδὲ διακωλύον τὴν κίνησιν
<span class="lb" data-page="8.813" data-line="17" id="l8.813.17"></span>τῆς ἀρτηρίας, οὐδὲ τοῦ μεγέθους τοῦ κατὰ τὸν σφυγμὸν
<span class="lb" data-page="8.813" data-line="18" id="l8.813.18"></span>ἀφαιρεῖται. πῶς οὖν οὐ καὶ κατὰ τὸ βάθος ἐπὶ πλέον
<span class="lb" data-page="8.813" data-line="19" id="l8.813.19"></span>ἐνταῦθα φαίνεται διαστελλόμενος ὁ σφυγμὸς, ἢ εἰ μὴ πλέον,
<span class="pb" data-page="8.814" id="p8.814"></span>
<span class="lb" data-page="8.814" data-line="1" id="l8.814.1"></span>ἀλλὰ τό γ’ ἴσον τῇ κατὰ τὸ ὕπτιον; ὅτι τῇ τοῦ πλάτους τε
<span class="lb" data-page="8.814" data-line="2" id="l8.814.2"></span>καὶ τῇ τοῦ μήκους αὐξήσει κατακρύπτεται τὸ βάθος. καὶ
<span class="lb" data-page="8.814" data-line="3" id="l8.814.3"></span>ἄλλως, οὗπερ ἕνεκα πάντα ταῦτα λέγεται, χρόνῳ πλέονι φαινομένης
<span class="lb" data-page="8.814" data-line="4" id="l8.814.4"></span>ὡς πρὸς τὴν ὄψιν κινεῖσθαι τῆς ἐν τοῖς ἄνω μέρεσι
<span class="lb" data-page="8.814" data-line="5" id="l8.814.5"></span>τοῦ κώλου τεταμένης τῆς ἀρτηρίας, συμφαντάζεται καὶ ἡ
<span class="lb" data-page="8.814" data-line="6" id="l8.814.6"></span>εἰς ὕψος ἄνοδος μείζων γίνεσθαι. τὸ γὰρ ἐν χρόνῳ πλέονι
<span class="lb" data-page="8.814" data-line="7" id="l8.814.7"></span>φαινόμενον ἄνω φέρεσθαι ῥᾳδίως ἀναπείθει τὴν ὄψιν, ὡς
<span class="lb" data-page="8.814" data-line="8" id="l8.814.8"></span>κατὰ μείζονος διαστάσεως ἐνηνεγμένον, τὸ δὲ φέρεται μὲν
<span class="lb" data-page="8.814" data-line="9" id="l8.814.9"></span>κατὰ τῆς ἴσης, πρός γε τὴν ἀλήθειαν, ὅπως ἂν ἔχῃ θέσεως
<span class="lb" data-page="8.814" data-line="10" id="l8.814.10"></span>ἡ ἀρτηρία, τῷ δὲ προτέραν εἰς τὸ δέρμα διαδίδοσθαι τὴν ἐν
<span class="lb" data-page="8.814" data-line="11" id="l8.814.11"></span>τοῖς ὑπτίοις σχήμασι κίνησιν ὁ χρόνος αὐξανόμενος, ὡς πρὸς
<span class="lb" data-page="8.814" data-line="12" id="l8.814.12"></span>τὴν ὄψιν, ὁ τῆς διαστολῆς τὴν τοῦ βάθους οὕτως συναύξει
<span class="lb" data-page="8.814" data-line="13" id="l8.814.13"></span>φαντασίαν. ταῦτά τε οὖν τὰ φαινόμενα καὶ ἄλλα τινὰ παραπλήσια
<span class="lb" data-page="8.814" data-line="14" id="l8.814.14"></span>τὰ πρῶτα μέρη τῆς διαστολῆς ἐκφεύγειν ἐνδείκνυται
<span class="lb" data-page="8.814" data-line="15" id="l8.814.15"></span>τὴν ὄψιν. ὅσον δέ ἐστι ταύτης τῆς κινήσεως τὸ τῇ
<span class="lb" data-page="8.814" data-line="16" id="l8.814.16"></span>ὄψει αἰσθητὸν, τοσοῦτον καὶ τῇ ἀβιάστῳ ἁφῇ κατά γε τοὺς
<span class="lb" data-page="8.814" data-line="17" id="l8.814.17"></span>σφοδροὺς σφυγμοὺς, ἐπὶ τῶν γε ἀμυδρῶν, ἔλαττον πολλάκις.
<span class="lb" data-page="8.814" data-line="18" id="l8.814.18"></span>φανερὸν μὲν γὰρ, ὡς οὐκ ἐνδέχεται κατὰ τὸν τοιοῦτον
<span class="pb" data-page="8.815" id="p8.815"></span>
<span class="lb" data-page="8.815" data-line="1" id="l8.815.1"></span>τρόπον τῆς ἐπαφῆς αἰσθέσθαι τῶν πρώτων τῆς διαστολῆς,
<span class="lb" data-page="8.815" data-line="2" id="l8.815.2"></span>ἀλλ’ οὐδ’ εἰ ψαύοις ἐπιπολῆς, οἷον αἰωρῶν τὴν χεῖρα. λοιπὸν
<span class="lb" data-page="8.815" data-line="3" id="l8.815.3"></span>οὖν, εἴπερ ἄρα, ἐν ταῖς θλιβούσαις ἐπιβολαῖς τῆς χειρὸς
<span class="lb" data-page="8.815" data-line="4" id="l8.815.4"></span>αἰσθέσθαι δυνατὸν τῶν πρώτων τῆς διαστολῆς. ἀλλ’ ὅτι γε
<span class="lb" data-page="8.815" data-line="5" id="l8.815.5"></span>μὴ κατὰ πάντας τοὺς σφυγμοὺς, ἀλλ’ εἴπερ οἷόν τε, κατὰ
<span class="lb" data-page="8.815" data-line="6" id="l8.815.6"></span>μόνους τοὺς σφοδροὺς, ἄντικρυς δῆλον, εἴ τι μεμνήμεθα τῶν
<span class="lb" data-page="8.815" data-line="7" id="l8.815.7"></span>εἰρημένων. τοῦτο μὲν δὴ ἡμῖν μέχρι τοσούτου προελήλυθε,
<span class="lb" data-page="8.815" data-line="8" id="l8.815.8"></span>τὸ μηκέτ’ ἄλλην τινὰ ἐπιβολὴν μήτ’ ἄλλον σφυγμὸν ὡμολογῆσθαι
<span class="lb" data-page="8.815" data-line="9" id="l8.815.9"></span>τὴν ἀρχὴν τῆς διαστολῆς αἰσθητὴν ἐγχωρεῖν ἐργάζεσθαι,
<span class="lb" data-page="8.815" data-line="10" id="l8.815.10"></span>πλὴν τῆς μετὰ θλίψεως ἐν τοῖς σφοδροῖς γινομένης,
<span class="lb" data-page="8.815" data-line="11" id="l8.815.11"></span>ἑξῆς δ’ ἴδωμεν, εἰ τοῦτ’ αὐτὸ τὸ ἐνδεχόμενον ὄντως ἀληθές
<span class="lb" data-page="8.815" data-line="12" id="l8.815.12"></span>ἐστιν, ἢ μόνον πιθανόν. ἐμοὶ μὲν γὰρ δοκεῖ κᾀν τούτοις
<span class="lb" data-page="8.815" data-line="13" id="l8.815.13"></span>διαφεύγειν ἔτι τὰ πρῶτα τῆς διαστολῆς, οὐ μὴν ὁμοίως γ’
<span class="lb" data-page="8.815" data-line="14" id="l8.815.14"></span>ὥσπερ ἐπὶ τῶν ἄλλων σφυγμῶν, ἀλλὰ <span class="milestone ed2page" data-n="8.119" data-unit="ed2page" id="ed2page.8.119"></span>παντελῶς ἐλάχιστον
<span class="lb" data-page="8.815" data-line="15" id="l8.815.15"></span>εἶναι τὸ λανθάνον. μάθοις δ’ ἂν, εἰ νοήσαις, ὡς
<span class="lb" data-page="8.815" data-line="16" id="l8.815.16"></span>ἀναγκαῖόν ἐστι τὴν ἐκ τῆς ἀρτηρίας ἀρχομένην κίνησιν διαδοθῆναι,
<span class="lb" data-page="8.815" data-line="17" id="l8.815.17"></span>πρώτοις μὲν τοῖς περικειμένοις σώμασιν, εἶτα
<span class="lb" data-page="8.815" data-line="18" id="l8.815.18"></span>τῷ δέρματι παντὶ, καὶ τότ’ ἤδη τοῖς ἡμετέροις δακτύλοις.
<span class="pb" data-page="8.816" id="p8.816"></span>
<span class="lb" data-page="8.816" data-line="1" id="l8.816.1"></span>οὔκουν ἐνδέχεται παντάπασιν ἄχρονον εἶναι τὴν οὕτω γινομένην
<span class="lb" data-page="8.816" data-line="2" id="l8.816.2"></span>τῆς κινήσεως μετάληψιν. εἰ δὲ τοῦτ’ ἀληθὲς εἴρηται, λανθάνειν
<span class="lb" data-page="8.816" data-line="3" id="l8.816.3"></span>ἀναγκαῖόν ἐστι τὴν ἀρχὴν τῆς κινήσεως. ἀλλὰ κᾀκ τοῦ
<span class="lb" data-page="8.816" data-line="4" id="l8.816.4"></span>πολὺ μακροτέρας αἰσθάνεσθαι τὴν ἁφὴν τῆς μετὰ τὸ συνιζῆσαι
<span class="lb" data-page="8.816" data-line="5" id="l8.816.5"></span>τὴν ἀρτηρίαν πρὸ τοῦ διαστέλλεσθαι γιγνομένης ἡσυχίας
<span class="lb" data-page="8.816" data-line="6" id="l8.816.6"></span>ἤπερ τῆς μετὰ τὸ διασταλῆναι πρὸ τοῦ συνιζάνειν
<span class="lb" data-page="8.816" data-line="7" id="l8.816.7"></span>οὐκ ἀλόγως ἄν τις ὑπονοήσειεν, ἐκφευγόντων ἡμᾶς μορίων
<span class="lb" data-page="8.816" data-line="8" id="l8.816.8"></span>τινῶν τῆς ἐντὸς κινήσεως τοῦτο γίνεσθαι. δῆλον γὰρ, ὡς
<span class="lb" data-page="8.816" data-line="9" id="l8.816.9"></span>εἴπερ ἄληπτον τὸ πρῶτον τῆς διαστολῆς, εἴη ἄν καὶ τὸ τῆς
<span class="lb" data-page="8.816" data-line="10" id="l8.816.10"></span>συστολῆς ἔσχατον ἀδιάγνωστον. οὐ γὰρ ἄν ποτε πλείονος,
<span class="lb" data-page="8.816" data-line="11" id="l8.816.11"></span>ἢ μείζονος αἴσθοιτο κινήσεως κατὰ τὴν συστολὴν ἡ ἁφὴ, εἴ
<span class="lb" data-page="8.816" data-line="12" id="l8.816.12"></span>γε ἀσμενιστέον ἐστὶ κᾂν τῆς ἴσης αἰσθέσθαι τῆς διαστολῆς.
<span class="lb" data-page="8.816" data-line="13" id="l8.816.13"></span>δηλοῦσι δὲ τοῦτο οἱ μηδόλως αὐτὴν αἰσθητὴν εἶναι λέγοντες,
<span class="lb" data-page="8.816" data-line="14" id="l8.816.14"></span>οὐκ ὀλίγοι τὸν ἀριθμὸν ὄντες, οὔτ’ εὐκαταφρόνητοι κατὰ τὴν
<span class="lb" data-page="8.816" data-line="15" id="l8.816.15"></span>ἐν τῇ τέχνῃ τριβήν. ἡμεῖς δ’, ὅτι μὲν αἰσθητὴ, καὶ πότε,
<span class="lb" data-page="8.816" data-line="16" id="l8.816.16"></span>μάλιστα φθάνομεν ἤδη δεδιδαχότες, συναπεδείξαμεν δὲ καὶ
<span class="lb" data-page="8.816" data-line="17" id="l8.816.17"></span>ὡς οὐκ ἐνδέχεται πλείονος αἰσθάνεσθαι κινήσεως τὴν ἁφὴν ἐν ﻿
<span class="pb" data-page="8.817" id="p8.817"></span>
<span class="lb" data-page="8.817" data-line="1" id="l8.817.1"></span>ταῖς συστολαῖς ἤπερ ἐν ταῖς διαστολαῖς, πλὴν εἰ μεταβολή
<span class="lb" data-page="8.817" data-line="2" id="l8.817.2"></span>ποτε κατὰ τὸ ποσὸν τῆς διαστολῆς ἢ τῆς συστολῆς γίγνοιτο.
<span class="lb" data-page="8.817" data-line="3" id="l8.817.3"></span>τοῦτο δ’ ἐν ταῖς συστηματικαῖς ἀνωμαλίαις συμβαίνει. κείσθω
<span class="lb" data-page="8.817" data-line="4" id="l8.817.4"></span>τοίνυν καὶ διὰ τὸ τῆς ἐντὸς ἠρεμίας μέγεθος ἐκφεύγειν τὴν
<span class="lb" data-page="8.817" data-line="5" id="l8.817.5"></span>αἴσθησίν ποτε τό τε τῆς συστολῆς πέρας καὶ τὴν τῆς διαστολῆς
<span class="lb" data-page="8.817" data-line="6" id="l8.817.6"></span>ἀρχὴν, καὶ ἡμῖν ἤδη καὶ τὸ ἕτερον τῶν ζητημάτων
<span class="lb" data-page="8.817" data-line="7" id="l8.817.7"></span>τὴν προσήκουσαν ἐχέτω τελευτήν. ἑξῆς γὰρ ἦν τῷ περὶ τῆς
<span class="lb" data-page="8.817" data-line="8" id="l8.817.8"></span>διαστολῆς, εἰ ἔστιν αἰσθητὴ πᾶσα, τὸ περὶ τῆς συστολῆς
<span class="lb" data-page="8.817" data-line="9" id="l8.817.9"></span>ὁμοίως ἐπισκέψασθαι. φαινόμεθα δ’ ἐξ ὧν περὶ τῆς διαστολῆς
<span class="lb" data-page="8.817" data-line="10" id="l8.817.10"></span>εἴπομεν ἤδη καὶ τὸν περὶ τῆς συστολῆς πεπληρωκέναι
<span class="lb" data-page="8.817" data-line="11" id="l8.817.11"></span>λόγον. εἰ γὰρ οὐκ ἐνδέχεται πλείονος αἰσθέσθαι κινήσεως ἐν
<span class="lb" data-page="8.817" data-line="12" id="l8.817.12"></span>ταῖς συστολαῖς, ἀλλ’ ἤτοι τῆς ἴσης τῇ κατὰ τὰς διαστολὰς,
<span class="lb" data-page="8.817" data-line="13" id="l8.817.13"></span>ἢ ὅπερ ἀληθὲς, ἐλάττονος, πάσης δ’ οὐκ αἰσθανόμεθα τῆς
<span class="lb" data-page="8.817" data-line="14" id="l8.817.14"></span>ἐν ταῖς διαστολαῖς, δῆλον ὡς οὐδὲ πάσης αἰσθανόμεθα τῆς
<span class="lb" data-page="8.817" data-line="15" id="l8.817.15"></span>ἐν ταῖς συστολαῖς.
</p>
          </article>

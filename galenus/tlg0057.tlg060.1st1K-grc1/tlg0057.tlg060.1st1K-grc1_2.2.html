<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:2.2">
<span class="pb page1" data-page="8.841" id="p8.841"></span>
<span class="milestone ed1page page1" data-n="3.64" data-unit="ed1page" id="ed1page.3.64"></span>
<span class="milestone ed2page page1" data-n="8.127" data-unit="ed2page" id="ed2page.8.127"></span>
            <p>
<span class="lb" data-page="8.841" data-line="13" id="l8.841.13"></span>Τίνες οὖν ὅροι τῷ μεγάλῳ τε καὶ σμικρῷ,
<span class="lb" data-page="8.841" data-line="14" id="l8.841.14"></span>καθάπερ ἑκάστῳ τῶν εἰρημένων, οὐκ ἔχομεν εἰπεῖν, ἀλλ’ εἰς
<span class="lb" data-page="8.841" data-line="15" id="l8.841.15"></span>τοσοῦτον ἔτι πλάτος ἡ νόησις ἐκτέταται τοῦ μεγάλου, ὥστε
<span class="lb" data-page="8.841" data-line="16" id="l8.841.16"></span>καὶ αὐτοῦ τοῦ κόσμου παντὸς εἰπεῖν, εἴ τι μεῖζον δύναιτό τις
<span class="lb" data-page="8.841" data-line="17" id="l8.841.17"></span>νοῆσαι, καὶ τοῦτο δέξεται τὴν τοῦ μεγάλου κατηγορίαν.
<span class="lb" data-page="8.841" data-line="18" id="l8.841.18"></span>ἀλλὰ καὶ μύρμηξ καὶ κώνωψ καὶ κέγχρος καὶ εἴ τι τούτου
<span class="pb" data-page="8.842" id="p8.842"></span>
<span class="lb" data-page="8.842" data-line="1" id="l8.842.1"></span>μικρότερον εἴη ζῶον, ἢ σπέρμα, δέχεται τὴν τοῦ μεγάλου
<span class="lb" data-page="8.842" data-line="2" id="l8.842.2"></span>κατηγορίαν. οὐ γὰρ μύρμηξ μόνον, ἀλλὰ κέγχρος τις καὶ
<span class="lb" data-page="8.842" data-line="3" id="l8.842.3"></span>κώνωψ μέγας λέγεται. δῆλον οὖν τό γε τοσοῦτον, ὡς ἕκαστον
<span class="lb" data-page="8.842" data-line="4" id="l8.842.4"></span>τοῖς ὁμογενέσι παραβαλλόμενον ἢ μικρὸν, ἢ μέγα λέγομεν,
<span class="lb" data-page="8.842" data-line="5" id="l8.842.5"></span>ἁπλῶς δ’ οὐδέν. καὶ ταύτῃ διήνεγκε τὸ μεῖζον τοῦ
<span class="lb" data-page="8.842" data-line="6" id="l8.842.6"></span>μεγάλου, τὸ μὲν μεῖζον παντὸς τοῦ μικροτέρου δύνασθαι
<span class="lb" data-page="8.842" data-line="7" id="l8.842.7"></span>μεῖζον λέγεσθαι, τὸ μέγα δ’ οὐ παντὸς, οὗ τινος μεῖζον,
<span class="lb" data-page="8.842" data-line="8" id="l8.842.8"></span>ἀλλὰ τὸ μόνον τῶν ὁμογενῶν. οὕτω δὲ καὶ περὶ μικροτέρου
<span class="lb" data-page="8.842" data-line="9" id="l8.842.9"></span>καὶ μικροῦ χρὴ διορίζεσθαι καὶ περὶ ταχέος καὶ θάττονος καὶ
<span class="lb" data-page="8.842" data-line="10" id="l8.842.10"></span>βραδέος καὶ βραδυτέρου τὸν αὐτὸν τρόπον, εἴ γε καὶ ἵππος
<span class="lb" data-page="8.842" data-line="11" id="l8.842.11"></span>βραδὺς λέγεταί τις καὶ μύρμηξ ταχύς. ὁμοίως δὲ καὶ τῶν
<span class="lb" data-page="8.842" data-line="12" id="l8.842.12"></span>ἄλλων ἕκαστον ὠνομασμένων εὑρήσεις ἔν τε τοῖς τῶν σφυγμῶν
<span class="lb" data-page="8.842" data-line="13" id="l8.842.13"></span>γένεσιν ἅπασι καὶ κατὰ τὴν ὅλην ἰατρικήν. ἤδη δὲ καὶ κατὰ
<span class="lb" data-page="8.842" data-line="14" id="l8.842.14"></span>τὸν σύμπαντα βίον τῶν ἀνθρώπων καὶ σκληρὸν καὶ σκληρότερον
<span class="lb" data-page="8.842" data-line="15" id="l8.842.15"></span>καὶ μαλακὸν καὶ μαλακώτερον καὶ πυκνὸν καὶ πυκνότερον
<span class="lb" data-page="8.842" data-line="16" id="l8.842.16"></span>καὶ τἄλλα πάντα παραπλήσια τὰ μὲν πρὸς ἕτερον
<span class="lb" data-page="8.842" data-line="17" id="l8.842.17"></span>ὅ τι δήποτε παραβάλλεται, τὰ δὲ πρὸς μόνα τὰ κατὰ τὸ ἐν
<span class="lb" data-page="8.842" data-line="18" id="l8.842.18"></span>αὐτοῖς γένος. ἆρ’ οὖν ἤδη τὸ πᾶν ἔχομεν, ἢ καὶ τούτῳ τις ﻿
<span class="pb" data-page="8.843" id="p8.843"></span>
<span class="lb" data-page="8.843" data-line="1" id="l8.843.1"></span>τῷ λόγῳ λείπει διορισμός; οὐ γὰρ ἅπασι τοῖς ἐκ ταὐτοῦ γένος
<span class="lb" data-page="8.843" data-line="2" id="l8.843.2"></span>τὸ μέγα παραβάλλοντες οὕτως ὀνομάζομεν. οὐ γὰρ ἂν
<span class="lb" data-page="8.843" data-line="3" id="l8.843.3"></span>Ἀχιλλεύς θ’ ἅμα καὶ Αἴας ἐλέγοντο μεγάλοι καὶ Πολυδάμας
<span class="lb" data-page="8.843" data-line="4" id="l8.843.4"></span>καὶ Μίλων, εἴ γε τοῦ μὲν Αἴαντος ὁ Ἀχιλλεὺς, τοῦ δὲ Μίλωνος
<span class="lb" data-page="8.843" data-line="5" id="l8.843.5"></span>Πολυδάμας ἦν μείζων, ἀλλὰ δῆλον ὅτι τῷ μέσῳ τε
<span class="lb" data-page="8.843" data-line="6" id="l8.843.6"></span>καὶ μετρίῳ καὶ συμμέτρῳ προσαγορευομένῳ καθ’ ἕκαστον
<span class="lb" data-page="8.843" data-line="7" id="l8.843.7"></span>γένος ὥσπερ κανόνι καὶ κριτηρίῳ τἄλλα παραβάλλοντες,
<span class="lb" data-page="8.843" data-line="8" id="l8.843.8"></span>ὅσα μὲν ὑπὲρ αὐτὸ, μεγάλα πάντ’ εἶναι λέγομεν, ὅσα δ’
<span class="lb" data-page="8.843" data-line="9" id="l8.843.9"></span>ἐναντία, σμικρά. καὶ τοῦτ’ ἔστιν μὲν κᾀν τῷ βίῳ παντὶ,
<span class="lb" data-page="8.843" data-line="10" id="l8.843.10"></span>μάλιστα δ’ οὖν ἐν ταῖς τέχναις· περὶ γὰρ τὴν τοῦ συμμέτρου
<span class="lb" data-page="8.843" data-line="11" id="l8.843.11"></span>θήραν ἔχουσιν ἅπασαι, καὶ τοῦτ’ ἐκπορίζειν σπεύδουσι ταῖς
<span class="lb" data-page="8.843" data-line="12" id="l8.843.12"></span>οὐσίαις περὶ ἃς καταγίγνονται, καὶ πολὺ σιτίον ἐδηδοκέναι
<span class="lb" data-page="8.843" data-line="13" id="l8.843.13"></span>τόνδε τινά φησιν ὁ ἰατρὸς, ὅταν ὑπὲρ τὴν τοῦ τρεφομένου
<span class="lb" data-page="8.843" data-line="14" id="l8.843.14"></span>σώματος ᾖ φύσιν, καὶ ὀλίγον αὖθις, ὅταν ἀπολίπηται συμμετρίας
<span class="lb" data-page="8.843" data-line="15" id="l8.843.15"></span>τοῦ τρεφομένου. οὕτω γοῦν ἀθλητῇ δύο μνᾶς κρεῶν
<span class="lb" data-page="8.843" data-line="16" id="l8.843.16"></span>ὀλίγον εἶναι λέγοντες, τῷ νοσοῦντι πολλάκις ἀπαγορεύομεν
<span class="lb" data-page="8.843" data-line="17" id="l8.843.17"></span>χυλοῦ πτισάνης ἐκροφῆσαι λεκάνιον, ὡς πλέον ὂν τοῦ συμμέτρου.
<span class="lb" data-page="8.843" data-line="18" id="l8.843.18"></span>καὶ μέγαν οὖν σφυγμὸν καὶ μικρὸν ἐροῦμεν τὸν
<span class="pb" data-page="8.844" id="p8.844"></span>
<span class="lb" data-page="8.844" data-line="1" id="l8.844.1"></span>ἐξιστάμενον τῆς συμμετρίας, καὶ τούτους μὲν πολλοὺς ἑκατέρους,
<span class="lb" data-page="8.844" data-line="2" id="l8.844.2"></span>ἕνα δὲ τὸν σύμμετρον, ὃν χρὴ θηρᾶσαί τε καὶ τῇ
<span class="lb" data-page="8.844" data-line="3" id="l8.844.3"></span>μνήμῃ παραθεμένους ἐπάγειν τοῖς ἄλλοις ἅπασιν <span class="milestone ed2page" data-n="8.128" data-unit="ed2page" id="ed2page.8.128"></span>οἷον
<span class="lb" data-page="8.844" data-line="4" id="l8.844.4"></span>μέτρον τι δίκαιον ὑπ’ αὐτῆς τῆς φύσεως ὡρισμένον. ὅπως
<span class="lb" data-page="8.844" data-line="5" id="l8.844.5"></span>οὖν αὐτὸν ἐξεύρωμεν, ἤδη σκοπῶμεν. ἐπὶ τοῦτο γὰρ ὁ πᾶς
<span class="lb" data-page="8.844" data-line="6" id="l8.844.6"></span>σπεύδει λόγος καὶ τούτου χάριν εἴρηται τὰ πρόσθεν ἅπαντα.
<span class="lb" data-page="8.844" data-line="7" id="l8.844.7"></span>εὕροιμεν δ’ ἂν αὐτὸν, εἴπερ δυναίμεθα, μεθόδῳ. χρήσιμον γὰρ
<span class="lb" data-page="8.844" data-line="8" id="l8.844.8"></span>τοῦτο πρὸς τὸ κατὰ πάντων τῶν συμμέτρων ἕνα λόγον ἔχειν,
<span class="lb" data-page="8.844" data-line="9" id="l8.844.9"></span>καὶ μὴ ζητεῖν αὖθις, ὅπως μὲν εὑρίσκειν χρὴ τὸ κατὰ τὴν κίνησιν
<span class="lb" data-page="8.844" data-line="10" id="l8.844.10"></span>σύμμετρον, ὅπως δὲ τὸν κατὰ τὴν <span class="milestone ed1page" data-n="3.65" data-unit="ed1page" id="ed1page.3.65"></span>ἡσυχίαν, ἢ τὸ
<span class="lb" data-page="8.844" data-line="11" id="l8.844.11"></span>τῆς ἀρτηρίας σῶμα. καὶ πρῶτον μὲν τοῦτ’ ἴδωμεν, εἰ χρὴ
<span class="lb" data-page="8.844" data-line="12" id="l8.844.12"></span>καθ’ ἕκαστον γένος σφυγμὸν ἕνα ζητεῖν τὸν σύμμετρον, ἢ
<span class="lb" data-page="8.844" data-line="13" id="l8.844.13"></span>πλείους, ἄλλον μὲν ὡς ἐν ἡλικίᾳ σύμμετρον, ἄλλον δ’ ὡς
<span class="lb" data-page="8.844" data-line="14" id="l8.844.14"></span>ἐν ἕξεσι σωμάτων, ἄλλον δ’ ὡς ἐν κράσεσιν, ἄλλον δ’ ὡς
<span class="lb" data-page="8.844" data-line="15" id="l8.844.15"></span>ἐν ὥραις, ἢ χώραις, ἢ καταστάσεσιν, ἢ ἐπιτηδεύμασιν, ἢ
<span class="lb" data-page="8.844" data-line="16" id="l8.844.16"></span>ψυχικαῖς διαθέσεσιν. ἐν ἅπασι γὰρ τούτοις τοὺς μὲν μεγάλους,
<span class="lb" data-page="8.844" data-line="17" id="l8.844.17"></span>τοὺς δὲ μικροὺς, τοὺς δὲ συμμέτρους λέγομεν εἶναι
<span class="pb" data-page="8.845" id="p8.845"></span>
<span class="lb" data-page="8.845" data-line="1" id="l8.845.1"></span>σφυγμοὺς, καὶ τοὺς μὲν ταχεῖς, τοὺς δὲ βραδεῖς, τοὺς δὲ
<span class="lb" data-page="8.845" data-line="2" id="l8.845.2"></span>συμμέτρους, καὶ κατὰ τὰς ἄλλας διαφορὰς ὡσαύτως. καὶ
<span class="lb" data-page="8.845" data-line="3" id="l8.845.3"></span>τάχ’ ἄν τινι δόξειε τοῦτ’ εὐλογώτερον εἶναι καὶ τῇ χρείᾳ μᾶλλον
<span class="lb" data-page="8.845" data-line="4" id="l8.845.4"></span>ὁμολογοῦν, τὸ καθ’ ἕκαστον γένος σφυγμῶν ἕνα ποιεῖν
<span class="lb" data-page="8.845" data-line="5" id="l8.845.5"></span>τὸν σύμμετρον. ἐπισκεψώμεθα οὖν ἀκριβέστερον αὐτὸ, καὶ
<span class="lb" data-page="8.845" data-line="6" id="l8.845.6"></span>προχειρισάμενοι γένος ἓν σφυγμῶν ὡς ἐν παραδείγματι τὸ
<span class="lb" data-page="8.845" data-line="7" id="l8.845.7"></span>τῶν μεγάλων τε καὶ μικρῶν, ὑπὲρ ὧν ὀλίγον ἔμπροσθεν ἐλέγομεν,
<span class="lb" data-page="8.845" data-line="8" id="l8.845.8"></span>τὸν μέσον αὐτῶν, καὶ τὸν σύμμετρον ἐξευρεῖν πειραθῶμεν,
<span class="lb" data-page="8.845" data-line="9" id="l8.845.9"></span>ἰδίᾳ μὲν ἐν ἡλικίαις, ἰδίᾳ δ’ ἐν ὥραις τε καὶ χώραις
<span class="lb" data-page="8.845" data-line="10" id="l8.845.10"></span>καὶ φύσεσι καὶ κράσεσι καὶ τοῖς ἄλλοις ἅπασι τοῖς τοιούτοις.
<span class="lb" data-page="8.845" data-line="11" id="l8.845.11"></span>ἀρκέσει γὰρ, εἰ τοῦθ’ εὕροιμεν, εἰς τὴν χρείαν, εἴ τε
<span class="lb" data-page="8.845" data-line="12" id="l8.845.12"></span>πρόκειται μὲν ἡμῖν τὸν οἰκεῖον ἑκάστου τῶν εἰρημένων σφυγμῶν
<span class="lb" data-page="8.845" data-line="13" id="l8.845.13"></span>εἰδέναι, καὶ τὰς εἰς τὸ παρὰ φύσιν ἐκτροπὰς αὐτοῦ διαγινώσκειν.
<span class="lb" data-page="8.845" data-line="14" id="l8.845.14"></span>ἡ δὲ νῦν εἰρημένη διδασκαλία φαίνεται τοῦθ’
<span class="lb" data-page="8.845" data-line="15" id="l8.845.15"></span>ἡμῖν ἐκπορίζουσα. σκεψώμεθ’ οὖν ἀκριβῶς, εἰ δυνατὸν ἐξευρεῖν
<span class="lb" data-page="8.845" data-line="16" id="l8.845.16"></span>αὐτό. φαίνεται γὰρ ἐμοὶ μὲν χαλεπώτατον, ἴσως δὲ καὶ
<span class="lb" data-page="8.845" data-line="17" id="l8.845.17"></span>ἀδύνατον. ἡ χαλεπότης δ’ ἐν τῷ μηδὲν τῶν εἰρημένων ἰδίᾳ
<span class="pb" data-page="8.846" id="p8.846"></span>
<span class="lb" data-page="8.846" data-line="1" id="l8.846.1"></span>καὶ καθ’ αὑτὸ λαβεῖν δύνασθαι. πότε γὰρ ἰδίᾳ καὶ καθ’
<span class="lb" data-page="8.846" data-line="2" id="l8.846.2"></span>αὑτὴν ἔστιν ἰδεῖν τὴν ἐν ταῖς ὥραις διαφορὰν τῶν σφυγμῶν
<span class="lb" data-page="8.846" data-line="3" id="l8.846.3"></span>ἄνευ σώματος, ὃ καὶ μὴ κράσεως πὼς ἔχει καὶ ἕξεως καὶ ἡλικίας
<span class="lb" data-page="8.846" data-line="4" id="l8.846.4"></span>καὶ τῶν ἄλλων τῶν εἰρημένων; ὥστ’ οὐκ ἂν ἔχοις εἰπεῖν,
<span class="lb" data-page="8.846" data-line="5" id="l8.846.5"></span>ἦρι μὲν τηλικοῦτος σφυγμὸς οἰκεῖος, θέρει δ’ ὁ τηλικοῦτος.
<span class="lb" data-page="8.846" data-line="6" id="l8.846.6"></span>ἐρωτηθεὶς γὰρ ἐν τίνι καὶ λέγεις σώματι, πότερον ἐν θερμοτέρῳ
<span class="lb" data-page="8.846" data-line="7" id="l8.846.7"></span>τὴν κρᾶσιν, ἢ ψυχροτέρῳ καὶ ἰσχνῷ, ἢ παχεῖ· καὶ ἀκμάζοντος,
<span class="lb" data-page="8.846" data-line="8" id="l8.846.8"></span>ἢ γέροντος, ἢ ψυχρῷ χωρίῳ, ἢ θερμῷ, καὶ ἀνδρὸς,
<span class="lb" data-page="8.846" data-line="9" id="l8.846.9"></span>ἢ γυναικὸς, καὶ κατὰ τὰς ἄλλας διαφορὰς ὡσαύτως.
<span class="lb" data-page="8.846" data-line="10" id="l8.846.10"></span>ὥστε φαίνεται δεῖν κατὰ τὴν ὅλην τῶν ὑποκειμένων σωμάτων
<span class="lb" data-page="8.846" data-line="11" id="l8.846.11"></span>φύσιν ἐπισκοπεῖσθαι τὸν οἰκεῖόν τε καὶ οὐκ οἰκεῖον σφυγμὸν,
<span class="lb" data-page="8.846" data-line="12" id="l8.846.12"></span>ἵνα εἰδῶμεν, εἰ οὕτως ἔτυχεν, ὅτι Δίωνι μὲν ὁ σφυγμὸς τηλικοῦτός
<span class="lb" data-page="8.846" data-line="13" id="l8.846.13"></span>ἐστι φύσει, Θέωνι δὲ τηλικοῦτος. ἀλλὰ καὶ τοῦτ’
<span class="lb" data-page="8.846" data-line="14" id="l8.846.14"></span>ἄτοπον, οὐ μόνον τῷ χρῆναι καθ’ ἕκαστον ἄνθρωπον ἰδίαν
<span class="lb" data-page="8.846" data-line="15" id="l8.846.15"></span>ἡμᾶς ἔχειν μνήμην τε τῶν οἰκείων σφυγμῶν καὶ μὴ δύνασθαι
<span class="lb" data-page="8.846" data-line="16" id="l8.846.16"></span>περὶ μηδενὸς διαγνῶναι μηδὲν ᾧ πρῶτον οὐκ ἐντυγχάνομεν,
<span class="lb" data-page="8.846" data-line="17" id="l8.846.17"></span>ἀλλὰ καὶ τῷ μηδ’ ἀπ’ αὐτοῦ τοῦ Δίωνος, εἰ τύχοι, τὸν ἕνα
<span class="lb" data-page="8.846" data-line="18" id="l8.846.18"></span>τοῦτον τὸν οἰκεῖον σφυγμὸν ἐν ἑκάστῳ γένει δυνατὸν ἰδίᾳ
<span class="pb" data-page="8.847" id="p8.847"></span>
<span class="lb" data-page="8.847" data-line="1" id="l8.847.1"></span>καὶ χωρὶς τῆς τῶν ἔξωθεν πραγμάτων περιστάσεως λαβεῖν.
<span class="lb" data-page="8.847" data-line="2" id="l8.847.2"></span>πότε γὰρ καὶ λήψει; πότερα τοῦ ἐν χειμῶνι Δίωνος, ἢ τοῦ
<span class="lb" data-page="8.847" data-line="3" id="l8.847.3"></span>κατὰ τὸ θέρος, καὶ πότερα τοῦ ἐν Ῥώμῃ, ἢ τοῦ ἐν Λιβύῃ,
<span class="lb" data-page="8.847" data-line="4" id="l8.847.4"></span>καὶ τοῦ ἰσχνοτέρου γεγονότος, ἢ τοῦ παχυτέρου, καὶ ἀργότερον,
<span class="lb" data-page="8.847" data-line="5" id="l8.847.5"></span>ἢ ἐπιπονώτερον διηγημένου, καὶ ἐνδεέστερον, ἢ δαψιλέστερον
<span class="lb" data-page="8.847" data-line="6" id="l8.847.6"></span>διῃτημένου, καὶ οἶνον, ἢ ὕδωρ πεπωκότος, ἢ
<span class="lb" data-page="8.847" data-line="7" id="l8.847.7"></span>διψῶντος; οὐ γὰρ ἔστιν ἄνευ τούτων καὶ ἄλλων μυρίων
<span class="lb" data-page="8.847" data-line="8" id="l8.847.8"></span>περιστάσεων ἰδίᾳ ποτὲ καὶ ταὐτὸ λαβεῖν τὸ Δίωνος σῶμα.
<span class="lb" data-page="8.847" data-line="9" id="l8.847.9"></span>μένει τοίνυν καὶ νῦν ἔτι ἡ ἐξ ἀρχῆς ἀπορία. τὸν γὰρ τῇ
<span class="lb" data-page="8.847" data-line="10" id="l8.847.10"></span>ὅλῃ φύσει τοῦ ὑποκειμένου σώματος οἰκεῖον σφυγμὸν, ὃν δὴ
<span class="lb" data-page="8.847" data-line="11" id="l8.847.11"></span>καὶ σύμμετρον ἐκαλοῦμεν, ἐν ἴσῳ τῷ μέτριον εὑρεῖν ἀδυνατοῦμεν.
<span class="lb" data-page="8.847" data-line="12" id="l8.847.12"></span>ἄμεινον οὖν <span class="milestone ed2page" data-n="8.129" data-unit="ed2page" id="ed2page.8.129"></span>ἴσως μὴ ταύτῃ μετιέναι τὴν περὶ
<span class="lb" data-page="8.847" data-line="13" id="l8.847.13"></span>τοῦ σφυγμοῦ διάγνωσιν, ἀλλ’ ὡς τοῖς εἰσαγομένοις ἐγράψαμεν,
<span class="lb" data-page="8.847" data-line="14" id="l8.847.14"></span>ἐφ’ ἑκάστου τῶν εἰρημένων αἰτίων τὴν τροπὴν ἐκμαθεῖν.
<span class="lb" data-page="8.847" data-line="15" id="l8.847.15"></span>ἔστι γάρ τιν’ εὑρεῖν τοῦ τοιούτου μέθοδον, ἣν καὶ νῦν παραγράψαντες
<span class="lb" data-page="8.847" data-line="16" id="l8.847.16"></span>πρότερον ἐφεξῆς ἐπισκεψώμεθα, πότερ’ αὐτάρκης
<span class="lb" data-page="8.847" data-line="17" id="l8.847.17"></span>ἐστὶν εἰς ἅπαν, ἢ καὶ αὐτὴ κατά τι ἐλλιπής. εἴη δ’ ἂν ἡ
<span class="lb" data-page="8.847" data-line="18" id="l8.847.18"></span>μέθοδος τοιάδε, προχειρισαμένων ἡμῶν ἕνεκα παραδείγματος ﻿
<span class="pb" data-page="8.848" id="p8.848"></span>
<span class="lb" data-page="8.848" data-line="1" id="l8.848.1"></span>ἕν τι τῶν τρέπειν τοὺς σφυγμοὺς πεφυκότων αἰτίων, οἷον
<span class="lb" data-page="8.848" data-line="2" id="l8.848.2"></span>γυμνάσιον. προτεθέντος γὰρ σκοπεῖσθαι, τίνα τρόπον τῶν
<span class="lb" data-page="8.848" data-line="3" id="l8.848.3"></span>σφυγμῶν ἐργάσεται γυμνάσιον τὴν τροπὴν, λαβὼν οὖν τιν’
<span class="lb" data-page="8.848" data-line="4" id="l8.848.4"></span>ἄνθρωπον, ἁπάσας αὐτοῦ τὰς διαφορὰς τῶν σφυγμῶν ἐπίσκεψαι
<span class="lb" data-page="8.848" data-line="5" id="l8.848.5"></span>πρότερον, εἶτα γυμνάσας αὖθις ἐπίσκεψαι, τίς μὲν
<span class="lb" data-page="8.848" data-line="6" id="l8.848.6"></span>αὐτῶν ἐξετάθη, τίς δ’ ἐξελύθη, καὶ μέχρι πόσου, καὶ οὕτως
<span class="lb" data-page="8.848" data-line="7" id="l8.848.7"></span>ἐξευρήσεις, ὁπόσον πέφυκε γυμνάσιον τρέπειν τοὺς σφυγμούς.
<span class="lb" data-page="8.848" data-line="8" id="l8.848.8"></span>ὁμοίως δὲ καὶ περὶ λουτρῶν καὶ πομάτων καὶ ἐδεσμάτων καὶ
<span class="lb" data-page="8.848" data-line="9" id="l8.848.9"></span>τῶν ἄλλων ἁπάντων, ἐκ τῆς καθ’ ἕκαστον ἄνθρωπον πείρας
<span class="lb" data-page="8.848" data-line="10" id="l8.848.10"></span>ἕτοιμον εὑρεῖν τὰς τροπάς. οὕτω μὲν ἡ πεῖρα ῥᾴστη, τὰ δὲ
<span class="lb" data-page="8.848" data-line="11" id="l8.848.11"></span>τῶν ἐπὶ τῇ τοιαύτῃ πείρᾳ λογισμῶν οὐκέτι ῥᾴδια. κίνδυνος
<span class="lb" data-page="8.848" data-line="12" id="l8.848.12"></span>γὰρ ὥσπερ ἐν πάσῃ πείρᾳ σφαλῆναι παρὰ τὸ ἀδιόριστον,
<span class="lb" data-page="8.848" data-line="13" id="l8.848.13"></span>οὕτω κᾀνταῦθα. διχῶς δὲ τοῦτ’ αὐτὸ ἀδιόριστον γίνεται,
<span class="lb" data-page="8.848" data-line="14" id="l8.848.14"></span>τὸ μὲν τῷ μὴ τεμεῖν τὸ κοινὸν εἰς τὰς ἐν αὐτῷ πάσας διαφορὰς,
<span class="lb" data-page="8.848" data-line="15" id="l8.848.15"></span>τὸ δὲ τῷ μὴ σκέψασθαι τοῖς τρέπουσιν αἰτίοις τίνα
<span class="lb" data-page="8.848" data-line="16" id="l8.848.16"></span>μὲν προηγουμένως, ἢ πρώτως, ἢ ὅπως ἄν τις ὀνομάζειν ἐθέλῃ,
<span class="lb" data-page="8.848" data-line="17" id="l8.848.17"></span>τίνα δὲ κατὰ συμβεβηκὸς ἠκολούθησε. τὸ μὲν δὴ μὴ
<span class="lb" data-page="8.848" data-line="18" id="l8.848.18"></span>τέμνειν τὸ κοινὸν εἰς τὰς ἐν αὐτῷ πάσας διαφορὰς τοιόνδε·
<span class="pb" data-page="8.849" id="p8.849"></span>
<span class="lb" data-page="8.849" data-line="1" id="l8.849.1"></span>δεῖται γὰρ ὁ λόγος, ἵν’ ᾖ σαφὴς, παραδείγματος. εἴ τις ἀποφήναιτο
<span class="lb" data-page="8.849" data-line="2" id="l8.849.2"></span>τῶν γυμνασαμένων τοὺς σφυγμοὺς τοιούσδε γίγνεσθαι,
<span class="lb" data-page="8.849" data-line="3" id="l8.849.3"></span>μὴ διορισάμενος, μήθ’ ᾧ τινι λέγῃ τῷ γυμνασαμένῳ
<span class="lb" data-page="8.849" data-line="4" id="l8.849.4"></span>μήτε πῶς γεγυμνασμένῳ μήτε πότε μήθ’ ὁπόσα, παρὰ τὸ
<span class="lb" data-page="8.849" data-line="5" id="l8.849.5"></span>μὴ τέμνειν τὸ κοινὸν εἰς τὰς διαφορὰς ἐσφάλη· τίνι γὰρ καὶ
<span class="lb" data-page="8.849" data-line="6" id="l8.849.6"></span>λέγω τῷ γυμνασαμένῳ, πῶς ἡλικίας ἔχοντι, πῶς δὲ ἰσχύος,
<span class="lb" data-page="8.849" data-line="7" id="l8.849.7"></span>ἢ ἀσθενείας, πῶς δὲ χυμῶν, πῶς δὲ ἕξεως, πῶς δὲ
<span class="lb" data-page="8.849" data-line="8" id="l8.849.8"></span>κράσεως, πῶς δὲ τῆς τῶν μορίων τοῦ σώματος συμπηγίας,
<span class="lb" data-page="8.849" data-line="9" id="l8.849.9"></span>πῶς δὲ τοῦ πρὸς τὸ γυμνάσιον ἔθους. εἰς τοσαῦτα γὰρ
<span class="lb" data-page="8.849" data-line="10" id="l8.849.10"></span>διαιρεῖται τὸ τίνι. τὸ δὲ πῶς ἐγυμνάσατο πάλιν εἰς ἄλλας
<span class="lb" data-page="8.849" data-line="11" id="l8.849.11"></span>τέμνεται διαφορὰς, ἆρά γε συντόνως, ἢ οὒ, καὶ ὀξέως, ἢ οὒ,
<span class="lb" data-page="8.849" data-line="12" id="l8.849.12"></span>καὶ ὁμαλῶς, ἢ οὔ. καθ’ ἕκαστον γὰρ τούτων οὐχ ὡσαύτως τραπήσεται.
<span class="lb" data-page="8.849" data-line="13" id="l8.849.13"></span>ὁμοίως δὲ καὶ περὶ τὸ πότε διαφέρουσαν ἀνάγκη
<span class="lb" data-page="8.849" data-line="14" id="l8.849.14"></span>γενέσθαι τὴν τροπήν. οὐ γάρ ἐστι ταὐτὸν ἐδηδοκότα γυμνάζειν
<span class="lb" data-page="8.849" data-line="15" id="l8.849.15"></span>ἢ νῆστιν, καὶ λυπούμενον ἢ χαίροντα, καὶ πρόθυμον
<span class="lb" data-page="8.849" data-line="16" id="l8.849.16"></span>ἢ ῥᾴθυμον, καὶ ἐῤῥιγωκότα ἢ διατεθερμασμένον, καὶ πλέονα
<span class="lb" data-page="8.849" data-line="17" id="l8.849.17"></span>τοῦ δέοντος ἢ ἐλάττονα, ἢ σύμμετρα κεκοιμημένον. ὁμοίως
<span class="lb" data-page="8.849" data-line="18" id="l8.849.18"></span>δὲ καὶ περὶ τὸ ποσὸν τῶν γυμνασίων ἡ τροπὴ διάφορας γενήσεται.
<span class="lb" data-page="8.849" data-line="19" id="l8.849.19"></span>οὐ γὰρ ὡσαύτως τὰ σύμμετρα τοῖς πλείοσιν, ἢ ἐλάττοσιν
<span class="pb" data-page="8.850" id="p8.850"></span>
<span class="lb" data-page="8.850" data-line="1" id="l8.850.1"></span>ὑπαλλάξει τοὺς σφυγμούς. τὸ δὲ κατὰ συμβεβηκὸς, ἢ
<span class="lb" data-page="8.850" data-line="2" id="l8.850.2"></span>πρώτως γίνεσθαι τὴν τροπὴν, ᾧδε χρὴ διορίζεσθαι. μή τι
<span class="lb" data-page="8.850" data-line="3" id="l8.850.3"></span>ἆρα περιττωμάτων μὲν ἦν μεστὸς, ἀρξαμένῳ δ’ αὐτῷ
<span class="lb" data-page="8.850" data-line="4" id="l8.850.4"></span>γυμνάζεσθαι ῥυέντων εἰς τὴν γαστέρα πλειόνων χυμῶν μοχθηρῶν,
<span class="lb" data-page="8.850" data-line="5" id="l8.850.5"></span>ἢ δάκνεσθαι τὸ στόμα συνέβη τῆς γαστρὸς τῇ κακίᾳ τῶν
<span class="lb" data-page="8.850" data-line="6" id="l8.850.6"></span>χυμῶν, ἢ βαρυνθῆναι τῷ πλήθει, ἢ ἀνατρέπεσθαί τε καὶ
<span class="lb" data-page="8.850" data-line="7" id="l8.850.7"></span>ναυτιᾷν, καὶ διὰ ταῦτα τὸν ἄνθρωπον ἢ ἀναλύειν, ἢ ἐκλύεσθαι,
<span class="lb" data-page="8.850" data-line="8" id="l8.850.8"></span>ἢ καταψύχεσθαι, ἢ πνίγεσθαι. τούτων γὰρ ἕκαστον
<span class="lb" data-page="8.850" data-line="9" id="l8.850.9"></span>ἀλλοιώσει τοὺς σφυγμοὺς καί τις ἴσως οἰήσεται κατὰ
<span class="lb" data-page="8.850" data-line="10" id="l8.850.10"></span>τὸν τοῦ γυμνασίου λόγον αὐτοὺς τετράφθαι. καὶ γὰρ εἰ πληθωρικὸς
<span class="lb" data-page="8.850" data-line="11" id="l8.850.11"></span>ὢν, καὶ τοῖς κατὰ θώρακα καὶ πνεύμονα νοσωδέστερος,
<span class="lb" data-page="8.850" data-line="12" id="l8.850.12"></span>ἀρξάμενος ὠκέως γυμνάζεσθαι, δύσπνους γένοιτο,
<span class="lb" data-page="8.850" data-line="13" id="l8.850.13"></span><span class="milestone ed1page" data-n="3.66" data-unit="ed1page" id="ed1page.3.66"></span>τραπήσονται μὲν οἱ σφυγμοὶ κατὰ τὸν τῆς δυσπνοίας
<span class="lb" data-page="8.850" data-line="14" id="l8.850.14"></span>λόγον, ἴσως δ’ οἰήσεται κατὰ τὰ γυμνάσια. πῶς οὖν χρὴ
<span class="lb" data-page="8.850" data-line="15" id="l8.850.15"></span>διορίζεσθαι πρὸς τὸ μηδὲν ἐν τῇ πείρᾳ σφάλλεσθαι, εἴρηται
<span class="lb" data-page="8.850" data-line="16" id="l8.850.16"></span>μὲν ἑτέρωθι μακρότερον, εἰρήσεται δὲ κᾀνταῦθα διὰ βραχέων.
<span class="lb" data-page="8.850" data-line="17" id="l8.850.17"></span><span class="milestone ed2page" data-n="8.130" data-unit="ed2page" id="ed2page.8.130"></span>πάσας τὰς εἰρημένας διαφορὰς εἰς τρεῖς ταύτας ἀναγαγεῖν
<span class="lb" data-page="8.850" data-line="18" id="l8.850.18"></span>χρὴ τὰς καθόλου, τὸ μὲν ὑποκείμενον σῶμα παραλαμβάνοντας
<span class="lb" data-page="8.850" data-line="19" id="l8.850.19"></span>εἰς τὴν πεῖραν, ὑγιαῖνόν τε καὶ κατὰ μηδεμίαν τῶν
<span class="pb" data-page="8.851" id="p8.851"></span>
<span class="lb" data-page="8.851" data-line="1" id="l8.851.1"></span>ἔξωθεν τροπὴν δυναστευόμενον, τὸ προσαγόμενον δ’ αὐτῷ
<span class="lb" data-page="8.851" data-line="2" id="l8.851.2"></span>γυμνάσιον σύμμετρον τῇ ποσότητι φυλάττοντας, ἐν δὲ τῇ
<span class="lb" data-page="8.851" data-line="3" id="l8.851.3"></span>τροπῇ σκοπουμένους, μή τι κατὰ συμβεβηκὸς ἀπήντησεν, καὶ
<span class="lb" data-page="8.851" data-line="4" id="l8.851.4"></span>οὐ κατὰ ταύτην τοῦ γυμνασίου τὴν φύσιν. ἂν γὰρ εἰς ταῦτα
<span class="lb" data-page="8.851" data-line="5" id="l8.851.5"></span>τὰ τρία βλέπῃς, ῥᾳδίως ἐξευρήσεις, πῶς καὶ μέχρι πόσου τρέπει
<span class="lb" data-page="8.851" data-line="6" id="l8.851.6"></span>τὸ προσιὸν αἴτιον. καὶ οὕτως ἐξέσται σοι καθ’ ἕκαστον
<span class="lb" data-page="8.851" data-line="7" id="l8.851.7"></span>εἶδος αἰτίου τῇ πείρᾳ τὴν τροπὴν ἐκμαθόντι χρῆσθαι πρὸς
<span class="lb" data-page="8.851" data-line="8" id="l8.851.8"></span>τὰς ἐν ταῖς νόσοις διαγνώσεις, ῥᾳδίως εὑρίσκοντι, πόσον μὲν
<span class="lb" data-page="8.851" data-line="9" id="l8.851.9"></span>ἀπὸ τῶν ἔξωθεν αἰτίων ἐτράπησαν οἱ σφυγμοὶ, πόσον δ’
<span class="lb" data-page="8.851" data-line="10" id="l8.851.10"></span>ἀπὸ τοῦ νοσήματος. ὥστ’ οὐκέτι σοι δεήσει προγιγνώσκειν
<span class="lb" data-page="8.851" data-line="11" id="l8.851.11"></span>ποῖος ὁ φύσει σύμμετρος, ἀλλὰ τὸν ἑκάστῳ τῶν ὑποκειμένων
<span class="lb" data-page="8.851" data-line="12" id="l8.851.12"></span>οἰκεῖον ἐπιστάμενος, εἰς ὅσον οὕτως ὑπό τε τῶν ἄλλων αἰτίων
<span class="lb" data-page="8.851" data-line="13" id="l8.851.13"></span>καὶ αὐτοῦ τοῦ νοσήματος ἐτράπη, γνωρίζειν δυνήσῃ.
<span class="lb" data-page="8.851" data-line="14" id="l8.851.14"></span>καὶ μὴν εἰ μὴ πρὸς ταῦτα δεοίμεθα τῆς τοῦ συμμέτρου γνώσεως,
<span class="lb" data-page="8.851" data-line="15" id="l8.851.15"></span>ἐκ περιττοῦ ζητήσομεν αὐτόν. πῶς οὖν ἐροῦμέν τινα
<span class="lb" data-page="8.851" data-line="16" id="l8.851.16"></span>μέγαν, ἢ ταχὺν, πρὶν τὸν σύμμετρον ἐξευρεῖν; ἔτι γὰρ ἔοικε
<span class="lb" data-page="8.851" data-line="17" id="l8.851.17"></span>τὸ ἐξ ἀρχῆς φυλάττεσθαι ζήτημα. τί δὲ καὶ δεόμεθα τοῦ μέγαν,
<span class="lb" data-page="8.851" data-line="18" id="l8.851.18"></span>ἢ ταχὺν λέγειν; ἀποχρήσει γὰρ ἡμῖν τῶν τρόπων μόνων
<span class="pb" data-page="8.852" id="p8.852"></span>
<span class="lb" data-page="8.852" data-line="1" id="l8.852.1"></span>μνημονεύειν ᾧδέ πως λέγουσι· γυμνάσια σύμμετρα τοὺς
<span class="lb" data-page="8.852" data-line="2" id="l8.852.2"></span>σφυγμοὺς εἰς μέγεθος καὶ τάχος καὶ σφοδρότητα καὶ πυκνότητα
<span class="lb" data-page="8.852" data-line="3" id="l8.852.3"></span>τρέπει. καὶ τοῦτο φήσομεν καὶ τοὺς ἄλλους βουλομένους
<span class="lb" data-page="8.852" data-line="4" id="l8.852.4"></span>δηλοῦν ἐν γυμνασίοις φάσκειν μεγάλους καὶ ταχεῖς καὶ
<span class="lb" data-page="8.852" data-line="5" id="l8.852.5"></span>σφοδροὺς καὶ πυκνοὺς γίγνεσθαι τοὺς σφυγμούς. ἀλλ’ ἡμεῖς
<span class="lb" data-page="8.852" data-line="6" id="l8.852.6"></span>πρῶτον μὲν οὐχ ἁπλῶς ἐροῦμεν ἐν γυμνασίοις, ἀλλ’ ἐν τοῖς
<span class="lb" data-page="8.852" data-line="7" id="l8.852.7"></span>συμμέτροις προσθήσομεν. τὰ γὰρ πλείω τῆς φύσεως τοῦ γυμναζομένου
<span class="lb" data-page="8.852" data-line="8" id="l8.852.8"></span>σώματος εἰς ἕτερον εἶδος τροπῆς μεθίστησι τοὺς
<span class="lb" data-page="8.852" data-line="9" id="l8.852.9"></span>σφυγμούς. ἔπειτα δ’ οὐδ’ ἁπλῶς οὕτω μεγάλους καὶ ταχεῖς
<span class="lb" data-page="8.852" data-line="10" id="l8.852.10"></span>ἐροῦμεν, ἀλλὰ καὶ μείζονας καὶ θάττονας καὶ σφοδροτέρους
<span class="lb" data-page="8.852" data-line="11" id="l8.852.11"></span>καὶ πυκνοτέρους καὶ τἄλλα πάντα φήσομεν οὕτως χρῆναι λέγειν,
<span class="lb" data-page="8.852" data-line="12" id="l8.852.12"></span>οἷον ὅτι κατὰ μὲν τὰς ἡλικίας μέγιστοι μὲν οἱ τῶν
<span class="lb" data-page="8.852" data-line="13" id="l8.852.13"></span>ἀκμαζόντων, μικρότατοι δ’ οἱ τῶν γερόντων, οἱ δὲ τῶν
<span class="lb" data-page="8.852" data-line="14" id="l8.852.14"></span>παρακμαζόντων μείζους μὲν τῶν ἐν τοῖς γέρουσιν, ἐλάττους
<span class="lb" data-page="8.852" data-line="15" id="l8.852.15"></span>δὲ τῶν ἐν τοῖς ἀκμάζουσιν. καὶ κατὰ τὰς ὥρας ὡσαύτως
<span class="lb" data-page="8.852" data-line="16" id="l8.852.16"></span>καὶ κατ’ ἄλλα πάντα τὴν αὐτὴν ποιησόμεθα διδασκαλίαν,
<span class="lb" data-page="8.852" data-line="17" id="l8.852.17"></span>ἐν ἑκάστῳ τῶν γενῶν τοὺς σφυγμοὺς ἀλλήλοις παραβάλλοντες,
<span class="lb" data-page="8.852" data-line="18" id="l8.852.18"></span>οὐχ ἁπλῶς ὑπὲρ αὐτῶν ἀποφαινόμενοι. τῷ μὲν
<span class="lb" data-page="8.852" data-line="19" id="l8.852.19"></span>οὖν ἐμπειρικῷ τάχα ἂν ἀρκέσειεν ἡ τοιαύτη διδασκαλία. καὶ ﻿
<span class="pb" data-page="8.853" id="p8.853"></span>
<span class="lb" data-page="8.853" data-line="1" id="l8.853.1"></span>μετ’ ὀλίγον ἀκριβέστερον ὑπὲρ αὐτῆς ἐπισκεψόμεθα· τῷ δὲ
<span class="lb" data-page="8.853" data-line="2" id="l8.853.2"></span>τὰς πρώτας καὶ συνεκτικὰς ὀνομαζομένας αἰτίας ἑκάστου
<span class="lb" data-page="8.853" data-line="3" id="l8.853.3"></span>τῶν σφυγμῶν ἐξευρεῖν βουλομένῳ καὶ σὺν λόγῳ τε καὶ μεθόδῳ
<span class="lb" data-page="8.853" data-line="4" id="l8.853.4"></span>τὴν τέχνην ἀσκοῦντι τὸ σύμμετρον ἑκάστῳ τῶν γενῶν
<span class="lb" data-page="8.853" data-line="5" id="l8.853.5"></span>ἀναγκαῖον ἐπίστασθαι. φέρε γὰρ ζητεῖσθαι διὰ τί μικρὸς ὁ
<span class="lb" data-page="8.853" data-line="6" id="l8.853.6"></span>τοῦ παιδίου σφυγμὸς, εἶτα ἀπορεῖν ἡμᾶς αἰτίας εὐλόγους.
<span class="lb" data-page="8.853" data-line="7" id="l8.853.7"></span>καὶ γὰρ καὶ ἀπορήσομεν, ἂν μὴ φθάνωμεν ἀκριβῶς ἐξητακότες
<span class="lb" data-page="8.853" data-line="8" id="l8.853.8"></span>τὰς τῶν μεγάλων τε καὶ μικρῶν σφυγμῶν τῆς γενέσεως αἰτίας.
<span class="lb" data-page="8.853" data-line="9" id="l8.853.9"></span>οὐ γὰρ εὑρήσομεν ἐπὶ τῶν παίδων τὰς τοὺς μικροὺς
<span class="lb" data-page="8.853" data-line="10" id="l8.853.10"></span>γεννώσας. καὶ μὴν εἰ καὶ καθ’ ἓν ὁτιοῦν ὁ τῆς αἰτίας λογισμὸς
<span class="lb" data-page="8.853" data-line="11" id="l8.853.11"></span>σφάλλοιτο, κᾀν τοῖς ἄλλοις ἐν οἷς εὐπορεῖν δοκεῖ δικαίως
<span class="lb" data-page="8.853" data-line="12" id="l8.853.12"></span>ὑποπτευθήσεται. πάντῃ γὰρ ὁμολογεῖν αὐτὸν, εἴπερ
<span class="lb" data-page="8.853" data-line="13" id="l8.853.13"></span>ἀληθής ἐστιν, ἑαυτῷ προσήκει. διὰ ταῦτ’ οὖν ἀναγκαῖον
<span class="lb" data-page="8.853" data-line="14" id="l8.853.14"></span>ἐπίστασθαι τὸν σύμμετρον. ἴσως γὰρ καὶ ὁ τοῦ παιδὸς ὑπὲρ
<span class="lb" data-page="8.853" data-line="15" id="l8.853.15"></span>τὸν σύμμετρόν ἐστιν. Ἡρόφιλος γοῦν ποτὲ μὲν εὐμεγέθη τὸν
<span class="lb" data-page="8.853" data-line="16" id="l8.853.16"></span>σφυγμὸν τοῦτον ὀνομάζει. τί δή ποτ’ οὖν, φησί τις, ὁ Ἀρχιγένης
<span class="lb" data-page="8.853" data-line="17" id="l8.853.17"></span>μικρὸν αὐτὸν εἶναί φησιν; ἴσως ἂν εἴποιμί σοι τὴν αἰτίαν
<span class="lb" data-page="8.853" data-line="18" id="l8.853.18"></span>τῆς διαφωνίας, ἂν πρότερον γνῷς, ὅτι τὸ προκείμενον
<span class="lb" data-page="8.853" data-line="19" id="l8.853.19"></span>ἀποδέδεικται, τὸ δεῖν εἰς τὴν περὶ τῶν ἐν σφυγμοῖς αἰτίων
<span class="pb" data-page="8.854" id="p8.854"></span>
<span class="lb" data-page="8.854" data-line="1" id="l8.854.1"></span><span class="milestone ed2page" data-n="8.131" data-unit="ed2page" id="ed2page.8.131"></span>θεωρίαν ἐπίστασθαι τὸν σύμμετρον ἀνδρὶ λογικῷ τ’
<span class="lb" data-page="8.854" data-line="2" id="l8.854.2"></span>εἶναι βουλομένῳ καὶ σὺν τῷ τῆς αἰτίας λογισμῷ πάντ’ ἐπίστασθαι
<span class="lb" data-page="8.854" data-line="3" id="l8.854.3"></span>προῃρημένῳ. καὶ τοῦτο μὲν ἴσως ἧττον, (ἐρεῖ γάρ
<span class="lb" data-page="8.854" data-line="4" id="l8.854.4"></span>τις μὴ βούλεσθαι λογικὸς εἶναι,) τὸ δ’ ὀλίγῳ πρόσθεν ἀναβληθὲν,
<span class="lb" data-page="8.854" data-line="5" id="l8.854.5"></span>ὡς ἄξιον σκέψεως, ἤδη θεασώμεθα, τὸ μηδένα
<span class="lb" data-page="8.854" data-line="6" id="l8.854.6"></span>τῶν ἐμπειρικῶν δύνασθαι τὴν τήρησιν ἀκριβῆ καὶ διηρθρωμένην
<span class="lb" data-page="8.854" data-line="7" id="l8.854.7"></span>ποιήσασθαι, πρὶν τὸν ἁπλῶς σύμμετρον ἐξευρεῖν.
<span class="lb" data-page="8.854" data-line="8" id="l8.854.8"></span>ἐπειδὴ γὰρ αὐτῷ πρόκειται μὴ μόνον εἰ τρέπει τοὺς σφυγμοὺς
<span class="lb" data-page="8.854" data-line="9" id="l8.854.9"></span>εἰς τάχος, ἢ μέγεθος, ἤ τι τῶν ἄλλων ἡ παροῦσα περίστασις,
<span class="lb" data-page="8.854" data-line="10" id="l8.854.10"></span>ἀλλὰ καὶ μέχρι πόσου τρέπει γιγνώσκειν, ἡ γὰρ
<span class="lb" data-page="8.854" data-line="11" id="l8.854.11"></span>ὅλη χρεία τῆς διὰ τῶν σφυγμῶν προγνώσεως ἐν τούτῳ μάλιστα
<span class="lb" data-page="8.854" data-line="12" id="l8.854.12"></span>περιέχεται, τὸ δ’ ἄχρι πόσου τρέπει διαγινώσκειν ἀμήχανον
<span class="lb" data-page="8.854" data-line="13" id="l8.854.13"></span>ἀγνοοῦντα τὸ κατὰ φύσιν, ἀνάγκη προεπίστασθαι τὸ
<span class="lb" data-page="8.854" data-line="14" id="l8.854.14"></span>κατὰ φύσιν ἑκάστου τῶν νοσούντων, εἰ μέλλει τὸ ποσὸν τῆς
<span class="lb" data-page="8.854" data-line="15" id="l8.854.15"></span>παρούσης τροπῆς διαγνώσεσθαι. οὐ μὴν ἅπασί γε τοῖς νοσοῦσιν
<span class="lb" data-page="8.854" data-line="16" id="l8.854.16"></span>ὑγιαίνουσιν ἐνέτυχεν, ἵν’ ἐκ τῆς πείρας μάθοι, εἶτα
<span class="lb" data-page="8.854" data-line="17" id="l8.854.17"></span>μεμνημένος παραβάλλοι τοῖς νοσοῦσι τὴν φύσιν. πῶς οὖν
<span class="lb" data-page="8.854" data-line="18" id="l8.854.18"></span>ἔτι δυνήσεται δι’ ἐμπειρίας ἔχειν τὸ προκείμενον; ἢ πάλιν κᾀνταῦθα
<span class="pb" data-page="8.855" id="p8.855"></span>
<span class="lb" data-page="8.855" data-line="1" id="l8.855.1"></span>κατὰ κοινότητάς τινας ἡ τήρησις ἔσται; πῶς καὶ τίνα
<span class="lb" data-page="8.855" data-line="2" id="l8.855.2"></span>τρόπον; οὐ γὰρ ἔθ’ ὁμοίως ἐνταυθοῖ δυνατὸν, ὡς ἐπὶ τῶν
<span class="lb" data-page="8.855" data-line="3" id="l8.855.3"></span>ἔξωθεν αἰτίων, τὰ μὲν ἄλλα φυλάττειν ἄτρεπτα, μόνον δ’
<span class="lb" data-page="8.855" data-line="4" id="l8.855.4"></span>ὑπαλλάττειν καθ’ ὃ τὴν τήρησιν ἐποιούμεθα. καὶ γὰρ καὶ
<span class="lb" data-page="8.855" data-line="5" id="l8.855.5"></span>χρώματα καὶ σχήματα καὶ ὀσμαὶ καὶ μήκη καὶ πλάτη καὶ βάθη
<span class="lb" data-page="8.855" data-line="6" id="l8.855.6"></span>σωμάτων καὶ λεπτότητες καὶ πάχη καὶ ἡ κατὰ γένη τε καὶ ἡλικίας
<span class="lb" data-page="8.855" data-line="7" id="l8.855.7"></span>καὶ χώρας καὶ ὥρας καὶ τὴν παροῦσαν κατάστασιν διαφορὰ
<span class="lb" data-page="8.855" data-line="8" id="l8.855.8"></span>πᾶσιν ἐξ ἀνάγκης ὑπάρχει τοῖς ἀνθρώποις, ὥστ’ ἐπειδὴ
<span class="lb" data-page="8.855" data-line="9" id="l8.855.9"></span>χωρὶς μὲν τούτων οὐκ ἂν εὕροις οὐδένα, τὴν τήρησιν δὲ τὴν
<span class="lb" data-page="8.855" data-line="10" id="l8.855.10"></span>ἐν αὐτοῖς χαλεπὸν ἀγαγεῖν ὑπὸ τῶν ὀλίγον πρόσθεν εἰρημένων,
<span class="lb" data-page="8.855" data-line="11" id="l8.855.11"></span>ἐπὶ τῶν ἔξωθεν αἰτίων τροπῶν ἑτέρας τινὸς ἡμῖν
<span class="lb" data-page="8.855" data-line="12" id="l8.855.12"></span>δεήσει μεθόδου. ὅτι δὲ χαλεπὸν ἐπὶ τούτου τὴν τήρησιν ποιήσασθαι,
<span class="lb" data-page="8.855" data-line="13" id="l8.855.13"></span>μάθοις ἂν, εἰ μὴ λόγῳ μόνον, ἀλλὰ καὶ δι’ αὐτῶν
<span class="lb" data-page="8.855" data-line="14" id="l8.855.14"></span>τῶν ἔργων ἐθέλοις ἐξευρίσκειν ἀνθρώπους δύο καθ’ ἕν τι
<span class="lb" data-page="8.855" data-line="15" id="l8.855.15"></span>μόνον ἑκάστοτε διαφέροντας, ἐν δὲ τοῖς ἄλλοις ἅπασιν ὡσαύτως
<span class="lb" data-page="8.855" data-line="16" id="l8.855.16"></span>ἔχοντας. οὐ γὰρ εὑρήσεις ῥᾳδίως πρὸς τῷ καὶ παμπόλλας
<span class="lb" data-page="8.855" data-line="17" id="l8.855.17"></span>γίνεσθαι τὰς τῶν ἐπαλλάξεων συζυγίας καὶ μακροῦ
<span class="lb" data-page="8.855" data-line="18" id="l8.855.18"></span>μὲν χρόνου δεῖσθαι πρὸς τὴν τήρησιν, ἀμηχάνου δέ τινος καὶ
<span class="pb" data-page="8.856" id="p8.856"></span>
<span class="lb" data-page="8.856" data-line="1" id="l8.856.1"></span>θαυμαστῆς μνήμης. τά τε γὰρ ἄλλα καὶ τὰ μηδὲν εἰς τὴν
<span class="lb" data-page="8.856" data-line="2" id="l8.856.2"></span>τροπὴν τῶν σφυγμῶν διαφέροντα παραφυλάττειν ἀναγκαῖόν
<span class="lb" data-page="8.856" data-line="3" id="l8.856.3"></span>ἐστι μέχρι πλείστου τοῖς ἐμπειρικοῖς, ἵν’ αὐτό γε τοῦθ’,
<span class="lb" data-page="8.856" data-line="4" id="l8.856.4"></span>ὅτι μηδὲν διαφέρει, βεβαίως ἐπιγνῶσι. καὶ τοῦτ’ ἔστι τὸ μάλιστα
<span class="lb" data-page="8.856" data-line="5" id="l8.856.5"></span>τὴν ἄλογόν τε καὶ ἀμέθοδον κίνησιν εἰς ἀπέραντόν τι
<span class="lb" data-page="8.856" data-line="6" id="l8.856.6"></span>χρόνου μῆκος ἐκτοπίζον, καὶ διὰ τοῦτ’ ἀεί φαμεν, ὥσπερ
<span class="lb" data-page="8.856" data-line="7" id="l8.856.7"></span>οὖν καὶ δι’ ἑτέρων ἐπέδειξα, τηρήσει μόνῃ συστήσασθαι τὴν
<span class="lb" data-page="8.856" data-line="8" id="l8.856.8"></span>τέχνην, ἄνευ λογισμοῦ τῶν ἀδυνάτων ὑπάρχειν. κᾂν εἰ συγχωρηθείη
<span class="lb" data-page="8.856" data-line="9" id="l8.856.9"></span>γε ταῦτα πάντα, τὸ γοῦν ποσὸν τῆς καθ’ ἕκαστον
<span class="lb" data-page="8.856" data-line="10" id="l8.856.10"></span>αὐτῶν τροπῆς ἀμνημόνευτον γενήσεται πρὸς μηδὲν μέτρον
<span class="lb" data-page="8.856" data-line="11" id="l8.856.11"></span>ὡρισμένον ἀναφέρειν ἡμῶν τάς θ’ ὑπερβολὰς καὶ τὰς ἐνδείας
<span class="lb" data-page="8.856" data-line="12" id="l8.856.12"></span>δυναμένων. πῶς γὰρ ἄν τις μνημονεύσειεν ἅπαντα
<span class="lb" data-page="8.856" data-line="13" id="l8.856.13"></span>ταῦτα, συμπλέξας <span class="milestone ed1page" data-n="3.67" data-unit="ed1page" id="ed1page.3.67"></span>ἀλλήλοις τὰ τοῖς σώμασιν ἐξ
<span class="lb" data-page="8.856" data-line="14" id="l8.856.14"></span>ἀνάγκης ὑπάρχοντα μετὰ τοῦ καθ’ ἕκαστον αὐτῶν ποσοῦ;
<span class="lb" data-page="8.856" data-line="15" id="l8.856.15"></span>πάντως γὰρ ἡ συμπλοκὴ τοιάδε, τις ἔσται· τῷ λευκῷ
<span class="lb" data-page="8.856" data-line="16" id="l8.856.16"></span>μὲν ἐπὶ τοσοῦτον, εὐρυστέρνῳ δὲ ἐπὶ τοσοῦτον·
<span class="lb" data-page="8.856" data-line="17" id="l8.856.17"></span>ὁμοίως δὲ παχεῖ μέχρι τοσοῦδε καὶ πλάτους καὶ βάθους
<span class="lb" data-page="8.856" data-line="18" id="l8.856.18"></span>τοῦ κατὰ τὸ σῶμα μέχρι τοσοῦδε, προήκοντι, ἄῤῥενι ὄντι
<span class="lb" data-page="8.856" data-line="19" id="l8.856.19"></span>καὶ παιδὶ καὶ ἐν ὥρᾳ θερινῇ καὶ ἐν χωρίῳ φύσει ψυχρῷ
<span class="pb" data-page="8.857" id="p8.857"></span>
<span class="lb" data-page="8.857" data-line="1" id="l8.857.1"></span>καὶ ἐν καταστάσει ξηρᾷ τοιόσδε τις ὁ σφυγμός ἐστι. τοιαύτας
<span class="lb" data-page="8.857" data-line="2" id="l8.857.2"></span>γάρ τινας συμπλοκὰς ἀπεράντους τὸ πλῆθος ὑπὸ μηδενὸς ἀνθρώπων
<span class="lb" data-page="8.857" data-line="3" id="l8.857.3"></span>μήτε τηρηθῆναι μήτε μνημονευθῆναι δυναμένας,
<span class="lb" data-page="8.857" data-line="4" id="l8.857.4"></span>ἀλλ’ ἄχρι λόγου μόνον ἐν ταῖς τῶν σοφιστῶν διατριβαῖς τὸ
<span class="lb" data-page="8.857" data-line="5" id="l8.857.5"></span>δυνατὸν ἐχούσας, <span class="milestone ed2page" data-n="8.132" data-unit="ed2page" id="ed2page.8.132"></span>ἐπ’ αὐτῶν δὲ τῶν ἔργων τῆς τέχνης
<span class="lb" data-page="8.857" data-line="6" id="l8.857.6"></span>ἀδυνάτους ἐξελεγχομένας, ἀναγκαῖον ἔσται συμπλέκειν. εἰ δὲ
<span class="lb" data-page="8.857" data-line="7" id="l8.857.7"></span>δὴ καὶ τῷ μᾶλλόν τε καὶ ἧττον ἅπασι τοῖς εἰρημένοις αἱ
<span class="lb" data-page="8.857" data-line="8" id="l8.857.8"></span>τοιαῦται συζεύξεις μέλλοιεν ἀλλήλων διαφέρειν, ὥσπερ οὖν
<span class="lb" data-page="8.857" data-line="9" id="l8.857.9"></span>διαφέρουσιν, εἰς ὅσην ἀμηχανίαν ἄξουσι τὸν τηρητικὸν, οἶμαι
<span class="lb" data-page="8.857" data-line="10" id="l8.857.10"></span>πρόδηλον ὑπάρχειν. ἄμεινον οὖν ἴσως μὴ διατρίβειν ἔτι,
<span class="lb" data-page="8.857" data-line="11" id="l8.857.11"></span>μηδ’ ἐγχρονίζειν, ἐνδεικνύμενον τὸ χαλεπὸν καὶ ἀπέραντον
<span class="lb" data-page="8.857" data-line="12" id="l8.857.12"></span>τῆς ἐμπειρικῆς τηρήσεως, ἀλλ’ αὐτὸν δεῖξαι μέθοδόν τινα λογικὴν,
<span class="lb" data-page="8.857" data-line="13" id="l8.857.13"></span>ᾗ χρώμενοι τὸ παρὰ τῆς ἐμπειρίας χρηστὸν ἑτοίμως
<span class="lb" data-page="8.857" data-line="14" id="l8.857.14"></span>ληψόμεθα. τίς δ’ ἂν εἴη μέθοδος; ἡ τοιάδε· μάλιστα τὴν
<span class="lb" data-page="8.857" data-line="15" id="l8.857.15"></span>ἀρίστην τοῦ σώματος ἡμῶν ἐξευρόντας κατασκευὴν πρῶτα
<span class="lb" data-page="8.857" data-line="16" id="l8.857.16"></span>μὲν ἐπισκέψασθαι χρὴ, ποῖοί τινες οἱ κατ’ αὐτήν εἰσι σφυγμοὶ,
<span class="lb" data-page="8.857" data-line="17" id="l8.857.17"></span>καὶ τοῦθ’ οὐχ ἁπλῶς οὐδ’ ὡς ἔτυχε ποιητέον, ἀλλ’ ἐν
<span class="lb" data-page="8.857" data-line="18" id="l8.857.18"></span>τοιαύτῃ καταστάσει λαβόντας τὸν ἄνθρωπον, ἐν οἵᾳ τὴν
<span class="lb" data-page="8.857" data-line="19" id="l8.857.19"></span>οἰκείαν κίνησιν οἱ σφυγμοὶ φυλάττουσιν ὑπὸ μηδενὸς τῶν ﻿
<span class="pb" data-page="8.858" id="p8.858"></span>
<span class="lb" data-page="8.858" data-line="1" id="l8.858.1"></span>ἔξωθεν αἰτίων τετραμμένοι. γένοιτο δ’ ἂν τοῦτο μήτ’ ἀργίᾳ
<span class="lb" data-page="8.858" data-line="2" id="l8.858.2"></span>μακρᾷ κατεσχημένου μήθ’ ὑπόγυιον γεγυμνασμένου, ἀλλὰ
<span class="lb" data-page="8.858" data-line="3" id="l8.858.3"></span>μηδ’ ἐν ἀσιτίᾳ μακρᾷ γεγονότος, ἢ ἀρτίως ἐδηδοκότος. εἶναι
<span class="lb" data-page="8.858" data-line="4" id="l8.858.4"></span>δὲ χρὴ καὶ τὸ περιέχον εὔκρατον δηλονότι καὶ τὸν ἄνθρωπον
<span class="lb" data-page="8.858" data-line="5" id="l8.858.5"></span>ἔξω τῶν ψυχικῶν παθημάτων, ἐν γαλήνῃ καθαρᾷ τὴν ψυχὴν
<span class="lb" data-page="8.858" data-line="6" id="l8.858.6"></span>ἔχοντα. μετὰ δὲ ταῦτα τὰς μοχθηρὰς τοῦ σώματος κατασκευὰς
<span class="lb" data-page="8.858" data-line="7" id="l8.858.7"></span>εὑρόντα πρῶτον μὲν ἐξαριθμήσασθαι τὰς διαφορὰς
<span class="lb" data-page="8.858" data-line="8" id="l8.858.8"></span>αὐτῶν, ἔπειτα δὲ τάς τε ὑπερβολὰς, καὶ τὰς ἐνδείας τὰς ἐν
<span class="lb" data-page="8.858" data-line="9" id="l8.858.9"></span>αὐταῖς κατιδόντα τῇ συμμέτρῳ τε καὶ ἀρίστῃ παραβάλλειν,
<span class="lb" data-page="8.858" data-line="10" id="l8.858.10"></span>καὶ λογίσασθαι μὲν πρῶτον, ὅσον εἰκὸς διαλλάττειν τοὺς ἐν
<span class="lb" data-page="8.858" data-line="11" id="l8.858.11"></span>ταῖς τοιαύταις φύσεσι σφυγμοὺς τῶν ἐν τῇ ἀρίστῃ, ἔπειτα
<span class="lb" data-page="8.858" data-line="12" id="l8.858.12"></span>καὶ δι’ αὐτῆς τῆς πείρας βασανίσαι τὸν λόγον, εἰ ὁμολογεῖ
<span class="lb" data-page="8.858" data-line="13" id="l8.858.13"></span>τοῖς ἐναργέσι, καὶ τοῦτο πολλάκις ποιήσαντα καὶ δι’ ἀσκήσεως
<span class="lb" data-page="8.858" data-line="14" id="l8.858.14"></span>μακρᾶς τόν τε λογισμὸν καὶ τὴν ἁφὴν γυμνάσαντα,
<span class="lb" data-page="8.858" data-line="15" id="l8.858.15"></span>τότε νομίζειν ἤδη βεβαίως ἐπίστασθαι τόν τε σύμμετρον ἐν
<span class="lb" data-page="8.858" data-line="16" id="l8.858.16"></span>ἅπασι τοῖς γένεσιν τῶν σφυγμῶν καὶ τοὺς ὁπωσοῦν ὑπερβάλλοντας
<span class="lb" data-page="8.858" data-line="17" id="l8.858.17"></span>τοῦδε, ἢ ἐλλείποντας. ἐμοὶ μὲν εἴρηται τὸ πᾶν·
<span class="lb" data-page="8.858" data-line="18" id="l8.858.18"></span>ὅστις δὲ ἢ τὴν φύσιν τοῦ σώματος ἡμῶν, ἢ τὰς μοχθηρὰς οὐκ
<span class="pb" data-page="8.859" id="p8.859"></span>
<span class="lb" data-page="8.859" data-line="1" id="l8.859.1"></span>οἶδεν, ἢ λόγῳ μὲν αὐτὰς ἐπεσκέψατο, διαγινώσκειν δ’ ἐντυγχάνων
<span class="lb" data-page="8.859" data-line="2" id="l8.859.2"></span>οὐκ ἐμελέτησεν, οὐδὲ ἂν ἔχοι πλέον ἐκ τοῦ παρόντος
<span class="lb" data-page="8.859" data-line="3" id="l8.859.3"></span>λόγου. δικαίως οὖν ἐστιν ἐκεῖνα πρότερον ἐκμαθὼν οὕτως
<span class="lb" data-page="8.859" data-line="4" id="l8.859.4"></span>ἐπὶ τάδε ἥκειν. καὶ γὰρ οὐ τὴν τυχοῦσαν ἐν αὐταῖς εὑρήσει
<span class="lb" data-page="8.859" data-line="5" id="l8.859.5"></span>διαφωνίαν τοῖς τε παλαιοῖς ἰατροῖς πρὸς ἀλλήλους τοῖς
<span class="lb" data-page="8.859" data-line="6" id="l8.859.6"></span>τε νεωτέροις οὐ πρὸς ἀλλήλους μόνον, ἀλλὰ καὶ πρὸς τοὺς
<span class="lb" data-page="8.859" data-line="7" id="l8.859.7"></span>παλαιούς. οὔτε γὰρ τίς ἡ ἀρίστη φύσις ὡμολόγηται πᾶσιν
<span class="lb" data-page="8.859" data-line="8" id="l8.859.8"></span>οὔτε τῶν μοχθηρῶν ὁ ἀριθμὸς εὕρηταί πως. καὶ τὰ σημεῖα,
<span class="lb" data-page="8.859" data-line="9" id="l8.859.9"></span>δι’ ὧν τις ἢ τὰς ἀρίστας, ἢ τὰς μοχθηρὰς γνωρίζοι, παντάπασιν
<span class="lb" data-page="8.859" data-line="10" id="l8.859.10"></span>ὀλίγοι τῶν ἰατρῶν ἔγραψαν. εἰ δὲ καὶ ταῦτα πάντα
<span class="lb" data-page="8.859" data-line="11" id="l8.859.11"></span>τοῖς ἔμπροσθεν ὡμολόγητό τε καὶ δεόντως εὕρητο, διαγινώσκειν
<span class="lb" data-page="8.859" data-line="12" id="l8.859.12"></span>γοῦν ἐπ’ αὐτῶν τῶν ἔργων τὰς φύσεις ἐχρῆν πρότερον
<span class="lb" data-page="8.859" data-line="13" id="l8.859.13"></span>ἀσκήσαντας, καὶ οὕτως ἐπιχειρεῖν τῇ περὶ τοὺς σφυγμοὺς
<span class="lb" data-page="8.859" data-line="14" id="l8.859.14"></span>τέχνῃ. τάχα τινὲς ἀχθεσθήσονται τῷ πλήθει τῆς ἐπεισαγομένης
<span class="lb" data-page="8.859" data-line="15" id="l8.859.15"></span>θεωρίας, ἀλλ’ ἡμεῖς γ’ οὐκ ἀχθεσθησόμεθα προπηλακιζομένου
<span class="lb" data-page="8.859" data-line="16" id="l8.859.16"></span>τοῦ πράγματος. οὐδὲ γὰρ ἠλπίσαμέν ποτε πάντας
<span class="lb" data-page="8.859" data-line="17" id="l8.859.17"></span>ἀρέσκειν, ἢ ὠφελήσειν αὐτό. πάνυ δὲ τοῦτο σαφῶς καὶ ἀκριβῶς
<span class="lb" data-page="8.859" data-line="18" id="l8.859.18"></span>ἐπιστάμενοι, πλὴν ἑνὸς τοῦ τῆς ἀληθείας ἐραστοῦ, τοῖς
<span class="pb" data-page="8.860" id="p8.860"></span>
<span class="lb" data-page="8.860" data-line="1" id="l8.860.1"></span>ἄλλοις ἅπασι λῆρον εἶναι μακρὸν δόξαι τοὺς τοιούτους λόγους,
<span class="lb" data-page="8.860" data-line="2" id="l8.860.2"></span>ἐπὶ τὴν διέξοδον αὐτῶν ἐτραπόμεθα τὸν ἕνα τῶν πολλῶν
<span class="lb" data-page="8.860" data-line="3" id="l8.860.3"></span>προτιμήσαντες. εἰ δὲ δὴ καὶ ἡμᾶς τις αὐτοὺς ἐθεάσατο περὶ
<span class="lb" data-page="8.860" data-line="4" id="l8.860.4"></span>τοῖς νοσοῦσι τά τε προγεγονότα καὶ μέλλοντα προλέγοντας,
<span class="lb" data-page="8.860" data-line="5" id="l8.860.5"></span>οἶμαι καὶ τοῦτον, εἰ μὴ παντάπασιν εἴη κηφὴν, ἐρασθήσεσθαι
<span class="lb" data-page="8.860" data-line="6" id="l8.860.6"></span>τῆς θεωρίας, εἰ καὶ μακροτέρα φαίνοιτο, χρήσιμον οὕτω
<span class="lb" data-page="8.860" data-line="7" id="l8.860.7"></span>καὶ καλὸν τέλος ἐπαγγελλομένης.
</p>
          </article>

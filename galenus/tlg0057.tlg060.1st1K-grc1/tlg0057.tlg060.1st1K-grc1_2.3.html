<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:2.3">
<span class="pb page1" data-page="8.860" id="p8.860"></span>
<span class="milestone ed1page page1" data-n="3.67" data-unit="ed1page" id="ed1page.3.67"></span>
<span class="milestone ed2page page1" data-n="8.132" data-unit="ed2page" id="ed2page.8.132"></span>
            <p>
<span class="lb" data-page="8.860" data-line="8" id="l8.860.8"></span><span class="milestone ed2page" data-n="8.133" data-unit="ed2page" id="ed2page.8.133"></span>Μαθὼν οὖν τις πρότερον ὡς χρὴ
<span class="lb" data-page="8.860" data-line="9" id="l8.860.9"></span>τὴν ἀρίστην τοῦ σώματος ἡμῶν γνωρίζειν φύσιν, ἑτέρωθι δ’
<span class="lb" data-page="8.860" data-line="10" id="l8.860.10"></span>αὐτῆς εἴρηται τὰ γνωρίσματα, τὸν ἐν ταύτῃ σφυγμὸν μέσον
<span class="lb" data-page="8.860" data-line="11" id="l8.860.11"></span>ἁπασῶν τῶν ἄλλων ἴστω καὶ οἷόν τι μέτρον καὶ κανόνα τοῦτον
<span class="lb" data-page="8.860" data-line="12" id="l8.860.12"></span>ἐν ἁπάσαις ταῖς περὶ σφυγμῶν πραγματείαις, τὸν σύμμετρόν
<span class="lb" data-page="8.860" data-line="13" id="l8.860.13"></span>τε καὶ μέτριον ὑφ’ ἡμῶν μεμνήσθω λεγόμενον, ᾧ παραβάλλοντες
<span class="lb" data-page="8.860" data-line="14" id="l8.860.14"></span>τοὺς ἄλλους ἅπαντας ταχεῖς καὶ βραδεῖς καὶ μεγάλους
<span class="lb" data-page="8.860" data-line="15" id="l8.860.15"></span>καὶ μικροὺς εἶναί φαμεν. ὁ δ’ ἐν τῇ συμμέτρῳ τε καὶ
<span class="lb" data-page="8.860" data-line="16" id="l8.860.16"></span>κατὰ πᾶν ἀρίστῃ φύσει, τοῦτον οὐδὲ καλεῖσθαι δίκαιον οὔτε
<span class="lb" data-page="8.860" data-line="17" id="l8.860.17"></span>μέγαν οὔτε μικρὸν οὔτε ταχὺν οὔτε βραδὺν, ἀλλ’ οὐδὲ
<span class="lb" data-page="8.860" data-line="18" id="l8.860.18"></span>σκληρὸν, ἢ μαλακὸν, ἤ τι τῶν ἄλλων τῶν τὰς ἀμετρίας
<span class="lb" data-page="8.860" data-line="19" id="l8.860.19"></span>δηλούντων ὀνομάτων. ἀλλ’ ὥσπερ ἐν τῷ περὶ κράσεων
<span class="pb" data-page="8.861" id="p8.861"></span>
<span class="lb" data-page="8.861" data-line="1" id="l8.861.1"></span>λόγῳ τὴν ἀρίστην ἁπασῶν κρᾶσιν οὔτε θερμὴν ἔφαμεν οὔτε
<span class="lb" data-page="8.861" data-line="2" id="l8.861.2"></span>ψυχρὰν οὔτε ξηρὰν οὔθ’ ὑγρὰν οὔτε μαλακὴν οὔτε σκληρὰν
<span class="lb" data-page="8.861" data-line="3" id="l8.861.3"></span>ὑπάρχειν, (ἁπάσας γὰρ ταύτας ὑπερβολαῖς τέ τισι καὶ
<span class="lb" data-page="8.861" data-line="4" id="l8.861.4"></span>ἐλλείψεσι τῆς τε μιᾶς ἐκείνης τῆς εὐκράτου τε καὶ συμμέτρου
<span class="lb" data-page="8.861" data-line="5" id="l8.861.5"></span>συνίστασθαι,) οὕτω καὶ νῦν οὔτε μέγαν οὔτε μικρὸν οὔτε
<span class="lb" data-page="8.861" data-line="6" id="l8.861.6"></span>ταχὺν οὔτε βραδὺν οὔτ’ ἄλλ’ οὐδὲν ὅσα τῆς μετριότητος
<span class="lb" data-page="8.861" data-line="7" id="l8.861.7"></span>ἐξίσταται τὸν ἐν τῇ καλλίστῃ φύσει σφυγμὸν οὔτε προσαγορεύσομεν
<span class="lb" data-page="8.861" data-line="8" id="l8.861.8"></span>οὔτε νοήσομεν. οὐδὲ γὰρ αὐτὸν τὸν ἄνθρωπον,
<span class="lb" data-page="8.861" data-line="9" id="l8.861.9"></span>ἐν ᾧ τὸν τοιοῦτον εὑρίσκομεν σφυγμὸν, οὐδενὶ τῶν τὰς ἀμετρίας
<span class="lb" data-page="8.861" data-line="10" id="l8.861.10"></span>δηλούντων ὀνομάτων προσαγορεύομεν· οὔτε γὰρ παχὺν
<span class="lb" data-page="8.861" data-line="11" id="l8.861.11"></span>οὔτ’ ἰσχνὸν οὔτε θερμὸν οὔτε ψυχρὸν, ἢ ὑγρὸν, ἢ ξηρὸν,
<span class="lb" data-page="8.861" data-line="12" id="l8.861.12"></span>οὔτε ἄλλ’ οὐδὲν τοιοῦτον, ἀλλ’ εὔκρατόν τε καὶ σύμμετρον
<span class="lb" data-page="8.861" data-line="13" id="l8.861.13"></span>ἅπασι τοῖς μορίοις τοῦ σώματος ὀνομάζομεν. ἐν τούτῳ τοίνυν,
<span class="lb" data-page="8.861" data-line="14" id="l8.861.14"></span>ὅταν γε μάθῃς αὐτὸν διαγινώσκειν, ἁπάσας τὰς διαφορὰς
<span class="lb" data-page="8.861" data-line="15" id="l8.861.15"></span>τῶν σφυγμῶν ἐπισκεψάμενος, μέμνησό τε καὶ κρίνων πρὸς
<span class="lb" data-page="8.861" data-line="16" id="l8.861.16"></span>αὐτοὺς τοὺς ἄλλους ἅπαντας σφυγμοὺς, ἢ σκληροὺς οὕτως,
<span class="lb" data-page="8.861" data-line="17" id="l8.861.17"></span>ἢ μαλακοὺς, ἢ ἀραιοὺς, ἢ πυκνοὺς, ἤ τι τῶν ἄλλων ἀνάλογον
<span class="lb" data-page="8.861" data-line="18" id="l8.861.18"></span>κάλει. ὁπότ’ οὖν ἤδη ἔχειν τὸ πᾶν δοκοῦμεν, οὐ χεῖρον
<span class="pb" data-page="8.862" id="p8.862"></span>
<span class="lb" data-page="8.862" data-line="1" id="l8.862.1"></span>ἂν εἴη κινῆσαί τινα ἀπορίαν ἀναγκαίαν, ἵνα δόξαντες μηδὲν
<span class="lb" data-page="8.862" data-line="2" id="l8.862.2"></span>εὑρῆσθαι μηδέπω, προσθεῖναί τινα τῷ λόγῳ πειραθῶμεν διορισμὸν,
<span class="lb" data-page="8.862" data-line="3" id="l8.862.3"></span>ὃς ἡμᾶς πείσει τε ἅμα καὶ διδάξει, πρῶτον μὲν, ὡς
<span class="lb" data-page="8.862" data-line="4" id="l8.862.4"></span>ἤδη τὸ πᾶν ἔχομεν, ἐφεξῆς δὲ τὴν τελεωτάτην τῶν προκειμένων
<span class="lb" data-page="8.862" data-line="5" id="l8.862.5"></span>ἐνδείξεται διάγνωσιν. ἀρκτέον οὖν ἤδη τῆς ἀπορίας καὶ
<span class="lb" data-page="8.862" data-line="6" id="l8.862.6"></span>ῥητέον, ὡς οὐκ ἐνδέχεται πάσας τὰς ἐν τῷ σώματι πεφυκυίας
<span class="lb" data-page="8.862" data-line="7" id="l8.862.7"></span>ἀρτηρίας οὔτ’ ἴσας ἀλλήλαις ὑπάρχειν οὔτ’ εἰς ἴσον διαστέλλεσθαι.
<span class="lb" data-page="8.862" data-line="8" id="l8.862.8"></span>πῶς γὰρ ἐνδέχοιτο τὴν ἐπὶ τῆς ῥάχεως ἀρτηρίαν
<span class="lb" data-page="8.862" data-line="9" id="l8.862.9"></span>ταῖς κατὰ τὸν τράχηλον, ἢ τὰς μασχάλας τε καὶ τοὺς βουβῶνας,
<span class="lb" data-page="8.862" data-line="10" id="l8.862.10"></span>ἢ αὐτὴν ἴσην ὑπάρχειν, ἢ τὴν διαστολὴν αὐτῆς ταῖς
<span class="lb" data-page="8.862" data-line="11" id="l8.862.11"></span>ἐκείνων διαστολαῖς; πολὺ δὲ δὴ μᾶλλον οὐδὲ ταῖς κατὰ τοὺς
<span class="lb" data-page="8.862" data-line="12" id="l8.862.12"></span>ἀγκῶνάς τε καὶ ἰγνύας, καὶ μᾶλλον ἔτι ταῖς κατὰ τοὺς καρπούς
<span class="lb" data-page="8.862" data-line="13" id="l8.862.13"></span>τε καὶ τοὺς ταρσοὺς, καὶ πολὺ δὴ μᾶλλον ἔτι ταῖς
<span class="lb" data-page="8.862" data-line="14" id="l8.862.14"></span>κατὰ τοὺς κροτάφους τε καὶ τοὺς δακτύλους. οὐκ οὖν ἐνδέχεται
<span class="lb" data-page="8.862" data-line="15" id="l8.862.15"></span>κατὰ τὸ ποσὸν<span class="milestone ed1page" data-n="3.68" data-unit="ed1page" id="ed1page.3.68"></span> τῆς διαστολῆς ἕνα σφυγμὸν εἶναι
<span class="lb" data-page="8.862" data-line="16" id="l8.862.16"></span>τὸν σύμμετρον οὐδ’ ἐν αὐταῖς ταῖς ἀρίσταις φύσεσιν, ἀλλὰ
<span class="lb" data-page="8.862" data-line="17" id="l8.862.17"></span>τὸ μὲν ἐν τῇ κινήσει τε καὶ τῷ τόνῳ καὶ τοῖς ἄλλοις γένεσιν
<span class="lb" data-page="8.862" data-line="18" id="l8.862.18"></span>ἕνα τυγχάνειν εἰκὸς ὑπάρχοντα κατὰ πάσας τὰς ἀρτηρίας.
<span class="lb" data-page="8.862" data-line="19" id="l8.862.19"></span>οὐ γὰρ οἷόν τε κατὰ φύσιν ἔχοντος τἀνθρώπου, καὶ μάλιστα ﻿
<span class="pb" data-page="8.863" id="p8.863"></span>
<span class="lb" data-page="8.863" data-line="1" id="l8.863.1"></span>τοῦ τὴν ἀρίστην κεκτημένου κατασκευὴν, τὰς μέν τινας τῶν
<span class="lb" data-page="8.863" data-line="2" id="l8.863.2"></span>ἀρτηριῶν θᾶττον, τὰς δέ τινας βραδύτερον, ἢ τὰς μὲν σφοδρότερον,
<span class="lb" data-page="8.863" data-line="3" id="l8.863.3"></span>τὰς δ’ ἀμυδρότερον, ἢ τὰς μὲν σκληρότερον, τὰς
<span class="lb" data-page="8.863" data-line="4" id="l8.863.4"></span>δὲ μαλακώτερον, ἢ τὰς μὲν πυκνότερον, τὰς δ’ ἀραιότερον
<span class="lb" data-page="8.863" data-line="5" id="l8.863.5"></span>σφύζειν· ἀλλὰ παραπλησίως ἀλλήλαις τε καὶ τῇ καρδίᾳ πάσας
<span class="lb" data-page="8.863" data-line="6" id="l8.863.6"></span>ἀναγκαῖον κινεῖσθαι, τῷ δ’ ὄγκῳ <span class="milestone ed2page" data-n="8.134" data-unit="ed2page" id="ed2page.8.134"></span>καθάπερ τὰ σώματα
<span class="lb" data-page="8.863" data-line="7" id="l8.863.7"></span>αὐτῶν διήνεγκεν, οὕτω καὶ τὰς διαστολὰς εἰκὸς εἶναι διαφερούσας.
<span class="lb" data-page="8.863" data-line="8" id="l8.863.8"></span>ἴσως οὖν τις ἡγήσεται πρόχειρον εἶναι τῆς ἀπορίας
<span class="lb" data-page="8.863" data-line="9" id="l8.863.9"></span>τὴν λύσιν. οὐδὲν γὰρ κωλύει ἤτοι τῶν κατὰ τοὺς καρποὺς
<span class="lb" data-page="8.863" data-line="10" id="l8.863.10"></span>μόνων ἀρτηριῶν ἁπτόμενον ἀεὶ πηλίκος μὲν ἐν ταῖς ἀρίσταις
<span class="lb" data-page="8.863" data-line="11" id="l8.863.11"></span>φύσεσιν ὁ ἐν αὐταῖς ἐστι σφυγμὸς ἐπίστασθαι, πηλίκος δὲ
<span class="lb" data-page="8.863" data-line="12" id="l8.863.12"></span>τῶν ἐν ταῖς ἄλλαις ἕκαστος ὁ τούτῳ παραβαλλόμενος, ἢ καὶ
<span class="lb" data-page="8.863" data-line="13" id="l8.863.13"></span>νὴ Δί’ εἴ τις ἐθέλοι, καὶ τῶν κατὰ τοὺς ταρσοὺς, ἤ τι μέρος
<span class="lb" data-page="8.863" data-line="14" id="l8.863.14"></span>ἄλλο τοῦ σώματος, μεμνῆσθαι χρὴ τοῦ ποσοῦ τῆς διαστολῆς,
<span class="lb" data-page="8.863" data-line="15" id="l8.863.15"></span>ἐπί γε τῆς ἀρίστης φύσεως, ἵν’ ἔχῃ μετρεῖν τούτοις τοὺς ἐν
<span class="lb" data-page="8.863" data-line="16" id="l8.863.16"></span>τοῖς αὐτοῖς μέρεσιν ἐν ταῖς ἄλλαις φύσεσι γιγνομένους σφυγμοὺς,
<span class="lb" data-page="8.863" data-line="17" id="l8.863.17"></span>οὐδὲν ἄτοπον οὔτε χαλεπὸν οὔτε δύσγνωστον ἔσεσθαι·
<span class="lb" data-page="8.863" data-line="18" id="l8.863.18"></span>ἀλλ’ ὁ ταῦτα λέγων οὐκ οἶδεν ἐν τοῖς περὶ τῆς ἀρίστης τοῦ
<span class="pb" data-page="8.864" id="p8.864"></span>
<span class="lb" data-page="8.864" data-line="1" id="l8.864.1"></span>σώματος κατασκευῆς ἀποδεδειγμένον, ὡς ἔν τε μεγάλοις καὶ
<span class="lb" data-page="8.864" data-line="2" id="l8.864.2"></span>μικροῖς σώμασιν ὁμοίως συνίστασθαι πέφυκεν ἡ τοιαύτη φύσις.
<span class="lb" data-page="8.864" data-line="3" id="l8.864.3"></span>εἰ γὰρ τοῦτ’ ἐγίνωσκεν, οὐκέτ’ ἂν οὔτε τῶν ἀρτηριῶν
<span class="lb" data-page="8.864" data-line="4" id="l8.864.4"></span>αὐτῶν τῶν καθ’ ἕκαστον μόριον οὔτε τῶν κατ’ αὐτὰς διαστολῶν
<span class="lb" data-page="8.864" data-line="5" id="l8.864.5"></span>τὸν ἴσον ἐνόμιζεν ὄγκον ἐν ἁπάσαις εἶναι ταῖς ἀρίσταις
<span class="lb" data-page="8.864" data-line="6" id="l8.864.6"></span>φύσεσιν, ἀλλ’ ἐξαλλάττεσθαι κατά τε τὰ μεγέθη τῶν
<span class="lb" data-page="8.864" data-line="7" id="l8.864.7"></span>σωμάτων καὶ τὰς μικρότητας, ὥστε μένειν τὸ ἐξ ἀρχῆς ἄπορον,
<span class="lb" data-page="8.864" data-line="8" id="l8.864.8"></span>οὐ δυναμένων ἡμῶν ἕνα σύμμετρον ἐξευρεῖν κατὰ τὸ ποσὸν
<span class="lb" data-page="8.864" data-line="9" id="l8.864.9"></span>τῆς διαστολῆς. ἆρ’ οὖν ἄξιον ἐπειδὴ τελέως ἠπορήκαμεν,
<span class="lb" data-page="8.864" data-line="10" id="l8.864.10"></span>ἁπάντων θαυμάσαι τῶν ἰατρῶν, μεγάλους μὲν ἀεὶ καὶ μικροὺς,
<span class="lb" data-page="8.864" data-line="11" id="l8.864.11"></span>ὡς ἔτυχεν, ὀνομαζόντων σφυγμοὺς, πηλίκος δέ τις ὁ
<span class="lb" data-page="8.864" data-line="12" id="l8.864.12"></span>σύμμετρος, ᾧ παραβάλλοντες αὐτοὺς εὑρήσομεν, οὐ διδασκόντων;
<span class="lb" data-page="8.864" data-line="13" id="l8.864.13"></span>ἐοίκασι γὰρ οὐδ’ εἰς ἔννοιάν τινα διηρθρωμένην ἀφῖχθαι
<span class="lb" data-page="8.864" data-line="14" id="l8.864.14"></span>τοῦ τοιούτου σφυγμοῦ, ἀλλὰ μᾶλλον ἐν τῷ πρὸς τὶ κατηγορεῖν
<span class="lb" data-page="8.864" data-line="15" id="l8.864.15"></span>μέγα, ἢ μικρὸν, ἐν ἴσῳ μείζονά τε καὶ μικρότερον.
<span class="lb" data-page="8.864" data-line="16" id="l8.864.16"></span>ἐγὼ γοῦν καὶ τῶν καθ’ ἡμᾶς ἀρίστων ἰατρῶν,
<span class="lb" data-page="8.864" data-line="17" id="l8.864.17"></span>ὅταν ἁψάμενοί τινος μέγαν, ἢ μικρὸν εἴπωσι τὸν σφυγμὸν,
<span class="lb" data-page="8.864" data-line="18" id="l8.864.18"></span>εἴωθα πολλάκις πυνθάνεσθαι, τίνος αὐτὸν μείζονα λέγουσιν,
<span class="pb" data-page="8.865" id="p8.865"></span>
<span class="lb" data-page="8.865" data-line="1" id="l8.865.1"></span>ἢ τίνος μικρότερον. οἱ δὲ τοῦ κατὰ φύσιν φασίν. αὖθις δ’
<span class="lb" data-page="8.865" data-line="2" id="l8.865.2"></span>ἂν ἐρωτήσαντος ἐμοῦ, τοῦ τίνος κατὰ φύσιν, οὐχ ὅπως ἀξίαν
<span class="lb" data-page="8.865" data-line="3" id="l8.865.3"></span>ζητήσεως εἶναι νομίζουσι τὴν ἐρώτησιν, ἀλλὰ καὶ θαυμάζουσιν,
<span class="lb" data-page="8.865" data-line="4" id="l8.865.4"></span>εἴ τινος ἄλλου νομίζοιμι λέγειν πλὴν αὐτοῦ τοῦ νοσοῦντος,
<span class="lb" data-page="8.865" data-line="5" id="l8.865.5"></span>οὗπερ ἂν ἐν τῷ παρόντι τυγχάνωσιν ἁπτόμενοι, ἐπεὶ
<span class="lb" data-page="8.865" data-line="6" id="l8.865.6"></span>τοῦτό γε καὶ τοὺς παῖδας ἤδη γιγνώσκειν φασὶν, ὡς ἄλλος
<span class="lb" data-page="8.865" data-line="7" id="l8.865.7"></span>ἄλλου μείζονά τε καὶ μικρότερον ἐν αὐτῷ τῷ ὑγιαίνειν ἔχει
<span class="lb" data-page="8.865" data-line="8" id="l8.865.8"></span>σφυγμόν. ἆρ’ οὖν οὗτοι μὲν οὕτως, οἱ δὲ τούτων βελτίους,
<span class="lb" data-page="8.865" data-line="9" id="l8.865.9"></span>οἳ τὰ περὶ σφυγμῶν ἡμῖν συγγράμμματα καταλιπόντες ἑτέρως
<span class="lb" data-page="8.865" data-line="10" id="l8.865.10"></span>ὑπολαμβάνουσιν, ἢ κᾀκεῖνο παραπλησίως; οἵ γε δὴ λέγουσιν
<span class="lb" data-page="8.865" data-line="11" id="l8.865.11"></span>ἦρος μὲν καὶ φθινοπώρου τὰ μέσα μεγίστους ἐργάζεσθαι
<span class="lb" data-page="8.865" data-line="12" id="l8.865.12"></span>τοὺς σφυγμοὺς, χειμῶνος δὲ καὶ θέρους ἐλαχίστους, οἱ δὲ μεταξὺ
<span class="lb" data-page="8.865" data-line="13" id="l8.865.13"></span>τῶν εἰρημένων καιροὶ μέσους μεγάλων τε καὶ μικρῶν.
<span class="lb" data-page="8.865" data-line="14" id="l8.865.14"></span>οὐδὲ γὰρ οὐδ’ οὗτοι δοκοῦσί μοι λέγειν ἁπλῶς ἢ μεγάλους,
<span class="lb" data-page="8.865" data-line="15" id="l8.865.15"></span>ἢ μέσους, ἀλλ’ ἐν τῷ πρὸς τί. διὰ τοῦτο γοῦν καὶ προστιθέασιν
<span class="lb" data-page="8.865" data-line="16" id="l8.865.16"></span>αὐτῶν τινες ἐν τῷ λόγῳ τὸ ὡς ἐν ὥραις, ὡδί πως
<span class="lb" data-page="8.865" data-line="17" id="l8.865.17"></span>γράφοντες· ἦρος μὲν καὶ φθινοπώρου τὰ μέσα μεγίστους
<span class="lb" data-page="8.865" data-line="18" id="l8.865.18"></span>ὡς ἐν ὥραις ἐργάζεται τοὺς σφυγμούς. οἱ δ’ αὐτοὶ κᾀν ταῖς
<span class="pb" data-page="8.866" id="p8.866"></span>
<span class="lb" data-page="8.866" data-line="1" id="l8.866.1"></span>ἡλικίαις οὐχ ἁπλῶς γράφουσιν, ὥσπερ ἕτερος, μεγάλους μὲν
<span class="lb" data-page="8.866" data-line="2" id="l8.866.2"></span>εἶναι τοὺς ἀκμαζόντων, μικροὺς δὲ τοὺς τῶν παίδων καὶ τῶν
<span class="lb" data-page="8.866" data-line="3" id="l8.866.3"></span>γερόντων, ἀλλὰ κᾀνταῦθα προσγράφουσιν, ὡς ἐν ἡλικίαις.
<span class="lb" data-page="8.866" data-line="4" id="l8.866.4"></span>ὥσθ’ οὕτως λέγουσι τοὺς μεγάλους καὶ μικροὺς, ὡς εἰ καὶ
<span class="lb" data-page="8.866" data-line="5" id="l8.866.5"></span>μείζονας ἔλεγον καὶ μικροτέρους, ἀλλήλοις παραβάλλοντες
<span class="lb" data-page="8.866" data-line="6" id="l8.866.6"></span>δηλονότι αὐτοὺς, οὐκ ἐν τῷ συμμέτρῳ. ὅτι δ’ ἀλλήλοις, δῆλον
<span class="lb" data-page="8.866" data-line="7" id="l8.866.7"></span>οἶμαι κᾀξ αὐτῆς ὑπάρχειν τῶν πραγμάτων τῆς φύσεως,
<span class="lb" data-page="8.866" data-line="8" id="l8.866.8"></span>ὑπὲρ ὧν διαλέγονται.<span class="milestone ed2page" data-n="8.135" data-unit="ed2page" id="ed2page.8.135"></span> οὐ γὰρ δὴ πάντων γε τῶν ἀνθρώπων
<span class="lb" data-page="8.866" data-line="9" id="l8.866.9"></span>ὡσαύτως οἱ σφυγμοὶ μέγιστοι τυγχάνουσιν ὄντες ἐν τοῖς
<span class="lb" data-page="8.866" data-line="10" id="l8.866.10"></span>μέσοις τοῦ ἦρος, ἀλλ’ ἑκάστου κατὰ τὴν ἰδίαν φύσιν. καὶ
<span class="lb" data-page="8.866" data-line="11" id="l8.866.11"></span>τοῦτο μέντοι καὶ αὐτὸ παχεῖ λογισμῷ παντάπασιν ἀδιάρθρωτον
<span class="lb" data-page="8.866" data-line="12" id="l8.866.12"></span>καὶ συγκεχυμένον. λῆρος γὰρ οὐ σμικρὸς, εἴ τις
<span class="lb" data-page="8.866" data-line="13" id="l8.866.13"></span>οἴοιτο τῷ χολώδει τε καὶ θερμῷ καὶ διακαεῖ τὴν φύσιν, ἢ τὸ
<span class="lb" data-page="8.866" data-line="14" id="l8.866.14"></span>ἐναντίον αὐτοῦ τῷ φλεγματώδει τε καὶ ψυχρῷ μεγίστους ἐν
<span class="lb" data-page="8.866" data-line="15" id="l8.866.15"></span>ἦρος μέσῳ γίγνεσθαι τοὺς σφυγμούς. ἐν μὲν γὰρ ταῖς διατριβαῖς
<span class="lb" data-page="8.866" data-line="16" id="l8.866.16"></span>καὶ μέχρι λόγου τάχ’ ἂν ἴσως δόξειε γίγνεσθαι, πειρωμένοις
<span class="lb" data-page="8.866" data-line="17" id="l8.866.17"></span>δ’ οὐκ ἂν εὑρεθεῖεν. τοὺς μὲν γὰρ θερμοτέρους καὶ
<span class="lb" data-page="8.866" data-line="18" id="l8.866.18"></span>ξηροτέρους τὴν κρᾶσιν οὐκ ἀναμένοντας ὄψει τὰ μέσα τοῦ
<span class="lb" data-page="8.866" data-line="19" id="l8.866.19"></span>ἦρος, ἀλλὰ πολὺ πρότερον τοὺς σφυγμοὺς μεγίστους σφῶν
<span class="lb" data-page="8.866" data-line="20" id="l8.866.20"></span>αὐτῶν ἴσχοντας, τοὺς δ’ ἐναντίους αὐτοῖς τοὺς ὑγροτέρους
<span class="pb" data-page="8.867" id="p8.867"></span>
<span class="lb" data-page="8.867" data-line="1" id="l8.867.1"></span>τε καὶ ψυχροτέρους ἐπέκεινα πολὺ τῶν μέσων τοῦ ἦρος, ἤδη
<span class="lb" data-page="8.867" data-line="2" id="l8.867.2"></span>τοῦ θέρους ἀρχομένου. μόνους δὲ τοὺς τὴν ἀρίστην κατασκευὴν
<span class="lb" data-page="8.867" data-line="3" id="l8.867.3"></span>τοῦ σώματος ἔχοντας ἐν τοῖς μέσοις τοῦ ἦρος ἔστιν
<span class="lb" data-page="8.867" data-line="4" id="l8.867.4"></span>εὑρεῖν μεγίστους σφῶν αὐτῶν τοὺς σφυγμοὺς ἴσχοντας. οὕτω
<span class="lb" data-page="8.867" data-line="5" id="l8.867.5"></span>δὲ καὶ κατὰ τὰς ἡλικίας ἔχει. καὶ γὰρ τούτων αἱ μὲν εὔκρατοι
<span class="lb" data-page="8.867" data-line="6" id="l8.867.6"></span>τοῖς μέσοις τοῦ ἦρος, αἱ δὲ δύσκρατοι πρότερον, ἢ ὕστερον,
<span class="lb" data-page="8.867" data-line="7" id="l8.867.7"></span>μεγίστους ἔχουσι τοὺς σφυγμούς. ἀλλ’ οὐδεὶς τῶν ἰατρῶν
<span class="lb" data-page="8.867" data-line="8" id="l8.867.8"></span>οὐδὲν ἡμῖν τούτων διωρίσατο, ἀλλ’ ὡς ἂν πάντων ἀνθρώπων
<span class="lb" data-page="8.867" data-line="9" id="l8.867.9"></span>ὁμοίως διατιθεμένων ἐν ἑκάστῃ τῶν ὡρῶν, οὕτως ἀποκρίνονται.
<span class="lb" data-page="8.867" data-line="10" id="l8.867.10"></span>καίτοι τά γ’ Ἱπποκράτους οὐκ οἶμαί τινα λανθάνειν,
<span class="lb" data-page="8.867" data-line="11" id="l8.867.11"></span>ὅσα τε καὶ οἷα περὶ τῶν ὡρῶν εἴρηται παρ’ αὐτῷ, σαφῶς
<span class="lb" data-page="8.867" data-line="12" id="l8.867.12"></span>ἐνδεικνυμένῳ, μήτε φύσεις μήθ’ ἡλικίας ἁπάσας πρὸς τῶν
<span class="lb" data-page="8.867" data-line="13" id="l8.867.13"></span>αὐτῶν ὡρῶν ὡσαύτως διατίθεσθαι. τοὺς μὲν γὰρ ὁ χειμὼν
<span class="lb" data-page="8.867" data-line="14" id="l8.867.14"></span>ἰσχυροτέρους καὶ ὑγιεινοτέρους καὶ κατὰ πάντα βελτίους,
<span class="lb" data-page="8.867" data-line="15" id="l8.867.15"></span>τοὺς δὲ τὸ θέρος ἐργάζεται. πῶς οὖν ἐνδέχεται τὸν ὠφελούμενον
<span class="lb" data-page="8.867" data-line="16" id="l8.867.16"></span>τῷ βλαπτομένῳ τὴν αὐτὴν ἔχειν τροπὴν τῶν σφυγμῶν;
<span class="lb" data-page="8.867" data-line="17" id="l8.867.17"></span>πῶς δ’ οὐκ αἰδοῦνται γράφοντες ἡμῖν ἁπλῶς οὕτως καὶ ἀδιορίστως,
<span class="lb" data-page="8.867" data-line="18" id="l8.867.18"></span>ἦρος τὰ μέσα μεγίστους ἐργάζεται τοὺς σφυγμούς; εἰ
<span class="lb" data-page="8.867" data-line="19" id="l8.867.19"></span>γὰρ μὴ προσθείη τίσι μεγίστους, οὐδὲν ἐμάθομεν. πῶς δ’, ﻿
<span class="pb" data-page="8.868" id="p8.868"></span>
<span class="lb" data-page="8.868" data-line="1" id="l8.868.1"></span>ὅταν εἴπωσιν θέρους καὶ χειμῶνος μικροὺς γίγνεσθαι τοὺς
<span class="lb" data-page="8.868" data-line="2" id="l8.868.2"></span>σφυγμοὺς, οὐδ’ ἄχρι τοῦ, ποτέρα τῶν ὡρῶν τοὺς σφυγμοὺς
<span class="lb" data-page="8.868" data-line="3" id="l8.868.3"></span>μικροτέρους ἐργάζεται, τολμῶσι προσπαραγράφειν; οὐ γὰρ
<span class="lb" data-page="8.868" data-line="4" id="l8.868.4"></span>δήπου μικράν γε φήσουσιν εἶναι τὴν διαμαρτίαν, εἴ τις τὸ θέρος
<span class="lb" data-page="8.868" data-line="5" id="l8.868.5"></span>τοῦ χειμῶνος οἴοιτο μικροτέρους ἐργάζεσθαι τοὺς σφυγμοὺς,
<span class="lb" data-page="8.868" data-line="6" id="l8.868.6"></span>τὸ δ’ εἰ τύχοι μείζονας ἐργάζοιτο, ἢ εἰ τὸν χειμῶνα
<span class="lb" data-page="8.868" data-line="7" id="l8.868.7"></span>τοῦ θέρους, ἔμπαλιν ἔχοντος τἀληθοῦς. ὅ τι γὰρ ἄν τις εἴπῃ
<span class="lb" data-page="8.868" data-line="8" id="l8.868.8"></span>τῶν τριῶν τούτων, εἴτε τὸ θέρος τοῦ χειμῶνος, εἴτε τὸν χειμῶνα
<span class="lb" data-page="8.868" data-line="9" id="l8.868.9"></span>τοῦ θέρους, ἢ ἐπίσης ἐν ἀμφοτέροις εἶναι τοὺς σφυγμοὺς,
<span class="lb" data-page="8.868" data-line="10" id="l8.868.10"></span>οὐκ ἀληθεύσει, μὴ προσθεὶς τὸ τίσιν. εἰ δὲ προσθείη
<span class="lb" data-page="8.868" data-line="11" id="l8.868.11"></span>τε καὶ διορίσαιτο, κατά τε τὰς φύσεις τῶν σωμάτων καὶ τὰς
<span class="lb" data-page="8.868" data-line="12" id="l8.868.12"></span>ἡλικίας, ἕκαστον τῶν τριῶν ἀληθὲς γενήσεται, καθάπερ ἡμῖν
<span class="lb" data-page="8.868" data-line="13" id="l8.868.13"></span>ἐν τοῖς ἰδίοις περὶ τούτων λόγοις διορίζεται. ἀλλ’ οὔθ’ αὑτὸν
<span class="lb" data-page="8.868" data-line="14" id="l8.868.14"></span>ἕκαστος οὔτ’ ἀλλήλους ἐξελέγξαι <span class="milestone ed1page" data-n="3.69" data-unit="ed1page" id="ed1page.3.69"></span>περὶ τούτων ἠδυνήθησαν,
<span class="lb" data-page="8.868" data-line="15" id="l8.868.15"></span>ὡς πολλὰ μὲν ψευδῆ, πολλὰ δ’ ἀδιόριστα λέγουσιν,
<span class="lb" data-page="8.868" data-line="16" id="l8.868.16"></span>οὐδὲ διὰ μίαν ἄλλην αἰτίαν τὸ τοιοῦτο παθόντες
<span class="lb" data-page="8.868" data-line="17" id="l8.868.17"></span>ἢ ὅτι τοῦ συμμέτρου καθ’ ἕκαστον γένος σφυγμοῦ παντάπασιν
<span class="lb" data-page="8.868" data-line="18" id="l8.868.18"></span>ἀμαθῶς εἶχον. ἢ διὰ τί, καίτοι περὶ πάντων οὕτω πικρῶς
<span class="lb" data-page="8.868" data-line="19" id="l8.868.19"></span>ἀλλήλοις ἐρίζοντες, περὶ τούτων οὐδὲ ζητοῦσιν ὅλως,
<span class="pb" data-page="8.869" id="p8.869"></span>
<span class="lb" data-page="8.869" data-line="1" id="l8.869.1"></span>ἀλλὰ ταλαιπώρως παρατρέχουσιν; δι’ οὐδὲν ἄλλο ἢ ὅτι πεφυρημένον
<span class="lb" data-page="8.869" data-line="2" id="l8.869.2"></span>τε καὶ ἀδιάρθρωτον ὑπὲρ αὐτῶν ἔχοντες τὸν νοῦν,
<span class="lb" data-page="8.869" data-line="3" id="l8.869.3"></span>ἑνί γε τῷ πρώτῳ σφαλέντι πάντες ἠκολούθησαν, εἶτα περὶ
<span class="lb" data-page="8.869" data-line="4" id="l8.869.4"></span>τῶν ἀξιολόγων οὐδεμίαν εἰς αὐτὰ τὰ τῆς τέχνης ἔργα βλάβην
<span class="lb" data-page="8.869" data-line="5" id="l8.869.5"></span>ἢ ὠφέλειαν εἰσφερομένων πικρῶς ἐριζόντων οὐκ ἀλλήλοις
<span class="lb" data-page="8.869" data-line="6" id="l8.869.6"></span>μόνον, ἀλλὰ καὶ Ἡροφίλῳ. καὶ ταῦτα μέντοι τῆς ἔριδος
<span class="lb" data-page="8.869" data-line="7" id="l8.869.7"></span>ὑπὲρ ἀδήλων πραγμάτων συνισταμένης καὶ πολλῶν καὶ μακρῶν
<span class="lb" data-page="8.869" data-line="8" id="l8.869.8"></span>λόγων, ἵν’ ἀποδειχθῇ, δεομένων, <span class="milestone ed2page" data-n="8.136" data-unit="ed2page" id="ed2page.8.136"></span>περὶ τῶν οὕτως
<span class="lb" data-page="8.869" data-line="9" id="l8.869.9"></span>ἐναργῶν, ὡς καὶ διὰ μόνης τῆς αἰσθήσεως ἔνεστι λαβεῖν, οὔτ’
<span class="lb" data-page="8.869" data-line="10" id="l8.869.10"></span>αὐτοὶ διωρισμένως γράφουσιν οὔτε τοὺς σφαλέντας ἐλέγχουσιν,
<span class="lb" data-page="8.869" data-line="11" id="l8.869.11"></span>οὐδ’ εἴ τις τῶν παλαιῶν ἕτερόν τι παρὰ τὸ δοκοῦν αὐτοῖς
<span class="lb" data-page="8.869" data-line="12" id="l8.869.12"></span>ἔγραψε, μνημονεύουσιν. ἀλλὰ μικρὸν μὲν τὸν τοῦ παιδὸς
<span class="lb" data-page="8.869" data-line="13" id="l8.869.13"></span>εἰρήκασι σφυγμὸν, ὡσαύτως δὲ καὶ τὸν τοῦ γέροντος
<span class="lb" data-page="8.869" data-line="14" id="l8.869.14"></span>μικρὸν, ὁπότερος δ’ αὐτῶν μικρότερος, οὐκέτι γράφουσι,
<span class="lb" data-page="8.869" data-line="15" id="l8.869.15"></span>καίτοι σαφῶς Ἡροφίλου τοῖς τε μὴ παρέργως ἐντυγχάνουσιν
<span class="lb" data-page="8.869" data-line="16" id="l8.869.16"></span>αὐτοῦ τοῖς βιβλίοις ὑπὲρ ἀμφοτέρων γεγραφότος. ἢ καὶ
<span class="lb" data-page="8.869" data-line="17" id="l8.869.17"></span>γελοῖον ἴσως ποιῶ τὰ τοιαῦτα διορίζεσθαι βουλόμενος αὐτοῖς,
<span class="lb" data-page="8.869" data-line="18" id="l8.869.18"></span>οἷς οὐδὲ τὰ πρῶτα καὶ ἁπλούστατα καλῶς εἴρηται. μικρόν
<span class="pb" data-page="8.870" id="p8.870"></span>
<span class="lb" data-page="8.870" data-line="1" id="l8.870.1"></span>γ’ οὖν λέγουσι τὸν τοῦ παιδὸς σφυγμὸν, Ἡροφίλου μηδεπώποτε
<span class="lb" data-page="8.870" data-line="2" id="l8.870.2"></span>μικρὸν εἰρηκότος, ἀλλὰ ποτὲ μὲν ἱκανὸν τῷ μεγέθει,
<span class="lb" data-page="8.870" data-line="3" id="l8.870.3"></span>ποτὲ δὲ ἀξιόλογον, ἤ πως οὕτως ὀνομάζοντος. εἶτα τίς μὲν
<span class="lb" data-page="8.870" data-line="4" id="l8.870.4"></span>ἡ κινοῦσα τὰς ἀρτηρίας αἰτία ζητοῦσι καὶ τῶν εἰς τοῦθ’
<span class="lb" data-page="8.870" data-line="5" id="l8.870.5"></span>Ἡροφίλῳ γεγραμμένων οὐδὲν παραλείπουσι, τῶν δ’ εἰς τὰ
<span class="lb" data-page="8.870" data-line="6" id="l8.870.6"></span>ἔργα τῆς τέχνης διαφερόντων θεωρημάτων, οὔτ’ εἰ καλῶς
<span class="lb" data-page="8.870" data-line="7" id="l8.870.7"></span>οὔτ’ εἰ μὴ καλῶς ἔγραψεν Ἡρόφιλος, οὐδενὸς ἔτι μέμνηνται·
<span class="lb" data-page="8.870" data-line="8" id="l8.870.8"></span>ὦ πρὸς τῶν θεῶν, οὐ πολὺ μέντοι βέλτιον ἦν, μὴ περὶ τοῦ
<span class="lb" data-page="8.870" data-line="9" id="l8.870.9"></span>τέτταρας ὑφ’ Ἡροφίλου λέγεσθαι τὰς διοικούσας τὰ ζῶα δυνάμεις
<span class="lb" data-page="8.870" data-line="10" id="l8.870.10"></span>ζητεῖν, μηδὲ πικρῶς ἐρίζειν τε καὶ ἀντιλέγειν αὐτῷ
<span class="lb" data-page="8.870" data-line="11" id="l8.870.11"></span>περί γε τούτων, ἀλλ’ εἴπερ ἐβούλοντο καταβάλλειν τε καὶ
<span class="lb" data-page="8.870" data-line="12" id="l8.870.12"></span>διεξελέγξαι αὐτὸν εἰκῆ ληροῦντα, τῶν τοιούτων αὐτοῦ μνημονεύειν,
<span class="lb" data-page="8.870" data-line="13" id="l8.870.13"></span>ἃ φανερῶς τοῖς ἐναργέσι μάχεται, καὶ ταῦτα μαρτύρων
<span class="lb" data-page="8.870" data-line="14" id="l8.870.14"></span>ἀριθμὸν οὐκ ὀλίγον ἀθροῖσαι κατ’ αὐτοῦ δυνάμενοι;
<span class="lb" data-page="8.870" data-line="15" id="l8.870.15"></span>τούς τε γὰρ μεθ’ Ἡρόφιλον τὰ περὶ σφυγμῶν πραγματευσαμένους
<span class="lb" data-page="8.870" data-line="16" id="l8.870.16"></span>καὶ σχεδὸν τοὺς νῦν ἅπαντας ἕξουσι μαρτυροῦντας,
<span class="lb" data-page="8.870" data-line="17" id="l8.870.17"></span>ὡς ὁ τῶν παίδων σφυγμὸς μικρότερός ἐστι τοῦ τῶν γερόντων,
<span class="lb" data-page="8.870" data-line="18" id="l8.870.18"></span>καὶ πολλῷ γέ τις μικρότερος. ὥστε τὶς ἐμοὶ πρώην
<span class="pb" data-page="8.871" id="p8.871"></span>
<span class="lb" data-page="8.871" data-line="1" id="l8.871.1"></span>ἔφασκε καταγελῶν ὅλου τοῦ ἐρωτήματος, οὐδὲ ζητήματος
<span class="lb" data-page="8.871" data-line="2" id="l8.871.2"></span>ἄξιον εἶναι τὸ πρᾶγμα. πολὺ γὰρ μικροτέρους ὑπάρχειν τοὺς
<span class="lb" data-page="8.871" data-line="3" id="l8.871.3"></span>τῶν παίδων, καὶ διὰ τοῦτο καλῶς μηδὲ γεγράφθαι τι περὶ
<span class="lb" data-page="8.871" data-line="4" id="l8.871.4"></span>αὐτῶν. τοιούτους οὖν μυρίους ἔχοντες μάρτυρας καὶ τἄλλα
<span class="lb" data-page="8.871" data-line="5" id="l8.871.5"></span>φιλονεικοῦντες ἀεὶ πρὸς Ἡρόφιλον, οὐκ οἶδ’ ὅπως τὰ τοιαῦτα
<span class="lb" data-page="8.871" data-line="6" id="l8.871.6"></span>παραλελοίπασι τὴν ἀρχὴν, οὐδ’ εἰ γέγραφεν αὐτὰ γιγνώσκουσιν.
<span class="lb" data-page="8.871" data-line="7" id="l8.871.7"></span>οὐδὲ γὰρ αὐτῆς τῆς ἰατρικῆς αὐτοῖς πάνυ φροντίς ἐστιν,
<span class="lb" data-page="8.871" data-line="8" id="l8.871.8"></span>ἀλλὰ μόνον ἐκείνων τῶν δογμάτων, ἃ τὰς ἐν ταῖς διατριβαῖς
<span class="lb" data-page="8.871" data-line="9" id="l8.871.9"></span>φλυαρίας αὐξῆσαι δύναται. ταῦτ’ οὖν ἐκλέγουσι μόνον τῶν
<span class="lb" data-page="8.871" data-line="10" id="l8.871.10"></span>Ἡροφίλου βιβλίων τὰ κεφάλαια, τὰ δὲ ἄλλα παντάπασιν
<span class="lb" data-page="8.871" data-line="11" id="l8.871.11"></span>ὑπερβαίνουσι, καὶ διὰ τοῦτ’ οὐδ’ ὅλως ἴσασι τί γέγραφεν
<span class="lb" data-page="8.871" data-line="12" id="l8.871.12"></span>Ἡρόφιλος, εἰς μὲν τὰ τῆς τέχνης ἔργα μεγάλως διαφέρον,
<span class="lb" data-page="8.871" data-line="13" id="l8.871.13"></span>ἐναντίον δ’ οἷς οὗτοι λέγουσι. διὰ τοῦτο γοῦν καὶ περὶ τῶν
<span class="lb" data-page="8.871" data-line="14" id="l8.871.14"></span>ῥυθμῶν ὅσα μὲν ἐχρῆν αὐτοὺς ἔτι παῖδας ὄντας ἐν τοῖς τῆς
<span class="lb" data-page="8.871" data-line="15" id="l8.871.15"></span>μουσικῆς διδασκαλείοις ἐκμαθεῖν, ταῦτ’ οὐδόλως εἰς τὰ τῆς
<span class="lb" data-page="8.871" data-line="16" id="l8.871.16"></span>ἰατρικῆς συγγράμματα φέρουσι, τὸ τῶν ὀψιμαθῶν πάθημα
<span class="lb" data-page="8.871" data-line="17" id="l8.871.17"></span>πάσχοντες, οὐδὲ σιωπῆσαι δυνάμενοι, κᾂν ἑτέρας ᾖ τέχνης.
<span class="lb" data-page="8.871" data-line="18" id="l8.871.18"></span>πῶς δ’ ἀπὸ ῥυθμοῦ δεῖ σημειοῦσθαι, οὐκέτ’ οὐδεὶς ἔγραψεν
<span class="lb" data-page="8.871" data-line="19" id="l8.871.19"></span>αὐτῶν. ἀλλ’ Ἡρόφιλός γε τὴν ἐναντίαν ὁδὸν ἰὼν αὐτοῖς
<span class="pb" data-page="8.872" id="p8.872"></span>
<span class="lb" data-page="8.872" data-line="1" id="l8.872.1"></span>παραλείπει μὲν ἃ παρὰ τοῖς μουσικοῖς ἐχρῆν μεμαθηκέναι τὸν
<span class="lb" data-page="8.872" data-line="2" id="l8.872.2"></span>ἀξίως τῆς τέχνης πεπαιδευμένον, ὡς ἐπισταμένοις δ’ αὐτοῖς
<span class="lb" data-page="8.872" data-line="3" id="l8.872.3"></span>διαλέγεται, τὸ χρήσιμον εἰς τὴν ἰατρικὴν ἐξ αὐτῶν λαμβάνων.
<span class="lb" data-page="8.872" data-line="4" id="l8.872.4"></span>οἱ δ’ ὅταν τὴν θαυμαστὴν ταύτην, ὡς αὐτοὶ καλοῦσι, τεχνολογίαν
<span class="lb" data-page="8.872" data-line="5" id="l8.872.5"></span>τὴν περὶ τῶν ῥυθμῶν διεξέλθωσιν, οὐκέτ’ αὐτοῖς μέλει
<span class="lb" data-page="8.872" data-line="6" id="l8.872.6"></span>δεῖξαι, πῶς ἄν τις ἱκανὸς προγνῶναί τι δι’ αὐτῶν, ἢ σημειώσασθαι
<span class="lb" data-page="8.872" data-line="7" id="l8.872.7"></span>γένοιτο. ταῦτ’ ἄρα καὶ τὸν παίδων σφυγμὸν μικρὸν
<span class="lb" data-page="8.872" data-line="8" id="l8.872.8"></span>λέγουσιν, Ἡροφίλου τἀναντία γράφοντος, οὐδὲ μέχρι τοσούτου
<span class="lb" data-page="8.872" data-line="9" id="l8.872.9"></span>διασκέψασθαι σπουδάζοντες, ὡς ἐννοῆσαι δυνηθῆναι,
<span class="lb" data-page="8.872" data-line="10" id="l8.872.10"></span>ποία τις παρὰ τοῖς ἀνθρώποις μεγάλη καὶ μικρὰ διαστολὴ
<span class="lb" data-page="8.872" data-line="11" id="l8.872.11"></span>λέγεται. καὶ γὰρ ἐπὶ κύστεων καὶ φυσῶν χαλκευτικῶν καὶ
<span class="lb" data-page="8.872" data-line="12" id="l8.872.12"></span>ἀσκῶν καὶ γαστέρων καὶ μητρῶν <span class="milestone ed2page" data-n="8.137" data-unit="ed2page" id="ed2page.8.137"></span>καὶ παντὸς ἁπλῶς τοῦ
<span class="lb" data-page="8.872" data-line="13" id="l8.872.13"></span>κοιλότητά τινα κεκτημένου μεγάλας τε καὶ μικρὰς εἰώθαμεν
<span class="lb" data-page="8.872" data-line="14" id="l8.872.14"></span>διαστολὰς ὀνομάζειν. καὶ πολλάκις γε μικρὸν μὲν τὸν ὄγκον
<span class="lb" data-page="8.872" data-line="15" id="l8.872.15"></span>εἶναί φαμεν τῆς γαστρὸς, μέγαν δ’ εἰ τύχοι τὸν τῆς κύστεως,
<span class="lb" data-page="8.872" data-line="16" id="l8.872.16"></span>καὶ μικρὸν μὲν τὸν τοῦ ἀσκοῦ, μέγαν δὲ τὸν τῆς γαστρός·
<span class="lb" data-page="8.872" data-line="17" id="l8.872.17"></span>εἴποιμεν δ’ ἄν ποτε καὶ τὴν κύστιν εἰς ὄγκον τε μέγαν καὶ
<span class="lb" data-page="8.872" data-line="18" id="l8.872.18"></span>διαστολὴν ἀφικέσθαι μεγίστην, τὸν δ’ ἀσκὸν καὶ τὸν σάκκον ﻿
<span class="pb" data-page="8.873" id="p8.873"></span>
<span class="lb" data-page="8.873" data-line="1" id="l8.873.1"></span>εἴκοσι πολλάκις ἑαυτῶν ἐντὸς τοιαύτας κύστεις δέξασθαι δυναμένους
<span class="lb" data-page="8.873" data-line="2" id="l8.873.2"></span>μηδέπω τὴν μεγίστην ἔχειν διαστολήν. λογιζόμεθα
<span class="lb" data-page="8.873" data-line="3" id="l8.873.3"></span>γὰρ, οἶμαι, πρὸς τὴν ἑκάστου τῶν σωμάτων κοιλότητα τὴν
<span class="lb" data-page="8.873" data-line="4" id="l8.873.4"></span>διάστασιν αὐτοῦ χρῆναι παραβάλλειν; οὐχ ἁπλῶς ἀποφαίνεσθαι
<span class="lb" data-page="8.873" data-line="5" id="l8.873.5"></span>κατὰ πάντων ἑνὶ μέτρῳ χρωμένους. ἔστι γάρ τι τὸ μέτρον
<span class="lb" data-page="8.873" data-line="6" id="l8.873.6"></span>ἐν ἑκάστῳ, καθ’ ὃ μήτε τείνεσθαι τοὺς τὰς κοιλότητας
<span class="lb" data-page="8.873" data-line="7" id="l8.873.7"></span>ἑαυτῶν ἐντὸς ἔχοντας χιτῶνας μήτε χαλαροὺς εἶναι
<span class="lb" data-page="8.873" data-line="8" id="l8.873.8"></span>συμβέβηκεν. ὅταν οὖν ἤτοι τάσις ἐν αὐτοῖς, ἢ κοιλότης ἐμφαίνηται,
<span class="lb" data-page="8.873" data-line="9" id="l8.873.9"></span>τότε μεγάλας καὶ μικρὰς λέγομεν ὑπάρχειν τὰς
<span class="lb" data-page="8.873" data-line="10" id="l8.873.10"></span>διαστολάς. ἡνίκα δὲ μήτε αἰσθητὴν κοιλότητα δυνατὸν ἔτι
<span class="lb" data-page="8.873" data-line="11" id="l8.873.11"></span>θεάσασθαι μήτ’ ἤδη πονοῦσιν οἱ χιτῶνες ὑπὸ τῆς διαστολῆς
<span class="lb" data-page="8.873" data-line="12" id="l8.873.12"></span>τεινόμενοι, μετρίαν τέ τινα καὶ σύμμετρον καὶ κατὰ φύσιν
<span class="lb" data-page="8.873" data-line="13" id="l8.873.13"></span>τῷ σώματι τὴν τοιαύτην διάστασιν εἶναί φαμεν. τί δὴ οὖν
<span class="lb" data-page="8.873" data-line="14" id="l8.873.14"></span>χαλεπὸν ἐκ τούτων ὁρμηθέντας ἐννοῆσαι περὶ τῆς ἀρτηρίας,
<span class="lb" data-page="8.873" data-line="15" id="l8.873.15"></span>ὡς καὶ ταύτην σῶμα κοῖλον ὑπάρχουσαν, ἀναγκαῖον ὅρους
<span class="lb" data-page="8.873" data-line="16" id="l8.873.16"></span>ἔχειν τῆς ἐφ’ ἑκάτερα κινήσεως, καὶ μήτ’ εἰς ἄμετρον διΐστασθαι
<span class="lb" data-page="8.873" data-line="17" id="l8.873.17"></span>(ῥαγῆναι γὰρ ἂν) μήτ’ εἰς ἐλάχιστον συστέλλεσθαι· κωλύειν
<span class="lb" data-page="8.873" data-line="18" id="l8.873.18"></span>γὰρ τὴν τῶν χιτώνων φύσιν, σκληρὰν καὶ δυσσύμπτωτον
<span class="lb" data-page="8.873" data-line="19" id="l8.873.19"></span>ὑπάρχουσαν;
</p>
          </article>

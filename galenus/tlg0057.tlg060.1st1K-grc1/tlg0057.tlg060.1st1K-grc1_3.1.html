<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:3.1">
<span class="pb page1" data-page="8.878" id="p8.878"></span>
<span class="milestone ed1page page1" data-n="3.70" data-unit="ed1page" id="ed1page.3.70"></span>
<span class="milestone ed2page page1" data-n="8.138" data-unit="ed2page" id="ed2page.8.138"></span>
            <h2>ΤΑΛΗΝΟΥ ΠΕΡΙ ΔΙΑΓΝΩΣΕΩΕ
<br></br>ΣΦΥΓΜΩΝ ΛΟΓΟΣ Γ.
</h2>
            <p>
<span class="lb" data-page="8.878" data-line="1" id="l8.878.1"></span>Ὅτι μὲν ἡ τοῦ συμμέτρου καθ’ ἕκαστον
<span class="lb" data-page="8.878" data-line="2" id="l8.878.2"></span>γένος σφυγμοῦ νόησίς τε καὶ διάγνωσις ἡγεῖται τῆς τῶν ἀμέτρων
<span class="lb" data-page="8.878" data-line="3" id="l8.878.3"></span>καὶ ὡς ἐν τοῖς ἄριστα κατεσκευασμένοις σώμασιν αἱ
<span class="lb" data-page="8.878" data-line="4" id="l8.878.4"></span>ἀρτηρίαι πᾶσαι σύμμετρον σφύζουσιν, ἐν τῷ πρὸ τούτου
<span class="lb" data-page="8.878" data-line="5" id="l8.878.5"></span>λόγῳ διήλθομεν· εἰς τίνα δὲ χρὴ σκοπούμενον γνωρίσματα,
<span class="lb" data-page="8.878" data-line="6" id="l8.878.6"></span>καθ’ ὅν τινα χρὴ τρόπον ἐπιβάλλοντα τοῖς σφυγμοῖς τοὺς
<span class="lb" data-page="8.878" data-line="7" id="l8.878.7"></span>δακτύλους ἀσκεῖν τὴν ἁφὴν διαγνωστικὴν ἐξ ἑτοίμου γίγνεσθαι
<span class="lb" data-page="8.878" data-line="8" id="l8.878.8"></span>τῆς τε συμμετρίας αὐτῶν καὶ τῆς ἀμετρίας, ἐφεξῆς
<span class="lb" data-page="8.878" data-line="9" id="l8.878.9"></span>ἐροῦμεν, ἀπὸ τοῦ κατὰ τὴν κίνησιν ἀρξάμενοι γένους. ὅτι
<span class="pb" data-page="8.879" id="p8.879"></span>
<span class="lb" data-page="8.879" data-line="1" id="l8.879.1"></span>μὲν οὖν τὸ ποσὸν τοῦ χρόνου μόνον οὐχ ἱκανὸν γνώρισμα
<span class="lb" data-page="8.879" data-line="2" id="l8.879.2"></span>συμμέτρου τε καὶ ἀσυμμέτρου κινήσεως, ἀλλὰ καὶ τὰς διαστάσεις
<span class="lb" data-page="8.879" data-line="3" id="l8.879.3"></span>καθ’ ὧν ἠνέχθη τὸ κινούμενον ἐπιβλέπειν χρὴ, διὰ
<span class="lb" data-page="8.879" data-line="4" id="l8.879.4"></span>τῶν ἔμπροσθεν αὐτάρκως ἐπεδείξαμεν, ἔνθα καὶ τοὺς ἐξηγουμένους
<span class="lb" data-page="8.879" data-line="5" id="l8.879.5"></span>κακῶς τὸν ὅρον τοῦ ταχέος σφυγμοῦ διηλέγξαμεν, οὐ
<span class="lb" data-page="8.879" data-line="6" id="l8.879.6"></span>μὴν αὐτοί γ’ εἴπομεν ὅπως ἀκούειν χρὴ βέλτιον, ἀλλὰ νῦν
<span class="lb" data-page="8.879" data-line="7" id="l8.879.7"></span>ἐροῦμεν. οὔτε γὰρ μακροῦ δεησόμεθα λόγου, φθάνοντες ὅσα
<span class="lb" data-page="8.879" data-line="8" id="l8.879.8"></span>πρὸς τὴν νόησιν αὐτοῦ συντελεῖ διὰ τῶν ἔμπροσθεν ἐξηγήσασθαι,
<span class="lb" data-page="8.879" data-line="9" id="l8.879.9"></span>καὶ ἄλλως χρήσιμος ἡμῖν ὁ λόγος ἔσται πρὸς τὰ παρόντα.
<span class="lb" data-page="8.879" data-line="10" id="l8.879.10"></span>τοῦ τοίνυν ἐν ὀλίγῳ χρόνῳ περιγράφοντος ἡμῖν τὴν
<span class="lb" data-page="8.879" data-line="11" id="l8.879.11"></span>κίνησιν σφυγμοῦ ταχέος λεγομένου καὶ βραδέος αὖ τοῦ ἐν
<span class="lb" data-page="8.879" data-line="12" id="l8.879.12"></span>πολλῷ, πρὶν μὲν διορισθῆναι τὰ σημαινόμενα τῶν ὀνομάτων
<span class="lb" data-page="8.879" data-line="13" id="l8.879.13"></span>εἰκότως ἐσφάλλοντό τινες, οἰόμενοι ταὐτὸν ἔκ τε τοῦ πολλοῦ
<span class="lb" data-page="8.879" data-line="14" id="l8.879.14"></span>καὶ τοῦ πλείονος, ὀλίγου τ’ αὖ πάλιν καὶ ὀλιγωτέρου δηλοῦσθαι.
<span class="lb" data-page="8.879" data-line="15" id="l8.879.15"></span>δειξάντων δ’ ἡμῶν τὰ πρὸς ὁτιοῦν τὸ τυχὸν ἑκάστοτε
<span class="lb" data-page="8.879" data-line="16" id="l8.879.16"></span>λεγόμενα, τὰ δὲ πρὸς τὸ σύμμετρον ὁμογενὲς μόνον,
<span class="lb" data-page="8.879" data-line="17" id="l8.879.17"></span><span class="milestone ed2page" data-n="8.140" data-unit="ed2page" id="ed2page.8.140"></span>οὐκέτι χαλεπὸν οὐδὲ νῦν εἶναι, πῶς ἐν ὀλίγῳ μὲν χρόνῳ
<span class="lb" data-page="8.879" data-line="18" id="l8.879.18"></span>τὴν τοῦ ταχέος σφυγμοῦ κίνησιν περιγράφεσθαι λέγομεν,
<span class="pb" data-page="8.880" id="p8.880"></span>
<span class="lb" data-page="8.880" data-line="1" id="l8.880.1"></span>ἐν πολλῷ δὲ τὴν τοῦ βραδέος. εἰ γὰρ φθάνοιμεν γιγνώσκοντες
<span class="lb" data-page="8.880" data-line="2" id="l8.880.2"></span>ἐπὶ πόσῳ χρόνῳ πόσην ἤνυσε διάστασιν ὁ σύμμετρος σφυγμὸς,
<span class="lb" data-page="8.880" data-line="3" id="l8.880.3"></span>εἶθ’ ἑτέρου τὸν ἴσον ἔχοντος χρόνον, ἐλάττονα τὴν διάστασιν
<span class="lb" data-page="8.880" data-line="4" id="l8.880.4"></span>εὕροιμεν, ἐν πολλῷ χρόνῳ τὸν τοιοῦτον ἐροῦμεν κεκινῆσθαι.
<span class="lb" data-page="8.880" data-line="5" id="l8.880.5"></span>θαυμαζέτω δὲ μηδεὶς, εἰ δυοῖν κινήσεων τὸ ποσὸν
<span class="lb" data-page="8.880" data-line="6" id="l8.880.6"></span>τοῦ χρόνου ταὐτὸν ἐχουσῶν, τὴν ἑτέραν μόνον ἐν πολλῷ
<span class="lb" data-page="8.880" data-line="7" id="l8.880.7"></span>χρόνῳ γεγονέναι φαμὲν, οὐ μὴν ἀμφοτέρας ὁμοίως. καὶ γὰρ
<span class="lb" data-page="8.880" data-line="8" id="l8.880.8"></span>δυοῖν ἅμα παίδων πεμφθέντων εἰς διαφέροντας τόπους, εἶτ’
<span class="lb" data-page="8.880" data-line="9" id="l8.880.9"></span>ἐπανελθόντων ἅμα, τὸν μὲν ἕτερον ἐπῃνέσαμεν, ὡς ἐν ὀλίγῳ
<span class="lb" data-page="8.880" data-line="10" id="l8.880.10"></span>χρόνῳ τὴν ὁδὸν ἀνύσαντα, τὸν δ’ ἕτερον ἐψέξαμεν, ὡς ἐν
<span class="lb" data-page="8.880" data-line="11" id="l8.880.11"></span><span class="milestone ed1page" data-n="3.71" data-unit="ed1page" id="ed1page.3.71"></span>πολλῷ. πρὸς γὰρ τὸ τῆς ὁδοῦ μῆκος ἀποβλέποντες ὀλίγον
<span class="lb" data-page="8.880" data-line="12" id="l8.880.12"></span>ἢ πολὺν τὸν χρόνον εἶναί φαμεν, οὐχ ἁπλῶς. κατὰ
<span class="lb" data-page="8.880" data-line="13" id="l8.880.13"></span>τοῦτο μὲν δὴ καὶ σφυγμὸν ἐροῦμεν ἐν ὀλίγῳ χρόνῳ γιγνόμενον
<span class="lb" data-page="8.880" data-line="14" id="l8.880.14"></span>ταχὺν εἶναι, καὶ βραδὺν ἐν πολλῷ, καὶ τοὺς ὅρους τοὺς
<span class="lb" data-page="8.880" data-line="15" id="l8.880.15"></span>εἰρημένους ἀποδεξόμεθα καθ’ ὃν εἰρήκαμεν τρόπον ἐξηγούμενοι.
<span class="lb" data-page="8.880" data-line="16" id="l8.880.16"></span>εἰ δέ τῳ βίαιος ὁ τοιοῦτος εἶναι δοκεῖ τρόπος, ἀναμνησθεὶς
<span class="lb" data-page="8.880" data-line="17" id="l8.880.17"></span>ὅτι κατὰ θάτερον σημαινόμενον ἀκουόντων τῆς λέξεως,
<span class="lb" data-page="8.880" data-line="18" id="l8.880.18"></span>ἀπεδείχθησαν ψευδεῖς οἱ ὁρισμοὶ, πειράσθω ποιεῖν ἑτέρους
<span class="pb" data-page="8.881" id="p8.881"></span>
<span class="lb" data-page="8.881" data-line="1" id="l8.881.1"></span>ὅρους. οὐ γὰρ πῶς ἄν ὁρίσαιτο, νῦν ἡμῖν πρόκειται σκοπεῖν,
<span class="lb" data-page="8.881" data-line="2" id="l8.881.2"></span>ἀλλὰ τὰς ἐννοίας τῶν πραγμάτων ἀκριβῶς διαρθρῶσαι, μή
<span class="lb" data-page="8.881" data-line="3" id="l8.881.3"></span>πῃ σφαλέντες ἐν ταύταις καὶ περὶ τὴν διάγνωσιν αὐτῶν τῶν
<span class="lb" data-page="8.881" data-line="4" id="l8.881.4"></span>σφυγμῶν σφαλῶμεν. ὅπερ οὖν ἀναγκαῖον ἦν εἰς τὴν διάγνωσιν,
<span class="lb" data-page="8.881" data-line="5" id="l8.881.5"></span>ὑφ’ ἡμῶν εἰρημένον. εἰ δέ τις βούλοιτο μαθεῖν ἐπ’
<span class="lb" data-page="8.881" data-line="6" id="l8.881.6"></span>αὐτῷ συντιθέναι τινὰς ὁρισμοὺς, οὐκ ἄχαρι μὲν ἴσως γυμνάσιον
<span class="lb" data-page="8.881" data-line="7" id="l8.881.7"></span>γυμνάσαιτ’ ἂν, οὐ μὴν τοῖς γε προκειμένοις ἀναγκαῖον.
<span class="lb" data-page="8.881" data-line="8" id="l8.881.8"></span>ὅθεν οὐδ’ ἡμεῖς περὶ τοῦ πῶς ὁρίζεσθαι χρὴ τοὺς τοιούτους
<span class="lb" data-page="8.881" data-line="9" id="l8.881.9"></span>σφυγμοὺς ἐροῦμεν. οὔτε γὰρ ἀναγκαῖον ὅλως οὔτ’, εἴ τῳ καὶ
<span class="lb" data-page="8.881" data-line="10" id="l8.881.10"></span>ἀναγκαῖον φαίνοιτο, τῆς προειρημένης πραγματείας οἰκεῖον,
<span class="lb" data-page="8.881" data-line="11" id="l8.881.11"></span>ἀλλ’ ἐν τῷ τετάρτῳ περὶ διαφορᾶς σφυγμῶν ἱκανῶς εἴρηται
<span class="lb" data-page="8.881" data-line="12" id="l8.881.12"></span>περὶ αὐτῶν. τῆς δ’ ἐννοίας μόνης ἀξιώσαντες εἰς τὰ προκείμενα
<span class="lb" data-page="8.881" data-line="13" id="l8.881.13"></span>μνημονεύειν, ἐπὶ τὸ συνεχὲς τοῦ λόγου μεταβῶμεν. ἤδη
<span class="lb" data-page="8.881" data-line="14" id="l8.881.14"></span>γὰρ ὅπερ ἡμεῖς εὕρομεν ἐν αὐτοῖς, εἰπεῖν καιρὸς, εἰς τὴν διάγνωσιν
<span class="lb" data-page="8.881" data-line="15" id="l8.881.15"></span>αὐτοῦ συντελοῦν μέγα. μᾶλλον δ’ εἰ χρὴ τἀληθὲς εἰπεῖν,
<span class="lb" data-page="8.881" data-line="16" id="l8.881.16"></span>τὸ πᾶν ἤδη ῥηθήσεται. ἀξιοῦμεν γὰρ οὐδὲ τοῦ χρόνου
<span class="lb" data-page="8.881" data-line="17" id="l8.881.17"></span>καὶ τῆς διαστάσεως τὸ ποσὸν σκοπεῖν, ἀλλ’ οὐδὲ τὰς ἐν
<span class="pb" data-page="8.882" id="p8.882"></span>
<span class="lb" data-page="8.882" data-line="1" id="l8.882.1"></span>αὐτοῖς ἀναλογίας, ὑπὲρ ὧν ἐν τῷ πρὸ τοῦδε βιβλίῳ διεληλύθαμεν,
<span class="lb" data-page="8.882" data-line="2" id="l8.882.2"></span>ἡνίκα τὸν θάττονα καὶ τὸν βραδύτερον ἐδιδάσκομεν
<span class="lb" data-page="8.882" data-line="3" id="l8.882.3"></span>σφυγμόν. ἐκεῖ μὲν γὰρ ἀναγκαίως εἴρηται πρὸς τὸ τῆς πλάνης
<span class="lb" data-page="8.882" data-line="4" id="l8.882.4"></span>ἐπισχεῖν τοὺς τῷ ποσῷ τοῦ χρόνου μόνῳ διακρίνοντας αὐτοὺς,
<span class="lb" data-page="8.882" data-line="5" id="l8.882.5"></span>εἰς δὲ τὴν διάγνωσιν χαλεπὰ καὶ μακρὰ καὶ δυσσυλλόγιστα
<span class="lb" data-page="8.882" data-line="6" id="l8.882.6"></span>καὶ δύσκριτα καὶ σχεδὸν ἀδύνατα ἐμοί γ’ ὄντα ἐφάνη.
<span class="lb" data-page="8.882" data-line="7" id="l8.882.7"></span>τὸ μὲν γὰρ τάχος τε καὶ τὴν βραδύτητα κατὰ τὴν πρώτην ὁρμὴν
<span class="lb" data-page="8.882" data-line="8" id="l8.882.8"></span>τῆς ἀρτηρίας γνωρίζομεν, τὸν δὲ λόγον τοῦ χρόνου πρὸς
<span class="lb" data-page="8.882" data-line="9" id="l8.882.9"></span>τὸν χρόνον καὶ τῆς διαστάσεως πρὸς τὴν διάστασιν ἵν’ ἐξεύροιμεν,
<span class="lb" data-page="8.882" data-line="10" id="l8.882.10"></span>παμπόλλου δεόμεθα χρόνου. ὥστ’ οὐδ’ ἀναμένομεν
<span class="lb" data-page="8.882" data-line="11" id="l8.882.11"></span>αὐτὰ λογίζεσθαι πρὸς τὴν ἐπὶ τῶν ἀῤῥώστων διάγνωσιν, ἀλλ’
<span class="lb" data-page="8.882" data-line="12" id="l8.882.12"></span>ὥσπερ εἰ καὶ παρόντα τινὰ θεασάμενοι τύχοιμεν, αὐτὸς ὁ ῥοῖζος
<span class="lb" data-page="8.882" data-line="13" id="l8.882.13"></span>τῆς ὁρμῆς ἱκανὸς τὸ τάχος ἐνδείξασθαι, οὕτως ἔχει κᾀπὶ
<span class="lb" data-page="8.882" data-line="14" id="l8.882.14"></span>τῆς ἀρτηρίας. καὶ γὰρ ἢ ἠπειγμένην, ἢ ἐκλελυμένην ἔστιν
<span class="lb" data-page="8.882" data-line="15" id="l8.882.15"></span>εὑρεῖν τὴν κίνησιν αὐτῆς. ἕκαστον γὰρ τῶν κινουμένων σωμάτων
<span class="lb" data-page="8.882" data-line="16" id="l8.882.16"></span>ἐκ τῶν τόπων ἐν οἷς ἑκάστοτε γίγνεται διαγινώσκομεν
<span class="lb" data-page="8.882" data-line="17" id="l8.882.17"></span>ὅπως κινεῖται. ὅταν μὲν γὰρ ἐγχρονίζῃ τοῖς τόποις, βραδεῖαν
<span class="lb" data-page="8.882" data-line="18" id="l8.882.18"></span>εἷναι τὴν κίνησίν φαμεν· ὅταν δ’ ἀπαλλάττηται ῥᾳδίως, ﻿
<span class="pb" data-page="8.883" id="p8.883"></span>
<span class="lb" data-page="8.883" data-line="1" id="l8.883.1"></span>ὠκεῖαν. οἶδα δὲ φυσικὴν ἐκδεξομένην ζήτησιν τὸν λόγον, εἰ
<span class="lb" data-page="8.883" data-line="2" id="l8.883.2"></span>τὸ κινούμενον σῶμα καὶ μένει κατὰ τί. δείκνυται μὲν οὖν
<span class="lb" data-page="8.883" data-line="3" id="l8.883.3"></span>καὶ αὐτὸ τοῦτο παντὸς μᾶλλον ἀληθὲς ἐν τοῖς περὶ τῆς
<span class="lb" data-page="8.883" data-line="4" id="l8.883.4"></span>κινήσεως. <span class="milestone ed2page" data-n="8.141" data-unit="ed2page" id="ed2page.8.141"></span>ἀλλὰ νῦν φυλαξώμεθα τηλικούτοις ἡμᾶς
<span class="lb" data-page="8.883" data-line="5" id="l8.883.5"></span>αὐτοὺς προσαρτᾷν ζητήμασι. ὅπερ δὲ φαντάζεται μόνον ἡ
<span class="lb" data-page="8.883" data-line="6" id="l8.883.6"></span>αἴσθησις εἰς τὴν διάγνωσιν τῶν ταχέων τε καὶ βραδέων σφυγμῶν,
<span class="lb" data-page="8.883" data-line="7" id="l8.883.7"></span>τοῦτο ἀρκεῖ λεχθῆναι, τὸ τὴν μὲν ἀπολιποῦσαν φαίνεσθαι
<span class="lb" data-page="8.883" data-line="8" id="l8.883.8"></span>τοὺς τόπους ἐν οἷς ἑκάστοτε γίγνεται ῥᾳδίως, τὴν δ’
<span class="lb" data-page="8.883" data-line="9" id="l8.883.9"></span>ἐπιπλέον ἐν αὐτῷ μένουσαν, καὶ καλεῖσθαι τὴν μὲν ὠκεῖαν
<span class="lb" data-page="8.883" data-line="10" id="l8.883.10"></span>οὕτως, τὴν δὲ βραδεῖαν κατὰ τὰς ἐκ τῶν τόπων μεταβάσεις,
<span class="lb" data-page="8.883" data-line="11" id="l8.883.11"></span>τῆς αἰσθήσεως τὴν διάγνωσιν ποιουμένης οὐ κατὰ τὸν τῆς
<span class="lb" data-page="8.883" data-line="12" id="l8.883.12"></span>ὅλης κινήσεως χρόνον, οὔτ’ ἰδίᾳ καὶ μόνον οὔθ’ ὅσα τῷ ποσῷ
<span class="lb" data-page="8.883" data-line="13" id="l8.883.13"></span>παραβάλλεται. καὶ κατὰ τοῦθ’ ἡμῖν ἑτοίμη τοῦ τάχους τε καὶ
<span class="lb" data-page="8.883" data-line="14" id="l8.883.14"></span>τῆς βραδύτητος ἡ διάγνωσις γίγνεται, οὐκ ἂν γενομένη, εἴπερ
<span class="lb" data-page="8.883" data-line="15" id="l8.883.15"></span>ἀνεμένομεν ποσότητα χρόνων τε καὶ διαστάσεων λαβόντες τὰς
<span class="lb" data-page="8.883" data-line="16" id="l8.883.16"></span>ἐν αὐτοῖς ἀναλογίας σκοπεῖσθαι, ἀλλ’ οὐκ ἀναμένομεν δηλονότι.
<span class="lb" data-page="8.883" data-line="17" id="l8.883.17"></span>κατὰ γὰρ τὴν πρώτην ἐπιβολὴν τῆς ὄψεως ἀῤῥήτῳ
<span class="lb" data-page="8.883" data-line="18" id="l8.883.18"></span>τινὶ χρόνου βραχύτητι προσχρησάμενοι τὴν μονὴν τοῦ κινουμένου
<span class="lb" data-page="8.883" data-line="19" id="l8.883.19"></span>σώματος ἐγνωρίσαμεν, ἐφ’ ᾗ συνελογισάμεθα τὴν
<span class="pb" data-page="8.884" id="p8.884"></span>
<span class="lb" data-page="8.884" data-line="1" id="l8.884.1"></span>μετάβασιν. ὅσα γοῦν πόῤῥωθεν ὁρῶμεν, ἔστιν ὅτε ταῦτα μέχρι
<span class="lb" data-page="8.884" data-line="2" id="l8.884.2"></span>πλείονος ἡμῖν μένοντα φαντάζεται, κᾂν ὅτι τάχιστα κινῆται,
<span class="lb" data-page="8.884" data-line="3" id="l8.884.3"></span>ᾧ καὶ δῆλον ὅτι συλλογισμῷ τὴν κίνησιν, οὐκ αἰσθήσει γνωρίζομεν.
<span class="lb" data-page="8.884" data-line="4" id="l8.884.4"></span>ὅταν μὲν γὰρ ἕκαστον τῶν πρώτων αἰσθητῶν μορίων
<span class="lb" data-page="8.884" data-line="5" id="l8.884.5"></span>τοῦ κινουμένου σώματος ἐν τῷ πρώτῳ αἰσθητῷ τόπῳ
<span class="lb" data-page="8.884" data-line="6" id="l8.884.6"></span>τὸν πρῶτον αἰσθητὸν χρόνον ὑπομένῃ, τηνικαῦτα ἀκίνητον
<span class="lb" data-page="8.884" data-line="7" id="l8.884.7"></span>εἶναι δοκεῖ τὸ βλεπόμενον· ὅταν δὲ τὸ πρῶτον αἰσθητὸν μόριον
<span class="lb" data-page="8.884" data-line="8" id="l8.884.8"></span>ἐν τῷ πρώτῳ αἰσθητῷ τόπῳ τοῦ πρώτου αἰσθητοῦ
<span class="lb" data-page="8.884" data-line="9" id="l8.884.9"></span>χρόνου βραχύτερον ὑπομένῃ χρόνον, τηνικαῦτα κινεῖσθαι δοκεῖ.
<span class="lb" data-page="8.884" data-line="10" id="l8.884.10"></span>ἕκαστον μὲν γὰρ τῶν εἰρημένων εἰς ἄπειρον τέμνεσθαι
<span class="lb" data-page="8.884" data-line="11" id="l8.884.11"></span>δύναται, πρός γε τὴν φύσιν, αἰσθήσει δὲ μετρούμενα, πρῶτά
<span class="lb" data-page="8.884" data-line="12" id="l8.884.12"></span>τινα καὶ ἄτμητα κέκτηται μόρια, ᾧ καὶ δῆλον ὅτι συλλογισμῷ
<span class="lb" data-page="8.884" data-line="13" id="l8.884.13"></span>μὲν ἅπασα κίνησις, οὐκ αἰσθήσει διαγιγνώσκεται. τῷ
<span class="lb" data-page="8.884" data-line="14" id="l8.884.14"></span>δὲ παρακεῖσθαι μὲν αἰσθήσει τὸν συλλογισμὸν, ταχίστην δ’
<span class="lb" data-page="8.884" data-line="15" id="l8.884.15"></span>εἶναι τοῦ νοῦ τὴν μετάβασιν, οὐ συλλογισμῷ πολλάκις, ἀλλ’
<span class="lb" data-page="8.884" data-line="16" id="l8.884.16"></span>αἰσθήσει διαγινώσκεσθαι δοκεῖ. ὧν γὰρ ἐν τῷ πρώτῳ πρὸς
<span class="lb" data-page="8.884" data-line="17" id="l8.884.17"></span>αἴσθησιν χρόνῳ τὸ πρῶτον αἰσθητὸν μόριον ἐν τῷ πρώτῳ
<span class="lb" data-page="8.884" data-line="18" id="l8.884.18"></span>πρὸς αἴσθησιν τόπῳ μένει, τούτων μόνων τὰς κινήσεις ἐναργῶς
<span class="pb" data-page="8.885" id="p8.885"></span>
<span class="lb" data-page="8.885" data-line="1" id="l8.885.1"></span>ὁμολογοῦμεν, οὐκ αἰσθήσεσιν, ἀλλὰ συλλογισμῷ λαμβάνειν,
<span class="lb" data-page="8.885" data-line="2" id="l8.885.2"></span>ὥσπερ τῆς τε ἐπὶ γνώμονος σκιᾶς καὶ σελήνης καὶ ἡλίου
<span class="lb" data-page="8.885" data-line="3" id="l8.885.3"></span>καὶ τῶν ἄστρων ἁπάντων, ὅσα τ’ ἄλλα πλεῖστον ἡμῶν ἀφέστηκεν.
<span class="lb" data-page="8.885" data-line="4" id="l8.885.4"></span>ὧν δ’, ὡς ἐῤῥέθη, βραχύτερος ὁ χρόνος τοῦ πρώτου
<span class="lb" data-page="8.885" data-line="5" id="l8.885.5"></span>πρὸς αἴσθησιν, ἄχρονος ἥ τε μονὴ καὶ ἡ ἐξάλλαξις τῶν τόπων
<span class="lb" data-page="8.885" data-line="6" id="l8.885.6"></span>δοκεῖ, πᾶν γὰρ ὅ τι ἐν ἐλάττονι τοῦ πρώτου πρὸς αἴσθησιν χρόνῳ
<span class="lb" data-page="8.885" data-line="7" id="l8.885.7"></span>γίγνεται, τοῦτ’ ἄχρονον εἶναι φαντάζεται. ταῦτα μὲν οὖν
<span class="lb" data-page="8.885" data-line="8" id="l8.885.8"></span>ἰδίᾳ κάλλιον πεφιλοσοφῆσθαι τῷ προῃρημένῳ τά τε νῦν προκείμενα
<span class="lb" data-page="8.885" data-line="9" id="l8.885.9"></span>καλῶς ἐκμανθάνειν ἄλλα τε πολλὰ τῆς ἰατρικῆς. ἡμῖν
<span class="lb" data-page="8.885" data-line="10" id="l8.885.10"></span>δ’ ἀρκέσει καὶ τὰ τοσαῦτα πρὸς ἔνδειξιν τοῦ μὴ χρόνον καὶ
<span class="lb" data-page="8.885" data-line="11" id="l8.885.11"></span>διαστημάτων ἐπισκοπεῖσθαι τὸ ποσὸν, ἀλλ’ αὐτὸ τὸ ποιὸν τῆς
<span class="lb" data-page="8.885" data-line="12" id="l8.885.12"></span>κινήσεως, ὅπερ ἐστὶ μὲν δύσρητον, ἐξ ὧν δ’ εἴπομεν ὁρμώμενος,
<span class="lb" data-page="8.885" data-line="13" id="l8.885.13"></span>ἄν γε μὴ παντάπασιν ἀδύνατός τε καὶ ἀταλαίπωρος
<span class="lb" data-page="8.885" data-line="14" id="l8.885.14"></span>ᾖς, οὐ χαλεπῶς τεύξῃ τἀληθοῦς, εἰς δύναμιν ἀνθρωπίνην.
<span class="lb" data-page="8.885" data-line="15" id="l8.885.15"></span>ἔτι δὲ μᾶλλον, εἰ τοὺς ἀνωμάλους κατὰ τάχος καὶ βραδύτητα
<span class="lb" data-page="8.885" data-line="16" id="l8.885.16"></span>σφυγμοὺς διαγινώσκειν μελετῴης, εὕροις ἂν ὡς ἐν τῷ ποιῷ
<span class="lb" data-page="8.885" data-line="17" id="l8.885.17"></span>κινήσεως ἡ γένεσις αὐτοῖς. μιᾶς γοῦν διαστολῆς πολλάκις
<span class="lb" data-page="8.885" data-line="18" id="l8.885.18"></span>ἡ μὲν ἀρχὴ τῆς κινήσεως ἐναργῶς ὠκυτέρα φαίνεται, τὸ δ’
<span class="pb" data-page="8.886" id="p8.886"></span>
<span class="lb" data-page="8.886" data-line="1" id="l8.886.1"></span>ἑξῆς βραδύτερον, αὖθις δὲ τὸ πέρας ὠκύτερον οὐ ποσότητάς
<span class="lb" data-page="8.886" data-line="2" id="l8.886.2"></span>τινας, ἢ χρόνων, ἢ δυνάμεων, ἢ διαστάσεων ἀριθμούντων
<span class="lb" data-page="8.886" data-line="3" id="l8.886.3"></span>ἡμῶν, ἀλλ’ αὐτὸ μόνον τὸ ποιὸν τῆς κινήσεως σκοπουμένων.
<span class="lb" data-page="8.886" data-line="4" id="l8.886.4"></span>οὔκουν οὐδ’ ἐπιπολῆς ψαυστέον, ὁπόταν τὸ γένος τοῦτο τῶν
<span class="lb" data-page="8.886" data-line="5" id="l8.886.5"></span>σφυγμῶν ἐπισκοποίμεθα. τοῦ γὰρ ἔξω πέρατος τῆς κινήσεως
<span class="lb" data-page="8.886" data-line="6" id="l8.886.6"></span>οὕτως ἂν αἰσθανοίμεθα μόνον, οὐ πάσης αὐτῆς. ἐκ δὲ τούτων
<span class="lb" data-page="8.886" data-line="7" id="l8.886.7"></span>οὐκ ἄδηλον ἤδη τὸ τοὺς τοιούτους σφυγμοὺς δεῖν εἶναι
<span class="lb" data-page="8.886" data-line="8" id="l8.886.8"></span>πάντως μήτε μικροὺς μήτε ἀμυδρούς. <span class="milestone ed2page" data-n="8.142" data-unit="ed2page" id="ed2page.8.142"></span>οὐ γὰρ οἷόν
<span class="lb" data-page="8.886" data-line="9" id="l8.886.9"></span>τε τριχῆ τέμνειν τὴν κίνησιν, οὔτε ἐν ταῖς μικραῖς διαστάσεσιν
<span class="lb" data-page="8.886" data-line="10" id="l8.886.10"></span>οὔτ’ ἐν ταῖς ἀῤῥώστοις δυνάμεσι. κωλύει γὰρ ἐπὶ μὲν τῶν
<span class="lb" data-page="8.886" data-line="11" id="l8.886.11"></span>προτέρων ἡ σμικρότης, οὐχ ὑπομένουσα τομὴν εἰς αἰσθητὰ
<span class="lb" data-page="8.886" data-line="12" id="l8.886.12"></span>μόρια, ἐπὶ δὲ τῶν δευτέρων ἡ ἀῤῥωστία τῆς φύσεως, ὀκλάζουσα
<span class="lb" data-page="8.886" data-line="13" id="l8.886.13"></span>πρὸς τὴν θλίψιν. διὰ τοῦτο γοῦν οὐδ’ ἐπὶ τῶν ληθαργικῶν
<span class="lb" data-page="8.886" data-line="14" id="l8.886.14"></span>σφυγμῶν ἔστιν φωρᾶσαι τινὰ ἀνωμαλίαν, ἴσως οὖσαν,
<span class="lb" data-page="8.886" data-line="15" id="l8.886.15"></span>ὅτι δεῖται μὲν πάντως<span class="milestone ed1page" data-n="3.72" data-unit="ed1page" id="ed1page.3.72"></span> θλίψεως εἰς τὴν διάγνωσιν,
<span class="lb" data-page="8.886" data-line="16" id="l8.886.16"></span>οὐχ ὑπομένει δ’ αὐτὴν ὑπ’ ἀῤῥωστίας. συνετὸν οὖν ἱκανῶς καὶ
<span class="lb" data-page="8.886" data-line="17" id="l8.886.17"></span>τετριμμένον ἅμα περὶ τὰς διαγνώσεις εἶναι χρὴ τὸν μέλλοντα
<span class="lb" data-page="8.886" data-line="18" id="l8.886.18"></span>τὴν προσήκουσαν ἑκάστου τῶν σφυγμῶν ἐξευρήσειν ἐπαφήν.
<span class="pb" data-page="8.887" id="p8.887"></span>
<span class="lb" data-page="8.887" data-line="1" id="l8.887.1"></span>εἰ γὰρ ὁ μὲν μέγιστός θ’ ἅμα καὶ σφοδρότατος ἰσχυρᾶς ἀνέχεται
<span class="lb" data-page="8.887" data-line="2" id="l8.887.2"></span>θλίψεως, τῶν δ’ ἄλλων ἕκαστος εἰς ὅσον ἂν ἤτοι σφοδρότητος,
<span class="lb" data-page="8.887" data-line="3" id="l8.887.3"></span>ἢ μεγέθους ἐνδεῶς ἔχῃ, εἰς τοσοῦτον ἐλάττονος,
<span class="lb" data-page="8.887" data-line="4" id="l8.887.4"></span>πρῶτον μὲν ἀκριβῶς χρὴ πόσον ἀπολείπονται τοῦ μεγίστου θ’
<span class="lb" data-page="8.887" data-line="5" id="l8.887.5"></span>ἅμα καὶ σφοδροτάτου διαγινώσκειν, δεύτερον δὲ συλλογίζεσθαι
<span class="lb" data-page="8.887" data-line="6" id="l8.887.6"></span>πόσον ἀρκεῖ τῆς θλίψεως ἐπενεῖναι τοῖς οὕτως ἔχουσιν.
<span class="lb" data-page="8.887" data-line="7" id="l8.887.7"></span>ἑκατέρως γὰρ ἁμαρτάνειν ἀναγκαῖον, εἴθ’ ὑπερβάλλοιμεν τῆς
<span class="lb" data-page="8.887" data-line="8" id="l8.887.8"></span>ἀναλογίας, εἴτ’ ἐλλείποιμεν· ἐφ’ ὧν μὲν γὰρ ἂν ἔλαττον ἤδη
<span class="lb" data-page="8.887" data-line="9" id="l8.887.9"></span>θλίψωμεν, ἐκφεύξεταί τι τῆς ἐντὸς ἡμᾶς κινήσεως, ἐφ’ ὧν δ’
<span class="lb" data-page="8.887" data-line="10" id="l8.887.10"></span>ἂν πλέον, τῆς ἐκτός. ὥστε πρῶτον μὲν ἀνώμαλόν ποτε τὴν
<span class="lb" data-page="8.887" data-line="11" id="l8.887.11"></span>κίνησιν οὖσαν οὐ γνωριοῦμεν, ἔπειτα δὲ καὶ ψευδῶς ὑπὲρ
<span class="lb" data-page="8.887" data-line="12" id="l8.887.12"></span>ὅλης ἀποφανούμεθα πολλάκις ἀφ’ ὧν ἐν τοῖς μέρεσι κακῶς
<span class="lb" data-page="8.887" data-line="13" id="l8.887.13"></span>διέγνωμεν. εἰ γὰρ ἤτοι τὸ πρότερον αὐτῆς μόριον ὠκύτερον,
<span class="lb" data-page="8.887" data-line="14" id="l8.887.14"></span>ἢ τὸ δεύτερον ὑπάρχει, γιγνώσκοιτο δ’ ἡμῖν αὐτῶν θάτερον
<span class="lb" data-page="8.887" data-line="15" id="l8.887.15"></span>μόνον, ἀνάγκη πρῶτον μὲν ὡς ἀνώμαλός ἐστιν ἡ σύμπασα
<span class="lb" data-page="8.887" data-line="16" id="l8.887.16"></span>κίνησις ἀγνοεῖν, ἔπειτα δ’ ἤτοι ταχεῖαν, ἢ βραδεῖαν αὐτὴν
<span class="lb" data-page="8.887" data-line="17" id="l8.887.17"></span>εἶναι νομίσομεν, οὐδ’ ἑτέραν ἁπλῶς ὑπάρχουσαν. ἧς γὰρ κινήσεως
<span class="lb" data-page="8.887" data-line="18" id="l8.887.18"></span>τὸ μὲν πρότερον ᾖ μόριον ὠκὺ, τὸ δὲ δεύτερον βραδὺ, ﻿
<span class="pb" data-page="8.888" id="p8.888"></span>
<span class="lb" data-page="8.888" data-line="1" id="l8.888.1"></span>ταύτην οὐκ ἄν τις οὔτ’ ὠκεῖαν ἁπλῶς οὔτε βραδεῖαν ἐν δίκῃ
<span class="lb" data-page="8.888" data-line="2" id="l8.888.2"></span>καλέσειεν. οὐκ οὖν, κεφαλὴν γὰρ ἐπιθέντας τῷ λόγῳ χρὴ μεταβαίνειν
<span class="lb" data-page="8.888" data-line="3" id="l8.888.3"></span>ἐφ’ ἕτερα, τὸν σύμμετρον κατὰ τὴν κίνησιν σφυγμὸν
<span class="lb" data-page="8.888" data-line="4" id="l8.888.4"></span>ἐπὶ τῆς ἀρίστης κατασκευῆς ἐξετάσαι προσῆκεν, οὐ κατὰ διαστάσεως
<span class="lb" data-page="8.888" data-line="5" id="l8.888.5"></span>καὶ χρόνων ποσότητα, ἀλλὰ καὶ αὐτὸ τὸ ποιὸν, ὡς
<span class="lb" data-page="8.888" data-line="6" id="l8.888.6"></span>εἴπομεν, ὅπως ἀπαλλάττηται τῶν τόπων ἐφάσκομεν δεῖν σκοπεῖσθαι,
<span class="lb" data-page="8.888" data-line="7" id="l8.888.7"></span>καὶ τούτου μνημονεύοντας, ὃς μὲν ἂν θᾶττον ἀπαλλαττόμενος
<span class="lb" data-page="8.888" data-line="8" id="l8.888.8"></span>φαίνηται, ταχὺν, ὃς δ’ ἂν βραδύτερον, βραδὺν
<span class="lb" data-page="8.888" data-line="9" id="l8.888.9"></span>ὀνομάσαι· ἐμφαίνεσθαι δὲ τοῦτο κατ’ αὐτὴν τὴν πρώτην
<span class="lb" data-page="8.888" data-line="10" id="l8.888.10"></span>ἐπιβολὴν τῆς ἁφῆς, πρὶν κατὰ πάσης τῆς διαστάσεως ἐνηνέχθαι
<span class="lb" data-page="8.888" data-line="11" id="l8.888.11"></span>τὴν ἀρτηρίαν· ὥστ’ εἴπερ ὁμαλὸς ὁ σφυγμὸς εἴη, οὐ περιμείναντας
<span class="lb" data-page="8.888" data-line="12" id="l8.888.12"></span>τὴν ὅλην διαστολὴν ἐκ τοῦ μέρους αὐτῆς περὶ
<span class="lb" data-page="8.888" data-line="13" id="l8.888.13"></span>πάσης ἔχειν τεκμήρασθαι· ἀνωμάλου δ’ ὄντος ἁπάσῃ τε χρῆναι
<span class="lb" data-page="8.888" data-line="14" id="l8.888.14"></span>παρακολουθεῖν ἐλέγομεν, ἐπιβαλεῖν τε τὴν ἁφὴν διαφερόντως,
<span class="lb" data-page="8.888" data-line="15" id="l8.888.15"></span>ὡς ἂν ἔχοι μεγέθους τε καὶ σφοδρότητος ὁ σφυγμός.
<span class="lb" data-page="8.888" data-line="16" id="l8.888.16"></span>περὶ μὲν δὴ τοῦ κατὰ τὴν κίνησιν γένους ἱκανὰ καὶ ταῦτα
<span class="lb" data-page="8.888" data-line="17" id="l8.888.17"></span>πρός γε τὸ παρόν. αὖθις γὰρ ἡμῖν ἐν ταῖς περὶ τῶν σφυγμῶν
<span class="lb" data-page="8.888" data-line="18" id="l8.888.18"></span>διαγνώσεσιν ἀναγκαῖον αὐτῆς ἔσται μνημονεῦσαι.
</p>
          </article>

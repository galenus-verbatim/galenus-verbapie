<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:3.2">
<span class="pb page1" data-page="8.888" id="p8.888"></span>
<span class="milestone ed1page page1" data-n="3.72" data-unit="ed1page" id="ed1page.3.72"></span>
<span class="milestone ed2page page1" data-n="8.142" data-unit="ed2page" id="ed2page.8.142"></span>
            <p>
<span class="lb" data-page="8.888" data-line="19" id="l8.888.19"></span>Περὶ δὲ τοῦ κατὰ τὸ ποσὸν τῆς διαστολῆς
<span class="lb" data-page="8.888" data-line="20" id="l8.888.20"></span>ἐφεξῆς λέγωμεν· τριῶν δὴ διαστάσεων οὐσῶν τοῦ σώματος
<span class="pb" data-page="8.889" id="p8.889"></span>
<span class="lb" data-page="8.889" data-line="1" id="l8.889.1"></span>τῆς ἀρτηρίας, μήκους καὶ πλάτους καὶ βάθους, οὐδεμιᾶς οἷόν
<span class="lb" data-page="8.889" data-line="2" id="l8.889.2"></span>τε πάσης αἰσθέσθαι. τῆς μὲν κατὰ τὸ μῆκος ἄντικρυς δῆλον,
<span class="lb" data-page="8.889" data-line="3" id="l8.889.3"></span>μέχρι μὲν γὰρ ἐσχάτου πέρατος ἑκατέρωθεν ἡ ἀρτηρίας σφύζει,
<span class="lb" data-page="8.889" data-line="4" id="l8.889.4"></span>βραχεῖ δ’ αὐτῆς μέρει τὴν ἁφὴν ὑπερβάλλομεν, ὅσον ἂν
<span class="lb" data-page="8.889" data-line="5" id="l8.889.5"></span>ὑπερκύπτῃ τὸν ὄγκον τοῦ προκειμένου σώματος. αὐτὸ δὲ
<span class="lb" data-page="8.889" data-line="6" id="l8.889.6"></span>τοῦτ’ ἔστι τὸ ποιοῦν ἢ μακρὸν, ἢ βραχὺν εἶναι τὸν σφυγμὸν,
<span class="lb" data-page="8.889" data-line="7" id="l8.889.7"></span>τὸ μὴ πάσης ἅψασθαι δύνασθαι τῆς ἀρτηρίας κατὰ τὸ μῆκος,
<span class="lb" data-page="8.889" data-line="8" id="l8.889.8"></span><span class="milestone ed2page" data-n="8.143" data-unit="ed2page" id="ed2page.8.143"></span>ἀλλ’ εἶναί τι πάλιν κᾀνταῦθα καθ’ ἑκάστην φύσιν σώματος
<span class="lb" data-page="8.889" data-line="9" id="l8.889.9"></span>ἐπιφανὲς ὑπὸ τῷ δέρματι, τῇ δ’ ἀρίστῃ φύσει δηλονότι
<span class="lb" data-page="8.889" data-line="10" id="l8.889.10"></span>τὸ σύμμετρον, οὗ τὸ μὲν πλέον μακρὸν, τὸ δ’ ἔλαττον
<span class="lb" data-page="8.889" data-line="11" id="l8.889.11"></span>βραχὺν ποιεῖ τὸν σφυγμὸν, οὐκ ἀριθμῷ δακτύλων ὁρισθῆναι
<span class="lb" data-page="8.889" data-line="12" id="l8.889.12"></span>δυνάμενον, ὥσπερ τινὲς, εἰ μὲν τοῖς τέτταρσιν ὑποπίπτοι,
<span class="lb" data-page="8.889" data-line="13" id="l8.889.13"></span>μακρὸν εἶναι λέγουσιν, εἰ δὲ τοῖς τρισὶ, μέσον, εἰ δὲ τοῖς δύο,
<span class="lb" data-page="8.889" data-line="14" id="l8.889.14"></span>βραχύν. οὐ γάρ ἐστιν ἓν μέτρον σώματος ἀρίστης φύσεως,
<span class="lb" data-page="8.889" data-line="15" id="l8.889.15"></span>ἀλλὰ καθ’ ἑκάστην οὐ χαλεπῶς ἐξευρήσεις τὸ ποσὸν, ἀπὸ
<span class="lb" data-page="8.889" data-line="16" id="l8.889.16"></span>μιᾶς ὁρμηθεὶς, εἰ μόνον συλλογίσασθαι δυνατὸς εἴης τὸ ἀνάλογον.
<span class="lb" data-page="8.889" data-line="17" id="l8.889.17"></span>ἐκείνῃ δὲ πάλιν τοὺς ἄλλους παραβάλλων ἀνθρώπους,
<span class="lb" data-page="8.889" data-line="18" id="l8.889.18"></span>τοὺς ἴσους κατὰ τὸ τοῦ παντὸς τοῦ σώματος μῆκος οὕτως
<span class="lb" data-page="8.889" data-line="19" id="l8.889.19"></span>ἐρεῖς ἢ μακροὺς, ἢ βραχεῖς ἔχειν τοὺς σφυγμούς· ὡσαύτως
<span class="pb" data-page="8.890" id="p8.890"></span>
<span class="lb" data-page="8.890" data-line="1" id="l8.890.1"></span>δὲ ἢ πλατεῖς, ἢ στενοὺς, ἡ ὑψηλοὺς, ἢ ταπεινοὺς, καὶ κατὰ
<span class="lb" data-page="8.890" data-line="2" id="l8.890.2"></span>τὰς τρεῖς διαστάσεις ἅμα μεγάλους, ἢ μικροὺς, πανταχοῦ
<span class="lb" data-page="8.890" data-line="3" id="l8.890.3"></span>γὰρ ἐπὶ τὸ σύμμετρον ἀναφέρων τοὺς ἄλλους κρινεῖς. ὅτι
<span class="lb" data-page="8.890" data-line="4" id="l8.890.4"></span>δὲ καθ’ ἕκαστον μὲν τῶν ἄλλων ἐν τοῖς σφυγμοῖς γενῶν εἷς
<span class="lb" data-page="8.890" data-line="5" id="l8.890.5"></span>ὁ σύμμετρος, ἐν μόνῳ δὲ τῷ κατὰ τὸ ποιὸν οὐχ ἁπλῶς εἷς,
<span class="lb" data-page="8.890" data-line="6" id="l8.890.6"></span>ἀλλὰ καθ’ ἕκαστον μέρος σώματος ἴδιος, ἔμπροσθεν εἴρηται.
<span class="lb" data-page="8.890" data-line="7" id="l8.890.7"></span>νῦν δ’ οὐ τοῦτο προὔκειτο λέγειν, ἀλλ’ εἰρημένων ὑπομνήσαντας
<span class="lb" data-page="8.890" data-line="8" id="l8.890.8"></span>ἐπ’ αὐτὸ τὸ προκείμενον ἐπανελθεῖν ἤδη προσήκει·
<span class="lb" data-page="8.890" data-line="9" id="l8.890.9"></span>προὔκειτο δ’, οἶμαι, λέγειν, ὡς οὐδεμιᾶς διαστάσεως ἀκριβῶς
<span class="lb" data-page="8.890" data-line="10" id="l8.890.10"></span>οἷόν τε τὸ ποσὸν αἰσθήσει διαγνῶναι. ἡ δὲ αἰτία τὸ
<span class="lb" data-page="8.890" data-line="11" id="l8.890.11"></span>μέν τι κοινὸν ἐν ἁπάσαις ἔχει, τὸ δ’ ἴδιον ἐν ἑκάστῃ, πρότερον
<span class="lb" data-page="8.890" data-line="12" id="l8.890.12"></span>δ’ εἰρήσεται τὸ κοινόν. ἐπεὶ τοίνυν οὐδεμία μέν ἐστι τῶν
<span class="lb" data-page="8.890" data-line="13" id="l8.890.13"></span>ἀρτηριῶν γυμνὴ, περίκειται δὲ πάσαις αὐταῖς πολλαχόθι μὲν
<span class="lb" data-page="8.890" data-line="14" id="l8.890.14"></span>ἐλάττω τε καὶ λεπτότερα σώματα, πολλαχόθι δὲ πλείω τε
<span class="lb" data-page="8.890" data-line="15" id="l8.890.15"></span>καὶ παχύτερα, παντί που δῆλον, ὡς οὐκ ἴσον ἁπάσαις τὸ
<span class="lb" data-page="8.890" data-line="16" id="l8.890.16"></span>αἰσθητὸν ἔσται τῆς κινήσεως, ἀλλὰ ταῖς μὲν πλέον, ὅσαις
<span class="lb" data-page="8.890" data-line="17" id="l8.890.17"></span>ἐλάττονά τε καὶ λεπτότερα, ταῖς δ’ ἔλαττον, ὅσαις πλείονά
<span class="lb" data-page="8.890" data-line="18" id="l8.890.18"></span>τε καὶ παχύτερα περίκειται σώματα. τὸ μὲν δὴ κοινὸν
<span class="lb" data-page="8.890" data-line="19" id="l8.890.19"></span>τοῦτο, τὸ δ’ ἴδιον ἑκάστης τῶν διαστάσεων, τῆς μὲν
<span class="pb" data-page="8.891" id="p8.891"></span>
<span class="lb" data-page="8.891" data-line="1" id="l8.891.1"></span>κατὰ τὸ μῆκος παμπόλλην εἶναι διαφορὰν τοῦ κατ’ ἀλήθειαν
<span class="lb" data-page="8.891" data-line="2" id="l8.891.2"></span>ὑπάρχοντος πρὸς τὸ φαινόμενον, τῆς δὲ κατὰ τὸ πλάτος
<span class="lb" data-page="8.891" data-line="3" id="l8.891.3"></span>ὀλίγην, ἐλαχίστην δὲ τῆς κατὰ τὸ βάθος. ἐν μὲν γὰρ τῷ
<span class="lb" data-page="8.891" data-line="4" id="l8.891.4"></span>μήκει δύο καὶ τρεῖς πήχεις πολλάκις ἐπεχούσης ὅλης τῆς ἀρτηρίας,
<span class="lb" data-page="8.891" data-line="5" id="l8.891.5"></span>τρισὶν ἢ τέτταρσι μόνοις δακτύλοις ἡ κίνησις φαίνεται
<span class="lb" data-page="8.891" data-line="6" id="l8.891.6"></span>τῆς ἀρτηρίας, τοῦ λοιποῦ παντὸς διὰ τὸ πλῆθος τῶν
<span class="lb" data-page="8.891" data-line="7" id="l8.891.7"></span>προκειμένων σωμάτων ἐγκαλυπτομένου. κατὰ δὲ τὸ πλάτος,
<span class="lb" data-page="8.891" data-line="8" id="l8.891.8"></span>ὅταν ὑπὸ τῶν ἑκατέρωθεν ἐν αὐτῇ περικειμένων πολλῶν ἢ
<span class="lb" data-page="8.891" data-line="9" id="l8.891.9"></span>παχέων ὑπαρχόντων μήτ’ αὐτῷ τῷ σώματι τῆς ἀρτηρίας δυνατὸν
<span class="lb" data-page="8.891" data-line="10" id="l8.891.10"></span>ᾖ τὴν ἁφὴν ἐπιβάλλειν μήτε διὰ τὸ πάχος αὐτῶν, ἢ
<span class="lb" data-page="8.891" data-line="11" id="l8.891.11"></span>τὸ πλῆθος, εἰς τοὐκτὸς ἡ κίνησις διϊκνῆται, πολλαχόθι μὲν
<span class="lb" data-page="8.891" data-line="12" id="l8.891.12"></span>ἀπώλεια παντελὴς γίγνεται, πολλαχόθι δ’ εἰς ἐλάχιστον ἡ κίνησις
<span class="lb" data-page="8.891" data-line="13" id="l8.891.13"></span>στενοῦται, ὅλη δ’ οὐδαμοῦ φαίνεται, διὰ τὸ μηδὲ τὴν
<span class="lb" data-page="8.891" data-line="14" id="l8.891.14"></span>ἀρτηρίαν εἶναί που γυμνήν. οὐ μὴν οὐδὲ τὸ βάθος ἀκριβῶς
<span class="lb" data-page="8.891" data-line="15" id="l8.891.15"></span>ἐστί που γυμνὸν, ἵνα κατὰ τοῦτο γοῦν ἡ κίνησις αὐτῆς ἅπασα
<span class="lb" data-page="8.891" data-line="16" id="l8.891.16"></span>σαφὴς φαίνηται· ἀλλ’ εἰ καὶ μηδὲν ἄλλο, δέρμα γοῦν αὐτῷ
<span class="lb" data-page="8.891" data-line="17" id="l8.891.17"></span>περίκειται, δι’ οὗ τὸν σφυγμὸν αἰσθανόμεθα, πάντως που καὶ
<span class="lb" data-page="8.891" data-line="18" id="l8.891.18"></span>αὐτὸ κατακρύπτον. ὁπότ’ οὖν οὕτως ἔχει ταῦτα, πειρατέον
<span class="lb" data-page="8.891" data-line="19" id="l8.891.19"></span>ἐνδείξασθαι τὸν τρόπον τῆς ἀρίστης διαγνώσεως ἐν ἑκάστῃ
<span class="pb" data-page="8.892" id="p8.892"></span>
<span class="lb" data-page="8.892" data-line="1" id="l8.892.1"></span>διαστάσει· καὶ περὶ πρώτης γε λεγέσθω τῆς κατὰ τὸ μῆκος.
<span class="lb" data-page="8.892" data-line="2" id="l8.892.2"></span>ὅτι μὲν δὴ καὶ ταύτην ἀρίστην ἡγητέον, ἥτις ἂν πλείστης
<span class="lb" data-page="8.892" data-line="3" id="l8.892.3"></span>αἰσθάνηται κινήσεως, ἄντικρυς δῆλον. ὡς γὰρ εἰ καὶ πάσης
<span class="lb" data-page="8.892" data-line="4" id="l8.892.4"></span>αἰσθέσθαι δυνατὸν ἦν, τοῦτ’ ἂν ἦν ἄριστον, οὕτως, ἐπειδὴ
<span class="lb" data-page="8.892" data-line="5" id="l8.892.5"></span>τοῦτ’ ἀδύνατον, ὅταν μηδὲν τῶν ἐνδεχομένων αὐτῆς γνωσθῆναι
<span class="lb" data-page="8.892" data-line="6" id="l8.892.6"></span>μορίων διαφεύγῃ, τὴν ἁφὴν ἀρίστην νομιστέον. ὅπως δ’
<span class="lb" data-page="8.892" data-line="7" id="l8.892.7"></span>ἄν τις αὐτὴν ποιήσαιτο, πειρατέον εἰπεῖν ὑπομνήσαντας πρότερον
<span class="lb" data-page="8.892" data-line="8" id="l8.892.8"></span>ὡς ἐν τρισὶ τούτοις αἱ τῶν αἰσθητικῶν γνώσεων ἅπασαι
<span class="lb" data-page="8.892" data-line="9" id="l8.892.9"></span>συνίστανται διαφοραὶ, φύσει τε καὶ ἀσκήσει καὶ τρόπῳ
<span class="lb" data-page="8.892" data-line="10" id="l8.892.10"></span>τῆς ἐπιβολῆς. <span class="milestone ed2page" data-n="8.144" data-unit="ed2page" id="ed2page.8.144"></span>ὃς μὲν γὰρ ἂν εὐαισθητότατον φύσιν τε
<span class="lb" data-page="8.892" data-line="11" id="l8.892.11"></span>καὶ τὸ αἰσθητήριον ἔχῃ γεγυμνασμένον ἱκανῶς καὶ καθ’ ὃν
<span class="lb" data-page="8.892" data-line="12" id="l8.892.12"></span>χρὴ τρόπον ἐπιβάλλῃ τοῖς αἰσθητοῖς, οὗτος ἂν ἄριστος εἴη
<span class="lb" data-page="8.892" data-line="13" id="l8.892.13"></span>γνώμων τῶν ἐντὸς ὑποκειμένων· ὃς δ’ ἂν κατὰ τι τούτων
<span class="lb" data-page="8.892" data-line="14" id="l8.892.14"></span>ἀπολίπηται, καθ’ ὅσον ἂν ἀπολίπηται, κατὰ τοσοῦτο χείρων
<span class="lb" data-page="8.892" data-line="15" id="l8.892.15"></span>εἰς ἀκριβῆ διάγνωσιν. εἰρήσεται δ’ οὖν τῷ πεφυκότι μὲν ἄριστα,
<span class="lb" data-page="8.892" data-line="16" id="l8.892.16"></span>γεγυμνασμένῳ<span class="milestone ed1page" data-n="3.73" data-unit="ed1page" id="ed1page.3.73"></span> δὲ μὴ ῥᾳθύμως, ὅπως ἂν ἐπιβάλλων
<span class="lb" data-page="8.892" data-line="17" id="l8.892.17"></span>τὴν ἁφὴν ἀκριβῶς αἰσθάνοιτο τῆς κατὰ τὴν ἀρτηρίαν κινήσεως
<span class="lb" data-page="8.892" data-line="18" id="l8.892.18"></span>εἰς δύναμιν ἀνθρωπίνην. καὶ ἐπειδὴ περὶ πρώτης τῆς κατὰ ﻿
<span class="pb" data-page="8.893" id="p8.893"></span>
<span class="lb" data-page="8.893" data-line="1" id="l8.893.1"></span>τὸ μῆκος διαστάσεως προὐθέμεθα λέγειν, τὸν εἰς ταύτην ἐπιτηδειότατον
<span class="lb" data-page="8.893" data-line="2" id="l8.893.2"></span>τρόπον τῆς ἐπαφῆς ἐροῦμεν. ἄθλιπτος μὲν οὖν
<span class="lb" data-page="8.893" data-line="3" id="l8.893.3"></span>πάντως ἔστω, πολλαχόθι δὲ καὶ ψαύων ἐπιπολῆς καὶ οἷον
<span class="lb" data-page="8.893" data-line="4" id="l8.893.4"></span>αἰωρῶν τὴν χεῖρα. χρηστὸς δ’ ὁ τοιοῦτος μάλιστα τρόπος
<span class="lb" data-page="8.893" data-line="5" id="l8.893.5"></span>ἐν τοῖς μικροῖς ἅμα καὶ ἀῤῥώστοις σφυγμοῖς. θλιψάντων
<span class="lb" data-page="8.893" data-line="6" id="l8.893.6"></span>γὰρ τούτους κατά τι, πολὺ τῆς κινήσεως ἀπόλλυται, πολλάκις
<span class="lb" data-page="8.893" data-line="7" id="l8.893.7"></span>δὲ καὶ σύμπασα. παρά τε γὰρ τὸ ποσὸν τῆς θλίψεως καὶ
<span class="lb" data-page="8.893" data-line="8" id="l8.893.8"></span>προσέτι τὸ ποιὸν τοῦ κατὰ τὴν ἀρτηρίαν τόνου ποτὲ μὲν
<span class="lb" data-page="8.893" data-line="9" id="l8.893.9"></span>πολὺ ἀπολείπεται τῆς κινήσεως, ποτὲ δ’ ἔλαττον, ἔστι δ’
<span class="lb" data-page="8.893" data-line="10" id="l8.893.10"></span>ὅτε καὶ πᾶσα, καὶ διὰ ταῦτα ἀσφαλέστατόν ἐστιν εἰς τὴν τοῦ
<span class="lb" data-page="8.893" data-line="11" id="l8.893.11"></span>μήκους διάγνωσιν ἀθλίπτως ἐπιβάλλειν τὴν ἁφήν. καὶ γὰρ
<span class="lb" data-page="8.893" data-line="12" id="l8.893.12"></span>οἱ σφοδροὶ σφυγμοὶ φέρουσι μὲν ἀλύπως τὴν μετρίαν θλίψιν,
<span class="lb" data-page="8.893" data-line="13" id="l8.893.13"></span>ἀλλ’ οὐδὲν οὐδ’ οὗτοι βλάψονται ψαυόντων ἀθλίπτως. ὅταν
<span class="lb" data-page="8.893" data-line="14" id="l8.893.14"></span>οὖν ὁ τοιοῦτος τρόπος τῆς ἐπαφῆς χρηστότατος μὲν ᾖ τοῖς
<span class="lb" data-page="8.893" data-line="15" id="l8.893.15"></span>ἀμυδροῖς σφυγμοῖς, ἀβλαβὴς δὲ καὶ τοῖς σφοδροῖς, οὐκ ἄν τις
<span class="lb" data-page="8.893" data-line="16" id="l8.893.16"></span>ἕτερον ἀντ’ αὐτοῦ προέλοιτο. χρὴ δὲ καὶ τοῦτο προσδιορίσασθαι
<span class="lb" data-page="8.893" data-line="17" id="l8.893.17"></span>φαινόμενον ἐναργῶς, ὡς ἐν ταῖς κατὰ διαφέροντα μόρια
<span class="lb" data-page="8.893" data-line="18" id="l8.893.18"></span>τοῦ μήκους τῆς ἀρτηρίας θλίψεσιν οὐχ ὁμοίως ἐν ἅπασιν ἡ
<span class="pb" data-page="8.894" id="p8.894"></span>
<span class="lb" data-page="8.894" data-line="1" id="l8.894.1"></span>κίνησις φαίνεται βλαπτομένη, ἀλλ’ ἐν μὲν τοῖς ἀνώτερον μέρεσι
<span class="lb" data-page="8.894" data-line="2" id="l8.894.2"></span>μείζων ἡ βλάβη, βραχεῖα δ’ ἐν τοῖς κατώτερον, καὶ λανθάνουσά
<span class="lb" data-page="8.894" data-line="3" id="l8.894.3"></span>γε πολλάκις ἐν τοῖς σφοδροῖς σφυγμοῖς, οὐ μὴν ἔν
<span class="lb" data-page="8.894" data-line="4" id="l8.894.4"></span>γε τοῖς ἀμυδροῖς. ἔν γε τούτοις εἰ τὸ κατώτερον μέρος θλίψαιμεν,
<span class="lb" data-page="8.894" data-line="5" id="l8.894.5"></span>εὔδηλος ἡ περὶ τῶν ἀνωτέρων γίνεται βλάβη. τὰ δ’
<span class="lb" data-page="8.894" data-line="6" id="l8.894.6"></span>ἀνώτερα καὶ κατώτερα πῶς ἐνταῦθα χρὴ νοεῖν, οὐκ ἄδηλον,
<span class="lb" data-page="8.894" data-line="7" id="l8.894.7"></span>ὅτι τὰ ποῤῥώτερα μὲν μέρη τῆς καρδίας κατωτέρω, τὰ δ’
<span class="lb" data-page="8.894" data-line="8" id="l8.894.8"></span>ἐγγυτέρω καλοῦμεν ἀνωτέρω. τοῦτο ἐπὶ μὲν τῶν κώλων καὶ
<span class="lb" data-page="8.894" data-line="9" id="l8.894.9"></span>πάνυ σύνηθες· ἐπὶ δὲ τῶν ἐν τῇ κεφαλῇ μερῶν καὶ κατὰ τὸν
<span class="lb" data-page="8.894" data-line="10" id="l8.894.10"></span>τράχηλον οὐκ ἔθ’ ὁμοίως. κοινὸν δ’ οὖν ἐφ’ ἁπάντων, ὡς
<span class="lb" data-page="8.894" data-line="11" id="l8.894.11"></span>εἴρηται, τὸ τὰ τῆς καρδίας ἐγγυτέρω θλιβόμενα μεγάλην τὴν
<span class="lb" data-page="8.894" data-line="12" id="l8.894.12"></span>βλάβην ἐργάζεσθαι τοῖς ἐφεξῆς, τὰ δ’ ἀπωτέρω πολλάκις
<span class="lb" data-page="8.894" data-line="13" id="l8.894.13"></span>μὲν οὐδ’ ὅλως αἰσθητὴν, ὅταν ἱκανῶς ᾖ σφοδρὸς ὁ σφυγμὸς,
<span class="lb" data-page="8.894" data-line="14" id="l8.894.14"></span>ἔστι δ’ ὅτε καὶ φαινομένην ἐν τοῖς οὐ σφοδροῖς. περὶ μὲν
<span class="lb" data-page="8.894" data-line="15" id="l8.894.15"></span>οὖν τῆς κατὰ τὸ μῆκος διαστάσεως ἀρκέσει καὶ ταῦτα, περὶ
<span class="lb" data-page="8.894" data-line="16" id="l8.894.16"></span>δὲ τῶν λοιπῶν δυοῖν ἤδη λέγωμεν, ἃς οὐχ οὕτως εἶναι δύο χρὴ
<span class="lb" data-page="8.894" data-line="17" id="l8.894.17"></span>νομίζειν, ὡς ἐπὶ τῶν τετραπλεύρων καὶ κυβικῶν σωμάτων
<span class="lb" data-page="8.894" data-line="18" id="l8.894.18"></span>ἔστιν ἰδεῖν, ἰδίᾳ μὲν τὸ πλάτος, ἰδίᾳ δὲ τὸ βάθος ἀφωρισμένον,
<span class="pb" data-page="8.895" id="p8.895"></span>
<span class="lb" data-page="8.895" data-line="1" id="l8.895.1"></span>ἀλλ’ ὥσπερ ἐν κύκλῳ καὶ σφαίρᾳ συγκέχυται πάντα,
<span class="lb" data-page="8.895" data-line="2" id="l8.895.2"></span>καὶ μία τις ἢ γραμμῆς, ἢ ἐπιφανείας περιφέρεια φαίνεται,
<span class="lb" data-page="8.895" data-line="3" id="l8.895.3"></span>τὸν αὐτὸν τρόπον ἡγητέον ἔχειν καὶ ἐπὶ τῆς ἀρτηρίας, φαίνεται
<span class="lb" data-page="8.895" data-line="4" id="l8.895.4"></span>γὰρ ἐν ταῖς ἀνατομαῖς πολλαχόθι μὲν κυλινδροειδὴς,
<span class="lb" data-page="8.895" data-line="5" id="l8.895.5"></span>πολλαχόθι δὲ κωνοειδὴς τὸ σχῆμα. πῶς οὖν ἐπῆλθε τοῖς
<span class="lb" data-page="8.895" data-line="6" id="l8.895.6"></span>ἰατροῖς ἰδίᾳ μὲν περὶ πλάτους, ἰδίᾳ δὲ περὶ βάθους ἀρτηρίας
<span class="lb" data-page="8.895" data-line="7" id="l8.895.7"></span>διαλέγεσθαι, δέον, ὥσπερ ἐστί τε καὶ φαίνεται κατὰ τὰς
<span class="lb" data-page="8.895" data-line="8" id="l8.895.8"></span>διαιρέσεις, τὸ μέν τι μῆκος αὐτῆς, τὸ δέ τι κύκλον ὀνομάζειν;
<span class="lb" data-page="8.895" data-line="9" id="l8.895.9"></span>ἀμέλει καὶ ὀνομάζουσιν οὕτω πολλοὶ πολλάκις, οὐ μὴν διὰ
<span class="lb" data-page="8.895" data-line="10" id="l8.895.10"></span>παντός γε δυνατὸν οὔτε τούτοις οὔτ’ ἄλλῳ τινι περὶ τῶν
<span class="lb" data-page="8.895" data-line="11" id="l8.895.11"></span>ἐναργῶς φαινομένων διηγουμένῳ μῆκος καὶ κύκλον ὀνομάζειν
<span class="lb" data-page="8.895" data-line="12" id="l8.895.12"></span>μόνον, ἀλλ’ ἀναγκασθήσονται πολλάκις εἰπεῖν τινα διαστολὴν
<span class="lb" data-page="8.895" data-line="13" id="l8.895.13"></span>αὐτῆς ὑψηλὴν μὲν, στενὴν δὲ, καὶ αὖθις ἑτέραν ταπεινὴν
<span class="lb" data-page="8.895" data-line="14" id="l8.895.14"></span>μὲν, πλατεῖαν δέ· καὶ γὰρ φαίνεται ταῦθ’ οὕτως ἐναργῶς,
<span class="lb" data-page="8.895" data-line="15" id="l8.895.15"></span>ὡς ἀμφισβητῆσαι <span class="milestone ed2page" data-n="8.145" data-unit="ed2page" id="ed2page.8.145"></span>μηδένα. καὶ διὰ τὰ τοιαῦτα φαινόμενα
<span class="lb" data-page="8.895" data-line="16" id="l8.895.16"></span>διαφερούσας ἐννοίας πλάτους τε καὶ βάθους ἠναγκάσθημεν
<span class="lb" data-page="8.895" data-line="17" id="l8.895.17"></span>ἔχειν ἐπὶ τῶν ἀρτηριῶν. ὥσπερ δὲ τὰς τοιαύτας διαφορὰς
<span class="lb" data-page="8.895" data-line="18" id="l8.895.18"></span>αἰσθήσει διέγνωμεν, οὕτω πολλάκις ὁμολογοῦμεν ἀκριβῶς
<span class="pb" data-page="8.896" id="p8.896"></span>
<span class="lb" data-page="8.896" data-line="1" id="l8.896.1"></span>κυκλοτερῆ τὴν κίνησιν ἡμῖν φαίνεσθαι. καὶ νῦν ἐροῦμεν
<span class="lb" data-page="8.896" data-line="2" id="l8.896.2"></span>ὑπὲρ ἑκατέρων τῶν διαφορῶν κοινῇ, πῶς ἄν τις ἄριστα τὴν
<span class="lb" data-page="8.896" data-line="3" id="l8.896.3"></span>ἐπιβολὴν ποιούμενος τῶν δακτύλων διαγιγνώσκειν αὐτὰς δύναιτο.
<span class="lb" data-page="8.896" data-line="4" id="l8.896.4"></span>καὶ γὰρ οὐ σμικρά τις ἀπορία δόξειεν ἂν ἐν τῇ διαγνώσει
<span class="lb" data-page="8.896" data-line="5" id="l8.896.5"></span>ταύτῃ περιέχεσθαι, κατὰ μηδεμίαν ἐπιβολὴν ἁπάσης
<span class="lb" data-page="8.896" data-line="6" id="l8.896.6"></span>τῆς διαστάσεως ἡμῶν αἰσθάνεσθαι δυναμένων, μήθ’ ὅταν ἐπιπολῆς
<span class="lb" data-page="8.896" data-line="7" id="l8.896.7"></span>ψαύωμεν, ἡ γὰρ τοιαύτη μόνων τῶν ἐσχάτων τῆς κινήσεως
<span class="lb" data-page="8.896" data-line="8" id="l8.896.8"></span>αἰσθανομένη τὸ πρὸ τοῦ πᾶν ἀγνοήσει, μήθ’ ὅταν
<span class="lb" data-page="8.896" data-line="9" id="l8.896.9"></span>ἱκανῶς θλίβωμεν, πρὸς γὰρ τῷ κατὰ τοὺς σφοδροὺς σφυγμοὺς
<span class="lb" data-page="8.896" data-line="10" id="l8.896.10"></span>μόνους ἐγχωρεῖν τοῦτο δρᾷν, ἔμπαλιν ἡ τοιαύτη τῇ
<span class="lb" data-page="8.896" data-line="11" id="l8.896.11"></span>πρότερον τῶν ὑστέρων τῆς διαστάσεως ἀναίσθητος ἔσται,
<span class="lb" data-page="8.896" data-line="12" id="l8.896.12"></span>τῶν πρώτων μόνον αἰσθανομένη· κατὰ ταὐτὰ δ’ ἱκανὸν εἰ
<span class="lb" data-page="8.896" data-line="13" id="l8.896.13"></span>μέσῃ τινὶ τῶν εἰρημένων ἐπιβολῶν ἑτέρᾳ χρησαίμεθα, τά τε
<span class="lb" data-page="8.896" data-line="14" id="l8.896.14"></span>πρῶτα καὶ τὰ τελευταῖα τοῦ διαστήματος ἀγνοήσομεν. ὅτι
<span class="lb" data-page="8.896" data-line="15" id="l8.896.15"></span>δ’ ἀληθές ἐστιν ὃ λέγω, πειραθεὶς ὁ βουλόμενος γνώσεται.
<span class="lb" data-page="8.896" data-line="16" id="l8.896.16"></span>θλίψας γὰρ τοὺς σφοδροὺς σφυγμοὺς, τούτους γὰρ μόνους
<span class="lb" data-page="8.896" data-line="17" id="l8.896.17"></span>ἐγχωρεῖ θλίβειν, οὐκ εἴσεται πηλίκοι τινές εἰσιν. ἀπόλλυται μὲν
<span class="lb" data-page="8.896" data-line="18" id="l8.896.18"></span>γάρ τι καὶ αὐτῆς τῆς κινήσεως ἐν ταῖς πλείσταις τῶν θλίψεων,
<span class="lb" data-page="8.896" data-line="19" id="l8.896.19"></span>ὡς καὶ πρόσθεν εἴρηται· τὸ διάστημα δ’ οὐκέτι μικρὸν, ἀλλ’
<span class="pb" data-page="8.897" id="p8.897"></span>
<span class="lb" data-page="8.897" data-line="1" id="l8.897.1"></span>ὀλίγου δεῖν ὅλον διαφθείρεται. ψαύσας δ’ αὖ πάλιν ἐπιπολῆς
<span class="lb" data-page="8.897" data-line="2" id="l8.897.2"></span>οὐχ ἕξεις μαντεύσασθαι κατὰ πηλίκου διαστήματος ἡ κίνησις
<span class="lb" data-page="8.897" data-line="3" id="l8.897.3"></span>ἠνέχθη. ἡ μὲν οὖν ἀπορία τοιαύτη. λύσις δ’ αὐτῆς τὸ μὴ
<span class="lb" data-page="8.897" data-line="4" id="l8.897.4"></span>ζητεῖν πάντως αἰσθήσει διαγνῶναι τὸ ποσὸν τῆς διαστολῆς,
<span class="lb" data-page="8.897" data-line="5" id="l8.897.5"></span>ἀλλ’ εἰ καὶ συλλογισμῷ τινι δυνάμεθα μηδὲν ἡγεῖσθαι βεβλάφθαι.
<span class="lb" data-page="8.897" data-line="6" id="l8.897.6"></span>πρόκειται γὰρ ἡμῖν οὐκ αἰσθήσει πάντως γνῶναι τὰ
<span class="lb" data-page="8.897" data-line="7" id="l8.897.7"></span>συμβεβηκότα τοῖς σφυγμοῖς, ἀλλ’ ἁπλῶς γνῶναι. πᾶσα μὲν
<span class="lb" data-page="8.897" data-line="8" id="l8.897.8"></span>οὖν ἡ τοιαύτη γνῶσις αἰσθήσεως δεῖται, οὐ μὴν μόνης γε
<span class="lb" data-page="8.897" data-line="9" id="l8.897.9"></span>ταύτης, οὐδ’ ὡς ἀεὶ τὸ πᾶν εὑρίσκειν δυναμένης, ἀλλ’ ἱκανὸν
<span class="lb" data-page="8.897" data-line="10" id="l8.897.10"></span>πολλάκις ἕν τι τῶν αἰσθητῶν παθημάτων γνώρισμα ποιήσασθαι
<span class="lb" data-page="8.897" data-line="11" id="l8.897.11"></span>τῆς τοῦ πράγματος ὅλης οὐσίας. ἔχει γοῦν οὕτως
<span class="lb" data-page="8.897" data-line="12" id="l8.897.12"></span>κᾀπὶ τῶν νῦν προκειμένων. εἰ γὰρ ἐπιπολῆς ψαύοις, ἀναγκαῖον
<span class="lb" data-page="8.897" data-line="13" id="l8.897.13"></span>ἤτοι κατὰ πλείονα μόρια προσπιπτούσης αἰσθάνεσθαι
<span class="lb" data-page="8.897" data-line="14" id="l8.897.14"></span>τῆς ἀρτηρίας, ἢ κατ’ ἐλάττονα, μεθ’ ἣν διάγνωσιν συλλογισμὸς
<span class="lb" data-page="8.897" data-line="15" id="l8.897.15"></span>αἰσθήσει παρακείμενος ἡμᾶς εἰσέρχεται, μεγάλην μὲν
<span class="lb" data-page="8.897" data-line="16" id="l8.897.16"></span>εἶναι διαστολὴν τὴν κατὰ τὰ πολλὰ μόρια κινοῦσαν τὴν ἁφὴν,
<span class="lb" data-page="8.897" data-line="17" id="l8.897.17"></span>μικρὰν δὲ τὴν κατ’ ὀλίγα. φέρε γὰρ εἶναι κυκλοτερῆ τὴν
<span class="lb" data-page="8.897" data-line="18" id="l8.897.18"></span>πρόσπτωσιν αὐτῆς, ἆρ’ οὐ πρόδηλον, εἰ μὲν ἀξιόλογος εἴη τὸ
<span class="lb" data-page="8.897" data-line="19" id="l8.897.19"></span>μέγεθος ἡ τοῦ κύκλου περιφέρεια, καὶ τὴν ὅλην εἶναι διαστολὴν ﻿
<span class="pb" data-page="8.898" id="p8.898"></span>
<span class="lb" data-page="8.898" data-line="1" id="l8.898.1"></span>τῆς ἀρτηρίας ἁδράν· εἰ δ’ ἡ περιφέρεια μικρὰ, καὶ τὴν
<span class="lb" data-page="8.898" data-line="2" id="l8.898.2"></span>διαστολὴν ὅλην ἰσχνὴν εἶναι; οὔτε γὰρ τὴν ἰσχνὴν διαστολὴν
<span class="lb" data-page="8.898" data-line="3" id="l8.898.3"></span>μεγάλοις ὁρίζεσθαι κύκλοις δυνατὸν οὔτε τὴν ἁδρὰν μικροῖς,
<span class="lb" data-page="8.898" data-line="4" id="l8.898.4"></span>ἀλλ’ ἀνάγκη ἀνάλογον ἔχειν τῷ ποσῷ τῆς διαστολῆς τὸ ποσὸν
<span class="lb" data-page="8.898" data-line="5" id="l8.898.5"></span>τοῦ περιγράφοντος αὐτὴν κύκλου. κατὰ ταὐτὰ δὲ, κᾂν εἰ
<span class="lb" data-page="8.898" data-line="6" id="l8.898.6"></span>μὴ κύκλος ἀκριβὴς εἴη τὸ πέρας τῆς διαστολῆς, ἀλλ’ οἷον κολοβὸς
<span class="lb" data-page="8.898" data-line="7" id="l8.898.7"></span>κατὰ μέρος, ὅπερ ἐν τοῖς ὑψηλοῖς καὶ στενοῖς ἢ ταπεινοῖς
<span class="lb" data-page="8.898" data-line="8" id="l8.898.8"></span>καὶ πλατέσιν εὑρίσκεται σφυγμοῖς, ὁ συλλογισμὸς ὁ τοῦ
<span class="lb" data-page="8.898" data-line="9" id="l8.898.9"></span>ποσοῦ τῆς διαστολῆς ὁμοίως ἂν γίγνοιτο. τά τε γὰρ τῆς διαστολῆς
<span class="lb" data-page="8.898" data-line="10" id="l8.898.10"></span>τά τε τῆς εἰς ὕψος ἀνόδου πέρατα τμήματα κύκλου
<span class="lb" data-page="8.898" data-line="11" id="l8.898.11"></span>πάντως ἔσται, καὶ ταῦτ’ ἤτοι μείζονα, ἢ μείονα καθ’ ἑκατέρωθεν,
<span class="lb" data-page="8.898" data-line="12" id="l8.898.12"></span>ἤτοι κοιλότερα τῆς περιφερείας ταύτης, ἢ κυρτότερα
<span class="lb" data-page="8.898" data-line="13" id="l8.898.13"></span>φαινόμενα πάντως ἤτοι μακροτέραν, ἢ βραδυτέραν ἀποφαίνει
<span class="lb" data-page="8.898" data-line="14" id="l8.898.14"></span>τῆς ἀκριβῶς κυκλοτεροῦς τὴν νῦν φαινομένην γραμμήν. καὶ
<span class="lb" data-page="8.898" data-line="15" id="l8.898.15"></span>οὕτως τό τ’ ἄνισον τῆς εἰς πλάτος τε καὶ βάθος διαστάσεως τό
<span class="lb" data-page="8.898" data-line="16" id="l8.898.16"></span>τε διαστολῆς ὅλης τὸ ποσὸν ἀναλογιούμεθα. <span class="milestone ed2page" data-n="8.146" data-unit="ed2page" id="ed2page.8.146"></span>φέρε γὰρ
<span class="lb" data-page="8.898" data-line="17" id="l8.898.17"></span>φαίνεσθαι κυρτοτέρας μὲν καὶ προπετεστέρας<span class="milestone ed1page" data-n="3.74" data-unit="ed1page" id="ed1page.3.74"></span> τὰς ἐν τοῖς
<span class="lb" data-page="8.898" data-line="18" id="l8.898.18"></span>πλαγίοις τῆς ἀρτηρίας προσπτώσεις, κοιλοτέραν δέ πως καὶ
<span class="pb" data-page="8.899" id="p8.899"></span>
<span class="lb" data-page="8.899" data-line="1" id="l8.899.1"></span>ταπεινοτέραν τὴν κατὰ βάθος, ὥστε μηδὲ κύκλου περιφέρειαν
<span class="lb" data-page="8.899" data-line="2" id="l8.899.2"></span>ἔτι δοκεῖν ὑπάρχειν, ἀλλ’ οἷον εὐθεῖαν γραμμὴν εἶναι, δῆλον,
<span class="lb" data-page="8.899" data-line="3" id="l8.899.3"></span>ὡς ὁ τοιοῦτος σφυγμὸς πλατὺς ἔσται καὶ ταπεινός. ἡ μὲν γὰρ
<span class="lb" data-page="8.899" data-line="4" id="l8.899.4"></span>εἰς τὸ πλάτος κίνησις ἐπὶ πλέον ἐκταθεῖσα πλατὺν εἰκότως ἐργάζοιτ’
<span class="lb" data-page="8.899" data-line="5" id="l8.899.5"></span>ἂν, ἡ δ’ εἰς ὕψος κωλυθεῖσα ταπεινόν. ἔμπαλιν δὲ εἰ
<span class="lb" data-page="8.899" data-line="6" id="l8.899.6"></span>τὰ ἐν τοῖς πλαγίοις μόρια τῆς κινήσεως ἀπολείποιτο πολὺ τοῦ
<span class="lb" data-page="8.899" data-line="7" id="l8.899.7"></span>μέσου, τὸ μέσον δ’ αὐτὸ κυρτὸν ἱκανῶς φαίνοιτο, δῆλον,
<span class="lb" data-page="8.899" data-line="8" id="l8.899.8"></span>ὡς ὁ τοιοῦτος σφυγμὸς ὑψηλὸς μὲν ἔσται, στενὸς δέ· παντάπασι
<span class="lb" data-page="8.899" data-line="9" id="l8.899.9"></span>δὲ στενῆς τῆς κατὰ τὸ πλάτος αὐτοῦ προσβολῆς γενομένης,
<span class="lb" data-page="8.899" data-line="10" id="l8.899.10"></span>ὡς μὴ δοκεῖν μεμειῶσθαι μόνον τὴν ἐν τοῖς πλαγίοις κίνησιν,
<span class="lb" data-page="8.899" data-line="11" id="l8.899.11"></span>ἀλλ’ ὅλην τελέως ἀπολωλέναι, χαλεπὸν γνῶναι, μᾶλλον
<span class="lb" data-page="8.899" data-line="12" id="l8.899.12"></span>δ’ ἀδύνατον, ὅσον γ’ ἐπὶ τούτοις, ὁποῖός τίς ἐστιν ὁ
<span class="lb" data-page="8.899" data-line="13" id="l8.899.13"></span>σφυγμός. εἰ μὴ γὰρ διορισμούς τινας παραλάβοιμεν, οὐκ
<span class="lb" data-page="8.899" data-line="14" id="l8.899.14"></span>εἰσόμεθα πότερον ὑψηλὸς, ἢ ταπεινὸς, ἢ σύμμετρός ἐστι
<span class="lb" data-page="8.899" data-line="15" id="l8.899.15"></span>κατὰ τὸ βάθος. ἅπαντα γὰρ εἶναι δύναται. καὶ γὰρ εἰ
<span class="lb" data-page="8.899" data-line="16" id="l8.899.16"></span>ταπεινὸς ἅμα καὶ στενὸς εἴη, τοιοῦτος φανήσεται, καὶ
<span class="lb" data-page="8.899" data-line="17" id="l8.899.17"></span>εἰ ὑψηλὸς ἅμα καὶ στενὸς εἴη, τοιοῦτος φανήσεται, καὶ
<span class="lb" data-page="8.899" data-line="18" id="l8.899.18"></span>εἰ σύμμετρος κατὰ βάθος ἅμα καὶ στενός. τὸ μὲν γὰρ
<span class="lb" data-page="8.899" data-line="19" id="l8.899.19"></span>εἶναι στενῷ τῷ τοιούτῳ σφυγμῷ πάντως ὑπάρχει διὰ τὴν
<span class="pb" data-page="8.900" id="p8.900"></span>
<span class="lb" data-page="8.900" data-line="1" id="l8.900.1"></span>εἰς τὸ πλάτος κίνησιν κεκωλυμένην. ἡ δ’ ἀπορία περὶ τοῦ
<span class="lb" data-page="8.900" data-line="2" id="l8.900.2"></span>βάθους ἐστὶν, ὃ κᾂν ἐκ πολλοῦ διαστήματος, κᾂν ἐξ ὀλίγου,
<span class="lb" data-page="8.900" data-line="3" id="l8.900.3"></span>κᾂν ἐκ συμμέτρου τὴν κίνησιν ἀρχομένην ἔχῃ, τὴν αὐτὴν τοῖς
<span class="lb" data-page="8.900" data-line="4" id="l8.900.4"></span>ἐπιπολῆς ἁπτομένοις φαντασίαν ἐργάσεται. στενῆς γὰρ αἰσθήσονται
<span class="lb" data-page="8.900" data-line="5" id="l8.900.5"></span>τῆς κινήσεως. πῶς οὖν διορισθήσεται; πολλαχῇ μὲν
<span class="lb" data-page="8.900" data-line="6" id="l8.900.6"></span>καὶ τοῖς τῆς ἁφῆς παθήμασιν, διὰ παντὸς δὲ τῷ λογισμῷ.
<span class="lb" data-page="8.900" data-line="7" id="l8.900.7"></span>λεκτέα δὲ πρότερα τὰ τῆς ἁφῆς, ἐφ’ ὧν ἐγχωρεῖ διὰ ταύτης
<span class="lb" data-page="8.900" data-line="8" id="l8.900.8"></span>τι λαβεῖν σαφές. ἐγχωρεῖ δ’ ἐπὶ σφοδρῶν σφυγμῶν, ὑπὲρ ὧν
<span class="lb" data-page="8.900" data-line="9" id="l8.900.9"></span>εἴρηται πολλάκις, ὅτι μόνοι θλιβόντων τὴν ἀρτηρίαν οὐκ
<span class="lb" data-page="8.900" data-line="10" id="l8.900.10"></span>ἀπόλλυνται. ῥᾷστον οὖν ἐπί γε τῶν τοιούτων γνωρίσαι τὸ
<span class="lb" data-page="8.900" data-line="11" id="l8.900.11"></span>βάθος τοῦ σφυγμοῦ. θλίψαντι γάρ σοι τάχα μὲν καὶ δι’ αὐτῆς
<span class="lb" data-page="8.900" data-line="12" id="l8.900.12"></span>τῆς ἁφῆς, ἐὰν ᾖ γεγυμνασμένη τε καὶ ἁπαλὴ καὶ ἀκριβῶς
<span class="lb" data-page="8.900" data-line="13" id="l8.900.13"></span>αἰσθανομένη φύσιν, γενήσεταί τις διάγνωσις τοῦ διαστήματος
<span class="lb" data-page="8.900" data-line="14" id="l8.900.14"></span>τῆς κινήσεως· εἰ δὲ μὴ, ἀλλ’ ὅ γε χρόνος ὁ τῆς κινήσεως ἐνδείξεται
<span class="lb" data-page="8.900" data-line="15" id="l8.900.15"></span>τὸ ποσὸν τῆς διαστάσεως. εἰ γὰρ οἷός τ’ εἴης διακρίνειν
<span class="lb" data-page="8.900" data-line="16" id="l8.900.16"></span>ἰδίᾳ μὲν τὸ ποιὸν τῆς κινήσεως, ἐν ᾧ τὴν κατὰ τάχος
<span class="lb" data-page="8.900" data-line="17" id="l8.900.17"></span>τε καὶ βραδύτητα διαφορὰν εὑρίσκομεν, ἰδίᾳ δὲ τὴν κατὰ τὸν
<span class="lb" data-page="8.900" data-line="18" id="l8.900.18"></span>χρόνον, ἐν ᾧ βραχυχρονίους κινήσεις διαγιγνώσκομεν, οὐκ ἄν
<span class="pb" data-page="8.901" id="p8.901"></span>
<span class="lb" data-page="8.901" data-line="1" id="l8.901.1"></span>λανθάνοι κατὰ τὴν ἐπίθλιψιν αὐτῶν οὐδέτερον. εἰ δ’ ἄμφω
<span class="lb" data-page="8.901" data-line="2" id="l8.901.2"></span>λάβοις, οὐ χαλεπῶς συλλογιῇ περὶ τῆς διαστάσεως. φέρε γὰρ
<span class="lb" data-page="8.901" data-line="3" id="l8.901.3"></span>εἶναι ταχεῖαν μὲν τὴν κίνησιν, πολυχρόνιον δὲ, παντί που δῆλον,
<span class="lb" data-page="8.901" data-line="4" id="l8.901.4"></span>ὡς κατὰ μεγίστης αὐτῇ διαστάσεως ἐνήνεκται. πάλιν οὖν
<span class="lb" data-page="8.901" data-line="5" id="l8.901.5"></span>ἔστω βραδεῖά τε καὶ βραχυχρόνιος, εἴη ἂν, οἶμαι, καὶ ἥδε κατ’
<span class="lb" data-page="8.901" data-line="6" id="l8.901.6"></span>ἐλαχίστης διαστάσεως ἐνηνεγμένη. σφοδροῦ μὲν ὄντος τοῦ
<span class="lb" data-page="8.901" data-line="7" id="l8.901.7"></span>σφυγμοῦ, κατὰ τόνδε τὸν τρόπον διαγινώσκειν τοῦ βάθους τὸ
<span class="lb" data-page="8.901" data-line="8" id="l8.901.8"></span>ποσὸν, ἀμυδροῦ δ’ ὄντος, ἡ μὲν αἴσθησις ὠφελεῖν ἡμᾶς οὐδὲν
<span class="lb" data-page="8.901" data-line="9" id="l8.901.9"></span>ἔτι δύναται, θλιβόντων γὰρ ἀπόλλυται παντελῶς ἡ κίνησις ἐν
<span class="lb" data-page="8.901" data-line="10" id="l8.901.10"></span>τοῖς τοιούτοις σφυγμοῖς, τῷ λόγῳ δὲ τηνικαῦτα τὸ πᾶν ἐξιχνευτέον.
<span class="lb" data-page="8.901" data-line="11" id="l8.901.11"></span>εἰρήσεται δὲ περὶ τῶν ἐν τοῖς σφυγμοῖς αἰτίων, ὡς οὐ
<span class="lb" data-page="8.901" data-line="12" id="l8.901.12"></span>πᾶσι πάσαις διαφοραῖς μίγνυσθαι δύνανται, καὶ διορισθήσεται,
<span class="lb" data-page="8.901" data-line="13" id="l8.901.13"></span>τίνες εἰσὶ καὶ ὁπότε καὶ ὅπως. ὥστ’ ἐκ τῶν ἄλλων τῶν φαινομένων
<span class="lb" data-page="8.901" data-line="14" id="l8.901.14"></span>ἐναργῶς εἰδέναι τί καὶ περὶ τῶν οὐ φαινομένων
<span class="lb" data-page="8.901" data-line="15" id="l8.901.15"></span>ἐν ἐκείνοις διδαχθήσεται, καὶ διότι στενός θ’ ἅμα καὶ ἀμυδρὸς
<span class="lb" data-page="8.901" data-line="16" id="l8.901.16"></span>σφυγμὸς ὑψηλὸς οὐκ ἄν ποτε γένοιτο. περὶ μὲν δὴ
<span class="lb" data-page="8.901" data-line="17" id="l8.901.17"></span>τούτων ἀρκέσει καὶ τὰ τοσαῦτα.
</p>
          </article>

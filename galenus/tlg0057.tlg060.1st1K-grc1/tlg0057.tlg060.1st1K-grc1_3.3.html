<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:3.3">
<span class="pb page1" data-page="8.901" id="p8.901"></span>
<span class="milestone ed1page page1" data-n="3.74" data-unit="ed1page" id="ed1page.3.74"></span>
<span class="milestone ed2page page1" data-n="8.146" data-unit="ed2page" id="ed2page.8.146"></span>
            <p>
<span class="lb" data-page="8.901" data-line="18" id="l8.901.18"></span><span class="milestone ed2page" data-n="8.147" data-unit="ed2page" id="ed2page.8.147"></span>Περὶ δὲ τῶν ῥυθμῶν ἐφεξῆς ἐροῦμεν
<span class="lb" data-page="8.901" data-line="19" id="l8.901.19"></span>εἰς ταύτην τὴν τάξιν τῆς διδασκαλίας ἀγόμενοι κατὰ τὴν
<span class="pb" data-page="8.902" id="p8.902"></span>
<span class="lb" data-page="8.902" data-line="1" id="l8.902.1"></span>οἰκειότητα τῆς διαγνώσεως, ἐπεί τοι κατά γε τὴν φύσιν αὐτῶν
<span class="lb" data-page="8.902" data-line="2" id="l8.902.2"></span>τῶν πραγμάτων τὰ καθ’ ἓν μόριον σφυγμοῦ καὶ μάλιστα τὴν
<span class="lb" data-page="8.902" data-line="3" id="l8.902.3"></span>διαστολὴν συνιστάμενα γένη πρότερον ἐχρῆν ἐπελθεῖν, ὡς ἐν
<span class="lb" data-page="8.902" data-line="4" id="l8.902.4"></span>τοῖς περὶ διαφορᾶς σφυγμῶν ἐποιήσαμεν. ἀλλ’ ἐπεὶ τὰ μὲν ἐν
<span class="lb" data-page="8.902" data-line="5" id="l8.902.5"></span>ἑνὶ μορίῳ συνιστάμενα γένη τὰ μὲν εἰρημένων ὑπόλοιπα κοινῆς
<span class="lb" data-page="8.902" data-line="6" id="l8.902.6"></span>δεῖται διδασκαλίας, τὸ δὲ τῶν ῥυθμῶν τοῖς προειρημένοις
<span class="lb" data-page="8.902" data-line="7" id="l8.902.7"></span>δύο γένεσιν ἔζευκται κατὰ τὴν διάγνωσιν, ὡς αὐτὸς περὶ
<span class="lb" data-page="8.902" data-line="8" id="l8.902.8"></span>αὐτῶν λόγος ἐνδείξεται, διὰ τοῦτ’ ἐφεξῆς ἐροῦμεν περὶ ῥυθμῶν,
<span class="lb" data-page="8.902" data-line="9" id="l8.902.9"></span>τὸν περὶ σκληρότητος καὶ σφοδρότηρος λόγον εἰς τὸ
<span class="lb" data-page="8.902" data-line="10" id="l8.902.10"></span>μετὰ τούτου βιβλίον ἀναβαλλόμενοι, ὥσθ’ ἕκαστον τῶν ὑπομνημάτων
<span class="lb" data-page="8.902" data-line="11" id="l8.902.11"></span>τελείαν ἔχειν τῶν παρακειμένων ἀλλήλοις κατὰ
<span class="lb" data-page="8.902" data-line="12" id="l8.902.12"></span>τὴν διάγνωσιν τῶν γενῶν τὴν διδασκαλίαν. ἐπεὶ τοίνυν ὁ
<span class="lb" data-page="8.902" data-line="13" id="l8.902.13"></span>ῥυθμὸς ἐν τῷ παραβάλλειν τὸν χρόνον τῆς διαστολῆς τῷ
<span class="lb" data-page="8.902" data-line="14" id="l8.902.14"></span>χρόνῳ τῆς συστολῆς γίνεται, χρὴ δηλονότι διαγνωστικοὺς ἡμᾶς
<span class="lb" data-page="8.902" data-line="15" id="l8.902.15"></span>ὑπάρχειν ἰδίᾳ πρότερον ἑκατέρου τοῦ χρόνου. τοῦτο δ’ οὐ
<span class="lb" data-page="8.902" data-line="16" id="l8.902.16"></span>πάνυ τι ῥᾴδιον. εἰ γὰρ ἐν τῷ πρώτῳ βιβλίῳ λεχθέντων ἀναμνησθείημεν,
<span class="lb" data-page="8.902" data-line="17" id="l8.902.17"></span>ἡνίκ’ ἐζητοῦμεν πότερα πάσης αἰσθέσθαι δυνατόν
<span class="lb" data-page="8.902" data-line="18" id="l8.902.18"></span>ἐστι τῆς διαστολῆς καὶ τῆς συστολῆς, ἢ διαφεύγει τι τῆς ﻿
<span class="pb" data-page="8.903" id="p8.903"></span>
<span class="lb" data-page="8.903" data-line="1" id="l8.903.1"></span>κινήσεως ἡμᾶς ἑκατέρας, εἰσόμεθα ὅπως χαλεπόν ἐστι, μᾶλλον
<span class="lb" data-page="8.903" data-line="2" id="l8.903.2"></span>δ’ ἀδύνατον ἅπαντος τοῦ κατὰ ταύτας χρόνου τὴν διάγνωσιν
<span class="lb" data-page="8.903" data-line="3" id="l8.903.3"></span>ποιήσασθαι. δέδεικται γὰρ ἐκεῖ τά γε πρῶτα τῆς διαστολῆς,
<span class="lb" data-page="8.903" data-line="4" id="l8.903.4"></span>τὰ δὲ τελευταῖα τῆς συστολῆς ἄγνωστα. καθ’ ὅσον δ’ ἄν τι
<span class="lb" data-page="8.903" data-line="5" id="l8.903.5"></span>τῆς κινήσεως διαλανθάνῃ, κατὰ τοσοῦτον, οἶμαι, καὶ τοῦ χρόνου
<span class="lb" data-page="8.903" data-line="6" id="l8.903.6"></span>διαφεύξεται. πρῶτον δ’ αὐτὸ τοῦτο πάλιν ἀναμνηστέον τε
<span class="lb" data-page="8.903" data-line="7" id="l8.903.7"></span>καὶ διοριστέον, ὡς οὐ ταὐτὸν ἦν τό τ’ ἐν τῷ πρώτῳ βιβλίῳ ζητηθὲν
<span class="lb" data-page="8.903" data-line="8" id="l8.903.8"></span>καὶ τὸ νῦν ὀλίγον ἔμπροσθεν. ἐκεῖ μὲν γὰρ ἐζητεῖτο περὶ
<span class="lb" data-page="8.903" data-line="9" id="l8.903.9"></span>διαστολῆς ἁπλῶς, ἐνταυθοῖ δὲ περὶ τοῦ κατὰ τὸ ἐν αὐτῇ ποσὸν
<span class="lb" data-page="8.903" data-line="10" id="l8.903.10"></span>χρόνου. ἐν μὲν οὖν τῷ ζητεῖν ἁπλῶς εἰ πάσης αἰσθάνεσθαι
<span class="lb" data-page="8.903" data-line="11" id="l8.903.11"></span>δυνατόν ἐστι τῆς διαστολῆς, ὅσον ἂν διαφεύγῃ τῆς κινήσεως
<span class="lb" data-page="8.903" data-line="12" id="l8.903.12"></span>τὴν ἁφὴν, τοῦτ’ ἂν ἀδιάγνωστον εἶναι φήσομεν. ἐν δὲ τῇ διαγνώσει
<span class="lb" data-page="8.903" data-line="13" id="l8.903.13"></span>τοῦ κατ’ αὐτὴν ποσοῦ πηλίκον ἐστὶ τὸ διάστημα καθ’
<span class="lb" data-page="8.903" data-line="14" id="l8.903.14"></span>οὗ κεκίνηται σκοπούμεθα. καὶ δέδεικται μικρῷ πρόσθεν, ὡς
<span class="lb" data-page="8.903" data-line="15" id="l8.903.15"></span>εἰ μόνου τοῦ πέρατος τῆς διαστολῆς ἀκριβῆ τὴν διάγνωσιν
<span class="lb" data-page="8.903" data-line="16" id="l8.903.16"></span>σχοίημεν, συλλογισμὸς ἡμῖν παρακείμενος αἰσθήσει τὴν ἔνδειξιν
<span class="lb" data-page="8.903" data-line="17" id="l8.903.17"></span>τοῦ κατ’ αὐτὴν ποσοῦ ποιήσεται. δυνατὸν οὖν ἐστι μηδενὸς
<span class="lb" data-page="8.903" data-line="18" id="l8.903.18"></span>ἄλλου μέρους τῆς κινήσεως πλὴν τοῦ ἔξω πέρατος αἰσθανομένους
<span class="lb" data-page="8.903" data-line="19" id="l8.903.19"></span>ὅση μέν τίς ἐστι κατὰ τὸν χρόνον ἀγνοεῖν,
<span class="pb" data-page="8.904" id="p8.904"></span>
<span class="lb" data-page="8.904" data-line="1" id="l8.904.1"></span>καθ’ ὅσον ἐνήνεκται διαστήματος, διαγιγνώσκειν. τούτων οὖν
<span class="lb" data-page="8.904" data-line="2" id="l8.904.2"></span>τὸ μὲν ἕτερον ἐν τῷ πρώτῳ βιβλίῳ τὴν ζήτησιν ἔσχε, τὸ δ’
<span class="lb" data-page="8.904" data-line="3" id="l8.904.3"></span>ἕτερον οὐ πρὸ πολλοῦ πεπαύμεθα διεξιόντες. ἀναμνησθῶμεν
<span class="lb" data-page="8.904" data-line="4" id="l8.904.4"></span>οὖν πάλιν, ὡς ἐν τοῖς σφοδροῖς σφυγμοῖς, εἰ θλίψαιμεν συμμέτρως
<span class="lb" data-page="8.904" data-line="5" id="l8.904.5"></span>τὴν ἀρτηρίαν, τὰ μὲν πρῶτα κινήσεως γνωριοῦμεν,
<span class="lb" data-page="8.904" data-line="6" id="l8.904.6"></span>ἀγνοήσομεν δὲ τὸ ποσὸν τοῦ διαστήματος. ἔτι δὲ καὶ τοῦτο
<span class="lb" data-page="8.904" data-line="7" id="l8.904.7"></span>προσαναμνησθῶμεν, ὃ ἐν τῷ δευτέρῳ βιβλίῳ κατ’ ἀρχὰς εὐθὺς
<span class="lb" data-page="8.904" data-line="8" id="l8.904.8"></span>ἐδείχθη, μὴ ταὐτὸν εἶναι ποσότητα χρόνου κινήσεως ἐξετάζειν
<span class="lb" data-page="8.904" data-line="9" id="l8.904.9"></span>καὶ τάχος, ἢ βραδύτητα διαγιγνώσκειν. τούτων γὰρ ἡμῖν εἰς
<span class="lb" data-page="8.904" data-line="10" id="l8.904.10"></span>τὰ παρόντα δεῖ πάντων, ἵν’ ἀκριβῶς καὶ διηρθρωμένως εἰδῶμεν,
<span class="lb" data-page="8.904" data-line="11" id="l8.904.11"></span>εἰ διενήνοχεν ἡ τοῦ διαστήματος καθ’ οὗ τὴν κίνησιν
<span class="lb" data-page="8.904" data-line="12" id="l8.904.12"></span>ἐνηνέχθαι συμβέβηκεν διάγνωσις τῆς τοῦ χρόνου, καὶ ὡς
<span class="lb" data-page="8.904" data-line="13" id="l8.904.13"></span>ἑκατέρων ἑτέρα τίς ἐστιν ἢ τάχος ἢ βραδύτητα σκοπουμένη.
<span class="lb" data-page="8.904" data-line="14" id="l8.904.14"></span>μετρεῖ γὰρ ἡ μὲν πρώτη λεχθεῖσα τοῦ διαστήματος τὸ
<span class="lb" data-page="8.904" data-line="15" id="l8.904.15"></span>ποσὸν, ἡ δὲ δευτέρα τοῦ χρόνου τῆς κινήσεως τὸ ποσὸν,
<span class="lb" data-page="8.904" data-line="16" id="l8.904.16"></span>ἡ δὲ τρίτη τὸ ποιὸν τῆς κινήσεως. <span class="milestone ed2page" data-n="8.148" data-unit="ed2page" id="ed2page.8.148"></span>εἰς οὖν τὴν περὶ
<span class="lb" data-page="8.904" data-line="17" id="l8.904.17"></span>τῶν ῥυθμῶν διάγνωσιν οὔτε τῆς πρώτης οὔτε τῆς τρίτης,
<span class="lb" data-page="8.904" data-line="18" id="l8.904.18"></span>ἀλλ’ αὐτῆς τῆς δευτέρας μόνης δεόμεθα. τοιαύτην τοιγαροῦν
<span class="pb" data-page="8.905" id="p8.905"></span>
<span class="lb" data-page="8.905" data-line="1" id="l8.905.1"></span>εἶναι χρὴ τὴν ἐπιβολὴν τῆς ἁφῆς, οἵα μάλιστ’ ἂν ἅπασαν ἀκριβῶς
<span class="lb" data-page="8.905" data-line="2" id="l8.905.2"></span>θεωρήσειε τὴν κίνησιν τῆς ἀρτηρίας.<span class="milestone ed1page" data-n="3.75" data-unit="ed1page" id="ed1page.3.75"></span> ὡς ὅσα κατὰ τὸ
<span class="lb" data-page="8.905" data-line="3" id="l8.905.3"></span>πρῶτον βιβλίον εἴρηται, ζητούντων ἡμῶν, εἰ πάσης αἰσθήσεσθαι
<span class="lb" data-page="8.905" data-line="4" id="l8.905.4"></span>δυνατόν ἐστι τῆς κινήσεως, ἀναμνησθῆναι προσήκει
<span class="lb" data-page="8.905" data-line="5" id="l8.905.5"></span>γνόντας ἓν καὶ ταὐτὸν ἐκεῖνό τε καὶ τοῦτ’ εἶναι τὸ πρόβλημα
<span class="lb" data-page="8.905" data-line="6" id="l8.905.6"></span>τῇ γε δυνάμει, προβάλλεσθαι δὲ τῇ λέξει διαφερόντως.
<span class="lb" data-page="8.905" data-line="7" id="l8.905.7"></span>εἰ δὴ ταῦτα πάντα προνοήσαιμεν, εἰσόμεθα τὸ χαλεπὸν τῆς
<span class="lb" data-page="8.905" data-line="8" id="l8.905.8"></span>προκειμένης διαγνώσεως. ἔστω γάρ τινα σφυγμὸν εἶναι μέγαν
<span class="lb" data-page="8.905" data-line="9" id="l8.905.9"></span>μὲν, ἀλλ’ ἀμυδρόν· οὔκουν οἷόν τε τούτου φωρᾶσθαι τῆς
<span class="lb" data-page="8.905" data-line="10" id="l8.905.10"></span>διαστάσεως ἁπάσης τὴν κίνησιν, ἀλλὰ μόνον τοῦ ἔξω πέρατος.
<span class="lb" data-page="8.905" data-line="11" id="l8.905.11"></span>ὡσαύτως δὲ καὶ τῆς συστολῆς, εἴπερ ἄρα, τὴν ἀρχὴν
<span class="lb" data-page="8.905" data-line="12" id="l8.905.12"></span>μόνην καὶ τὴν ἀποχώρησιν, ἄλλο δ’ οὐδέν. ἐπιπολῆς οὖν
<span class="lb" data-page="8.905" data-line="13" id="l8.905.13"></span>ψαύειν τῶν τοιούτων χρὴ σφυγμῶν, ὡς πολλάκις εἴρηται. τῇ
<span class="lb" data-page="8.905" data-line="14" id="l8.905.14"></span>δὲ τοιαύτῃ τῆς ἁφῆς ἐπιβολῇ τοῦ μὲν διαστήματος τῆς διαστολῆς
<span class="lb" data-page="8.905" data-line="15" id="l8.905.15"></span>τὸ ποσὸν οἷόν τε διαγνῶναι, τοῦ δὲ χρόνου τῆς κινήσεως
<span class="lb" data-page="8.905" data-line="16" id="l8.905.16"></span>ἀδύνατον. ἐπὶ δὲ τῆς συστολῆς οὐ μόνον τοῦ χρόνου
<span class="lb" data-page="8.905" data-line="17" id="l8.905.17"></span>τῆς κινήσεως ἀδύνατον ἐξευρεῖν τὸ ποσὸν, ἀλλὰ καὶ τοῦ διαστήματος
<span class="lb" data-page="8.905" data-line="18" id="l8.905.18"></span>αὐτοῦ. τελέως γὰρ αὐτῆς ἀναισθήτου γινομένης,
<span class="lb" data-page="8.905" data-line="19" id="l8.905.19"></span>ἀνάγκη πάντων ὁμοῦ τῶν ὑπαρχόντων αὐτῇ τὴν ἀπώλειαν
<span class="pb" data-page="8.906" id="p8.906"></span>
<span class="lb" data-page="8.906" data-line="1" id="l8.906.1"></span>γίγνεσθαι. ὥστ’ οὐ μόνον τὸ ποσὸν τοῦ διαστήματός τε καὶ
<span class="lb" data-page="8.906" data-line="2" id="l8.906.2"></span>τοῦ χρόνου τῆς κινήσεως, ἀλλὰ καὶ τὸ ποιὸν, ἐν ᾧ τάχους τε
<span class="lb" data-page="8.906" data-line="3" id="l8.906.3"></span>καὶ βραδύτητος διάγνωσις ἡμῖν ἐγίγνετο, παντάπασιν ἡμῖν
<span class="lb" data-page="8.906" data-line="4" id="l8.906.4"></span>ἀναίσθητον ἔσται. πῶς γὰρ ἂν ἔτι καὶ δύναιτο διαγιγνώσκεσθαι
<span class="lb" data-page="8.906" data-line="5" id="l8.906.5"></span>τὸ ποσὸν τῆς κινήσεως, ὅπου μηδόλως αἴσθησις γίνεται
<span class="lb" data-page="8.906" data-line="6" id="l8.906.6"></span>κινήσεως; ὑπάρχειν γὰρ δεῖ πρότερον τὴν οὐσίαν τοῦ πράγματος
<span class="lb" data-page="8.906" data-line="7" id="l8.906.7"></span>τῆς ποιότητος. ταύτης τοίνυν παντάπασιν ἐκφευγούσης
<span class="lb" data-page="8.906" data-line="8" id="l8.906.8"></span>τὴν αἴσθησιν, οὐχ οἷόν τε τὴν ποιότητα διαγιγνώσκεσθαι.
<span class="lb" data-page="8.906" data-line="9" id="l8.906.9"></span>πῶς οὖν ἐν τοῖς τοιούτοις σφυγμοῖς οἷόν τε διαγνῶναι τὸν
<span class="lb" data-page="8.906" data-line="10" id="l8.906.10"></span>ῥυθμὸν, ἐν οἷς ἄρδην μὲν ἀπόλωλεν ἡ συστολὴ, τῆς διαστολῆς
<span class="lb" data-page="8.906" data-line="11" id="l8.906.11"></span>δὲ μόνον τὸ ἐκτὸς ἀποσώζεται πέρας; ἀλλ’ οὐδ’ ἐπ’ ἄλλου
<span class="lb" data-page="8.906" data-line="12" id="l8.906.12"></span>τινὸς τῶν ἀμυδρῶν οἷόν τε τῆς συστολῆς αἰσθέσθαι. μόνων
<span class="lb" data-page="8.906" data-line="13" id="l8.906.13"></span>τοίνυν τῶν οὐκ ἀμυδρῶν γνωρίζοντες τὴν κίνησιν, τὴν ἐν τῷ
<span class="lb" data-page="8.906" data-line="14" id="l8.906.14"></span>διαστέλλεσθαι καὶ συστέλλεσθαι τὴν ἀρτηρίαν, μόνων τούτων
<span class="lb" data-page="8.906" data-line="15" id="l8.906.15"></span>καὶ τὸν ῥυθμὸν διαγνωσόμεθα, σύμμετρον οὕτω δηλονότι τὴν
<span class="lb" data-page="8.906" data-line="16" id="l8.906.16"></span>ἐπιβολὴν τῶν δακτύλων ποιούμενοι, καθὰ πρόσθεν εἴπομεν,
<span class="lb" data-page="8.906" data-line="17" id="l8.906.17"></span>ὡς μηδὲν τῆς ἐκτὸς κινήσεως κωλῦσαι. μᾶλλον γὰρ ἢ δεῖ
<span class="lb" data-page="8.906" data-line="18" id="l8.906.18"></span>θλίψαντες τὴν ἀρτηρίαν παύσασθαι τὴν κίνησιν αὐτῆς
<span class="lb" data-page="8.906" data-line="19" id="l8.906.19"></span>ἀναγκάσομεν, εἰ μή τις κᾀν τούτοις ἀδιάγνωστος ὁ ῥυθμός·
<span class="pb" data-page="8.907" id="p8.907"></span>
<span class="lb" data-page="8.907" data-line="1" id="l8.907.1"></span>εἴ γε διὰ παντὸς ἡμᾶς τά τε πρῶτα τῆς διαστολῆς καὶ τὰ
<span class="lb" data-page="8.907" data-line="2" id="l8.907.2"></span>τελευταῖα τῆς συστολῆς ἐκφεύγει, εἰ μή τι παντελῶς βραχέος
<span class="lb" data-page="8.907" data-line="3" id="l8.907.3"></span>ὄντος τοῦ διαφεύγοντος, οὐδὲν ὁ ῥυθμὸς μέγα βεβλάψεται.
<span class="lb" data-page="8.907" data-line="4" id="l8.907.4"></span>τάχα γὰρ ἄν τις εἴποι καὶ τοῦτο. διορισμοῦ μέντοι δεῖ τῷ
<span class="lb" data-page="8.907" data-line="5" id="l8.907.5"></span>λόγῳ. κατὰ μὲν γὰρ τοὺς σφοδροτάτους σφυγμοὺς ἀληθὲς
<span class="lb" data-page="8.907" data-line="6" id="l8.907.6"></span>ἂν εἴη τὸ λεγόμενον, κατὰ δὲ τοὺς ἄλλους οὐκέτ’ ἀληθὲς, καὶ
<span class="lb" data-page="8.907" data-line="7" id="l8.907.7"></span>μάλισθ’ ὅσοι σφοδρότητος ὀλίγον μετέχουσιν. ἱκανὸν γὰρ ἦν
<span class="lb" data-page="8.907" data-line="8" id="l8.907.8"></span>ἐπὶ τούτων τὸ διαφεῦγον τὴν αἴσθησιν καὶ βλάπτειν ἤδη τὸν
<span class="lb" data-page="8.907" data-line="9" id="l8.907.9"></span>ῥυθμὸν δυνάμενον. ἐκ τῶν εἰρημένων οὖν ἁπάντων σαφὲς
<span class="lb" data-page="8.907" data-line="10" id="l8.907.10"></span>ἤδη γέγονεν, ὡς ἐν τοῖς σφοδροτάτοις μόνοις σφυγμοῖς ἡ διάγνωσίς
<span class="lb" data-page="8.907" data-line="11" id="l8.907.11"></span>ἐστι τῶν ῥυθμῶν. ἐπὶ δὲ τῶν ἄλλων ἁπάντων ἢ καὶ
<span class="lb" data-page="8.907" data-line="12" id="l8.907.12"></span>παντάπασιν ἀδιάγνωστος, ὡς ἐπὶ τῶν ἀμυδρῶν, ἢ πόῤῥω
<span class="lb" data-page="8.907" data-line="13" id="l8.907.13"></span>τῆς ἀκριβοῦς, ὡς ἐπὶ τῶν ἧττον μὲν σφοδρῶν, οὐδέπω δὲ
<span class="lb" data-page="8.907" data-line="14" id="l8.907.14"></span>ἀμυδρῶν. ἡ μὲν οὖν ἀπορία τοιαύτη. πειρατέον δ’ αὐτὴν
<span class="lb" data-page="8.907" data-line="15" id="l8.907.15"></span>ἰᾶσθαι καθ’ ὅσον οἷόν τε. πρῶτον μὲν οὖν οὐκ ἐπὶ τῶν ἀμυδρῶν
<span class="lb" data-page="8.907" data-line="16" id="l8.907.16"></span>τε σφυγμῶν, οὐ μὴν ἱκανῶς γε σφοδρῶν, ὁμοίας τῆς
<span class="lb" data-page="8.907" data-line="17" id="l8.907.17"></span>βλάβης ἔν τε ταῖς διαστολαῖς καὶ ταῖς συστολαῖς γινομένης,
<span class="lb" data-page="8.907" data-line="18" id="l8.907.18"></span>ἔνεστί πως ἐντεῦθεν παραμυθήσασθαι τὴν ἀπορίαν. ὃν γὰρ ﻿
<span class="pb" data-page="8.908" id="p8.908"></span>
<span class="lb" data-page="8.908" data-line="1" id="l8.908.1"></span>ἔχει λόγον ὁ πᾶς τῆς διαστολῆς χρόνος πρὸς τὸν πάντα τῆς
<span class="lb" data-page="8.908" data-line="2" id="l8.908.2"></span>συστολῆς, <span class="milestone ed2page" data-n="8.149" data-unit="ed2page" id="ed2page.8.149"></span>τὸν αὐτὸν ἔχει λόγον καὶ τὰ διαφεύγοντ’
<span class="lb" data-page="8.908" data-line="3" id="l8.908.3"></span>αὐτῶν τὴν ἁφὴν μόρια, πρὸς ἄλληλα δηλονότι, καὶ τὰ σωζόμενα
<span class="lb" data-page="8.908" data-line="4" id="l8.908.4"></span>τὸν αὐτὸν ἕξει πρὸς ἄλληλα λόγον. ὥστ’ εἰς τὴν ἀπ’
<span class="lb" data-page="8.908" data-line="5" id="l8.908.5"></span>αὐτῶν πρόγνωσιν οὐ μέγα βεβλαψόμεθα· διπλασίου γὰρ ὄντος,
<span class="lb" data-page="8.908" data-line="6" id="l8.908.6"></span>εἰ τύχοι, τοῦ παντὸς τῆς συστολῆς χρόνου τῷ παντὶ
<span class="lb" data-page="8.908" data-line="7" id="l8.908.7"></span>τῆς διαστολῆς παραβαλλομένου, διπλασίου δ’ ὁμοίως ὄντος
<span class="lb" data-page="8.908" data-line="8" id="l8.908.8"></span>καὶ σωζομένου παραμετρουμένου, τὴν ἀπὸ τῶν ῥυθμῶν πρόγνωσιν
<span class="lb" data-page="8.908" data-line="9" id="l8.908.9"></span>ὁμοίαν ἕξομεν ἐκ τῶν αἰσθητῶν μερῶν τῆς κινήσεως,
<span class="lb" data-page="8.908" data-line="10" id="l8.908.10"></span>ἣν ἂν καὶ πάσης αὐτῆς σωζομένης ἔσχομεν. ἐπὶ μέντοι τῶν
<span class="lb" data-page="8.908" data-line="11" id="l8.908.11"></span>ἀμυδρῶν τὴν ἀπορίαν οὐκ ἔθ’ ὁμοίως οἷόν τε παραμυθήσασθαι.
<span class="lb" data-page="8.908" data-line="12" id="l8.908.12"></span>καὶ γὰρ ἣν οἱ τὸν χρόνον τῆς διαστολῆς τῷ λοιπῷ
<span class="lb" data-page="8.908" data-line="13" id="l8.908.13"></span>παντὶ παραβάλλοντες εὑρίσκειν εὐπορίαν ζητοῦσιν, κίβδηλός
<span class="lb" data-page="8.908" data-line="14" id="l8.908.14"></span>ἐστι. πειρατέον δὲ πρότερον εἰπεῖν αὐτὴν σαφῶς, εἶθ’ οὕτως
<span class="lb" data-page="8.908" data-line="15" id="l8.908.15"></span>ὅπη μεμφόμεθα δεικτέον. ὄντων τοίνυν τεττάρων μορίων τοῦ
<span class="lb" data-page="8.908" data-line="16" id="l8.908.16"></span>σφυγμοῦ, διαστολῆς τε καὶ συστολῆς, καὶ δυοῖν ἠρεμιῶν,
<span class="lb" data-page="8.908" data-line="17" id="l8.908.17"></span>ἑτέρας μὲν ἐπὶ τῇ διαστολῇ πρὸ τῆς συστολῆς, ἑτέρας δ’ ἐπὶ
<span class="lb" data-page="8.908" data-line="18" id="l8.908.18"></span>τῇ συστολῇ πρὸ τῆς διαστολῆς, ὅσοι μὲν ἀδιάγνωστον αἰσθήσει
<span class="lb" data-page="8.908" data-line="19" id="l8.908.19"></span>τὴν συστολὴν εἶναί φασιν, ἰδίᾳ μὲν τὸν τῆς διαστολῆς
<span class="pb" data-page="8.909" id="p8.909"></span>
<span class="lb" data-page="8.909" data-line="1" id="l8.909.1"></span>χρόνον τιθέασιν, ὃν δὴ κινήσεως καλοῦσιν, ἰδίᾳ δὲ τῶν ὑπολοίπων
<span class="lb" data-page="8.909" data-line="2" id="l8.909.2"></span>δυοῖν μερῶν, ὃν ἠρεμίαν τε καὶ συστολὴν ὀνομάζουσιν,
<span class="lb" data-page="8.909" data-line="3" id="l8.909.3"></span>καὶ τὸν τούτων τῶν τριῶν χρόνων πρὸς ἀλλήλους λόγον
<span class="lb" data-page="8.909" data-line="4" id="l8.909.4"></span>ῥυθμὸν εἶναί φασιν. ὅσοι δὲ τῆς συστολῆς αἰσθάνεσθαί φασιν,
<span class="lb" data-page="8.909" data-line="5" id="l8.909.5"></span>οἱ μέν τινες αὐτῶν τὸν τῆς διαστολῆς μόνον χρόνον τῷ
<span class="lb" data-page="8.909" data-line="6" id="l8.909.6"></span>τῆς συστολῆς παραβάλλοντες τὸν ῥυθμὸν γίγνεσθαί φασιν,
<span class="lb" data-page="8.909" data-line="7" id="l8.909.7"></span>οἱ δέ τινες προσνέμουσιν ἑκατέρᾳ τῶν κινήσεων τὸν χρόνον
<span class="lb" data-page="8.909" data-line="8" id="l8.909.8"></span>τῆς μετ’ αὐτὴν ἡσυχίας. τριῶν οὖν τούτων δοξῶν οὐσῶν περὶ
<span class="lb" data-page="8.909" data-line="9" id="l8.909.9"></span>τῶν ἐν τοῖς σφυγμοῖς ῥυθμῶν, οἱ μὲν ἀπὸ τῆς δευτέρας ὁμολογήσουσι
<span class="lb" data-page="8.909" data-line="10" id="l8.909.10"></span>μηδὲν εἰπεῖν ἔχειν πρὸς τὰς εἰρημένας ἀπορίας, οἱ
<span class="lb" data-page="8.909" data-line="11" id="l8.909.11"></span>δ’ ἀπὸ πρώτης τε καὶ τρίτης ἴσως ἂν εὐπορεῖν δόξαιεν, οἱ
<span class="lb" data-page="8.909" data-line="12" id="l8.909.12"></span>μὲν, ὅτι τὸν τῆς φαινομένης κινήσεως χρόνον ἅπαντι τῷ
<span class="lb" data-page="8.909" data-line="13" id="l8.909.13"></span>λοιπῷ τῷ τῆς ἡσυχίας ὑπ’ αὐτῶν καλουμένης παραβάλλουσιν,
<span class="lb" data-page="8.909" data-line="14" id="l8.909.14"></span>οἱ δ’, ὅτι τὸν τῆς φαινομένης κινήσεως χρόνον ἅμα τῷ
<span class="lb" data-page="8.909" data-line="15" id="l8.909.15"></span>χρόνῳ τῆς μετ’ αὐτῶν ἡσυχίας πρὸς τὸν λοιπὸν, τὴν ἀρχὴν
<span class="lb" data-page="8.909" data-line="16" id="l8.909.16"></span>τῆς συστολῆς ὅρον τῆς τῶν προτέρων δυοῖν χρόνοιν συνθέσεως
<span class="lb" data-page="8.909" data-line="17" id="l8.909.17"></span>ποιούμενοι. ἄξιον δ’ ἑκατέρων θαυμάσαι, τῶν μὲν
<span class="lb" data-page="8.909" data-line="18" id="l8.909.18"></span>πρώτων, εἰ τὰ περὶ τῆς συστολῆς εἰρημένα μέμνηνται μόνα,
<span class="pb" data-page="8.910" id="p8.910"></span>
<span class="lb" data-page="8.910" data-line="1" id="l8.910.1"></span>τῶν ἐπὶ τῆς διαστολῆς ῥηθέντων ἐπιλαθόμενοι. ἐν γὰρ τοῖς
<span class="lb" data-page="8.910" data-line="2" id="l8.910.2"></span>ἀμυδροῖς σφυγμοῖς τὸ μὲν ποσὸν τοῦ διαστήματος ἐν ταῖς
<span class="lb" data-page="8.910" data-line="3" id="l8.910.3"></span>διαστολαῖς συλλογισμῷ γνωστὸν ἐδείκνυμεν ὑπάρχειν, τὸν
<span class="lb" data-page="8.910" data-line="4" id="l8.910.4"></span>δὲ χρόνον τῆς κινήσεως ἀδιάγνωστον ὑπάρχειν, μόνων τῶν ἐκτὸς
<span class="lb" data-page="8.910" data-line="5" id="l8.910.5"></span>αὐτῆς περάτων εἰς αἴσθησιν ἡκόντων. οὐκ οἶδ’ οὖν ὅπως
<span class="lb" data-page="8.910" data-line="6" id="l8.910.6"></span>λέγουσι παραβάλλειν τὸν χρόνον τῆς διαστολῆς τῷ λοιπῷ παντὶ,
<span class="lb" data-page="8.910" data-line="7" id="l8.910.7"></span>καὶ γὰρ τοῦ ταύτης χρόνου τὸ αἰσθητὸν ὀλίγον παντάπασιν,
<span class="lb" data-page="8.910" data-line="8" id="l8.910.8"></span>εἰ μή τι τοῦτ’ αὐτὸ μόνον ἐθέλουσι παραβάλλειν τῷ λοιπῷ
<span class="lb" data-page="8.910" data-line="9" id="l8.910.9"></span>παντί. καὶ γένοιτ’ ἂν οὕτως ὁ ῥυθμὸς αὐτοῖς λόγος τοῦ
<span class="lb" data-page="8.910" data-line="10" id="l8.910.10"></span>φαινομένου χρόνου τῆς κατὰ τὴν διαστολὴν κινήσεως πρὸς τὸν
<span class="lb" data-page="8.910" data-line="11" id="l8.910.11"></span>λοιπὸν ἅπαντα. τοῦτο δ’ εἰ λέγουσι, δυνατὸν μέν τι λέγουσιν,
<span class="lb" data-page="8.910" data-line="12" id="l8.910.12"></span>οὐ μὴν καὶ χρήσιμόν γε, μηδενὸς ἐκ τοῦ τοιούτου ῥυθμοῦ
<span class="lb" data-page="8.910" data-line="13" id="l8.910.13"></span>προγνωσθῆναι δυναμένου, καθ’ ὃν ὁ χρόνος τοῦ φαινομένου
<span class="lb" data-page="8.910" data-line="14" id="l8.910.14"></span>μέρους τῆς διαστολῆς τῷ λοιπῷ παντὶ παραβάλλεται, τῷ
<span class="lb" data-page="8.910" data-line="15" id="l8.910.15"></span>συγκειμένῳ ἔκ τε τοῦ τῆς ἐκτὸς ἠρεμίας καὶ τῆς συστολῆς
<span class="lb" data-page="8.910" data-line="16" id="l8.910.16"></span>καὶ τρίτου τοῦ τῆς ἐντὸς ἠρεμίας καὶ τετάρτου τοῦ μὴ φαινομένου
<span class="lb" data-page="8.910" data-line="17" id="l8.910.17"></span>μέρους τῆς διαστολῆς. πρὸς δὲ τὸ μηδὲν χρήσιμον
<span class="lb" data-page="8.910" data-line="18" id="l8.910.18"></span>ἐκ τῆς τοιαύτης διδασκαλίας δύνασθαι λαβεῖν, ἔτι καὶ τὴν
<span class="pb" data-page="8.911" id="p8.911"></span>
<span class="lb" data-page="8.911" data-line="1" id="l8.911.1"></span>ἔννοιαν οὗτοι τοῦ <span class="milestone ed1page" data-n="3.76" data-unit="ed1page" id="ed1page.3.76"></span>ῥυθμοῦ συγχέουσιν, ὡς εἰ καὶ μουσικός
<span class="lb" data-page="8.911" data-line="2" id="l8.911.2"></span>τις εἶναι προσποιούμενος, οὐ τοῦ τῆς ἄρσεως χρόνου πρὸς
<span class="lb" data-page="8.911" data-line="3" id="l8.911.3"></span>τὸν τῆς θέσεως λόγον ἔφασκεν ὑπάρχειν τὸν ῥυθμὸν, ἀλλὰ
<span class="lb" data-page="8.911" data-line="4" id="l8.911.4"></span>τοῦ φαινομένου μέρους τῆς ἄρσεως πρὸς τὸν λοιπὸν πάντα.
<span class="lb" data-page="8.911" data-line="5" id="l8.911.5"></span>παραπλήσια δ’ αὐτοῖς καὶ οἱ ἀπὸ τῆς τρίτης αἱρέσεως ἁμαρτάνουσι,
<span class="lb" data-page="8.911" data-line="6" id="l8.911.6"></span>μόνῳ τῷ προσνέμειν τὸν χρόνον τῆς ἐκτὸς ἠρεμίας
<span class="lb" data-page="8.911" data-line="7" id="l8.911.7"></span>τῷ τῆς διαστολῆς βέλτιον ἐκείνων φρονοῦντες, <span class="milestone ed2page" data-n="8.150" data-unit="ed2page" id="ed2page.8.150"></span>καθ’
<span class="lb" data-page="8.911" data-line="8" id="l8.911.8"></span>ὅσον δ’ ἐπελάθοντο καὶ αὐτοὶ τὸν τῆς συστολῆς χρόνον
<span class="lb" data-page="8.911" data-line="9" id="l8.911.9"></span>ἀδιάγνωστον ὑπάρχειν αἰσθήσει κατὰ τοὺς ἀμυδροὺς σφυγμοὺς,
<span class="lb" data-page="8.911" data-line="10" id="l8.911.10"></span>ὁμοίως σφαλλόμενοι. τρίτον δ’ αὖ πάλιν ἐξαίρετον οὗτοι
<span class="lb" data-page="8.911" data-line="11" id="l8.911.11"></span>προσεπιτίθενται τὸ καὶ τῆς συστολῆς τὴν πρώτην ὁρμὴν αἰσθητὴν
<span class="lb" data-page="8.911" data-line="12" id="l8.911.12"></span>εἶναι διὰ παντὸς, οὔσης οὐδὲ ταύτης ἐπὶ τῶν ἀμυδρῶν
<span class="lb" data-page="8.911" data-line="13" id="l8.911.13"></span>σφυγμῶν αἰσθητῆς. κατὰ ταῦτ’ οὖν ἅπαντα τὰς ἐν ταῖς αἱρέσεσι
<span class="lb" data-page="8.911" data-line="14" id="l8.911.14"></span>πολλὰς ἀπορίας ἀνάγκη συμπίπτειν ἐν ταῖς τῶν ῥυθμῶν
<span class="lb" data-page="8.911" data-line="15" id="l8.911.15"></span>διαγνώσεσι, καὶ διὰ τοῦτ’ οἶμαι μηδ’ ἐπιχειρῆσαί τι γράψαι
<span class="lb" data-page="8.911" data-line="16" id="l8.911.16"></span>τοὺς μεθ’ Ἡρόφιλον εἰς τὴν ἀπ’ αὐτῶν πρόγνωσιν. αὐτὸς
<span class="lb" data-page="8.911" data-line="17" id="l8.911.17"></span>δὲ ὁ Ἡρόφιλος πολλαχόθι μὲν ῥυθμῶν εἰς τὰς προγνώσεις
<span class="lb" data-page="8.911" data-line="18" id="l8.911.18"></span>μνημονεύει, χαλεπὸν μὴν ἐξευρεῖν τί ποτε καὶ λέγει τὸν ῥυθμὸν,
<span class="lb" data-page="8.911" data-line="19" id="l8.911.19"></span>ἆρά γε τὸν λόγον τοῦ τῆς διαστολῆς μόνον χρόνου πρὸς τὸν
<span class="pb" data-page="8.912" id="p8.912"></span>
<span class="lb" data-page="8.912" data-line="1" id="l8.912.1"></span>τῆς συστολῆς μόνης, ἢ καὶ αὐτὸν τῆς ἑπομένης ἑκατέρᾳ τῶν
<span class="lb" data-page="8.912" data-line="2" id="l8.912.2"></span>κινήσεων ἠρεμίας προσνέμει. καὶ διὰ τοῦτο οὐδὲ τοῖς ὑπ’ αὐτοῦ
<span class="lb" data-page="8.912" data-line="3" id="l8.912.3"></span>κληθεῖσιν Ἡροφιλείοις ὁμολογεῖται, τί ποθ’ ὑπὲρ αὐτῶν
<span class="lb" data-page="8.912" data-line="4" id="l8.912.4"></span>φρονεῖ δεόντως. οὔτε γὰρ ἡ λέξις αὐτοῦ θάτερον ἐνδείκνυται
<span class="lb" data-page="8.912" data-line="5" id="l8.912.5"></span>σαφῶς οὔθ’ ἡ τῶν πραγμάτων φύσις ἱκανὴ πιστώσασθαι.
<span class="lb" data-page="8.912" data-line="6" id="l8.912.6"></span>εἰ μὲν οὖν τὴν ἑτέραν τῶν δοξῶν φυλάττωμεν, ἑπόμενοι τοῖς
<span class="lb" data-page="8.912" data-line="7" id="l8.912.7"></span>μουσικοῖς, τοὺς τῶν ἡσυχιῶν χρόνους προσθήσομεν τοῖς τῶν
<span class="lb" data-page="8.912" data-line="8" id="l8.912.8"></span>προηγουμένων κινήσεων· εἰ δὲ τὴν εἰς τὰς προγνώσεις χρείαν,
<span class="lb" data-page="8.912" data-line="9" id="l8.912.9"></span>τὴν κίνησιν τῇ κινήσει παραβάλλοντες, ἰδίᾳ τὸν τῶν ἡσυχιῶν
<span class="lb" data-page="8.912" data-line="10" id="l8.912.10"></span>χρόνον ἐπισκεψόμεθα. ὅταν οὖν δυοῖν θάτερον, ἢ τὴν ἔννοιαν
<span class="lb" data-page="8.912" data-line="11" id="l8.912.11"></span>τῆς προσηγορίας ἀναγκαῖον ᾖ διαφθείρειν, ἢ τὴν χρείαν ἀνατρέπειν,
<span class="lb" data-page="8.912" data-line="12" id="l8.912.12"></span>ἐν ἀπορίᾳ δυσμεταχειρίστῳ καθιστάμεθα. χρὴ δ’ ὅμως,
<span class="lb" data-page="8.912" data-line="13" id="l8.912.13"></span>ἐπειδὴ τὸ ἕτερον αὐτῶν ἑλέσθαι προσήκει, προτιμῆσαι τὸ χρήσιμον
<span class="lb" data-page="8.912" data-line="14" id="l8.912.14"></span>εἰς τὰς προγνώσεις, καταφρονήσαντα τοῦ παρὰ τοῖς μουσικοῖς
<span class="lb" data-page="8.912" data-line="15" id="l8.912.15"></span>ὀνόματος. τί γὰρ καὶ βλαβησόμεθα προγιγνώσκοντες
<span class="lb" data-page="8.912" data-line="16" id="l8.912.16"></span>μὲν ἐκ τοῦ λόγου τὸν κατὰ τὰς κινήσεις χρόνον, ὄνομα δ’ ἴδιον
<span class="lb" data-page="8.912" data-line="17" id="l8.912.17"></span>αὐτοῦ μηδὲν ἔχοντες; οὐ γὰρ ἐν οἷς ἀποροῦμεν ὀνόμασιν, ἀλλ’
<span class="lb" data-page="8.912" data-line="18" id="l8.912.18"></span>ἐν οἷς προγιγνώσκειν ἀδυνατοῦμεν, ἡ τέχνη βλάπτεται. κείσθω ﻿
<span class="pb" data-page="8.913" id="p8.913"></span>
<span class="lb" data-page="8.913" data-line="1" id="l8.913.1"></span>τοίνυν διὰ τὴν χρείαν ἐν τῷ λόγῳ τοῦ χρόνου τῶν κινήσεων
<span class="lb" data-page="8.913" data-line="2" id="l8.913.2"></span>τὸν ῥυθμὸν συνίστασθαι, ζητησόντων ἡμῶν ἰδίᾳ ποτὲ τὸ δοκοῦν
<span class="lb" data-page="8.913" data-line="3" id="l8.913.3"></span>Ἡροφίλῳ. ἀλλὰ κᾂν τοῦτο θῶμεν, ἔοικεν ἔτι μένειν ἡ
<span class="lb" data-page="8.913" data-line="4" id="l8.913.4"></span>ἀπορία, μήτε παντὸς τοῦ τῆς διαστολῆς χρόνου δυναμένου
<span class="lb" data-page="8.913" data-line="5" id="l8.913.5"></span>γνωσθῆναι, πλὴν ἐν τοῖς σφοδροτάτοις σφυγμοῖς, μήτε τῆς
<span class="lb" data-page="8.913" data-line="6" id="l8.913.6"></span>συστολῆς τὴν ἀρχὴν ἐπὶ πάντων αἰσθητὴν ἐχούσης. πῶς οὖν
<span class="lb" data-page="8.913" data-line="7" id="l8.913.7"></span>Ἡρόφιλος πρῶτός τινα πρὸς αἴσθησιν ὑποτίθεται χρόνον, ᾧ
<span class="lb" data-page="8.913" data-line="8" id="l8.913.8"></span>τοὺς ἄλλους μετρῶν ἢ δυοῖν, ἢ καὶ τριῶν, ἢ καὶ πλειόνων
<span class="lb" data-page="8.913" data-line="9" id="l8.913.9"></span>εἶναι φάσκει, ἤτοι τελέων τε καὶ ὡς αὐτοὶ καλοῦσιν ἀπαραύξων,
<span class="lb" data-page="8.913" data-line="10" id="l8.913.10"></span>ἢ καὶ ἀπηυξημένων ἐπ’ ὀλίγον, ἢ ἐπὶ πλεῖον, ἢ ἐπὶ
<span class="lb" data-page="8.913" data-line="11" id="l8.913.11"></span>πλεῖστον; ὡς γὰρ ἐπὶ πάντων ἀκριβῶς τῶν σφυγμῶν διαγινώσκων
<span class="lb" data-page="8.913" data-line="12" id="l8.913.12"></span>τοὺς χρόνους εἴτε τῶν κινήσεων μόνων εἴτε καὶ
<span class="lb" data-page="8.913" data-line="13" id="l8.913.13"></span>τῶν μετ’ αὐτοὺς ἡσυχιῶν, οὐδὲν γὰρ διαφέρει πρός γε τὴν
<span class="lb" data-page="8.913" data-line="14" id="l8.913.14"></span>παροῦσαν ἀπορίαν, ἔοικε ταῦτα γράφειν, εἰ μή τι οὐκ ἐπὶ
<span class="lb" data-page="8.913" data-line="15" id="l8.913.15"></span>πάντων, ἀλλ’ ἐφ’ ὧν δυνατὸν, ἐπὶ τούτων μόνον ἡγητέον αὐτὸν
<span class="lb" data-page="8.913" data-line="16" id="l8.913.16"></span>τὰ τοιαῦτα γράφειν. τοῦτο μὲν οὖν τάχ’ ἂν ἰδίᾳ ποθ’
<span class="lb" data-page="8.913" data-line="17" id="l8.913.17"></span>ὕστερον ἐπισκεψόμεθα· νυνὶ δ’, οὐ γὰρ πρόκειται τὸ δοκοῦν
<span class="lb" data-page="8.913" data-line="18" id="l8.913.18"></span>Ἡροφίλῳ ζητεῖν, ἀλλὰ τἀληθές τε ἅμα καὶ χρήσιμον ἐξευρεῖν,
<span class="pb" data-page="8.914" id="p8.914"></span>
<span class="lb" data-page="8.914" data-line="1" id="l8.914.1"></span>τοῦτο πειρατέον ἐνδείξασθαι σαφῶς, ὡς ἐπ’ αὐτῶν τῶν ἔργων
<span class="lb" data-page="8.914" data-line="2" id="l8.914.2"></span>ἡμῖν πειρωμένοις εὑρέθη. ἔχει δὲ ᾧδε· τὸ ποιὸν τῆς κινήσεως
<span class="lb" data-page="8.914" data-line="3" id="l8.914.3"></span>κατὰ τὴν διαστολὴν τῷ ποιῷ τῆς κατὰ τὴν συστολὴν
<span class="lb" data-page="8.914" data-line="4" id="l8.914.4"></span>κινήσεως παραβάλλοντες ἐννέα μὲν τὰς πρώτας εὑρίσκομεν
<span class="lb" data-page="8.914" data-line="5" id="l8.914.5"></span>διαφορὰς τὰς ἐν τῷ διαγράμματι δηλουμένας, ἐν ἑκάστῃ δ’
<span class="lb" data-page="8.914" data-line="6" id="l8.914.6"></span>αὐτῶν ἄλλας πολλὰς ἀῤῥήτους μὲν λόγῳ, τῷ δὲ μᾶλλον καὶ
<span class="lb" data-page="8.914" data-line="7" id="l8.914.7"></span>ἧττον ἐπ’ αὐτῶν τῶν ἔργων διαγιγνωσκομένας. οἷον δέ τι
<span class="lb" data-page="8.914" data-line="8" id="l8.914.8"></span>δηλοῦν ἑκάστη διαφορὰ πέφυκεν, ἐν τοῖς περὶ προγνώσεως
<span class="lb" data-page="8.914" data-line="9" id="l8.914.9"></span>ἐροῦμεν. <span class="milestone ed2page" data-n="8.151" data-unit="ed2page" id="ed2page.8.151"></span>ἀλλὰ νῦν γε πρῶτον ὑπογράψομεν τὸ διάγραμμα,
<span class="lb" data-page="8.914" data-line="10" id="l8.914.10"></span>σαφὲς ἑτοίμως γενησόμενον τοῖς ἐν τῷ πρώτῳ περὶ
<span class="lb" data-page="8.914" data-line="11" id="l8.914.11"></span>διαφορᾶς σφυγμῶν γεγυμνασμένοις. ἐφεξῆς δὲ μηνύσομεν,
<span class="lb" data-page="8.914" data-line="12" id="l8.914.12"></span>ὅπως πάλιν ἑκάστῃ διαφορᾷ πολλαὶ συνίστανται τῷ ποσῷ
<span class="lb" data-page="8.914" data-line="13" id="l8.914.13"></span>διαφέρουσαι, κᾂν ὁμογενεῖς ὦσι.
</p>
            <table class="list"><tr><td class="lb" data-line="14"></td>
                  <td>διαστολὴ</td>
                  <td>διαστολὴ</td>
                  <td>διαστολὴ</td>
                </tr><tr><td class="lb" data-line="15"></td>
                  <td></td>
                </tr><tr><td class="lb" data-line="16"></td>
                  <td>ταχεῖα</td>
                  <td>σύμμετρος</td>
                  <td>βραδεῖα</td>
                </tr><tr><td class="lb" data-line="17"></td>
                  <td>ταχεῖα</td>
                  <td>σύμμετρος</td>
                  <td>βραδεῖα</td>
                </tr><tr><td class="lb" data-line="18"></td>
                  <td>ταχεῖα</td>
                  <td>σύμμετρος</td>
                  <td>βραδεῖα</td>
                </tr><tr><td class="lb" data-line="19"></td>
                  <td></td>
                </tr><tr><td class="lb" data-line="1"></td>
                  <td><span class="pb" data-page="8.915" id="p8.915"></span>συστολὴ</td>
                  <td>συστολὴ</td>
                  <td>συστολὴ</td>
                </tr><tr><td class="lb" data-line="2"></td>
                  <td></td>
                </tr><tr><td class="lb" data-line="3"></td>
                  <td>ταχεῖα</td>
                  <td>ταχεῖα</td>
                  <td>ταχεῖα</td>
                </tr><tr><td class="lb" data-line="4"></td>
                  <td>σύμμετρος</td>
                  <td>σύμμετρος</td>
                  <td>σύμμετρος</td>
                </tr><tr><td class="lb" data-line="5"></td>
                  <td>βραδεῖα</td>
                  <td>βραδεῖα</td>
                  <td>βραδεῖα</td>
                </tr></table>
            <p>
<span class="lb" data-page="8.915" data-line="6" id="l8.915.6"></span>τῆς τοίνυν πρώτης ἐν τῷ διαγράμματι γεγραμμένης διαφορᾶς
<span class="lb" data-page="8.915" data-line="7" id="l8.915.7"></span>ἑκατέραν τῶν κινήσεων ταχεῖαν ἐχούσης, ἐνδέχεται μὲν τὴν ἐν
<span class="lb" data-page="8.915" data-line="8" id="l8.915.8"></span>διαστολῇ κίνησιν ἐσχάτως ἠπεῖχθαι, τὴν δ’ ἐν τῇ συστολῇ
<span class="lb" data-page="8.915" data-line="9" id="l8.915.9"></span>βραχεῖ τινι τῆς συμμέτρου τε καὶ μέσης ὑπερέχειν, ἢ ἔμπαλιν
<span class="lb" data-page="8.915" data-line="10" id="l8.915.10"></span>βραχεῖ μὲν ὑπερέχειν τὴν ἐν τῇ διαστολῇ, παμπόλλῳ δὲ τὴν
<span class="lb" data-page="8.915" data-line="11" id="l8.915.11"></span>ἐν τῇ συστολῇ, ἢ ἀμφοτέραν ὀλίγῳ, ἢ ἀμφοτέραν παμπόλλῳ,
<span class="lb" data-page="8.915" data-line="12" id="l8.915.12"></span>ἢ τὴν μὲν ὀλίγῳ, τὴν δὲ πλέονι μὲν, ἢ κατ’ ὀλίγον ἐλάττονι,
<span class="lb" data-page="8.915" data-line="13" id="l8.915.13"></span>ἢ κατὰ πολὺ, ἢ ὁπωσοῦν ἑτέρως. ἡ γὰρ ποικιλία σαφής.
<span class="lb" data-page="8.915" data-line="14" id="l8.915.14"></span>καὶ οὐκ ἔστιν εἰπεῖν ἢ ὡς οὐ φαίνεται τοῦτο γιγνόμενον, ἢ
<span class="lb" data-page="8.915" data-line="15" id="l8.915.15"></span>ὡς δηλοῦν οὐδὲν πέφυκε. καὶ γὰρ καὶ γίνεται καὶ δηλοῖ μέγιστα.
<span class="lb" data-page="8.915" data-line="16" id="l8.915.16"></span>καὶ ἡμῖν ἀπὸ τῆς τοιαύτης διαγνώσεως ἤρκει προγινώσκειν,
<span class="lb" data-page="8.915" data-line="17" id="l8.915.17"></span>οὐ δεομένοις τῶν πρώτων χρόνων ὁλοκλήρων τε καὶ
<span class="lb" data-page="8.915" data-line="18" id="l8.915.18"></span>παρηυξημένων. ὅτι δ’ ἡ τοιαύτη διάγνωσις οὐ δεῖται πάσης
<span class="pb" data-page="8.916" id="p8.916"></span>
<span class="lb" data-page="8.916" data-line="1" id="l8.916.1"></span>τῆς κινήσεως, ἀλλὰ καὶ διὰ μέρους αὐτῆς τοῦ τυχόντος δύναται
<span class="lb" data-page="8.916" data-line="2" id="l8.916.2"></span>γίγνεσθαι πρόδηλον παντὶ, πλὴν εἰ ἀνώμαλός ποτ’ εἴη·
<span class="lb" data-page="8.916" data-line="3" id="l8.916.3"></span>τηνικαῦτα γὰρ οὐκ ἔθ’ ὅμοιον τὸ μέρος τῷ ὅλῳ. κατὰ μέντοι
<span class="lb" data-page="8.916" data-line="4" id="l8.916.4"></span>τοὺς ἐσχάτως ἀμυδροὺς σφυγμοὺς οὐδὲ τῇ τοιαύτῃ χρῆσθαι
<span class="lb" data-page="8.916" data-line="5" id="l8.916.5"></span>δυνατόν. οὐ γὰρ ἔστιν ἐπ’ ἐκείνων οὐδὲ τὴν πρώτην ἀρχὴν
<span class="lb" data-page="8.916" data-line="6" id="l8.916.6"></span>τῆς συστολῆς γνωρίσαι, μή τι γε δὴ μόριον αὐτῆς ἀξιόλογον.
</p>
          </article>

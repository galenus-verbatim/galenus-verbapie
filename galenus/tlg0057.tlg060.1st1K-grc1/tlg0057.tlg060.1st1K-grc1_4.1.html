<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:4.1">
<span class="pb page1" data-page="8.917" id="p8.917"></span>
<span class="milestone ed1page page1" data-n="3.76" data-unit="ed1page" id="ed1page.3.76"></span>
<span class="milestone ed2page page1" data-n="8.151" data-unit="ed2page" id="ed2page.8.151"></span>
            <h2>ΓΑΛΗΝΟΥ ΠΕΡΙ ΔΙΑΓΝΩΣΕΩΣ
<br></br>ΣΦΥΓΜΩΝ ΛΟΓΟΣ Δ.
</h2>
            <p>
<span class="lb" data-page="8.917" data-line="1" id="l8.917.1"></span>Ὅσα μὲν ὑπάρχει τοῖς σφυγμοῖς κατὰ τὸν
<span class="lb" data-page="8.917" data-line="2" id="l8.917.2"></span>ἴδιον τῆς οὐσίας αὐτῶν λόγον, ἔμπροσθεν εἴρηται πάντα·
<span class="lb" data-page="8.917" data-line="3" id="l8.917.3"></span>περὶ δὲ τῶν ἄλλων, ὅσα μήτ’ ἄνευ τῆς κινήσεως τῶν ἀρτηριῶν
<span class="lb" data-page="8.917" data-line="4" id="l8.917.4"></span>διαγνωσθῆναι δύναται μήτ’ ἐστὶν αὐτῆς ἴδια, νῦν ἐροῦμεν.
<span class="lb" data-page="8.917" data-line="5" id="l8.917.5"></span>ἔστι δή τις ἐν τῷ διαστέλλεσθαι τὴν ἀρτηρίαν ἁπτομένοις
<span class="lb" data-page="8.917" data-line="6" id="l8.917.6"></span>ἡμῖν οἷον πληγὴ γιγνομένη κατὰ τὴν ἁφὴν, ἣν, ὅταν
<span class="lb" data-page="8.917" data-line="7" id="l8.917.7"></span>μὲν βίαιος ᾖ, κυρίως σοι δόξουσι πληγὴν καλεῖν, οὐ μὴν οὕτως
<span class="lb" data-page="8.917" data-line="8" id="l8.917.8"></span>κᾂν ἀβίαστος ᾖ. περὶ ταύτης δὴ τῆς ὄντως πληγῆς, ἣν
<span class="lb" data-page="8.917" data-line="9" id="l8.917.9"></span>βίαιον προσβολὴν εἶναί φαμεν, σκεπτέον ἀκριβῶς. ἕπεσθαι
<span class="pb" data-page="8.918" id="p8.918"></span>
<span class="lb" data-page="8.918" data-line="1" id="l8.918.1"></span>γὰρ οὐκ ὀλίγοις εἴδεσι σφυγμῶν δοκεῖ, σκληρῷ καὶ σφοδρῷ
<span class="lb" data-page="8.918" data-line="2" id="l8.918.2"></span>καὶ μεγάλῳ καὶ ταχεῖ καὶ ὑψηλῷ καὶ σπασμώδει καὶ κλονώδει.
<span class="lb" data-page="8.918" data-line="3" id="l8.918.3"></span>ἵν’ οὖν τις μὴ ἐξαπατηθεὶς τῷ κοινῷ συμπτώματι περὶ τὴν
<span class="lb" data-page="8.918" data-line="4" id="l8.918.4"></span>διάγνωσιν αὐτῶν σφαλῇ, σκεπτέον ὑπὲρ ἁπάντων ἐπιμελῶς.
<span class="lb" data-page="8.918" data-line="5" id="l8.918.5"></span>εἰ μὲν γὰρ ἄλλοις γνωρίσμασι διακρίνειν αὐτοὺς δυνατόν ἐστι,
<span class="lb" data-page="8.918" data-line="6" id="l8.918.6"></span>ἐκεῖνα μαθόντες ἔχοιμεν ἂν ἤδη τὸ πᾶν· εἰ δ’ ἀδύνατον, ἀποχρήσει
<span class="lb" data-page="8.918" data-line="7" id="l8.918.7"></span>γοῦν τὸ γιγνώσκειν, ὡς κοινὸν τοῦτο πλειόνων ἐστὶ
<span class="lb" data-page="8.918" data-line="8" id="l8.918.8"></span>σφυγμῶν. ἀρχὴ δὲ τῆς σκέψεως ἀρίστη τὸ μαθεῖν τὴν αἰτίαν
<span class="lb" data-page="8.918" data-line="9" id="l8.918.9"></span>δι’ ἣν πολλοῖς οὕτω σφυγμοῖς ἓν κοινὸν ἕπεσθαι δοκεῖ
<span class="lb" data-page="8.918" data-line="10" id="l8.918.10"></span>πάθημα, τὸ βίαιον τῆς πληγῆς. ᾧδ’ οὖν, ἐπειδὴ χρὴ μὲν
<span class="lb" data-page="8.918" data-line="11" id="l8.918.11"></span>ἀπωσθῆναι τὴν ἁφὴν ὑπὸ τοῦ σφυγμοῦ, μέλλουσαν αἰσθήσεσθαι
<span class="lb" data-page="8.918" data-line="12" id="l8.918.12"></span>τῆς προσβολῆς αὐτοῦ, ὠθεῖται δ’ οὐχ ὁμοίως διὰ παντὸς,
<span class="lb" data-page="8.918" data-line="13" id="l8.918.13"></span>ἀλλὰ ποτὲ μὲν μᾶλλον, ποτὲ δ’ ἧττον, ποτὲ δὲ ὥστε
<span class="lb" data-page="8.918" data-line="14" id="l8.918.14"></span>ψαύειν μόνον, ὅσαι κινήσεις αὐτὴν ὠθοῦσι καὶ ἀνατρέπουσιν
<span class="lb" data-page="8.918" data-line="15" id="l8.918.15"></span>ἐπὶ πολὺ, βίαιον αὗται φαντασίαν ἐργάζονται τῆς πληγῆς.
<span class="lb" data-page="8.918" data-line="16" id="l8.918.16"></span>ἐπὶ πολὺ δ’ ὠθεῖν δύνανται κινήσεις ἥ τε τῇ σκληρότητι τῆς
<span class="lb" data-page="8.918" data-line="17" id="l8.918.17"></span>ἀρτηρίας οἷον θλῶσα τὴν ἁφὴν καὶ ἡ τῇ ῥώμῃ τῆς κινούσης
<span class="lb" data-page="8.918" data-line="18" id="l8.918.18"></span>αὐτὰ δυνάμεως οἷον ἀνατρέπουσα, <span class="milestone ed2page" data-n="8.153" data-unit="ed2page" id="ed2page.8.153"></span>καὶ ἡ τῷ μεγέθει
<span class="pb" data-page="8.919" id="p8.919"></span>
<span class="lb" data-page="8.919" data-line="1" id="l8.919.1"></span>τῆς διαστολῆς ἐπὶ πλεῖστον ἐξικνουμένη, καὶ ἡ τῷ τάχει τῆς
<span class="lb" data-page="8.919" data-line="2" id="l8.919.2"></span>φορᾶς ὠθοῦσα συντόμως, καὶ ἡ διὰ τὸ ὕψος οἷον ἐγκαταβαίνουσα,
<span class="lb" data-page="8.919" data-line="3" id="l8.919.3"></span>καὶ ἡ διὰ τὸ τετάσθαι δυσκίνητος, καὶ ἡ διὰ τὸν κλόνον
<span class="lb" data-page="8.919" data-line="4" id="l8.919.4"></span>ἅμα τάσεώς τε καὶ σκληρότητος καὶ ταχείας προσβολῆς
<span class="lb" data-page="8.919" data-line="5" id="l8.919.5"></span>ἔμφασιν ἔχουσα. ταῦτ’ ἄρα παμπόλλοις ἐστὶν ἐντυχεῖν ὁσημέραι
<span class="lb" data-page="8.919" data-line="6" id="l8.919.6"></span>τῶν ἰατρῶν ἅπαντας τοὺς εἰρημένους σφυγμοὺς σφοδροὺς
<span class="lb" data-page="8.919" data-line="7" id="l8.919.7"></span>εἶναι λέγουσιν. εἰ μὲν οὖν ᾐσθάνοντο τῆς ἐν αὐτοῖς διαφορᾶς,
<span class="lb" data-page="8.919" data-line="8" id="l8.919.8"></span>τοῦ καλεῖν ὅπως ἠβούλοντο κοινῇ πάντες οὐδὲν ἂν ἐφροντίσαμεν·
<span class="lb" data-page="8.919" data-line="9" id="l8.919.9"></span>ἐπεὶ δ’ ὥσπερ ὄνομα κοινὸν ἐπιφέρουσιν, οὕτω καὶ
<span class="lb" data-page="8.919" data-line="10" id="l8.919.10"></span>τὴν φύσιν ἁπάντων μίαν εἶναι νομίζουσιν, πειρατέον αὐτοῖς
<span class="lb" data-page="8.919" data-line="11" id="l8.919.11"></span>ἐνδείξασθαι τὴν ἀπάτην ἀπὸ τῶν προφανεστάτων ἀρξαμένους,
<span class="lb" data-page="8.919" data-line="12" id="l8.919.12"></span>οἷον εὐθέως ἀπὸ τοῦ ταχέος. πρόχειρον γὰρ ἐντεῦθεν
<span class="lb" data-page="8.919" data-line="13" id="l8.919.13"></span>τὸ σφάλμα τῷ γε δυναμένῳ συνιδεῖν τὸ τάχος τῆς προσβολῆς
<span class="lb" data-page="8.919" data-line="14" id="l8.919.14"></span>οὐ ταὐτὸν ὂν τῷ βιαίῳ τῆς πληγῆς. τά τε γὰρ ἄλλα
<span class="lb" data-page="8.919" data-line="15" id="l8.919.15"></span>καὶ μέχρι πλείονος ὁ ταχὺς ὠθεῖν οὐ δύναται τὴν ἁφὴν, ἂν μὴ
<span class="lb" data-page="8.919" data-line="16" id="l8.919.16"></span>καὶ μέγας ᾖ. ᾧ δῆλον, ὅτι μὴ κατὰ τὴν ἑαυτοῦ φύσιν ἔχει
<span class="lb" data-page="8.919" data-line="17" id="l8.919.17"></span>τοῦτο σύμπτωμα. τὸ γὰρ ὅταν ᾖ ταχὺς μόνον, οὐ διὰ τὸ
<span class="lb" data-page="8.919" data-line="18" id="l8.919.18"></span>μέγεθος ὑπάρχον, τῇ δὲ τοῦ μεγέθους παρουσίᾳ προσγινόμενον
<span class="pb" data-page="8.920" id="p8.920"></span>
<span class="lb" data-page="8.920" data-line="1" id="l8.920.1"></span>αὐτῷ πῶς ἄν τις ἴδιον εἶναι λέγοι; ὁ γοῦν ταχὺς ἅμα καὶ
<span class="lb" data-page="8.920" data-line="2" id="l8.920.2"></span>μικρὸς οὐκ ὠθεῖ μέχρι πολλοῦ τὴν ἁφὴν, ἀλλά τοι τὸ μέχρι
<span class="lb" data-page="8.920" data-line="3" id="l8.920.3"></span>τοῦ πολλοῦ μεγέθους ἐστὶν οἰκειότερον, ἢ καὶ τούτου κατὰ
<span class="lb" data-page="8.920" data-line="4" id="l8.920.4"></span>συμβεβηκός. ἂν γὰρ ἀναμνησθῶμεν ὅσα περὶ τῆς τοῦ μεγέθους
<span class="lb" data-page="8.920" data-line="5" id="l8.920.5"></span>διαγνώσεως εἰρήκαμεν, οὐ τῷ μέχρι πλείονος ἔσω χωρεῖν,
<span class="lb" data-page="8.920" data-line="6" id="l8.920.6"></span>ἀλλὰ τῷ κατὰ πολλὰ μόρια μήκους θ’ ἅμα καὶ πλάτους
<span class="lb" data-page="8.920" data-line="7" id="l8.920.7"></span>καὶ βάθους ἅπτεσθαι τῆς ἁφῆς ἐγνωρίζετο. τὴν γὰρ κατὰ κύκλον
<span class="lb" data-page="8.920" data-line="8" id="l8.920.8"></span>τοῦ σφυγμοῦ περιφέρειαν ἱκανὴν τὸ μέγεθος οὖσαν αἰσθήσει
<span class="lb" data-page="8.920" data-line="9" id="l8.920.9"></span>διαγνόντες, ἐπ’ αὐτῇ λοιπὸν ἤδη συνελογισάμεθα τὴν
<span class="lb" data-page="8.920" data-line="10" id="l8.920.10"></span>ἐκ πολλοῦ βάθους ἄνοδον, οὐκ ἀκολουθησάσης παντὶ τῷ διαστήματι
<span class="lb" data-page="8.920" data-line="11" id="l8.920.11"></span>τῆς ἁφῆς, ἀλλὰ τῆς ἐκτὸς τελευτῆς μόνης αἰσθομένης.
<span class="lb" data-page="8.920" data-line="12" id="l8.920.12"></span>εἰ γοῦν ἀπὸ τῆς πρώτης ὁρμῆς τοῦ διαστέλλεσθαι τὴν
<span class="lb" data-page="8.920" data-line="13" id="l8.920.13"></span>ἀρτηρίαν τῆς κινήσεως ἐθελήσαιμεν αἰσθάνεσθαι, πολὺ τοῦ
<span class="lb" data-page="8.920" data-line="14" id="l8.920.14"></span>μεγέθους, ὡς καὶ πρόσθεν ἐῤῥέθη, κωλύσομεν· ὥσθ’ ἡμῖν
<span class="lb" data-page="8.920" data-line="15" id="l8.920.15"></span>μηδὲ μέγαν ἔτι φαίνεσθαι τὸν σφυγμόν. ἀλλὰ καὶ αὐτὸ τοῦτ’
<span class="lb" data-page="8.920" data-line="16" id="l8.920.16"></span>οὐκ ἐν ἅπασιν οἷόν τε ποιεῖν τοῖς μεγάλοις, ἀλλ’ ὅσοι πρὸς
<span class="lb" data-page="8.920" data-line="17" id="l8.920.17"></span>τῷ μεγέθει σφοδρότητος μετέχουσι. τοῖς γὰρ μεγάλοις μόνον,
<span class="lb" data-page="8.920" data-line="18" id="l8.920.18"></span>οὐ μὴν καὶ σφοδροῖς, οὐδ’ ἀπαντῆσαι δυνατὸν ἀνιοῦσιν, οὐδὲ
<span class="pb" data-page="8.921" id="p8.921"></span>
<span class="lb" data-page="8.921" data-line="1" id="l8.921.1"></span>θλῖψαι τὴν ἀρτηρίαν· ἀπόλλυνται γὰρ εὐθὺς ὅλοι. δῆλον
<span class="lb" data-page="8.921" data-line="2" id="l8.921.2"></span>οὖν, ὡς οὐδ’ ὁ μέγας διαγινώσκεται τῷ πλεῖστον ἔσω τὴν
<span class="lb" data-page="8.921" data-line="3" id="l8.921.3"></span>ἁφὴν ὠθεῖν, ἀλλὰ τῷ κατὰ πολλὰ μόρια τοῦ τε μήκους καὶ
<span class="lb" data-page="8.921" data-line="4" id="l8.921.4"></span>τοῦ κύκλου τῆς ἀρτηρίας προσπίπτειν. ἆρ’ οὖν ὁ ὑψηλὸς ἐπὶ
<span class="lb" data-page="8.921" data-line="5" id="l8.921.5"></span>πλεῖστον ἔσω βιάζεται; καὶ μὴν ὅπερ ὁ μέγας ἐν ταῖς τρισὶ
<span class="lb" data-page="8.921" data-line="6" id="l8.921.6"></span>διαστάσεσι, τοῦτο οὗτος ἐν μιᾷ κέκτηται. εἴπερ οὖν μηδ’
<span class="lb" data-page="8.921" data-line="7" id="l8.921.7"></span>ἐκεῖνος, οὐδὲ οὗτος. ἀλλὰ μὴν ὁ μέγας ἐδείχθη χωρὶς τοῦ
<span class="lb" data-page="8.921" data-line="8" id="l8.921.8"></span>καὶ σφοδρὸς εἶναι μὴ δυνάμενος ἐπὶ πλέον ὠθεῖν τὴν ἁφήν.
<span class="lb" data-page="8.921" data-line="9" id="l8.921.9"></span>οὐκ οὖν οὐδὲ ὁ ὑψηλός. εἰ δὲ τῷ μεγάλῳ μὲν ὑπάρχει πολλάκις
<span class="lb" data-page="8.921" data-line="10" id="l8.921.10"></span>ἀμυδρότης, τῷ δ’ ὑψηλῷ μὲν, μὴ μεγάλῳ δὲ, τὰ πολλὰ
<span class="lb" data-page="8.921" data-line="11" id="l8.921.11"></span>μὲν ἡ σφοδρότης, ἀμυδρότης δὲ οὐδέποτε, τοῦθ’ ἕτερος λογος.
<span class="lb" data-page="8.921" data-line="12" id="l8.921.12"></span>ἕξει μὲν γὰρ, ὡς εἶπον, μέχρι πλείονος ὠθεῖν ὁ ὑψηλὸς, οὐ
<span class="lb" data-page="8.921" data-line="13" id="l8.921.13"></span>μὴν κατὰ τὸν ἴδιον λόγον, ἀλλ’ ὅτι πάντως σφοδρὸς, ἢ οὐκ
<span class="lb" data-page="8.921" data-line="14" id="l8.921.14"></span>ἀμυδρός γέ ἐστιν. ἅπαντες μὲν οὖν οἱ εἰρημένοι σφυγμοὶ
<span class="lb" data-page="8.921" data-line="15" id="l8.921.15"></span>φαίνονται σφοδρότητος δεόμενοι πρὸς τῷ μέχρι πολλοῦ τὴν
<span class="lb" data-page="8.921" data-line="16" id="l8.921.16"></span>ἁφὴν ὠθεῖν. καὶ διὰ τοῦτο ὅσοις μὲν αὐτῶν διὰ παντὸς σύνεστι
<span class="lb" data-page="8.921" data-line="17" id="l8.921.17"></span>σφοδρότης, ἀεὶ βιαίως πλήττουσι, ὅσοις δ’ οὐκ ἀεὶ μὲν,
<span class="lb" data-page="8.921" data-line="18" id="l8.921.18"></span>ὡς τὸ πολὺ δὲ, καὶ οὗτοι τὰ πολλὰ βίαιοι φαινόμενοι τοῖς ﻿
<span class="pb" data-page="8.922" id="p8.922"></span>
<span class="lb" data-page="8.922" data-line="1" id="l8.922.1"></span>ἀμελέστερον τὰ τοιαῦτ’ ἐπισκοποῦσιν ἐπιστεύθησαν ἀεὶ τοιοῦτοί
<span class="lb" data-page="8.922" data-line="2" id="l8.922.2"></span>τινες΄ ὑπάρχειν. ἄλλοι δ’ αὖ σφυγμοὶ διὰ τὴν ἀχώριστον
<span class="lb" data-page="8.922" data-line="3" id="l8.922.3"></span>αὐτῶν σκληρότητα βιαίως πλήττουσιν, ὥσπερ ὅ τε κλονώδης
<span class="lb" data-page="8.922" data-line="4" id="l8.922.4"></span>καὶ ὁ σπασμώδης. <span class="milestone ed2page" data-n="8.154" data-unit="ed2page" id="ed2page.8.154"></span>οὐδὲ γὰρ οὗτοι δι’ ἄλλο τι
<span class="lb" data-page="8.922" data-line="5" id="l8.922.5"></span>βίαιον ἔχουσι τὴν πληγὴν, ἀλλὰ διὰ τὴν ἀχώριστον αὐτῶν
<span class="lb" data-page="8.922" data-line="6" id="l8.922.6"></span>σκληρότητα. καὶ δύο ταῦτ’ ἔοικεν εἶναι μόνα σφυγμῶν εἴδη
<span class="lb" data-page="8.922" data-line="7" id="l8.922.7"></span>βιαίως πλήττοντα, τό τε τῶν σφοδρῶν καὶ τὸ τῶν σκληρῶν.
<span class="lb" data-page="8.922" data-line="8" id="l8.922.8"></span>εἰσὶ δ’ οἳ κᾀν τούτοις δεῖσθαι σφοδρότητος ἔφασαν πρὸς τὴν
<span class="lb" data-page="8.922" data-line="9" id="l8.922.9"></span>σκληρότητα· μὴ γὰρ δύνασθαι μόνην βίαιον ποιήσασθαι πληγὴν,
<span class="lb" data-page="8.922" data-line="10" id="l8.922.10"></span>ὥσπερ οὐδ’ εἰ λίθον ἀτρέμα προσάγοις· δεῖ γὰρ δὴ καὶ
<span class="lb" data-page="8.922" data-line="11" id="l8.922.11"></span>τούτῳ τόνου τινὸς, εἰ μέλλοι πλήττειν ἰσχυρῶς. ἀλλὰ τούτους
<span class="lb" data-page="8.922" data-line="12" id="l8.922.12"></span>μὲν ἐρέσθαι δίκαιον, τί ποτε καὶ βούλονται, πότερον οὐδὲν
<span class="lb" data-page="8.922" data-line="13" id="l8.922.13"></span>ὅλως εἶναι σῶμα σκληρὸν, ἀλλὰ τοῦτο τοὔνομα τὸ σκληρὸν
<span class="lb" data-page="8.922" data-line="14" id="l8.922.14"></span>μάτην ὑπὸ τῶν ἀνθρώπων εἰρῆσθαι κατ’ οὐδενὸς ὑποκειμένου
<span class="lb" data-page="8.922" data-line="15" id="l8.922.15"></span>πράγματος, ἢ πρᾶγμα μὲν <span class="milestone ed1page" data-n="3.78" data-unit="ed1page" id="ed1page.3.78"></span>εἶναί τι καθ’ οὗ λέγεται,
<span class="lb" data-page="8.922" data-line="16" id="l8.922.16"></span>διάγνωσιν δ’ αὐτοῦ μηδεμίαν ὑπάρχειν αἰσθήσει, ἢ δι’ ἄλλης
<span class="lb" data-page="8.922" data-line="17" id="l8.922.17"></span>τινὸς αἰσθήσεως, οὐ διὰ τῆς ἁφῆς γνωρίζεσθαι. πάντα γὰρ
<span class="lb" data-page="8.922" data-line="18" id="l8.922.18"></span>ἄτοπα τό τε μηδὲν εἶναι σῶμα σκληρὸν τό τε λόγῳ μᾶλλον
<span class="pb" data-page="8.923" id="p8.923"></span>
<span class="lb" data-page="8.923" data-line="1" id="l8.923.1"></span>ἢ αἰσθήσει διαγινώσκεσθαι τό τ’ αἰσθήσει μὲν, ἄλλῃ δέ τινι
<span class="lb" data-page="8.923" data-line="2" id="l8.923.2"></span>μᾶλλον ἢ ἁφῇ. καὶ μὴν εἰ συγχωρηθείη γέ τι σκληρὸν εἶναι
<span class="lb" data-page="8.923" data-line="3" id="l8.923.3"></span>καὶ διὰ τῆς ἁφῆς γνωρίζεσθαι, τί λοιπὸν ἢ περὶ ὀνόματος
<span class="lb" data-page="8.923" data-line="4" id="l8.923.4"></span>ἐρίζοντες εὑρεθήσονται, φάσκοντες ἄνευ τόνου μὴ δύνασθαι
<span class="lb" data-page="8.923" data-line="5" id="l8.923.5"></span>βίαιον ἀπ’ αὐτοῦ γενέσθαι τὴν πληγήν; εἰ γὰρ καὶ μὴ βίαιον
<span class="lb" data-page="8.923" data-line="6" id="l8.923.6"></span>ἐθέλοιεν καλεῖν, ἀλλ’ οἷον θλῶσάν γε πάντως, ἢ ἀπωθουμένην,
<span class="lb" data-page="8.923" data-line="7" id="l8.923.7"></span>ἢ ἀνατρέπουσαν εἰπεῖν ἀναγκασθήσονται. τὸ μέν γε
<span class="lb" data-page="8.923" data-line="8" id="l8.923.8"></span>τοῦ τόνου διαμφισβητεῖται. τὴν ἀρχὴν γὰρ οἷός τίς ἐστιν ὁ
<span class="lb" data-page="8.923" data-line="9" id="l8.923.9"></span>τόνος ἐν τοῖς τῶν ζώων σώμασι οὐχ ὡμολόγηται πρὸς τῶν
<span class="lb" data-page="8.923" data-line="10" id="l8.923.10"></span>εἰς ἐλάχιστα, ἢ εἰς ἄτομα, ἢ εἰς ἄναρμα τὴν ὅλην οὐσίαν
<span class="lb" data-page="8.923" data-line="11" id="l8.923.11"></span>καταθραυόντων. μόνοις γὰρ ὁμολογεῖται τοῖς ἡνῶσθαι φάσκουσιν
<span class="lb" data-page="8.923" data-line="12" id="l8.923.12"></span>αὐτήν. ὥστ’ οὐδ’ αἰσθήσει διαγνωστὸς ὁ τόνος, ἀλλ’,
<span class="lb" data-page="8.923" data-line="13" id="l8.923.13"></span>εἴπερ ἄρα, διὰ σημείου τινὸς, ἢ σημείων, ἤτοι κατ’ ἔνδειξιν,
<span class="lb" data-page="8.923" data-line="14" id="l8.923.14"></span>ἢ κατ’ ἀπόδειξιν πιστός. σκληρὸν δὲ καὶ μαλακὸν σῶμα πάντες
<span class="lb" data-page="8.923" data-line="15" id="l8.923.15"></span>ἄνθρωποι διαγινώσκομεν αἰσθήσει. καὶ δίκαιον οὐ περὶ
<span class="lb" data-page="8.923" data-line="16" id="l8.923.16"></span>τῆς ὑπάρξεως αὐτῶν ζητεῖν, ἀλλὰ περὶ τῆς διαγνώσεως, μᾶλλον
<span class="lb" data-page="8.923" data-line="17" id="l8.923.17"></span>δ’ οὐδὲ περὶ ταύτης, ἀλλὰ περὶ τοῦ πῶς ἄν τις ἑρμηνεύοι
<span class="lb" data-page="8.923" data-line="18" id="l8.923.18"></span>ἑτέρῳ τὸ γιγνόμενον ἑαυτῷ πάθημα κατὰ τὴν ἁφὴν ἐν τῇ
<span class="pb" data-page="8.924" id="p8.924"></span>
<span class="lb" data-page="8.924" data-line="1" id="l8.924.1"></span>προσβολῇ τῶν σκληρῶν σωμάτων, ὅπῃ τε διαφέρει τοῦτο τῶν
<span class="lb" data-page="8.924" data-line="2" id="l8.924.2"></span>σφοδρῶν. ἀλλ’ ἐπεὶ τοῖς ἔμπροσθεν παραλέλειπται, πειραθῶμεν
<span class="lb" data-page="8.924" data-line="3" id="l8.924.3"></span>ἡμεῖς αὐτὸ ποιῆσαι, ἀρχὴν τῷ λόγῳ τὰ πᾶσιν ἀνθρώποις
<span class="lb" data-page="8.924" data-line="4" id="l8.924.4"></span>ὁμολογούμενα θέμενοι. ἐπεὶ τοίνυν σφοδρά τινα καλοῦμεν οὐ
<span class="lb" data-page="8.924" data-line="5" id="l8.924.5"></span>ζῶα μόνον, ὥσπερ λέοντάς τε καὶ ταύρους, ἀλλὰ καὶ τῶν
<span class="lb" data-page="8.924" data-line="6" id="l8.924.6"></span>ἀψύχων ἔνια, καθάπερ τά τε τῶν ποταμῶν κατάντη ῥεύματα
<span class="lb" data-page="8.924" data-line="7" id="l8.924.7"></span>καὶ ἀνέμους τοὺς μεγάλους, ἕτερα δὲ σκληρὰ, καθάπερ χαλκὸν
<span class="lb" data-page="8.924" data-line="8" id="l8.924.8"></span>καὶ σίδηρον καὶ λίθους, ἀναμνησθῆναι χρὴ, τί δή ποτ’
<span class="lb" data-page="8.924" data-line="9" id="l8.924.9"></span>ἐστὶν ἀφ’ ἑκατέρων αὐτῶν, ὅταν ὁμιλῶσιν ἡμῖν διάφορα
<span class="lb" data-page="8.924" data-line="10" id="l8.924.10"></span>ἐγγινόμενα τοῖς σώμασι παθήματα. τό τε γὰρ βίαιον τῆς
<span class="lb" data-page="8.924" data-line="11" id="l8.924.11"></span>προσβολῆς κοινὸν ἀμφοῖν, τῶν τε σφοδρῶν ἀνέμων καὶ τῶν
<span class="lb" data-page="8.924" data-line="12" id="l8.924.12"></span>σκληρῶν σωμάτων, πλεονεκτεῖ δ’, οἶμαι, κατὰ μὲν τοὺς ἀνέμους
<span class="lb" data-page="8.924" data-line="13" id="l8.924.13"></span>τε καὶ τὰ τῶν ποταμῶν ῥεύματα τὸ ἀνατρέπεσθαι
<span class="lb" data-page="8.924" data-line="14" id="l8.924.14"></span>πρὸς αὐτῶν, κατὰ δὲ τοὺς λίθους καὶ τὰ ξύλα τὸ θλίβεσθαί
<span class="lb" data-page="8.924" data-line="15" id="l8.924.15"></span>τε καὶ θλᾶσθαι. ἐπὶ μὲν γὰρ τῶν προτέρων, εἰ καὶ
<span class="lb" data-page="8.924" data-line="16" id="l8.924.16"></span>πάνυ προθυμηθείημεν ἐναντίοι βαδίζειν πρὸς αὐτὰ, πάντως
<span class="lb" data-page="8.924" data-line="17" id="l8.924.17"></span>ἰσχόμεθά τε καὶ ἀνατρεπόμεθα καὶ εἰς τοὐπίσω βιαίως
<span class="lb" data-page="8.924" data-line="18" id="l8.924.18"></span>ὠθούμεθα, χωρὶς τοῦ θλίβεσθαί τε καὶ θλᾶσθαι καὶ πιέζεσθαι
<span class="lb" data-page="8.924" data-line="19" id="l8.924.19"></span>τὰ μόρια τοῦ σώματος· ἐπὶ δὲ τῶν δευτέρων αὐτὸ
<span class="pb" data-page="8.925" id="p8.925"></span>
<span class="lb" data-page="8.925" data-line="1" id="l8.925.1"></span>τὸ θλίβεσθαί τε καὶ θλᾶσθαι καὶ πιέζεσθαι πλεονεκτεῖ. μάλιστα
<span class="lb" data-page="8.925" data-line="2" id="l8.925.2"></span>δ’ ἂν αὐτὸ μάθοις, εἴ τινι τῶν τοῦ σώματος μορίων
<span class="lb" data-page="8.925" data-line="3" id="l8.925.3"></span>ἐπιθείης λίθον μὴ πάνυ βαρὺν, ἀλλ’ ὥστε βουληθέντας
<span class="lb" data-page="8.925" data-line="4" id="l8.925.4"></span>ἀποῤῥπῖψαι ῥᾳδίως. γνώσῃ γὰρ ὅπως ἐπικείμενος μὲν βαρύνει
<span class="lb" data-page="8.925" data-line="5" id="l8.925.5"></span>καὶ θλίβει καὶ θλᾷ καὶ οἷον ἐγκαταβαίνει τῷ δέρματι, ἀπολιπεὶς
<span class="lb" data-page="8.925" data-line="6" id="l8.925.6"></span>δὲ καταλείπει τι περὶ τὸ μόριον ἴχνος καὶ γνώρισμα
<span class="lb" data-page="8.925" data-line="7" id="l8.925.7"></span>τῆς θλίψεως. ἢ γὰρ κοιλότερον ἑαυτοῦ καὶ μέχρι πολλοῦ
<span class="lb" data-page="8.925" data-line="8" id="l8.925.8"></span>διασῶζον τὴν ἕδραν τὸ μέρος ἀπέφηνεν, ἢ πρὸς τούτῳ καὶ
<span class="lb" data-page="8.925" data-line="9" id="l8.925.9"></span>πελιδνόν. <span class="milestone ed2page" data-n="8.155" data-unit="ed2page" id="ed2page.8.155"></span>οὐ μὴν ἄνεμός γε, κᾂν ἰσχυρότατος ὢν τύχῃ,
<span class="lb" data-page="8.925" data-line="10" id="l8.925.10"></span>κᾂν ἀνατρέψῃ τινὰ, κᾂν καταβάλῃ, πιλεῖ που καὶ κοῖλον
<span class="lb" data-page="8.925" data-line="11" id="l8.925.11"></span>ἀπεργάζεται τὸ σῶμα. μαλακὸς γὰρ ὢν καὶ ῥᾳδίως περισχίζεταί
<span class="lb" data-page="8.925" data-line="12" id="l8.925.12"></span>τε καὶ περιῤῥεῖ. διὰ τοῦτο μέγιστα μὲν πλοῖα ῥᾳδίως
<span class="lb" data-page="8.925" data-line="13" id="l8.925.13"></span>ὠθεῖ καὶ καταβάλλει πολλάκις, οὐ μὴν κοιλότερόν γέ τι τῶν
<span class="lb" data-page="8.925" data-line="14" id="l8.925.14"></span>ξύλων τῶν ἐν αὐτοῖς εἰργάσατο, καθάπερ εἰ λίθος ἦν, ἢ σίδηρος
<span class="lb" data-page="8.925" data-line="15" id="l8.925.15"></span>τὸ προσπῖπτον. ταῦτα γὰρ θλάσαι μὲν καὶ συντρῖψαι
<span class="lb" data-page="8.925" data-line="16" id="l8.925.16"></span>δύναται, ἀπώσασθαι δὲ καὶ ἀνατρέψαι τοῖς ἀνέμοις παραπλησίως
<span class="lb" data-page="8.925" data-line="17" id="l8.925.17"></span>οὐ δύναται. μήποτ’ οὖν οἷς μὲν ἂν ὑπείκουσαν
<span class="lb" data-page="8.925" data-line="18" id="l8.925.18"></span>ἔχωμεν τὴν τῆς σαρκὸς φύσιν, ταῦτα μὲν σκληρὰ καλοῦμεν,
<span class="lb" data-page="8.925" data-line="19" id="l8.925.19"></span>ἃ δ’ ἂν αὐτῇ ὑπείκῃ τῇ σαρκὶ, καθάπερ τὸ ὕδωρ, μαλακὰ
<span class="pb" data-page="8.926" id="p8.926"></span>
<span class="lb" data-page="8.926" data-line="1" id="l8.926.1"></span>κέκληται; καὶ, τοῦτ’ ἄρ’ ἦν τὸ πρὸς τοῦ Πλάτωνος λεγόμενον,
<span class="lb" data-page="8.926" data-line="2" id="l8.926.2"></span>σκληρὰ μὲν, ὅσοις ἂν ἡμῶν ἡ σὰρξ ὑπείκῃ, μαλακὰ δ’, ὅσα
<span class="lb" data-page="8.926" data-line="3" id="l8.926.3"></span>ἂν τῇ σαρκί. φέρε γὰρ ἡμῶν τὴν ἁφὴν ὑποπίπτειν ὑγρῷ τινι,
<span class="lb" data-page="8.926" data-line="4" id="l8.926.4"></span>παντί που δῆλον, ὡς ἐγκαταβήσεται μὲν αὐτὰ, τὸ δ’ ὑγρὸν
<span class="lb" data-page="8.926" data-line="5" id="l8.926.5"></span>εἴξει τε καὶ ὑποδέξεται. σκληρῷ δ’ εἴ τινι προσπέσοι, δῆλον,
<span class="lb" data-page="8.926" data-line="6" id="l8.926.6"></span>ὡς αὐτὴ μᾶλλον εἴξει τε καὶ κοίλη γενήσεται. ἵν’ οὖν ἤδη συμπερανώμεθα
<span class="lb" data-page="8.926" data-line="7" id="l8.926.7"></span>τὸν λόγον, ἐπινοήσωμεν τὴν ἡμετέραν χεῖρα
<span class="lb" data-page="8.926" data-line="8" id="l8.926.8"></span>ποτὲ μὲν ὕδατος ὀξεῖ ῥεύματι, ἢ ἀνέμῳ σφοδρῷ ἐξ ἐναντίας
<span class="lb" data-page="8.926" data-line="9" id="l8.926.9"></span>ἀπαντῶσαν, ποτὲ δὲ λίθῳ τινὶ διὰ τῆς ἑτέρας χειρὸς ἀτρέμα
<span class="lb" data-page="8.926" data-line="10" id="l8.926.10"></span>προσαγομένῳ, ἆρ’ οὐ πρόδηλον, ὡς ἀπὸ μὲν τῶν προτέρων
<span class="lb" data-page="8.926" data-line="11" id="l8.926.11"></span>ἀνατραπήσεται μὲν μὴ θλιφθεῖσα, τὸν δὲ λίθον αὕτη μὲν
<span class="lb" data-page="8.926" data-line="12" id="l8.926.12"></span>ἀνατρέψει, θλιφθήσεται δ’ ὑπ’ αὐτοῦ. τὸ μὲν γὰρ σκληρὸν,
<span class="lb" data-page="8.926" data-line="13" id="l8.926.13"></span>ὅσον ἐφ’ ἑαυτῷ, κωλύειν οὐχ ἱκανὸν ἡμᾶς ἰέναι πρόσω, ἀλλὰ
<span class="lb" data-page="8.926" data-line="14" id="l8.926.14"></span>ἤτοι διὰ βάρος, ἢ διὰ τὴν ἔξωθεν αὐτῷ προσιοῦσαν κίνησιν
<span class="lb" data-page="8.926" data-line="15" id="l8.926.15"></span>ἴσχειν ποτὲ δύναται· τὸ δὲ σφοδρὸν κατ’ αὐτὸ τοῦτο τὸ
<span class="lb" data-page="8.926" data-line="16" id="l8.926.16"></span>ἴσχειν τε καὶ κωλύειν καὶ ἀπωθεῖσθαι καὶ ἀνατρέπειν νενόηται.
<span class="lb" data-page="8.926" data-line="17" id="l8.926.17"></span>δῆλον οὖν, ὡς ἑτέρα μὲν αἴσθησις ἡμῖν ἐν τῇ τῶν σφοδρῶν,
<span class="lb" data-page="8.926" data-line="18" id="l8.926.18"></span>ἑτέρα δ’ ἐν τῇ τῶν σκληρῶν ὁμιλίᾳ γίγνεται. τὰ
<span class="lb" data-page="8.926" data-line="19" id="l8.926.19"></span>μὲν γὰρ θλίβει μόνον τὴν σάρκα, τὰ δ’ ἴσχει που πρόσω. ﻿
<span class="pb" data-page="8.927" id="p8.927"></span>
<span class="lb" data-page="8.927" data-line="1" id="l8.927.1"></span>πολλάκις δ’ εἰς ταὐτὸν ἀμφοτέρων συνιόντων, ὡς εἶναι τὸ
<span class="lb" data-page="8.927" data-line="2" id="l8.927.2"></span>προσπῖπτον ἅμα μὲν σκληρὸν, ἅμα δὲ σφοδρῶς κινούμενον,
<span class="lb" data-page="8.927" data-line="3" id="l8.927.3"></span>ἀνάγκη καὶ τὴν αἴσθησιν ἡμῖν τὴν ἀπ’ αὐτῶν διπλῆν γίνεσθαι,
<span class="lb" data-page="8.927" data-line="4" id="l8.927.4"></span>τὴν μὲν ὡς θλίβοντος, τὴν δ’ ὡς ἀνατρέποντος. καὶ εἴπερ
<span class="lb" data-page="8.927" data-line="5" id="l8.927.5"></span>ταῦθ’ οὕτως ἔχει, καθάπερ οὖν ἔχει, τὴν τοῦ σκληροῦ σφυγμοῦ
<span class="lb" data-page="8.927" data-line="6" id="l8.927.6"></span>διάγνωσιν ἐν τῷ θλίβεσθαι θετέον τὴν ἁφὴν, ὥστ’ εἶναι
<span class="lb" data-page="8.927" data-line="7" id="l8.927.7"></span>τὸ μὲν τῆς πληγῆς βίαιον κοινὸν ἀμφοτέροις, τὸ δ’ ἴδιον
<span class="lb" data-page="8.927" data-line="8" id="l8.927.8"></span>ἑκατέρου, τὸ μὲν θλίβειν τοῦ σκληροῦ, τὸ δ’ ἀνατρέπειν
<span class="lb" data-page="8.927" data-line="9" id="l8.927.9"></span>τοῦ σφοδροῦ. τὰ μὲν δὴ πάθη τῆς ἁφῆς ταῦτα καὶ τὰ
<span class="lb" data-page="8.927" data-line="10" id="l8.927.10"></span>συνήθη τοῖς Ἕλλησιν ἐπ’ αὐτοῖς ὀνόματα.
</p>
          </article>

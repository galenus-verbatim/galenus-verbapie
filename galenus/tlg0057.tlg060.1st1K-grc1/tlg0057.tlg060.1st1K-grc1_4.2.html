<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:4.2">
<span class="pb page1" data-page="8.927" id="p8.927"></span>
<span class="milestone ed1page page1" data-n="3.78" data-unit="ed1page" id="ed1page.3.78"></span>
<span class="milestone ed2page page1" data-n="8.155" data-unit="ed2page" id="ed2page.8.155"></span>
            <p>
<span class="lb" data-page="8.927" data-line="11" id="l8.927.11"></span>Δύναιτο δ’ ἄν τις καὶ δι’ ἑτέρων ὀνομάτων
<span class="lb" data-page="8.927" data-line="12" id="l8.927.12"></span>ταῦτα τὰ πράγματα δηλοῦν, ὥσπερ ἀμέλει ῥᾳδίως αὐτὸ ποιήσουσιν
<span class="lb" data-page="8.927" data-line="13" id="l8.927.13"></span>οἱ τὸ συνεχὲς τῆς ὅλης οὐσίας διακόπτοντες τῷ κενῷ,
<span class="lb" data-page="8.927" data-line="14" id="l8.927.14"></span>τοῦτ’ ἔστιν ἅπαντες ὅσοι σώματα αὐτὰ σμικρὰ καὶ ἀδιαίρετα
<span class="lb" data-page="8.927" data-line="15" id="l8.927.15"></span>καὶ ἄτμητα καὶ ἄναρμα, ποτὲ μὲν συγκρινόμενα, ποτὲ δὲ διακρινόμενα,
<span class="lb" data-page="8.927" data-line="16" id="l8.927.16"></span>τάς τε γενέσεις καὶ τὰς φθορὰς ἐργάζεσθαί φασιν,
<span class="lb" data-page="8.927" data-line="17" id="l8.927.17"></span>οὗτοι γὰρ, ὡς ἂν οὐδένα τόνον εἰδότες ζωτικὸν, ὅταν ἀθρόα
<span class="lb" data-page="8.927" data-line="18" id="l8.927.18"></span>καὶ πολλὰ καὶ ταχέως φέρηται ταυτὶ τὰ σμικρὰ σώματα, τότε
<span class="lb" data-page="8.927" data-line="19" id="l8.927.19"></span>τὴν ἀπ’ αὐτῶν πληγὴν σφοδρὰν φήσουσι γίνεσθαι, καθάπερ
<span class="pb" data-page="8.928" id="p8.928"></span>
<span class="lb" data-page="8.928" data-line="1" id="l8.928.1"></span>ἐπὶ τῶν ἀνέμων τε καὶ τῶν εἰς τὸ κάταντες φερομένων συμπίπτει
<span class="lb" data-page="8.928" data-line="2" id="l8.928.2"></span>ῥευμάτων. τὸ δὲ ἀθρόα καὶ πολλὰ καὶ πυκνὰ λέγειν
<span class="lb" data-page="8.928" data-line="3" id="l8.928.3"></span>ταὐτὸν εἶναι φήσουσιν τῷ βραχὺ παρεσπάρθαι κενὸν, τοῦτο
<span class="lb" data-page="8.928" data-line="4" id="l8.928.4"></span>δὲ τῷ πεπληρῶσθαι στερεᾶς οὐσίας τὴν εὐρυχωρίαν τῆς ἀρτηρίας
<span class="lb" data-page="8.928" data-line="5" id="l8.928.5"></span>ταὐτὸν ὑπάρχειν· τὴν γὰρ δὴ κένωσιν αὐτῆς, ὥσπερ καὶ
<span class="lb" data-page="8.928" data-line="6" id="l8.928.6"></span>αὐτὸ τοὔνομα δηλοῖ, παρὰ τὸ κενὸν ὠνομάσθαι, τοῦτο γὰρ
<span class="lb" data-page="8.928" data-line="7" id="l8.928.7"></span>ἐν ἅπασιν ἀεὶ τοῖς συγκρίμασι περιέχεσθαι· <span class="milestone ed2page" data-n="8.156" data-unit="ed2page" id="ed2page.8.156"></span>τῷ δ’ ἧττον,
<span class="lb" data-page="8.928" data-line="8" id="l8.928.8"></span>ἢ πλέον εἶναι ποτὲ μὲν σκληρὰ, ποτὲ δὲ μαλακὰ γίγνεσθαι
<span class="lb" data-page="8.928" data-line="9" id="l8.928.9"></span>τὰ σώματα, καὶ νῦν μὲν πλήρεις <span class="milestone ed1page" data-n="3.79" data-unit="ed1page" id="ed1page.3.79"></span>αὐτῶν τὰς ἐντὸς
<span class="lb" data-page="8.928" data-line="10" id="l8.928.10"></span>κοιλίας, αὖθις δ’, εἰ τύχοι, κενάς. τὸν μὲν οὖν χιτῶνα
<span class="lb" data-page="8.928" data-line="11" id="l8.928.11"></span>τῆς ἀρτηρίας σκληρὸν, ἢ μαλακὸν φήσουσι γίγνεσθαι διὰ
<span class="lb" data-page="8.928" data-line="12" id="l8.928.12"></span>τὸ ποσὸν τοῦ παραπεπλεγμένου τῷ συγκρίματι κενοῦ· τὴν
<span class="lb" data-page="8.928" data-line="13" id="l8.928.13"></span>δ’ ἐντὸς εὐρύτητα πλήρη καὶ διάκενον, διὰ τὸ ποσὸν
<span class="lb" data-page="8.928" data-line="14" id="l8.928.14"></span>πάλιν κᾀνταῦθα τῆς παρεσπαρμένης αὐτῇ κενότητος. μέγαν
<span class="lb" data-page="8.928" data-line="15" id="l8.928.15"></span>δέ τινα εἶναι φήσουσι σφυγμὸν, οὐ μὴν τό γ’ ἀντιβατικὸν
<span class="lb" data-page="8.928" data-line="16" id="l8.928.16"></span>ἔχειν τὴν προσβολὴν, ὅταν πολὺ μὲν τὸ κατὰ τὴν
<span class="lb" data-page="8.928" data-line="17" id="l8.928.17"></span>κοιλότητα τῆς ἀρτηρίας κενὸν, ὀλίγα δὲ τὰ πρῶτα σώματα·
<span class="lb" data-page="8.928" data-line="18" id="l8.928.18"></span>μέγαν δ’ ἅμα καὶ ἀνατρεπτικὸν, ὅταν ὀλίγον μὲν,
<span class="lb" data-page="8.928" data-line="19" id="l8.928.19"></span>τὸ κενὸν, πολλὰ δὲ τὰ σώματα. δῆλον οὖν ἤδη γέγονεν,
<span class="pb" data-page="8.929" id="p8.929"></span>
<span class="lb" data-page="8.929" data-line="1" id="l8.929.1"></span>ὡς οὐδὲν κατ’ ἐκείνους διοίσει λέγειν πλήρη σφυγμὸν σφοδροῦ.
<span class="lb" data-page="8.929" data-line="2" id="l8.929.2"></span>καὶ γὰρ καὶ τὸ τῆς ἁφῆς πάθος ἓν ὑπάρχειν καὶ
<span class="lb" data-page="8.929" data-line="3" id="l8.929.3"></span>τοῦ σφυγμοῦ τὴν φύσιν μίαν εἶναι. κενοῦ γὰρ ὀλίγου ταῖς
<span class="lb" data-page="8.929" data-line="4" id="l8.929.4"></span>εὐρυχωρίαις τῶν ἀρτηριῶν παρακειμένου, διὰ μὲν τὸ πλῆθος
<span class="lb" data-page="8.929" data-line="5" id="l8.929.5"></span>τῶν ὄγκων πλήρη λέγεσθαι τὸν σφυγμὸν, διὰ δὲ τὸ τῆς πληγῆς
<span class="lb" data-page="8.929" data-line="6" id="l8.929.6"></span>ἰσχυρὸν σφοδρὸν, ὥστε τῶν ὀνομάτων τὸ μὲν ἕτερον
<span class="lb" data-page="8.929" data-line="7" id="l8.929.7"></span>αὐτῆς τῆς οὐσίας δηλωτικὸν εἶναι τοῦ σφυγμοῦ, τὸ δ’ ἕτερον
<span class="lb" data-page="8.929" data-line="8" id="l8.929.8"></span>τοῦ ποιοῦ τῆς προσβολῆς. οὔκουν εἶναι σφυγμὸν ἄλλον μὲν
<span class="lb" data-page="8.929" data-line="9" id="l8.929.9"></span>πλήρη, σφοδρὸν δ’ ἄλλον· δυοῖν γὰρ ὀνόμασιν ἓν πρᾶγμα
<span class="lb" data-page="8.929" data-line="10" id="l8.929.10"></span>δηλοῦσθαι κατὰ διαφόρους ἐννοίας. ἀλλ’ ἡμεῖς γε, ὅσοι ζωτικὸν
<span class="lb" data-page="8.929" data-line="11" id="l8.929.11"></span>τινα τόνον εἶναί φαμεν, διττὴν μὲν ἐξ ἀνάγκης ὁμολογήσομεν
<span class="lb" data-page="8.929" data-line="12" id="l8.929.12"></span>ὑπάρχειν τὴν φύσιν τῶν σφυγμῶν· εἰ δὲ καὶ τὴν
<span class="lb" data-page="8.929" data-line="13" id="l8.929.13"></span>διάγνωσιν ἐπιμελέστερον τούτων ἐπισκεψαίμεθα. χαλεπὴ δὲ
<span class="lb" data-page="8.929" data-line="14" id="l8.929.14"></span>ἡ σκέψις μάλιστα γίνεται τῷ μηδένα τῶν ἔμπροσθεν ἀξιόλογον
<span class="lb" data-page="8.929" data-line="15" id="l8.929.15"></span>μηδὲν γράψαι περὶ διαγνώσεως σφυγμῶν, ἀλλὰ τοὺς μὲν
<span class="lb" data-page="8.929" data-line="16" id="l8.929.16"></span>τελέως παραλιπεῖν, τοὺς δὲ ἐπὶ μικρὸν κομιδῆ προσάψασθαι.
<span class="lb" data-page="8.929" data-line="17" id="l8.929.17"></span>Ἡρόφιλος μὲν οὖν, ὡς ἂν τὰ τῆς αἰσθήσεως πάθη γράφων,
<span class="lb" data-page="8.929" data-line="18" id="l8.929.18"></span>οὐδαμῆ πληρότητος ἐμνημόνευσεν, ἧς οὐδεπώποτε ᾔσθετο.
<span class="lb" data-page="8.929" data-line="19" id="l8.929.19"></span>οἱ δ’ ἀπ’ αὐτοῦ μὲν κληθέντες Ἡροφίλειοι, πάντα μᾶλλον
<span class="pb" data-page="8.930" id="p8.930"></span>
<span class="lb" data-page="8.930" data-line="1" id="l8.930.1"></span>δόντες ἢ τοῦτο λέγεσθαι βούλονται, σοφισταὶ καὶ πολυλόγοι
<span class="lb" data-page="8.930" data-line="2" id="l8.930.2"></span>γενόμενοι σχεδὸν ἅπαντες, οὔτ’ ἄλλο τι τῶν Ἡροφιλείων
<span class="lb" data-page="8.930" data-line="3" id="l8.930.3"></span>θεωρημάτων ἐπ’ αὐτῶν τῶν ἔργων τῆς τέχνης προὐθυμήθησαν
<span class="lb" data-page="8.930" data-line="4" id="l8.930.4"></span>ἀσκῆσαι. καὶ πρὸς ἄλλοις πολλοῖς οἷς ἐλυμήναντο τὴν
<span class="lb" data-page="8.930" data-line="5" id="l8.930.5"></span>τέχνην, ἔτι τε καὶ τὸν πλήρη σφυγμὸν ἡμῖν ἐπεισήγαγον ταῖς
<span class="lb" data-page="8.930" data-line="6" id="l8.930.6"></span>διαγνώσεσιν, ἵνα δηλαδὴ μικρᾶς οὔσης τῆς τέχνης ἔχωμεν
<span class="lb" data-page="8.930" data-line="7" id="l8.930.7"></span>ἡμεῖς νῦν ὃ πράττωμεν. οὔτε γὰρ παρελθεῖν οἷόν τε σφυγμὸν
<span class="lb" data-page="8.930" data-line="8" id="l8.930.8"></span>ὑπ’ ἀνδρῶν οὕτως ἐνδόξων πεπιστευμένον οὔθ’ ὃν οὐδεπώποτε
<span class="lb" data-page="8.930" data-line="9" id="l8.930.9"></span>εὕρομεν ἐπὶ τῶν ἔργων διαγνῶναι προχείρως ἡμῖν θετέον,
<span class="lb" data-page="8.930" data-line="10" id="l8.930.10"></span>ἀλλοτρίαις ἀκολουθήσασιν ἀποφάσεσιν. ἀλλ’ ἀνάγκη
<span class="lb" data-page="8.930" data-line="11" id="l8.930.11"></span>δεῖξαι πρῶτον μὲν ὅτι μέχρι τῆς ἐννοίας ὁ σφυγμὸς οὗτος
<span class="lb" data-page="8.930" data-line="12" id="l8.930.12"></span>πρόεισιν, ἔπειτα ὡς οὐδ’ Ἡρόφιλος αὐτὸν αἰσθήσει διεγίνωσκεν.
<span class="lb" data-page="8.930" data-line="13" id="l8.930.13"></span>εἰ μὲν οὖν μὴ συγκεχύκεσαν αὐτοὶ τὸ σημαινόμενον
<span class="lb" data-page="8.930" data-line="14" id="l8.930.14"></span>τοῦ ὀνόματος, ἤδη εἶχόν τι κᾀγὼ λέγειν ὧν ἐπαγγέλλομαι·
<span class="lb" data-page="8.930" data-line="15" id="l8.930.15"></span>ἐπεὶ δὲ πολυειδῶς ἐτάραξαν αὐτὸ πρὸς ἀλλήλους τε καὶ πρὸς
<span class="lb" data-page="8.930" data-line="16" id="l8.930.16"></span>ἑαυτὸν ἕκαστος οὐχ ὁμολογοῦντες, ἀναγκαῖόν ἐστιν ὑπὲρ τοῦ
<span class="lb" data-page="8.930" data-line="17" id="l8.930.17"></span>σημαινομένου πρότερον ἡμᾶς διασκέψασθαι, μή πῃ λάθωμεν
<span class="lb" data-page="8.930" data-line="18" id="l8.930.18"></span>ἡμᾶς αὐτοὺς ὡς κόρακες ἢ κολοιοὶ φωνὰς μόνας προφερόμενοι,
<span class="pb" data-page="8.931" id="p8.931"></span>
<span class="lb" data-page="8.931" data-line="1" id="l8.931.1"></span>τὰ δὲ πράγματα καθ’ ὧν αὗται λέγονται παντάπασιν
<span class="lb" data-page="8.931" data-line="2" id="l8.931.2"></span>ἀγνοοῦντες. ὄντων οὖν πολλῶν τῶν γραφόντων τοὔνομα τοῦ
<span class="lb" data-page="8.931" data-line="3" id="l8.931.3"></span>πλήρους σφυγμοῦ, τοὺς μὲν ἄλλους παραλείψειν μοι δοκῶ,
<span class="lb" data-page="8.931" data-line="4" id="l8.931.4"></span>πλὴν εἴ που κατὰ τὴν ἀνάγκην τοῦ λόγου μνημονεύσαιμι διὰ
<span class="lb" data-page="8.931" data-line="5" id="l8.931.5"></span>βραχέων. ἀποχρήσει δέ μοι τὰ πρὸς Ἀρχιγένους τε καὶ Ἀγαθίνου
<span class="lb" data-page="8.931" data-line="6" id="l8.931.6"></span>γεγραμμένα προχειρισαμένῳ διασκέψασθαι. λέγει δὲ
<span class="lb" data-page="8.931" data-line="7" id="l8.931.7"></span>ὁ μὲν Ἀρχιγένης ὑπὲρ αὐτοῦ τόνδε τὸν τρόπον· ἔστι δὲ πλήρης
<span class="lb" data-page="8.931" data-line="8" id="l8.931.8"></span>σφυγμὸς ὁ ναστοτέραν ἐπιδεικνὺς τὴν ἀρτηρίαν καὶ τὴν
<span class="lb" data-page="8.931" data-line="9" id="l8.931.9"></span>ὑπόπτωσιν αὐτῆς διασεσαγμένην ἐγχύλως, κενὸς δὲ ὁ πομφολυγώδη
<span class="lb" data-page="8.931" data-line="10" id="l8.931.10"></span>τὴν ἔγερσιν τῆς ἀρτηρίας ποιούμενος, ὥστε κατὰ τὸν
<span class="lb" data-page="8.931" data-line="11" id="l8.931.11"></span>ἐπιπιεσμὸν τῶν δακτύλων κενεμβάτησιν ὑποπίπτειν. <span class="milestone ed2page" data-n="8.157" data-unit="ed2page" id="ed2page.8.157"></span>ἐν
<span class="lb" data-page="8.931" data-line="12" id="l8.931.12"></span>τούτῳ δὲ δὴ τῷ λόγῳ πρῶτον τί δηλοῖ τὸ ναστοτέραν οὐ
<span class="lb" data-page="8.931" data-line="13" id="l8.931.13"></span>πάνυ σαφῶς οἶδα, διὰ τὸ μηδὲ σύνηθες εἶναι τοῖς Ἕλλησιν
<span class="lb" data-page="8.931" data-line="14" id="l8.931.14"></span>ὄνομα κατὰ τοῦ τοιούτου πράγματος λέγεσθαι. ἄρτον μὲν
<span class="lb" data-page="8.931" data-line="15" id="l8.931.15"></span>γάρ τινα ναστὸν ἐκάλουν, οὐ μὴν ἄλλο γέ τι σῶμα πρὸς αὐτῶν
<span class="lb" data-page="8.931" data-line="16" id="l8.931.16"></span>οὕτως ὠνομασμένον ἐπίσταμαι. αὐτὸς δὲ ὁ Ἀρχιγένης,
<span class="lb" data-page="8.931" data-line="17" id="l8.931.17"></span>δικαιότατον γὰρ τὴν ἐν τοῖς ὀνόμασιν αὐτοῦ συνήθειαν παρ’
<span class="lb" data-page="8.931" data-line="18" id="l8.931.18"></span>αὐτοῦ μανθάνειν, δοκεῖ μοι τὸ ναστὸν ἀντὶ τοῦ πλήρους
<span class="lb" data-page="8.931" data-line="19" id="l8.931.19"></span>ὀνομάζειν, ἐν γοῦν τῷ περὶ σφοδρότητος σφυγμοῦ λόγῳ ﻿
<span class="pb" data-page="8.932" id="p8.932"></span>
<span class="lb" data-page="8.932" data-line="1" id="l8.932.1"></span>διηγούμενος τὰ ὑπὸ Μάγνου εἰρημένα κατὰ λέξιν οὕτω γράφει·
<span class="lb" data-page="8.932" data-line="2" id="l8.932.2"></span>ὅλως γὰρ, φησὶν, ἡ σφοδρὰ πληγὴ οὐ γίγνεται, εἰ μὴ
<span class="lb" data-page="8.932" data-line="3" id="l8.932.3"></span>ναστοῦ ὄντος τοῦ προσπίπτοντος, μεγάλου καὶ ταχέος ἐπιφερομένου.
<span class="lb" data-page="8.932" data-line="4" id="l8.932.4"></span>ἐφ’ ἃ μετ’ ὀλίγον οὕτως ἄρα φησί· καὶ σφοδρότης
<span class="lb" data-page="8.932" data-line="5" id="l8.932.5"></span>σφυγμοῦ ἐκ τάχους, μεγέθους, σφοδρότητος, πληρότητός
<span class="lb" data-page="8.932" data-line="6" id="l8.932.6"></span>ἐστι σύνθετος. τὸ γὰρ ἀνωτέρω ναστὸν, τοῦτο νῦν
<span class="lb" data-page="8.932" data-line="7" id="l8.932.7"></span>πλῆρες ἐκάλεσεν, ὡς οὐδὲν διαφέρον ἢ οὕτως ἢ ἐκείνως
<span class="lb" data-page="8.932" data-line="8" id="l8.932.8"></span>εἰπεῖν. ἀλλὰ καὶ πανταχοῦ μοι δοκεῖ κατὰ τὸν αὐτὸν τρόπον
<span class="lb" data-page="8.932" data-line="9" id="l8.932.9"></span>χρῆσθαι τῇ τοῦ ναστοῦ προσηγορίᾳ. μεταλάβωμεν οὖν
<span class="lb" data-page="8.932" data-line="10" id="l8.932.10"></span>ἤδη τὸ ναστοτέραν εἰς τὸ πληρεστέραν, ἵνα καὶ γνῶμεν τί
<span class="lb" data-page="8.932" data-line="11" id="l8.932.11"></span>ποτ’ ἐστὶν ὃ λέγει. ἔστι δὲ ἡ λέξις τοιάδε· ἔστι δὲ πλήρης
<span class="lb" data-page="8.932" data-line="12" id="l8.932.12"></span>μὲν σφυγμὸς ὁ πληρεστέραν ἐπιδεικνὺς τὴν ἀρτηρίαν. ἀλλὰ
<span class="lb" data-page="8.932" data-line="13" id="l8.932.13"></span>τοῦτο μὲν δι’ ἑαυτοῦ δηλούμενον, οὐδὲν ἡμᾶς διδάξει πλέον.
<span class="lb" data-page="8.932" data-line="14" id="l8.932.14"></span>ἆρ’ οὖν ἄμεινον ὑπερβάντας ὅλον τὸ ναστοτέραν σκέψασθαι
<span class="lb" data-page="8.932" data-line="15" id="l8.932.15"></span>τὸ ἐπιφερόμενον ἐγχύλως. τοιοῦτον γάρ τι δηλοῦν ἔοικεν ἡ
<span class="lb" data-page="8.932" data-line="16" id="l8.932.16"></span>λέξις, ὡς τοῦ πλήρους σφυγμοῦ κατὰ τὴν προσβολὴν δεικνυμένου
<span class="lb" data-page="8.932" data-line="17" id="l8.932.17"></span>διασεσαγμένην ἐγχύλως τὴν ἀρτηρίαν. αὐτὸ δὲ πάλιν
<span class="lb" data-page="8.932" data-line="18" id="l8.932.18"></span>τὸ διασεσαγμένην πότερα ταὐτόν ἐστι τῷ μεμεστωμένην, ἢ
<span class="pb" data-page="8.933" id="p8.933"></span>
<span class="lb" data-page="8.933" data-line="1" id="l8.933.1"></span>ἄλλο τι δηλοῖ, σαφῶς οὐκ ἔχω συμβαλεῖν. καὶ γάρ τοι καὶ
<span class="lb" data-page="8.933" data-line="2" id="l8.933.2"></span>ἀντιθεὶς ἑξῆς τῷ τῇ πλήρους καὶ τοῦ ναστοτέρου τὸν ὁρισμὸν
<span class="lb" data-page="8.933" data-line="3" id="l8.933.3"></span>τοῦ κενοῦ, οὔτε τῷ ναστοτέραν τὸ ἐναντίον ἔλαβεν
<span class="lb" data-page="8.933" data-line="4" id="l8.933.4"></span>οὔτε τῷ διασεσαγμένην, δέον, οἶμαι, λαβεῖν, εἴπερ ἐναντίον
<span class="lb" data-page="8.933" data-line="5" id="l8.933.5"></span>πρᾶγμα ὡρίζετο. νῦν οὐδὲν ἔλαβεν, ἀλλὰ τί φησι; κενὸς
<span class="lb" data-page="8.933" data-line="6" id="l8.933.6"></span>δὲ ὁ πομφολυγώδη τὴν ἔγερσιν τῆς ἀρτηρίας ποιούμενος.
<span class="lb" data-page="8.933" data-line="7" id="l8.933.7"></span>τοῦτο γὰρ τὸ πομφολυγώδη οὔτε τῷ ναστοτέραν οὔτε τῷ
<span class="lb" data-page="8.933" data-line="8" id="l8.933.8"></span>διασεσαγμένην ἐναντίον ἐστίν. ἀλλ’ εἴπερ ἄρα, μόνῳ τῷ ἐγχύλῳ,
<span class="lb" data-page="8.933" data-line="9" id="l8.933.9"></span>ἵνα τὸ μὲν ἔγχυλον οἷον ὑγρότερόν πως εἴη, τὸ δὲ
<span class="lb" data-page="8.933" data-line="10" id="l8.933.10"></span>πομφολυγῶδες ἀερωδέστερον. πάλιν δὲ τῷ τοῦ κενοῦ λόγῳ
<span class="lb" data-page="8.933" data-line="11" id="l8.933.11"></span>πρόσκειται, ὥστε κατὰ τὸν ἐπιπιεσμὸν τῶν δακτύλων κενεμβάτησιν
<span class="lb" data-page="8.933" data-line="12" id="l8.933.12"></span>ὑποπίπτειν· τίνι τῶν ἐκ τοῦ πλήρους ἐναντίον ἐστὶν,
<span class="lb" data-page="8.933" data-line="13" id="l8.933.13"></span>οὐκ ἂν εὕροις. τῷ μὲν γὰρ τῆς κενεμβατήσεως ὀνόματι τὸ
<span class="lb" data-page="8.933" data-line="14" id="l8.933.14"></span>τῆς ἀντιβάσεως μάλιστ’ ἀντιθείη. παραλέλειπται δ’ ὅλον
<span class="lb" data-page="8.933" data-line="15" id="l8.933.15"></span>τοῦτο ἐν τῷ πλήρους λόγῳ. καίτοι γ’ ἠδύνατο κατὰ τὸν αὐτὸν
<span class="lb" data-page="8.933" data-line="16" id="l8.933.16"></span>εἰρῆσθαι τρόπον, ὥστε κατὰ τὸν ἐπιπιεσμὸν τῶν δακτύλων
<span class="lb" data-page="8.933" data-line="17" id="l8.933.17"></span>ἀντίβασιν ὑποπίπτειν. ἀλλ’ οὐκ εἴρηται, εἰ μή τι ἄρα
<span class="lb" data-page="8.933" data-line="18" id="l8.933.18"></span>περὶ τὸ ναστοτέραν ἐπιδεικνύναι τὴν ἀρτηρίαν τοῦτό ἐστιν,
<span class="pb" data-page="8.934" id="p8.934"></span>
<span class="lb" data-page="8.934" data-line="1" id="l8.934.1"></span>ἵν’ ἐν ἑκατέρῳ τῷ λόγῳ μὴ τί ποτ’ ἐστὶν ὁ πλήρης σφυγμὸς
<span class="lb" data-page="8.934" data-line="2" id="l8.934.2"></span>ᾖ δηλούμενον, ἀλλὰ πῶς διαγινώσκεται. καὶ εἰ τοῦτο, τάχ’
<span class="lb" data-page="8.934" data-line="3" id="l8.934.3"></span>ἂν ἀκολουθεῖν ἤδη δυναίμην. εἰ γὰρ τῶν ἡμετέρων κατὰ τὴν
<span class="lb" data-page="8.934" data-line="4" id="l8.934.4"></span>ἁφὴν παθημάτων ἐξήγησίς ἐστιν ὁ λόγος, οὐδαμοῦ τῆς τοῦ
<span class="lb" data-page="8.934" data-line="5" id="l8.934.5"></span>πράγματος αὐτοῦ φύσεως ἁπτόμενος ἀναμνησθῆναι δύναμαι
<span class="lb" data-page="8.934" data-line="6" id="l8.934.6"></span>πάντων ὧν κατὰ τὴν διαστολὴν τῆς ἀρτηρίας ἡ ἁφὴ πάσχει.
<span class="lb" data-page="8.934" data-line="7" id="l8.934.7"></span>τάχα οὖν εὑρήσομεν οὕτως, τί <span class="milestone ed1page" data-n="3.80" data-unit="ed1page" id="ed1page.3.80"></span>ποτε βούλεται δηλοῦν ὁ
<span class="lb" data-page="8.934" data-line="8" id="l8.934.8"></span>Ἀρχιγένης. ἃ δὲ πάσχει, ταῦτ’ ἐστίν. αἰσθάνεται προσπίπτοντος
<span class="lb" data-page="8.934" data-line="9" id="l8.934.9"></span>αὐτῇ κινουμένου σώματος ἐν χρόνῳ τινὶ, καὶ τοῦτο
<span class="lb" data-page="8.934" data-line="10" id="l8.934.10"></span>ποτὲ μὲν κατὰ πολλὰ μόρια προσπίπτειν ἑαυτῇ φαντάζεται,
<span class="lb" data-page="8.934" data-line="11" id="l8.934.11"></span>ποτὲ δ’ οὒ, καὶ θλίβειν τε καὶ αὖθις μὴ θλίβειν, καὶ ἡμῶν
<span class="lb" data-page="8.934" data-line="12" id="l8.934.12"></span>θλιβόντων ἀντιβαίνειν, ἢ νικᾶσθαι. ταῦτ’ ἐστὶ τὰ πρῶτα
<span class="lb" data-page="8.934" data-line="13" id="l8.934.13"></span>καὶ οἷον στοιχεῖα τοῦ παντὸς περὶ τῶν σφυγμῶν λόγου, πάθη
<span class="lb" data-page="8.934" data-line="14" id="l8.934.14"></span>τῆς ἁφῆς. τὰ γὰρ ἄλλα πάντα τὰ μὲν ἐκ τούτων σύγκειται,
<span class="lb" data-page="8.934" data-line="15" id="l8.934.15"></span>τὰ δ’ ἐν τῷ πρὸς τὶ νενόηται, ἤτοι καὶ τὰ μόρια
<span class="lb" data-page="8.934" data-line="16" id="l8.934.16"></span>τῶν εἰρημένων ἀλλήλοις παραβαλλόμενον, ἢ ὅλων πρὸς ὅλα.
<span class="lb" data-page="8.934" data-line="17" id="l8.934.17"></span><span class="milestone ed2page" data-n="8.158" data-unit="ed2page" id="ed2page.8.158"></span>κατὰ τίνος οὖν λέγεται τούτων τὸ τοῦ πλήρους ὄνομα;
<span class="lb" data-page="8.934" data-line="18" id="l8.934.18"></span>πότερον κατὰ τῆς κινήσεως αὐτῆς; ἀλλ’ ἐν ἐκείνῃ τάχος ἦν
<span class="lb" data-page="8.934" data-line="19" id="l8.934.19"></span>καὶ βραδύτης καὶ τῶν ῥυθμῶν αἱ γενέσεις. ἀλλ’ ὅταν κατὰ
<span class="pb" data-page="8.935" id="p8.935"></span>
<span class="lb" data-page="8.935" data-line="1" id="l8.935.1"></span>πολλὰ μόρια τῆς διαστολῆς αἰσθάνηται ἡ ἁφή; ἀλλ’ ἐνταῦθα
<span class="lb" data-page="8.935" data-line="2" id="l8.935.2"></span>μακροὶ καὶ πλατεῖς καὶ ὑψηλοὶ καὶ μεγάλοι γίνονται σφυγμοί.
<span class="lb" data-page="8.935" data-line="3" id="l8.935.3"></span>ἀλλ’ ὅταν κατ’ ὀλίγα; οἱ ἐναντίοι δηλονότι τῶν εἰρημένων.
<span class="lb" data-page="8.935" data-line="4" id="l8.935.4"></span>ἀλλ’ ὅταν θλίβηται; σκληρός. ἀλλ’ ὅταν ἀνατρέπηται; σφοδρός.
<span class="lb" data-page="8.935" data-line="5" id="l8.935.5"></span>τί γὰρ δεῖ περὶ τῶν ἐναντίων αὐτοῖς, ἢ μέσων μακρολογεῖν;
<span class="lb" data-page="8.935" data-line="6" id="l8.935.6"></span>πότ’ οὖν πλήρης γενήσεται; ἢ τί πάσχει πάθος ἡ
<span class="lb" data-page="8.935" data-line="7" id="l8.935.7"></span>ἁφὴ; πότερον, ὅταν θερμασίας πλείονος, ἢ δριμυτέρας αἰσθάνηται;
<span class="lb" data-page="8.935" data-line="8" id="l8.935.8"></span>ἀλλ’ οὐκ ἔστιν ἐκ τῶν κατὰ τοὺς σφυγμοὺς διαφορῶν
<span class="lb" data-page="8.935" data-line="9" id="l8.935.9"></span>ἡ τοιαύτη διάγνωσις. ἀλλ’ ὅταν ὑγρότητος, ἢ ξηρότητος;
<span class="lb" data-page="8.935" data-line="10" id="l8.935.10"></span>ἀλλ’ οὐδὲ ταῦτα τῆς τῶν σφυγμῶν διαφορᾶς ἐστι τὰ
<span class="lb" data-page="8.935" data-line="11" id="l8.935.11"></span>παθήματα. καὶ γὰρ καὶ χωρὶς τῶν σφυγμῶν ἔνεστιν αὐτὰ διαγινώσκειν
<span class="lb" data-page="8.935" data-line="12" id="l8.935.12"></span>ἐπιβάλλοντα τὴν χεῖρα τῷ σώματι τοῦ νοσοῦντος.
<span class="lb" data-page="8.935" data-line="13" id="l8.935.13"></span>μήτι οὖν τὸ τῆς ἀντιβάσεως εἶδος ἕτερον μὲν ἐν τοῖς σφοδροῖς,
<span class="lb" data-page="8.935" data-line="14" id="l8.935.14"></span>ἕτερον δὲ ἐν τοῖς πλήρεσιν ὀνομάζουσι; τάχα γὰρ καὶ
<span class="lb" data-page="8.935" data-line="15" id="l8.935.15"></span>ὁ Ἀγαθῖνος τοιοῦτόν τι βούλεται. ἀλλ’ εἰ τοῦτο, ἐχρῆν
<span class="lb" data-page="8.935" data-line="16" id="l8.935.16"></span>ἀποσαφῆσαι τοῦτ’ αὐτὸ ἡμῖν, καὶ μὴ Σφιγγὸς προβάλλειν
<span class="lb" data-page="8.935" data-line="17" id="l8.935.17"></span>αἰνίγματα. ἢ βούλονται μὴ μόνον περὶ τῶν πραγμάτων
<span class="lb" data-page="8.935" data-line="18" id="l8.935.18"></span>ἡμᾶς ζητεῖν οὕτω χαλεπῶν ὄντων, ἀλλ’ ἐξ ἐπιμέτρου τί ποτε
<span class="pb" data-page="8.936" id="p8.936"></span>
<span class="lb" data-page="8.936" data-line="1" id="l8.936.1"></span>λέγουσι σκοπεῖν, καὶ πολλαπλάσιόν γε χρόνον εἰς τοῦτ’ ἀναλίσκειν,
<span class="lb" data-page="8.936" data-line="2" id="l8.936.2"></span>ἢ εἰς αὐτῶν τῶν πραγμάτων τὴν εὕρεσιν; ἴδωμεν
<span class="lb" data-page="8.936" data-line="3" id="l8.936.3"></span>οὖν ἤδη καὶ τὴν τοῦ Ἀγαθίνου ῥῆσιν, καὶ ζητήσωμεν εἰ τὸ
<span class="lb" data-page="8.936" data-line="4" id="l8.936.4"></span>τῆς ἀντιβάσεως εἶδος ἕτερον μὲν ἐν τοῖς σφοδροῖς, ἕτερον δὲ
<span class="lb" data-page="8.936" data-line="5" id="l8.936.5"></span>ἐν τοῖς πλήρεσιν εἶναι βούλεται. γράφει οὖν καὶ αὐτὸς ᾧδε·
<span class="lb" data-page="8.936" data-line="6" id="l8.936.6"></span>παρακολουθεῖ γὰρ ἐν ταῖς ἐπισκέψεσι πληρότητος καὶ κενότητος
<span class="lb" data-page="8.936" data-line="7" id="l8.936.7"></span>σφυγμοῦ, τοῦ μὲν πλήρους τεταμένον καὶ ἐξεριστικὸν
<span class="lb" data-page="8.936" data-line="8" id="l8.936.8"></span>δι’ ὅλου τὸ πνεῦμα παριστάντος, τοῦ δὲ κενοῦ διαῤῥέον καὶ
<span class="lb" data-page="8.936" data-line="9" id="l8.936.9"></span>ταῖς ἀντιβάσεσιν ἐναφανιζόμενον, ὡς ῥήξει τινὸς ὑδατίνης
<span class="lb" data-page="8.936" data-line="10" id="l8.936.10"></span>πομφόλυγος ἐοικέναι. τούτῳ μὲν τό γε τοσοῦτον ἤδη χάριν
<span class="lb" data-page="8.936" data-line="11" id="l8.936.11"></span>ἴσμεν, ὅτι τε μὴ Σφιγγὸς αἰνίγματα προβάλλει, καθάπερ
<span class="lb" data-page="8.936" data-line="12" id="l8.936.12"></span>Ἀρχιγένης τε καὶ πολλοὶ τῶν ἄλλων. εἰ μὲν γὰρ ὀρθῶς, ἢ
<span class="lb" data-page="8.936" data-line="13" id="l8.936.13"></span>μὴ λέγει κατὰ σχολὴν ἔνεστι σκοπεῖσθαι. τὸ δ’ οὖν λεγόμενον
<span class="lb" data-page="8.936" data-line="14" id="l8.936.14"></span>αὐτὸ σαφές ἐστιν ἤδη. βούλεται γὰρ τεταμένον καὶ ἐξεριστικὸν
<span class="lb" data-page="8.936" data-line="15" id="l8.936.15"></span>δι’ ὅλου τὸ πνεῦμα κατὰ τοὺς πλήρεις ἐμφαίνεσθαι
<span class="lb" data-page="8.936" data-line="16" id="l8.936.16"></span>σφυγμοὺς, ἄῤῥωστον δὲ καὶ καταπῖπτον ῥᾳδίως καὶ μηδεμίαν
<span class="lb" data-page="8.936" data-line="17" id="l8.936.17"></span>ἔχον ἀντίβασιν ἐν τοῖς κενοῖς. εἴτε δὲ τὸ σύμφυτον
<span class="lb" data-page="8.936" data-line="18" id="l8.936.18"></span>πνεῦμα καὶ ζωτικὸν τὸ διὰ τῶν σωμάτων, ὡς αὐτοὶ βούλονται,
<span class="lb" data-page="8.936" data-line="19" id="l8.936.19"></span>τεταμένον, εἴτε τὸ ἀερῶδές τε καὶ ὑλικὸν τὸ ἐν ﻿
<span class="pb" data-page="8.937" id="p8.937"></span>
<span class="lb" data-page="8.937" data-line="1" id="l8.937.1"></span>ταῖς εὐρυχωρίαις, οὐ πάνυ μὲν ἡ λέξις ἀποσαφεῖ, τῇ δ’ ὅλῃ
<span class="lb" data-page="8.937" data-line="2" id="l8.937.2"></span>τῶν ἀνδρῶν γνώμῃ τεκμήραιτ’ ἄν τις τὸ ζωτικὸν αὐτὸν λέγειν.
<span class="lb" data-page="8.937" data-line="3" id="l8.937.3"></span>ἀλλ’ εἴτε τοῦτο, ἢ ἐκεῖνο, τό γε τοσοῦτον ἐν παρόντι
<span class="lb" data-page="8.937" data-line="4" id="l8.937.4"></span>παρακλητέον αὐτόν τε καὶ τοὺς ἀπ’ αὐτοῦ μηδέπω δόγματα
<span class="lb" data-page="8.937" data-line="5" id="l8.937.5"></span>τοῖς τῆς αἰσθήσεως ἀναμιγνύναι πάθεσιν, ἀλλ’ ὡς ἐμπειρικὸν,
<span class="lb" data-page="8.937" data-line="6" id="l8.937.6"></span>οὐ γὰρ ἀτιμάζει τὴν ἐμπειρίαν, διαλεχθῆναι πρότερον ἡμῖν
<span class="lb" data-page="8.937" data-line="7" id="l8.937.7"></span>ὑπὲρ αὐτῶν τῶν λεγομένων κατὰ τὴν ἁφὴν, εἶτ’ αὖθις, ὅπως
<span class="lb" data-page="8.937" data-line="8" id="l8.937.8"></span>ἐξ αὐτῶν χρὴ διὰ τοῦ λόγου μεταβαίνειν ἐπὶ τὰ δόγματα, διδάξαι.
<span class="lb" data-page="8.937" data-line="9" id="l8.937.9"></span>τίνα τοίνυν τὰ τῆς αἰσθήσεως πάθη κατ’ αὐτὸν, εἰ
<span class="lb" data-page="8.937" data-line="10" id="l8.937.10"></span>μεταθείημεν τὸ τοῦ πνεύματος ὄνομα, καὶ πληγὴν εἴποιμεν;
<span class="lb" data-page="8.937" data-line="11" id="l8.937.11"></span>ἔσται γὰρ ὁ λόγος τοιοῦτος· ὁ πλήρης σφυγμὸς τεταμένην
<span class="lb" data-page="8.937" data-line="12" id="l8.937.12"></span>καὶ ἐξεριστικὴν δι’ ὅλου τὴν πληγὴν παρίστησιν, ὁ δὲ κενὸς
<span class="lb" data-page="8.937" data-line="13" id="l8.937.13"></span>οἷον διαῤῥέουσαν καὶ ταῖς ἀντιβάσεσιν ἐμφανιζομένην, ὡς
<span class="lb" data-page="8.937" data-line="14" id="l8.937.14"></span>ῥήξει τινὸς ὑδατίνης πομφόλυγος ἐοικέναι. τούτων δὲ οὕτω
<span class="lb" data-page="8.937" data-line="15" id="l8.937.15"></span>καλῶς μετειλημμένων, μικρὸν ἐπελίξαντες αὐτοῦ τὸ βιβλίον,
<span class="lb" data-page="8.937" data-line="16" id="l8.937.16"></span>θεασώμεθα τί λέγει περὶ σφοδροῦ καὶ ἀμυδροῦ σφυγμοῦ.
<span class="lb" data-page="8.937" data-line="17" id="l8.937.17"></span>ἔχει δὲ ἡ λέξις οὕτως· διότι μὲν οὖν σφοδρός ἐστιν ὁ
<span class="lb" data-page="8.937" data-line="18" id="l8.937.18"></span>σφυγμὸς βιαίως κρούων τὴν ἁφὴν καὶ κατὰ τὴν πρόσαλσιν
<span class="lb" data-page="8.937" data-line="19" id="l8.937.19"></span>ἰσχυρῶς αὐτὴν ἀνατρέπων, δῆλόν τ’ ἐστὶν αὐτόθι
<span class="pb" data-page="8.938" id="p8.938"></span>
<span class="lb" data-page="8.938" data-line="1" id="l8.938.1"></span><span class="milestone ed2page" data-n="8.159" data-unit="ed2page" id="ed2page.8.159"></span>καὶ συμφωνεῖται τοῖς πλείστοις. εἶτ’ ἐπιφέρων φησί·
<span class="lb" data-page="8.938" data-line="2" id="l8.938.2"></span>τῶν ἐναντίων ἐπινενοημένων δηλονότι περὶ τὸν ἀμυδρὸν σφυγμόν.
<span class="lb" data-page="8.938" data-line="3" id="l8.938.3"></span>ἀμενηνῶς γὰρ καὶ ἐκλύτως πρόσεισι τῇ ἁφῇ. ταῦτ’
<span class="lb" data-page="8.938" data-line="4" id="l8.938.4"></span>ὀρθῶς ὁ Ἀγαθῖνος, ἀλλ’ οὐ μὲν διαφέρει τῶν περὶ τοῦ πλήρους
<span class="lb" data-page="8.938" data-line="5" id="l8.938.5"></span>τε καὶ κενοῦ. τὸ μὲν γὰρ ἐξεριστικὴν δι’ ὅλου τὴν πληγὴν
<span class="lb" data-page="8.938" data-line="6" id="l8.938.6"></span>εἷναι ταὐτόν ἐστι τῷ βιαίως τε κρούειν τὴν ἁφὴν καὶ
<span class="lb" data-page="8.938" data-line="7" id="l8.938.7"></span>ἰσχυρῶς ἀνατρέπειν, εἴρηται δ’ αὐτῶν τὸ μὲν ἐπὶ τοῦ πλήρους,
<span class="lb" data-page="8.938" data-line="8" id="l8.938.8"></span>τὸ δὲ ἐπὶ τοῦ σφοδροῦ. τὸ δ’ αὖ ταῖς ἀντιβάσεσιν
<span class="lb" data-page="8.938" data-line="9" id="l8.938.9"></span>ἀφανίζεσθαι ταὐτόν ἐστι τῷ ἀμενηνῶς καὶ ἐκλύτως ἐναφανίζεσθαι
<span class="lb" data-page="8.938" data-line="10" id="l8.938.10"></span>τῇ ἁφῇ. εἴρηται δὲ τούτων τὸ μὲν πρότερον ἐπὶ
<span class="lb" data-page="8.938" data-line="11" id="l8.938.11"></span>τοῦ κενοῦ, τὸ δὲ δεύτερον ἐπὶ τοῦ ἀμυδροῦ. ἆρ’ οὖν ὁ μὲν
<span class="lb" data-page="8.938" data-line="12" id="l8.938.12"></span>Ἀγαθῖνος οὕτως ἐξηγήσατο τὰ τῆς ἁφῆς πάθη, κατά γε τοὺς
<span class="lb" data-page="8.938" data-line="13" id="l8.938.13"></span>σφοδροὺς σφυγμοὺς καὶ τοὺς ἀμυδροὺς, ὁ δ’ Ἀρχιγένης ἑτέρως,
<span class="lb" data-page="8.938" data-line="14" id="l8.938.14"></span>οὐ μὴν ἀλλὰ κᾀκεῖνος ὡδὶ γράφει· ὥστ’ ἐκ τοῦ καθ’
<span class="lb" data-page="8.938" data-line="15" id="l8.938.15"></span>ἕνα χωρισμοῦ γίνεσθαι καθ’ ἑαυτήν τις οὖσα ἡ σφοδρότης,
<span class="lb" data-page="8.938" data-line="16" id="l8.938.16"></span>ὁ τόνος, ὡς εἶπον, τῆς τῶν ἀρτηριῶν κινήσεως. εἶθ’ ἑξῆς·
<span class="lb" data-page="8.938" data-line="17" id="l8.938.17"></span>φαίνεται δὲ καθ’ ὅλην τὴν διαστολὴν τὸ τελανὸν τῆς ὁρμῆς,
<span class="lb" data-page="8.938" data-line="18" id="l8.938.18"></span>καθ’ ὃ καὶ εἰ προσπιέσαιμεν τοὺς δακτύλους, στερεωτέρα
<span class="pb" data-page="8.939" id="p8.939"></span>
<span class="lb" data-page="8.939" data-line="1" id="l8.939.1"></span>ὑποπίπτει ἡ πληγή. ταῦτα μὲν οὕτω φανερὰ τὰ περὶ τῶν
<span class="lb" data-page="8.939" data-line="2" id="l8.939.2"></span>τῆς ἁφῆς παθῶν, ἐν οἷς οὐχ ἕξομεν ἴδιον πάθος εἰπεῖν τῆς
<span class="lb" data-page="8.939" data-line="3" id="l8.939.3"></span>πληρότητος, εἰ μή τι ἄρα, καθάπερ τινὸς τῶν νῦν ἔλεγον,
<span class="lb" data-page="8.939" data-line="4" id="l8.939.4"></span>ὅταν ἐπὶ πλεῖστον ὁ σφυγμὸς ἐξαιρόμενος ἀντιβατικὸς εἴη.
<span class="lb" data-page="8.939" data-line="5" id="l8.939.5"></span>τοῦτο δὲ δύο ἐστὶν εἴδη σφυγμῶν, οὐχ ἕν. τὸ γὰρ ἐπιπλεῖστον
<span class="lb" data-page="8.939" data-line="6" id="l8.939.6"></span>ἐξαίρεσθαι κατὰ μὲν τὰς τρεῖς διαστάσεις γινόμενον
<span class="lb" data-page="8.939" data-line="7" id="l8.939.7"></span>μέγαν ποειεῖ τὸν σφυγμὸν, κατὰ δὲ μίαν μόνην ἢ μακρὸν,
<span class="lb" data-page="8.939" data-line="8" id="l8.939.8"></span>ἢ πλατὺν, ἢ ὑψηλόν. τὸ δ’ ἀντιβατικὸν εἶναι πάλιν ταὐτόν
<span class="lb" data-page="8.939" data-line="9" id="l8.939.9"></span>ἐστι τῷ σφοδρῷ. εἰ δέ τις τὸν μέγαν ἅμα καὶ σφοδρὸν ἑνὶ
<span class="lb" data-page="8.939" data-line="10" id="l8.939.10"></span>καλεῖν ὀνόματι τῷ τοῦ πλήρους βούλεται, καλείτω. περὶ
<span class="lb" data-page="8.939" data-line="11" id="l8.939.11"></span>γὰρ ὀνόματος οὐ διαφερόμεθα. γιγνωσκέτω δ’ οὐδεμίαν εἰσάγων
<span class="lb" data-page="8.939" data-line="12" id="l8.939.12"></span>ἔξωθεν παρὰ τὰς εἰρημένας διαφορὰς κατὰ νῦν,
<span class="lb" data-page="8.939" data-line="13" id="l8.939.13"></span>δύο δὲ καὶ τρεῖς ἐξ αὐτῶν λαμβάνων ἰδίοις ὀνόμασι προσαγορεύειν
<span class="lb" data-page="8.939" data-line="14" id="l8.939.14"></span>εἰ βούλοιτο, φθόνος οὐδὲ εἷς. ἀλλ’ ἡμῖν οὐ περὶ
<span class="lb" data-page="8.939" data-line="15" id="l8.939.15"></span>ὀνομάτων ἡ ζήτησις, ἀλλὰ περὶ πραγμάτων, ἐν οἷς εἴ τι
<span class="lb" data-page="8.939" data-line="16" id="l8.939.16"></span>πλέον ἔχοι τις λέγειν, ἡδέως μαθησόμεθα. τὸ μὲν γὰρ
<span class="lb" data-page="8.939" data-line="17" id="l8.939.17"></span>ἐπινοεῖσθαί τινα διαφορὰν σφυγμῶν κατὰ τὸ τῆς ἀρτηρίας
<span class="lb" data-page="8.939" data-line="18" id="l8.939.18"></span>ἔγχυμα, καλοῦσι γὰρ οὕτως τὸ περιεχόμενον ὑγρὸν ἐν αὐτῇ,
<span class="lb" data-page="8.939" data-line="19" id="l8.939.19"></span>κᾀγὼ σύμφημι, καὶ δύναμαι νοῆσαι ποτὲ μὲν παχύτερον,
<span class="pb" data-page="8.940" id="p8.940"></span>
<span class="lb" data-page="8.940" data-line="1" id="l8.940.1"></span>ποτὲ δὲ λεπτότερον αὐτό. καὶ αὖθις γλισχρότερον, ἢ ὑδατῶδες,
<span class="lb" data-page="8.940" data-line="2" id="l8.940.2"></span>ἢ πλέον, ἢ ἔλαττον, ἢ ἀερωδέστερον, ἢ ὅπως οὖν
<span class="lb" data-page="8.940" data-line="3" id="l8.940.3"></span>ἄλλως ἔχον. καὶ γὰρ πνεῦμα μόνον ἐν αὐταῖς περιεχόμενον
<span class="lb" data-page="8.940" data-line="4" id="l8.940.4"></span>νοῶ, καὶ τοῦτο ποτὲ μὲν <span class="milestone ed1page" data-n="3.81" data-unit="ed1page" id="ed1page.3.81"></span>καθαρὸν καὶ αἰθερῶδες,
<span class="lb" data-page="8.940" data-line="5" id="l8.940.5"></span>ποτὲ δ’ ἀχλυῶδές τε καὶ ὁμιχλῶδες. ἀλλ’ οὐ τοῦτο νῦν
<span class="lb" data-page="8.940" data-line="6" id="l8.940.6"></span>πρόκειται τῶν ἐνδεχομένων ἔννοιαν λαβεῖν, ἀλλὰ περὶ τῆς
<span class="lb" data-page="8.940" data-line="7" id="l8.940.7"></span>ὑπάρξεως αὐτῶν ζητεῖν. τὸ μὲν γὰρ ἐπινοεῖν τἀναντία δυνατὸν,
<span class="lb" data-page="8.940" data-line="8" id="l8.940.8"></span>τὸ δ’ ὑπάρχειν ἅμα ἀδύνατον. αὐτίκα γέ τοι
<span class="lb" data-page="8.940" data-line="9" id="l8.940.9"></span>καὶ περιέχειν νοοῦμεν τὰς ἀρτηρίας αἷμα, καὶ μὴ περιέχειν.
<span class="lb" data-page="8.940" data-line="10" id="l8.940.10"></span>ἢ οὐκ ἂν ἐζητοῦμεν ὑπὲρ οὗ μηδόλως ἐνενοοῦμεν.
<span class="lb" data-page="8.940" data-line="11" id="l8.940.11"></span>ἀλλ’ οὐ ταύτης ἐστὶν ἐν οἷς ζητοῦμεν τὸ προκείμενον, εἰς
<span class="lb" data-page="8.940" data-line="12" id="l8.940.12"></span>ἔννοιαν ἐλθεῖν αὐτῶν, ἀλλ’ ἀποδεῖξαι τὴν ὕπαρξιν· οὐδεὶς
<span class="lb" data-page="8.940" data-line="13" id="l8.940.13"></span>γάρ ἐστιν, ὃς οὐκ ἂν ἐπινοήσειεν ἐν ταῖς ἀρτηρίαις αἷμα
<span class="lb" data-page="8.940" data-line="14" id="l8.940.14"></span>περιεχόμενον, ἀλλ’ εἰ κατ’ ἀλήθειαν ἐν τῷ κατὰ φύσιν ἔχειν
<span class="lb" data-page="8.940" data-line="15" id="l8.940.15"></span>περιέχεται, ζητοῦμεν. καὶ πολλὰ περὶ αὐτοῦ λέγοντας οἶδα
<span class="lb" data-page="8.940" data-line="16" id="l8.940.16"></span>τοὺς περὶ τὸν Ἀρχιγένην. καίτοι γ’ εἴπερ αἰσθήσει διαγνωστὸν
<span class="lb" data-page="8.940" data-line="17" id="l8.940.17"></span>ἦν, μάτην πολλὰ ληροῦσιν, ἐνὸν εἰπεῖν ἄντικρυς ψεύδεσθαι
<span class="lb" data-page="8.940" data-line="18" id="l8.940.18"></span>τὸν Ἐρασίστρατον, ἃ διὰ τῶν αἰσθήσεων ἐμάθομεν,
<span class="pb" data-page="8.941" id="p8.941"></span>
<span class="lb" data-page="8.941" data-line="1" id="l8.941.1"></span>ταῦτα μεταπείθειν ἡμᾶς λόγῳ πειρώμενον. ἀλλ’ οὐδεὶς ἐτόλμησεν
<span class="lb" data-page="8.941" data-line="2" id="l8.941.2"></span>εἰπεῖν αἰσθάνεσθαι τὴν ἁφὴν τῆς ἐν ταῖς ἀρτηρίαις
<span class="lb" data-page="8.941" data-line="3" id="l8.941.3"></span>ὑγρότητος. <span class="milestone ed2page" data-n="8.160" data-unit="ed2page" id="ed2page.8.160"></span>ὡς ἐβουλόμην ἄν μοι τοῦτο παντὸς μᾶλλον
<span class="lb" data-page="8.941" data-line="4" id="l8.941.4"></span>ὑπάρχειν, ἵνα μὴ πράγματα ἔχοιμι, λόγῳ ζητῶν ἐξευρεῖν
<span class="lb" data-page="8.941" data-line="5" id="l8.941.5"></span>τὸ ἀληθές. τί ποτ’ οὖν ἐστιν ὃ βούλονται λέγειν, οὐ
<span class="lb" data-page="8.941" data-line="6" id="l8.941.6"></span>συνίημι. πλήρης ἐστὶν ὁ σφυγμὸς ὁ τὴν ὑπόπτωσιν τῆς
<span class="lb" data-page="8.941" data-line="7" id="l8.941.7"></span>ἀρτηρίας διασεσαγμένην ἐγχύλως ἐμφαίνων. πότερον, ὡς
<span class="lb" data-page="8.941" data-line="8" id="l8.941.8"></span>αὐτῆς τῆς ἁφῆς τοῦτο γνωρίσαι δυναμένης, ἢ ταύτης μὲν
<span class="lb" data-page="8.941" data-line="9" id="l8.941.9"></span>πασχούσης ὃ δὴ πάσχει, τοῦ πάθους δὲ ἀφορμὴν συλλογισμοῦ
<span class="lb" data-page="8.941" data-line="10" id="l8.941.10"></span>πρὸς ἔνδειξιν τῆς τῶν ἀρτηριῶν διαθέσεως παρασχεῖν
<span class="lb" data-page="8.941" data-line="11" id="l8.941.11"></span>δυναμένου; ἀλλ’ εἰ τοῦτο λέγουσιν, ὡς ἔστιν ἐκ
<span class="lb" data-page="8.941" data-line="12" id="l8.941.12"></span>τῶν κατὰ τὴν ἁφὴν παθῶν συλλογίσασθαί τι περὶ τῶν
<span class="lb" data-page="8.941" data-line="13" id="l8.941.13"></span>κατὰ τὰς ἀρτηρίας διαθέσεων, οὐκ ἀντιλέγω. καὶ γὰρ
<span class="lb" data-page="8.941" data-line="14" id="l8.941.14"></span>Πραξαγόρας αὐτὸ ποιεῖ καὶ Ἡρόφιλος καὶ πάντες ὀλίγου
<span class="lb" data-page="8.941" data-line="15" id="l8.941.15"></span>δεῖν, οἱ μὲν μᾶλλον, οἱ δὲ ἧττον, καὶ οἱ μὲν χεῖρον, οἱ
<span class="lb" data-page="8.941" data-line="16" id="l8.941.16"></span>δὲ βέλτιον. τὸ μέν γε τοῦ Πραξαγόρου καὶ θαυμαστὸν
<span class="lb" data-page="8.941" data-line="17" id="l8.941.17"></span>ἴσως σοι φανεῖται. μηδὲ γὰρ περιέχεσθαι λέγων ἐν ἀρτηρίαις
<span class="lb" data-page="8.941" data-line="18" id="l8.941.18"></span>τοὺς χυμοὺς, ὅμως ἐκ τῶν σφυγμῶν ἰδέας τινὰς
<span class="lb" data-page="8.941" data-line="19" id="l8.941.19"></span>αὐτῶν ἀναλογίζεσθαι πειρᾶται. ἀλλ’ οὐδαμῶς πάθος αἰσθήσεως
<span class="lb" data-page="8.941" data-line="20" id="l8.941.20"></span>ἐπεισάγει κοινόν. αἴνιγμα γὰρ ἂν οὕτως τὸν λόγον ﻿
<span class="pb" data-page="8.942" id="p8.942"></span>
<span class="lb" data-page="8.942" data-line="1" id="l8.942.1"></span>ποιήσειεν, ἵνα τις ἀναγινώσκων, εἶτα μὴ νοῶν, οἴηταί τι
<span class="lb" data-page="8.942" data-line="2" id="l8.942.2"></span>βύθιον ἐγκεκρύφθαι τῷ λόγῳ καὶ θαυμαστὸν, εἶτα κατατρίβηται
<span class="lb" data-page="8.942" data-line="3" id="l8.942.3"></span>δηλαδὴ, ζητῶν μὲν διὰ παντὸς, εὑρίσκων δ’ οὐδέν.
<span class="lb" data-page="8.942" data-line="4" id="l8.942.4"></span>πῶς γὰρ ἂν εὕροι τὸ μηδ’ ὅλως φαινόμενον; ἄνθρωπε
<span class="lb" data-page="8.942" data-line="5" id="l8.942.5"></span>μὴ μόνον, εἰ βούλει, χυμῶν ἰδέας διαγίνωσκε ταῖς τῶν σφυγμῶν
<span class="lb" data-page="8.942" data-line="6" id="l8.942.6"></span>διαφοραῖς, ἀλλὰ καὶ τὰ τῆς ψυχῆς ἤθη, καθάπερ
<span class="lb" data-page="8.942" data-line="7" id="l8.942.7"></span>Ἱπποκράτης ἐπιχειρεῖ. μόνον μοι φύλαττε τὰ τῆς αἰσθήσεως
<span class="lb" data-page="8.942" data-line="8" id="l8.942.8"></span>πάθη, καὶ μήθ’ ἃ μηδ’ ὅλως πάσχει καταψεύδεσθαι
<span class="lb" data-page="8.942" data-line="9" id="l8.942.9"></span>τόλμα μήτ’ ἐξ ἑνὸς παθήματος ἄλλοτ’ ἀλλοῖον σφυγμὸν
<span class="lb" data-page="8.942" data-line="10" id="l8.942.10"></span>γνωρίζειν ἐπαγγέλλου. ἔστι τις σφυγμὸς πολὺ τὸ ἀντιβατικὸν
<span class="lb" data-page="8.942" data-line="11" id="l8.942.11"></span>ἔχων, ὥστ’ εἰ καὶ θλίβοις τὴν ἀρτηρίαν, μὴ κινηθῆναι
<span class="lb" data-page="8.942" data-line="12" id="l8.942.12"></span>πρὸς τῆς χειρός. ἕνα τοῦτον φύλαττε, καλῶν ὅ τι
<span class="lb" data-page="8.942" data-line="13" id="l8.942.13"></span>βούλει. τὸ δὲ νῦν μὲν αὐτὸν σφοδρὸν, νῦν δὲ πλήρη καλεῖν,
<span class="lb" data-page="8.942" data-line="14" id="l8.942.14"></span>αὖθις δὲ ἴσως ἄλλο τι, καὶ τῷ πλήθει τῶν ὀνομάτων
<span class="lb" data-page="8.942" data-line="15" id="l8.942.15"></span>οἴεσθαι πολλὰ ποιεῖν πράγματα, δεινῶς ἄτοπον. ἔχω κᾀγὼ
<span class="lb" data-page="8.942" data-line="16" id="l8.942.16"></span>γνωρίσματα διὰ σφυγμῶν καὶ χυμῶν ἰδέας καὶ παθῶν ψυχῆς,
<span class="lb" data-page="8.942" data-line="17" id="l8.942.17"></span>ἀλλ’ ἀφ’ ὧν εἶπον ἔμπροσθεν αἰσθητῶν παθῶν ἅπαντα
<span class="lb" data-page="8.942" data-line="18" id="l8.942.18"></span>διαγινώσκειν πειρῶμαι, μηδαμοῦ μήτ’ ἀποκεκρημνισμένον
<span class="pb" data-page="8.943" id="p8.943"></span>
<span class="lb" data-page="8.943" data-line="1" id="l8.943.1"></span>σφυγμὸν λέγων, μήτε κοῦφον, μήτε βαρὺν, μήτε ὑγροφανῆ,
<span class="lb" data-page="8.943" data-line="2" id="l8.943.2"></span>μήτε πνευματώδη, μήτε διηγκωνισμένον, μήτε διατενῆ,
<span class="lb" data-page="8.943" data-line="3" id="l8.943.3"></span>μήτε μογυλὸν, ἢ στεγνὸν, ἢ κατανενυγμένον, ἢ περιλελωσμένον,
<span class="lb" data-page="8.943" data-line="4" id="l8.943.4"></span>ἢ ῥοπαλώδη, μήτ’ ἄλλο μηδὲν ὧν οὗτοι λογικαῖς
<span class="lb" data-page="8.943" data-line="5" id="l8.943.5"></span>ἐπινοίαις ἀναπλάττουσιν, οὐκ αἰσθητοῖς πάθεσι διαγινώσκουσιν.
<span class="lb" data-page="8.943" data-line="6" id="l8.943.6"></span>ὥστ’ ἤδη καὶ τὰ τῆς ἀκοῆς μόνης αἰσθητὰ
<span class="lb" data-page="8.943" data-line="7" id="l8.943.7"></span>μεταφέρει ἐπὶ τὴν ἁφήν. οὐδὲν γάρ ἐστιν ἄλλο τὸ τρίζοντας
<span class="lb" data-page="8.943" data-line="8" id="l8.943.8"></span>λέγειν καὶ ψοφοῦντας καὶ βομβοῦντας σφυγμοὺς,
<span class="lb" data-page="8.943" data-line="9" id="l8.943.9"></span>ἢ περὶ τῆς ἁφῆς ὡς ἀκοῆς διαλέγεσθαι. εἶθ’ οὕτως ἀπιστεῖσθαι
<span class="lb" data-page="8.943" data-line="10" id="l8.943.10"></span>ποιοῦσιν δηλαδὴ καὶ αὐτὰ τἀληθῆ. καί τις τῶν
<span class="lb" data-page="8.943" data-line="11" id="l8.943.11"></span>νῦν ἀνὴρ οὐχ ὁ φαυλότατος περιλάλησιν ἔφησεν εἶναι τὴν
<span class="lb" data-page="8.943" data-line="12" id="l8.943.12"></span>τῶν σφυγμῶν θεωρίαν, ὀρθότατα λέγων, τῷ πολλὰς μὲν
<span class="lb" data-page="8.943" data-line="13" id="l8.943.13"></span>φωνὰς φθέγγεσθαι, μηδὲν δὲ χρηστὸν διδάσκειν. ἀλλ’ εἰ μὴ
<span class="lb" data-page="8.943" data-line="14" id="l8.943.14"></span>κᾀν ταῖς διαλέξεσιν, ἐν γοῦν τοῖς συγγράμμασιν ἐχρῆν αἰδεῖσθαι
<span class="lb" data-page="8.943" data-line="15" id="l8.943.15"></span>παθεῖν ὅπερ ὁ Κωμικὸς ἔφη,
</p>
            <div class="l"><span class="lb" data-page="8.943" data-line="16" id="l8.943.16"></span>Λαλεῖν ἄριστος, ἀδυνατώτατος λέγειν.</div>
            <p>
<span class="lb" data-page="8.943" data-line="17" id="l8.943.17"></span>εἶτα γράφεις μοι πλήρη σφυγμὸν, μηδ’ ἄχρι τοσούτου σαφῶς
<span class="lb" data-page="8.943" data-line="18" id="l8.943.18"></span>ἐξειπεῖν δυνάμενος ὃ φαντάζῃ, πότερα τοῦ χιτῶνος τῆς
<span class="pb" data-page="8.944" id="p8.944"></span>
<span class="lb" data-page="8.944" data-line="1" id="l8.944.1"></span>ἀρτηρίας ποιότητα δηλοῖς, ἢ τὸ ποσὸν τῆς ἐγκεχυμένης οὐσίας
<span class="lb" data-page="8.944" data-line="2" id="l8.944.2"></span>αὐταῖς, ἢ τὸ ποιὸν, ἢ τοῦ πνεύματος, ἢ καὶ τῆς
<span class="lb" data-page="8.944" data-line="3" id="l8.944.3"></span>θερμασίας δύναμίν τινα, ἢ ποιότητα. πάντα γὰρ ταῦτα
<span class="lb" data-page="8.944" data-line="4" id="l8.944.4"></span>δοκεῖς μοι λέγειν ἀδιαρθρώτως τε καὶ συγκεχυμένως. ἢ τί
<span class="lb" data-page="8.944" data-line="5" id="l8.944.5"></span>σοι βούλεται πληρότητος οἴνου μνημονεύειν ὡς ἐν παραδείγματι;
<span class="lb" data-page="8.944" data-line="6" id="l8.944.6"></span>τί δ’ ἐν τῷ περὶ πληρότητος λόγῳ ποτὲ μὲν
<span class="lb" data-page="8.944" data-line="7" id="l8.944.7"></span>λέγειν αὐτοῖς ὀνόμασιν οὕτως, <span class="milestone ed2page" data-n="8.161" data-unit="ed2page" id="ed2page.8.161"></span>ὥστε καὶ εἴ τις τὸν
<span class="lb" data-page="8.944" data-line="8" id="l8.944.8"></span>πλήρη μὴ κατ’ οὐσίαν, ἀλλὰ κατὰ δύναμιν θεωρεῖν βούλοιτο.
<span class="lb" data-page="8.944" data-line="9" id="l8.944.9"></span>καὶ μετ’ ὀλίγον· τάχα δὲ τὸ ἐν δυνάμει Καρῶδες
<span class="lb" data-page="8.944" data-line="10" id="l8.944.10"></span>ἐπὶ τῶν τοιούτων τὸν πλήρη σφυγμὸν χαρακτηρίζει, ὀνόματα
<span class="lb" data-page="8.944" data-line="11" id="l8.944.11"></span>ὄντα τῆς δυσκρασίας τοῦ πνεύματος. καὶ ὃν τρόπον
<span class="lb" data-page="8.944" data-line="12" id="l8.944.12"></span>διαγευσάμενοι οἴνου τὸν πλήρη διαγινώσκουσιν οἱ οἰνογεῦσται,
<span class="lb" data-page="8.944" data-line="13" id="l8.944.13"></span>οὕτω καὶ οἱ σφυγμῶν ἔμπειροι τὸν πλήρη κατὰ τὸ
<span class="lb" data-page="8.944" data-line="14" id="l8.944.14"></span>Καρῶδες τῆς δυνάμεως, κᾂν μεσόκενος ᾖ, διαθεωροῦσιν.
<span class="lb" data-page="8.944" data-line="15" id="l8.944.15"></span>ἐν τούτοις μὲν ἐπὶ τὴν δύναμιν ἀναφέρων, τὸν πλήρη σφυγμὸν
<span class="lb" data-page="8.944" data-line="16" id="l8.944.16"></span>δοκεῖ μοι νοεῖν, ἐν αὐτοῖς δὲ τοῖς περὶ τῆς πληρότητος
<span class="lb" data-page="8.944" data-line="17" id="l8.944.17"></span>λόγοις πάνθ’ ὁμοῦ συγχεῖ καὶ ταράττει. μάθοι δ’
<span class="lb" data-page="8.944" data-line="18" id="l8.944.18"></span>ἄν τις ἐξ αὐτῆς τῆς λέξεως ἐχούσης οὕτως· ὃν τρόπον
<span class="lb" data-page="8.944" data-line="19" id="l8.944.19"></span>δὲ καὶ ἐρίων ἡ σύστασις αὐτόθεν ἐστὶ ληπτὴ, καθ’ ἣν
<span class="pb" data-page="8.945" id="p8.945"></span>
<span class="lb" data-page="8.945" data-line="1" id="l8.945.1"></span>κενὰ καὶ πλήρη λέγεται, καὶ οἴνου ποιότης οὐ προστάττουσα,
<span class="lb" data-page="8.945" data-line="2" id="l8.945.2"></span>ἀλλ’ αὐτόθι παρακειμένη τῇ γλώττῃ διαγινώσκεται,
<span class="lb" data-page="8.945" data-line="3" id="l8.945.3"></span>καθ’ ἣν τοὺς πλήρεις καὶ κενοὺς οἴνους διαχωρίζομεν, καὶ
<span class="lb" data-page="8.945" data-line="4" id="l8.945.4"></span>τοῦ σώματος δ’ αὐτοῦ κενοῦ καὶ πλήρους ἀντιλαμβανόμεθα,
<span class="lb" data-page="8.945" data-line="5" id="l8.945.5"></span>ἔν τε τῷ κατὰ φύσιν τι ἔχειν ἄλλο ἔν τε ταῖς
<span class="lb" data-page="8.945" data-line="6" id="l8.945.6"></span>παρὰ φύσιν διαθέσεσιν, καὶ ἐπὶ φλεγμονῆς, οἰδήματος, ἐμφυσήματος,
<span class="lb" data-page="8.945" data-line="7" id="l8.945.7"></span>οὕτω καὶ τὰς ἀγυμνάστους σάρκας τῶν γεγυμνασμένων
<span class="lb" data-page="8.945" data-line="8" id="l8.945.8"></span>διακρίνομεν. ἐν ταύτῃ πάλιν τῇ ῥήσει τὰ μὲν
<span class="lb" data-page="8.945" data-line="9" id="l8.945.9"></span>περὶ τοῦ οἴνου λεγόμενα τῇ κατὰ τὴν δύναμιν πληρότητι
<span class="lb" data-page="8.945" data-line="10" id="l8.945.10"></span>δόξειεν ἂν ὁμολογεῖν, τὰ δὲ περὶ φλεγμονῆς καὶ οἰδήματος
<span class="lb" data-page="8.945" data-line="11" id="l8.945.11"></span>τῇ κατὰ τὸ σῶμα τῆς ἀρτηρίας αὐτό· τὸ δὲ τῶν ἐρίων
<span class="lb" data-page="8.945" data-line="12" id="l8.945.12"></span>παράδειγμα ἐγὼ μὲν οὐδ’ ἐννοῶ τὴν ἀρχήν. οὐδὲ γὰρ
<span class="lb" data-page="8.945" data-line="13" id="l8.945.13"></span>ἤκουσά τινος λέγοντος πλῆρες καὶ κενὸν ἔριον, ἵν’ ἔρωμαι
<span class="lb" data-page="8.945" data-line="14" id="l8.945.14"></span>πῶς λέγει. καίτοι τὰ περὶ φλεγμονῆς καὶ οἰδήματος οὐδ’
<span class="lb" data-page="8.945" data-line="15" id="l8.945.15"></span>αὐτὰ πρός τινος ἤκουσα λεγόμενα, πλὴν Ἀρχιγένους. ἀλλ’
<span class="lb" data-page="8.945" data-line="16" id="l8.945.16"></span>ἐν τούτοις ἐπινοῆσαι δύναμαι, τί βούλεται δηλοῦν αὐτὸ τὸ
<span class="lb" data-page="8.945" data-line="17" id="l8.945.17"></span>πλῆρες ὄνομα. τὸ γὰρ ἐναντίον τῷ χαύνῳ πλῆρες καλεῖται.
<span class="lb" data-page="8.945" data-line="18" id="l8.945.18"></span>κενὰ δέ τινα καὶ πλήρη σώματα καὶ τὰ τῶν ἀνδραποδοκαπήλων
<span class="pb" data-page="8.946" id="p8.946"></span>
<span class="lb" data-page="8.946" data-line="1" id="l8.946.1"></span>καὶ τῶν παιδοτριβῶν ἤκουσα λεγόντων, ἀλλ’
<span class="lb" data-page="8.946" data-line="2" id="l8.946.2"></span>οὐκ ἀνάλογον οἰδήμασι καὶ φλεγμοναῖς, ἀλλ’ ὥσπερ καὶ κυριώτατα
<span class="lb" data-page="8.946" data-line="3" id="l8.946.3"></span>καὶ συνηθέστατα λέγεται, παραπλησίως τοῖς ἀγγείοις
<span class="lb" data-page="8.946" data-line="4" id="l8.946.4"></span>τοῖς πλήρεσί τε καὶ κενοῖς ὠνόμαζον, καὶ ἀπολαμβάνοντές
<span class="lb" data-page="8.946" data-line="5" id="l8.946.5"></span>γε τοῦ δέρματος ἐπεσπῶντο, διαγινώσκοντες, εἰ χαλαρὸν,
<span class="lb" data-page="8.946" data-line="6" id="l8.946.6"></span>ἢ ἐσφιγμένον εἴη, καὶ οὕτως ἐκ μὲν τοῦ χαλαροῦ
<span class="lb" data-page="8.946" data-line="7" id="l8.946.7"></span>τὸ κενὸν, ἐκ δὲ τοῦ περιτεταμένου τὸ πλῆρες ἐτεκμήραντο.
<span class="lb" data-page="8.946" data-line="8" id="l8.946.8"></span>καὶ πολλάκις γε τὸν ἰσχνότερον τοῦ ἁδροτέρου <span class="milestone ed1page" data-n="3.82" data-unit="ed1page" id="ed1page.3.82"></span>πληρέστερον
<span class="lb" data-page="8.946" data-line="9" id="l8.946.9"></span>ἐκάλουν ἀπὸ τῆς τοιαύτης διαγνώσεως. ταῦτα
<span class="lb" data-page="8.946" data-line="10" id="l8.946.10"></span>ἀναγκαζόμεθα ληρεῖν διὰ τὸ τοὺς πρώτους τὰ μηδὲν πρὸς
<span class="lb" data-page="8.946" data-line="11" id="l8.946.11"></span>ἔπος ληρήσαντας. ὥσπερ γὰρ ὀνομάτων ἐξήγησιν γράφων
<span class="lb" data-page="8.946" data-line="12" id="l8.946.12"></span>ὁ Ἀρχιγένης, οὐ πράγματα διδάσκειν ἐπιχειρῶν, συνεφόρησεν
<span class="lb" data-page="8.946" data-line="13" id="l8.946.13"></span>εἰς ταὐτὸ πολλὰ παραδείγματά τε καὶ ὀνόματα, μήτε
<span class="lb" data-page="8.946" data-line="14" id="l8.946.14"></span>πάντα καθ’ ἑνὸς πράγματος ἁρμόττειν δυνάμενα μήτε συνήθως
<span class="lb" data-page="8.946" data-line="15" id="l8.946.15"></span>τοῖς Ἕλλησιν ὠνομασμένα· παρά τισι γὰρ Ἑλλήνων
<span class="lb" data-page="8.946" data-line="16" id="l8.946.16"></span>ἢ οἶνον, ἢ ἔρια πλήρη καὶ κενὰ δυνατὸν εὑρεῖν γεγραμμένα.
<span class="lb" data-page="8.946" data-line="17" id="l8.946.17"></span>δεῖ τοίνυν ἡμᾶς ἐπί τε τοὺς τῶν οἴνων καπήλους
<span class="lb" data-page="8.946" data-line="18" id="l8.946.18"></span>καὶ τὰς γυναῖκας ἰέναι, καὶ πυνθάνεσθαι, τί βούλονται δηλοῦν,
<span class="lb" data-page="8.946" data-line="19" id="l8.946.19"></span>καὶ ποῦ τοῦτο χρήσιμον. ἐνῆν γὰρ, εἴπερ ὅλως ἐπεθύμει
<span class="lb" data-page="8.946" data-line="20" id="l8.946.20"></span>χρήσασθαι τῷ τοῦ πλήρους ὀνόματι, μηνύσαντα τὸ ﻿
<span class="pb" data-page="8.947" id="p8.947"></span>
<span class="lb" data-page="8.947" data-line="1" id="l8.947.1"></span>πρᾶγμα σαφῶς καθ’ οὗ τοὔνομα ἐπέφερε, μηδὲν ἔτι παραδειγμάτων
<span class="lb" data-page="8.947" data-line="2" id="l8.947.2"></span>δεηθῆναι. ἀλλὰ περὶ τῆς κατὰ τοὔνομα χρήσεως
<span class="lb" data-page="8.947" data-line="3" id="l8.947.3"></span>κᾀν τῷ τρίτῳ τῆς περὶ τῶν σφυγμῶν διαφορᾶς αὐτάρκως
<span class="lb" data-page="8.947" data-line="4" id="l8.947.4"></span>εἴρηται, καὶ νῦν ἐμνήσθημεν αὐτοῦ χάριν τοῦ δεῖξαι τὸ τεταραγμένον
<span class="lb" data-page="8.947" data-line="5" id="l8.947.5"></span>ἐν τῇ διδασκαλίᾳ τοῦ Ἀρχιγένους. οὐ γὰρ ἐχρῆν
<span class="lb" data-page="8.947" data-line="6" id="l8.947.6"></span>περιπλέκειν μακρὰ καὶ λαβεῖν ἀπέραντα, δι’ ὀλίγων ἐπῶν
<span class="lb" data-page="8.947" data-line="7" id="l8.947.7"></span>δυναμένης τῆς διδασκαλίας ῥᾳδίως προϊέναι τόνδε τὸν τρόπον.
<span class="lb" data-page="8.947" data-line="8" id="l8.947.8"></span>εἰρήσεται γὰρ ὑφ’ ἡμῶν διὰ βραχέων σαφῶς, ἃ διὰ πολλῶν
<span class="lb" data-page="8.947" data-line="9" id="l8.947.9"></span>ἐκεῖνος ἀσαφῶς ἔγραφεν.
</p>
          </article>

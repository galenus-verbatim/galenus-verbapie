<article xmlns="http://www.w3.org/1999/xhtml" id="urn:cts:greekLit:tlg0057.tlg060.1st1K-grc1:4.3">
<span class="pb page1" data-page="8.947" id="p8.947"></span>
<span class="milestone ed1page page1" data-n="3.82" data-unit="ed1page" id="ed1page.3.82"></span>
<span class="milestone ed2page page1" data-n="8.161" data-unit="ed2page" id="ed2page.8.161"></span>
            <p>
<span class="lb" data-page="8.947" data-line="10" id="l8.947.10"></span><span class="milestone ed2page" data-n="8.162" data-unit="ed2page" id="ed2page.8.162"></span>Ἔστι τι γένος σφυγμῶν αὐτὸ τὸ
<span class="lb" data-page="8.947" data-line="11" id="l8.947.11"></span>σῶμα τῆς ἀρτηρίας, ὡς ἔχει συστάσεως, ἐνδεικνύμενον· ἕτερον
<span class="lb" data-page="8.947" data-line="12" id="l8.947.12"></span>δὲ τῆς ἐν αὐτῇ περιεχομένης οὐσίας ποιότητα· καὶ τρίτον
<span class="lb" data-page="8.947" data-line="13" id="l8.947.13"></span>τοῦ συμφύτου πνεύματος αὐτῆς τὴν δύναμιν γνωρίζον. ὄνομα
<span class="lb" data-page="8.947" data-line="14" id="l8.947.14"></span>δὲ τοῖς τρισὶ τούτοις γένεσι πληρότης. ταῦτα γράψας,
<span class="lb" data-page="8.947" data-line="15" id="l8.947.15"></span>καὶ σαφῶς ἂν ἔγραψε καὶ ταχέως καὶ οὐκ ἂν νῦν ἡμᾶς ἐπέτριβε,
<span class="lb" data-page="8.947" data-line="16" id="l8.947.16"></span>ζητοῦντας πρότερον μὲν, τί λέγει, δεύτερον δὲ, εἰ
<span class="lb" data-page="8.947" data-line="17" id="l8.947.17"></span>κακῶς λέγει, ἀλλ’ ἄντικρυς ἂν ὃ λέγει γνόντες ἐπὶ τὸ
<span class="lb" data-page="8.947" data-line="18" id="l8.947.18"></span>ζητεῖν εἰ κακῶς λέγει μεταβαίνομεν, ᾧδέ πως πάλιν καὶ
<span class="pb" data-page="8.948" id="p8.948"></span>
<span class="lb" data-page="8.948" data-line="1" id="l8.948.1"></span>αὐτοὶ τὸν λόγον ποιούμενοι. τούτων τῶν τριῶν γενῶν, ὦ
<span class="lb" data-page="8.948" data-line="2" id="l8.948.2"></span>Ἀρχίγενες, τὸ μὲν πρῶτον ἔστι τε καὶ διαγινώσκεται τὸ
<span class="lb" data-page="8.948" data-line="3" id="l8.948.3"></span>κατὰ τὴν σύστασιν τῆς ἀρτηρίας, οὐ μὴν πληρότης γε πρὸς
<span class="lb" data-page="8.948" data-line="4" id="l8.948.4"></span>τῶν Ἑλλήνων ὀνομάζεται, καθάπερ ἐδείξαμεν ἐν τῷ τρίτῳ
<span class="lb" data-page="8.948" data-line="5" id="l8.948.5"></span>περὶ τῆς τῶν σφυγμῶν διαφορᾶς. ἐν ἐκείνοις γὰρ περὶ
<span class="lb" data-page="8.948" data-line="6" id="l8.948.6"></span>ὀνομάτων ἦν ἡμῖν ὁ λόγος, ἐνταυθοῖ δὲ, οὐ γὰρ ἔτι περὶ
<span class="lb" data-page="8.948" data-line="7" id="l8.948.7"></span>ὀνομάτων, ἀλλὰ περὶ διαγνώσεως αὐτῶν τῶν σφυγμῶν
<span class="lb" data-page="8.948" data-line="8" id="l8.948.8"></span>σκοπούμεθα, σὺ μὲν ὡς ἐθέλεις αὐτὸ κάλει, συγχωρήσεις
<span class="lb" data-page="8.948" data-line="9" id="l8.948.9"></span>δ’ ἡμῖν τοῖς τῶν Ἑλλήνων ὀνόμασι χρῆσθαι, σκληρόν τέ
<span class="lb" data-page="8.948" data-line="10" id="l8.948.10"></span>τινα σφυγμὸν ὀνομάζουσι καὶ μαλακὸν ἕτερον ἐναντίον
<span class="lb" data-page="8.948" data-line="11" id="l8.948.11"></span>αὐτῷ, καί τινα τρίτον ἀμφοῖν μεταξὺ τὸν σύμμετρόν τε καὶ
<span class="lb" data-page="8.948" data-line="12" id="l8.948.12"></span>κατὰ φύσιν ἐν τῇ συστάσει τοῦ τῆς ἀρτηρίας σώματος. τοῦτον
<span class="lb" data-page="8.948" data-line="13" id="l8.948.13"></span>οὖν ὃν σὺ μὲν πλήρη καλεῖς, ἐγὼ δὲ σκληρὸν, τίσιν
<span class="lb" data-page="8.948" data-line="14" id="l8.948.14"></span>αἰσθητοῖς παθήμασι τῆς ἁφῆς γνωριοῦμεν; ὅτι μὲν γὰρ
<span class="lb" data-page="8.948" data-line="15" id="l8.948.15"></span>ἀναγκαῖόν ἐστιν ἤτοι πεπιλημένον εἶναι τὸ σῶμα τῆς ἀρτηρίας,
<span class="lb" data-page="8.948" data-line="16" id="l8.948.16"></span>ἢ χαῦνον, οὐδεὶς ἀμφισβητεῖ. ἀλλ’ οὐ τοῦτο νῦν ἐστι
<span class="lb" data-page="8.948" data-line="17" id="l8.948.17"></span>τὸ προκείμενον, ἀλλὰ πῶς αὐτὸ διαγνωσόμεθα. τοῦτ’ οὖν
<span class="lb" data-page="8.948" data-line="18" id="l8.948.18"></span>ἡμᾶς δίδαξον σαφῶς, μὴ περιπλέκων. ἀλλ’ οὐ ποιεῖς, οὐ
<span class="lb" data-page="8.948" data-line="19" id="l8.948.19"></span>μὴν ἡμεῖς γέ σοι μεμφόμεθα τούτου χάριν, οὐδ’ ὅτι σαφῶς
<span class="pb" data-page="8.949" id="p8.949"></span>
<span class="lb" data-page="8.949" data-line="1" id="l8.949.1"></span>ἐξηγησάμεθα τὸ πάθημα τῆς ἁφῆς, ἕτερον μὲν ἐπὶ τοῖς σφοδροῖς,
<span class="lb" data-page="8.949" data-line="2" id="l8.949.2"></span>ἕτερον δὲ ἐπὶ τούτοις τοῖς σφυγμοῖς γιγνόμενον, ἀγαλλόμεθα.
<span class="lb" data-page="8.949" data-line="3" id="l8.949.3"></span>δι’ ὑμᾶς γὰρ τοὺς πρεσβυτέρους, τοὺς περὶ τούτων
<span class="lb" data-page="8.949" data-line="4" id="l8.949.4"></span>ἐπιμελῶς ζητήσαντας, ἐξεύρηταί τι καὶ πρὸς ἡμῶν χρηστὸν,
<span class="lb" data-page="8.949" data-line="5" id="l8.949.5"></span>οὐκ ἂν ἄλλως εὑρεθὲν, εἰ μὴ πρὸς ὑμῶν τῶν προπονησάντων
<span class="lb" data-page="8.949" data-line="6" id="l8.949.6"></span>ἐν αὐτοῖς καὶ προκαμόντων ἐγυμνάσθημεν. τοῦτο μὲν
<span class="lb" data-page="8.949" data-line="7" id="l8.949.7"></span>δὴ καταλελείφθω τῷ θλιπτικῷ τῆς ἁφῆς παθήματι, διαγινωσκόμενόν
<span class="lb" data-page="8.949" data-line="8" id="l8.949.8"></span>τε καὶ διακρινόμενον τοῦ σφοδροῦ. τὸ γὰρ ἀνατρεπτικόν
<span class="lb" data-page="8.949" data-line="9" id="l8.949.9"></span>τε καὶ ἀντιβατικὸν ἀπεδώκαμεν ἐκείνῳ. ζητήσωμεν
<span class="lb" data-page="8.949" data-line="10" id="l8.949.10"></span>δ’ ἑξῆς ἐκείνῳ τὰ λοιπὰ δύο γένη τῆς πληρότητος, καὶ πρότερόν
<span class="lb" data-page="8.949" data-line="11" id="l8.949.11"></span>γε τὸ κατ’ αὐτὸ τὸ πνεῦμα νοούμενον, ὥς φατε, τί
<span class="lb" data-page="8.949" data-line="12" id="l8.949.12"></span>δή ποτ’ ἐστὶν, οὐδ’ αὐτὸ μὲν οἷόν τε ἐννοῆσαι, καθάπερ καὶ
<span class="lb" data-page="8.949" data-line="13" id="l8.949.13"></span>τοῦτο ἐν τῷ τρίτῳ περὶ τῆς τῶν σφυγμῶν διαφορᾶς ἐδείξαμεν.
<span class="lb" data-page="8.949" data-line="14" id="l8.949.14"></span>ἀλλ’ ἐπειδὴ νῦν συντέμνειν βούλομαι τὸν λόγον ἐν ἐκείνοις
<span class="lb" data-page="8.949" data-line="15" id="l8.949.15"></span>διὰ μακροτέρων εἰρημένον, ἤτοι τὸ τῆς θερμασίας πυρῶδες,
<span class="lb" data-page="8.949" data-line="16" id="l8.949.16"></span>ἢ τὸν τόνον αὐτοῦ λέγετε. ταῦτα γὰρ ἐκ τῶν ῥήσεων
<span class="lb" data-page="8.949" data-line="17" id="l8.949.17"></span>ὑμῶν ὥσπερ Λοξίου χρησμῶν ἐξευρεῖν ἠδυνήθημεν. νῦν οὖν
<span class="lb" data-page="8.949" data-line="18" id="l8.949.18"></span>ἤδη καιρὸς διδάσκειν αὐτῶν τὰ γνωρίσματα. τοῦ μὲν δὴ
<span class="lb" data-page="8.949" data-line="19" id="l8.949.19"></span>τόνου μεμαθήκαμέν τε καὶ χάριν ἴσμεν· ἀντιβαίνει μὲν γὰρ
<span class="pb" data-page="8.950" id="p8.950"></span>
<span class="lb" data-page="8.950" data-line="1" id="l8.950.1"></span>θλιβόντων, ὥς φατε, καὶ ἀνατρέπει τὴν ἁφήν· τοῦ δὲ τῆς
<span class="lb" data-page="8.950" data-line="2" id="l8.950.2"></span>θερμασίας, τοῦ πυρώδους τούτου, μόνου δεόμεθα μαθεῖν,
<span class="lb" data-page="8.950" data-line="3" id="l8.950.3"></span>ἔστ’ ἄν γε τὴν ἁφὴν αἰσθανομένην ἔχωμεν. οὐ γὰρ ἀγνοήσομεν,
<span class="lb" data-page="8.950" data-line="4" id="l8.950.4"></span>οἶμαι, ψαύσαντες, οὐδεμίαν ἐν θερμότητι διαφοράν.
<span class="lb" data-page="8.950" data-line="5" id="l8.950.5"></span>ἐκεῖνο δὲ θαυμάζομεν ἡμῶν, εἰ τὰ τοιαῦτα ἐν ταῖς τῶν σφυγμῶν
<span class="lb" data-page="8.950" data-line="6" id="l8.950.6"></span>διαφοραῖς, ἀλλ’ οὐκ ἐν ταῖς τῶν πυρετῶν καταριθμεῖσθε.
<span class="lb" data-page="8.950" data-line="7" id="l8.950.7"></span>ἀλλ’ ἔα, τό γε νῦν περὶ τούτου μηδὲν διαφερώμεθα,
<span class="lb" data-page="8.950" data-line="8" id="l8.950.8"></span><span class="milestone ed2page" data-n="8.163" data-unit="ed2page" id="ed2page.8.163"></span>τοῦ δὲ λοιποῦ γένους τῆς πληρότητος ἐπισκεψώμεθα
<span class="lb" data-page="8.950" data-line="9" id="l8.950.9"></span>τὴν διάγνωσιν. οὐδὲ γὰρ ἐν τούτῳ διὰ τῆς ἁφῆς
<span class="lb" data-page="8.950" data-line="10" id="l8.950.10"></span>οὐδὲν ἔχω συμβαλεῖν, οὔτ’ εἰ πνεῦμα μόνον ἐν ταῖς ἀρτηρίαις
<span class="lb" data-page="8.950" data-line="11" id="l8.950.11"></span>οὔτ’ εἰ καὶ χυμοὶ περιέχονταί τινες. ἀλλ’ οὐδὲ δύνασθε, ὡς
<span class="lb" data-page="8.950" data-line="12" id="l8.950.12"></span>καὶ πρόσθεν ἔφην, ἐπειδὰν πρὸς Ἐρασίστρατον, ἢ Πραξαγόραν
<span class="lb" data-page="8.950" data-line="13" id="l8.950.13"></span>ἀντιλέγητε περὶ τοῦ τὰς ἀρτηρίας αἷμα περιέχειν, τὴν
<span class="lb" data-page="8.950" data-line="14" id="l8.950.14"></span>αἴσθησιν ἐπικαλεῖσθαι μάρτυρα, πάντως ἂν αὐτὸ ποιήσοντες,
<span class="lb" data-page="8.950" data-line="15" id="l8.950.15"></span>εἴπερ ἐναργὲς ἦν. ἀλλ’ οὐδ’ αὐτῶν ἐκείνων οὐδεὶς ἐπὶ
<span class="lb" data-page="8.950" data-line="16" id="l8.950.16"></span>τὴν αἴσθησιν μάρτυρα κατέφυγεν, ὡς εἶεν αἱ ἀρτηρίαι χυμῶν
<span class="lb" data-page="8.950" data-line="17" id="l8.950.17"></span>μὲν καθαραὶ, πνεύματος δ’ ὄργανα μόνου δεόντως. ἁφὴ γὰρ
<span class="lb" data-page="8.950" data-line="18" id="l8.950.18"></span>οὔτ’ εἰ πνεῦμα περιέχεται μόνον ὑπὸ τῶν ἀρτηριῶν οὔτ’ εἰ
<span class="pb" data-page="8.951" id="p8.951"></span>
<span class="lb" data-page="8.951" data-line="1" id="l8.951.1"></span>καὶ χυμοί τινες ἐνδείξασθαι δύναται. καταλιπόντες οὖν ἤδη
<span class="lb" data-page="8.951" data-line="2" id="l8.951.2"></span>τὴν ματαίαν αὐτῶν φλυαρίαν αὐτοὶ κατὰ μόνας εἴπωμεν,
<span class="lb" data-page="8.951" data-line="3" id="l8.951.3"></span>ὡς οὐκ ἔστιν ἅμα οὐδὲν τῶν αἰσθήσεων διαγνῶναι τὸ περιεχόμενον
<span class="lb" data-page="8.951" data-line="4" id="l8.951.4"></span>ἐν ταῖς ἀρτηρίαις αἷμα πόσον, εἶθ’ ὁποῖόν τί ἐστι.
<span class="lb" data-page="8.951" data-line="5" id="l8.951.5"></span>πρῶτον μὲν γὰρ ἀναμνήσομεν ἡμᾶς αὐτοὺς, ὡς οὐδὲ κατὰ
<span class="lb" data-page="8.951" data-line="6" id="l8.951.6"></span>τοὺς ὑδέρους ὑγρὸν, ἢ πνεῦμα περιεχόμενον ἐν τοῖς κατὰ
<span class="lb" data-page="8.951" data-line="7" id="l8.951.7"></span>γαστέρα χωρίοις ἁφῇ διαγνῶναι δυνάμεθα, μὴ βοθρουμένου
<span class="lb" data-page="8.951" data-line="8" id="l8.951.8"></span>γε πιεζόντων τοῦ δέρματος. ὥσπερ οὖν οὐδὲ φαίνεται βοθρούμενον
<span class="lb" data-page="8.951" data-line="9" id="l8.951.9"></span>πολλάκις ἔν τε τοῖς ἀσκίταις τοῖς ἀκριβέσι καὶ
<span class="lb" data-page="8.951" data-line="10" id="l8.951.10"></span>τοῖς τυμπανίταις καλουμένοις ὑδέροις, ἀλλ’ ἀναγκαζόμεθα
<span class="lb" data-page="8.951" data-line="11" id="l8.951.11"></span>πρὸς τὴν ἀκριβῆ διάγνωσιν πρῶτον μὲν κρούειν τὸ ἐπιγάστριον,
<span class="lb" data-page="8.951" data-line="12" id="l8.951.12"></span>ἵνα γνῶμεν εἰ οἷον τύμπανον ἐπηχεῖ, δεύτερον δὲ
<span class="lb" data-page="8.951" data-line="13" id="l8.951.13"></span>καὶ μετασχηματίζειν καὶ μεταβάλλειν ἐπὶ τὰς πλευρὰς τὸν
<span class="lb" data-page="8.951" data-line="14" id="l8.951.14"></span>ἄνθρωπον, ὑπὲρ τοῦ κλύδωνος αἰσθέσθαι τινός. καὶ ἡμῖν
<span class="lb" data-page="8.951" data-line="15" id="l8.951.15"></span>ὁ μὲν τυμπανώδης ψόφος πνεύματος σημεῖόν ἐστιν, ὁ δὲ
<span class="lb" data-page="8.951" data-line="16" id="l8.951.16"></span>κλύδων ὑγρότητος, τῇ δ’ ἁφῇ μόνῃ κατὰ τὴν ἐπιβολὴν τὸ
<span class="lb" data-page="8.951" data-line="17" id="l8.951.17"></span>τεταμένον ἐπιγάστριον οὐκ ἔστι διαγνῶναι, πότερον ἐξ ἀέρος,
<span class="lb" data-page="8.951" data-line="18" id="l8.951.18"></span>ἢ ὕδατος τοῦτο πέπονθε. καίτοι συντέτηκεν ἐπὶ τούτων τό
<span class="lb" data-page="8.951" data-line="19" id="l8.951.19"></span>τε δέρμα καὶ πᾶν εἴ τι σαρκῶδες ἐπὶ τῷ περιτοναίῳ καὶ ﻿
<span class="pb" data-page="8.952" id="p8.952"></span>
<span class="lb" data-page="8.952" data-line="1" id="l8.952.1"></span>πολύδερμον ἦν, διά τε τὴν λεπτότητα τῶν περικειμένων
<span class="lb" data-page="8.952" data-line="2" id="l8.952.2"></span>καὶ τὸ πλῆθος περιεχομένης οὐσίας τεκμαίρεσθαι, διά τε
<span class="lb" data-page="8.952" data-line="3" id="l8.952.3"></span>ἁφῆς, εἴθ’ ὑγρὸν εἴτε πνεῦμα τὸ περιεχόμενόν ἐστιν, ἀλλ’
<span class="lb" data-page="8.952" data-line="4" id="l8.952.4"></span>ὅμως οὐδ’ ἐπὶ τούτων ἀσφαλὲς ἁφῇ μόνῃ πιστεύειν.
<span class="lb" data-page="8.952" data-line="5" id="l8.952.5"></span>πῶς οὖν ἐπὶ τῆς ἀρτηρίας, οὕτω μὲν παχὺν ἐχούσης χιτῶνα,
<span class="lb" data-page="8.952" data-line="6" id="l8.952.6"></span>ὡς ἑξαπλάσιον εἶναι τοῦ περιτοναίου, δέρματος δ’
<span class="lb" data-page="8.952" data-line="7" id="l8.952.7"></span>ἱκανῶς παχέος ἐπικειμένου πολλάκις, οὐ γὰρ δὴ πάντας γε
<span class="lb" data-page="8.952" data-line="8" id="l8.952.8"></span>τοὺς νοσοῦντας φθινώδεις ἐπισκοπούμεθα, καὶ <span class="milestone ed1page" data-n="3.83" data-unit="ed1page" id="ed1page.3.83"></span>τρίτου
<span class="lb" data-page="8.952" data-line="9" id="l8.952.9"></span>προσιόντος τοῦ τῆς κινήσεως, οὐ μικρὰν οὐδ’ αὐτοῦ δύναμιν
<span class="lb" data-page="8.952" data-line="10" id="l8.952.10"></span>εἰς τὸ συγχέειν μὲν τὴν διάγνωσιν ἔχοντος, εἰσόμεθά τι
<span class="lb" data-page="8.952" data-line="11" id="l8.952.11"></span>διὰ τῆς ἁφῆς ἀκριβές; καίτοι πρὸς τὸ συγχυθῆναι περὶ τὸ
<span class="lb" data-page="8.952" data-line="12" id="l8.952.12"></span>ὑποκείμενον ἤρκει τὸ διὰ παντὸς ἐν κινήσει τὴν ἀρτηρίαν
<span class="lb" data-page="8.952" data-line="13" id="l8.952.13"></span>εἶναι. πόθεν οὖν γνῶναι δυνατὸν ἢ ποσότητα τοῦ περιεχομένου
<span class="lb" data-page="8.952" data-line="14" id="l8.952.14"></span>χυμοῦ κατὰ τὰς ἀρτηρίας, ἢ ποιότητα; τῷ μὲν
<span class="lb" data-page="8.952" data-line="15" id="l8.952.15"></span>γὰρ μεγέθει τοῦ σφυγμοῦ τὸ πλῆθος τῆς περιεχομένης
<span class="lb" data-page="8.952" data-line="16" id="l8.952.16"></span>οὐσίας γνωρίζομεν, ἀλλ’ οὐ πάντως ὑγρὸν εἶναι χυμὸν
<span class="lb" data-page="8.952" data-line="17" id="l8.952.17"></span>αὐτὴν ἐντεῦθεν διαγινώσκομεν, τῇ δὲ σκληρότητι τὴν
<span class="lb" data-page="8.952" data-line="18" id="l8.952.18"></span>σύστασιν τοῦ τῆς ἀρτηρίας σώματος. τὸ δ’ ἀντιβατικὸν
<span class="pb" data-page="8.953" id="p8.953"></span>
<span class="lb" data-page="8.953" data-line="1" id="l8.953.1"></span>πληγῆς, οὐ πάχους οὐσίας σημεῖον, ἀλλὰ τῆς ῥώμης τοῦ
<span class="lb" data-page="8.953" data-line="2" id="l8.953.2"></span>ζωτικοῦ τόνου. καὶ γὰρ ἂν καὶ γελοῖον εἴη, παχεῖαν
<span class="lb" data-page="8.953" data-line="3" id="l8.953.3"></span>οὕτως ἐν ταῖς κοιλότησι τῶν ἀρτηριῶν ὑπολαμβάνειν ὑγρότητα
<span class="lb" data-page="8.953" data-line="4" id="l8.953.4"></span>περιέχεσθαί ποτε, ὡς θλιβόντων ἀντιβαίνειν. εἰ γὰρ
<span class="lb" data-page="8.953" data-line="5" id="l8.953.5"></span>καὶ βόρβορος εἴη, ῥᾳδίως εἴξει θλιβόντων, εἰ μή τι λίθους
<span class="lb" data-page="8.953" data-line="6" id="l8.953.6"></span>τε καὶ ψάμμον ἐν ταῖς ἀρτηρίαις περιέχεσθαι νομίζουσιν.
<span class="lb" data-page="8.953" data-line="7" id="l8.953.7"></span>οὕτω γὰρ μόνως τὸ πάχος τῆς οὐσίας ἀντιβήσεται θλίβουσιν,
<span class="lb" data-page="8.953" data-line="8" id="l8.953.8"></span>ἄλλως δὲ οὐδαμῶς. ἐβουλόμην δ’ ἂν ἀσκὸν πληρώσας
<span class="lb" data-page="8.953" data-line="9" id="l8.953.9"></span>ὑγρᾶς οὐσίας τοῖς οὕτως ἀκριβοῦν ἐπαγγελλομένοις τὴν
<span class="lb" data-page="8.953" data-line="10" id="l8.953.10"></span>ἁφὴν, ὡς τὴν ἀλήθειαν αὐτὴν ὑπερφθέγγεσθαι παρασχεῖν,
<span class="lb" data-page="8.953" data-line="11" id="l8.953.11"></span>εἰς διάγνωσιν ὁποία τίς ἐστιν ἡ περιεχομένη κατ’ αὐτὸν
<span class="lb" data-page="8.953" data-line="12" id="l8.953.12"></span>οὐσία. <span class="milestone ed2page" data-n="8.164" data-unit="ed2page" id="ed2page.8.164"></span>μόνον γὰρ οὐκ ἂν διακρίναιεν ὕδωρ λεπτὸν
<span class="lb" data-page="8.953" data-line="13" id="l8.953.13"></span>οἴνου παχέος. ἀλλ’ οὐδ’ εἰ τῶν ἀσκῶν ὁ μὲν εἴη πίττης
<span class="lb" data-page="8.953" data-line="14" id="l8.953.14"></span>ὑγρᾶς πλέων, ὁ δὲ ἀέρος, οὐδ’ οὕτως διαγνώσονται. μόνοι
<span class="lb" data-page="8.953" data-line="15" id="l8.953.15"></span>γὰρ οἱ κλύδωνές τε καὶ ψόφοι δυνατοὶ διακρίνειν εἰσὶν,
<span class="lb" data-page="8.953" data-line="16" id="l8.953.16"></span>ὁποῖόν τι τὸ περιεχόμενόν ἐστιν, ἡ δὲ διὰ τῆς ἁφῆς αἴσθησις
<span class="lb" data-page="8.953" data-line="17" id="l8.953.17"></span>ὁμοία κατὰ πᾶν. οὐ μὴν οὐδ’ οἱ κλύδωνες τὰς
<span class="lb" data-page="8.953" data-line="18" id="l8.953.18"></span>ποιότητας τῶν ὑγρῶν οἷοί τε δηλοῦν, ἀλλ’ αὐτὸ τοῦτο μόνον
<span class="pb" data-page="8.954" id="p8.954"></span>
<span class="lb" data-page="8.954" data-line="1" id="l8.954.1"></span>τὸ κοινὸν, ὅτι ὑγρὸν τὸ περιεχόμενον, καὶ οὐ πνεῦμα.
<span class="lb" data-page="8.954" data-line="2" id="l8.954.2"></span>καίτοι πῶς ἄν τις πιστεύσειε τοῖς δι’ ἑνὸς χιτῶνος τοῦ
<span class="lb" data-page="8.954" data-line="3" id="l8.954.3"></span>κατὰ τὸν ἀσκὸν μὴ δυναμένοις διαγνῶναι τοῦ περιεχομένου
<span class="lb" data-page="8.954" data-line="4" id="l8.954.4"></span>τὴν ποιότητα δυνατοῖς εἶναι διά τε δέρματος οὐχ ἧττον
<span class="lb" data-page="8.954" data-line="5" id="l8.954.5"></span>ἢ κατ’ ἀσκὸν παχέος καὶ ὑμένων τοὐλάχιστον δυοῖν καὶ
<span class="lb" data-page="8.954" data-line="6" id="l8.954.6"></span>χιτώνων ἐξ ἀνάγκης δυοῖν τὴν ἐντὸς τῆς ἀρτηρίας διαγνῶναι
<span class="lb" data-page="8.954" data-line="7" id="l8.954.7"></span>ποιότητα; ταῦτ’ οὖν αὐτοὶ μὲν λεγέτωσαν, Ἡροφίλου
<span class="lb" data-page="8.954" data-line="8" id="l8.954.8"></span>δὲ μὴ καταψευδέσθωσαν, μηδὲ δυσωπείτωσαν ὀνόματι σεμνῷ
<span class="lb" data-page="8.954" data-line="9" id="l8.954.9"></span>τοὺς ἀμαθεῖς τῶν Ἡροφίλου γραμμάτων, μηδ’ ἐκ τούτου
<span class="lb" data-page="8.954" data-line="10" id="l8.954.10"></span>τὴν πίστιν τῷ λόγῳ ποριζέσθωσαν. αἰσχρὸν γὰρ ἐπὶ μαρτύρων
<span class="lb" data-page="8.954" data-line="11" id="l8.954.11"></span>ἀγωνίζεσθαι, καθάπερ ἐν δικαστηρίῳ. εἰ λέγειν ἔχεις
<span class="lb" data-page="8.954" data-line="12" id="l8.954.12"></span>εἰς ἀπόδειξιν, ἡδέως ἀκουσόμεθά σου. τὸ δ’ Ἡρόφιλόν τε
<span class="lb" data-page="8.954" data-line="13" id="l8.954.13"></span>καὶ Ἡροφιλείους καλεῖν μάρτυρας, ἀποδιδράσκοντός ἐστι τὸν
<span class="lb" data-page="8.954" data-line="14" id="l8.954.14"></span>ἐξ εὐθείας ἀγῶνα, καὶ λόγον καὶ διαδύσεις τε καὶ μηχανὰς
<span class="lb" data-page="8.954" data-line="15" id="l8.954.15"></span>ἐξευρίσκοντος ἐλέγχου φόβῳ. δῆλον, ὡς ἕνεκα τοῦ μὴ περὶ
<span class="lb" data-page="8.954" data-line="16" id="l8.954.16"></span>πράγματος ἔτι ζητεῖν, ἀλλ’ ἱστορίας οἱ κατεψευσμένοι μάρτυρες
<span class="lb" data-page="8.954" data-line="17" id="l8.954.17"></span>ἐπεισάγονται. λέγει τοῦθ’ Ἡρόφιλος; οὐ μὲν οὖν.
<span class="lb" data-page="8.954" data-line="18" id="l8.954.18"></span>ἀλλὰ οὐδὲ ψεύσῃ; δεῖξον πῶς ψεύδομαι, δεῖξον πῶς λέγει.
<span class="pb" data-page="8.955" id="p8.955"></span>
<span class="lb" data-page="8.955" data-line="1" id="l8.955.1"></span>κᾄπειτα λέξις, εἰ οὕτως ἔτυχεν, ἀμφίβολος προβάλλεται
<span class="lb" data-page="8.955" data-line="2" id="l8.955.2"></span>καὶ πόλεμος ἄμφ’ αὐτῇ συνίσταται, τί ποθ’ ἡ λέξις λέγει
<span class="lb" data-page="8.955" data-line="3" id="l8.955.3"></span>καὶ τί ποτε βούλεται, καὶ κατὰ ῥητὸν ἤδη καὶ διάνοιαν
<span class="lb" data-page="8.955" data-line="4" id="l8.955.4"></span>ἐπιχειρήματα ῥητορικὰ καλινδεῖται, καὶ κατ’ ἀμφιβολίαν
<span class="lb" data-page="8.955" data-line="5" id="l8.955.5"></span>ἕτερα καὶ κατὰ συλλογισμοὺς νὴ Δία. ἀλλὰ καὶ πᾶσαν οὕτω
<span class="lb" data-page="8.955" data-line="6" id="l8.955.6"></span>μεταφέρουσιν τὴν ῥητορικὴν, ὥσπερ ὑπόθεσιν μελετῶντες,
<span class="lb" data-page="8.955" data-line="7" id="l8.955.7"></span>οὐ τὸ προκείμενον περαίνοντες. τί γὰρ οὐκ εἴρηται τοῖς νεωτέροις
<span class="lb" data-page="8.955" data-line="8" id="l8.955.8"></span>ἰατροῖς εἰς τὸ πρόβλημα, τοῖς μὲν κατασκευάζουσιν
<span class="lb" data-page="8.955" data-line="9" id="l8.955.9"></span>ἐπίστασθαι τὸν Ἡρόφιλον καὶ ταύτην τοῦ σφυγμοῦ τὴν
<span class="lb" data-page="8.955" data-line="10" id="l8.955.10"></span>διαφορὰν, τοῖς δ’ ὡς οὐκ οἶδεν ἐγχειροῦσι δεικνύειν; ἀταλαίπωροι
<span class="lb" data-page="8.955" data-line="11" id="l8.955.11"></span>μὲν οὖν ἑκάτεροι καὶ ἐλεεῖσθαι δίκαιοι, τῆς μὲν ἀμαθείας
<span class="lb" data-page="8.955" data-line="12" id="l8.955.12"></span>οἱ πρότεροι, τῆς φιλονεικίας δ’ οἱ δεύτεροι. ἀταλαίπωροι
<span class="lb" data-page="8.955" data-line="13" id="l8.955.13"></span>δὲ καὶ ἡμεῖς, οἷς γε οὐκ ἀρκεῖ τὴν ἰδίαν ἀσκεῖν θεωρίαν
<span class="lb" data-page="8.955" data-line="14" id="l8.955.14"></span>τῆς τέχνης, ἀλλὰ τί μὲν Ἡρόφιλος εἶπεν, τί δ’ Ἡρακλείδης
<span class="lb" data-page="8.955" data-line="15" id="l8.955.15"></span>τε καὶ Χρύσερμος καὶ Ἡγήτωρ οὐκ ὀρθῶς ἐξηγήσαντο,
<span class="lb" data-page="8.955" data-line="16" id="l8.955.16"></span>τί δ’ ἂν εἶπεν Ἀπολλώνιός τε καὶ Βακχεῖος καὶ Ἀριστόξενος
<span class="lb" data-page="8.955" data-line="17" id="l8.955.17"></span>εἰδέναι βουλόμεθα. καὶ εἰ μὴ βουλόμεθα δὲ, πάντως ἀναγκαζόμεθα
<span class="lb" data-page="8.955" data-line="18" id="l8.955.18"></span>καὶ διττῶν ἀπολαύομεν κακῶν, ὅτι τε φλυαροῦμεν
<span class="pb" data-page="8.956" id="p8.956"></span>
<span class="lb" data-page="8.956" data-line="1" id="l8.956.1"></span>οὐδὲν δέον ὅτι τε μὴ βουλόμενοι τοῦτο δρῶμεν, ὥσπερ ἐκεῖνοι·
<span class="lb" data-page="8.956" data-line="2" id="l8.956.2"></span>νῦν γοῦν ἐμὲ δεῖ δυοῖν θάτερον, ἢ δοκεῖν Ἀρχιγένει τε
<span class="lb" data-page="8.956" data-line="3" id="l8.956.3"></span>καὶ Ἡροφίλῳ καὶ μυρίοις ἄλλοις τἀναντία λέγειν, ἢ δεικνύειν,
<span class="lb" data-page="8.956" data-line="4" id="l8.956.4"></span>ὅτι καθ’ Ἡρόφιλον οὐδείς ἐστι πλήρης σφυγμός.
<span class="lb" data-page="8.956" data-line="5" id="l8.956.5"></span>εἰ μὲν οὖν ὡς ἔργον αὐτὸ προὐχειρισάμην, ἦν ἂν ὁμοίως
<span class="lb" data-page="8.956" data-line="6" id="l8.956.6"></span>ἐκείνοις ἄξιος μέμψεως ἐπὶ τῇ ματαίᾳ σπουδῇ· νυνὶ δὲ κατ’
<span class="lb" data-page="8.956" data-line="7" id="l8.956.7"></span>αὐτὴν τῶν πραγμάτων τὴν ἀλήθειαν ἐξελέγξας αὐτῶν τὴν
<span class="lb" data-page="8.956" data-line="8" id="l8.956.8"></span>δόξαν, τοὺς μὲν πρὸς αὐτὰ τὰ ἔργα τῆς τέχνης σπεύδοντας
<span class="lb" data-page="8.956" data-line="9" id="l8.956.9"></span>ἀπολύσω πρὸς ἐκεῖνα, συντετελεσμένης ἡμῖν ἤδη τῆς προκειμένης
<span class="lb" data-page="8.956" data-line="10" id="l8.956.10"></span>ζητήσεως. ὅσοι δὲ καὶ ἱστορίαν ἐκμανθάνειν παλαιὰν
<span class="lb" data-page="8.956" data-line="11" id="l8.956.11"></span>ἐθέλουσι, καὶ χρόνον εἰς τοῦτ’ ἔχουσιν, ἅπαντα προσθήσω,
<span class="lb" data-page="8.956" data-line="12" id="l8.956.12"></span>δεικνὺς ὅτι μηδαμοῦ χρῆται πρὸς μηδὲν Ἡρόφιλος τῷ πλήρει
<span class="lb" data-page="8.956" data-line="13" id="l8.956.13"></span>σφυγμῷ. πρῶτον δ’ ἀπ’ αὐτῆς ἄρξομαι τῆς λέξεως ἧς ἐκεῖνοι
<span class="lb" data-page="8.956" data-line="14" id="l8.956.14"></span>προβάλλουσιν ἐν τῷ πρώτῳ περὶ τῶν Ἡροφίλου περὶ
<span class="lb" data-page="8.956" data-line="15" id="l8.956.15"></span>σφυγμῶν γεγραμμένης, ἣν καὶ μόνην ἀνεγνωκέναι μοι δοκοῦσιν.
<span class="lb" data-page="8.956" data-line="16" id="l8.956.16"></span><span class="milestone ed2page" data-n="8.165" data-unit="ed2page" id="ed2page.8.165"></span>ἔχει δὲ οὕτως· καθόλου μὲν οὖν δοκεῖ διαφέρειν
<span class="lb" data-page="8.956" data-line="17" id="l8.956.17"></span>σφυγμὸς σφυγμοῦ πλήθει, μεγέθει, τάχει, σφοδρότητι,
<span class="lb" data-page="8.956" data-line="18" id="l8.956.18"></span>ῥυθμῷ. ταύτην γὰρ προβάλλοντες ἐρωτῶσι τί ποτ’ ἐστὶ τὸ ﻿
<span class="pb" data-page="8.957" id="p8.957"></span>
<span class="lb" data-page="8.957" data-line="1" id="l8.957.1"></span>πλῆθος, ὥσπερ εἰ μὴ γιγνώσκοιμεν ὁποῖόν τι δηλοῖ τῷ πλήθει,
<span class="lb" data-page="8.957" data-line="2" id="l8.957.2"></span>τῆς πληρότητος ἐξ ἀνάγκης ὑπ’ αὐτοῦ δηλουμένης. ἐγώ
<span class="lb" data-page="8.957" data-line="3" id="l8.957.3"></span>τοίνυν, ὡς νομίζω, χαριέντως ἀποκρίνομαι. τὸ γὰρ πλήθει
<span class="lb" data-page="8.957" data-line="4" id="l8.957.4"></span>πυκνότητά φημι δηλοῦν. αὖθις δ’ ἂν ἑτέροις ἀποκριναίμην,
<span class="lb" data-page="8.957" data-line="5" id="l8.957.5"></span>τὸ πλήθει σφοδρότητα δηλοῦν, καὶ πάντα μᾶλλον ἢ πληρότητα
<span class="lb" data-page="8.957" data-line="6" id="l8.957.6"></span>φήσαιμ’ ἂν, ἵνα γνῶσιν ὅση τοῖς φλυαρεῖν βουλομένοις
<span class="lb" data-page="8.957" data-line="7" id="l8.957.7"></span>ἐστὶν ἐξουσία. διὰ τί γὰρ πληρότητι μᾶλλον, οὐ πυκνότητι
<span class="lb" data-page="8.957" data-line="8" id="l8.957.8"></span>δηλώσει τὸ πλῆθος; ἢ ὅτι τὴν πρώτην συλλαβὴν ἔν
<span class="lb" data-page="8.957" data-line="9" id="l8.957.9"></span>τε τῇ πληρότητι καὶ πλήθει διὰ τῶν αὐτῶν στοιχείων λέγομεν;
<span class="lb" data-page="8.957" data-line="10" id="l8.957.10"></span>ἀλλ’ εἰ τοῦτο, καὶ ἡ πληγὴ καὶ τὸ πλησίον καὶ ἡ
<span class="lb" data-page="8.957" data-line="11" id="l8.957.11"></span>πλησμονὴ καὶ τὸ πλῆκτρον καὶ μυρία ἕτερα τὴν πρώτην
<span class="lb" data-page="8.957" data-line="12" id="l8.957.12"></span>συλλαβὴν ἐκ τῶν αὐτῶν ἔχει στοιχείων συγκειμένην. ἀλλὰ
<span class="lb" data-page="8.957" data-line="13" id="l8.957.13"></span>πόῤῥω, φασὶν, ἔστι τὰ τούτων σημαινόμενα τοῦ κατὰ τὸ
<span class="lb" data-page="8.957" data-line="14" id="l8.957.14"></span>πλῆθος. τί δ’ οὐ καὶ τὸ τῆς πληρότητος σημαινόμενον
<span class="lb" data-page="8.957" data-line="15" id="l8.957.15"></span>πάμπολυ τοῦ κατὰ τὸ πλῆθος διενήνοχεν; ἀλλ’ εὔλογον, φασὶν,
<span class="lb" data-page="8.957" data-line="16" id="l8.957.16"></span>ἔστι καὶ τὴν κατὰ πληρότητα διαφορὰν ὑπάρχουσαν
<span class="lb" data-page="8.957" data-line="17" id="l8.957.17"></span>ἐν τοῖς σφυγμοῖς εἰρῆσθαι νῦν καὶ γινώσκεσθαι πρὸς
<span class="pb" data-page="8.958" id="p8.958"></span>
<span class="lb" data-page="8.958" data-line="1" id="l8.958.1"></span>Ἡροφίλου. τί δ’ οὐκ εὔλογον καὶ τὴν σκληρότητα γινώσκεσθαι
<span class="lb" data-page="8.958" data-line="2" id="l8.958.2"></span>καὶ λέγεσθαι; καὶ γὰρ καὶ αὗται διαφοραί τέ εἰσι
<span class="lb" data-page="8.958" data-line="3" id="l8.958.3"></span>σφυγμῶν καὶ πάντως αὐτὰς ἐγίνωσκεν Ἡρόφιλος. πόθεν
<span class="lb" data-page="8.958" data-line="4" id="l8.958.4"></span>οὖν τὴν κατὰ πληρότητα λέγει, κάλλιον ἦν, οἶμαι, μακρῷ
<span class="lb" data-page="8.958" data-line="5" id="l8.958.5"></span>πρότερον ἀναγνῶναι πάντ’ αὐτοῦ τὰ περὶ σφυγμῶν συγγράμματα.
<span class="lb" data-page="8.958" data-line="6" id="l8.958.6"></span>καὶ γάρ μοι καὶ νόμος οὗτος ἐξηγήσεως, ἕκαστον τῶν
<span class="lb" data-page="8.958" data-line="7" id="l8.958.7"></span>ἀνδρῶν ἐξ ἑαυτοῦ σαφηνίζεσθαι καὶ μὴ κεναῖς ὑπονοίαις
<span class="lb" data-page="8.958" data-line="8" id="l8.958.8"></span>καὶ φάσεσιν ἀναποδείκτοις ἀποληρεῖν, ὅ τι τις βούλεται.
<span class="lb" data-page="8.958" data-line="9" id="l8.958.9"></span>ποῦ τοίνυν εὗρες ἀλλαχόθι τὸ τοῦ πλήρους ὄνομα παρ’
<span class="lb" data-page="8.958" data-line="10" id="l8.958.10"></span>Ἡροφίλῳ; τὸ μὲν γὰρ τοῦ πυκνοῦ μυριάκις. ὅταν οὖν ἡ
<span class="lb" data-page="8.958" data-line="11" id="l8.958.11"></span>μὲν κατὰ πληρότητα διαφορὰ μήτ’ εἰς διάγνωσιν ἥκει, καθότι
<span class="lb" data-page="8.958" data-line="12" id="l8.958.12"></span>δέδεικται, μήθ’ Ἡρόφιλος αὐτῆς ἑτέρωθι μνημονεύει,
<span class="lb" data-page="8.958" data-line="13" id="l8.958.13"></span>ἡ δὲ κατὰ πυκνότητα καὶ πρὸς ἁπάντων ὡμολόγηται, καὶ
<span class="lb" data-page="8.958" data-line="14" id="l8.958.14"></span>μυριάκις αὐτὴν Ἡρόφιλος εὑρίσκεται γράφων, εὐλογώτερον
<span class="lb" data-page="8.958" data-line="15" id="l8.958.15"></span>ἂν εἴη, πυκνότητα νομίζειν εἰρῆσθαι <span class="milestone ed1page" data-n="3.84" data-unit="ed1page" id="ed1page.3.84"></span>μᾶλλον ἢ πληρότητα,
<span class="lb" data-page="8.958" data-line="16" id="l8.958.16"></span>καὶ οὐ τοῦτό φημι νῦν, ὡς τὸ πλήθει γέγραφεν Ἡρόφιλος
<span class="lb" data-page="8.958" data-line="17" id="l8.958.17"></span>ἀντὶ τοῦ πυκνότητι, γελοῖος γὰρ ἂν εἴην ὁμοίως
<span class="pb" data-page="8.959" id="p8.959"></span>
<span class="lb" data-page="8.959" data-line="1" id="l8.959.1"></span>ἐκείνοις ἐξηγητὴς, εἰ τοῦτο λέγοιμι, ἀλλὰ ὅτι ῥᾷόν ἐστι
<span class="lb" data-page="8.959" data-line="2" id="l8.959.2"></span>καὶ πυκνότητα καὶ σκληρότητα καὶ πάντα μᾶλλον ἢ τὴν
<span class="lb" data-page="8.959" data-line="3" id="l8.959.3"></span>πληρότητα δεῖξαι δηλούμενα. ἐγὼ δὲ τί μὲν δηλοῖ τὸ πλήθει
<span class="lb" data-page="8.959" data-line="4" id="l8.959.4"></span>παρ’ Ἡροφίλῳ, δι’ ἑτέρων οἶμαι σαφῶς ἐξηγήσασθαι, νῦν
<span class="lb" data-page="8.959" data-line="5" id="l8.959.5"></span>δὲ, ὅτι οὐ δηλοῖ πληρότητα, πῶς οὖν ἀποδείκνυμεν αὐτό;
<span class="lb" data-page="8.959" data-line="6" id="l8.959.6"></span>πρῶτον μὲν ἐπιφέρων εὐθύς φησιν ὡδί· γράψω γὰρ τὴν
<span class="lb" data-page="8.959" data-line="7" id="l8.959.7"></span>ῥῆσιν ὅλην, ἵνα μᾶλλον θαυμάσης τὴν ἄνοιαν τῶν ἀνθρώπων,
<span class="lb" data-page="8.959" data-line="8" id="l8.959.8"></span>πληρότητι τὸ πλήθει νομιζόντων λέγεσθαι· καθ’ ὅλου
<span class="lb" data-page="8.959" data-line="9" id="l8.959.9"></span>μὲν οὖν δοκεῖ διαφέρειν σφυγμὸς σφυγμοῦ πλήθει, μεγέθει,
<span class="lb" data-page="8.959" data-line="10" id="l8.959.10"></span>τάχει, σφοδρότητι, ῥυθμῷ. ἐκ τοῦ κατὰ ταῦτα διαφέρειν
<span class="lb" data-page="8.959" data-line="11" id="l8.959.11"></span>φανερὸς γίνεται ἐνίοτε ὅ τε οἰκεῖος καὶ οὐκ οἰκεῖος.
<span class="lb" data-page="8.959" data-line="12" id="l8.959.12"></span>φαίνεται δὲ διαφέρειν καὶ ἐπιγινώσκεσθαι καθόλου μὲν ἕτερος
<span class="lb" data-page="8.959" data-line="13" id="l8.959.13"></span>ἑτέρου σφυγμὸς, ὡς εἴρηται, ῥυθμῷ, μεγέθει, τάχει,
<span class="lb" data-page="8.959" data-line="14" id="l8.959.14"></span>σφοδρότητι. εἰ δὲ ἐν τῷ αὐτῷ ῥυθμῷ φαίνεται διαφέρειν
<span class="lb" data-page="8.959" data-line="15" id="l8.959.15"></span>ἕτερος ἑτέρου σφυγμὸς σφυγμοῦ τάχει, μεγέθει, σφοδρότητι,
<span class="lb" data-page="8.959" data-line="16" id="l8.959.16"></span>τίνα βούλει πιστότερον Ἡροφίλου λαβεῖν μάρτυρα τῆς
<span class="lb" data-page="8.959" data-line="17" id="l8.959.17"></span>Ἡροφίλου γνώμης; φαίνεται, φησὶν, ἕτερος ἑτέρου διαφέρειν
<span class="lb" data-page="8.959" data-line="18" id="l8.959.18"></span>σφυγμὸς, ὥσπερ εἴρηται, ῥυθμῷ, μεγέθει, τάχει, σφοδρότητι.
<span class="pb" data-page="8.960" id="p8.960"></span>
<span class="lb" data-page="8.960" data-line="1" id="l8.960.1"></span>πῶς οὖν εἴπερ ὅλως διαφοράν τινα σφυγμῶν τὸ πλήθει
<span class="lb" data-page="8.960" data-line="2" id="l8.960.2"></span>δηλοῖ, παρέλιπεν αὐτὴν νῦν, <span class="milestone ed2page" data-n="8.166" data-unit="ed2page" id="ed2page.8.166"></span>ἐπαναλαμβάνων
<span class="lb" data-page="8.960" data-line="3" id="l8.960.3"></span>τὸν λόγον, οὐχ ἁπλῶς, οὐδ’ ἀργῶς, ἀλλὰ μετὰ τοῦ προσθεῖναι,
<span class="lb" data-page="8.960" data-line="4" id="l8.960.4"></span>ὡς εἴρηται. πῶς δὲ τοὺς ἐν ταὐτῷ ῥυθμῷ σφυγμούς
<span class="lb" data-page="8.960" data-line="5" id="l8.960.5"></span>φησι, τάχει καὶ μεγέθει καὶ σφοδρότητι διαφέρειν;
<span class="lb" data-page="8.960" data-line="6" id="l8.960.6"></span>πῶς δ’ ἐφεξῆς τὰς καθ’ ἡλικίαν διαφορὰς ἐκτιθέμενος, ταῖς
<span class="lb" data-page="8.960" data-line="7" id="l8.960.7"></span>μὲν ἄλλαις διορίζει τοὺς σφυγμοὺς, παρέλιπε δὲ τὴν πληρότητα;
<span class="lb" data-page="8.960" data-line="8" id="l8.960.8"></span>καὶ κατὰ τὰ πάθη δὲ καὶ τὰς ὥρας καὶ τὰ ἐπιτηδεύματα
<span class="lb" data-page="8.960" data-line="9" id="l8.960.9"></span>καὶ τἄλλα πάντα διορίζων τοὺς σφυγμοὺς τῶν
<span class="lb" data-page="8.960" data-line="10" id="l8.960.10"></span>μὲν ἄλλων πασῶν ἀεὶ μνημονεύει διαφορῶν, τῆς πληρότητος
<span class="lb" data-page="8.960" data-line="11" id="l8.960.11"></span>δ’ οὐδαμοῦ. καὶ τὸ μεῖζον, αὐτὴν ταύτην τὴν λέξιν σχεδὸν
<span class="lb" data-page="8.960" data-line="12" id="l8.960.12"></span>καθ’ ἕκαστον αὐτῶν προσγράφων οὐδαμοῦ τὸ πλήθει προσέθηκεν,
<span class="lb" data-page="8.960" data-line="13" id="l8.960.13"></span>ἀλλ’ ἐν τῷ α΄ βιβλίῳ μόνον, οὐκ ἐν τοῖς ἅπασι λόγοις,
<span class="lb" data-page="8.960" data-line="14" id="l8.960.14"></span>οὐκ ἂν παραλιπὼν, εἴπερ ὄνομα διαφορᾶς ἦν σφυγμῶν. ταῦθ’
<span class="lb" data-page="8.960" data-line="15" id="l8.960.15"></span>ὥσπερ ἐπιτομὴ τῶν εἰρημένων ἡμῖν ἐν τοῖς περὶ τῆς καθ’
<span class="lb" data-page="8.960" data-line="16" id="l8.960.16"></span>Ἡρόφιλον ἐν τοῖς σφυγμοῖς διαφορᾶς ἔστω λελεγμένα. δι’
<span class="lb" data-page="8.960" data-line="17" id="l8.960.17"></span>ἐκείνων γὰρ ἐπὶ πλέον ἐξηγησάμεθα τὴν Ἡροφίλου τῶν κατὰ
<span class="pb" data-page="8.961" id="p8.961"></span>
<span class="lb" data-page="8.961" data-line="1" id="l8.961.1"></span>σφυγμοὺς ὀνομάτων συνήθειαν. ἤδη τοιγαροῦν καταπαύσω
<span class="lb" data-page="8.961" data-line="2" id="l8.961.2"></span>τὸν περὶ τῆς διαγνώσεως τῶν σφυγμῶν λόγον. ὅσα γὰρ ἢ
<span class="lb" data-page="8.961" data-line="3" id="l8.961.3"></span>περὶ τῆς διαστρόφου θέσεως τῶν ἀρτηριῶν, ἢ περί τινος ἄλλου
<span class="lb" data-page="8.961" data-line="4" id="l8.961.4"></span>τῶν κατὰ μέρος εἰς τόνδε τὸν λόγον ἀνεβαλλόμην, ταῦτ’ ἐν
<span class="lb" data-page="8.961" data-line="5" id="l8.961.5"></span>ταῖς ἐχομέναις δύο πραγματείαις εἰρήσεται, τῇ τε περὶ τῶν
<span class="lb" data-page="8.961" data-line="6" id="l8.961.6"></span>ἐν σφυγμοῖς αἰτίων κᾀν τῇ δι’ αὐτῶν προγνώσει, τεττάρων
<span class="lb" data-page="8.961" data-line="7" id="l8.961.7"></span>ἑκατέρᾳ βιβλίων ἐσομένῃ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.10">
<span class="pb page1" data-page="9.39" id="p9.39"></span>
<span class="milestone ed1page page1" data-n="3.90" data-unit="ed1page" id="ed1page.3.90"></span>
<span class="milestone ed2page page1" data-n="8.179" data-unit="ed2page" id="ed2page.8.179"></span>
            <p>
<span class="lb" data-page="9.39" data-line="3" id="l9.39.3"></span>Ἐπεὶ δὲ καὶ περὶ τούτων εἴρηται τὰ εἰκότα,
<span class="lb" data-page="9.39" data-line="4" id="l9.39.4"></span>ἐπαλλάξωμεν ἑξῆς τὰς ἀπὸ τῶν ὀργάνων διαφορὰς ταῖς ἀπὸ
<span class="lb" data-page="9.39" data-line="5" id="l9.39.5"></span>τῆς δυνάμεως, <span class="milestone ed2page" data-n="8.180" data-unit="ed2page" id="ed2page.8.180"></span>ἐκεῖνο πρότερον ἀναμνήσαντες, ὡς ὅσα
<span class="lb" data-page="9.39" data-line="6" id="l9.39.6"></span>πλεονεξίᾳ θερμασίας ἕπεται πάθη σφυγμῶν, τοσαῦται καὶ
<span class="lb" data-page="9.39" data-line="7" id="l9.39.7"></span>χρεῖαι γενέσεως ψυχικοῦ πνεύματος. ὀργάνων οὖν σκληρότης
<span class="lb" data-page="9.39" data-line="8" id="l9.39.8"></span>ἅμα μὲν ἀσθενείᾳ δυνάμεως μικροὺς καὶ βραδεῖς καὶ πυκνοὺς
<span class="lb" data-page="9.39" data-line="9" id="l9.39.9"></span>ἀποτελεῖ τοὺς σφυγμοὺς, ἅμα δὲ ῥώμῃ μικροὺς μὲν καὶ
<span class="lb" data-page="9.39" data-line="10" id="l9.39.10"></span>πυκνοὺς, οὐ μὴν καὶ βραδεῖς, ἀλλ’ ἔστιν ὅτε πολὺ τοῦ κατὰ
<span class="lb" data-page="9.39" data-line="11" id="l9.39.11"></span>φύσιν ὠκυτέρους. ὅσον γὰρ διὰ τὴν σκληρότητα τῶν ὀργάνων
<span class="lb" data-page="9.39" data-line="12" id="l9.39.12"></span>ἐλλιπὲς τῷ συμμέτρῳ τῆς διαστολῆς, τοσοῦτον ἀναπληροῦται
<span class="lb" data-page="9.39" data-line="13" id="l9.39.13"></span>πρὸς τοῦ τάχους τε καὶ τῆς πυκνότητος. εἰ δέ γε μαλακὸν
<span class="lb" data-page="9.39" data-line="14" id="l9.39.14"></span>μὲν εἴη τὸ ὄργανον, ἐῤῥωμένη δ’ ἡ δύναμις, μείζονες μὲν
<span class="lb" data-page="9.39" data-line="15" id="l9.39.15"></span>ἐπιφανῶς οἱ σφυγμοὶ γίνονται, ὀλίγῳ δέ τινι βραδύτεροι καὶ
<span class="lb" data-page="9.39" data-line="16" id="l9.39.16"></span>ἀραιότεροι. εἰ δ’ ἀῤῥωστία δυνάμεως συνέλθοι μαλακότητι
<span class="lb" data-page="9.39" data-line="17" id="l9.39.17"></span>τῶν ὀργάνων, ἴσης μὲν ἀμφοτέρων καὶ μετρίας ἅμα τῆς εἰς
<span class="lb" data-page="9.39" data-line="18" id="l9.39.18"></span>τὸ παρὰ φύσιν ἐκτροπῆς γενομένης, σύμμετροί τε καὶ πάνυ
<span class="pb" data-page="9.40" id="p9.40"></span>
<span class="lb" data-page="9.40" data-line="1" id="l9.40.1"></span>τοῖς κατὰ φύσιν ὡσαύτως ἔχοντες οἱ σφυγμοὶ φαίνονται, πλὴν
<span class="lb" data-page="9.40" data-line="2" id="l9.40.2"></span>ὅσα μαλακότητι διαλλάσσουσιν, ἀμέτρου δ’ ἱκανῶς μικροὶ
<span class="lb" data-page="9.40" data-line="3" id="l9.40.3"></span>καὶ βραδεῖς καὶ πυκνοὶ γίνονται. ὡσαύτως δ’, εἰ καὶ τὰ τῆς
<span class="lb" data-page="9.40" data-line="4" id="l9.40.4"></span>ἀῤῥωστίας κρατοίη πολλῷ. καὶ γὰρ οὖν καὶ τότε μικροὶ καὶ
<span class="lb" data-page="9.40" data-line="5" id="l9.40.5"></span>βραδεῖς καὶ πυκνοὶ γίνονται. τῆς μέντοι μαλακότητος κρατούσης
<span class="lb" data-page="9.40" data-line="6" id="l9.40.6"></span>ἐγγύς τι τῶν κατὰ φύσιν οἱ σφυγμοὶ φαίνονται. βραχεῖ
<span class="lb" data-page="9.40" data-line="7" id="l9.40.7"></span>γὰρ ἀπολειπομένη τοῦ κατὰ φύσιν ἡ δύναμις οὐ κωλύεται
<span class="lb" data-page="9.40" data-line="8" id="l9.40.8"></span>διαφυλάττειν οὔτε τὸ ποσὸν τῆς διαστολῆς οὔτε τὸ ποιὸν
<span class="lb" data-page="9.40" data-line="9" id="l9.40.9"></span>τῆς κινήσεως, ὥσπερ ὅταν ὀργάνων συμπέσῃ σκληρότητι.
<span class="lb" data-page="9.40" data-line="10" id="l9.40.10"></span>τηνικαῦτα μὲν γὰρ κωλύεται ἡ διαστολή. πυκνοῦνται δὲ ἐξ
<span class="lb" data-page="9.40" data-line="11" id="l9.40.11"></span>ἀνάγκης εἰς τοσοῦτον οἱ σφυγμοὶ εἰς ὅσον ἐλλιπὴς ἑκάστη
<span class="lb" data-page="9.40" data-line="12" id="l9.40.12"></span>γίνεται <span class="milestone ed1page" data-n="3.91" data-unit="ed1page" id="ed1page.3.91"></span>τῶν ἐνεργειῶν. ὅταν δ’ ἡ μὲν δύναμις ἐπ’ ὀλίγον
<span class="lb" data-page="9.40" data-line="13" id="l9.40.13"></span>ἀσθενῇ, μαλακοὶ δ’ οἱ χιτῶνες ὦσιν οἱ τῶν ἀρτηριῶν, οὔτε
<span class="lb" data-page="9.40" data-line="14" id="l9.40.14"></span>βραδυτέρας γενομένης τῆς κινήσεως οὔτε μικροτέρας τῆς διαστολῆς
<span class="lb" data-page="9.40" data-line="15" id="l9.40.15"></span>καὶ διὰ τοῦθ’ ἱκανῶς τῆς χρείας πληρουμένης, οὐδ’
<span class="lb" data-page="9.40" data-line="16" id="l9.40.16"></span>εἰς πυκνότητά τις γένηται μεταβολὴ τῶν σφυγμῶν.
</p>
          </article>

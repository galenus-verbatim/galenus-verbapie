<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.11">
<span class="pb page1" data-page="9.40" id="p9.40"></span>
<span class="milestone ed1page page1" data-n="3.91" data-unit="ed1page" id="ed1page.3.91"></span>
<span class="milestone ed2page page1" data-n="8.180" data-unit="ed2page" id="ed2page.8.180"></span>
            <p>
<span class="lb" data-page="9.40" data-line="17" id="l9.40.17"></span>Λοιπὸν δ’ ἂν εἴη πάσας ὁμοῦ συμπλέξαι
<span class="lb" data-page="9.40" data-line="18" id="l9.40.18"></span>τὰς τῶν συνεκτικῶν αἰτίων διαφοράς· γίνονται δὲ τὸν ἀριθμὸν ﻿
<span class="pb" data-page="9.41" id="p9.41"></span>
<span class="lb" data-page="9.41" data-line="1" id="l9.41.1"></span>ὀκτώ· δύο μὲν, ὅταν ἐκλυθείσης ἅμα τῆς τε δυνάμεως καὶ τῆς
<span class="lb" data-page="9.41" data-line="2" id="l9.41.2"></span>χρείας ποτὲ μὲν μαλακώτερον αὐτοῦ γένηται τὸ ὄργανον,
<span class="lb" data-page="9.41" data-line="3" id="l9.41.3"></span>ποτὲ δὲ σκληρότερον, δύο δ’ ἄλλαι τῆς μὲν δυνάμεως ἐκλυθείσης,
<span class="lb" data-page="9.41" data-line="4" id="l9.41.4"></span>τῆς δὲ χρείας ἐπιταθείσης, τῶν δ’ ὀργάνων ἢ μαλακῶν
<span class="lb" data-page="9.41" data-line="5" id="l9.41.5"></span>ἢ σκληρῶν γενομένων, καὶ ἄλλαι δύο τῆς μὲν δυνάμεως
<span class="lb" data-page="9.41" data-line="6" id="l9.41.6"></span>ἐῤῥωμένης, τῆς χρείας δὲ ἐκλελυμένης ἅμα τῇ τῶν ὀργάνων
<span class="lb" data-page="9.41" data-line="7" id="l9.41.7"></span>ὑπαλλαττομένῃ διαφορᾷ. δύο δὲ λοιπαὶ τῆς μὲν δυνάμεως
<span class="lb" data-page="9.41" data-line="8" id="l9.41.8"></span>ἐῤῥωμένης, τῆς δὲ χρείας ἐπιτεταμένης, ἅμα τῇ προειρημένῃ
<span class="lb" data-page="9.41" data-line="9" id="l9.41.9"></span>τῶν ὀργάνων διαφορᾷ. ἐκλυθείσης μὲν οὖν τῆς δυνάμεως ἅμα
<span class="lb" data-page="9.41" data-line="10" id="l9.41.10"></span>καὶ τῆς χρείας εἰς μικρότητα μὲν καὶ βραδύτητα πάντως οἱ
<span class="lb" data-page="9.41" data-line="11" id="l9.41.11"></span>σφυγμοὶ τρέπονται καθ’ ἑκατέραν τῶν ὀργάνων τὴν διαφορὰν,
<span class="lb" data-page="9.41" data-line="12" id="l9.41.12"></span>πυκνοῦνται δ’ οὐκ ἐξ ἀνάγκης, ὥσπερ οὐδ’ ἀραιοῦνται,
<span class="lb" data-page="9.41" data-line="13" id="l9.41.13"></span>ἀλλὰ τούτων ἑκάτερον αὐτοῖς ἐν μέρει προσγίνεται παρά τε
<span class="lb" data-page="9.41" data-line="14" id="l9.41.14"></span>τὴν τῶν ὀργάνων διαφορὰν καὶ τὸ ποσὸν τῆς βλάβης καθ’
<span class="lb" data-page="9.41" data-line="15" id="l9.41.15"></span>ἑκάστην τῶν συνεκτικῶν αἰτίων. ὀλίγης μὲν γὰρ οὔσης τῆς
<span class="lb" data-page="9.41" data-line="16" id="l9.41.16"></span>ἐν τῇ δυνάμει βλάβης καὶ τῶν ὀργάνων μὴ πάνυ σκληρῶν
<span class="lb" data-page="9.41" data-line="17" id="l9.41.17"></span>ὑπαρχόντων οὐδεμία γίνεται κατὰ πυκνότητα σφυγμῶν ἀλλοίωσις.
<span class="lb" data-page="9.41" data-line="18" id="l9.41.18"></span>ἐῤῥέθη γὰρ καὶ πρόσθεν ὅτι μὴ τοὺς σφυγμοὺς μόνους,
<span class="lb" data-page="9.41" data-line="19" id="l9.41.19"></span>ἀλλὰ καὶ πάσας ἁπλῶς τὰς ἐνεργείας πυκνοῦσθαι συμβαίνει
<span class="pb" data-page="9.42" id="p9.42"></span>
<span class="lb" data-page="9.42" data-line="1" id="l9.42.1"></span>διὰ τὸ καθ’ ἑκάστην αὐτῶν ἐλλιπές· τὸ δ’ ἐλλιπὲς
<span class="lb" data-page="9.42" data-line="2" id="l9.42.2"></span>ὡς τῇ χρείᾳ μετρεῖται, καὶ τοῦτ’ εἴρηται πρόσθεν. ὅταν οὖν
<span class="lb" data-page="9.42" data-line="3" id="l9.42.3"></span>ἐκλυθῇ μὲν αὐτὴ, βραχεῖα δ’ ᾖ τῆς δυνάμεως ἡ βλάβη, τηνικαῦτα
<span class="lb" data-page="9.42" data-line="4" id="l9.42.4"></span>μὲν οὐκ ἂν ἐλλιπὴς ἡ ἐνέργεια γένοιτο, πλὴν εἰ δι’ ὀργάνων
<span class="lb" data-page="9.42" data-line="5" id="l9.42.5"></span>ἄμετρον σκληρότητα. ἐὰν τοίνυν μεγάλως μὲν ἡ δύναμις
<span class="lb" data-page="9.42" data-line="6" id="l9.42.6"></span>βλαβῇ, <span class="milestone ed2page" data-n="8.181" data-unit="ed2page" id="ed2page.8.181"></span>μετρίως δ’ ἡ χρεία ἐκλυθῇ, σκληρὰ δ’ ἱκανῶς
<span class="lb" data-page="9.42" data-line="7" id="l9.42.7"></span>ἀποτελεσθῇ τὰ ὄργανα, μικροτέρους ἀνάγκη γίνεσθαι τοὺς
<span class="lb" data-page="9.42" data-line="8" id="l9.42.8"></span>σφυγμοὺς τῆς χρείας, καὶ διὰ τοῦτ’ ἐλλιπῆ τὴν ἐνέργειαν, εἰς
<span class="lb" data-page="9.42" data-line="9" id="l9.42.9"></span>ὅσον δ’ ἐλλιπεστέραν, εἰς τοσοῦτον καὶ πυκνοτέραν. ἀλλὰ
<span class="lb" data-page="9.42" data-line="10" id="l9.42.10"></span>καὶ αὐτὴν τὴν μικρότητά τε καὶ βραδύτητα τῶν τοιούτων
<span class="lb" data-page="9.42" data-line="11" id="l9.42.11"></span>σφυγμῶν οὐχ ὡσαύτως ἔχειν διὰ παντὸς οἷόν τε. περὶ γὰρ
<span class="lb" data-page="9.42" data-line="12" id="l9.42.12"></span>τὸ μᾶλλόν τε καὶ ἧττον ἤτοι τὴν δύναμιν ἢ τὴν χρείαν
<span class="lb" data-page="9.42" data-line="13" id="l9.42.13"></span>βεβλάφθαι ἀνάγκη καὶ αὐτοὺς τοὺς σφυγμοὺς ἢ μᾶλλον
<span class="lb" data-page="9.42" data-line="14" id="l9.42.14"></span>ἢ ἧττον εἰς μικρότητά τε καὶ βραδύτητα μεταβάλλεσθαι. μικρότεροι
<span class="lb" data-page="9.42" data-line="15" id="l9.42.15"></span>μὲν γὰρ καὶ διὰ τὴν ἀῤῥωστίαν τῆς δυνάμεως γίνονται
<span class="lb" data-page="9.42" data-line="16" id="l9.42.16"></span>καὶ διὰ τὴν χρείαν ἐκλελυμένην καὶ διὰ τὴν τῶν ὀργάνων
<span class="lb" data-page="9.42" data-line="17" id="l9.42.17"></span>σκληρότητα, ἀλλ’ ἧττόν τε καὶ μᾶλλον πάσχουσι τοῦτο
<span class="lb" data-page="9.42" data-line="18" id="l9.42.18"></span>παρὰ τὸ ποσὸν τῆς ἀλλοιώσεως ἑκάστου τῶν αἰτίων, ἢ κατὰ
<span class="lb" data-page="9.42" data-line="19" id="l9.42.19"></span>μόνας, ἢ κατὰ σύνδυο, ἢ πάντων ὁμοῦ βεβλαμμένων·
<span class="pb" data-page="9.43" id="p9.43"></span>
<span class="lb" data-page="9.43" data-line="1" id="l9.43.1"></span>κατὰ μόνας μὲν, ὅταν μικρότατος ὁ σφυγμὸς γένηται, ἤτοι
<span class="lb" data-page="9.43" data-line="2" id="l9.43.2"></span>τῶν ὀργάνων σκληροτάτων ἀποτελεσθέντων ἢ τῆς δυνάμεως
<span class="lb" data-page="9.43" data-line="3" id="l9.43.3"></span>ἀῤῥωστούσης ἐσχάτως· ἀρκεῖ γὰρ καὶ τὸ ἕτερον αὐτῶν ὁποτερονοῦν,
<span class="lb" data-page="9.43" data-line="4" id="l9.43.4"></span>ὡς εἴρηται, βλαβὲν μικρότερον ἐργάσασθαι τὸν
<span class="lb" data-page="9.43" data-line="5" id="l9.43.5"></span>σφυγμόν· κατὰ σύνδυο δὲ, ὥσπερ ὅταν ἐσχάτως μὲν γένηται
<span class="lb" data-page="9.43" data-line="6" id="l9.43.6"></span>μικρὸς, οὐκ εἰς ἔσχατον δὲ βλάβης ἥκῃ τι τῶν εἰρημένων αἰτίων,
<span class="lb" data-page="9.43" data-line="7" id="l9.43.7"></span>ἀλλ’ ἑκάτερον αὐτῶν τοσοῦτον ἀπολείπηται τῆς ἄκρας
<span class="lb" data-page="9.43" data-line="8" id="l9.43.8"></span>βλάβης, ὥστε τὸν ἐξ ἀμφοῖν ἀποτελούμενον σφυγμὸν ὁμοίως
<span class="lb" data-page="9.43" data-line="9" id="l9.43.9"></span>ἠλλοιῶσθαι τῷ διὰ θάτερον ἐσχάτως βεβλαμμένῳ. οὕτω
<span class="lb" data-page="9.43" data-line="10" id="l9.43.10"></span>δὲ καὶ εἰ τὰ τρία γένη τῶν αἰτίων εἰς ἑνὸς σφυγμοῦ γένεσιν
<span class="lb" data-page="9.43" data-line="11" id="l9.43.11"></span>συνδράμοι, ποιήσειεν ἄν ποτε τηλικαύτην ἀλλοίωσιν,
<span class="lb" data-page="9.43" data-line="12" id="l9.43.12"></span>ὅση καὶ δι’ ἓν ἐξ αὐτῶν ἄκρως βεβλαμμένον ἐγένετο. καὶ χρὴ
<span class="lb" data-page="9.43" data-line="13" id="l9.43.13"></span>τούτου μεμνῆσθαι παρὰ πάντα τὸν λόγον, ὅπως μή τις ἐξαπατηθεὶς
<span class="lb" data-page="9.43" data-line="14" id="l9.43.14"></span>τὴν ἐξ ἁπάντων τῶν αἰτίων ἐσχάτως βεβλαμμένων
<span class="lb" data-page="9.43" data-line="15" id="l9.43.15"></span>γινομένην ἀλλοίωσιν ἐξ ἀνάγκης ἡγῆται μείζονα τῆς ἐξ ἑνὸς
<span class="lb" data-page="9.43" data-line="16" id="l9.43.16"></span>ὑπάρχειν. ἀρκεῖ γὰρ, ὡς εἴρηται, δι’ ἓν ὁτιοῦν αἴτιον ἀκριβῶς
<span class="lb" data-page="9.43" data-line="17" id="l9.43.17"></span>βεβλαμμένον εἰς ἐσχάτην ἀλλοίωσιν ἀφικέσθαι τοὺς
<span class="lb" data-page="9.43" data-line="18" id="l9.43.18"></span>σφυγμούς. ἡ γοῦν τῆς δυνάμεως εἰς τοὔσχατον κατάπτωσις
<span class="pb" data-page="9.44" id="p9.44"></span>
<span class="lb" data-page="9.44" data-line="1" id="l9.44.1"></span>μικροτάτους ἐργάζεται τοὺς σφυγμοὺς, κᾂν μαλακοὶ μὲν οἱ
<span class="lb" data-page="9.44" data-line="2" id="l9.44.2"></span>χιτῶνες οἱ τῶν ὀργάνων ὑπάρχωσιν, ἐπείγῃ δὲ ἡ χρεία, ὥστε
<span class="lb" data-page="9.44" data-line="3" id="l9.44.3"></span>καὶ τούτου πάλιν ἐν τῷ καθόλου μεμνῆσθαι χρήσιμον, ὡς
<span class="lb" data-page="9.44" data-line="4" id="l9.44.4"></span>πολλάκις μὲν εἰς τὴν τῶν ἐσχάτων σφυγμῶν γένεσιν πλειόνων
<span class="lb" data-page="9.44" data-line="5" id="l9.44.5"></span>αἰτίων δεῖ, πολλάκις δ’ ἓν ἀπόχρη. μέγιστος μὲν γὰρ οὐ γένοιτο
<span class="lb" data-page="9.44" data-line="6" id="l9.44.6"></span>δι’ εὐρωστίαν ἄκραν δυνάμεως, εἰ μὴ καὶ τἄλλα συντελῇ,
<span class="lb" data-page="9.44" data-line="7" id="l9.44.7"></span>μικρότατος δ’ ἄν ποτε γένοιτο δι’ ἀῤῥωστίαν. καὶ τό γε τούτου
<span class="lb" data-page="9.44" data-line="8" id="l9.44.8"></span>θαυμασιώτερον, τῶν λοιπῶν αἰτίων πολλάκις τὸν ἐναντιώτατον
<span class="lb" data-page="9.44" data-line="9" id="l9.44.9"></span>σφυγμὸν οἰκεῖον ἐχόντων, καὶ καθ’ ἓν ἐξ αὐτῶν τὸ
<span class="lb" data-page="9.44" data-line="10" id="l9.44.10"></span>κρατοῦν ἡ τροπὴ γίνεται. κρατεῖ δ’ ἄλλο, νῦν μὲν εἰ τύχοι.
<span class="lb" data-page="9.44" data-line="11" id="l9.44.11"></span>δυνάμεως ἀῤῥωστία, δι’ ἣν μικρότατος ὁ σφυγμὸς ἐγένετο,
<span class="lb" data-page="9.44" data-line="12" id="l9.44.12"></span>αὖθις δ’ ὀργάνων σκληρότης, καὶ αὖθις πάλιν χρείας κατάλυσις.
<span class="lb" data-page="9.44" data-line="13" id="l9.44.13"></span>ὥσπερ γὰρ ἀῤῥωστούσης ἐσχάτως τῆς δυνάμεως οὐκ
<span class="lb" data-page="9.44" data-line="14" id="l9.44.14"></span>ἂν οὔθ’ ἡ μαλακότης τῶν ὀργάνων οὔθ’ ἡ τῆς χρείας ἔπειξις
<span class="lb" data-page="9.44" data-line="15" id="l9.44.15"></span>αὐξήσει τὸ μέγεθος, οὕτω καὶ κατασκληρυνθέντων τῶν ὀργάνων
<span class="lb" data-page="9.44" data-line="16" id="l9.44.16"></span>οὐδὲν οὔθ’ ἡ δύναμις ἐῤῥωμένη συντελέσει πρὸς τὸ
<span class="lb" data-page="9.44" data-line="17" id="l9.44.17"></span>μέγεθος οὔθ’ ἡ τῆς χρείας ἔπειξις. ὥσπερ δὲ δι’ ἓν αἴτιον
<span class="lb" data-page="9.44" data-line="18" id="l9.44.18"></span>ἐσχάτως βεβλαμμένον ἐσχάτη σφυγμῶν ἀλλοίωσις γίνεται
<span class="pb" data-page="9.45" id="p9.45"></span>
<span class="lb" data-page="9.45" data-line="1" id="l9.45.1"></span>πολλάκις, οὕτως ἔστιν ὅτε πάντων ἅμα τῶν αἰτίων εἰς ἑνὸς
<span class="lb" data-page="9.45" data-line="2" id="l9.45.2"></span>σφυγμοῦ γένεσιν συντελούντων οὐδέπω τὴν ἐσχάτην ἀλλοίωσιν
<span class="lb" data-page="9.45" data-line="3" id="l9.45.3"></span>ἔσχηκεν ὁ πρὸς αὐτῶν ἀποτελούμενος. εἰ γὰρ ἅμα μὲν
<span class="lb" data-page="9.45" data-line="4" id="l9.45.4"></span>ἄῤῥωστος ἡ δύναμις, ἅμα δὲ ἡ σκληρότης μὲν τῶν ὀργάνων,
<span class="lb" data-page="9.45" data-line="5" id="l9.45.5"></span>ἔκλυσις δὲ τῆς χρείας, οὐδ’ οὕτως ἀναγκαῖον μικρότατον γενέσθαι
<span class="lb" data-page="9.45" data-line="6" id="l9.45.6"></span>τὸν σφυγμὸν, καίτοι πάντων τῶν εἰρημένων αἰτίων
<span class="lb" data-page="9.45" data-line="7" id="l9.45.7"></span>μικρὸν γεννᾷν πεφυκότων. ἀλλ’ ἐὰν μήτε ἓν ὁτιοῦν ἐξ αὐτῶν
<span class="lb" data-page="9.45" data-line="8" id="l9.45.8"></span>εἰς ἔσχατον ἥκῃ βλάβης μήτε τὸ ἐξ ἁπάντων ἀθροιζόμενον
<span class="lb" data-page="9.45" data-line="9" id="l9.45.9"></span>κεφάλαιον ἴσον ᾖ τῇ καθ’ ἓν μεγίστῃ κακώσει, τὸν σφυγμὸν
<span class="lb" data-page="9.45" data-line="10" id="l9.45.10"></span>οὐκ ἐνδέχεται γενέσθαι μικρότατον. ὅπερ οὖν ἔφην, οὐδὲν
<span class="lb" data-page="9.45" data-line="11" id="l9.45.11"></span>οὕτω σκοπεῖν χρὴ κατὰ τὰς ἀλλοιώσεις τῶν σφυγμῶν, ὡς τὸ
<span class="lb" data-page="9.45" data-line="12" id="l9.45.12"></span>ποσὸν τῆς βλάβης τῶν αἰτίων. <span class="milestone ed2page" data-n="8.182" data-unit="ed2page" id="ed2page.8.182"></span>ἀλλὰ τοῦτο μὲν κᾀν
<span class="lb" data-page="9.45" data-line="13" id="l9.45.13"></span>τοῖς περὶ τῆς δι’ αὐτῶν προγνώσεως ἐροῦμεν, ἐν δὲ τῷ παρόντι
<span class="lb" data-page="9.45" data-line="14" id="l9.45.14"></span>λόγῳ μεταβῶμεν ἐπὶ τὴν τρίτην τε καὶ τετάρτην συζυγίαν
<span class="lb" data-page="9.45" data-line="15" id="l9.45.15"></span>τῶν ὀκτὼ τῶν προειρημένων, ἐνταῦθά που καταλιπόντες
<span class="lb" data-page="9.45" data-line="16" id="l9.45.16"></span>ἤδη τὸν περὶ τῶν πρώτων δυοῖν λόγον. εἰ γάρ τι καὶ
<span class="lb" data-page="9.45" data-line="17" id="l9.45.17"></span>παρεῖται κατὰ ταύτας, ῥᾳδίως ἐκ τῶν προειρημένων ἂν εὑρεθήσεται.
<span class="lb" data-page="9.45" data-line="18" id="l9.45.18"></span>ὅταν οὖν ἀῤῥωστῇ μὲν ἡ δύναμις, ἐπείγῃ δ’ ἡ χρεία, ﻿
<span class="pb" data-page="9.46" id="p9.46"></span>
<span class="lb" data-page="9.46" data-line="1" id="l9.46.1"></span>σκληρὸν δ’ ᾖ τὸ ὄργανον, μάλιστα μὲν εἰς πυκνότητα, δεύτερον
<span class="lb" data-page="9.46" data-line="2" id="l9.46.2"></span>δ’ εἰς μικρότητα, τρίτον δ’ εἰς βραδύτητα τὴν τροπὴν
<span class="lb" data-page="9.46" data-line="3" id="l9.46.3"></span>τῶν σφυγμῶν εὑρήσεις γινομένην, οὐ μήν γ’ ἐξ ἀνάγκης οὔτε
<span class="lb" data-page="9.46" data-line="4" id="l9.46.4"></span>διὰ παντὸς οὔτε καθ’ ἕκαστον αὐτῶν ὁτιοῦν οὔθ’ ἅμα
<span class="lb" data-page="9.46" data-line="5" id="l9.46.5"></span>συμπίπτει πάντα. μεγάλης μὲν γὰρ οὔσης καθ’ ἕκαστον τῶν
<span class="lb" data-page="9.46" data-line="6" id="l9.46.6"></span>αἰτίων τῆς βλάβης, μικρότατοι καὶ πυκνότατοι καὶ βραδεῖς οἱ
<span class="lb" data-page="9.46" data-line="7" id="l9.46.7"></span>σφυγμοὶ γίνονται· βραδεῖς μὲν, ὅτι καὶ ἡ δύναμις ἀσθενὴς,
<span class="lb" data-page="9.46" data-line="8" id="l9.46.8"></span>μικρότατοι δὲ διά τε ταύτην καὶ διὰ τὴν τῶν ὀργάνων σκληρότητα.
<span class="lb" data-page="9.46" data-line="9" id="l9.46.9"></span>ὅτι δὲ τοιοῦτοι, διὰ τοῦτο καὶ πυκνότατοι, καὶ
<span class="lb" data-page="9.46" data-line="10" id="l9.46.10"></span>πολὺ μᾶλλον, ὡς ἂν τῆς χρείας ἐπειγούσης. καὶ τοίνυν καὶ
<span class="lb" data-page="9.46" data-line="11" id="l9.46.11"></span>χωρὶς ταύτης ἀῤῥωστία δυνάμεως ὀργάνων σκληρότητι συνελθοῦσα
<span class="lb" data-page="9.46" data-line="12" id="l9.46.12"></span>ἱκανὴ μικροτάτους τε καὶ πυκνοτάτους ἐργάσασθαι
<span class="lb" data-page="9.46" data-line="13" id="l9.46.13"></span>τοὺς σφυγμοὺς, ἐξ ἐπιμέτρου δὲ τούτοις τὸ ἀπὸ τῆς χρείας
<span class="lb" data-page="9.46" data-line="14" id="l9.46.14"></span>βίαιον προσιὸν εἰς ὄλεθρον μὲν <span class="milestone ed1page" data-n="3.92" data-unit="ed1page" id="ed1page.3.92"></span>οὐ μικρὰ συντελεῖ, πυκνοτέρους
<span class="lb" data-page="9.46" data-line="15" id="l9.46.15"></span>δ’ οὐκ ἂν ἔτι τοὺς σφυγμοὺς ἐργάσαιτο. καὶ γὰρ
<span class="lb" data-page="9.46" data-line="16" id="l9.46.16"></span>καὶ χωρὶς ταύτης ἦσαν ἤδη πυκνότατοι. εἰ μέντοι βραχεῖα
<span class="lb" data-page="9.46" data-line="17" id="l9.46.17"></span>μὲν ἥ τε τῶν ὀργάνων εἴη βλάβη καὶ ἡ τῆς δυνάμεως, πολλὴ
<span class="lb" data-page="9.46" data-line="18" id="l9.46.18"></span>δ’ ἡ χρεία τῆς γενέσεως αὐτῶν, οὔτε μικρότεροι τῶν κατὰ
<span class="lb" data-page="9.46" data-line="19" id="l9.46.19"></span>φύσιν οὗτοί γε οὔτε βραδύτεροι γένοιντ’ ἂν, ἀλλ’ ἔστιν ὅτε
<span class="pb" data-page="9.47" id="p9.47"></span>
<span class="lb" data-page="9.47" data-line="1" id="l9.47.1"></span>θάττους μὲν σαφῶς, μείζους δὲ κᾂν μὴ σαφῶς, ἀλλ’ ἴσοι
<span class="lb" data-page="9.47" data-line="2" id="l9.47.2"></span>γε ἐναργῶς τοῖς κατὰ φύσιν. ἐπειγούσης γὰρ ἱκανῶς τῆς
<span class="lb" data-page="9.47" data-line="3" id="l9.47.3"></span>χρείας, κᾂν ἀῤῥωστοτέρα τοῦ κατὰ φύσιν ἡ δύναμις ᾖ, κινεῖται
<span class="lb" data-page="9.47" data-line="4" id="l9.47.4"></span>ταχέως. πολὺ δ’ ἂν μᾶλλον ηὔξησε τὸ μέγεθος τοῦ
<span class="lb" data-page="9.47" data-line="5" id="l9.47.5"></span>τάχους, εἰ μὴ πρὸς τῆς σκληρότητος ἐκωλύετο. νυνὶ δὲ διὰ
<span class="lb" data-page="9.47" data-line="6" id="l9.47.6"></span>τοῦτ’ ἐπιδηλότερον γίνεται τὸ τάχος τοῦ μεγέθους, ὅτι τὸ
<span class="lb" data-page="9.47" data-line="7" id="l9.47.7"></span>μὲν οὐδὲν ἐμποδίζει βραχεῖ σκληρότερον ἑαυτοῦ γενόμενον τὸ
<span class="lb" data-page="9.47" data-line="8" id="l9.47.8"></span>ὄργανον, τῷ μεγέθει δ’ ἐναντιοῦται μάλιστα πάντων, πυκνοὶ
<span class="lb" data-page="9.47" data-line="9" id="l9.47.9"></span>δ’ ἐπὶ τῶν τοιούτων οἱ σφυγμοὶ γίνονται τῷ μὴ πληροῦσθαι
<span class="lb" data-page="9.47" data-line="10" id="l9.47.10"></span>τὴν χρείαν. εἰ δέ γε βραχεῖα καὶ ταύτης ἡ εἰς τὸ
<span class="lb" data-page="9.47" data-line="11" id="l9.47.11"></span>παρὰ φύσιν ἐκτροπὴ γένοιτο, παντελῶς ὀλίγη τε καὶ δυσδιάγνωστος
<span class="lb" data-page="9.47" data-line="12" id="l9.47.12"></span>ἔσται καὶ ἡ πυκνότης, πληροῦται γὰρ αὐτάρκως
<span class="lb" data-page="9.47" data-line="13" id="l9.47.13"></span>τηνικαῦτα τῷ τάχει τε καὶ τῷ μεγέθει καὶ καθόλου φάναι
<span class="lb" data-page="9.47" data-line="14" id="l9.47.14"></span>χρὴ παραβάλλειν ἐπὶ τῆς τοιαύτης συζυγίας τῷ ποσῷ τῆς
<span class="lb" data-page="9.47" data-line="15" id="l9.47.15"></span>χρείας τὴν ὑπὸ τῆς δυνάμεως διὰ τῶν ὀργάνων ἀποτελουμένην
<span class="lb" data-page="9.47" data-line="16" id="l9.47.16"></span>ἐνέργειαν. ὅσον γὰρ ἀπολείπεται τῆς χρείας ἡ ἐνέργεια,
<span class="lb" data-page="9.47" data-line="17" id="l9.47.17"></span>τοσοῦτον ἐπιδίδωσιν εἰς πυκνότητα. μικρότεροι δ’ αὖ πάλιν
<span class="lb" data-page="9.47" data-line="18" id="l9.47.18"></span>εἰς τοσοῦτον καὶ βραδύτεροι γίνονται τοῖς οὕτω διακειμένοις
<span class="lb" data-page="9.47" data-line="19" id="l9.47.19"></span>εἰς ὅσον ἂν ἤτοι τὰ τῆς δυνάμεως ἢ τὰ τῶν ὀργάνων
<span class="pb" data-page="9.48" id="p9.48"></span>
<span class="lb" data-page="9.48" data-line="1" id="l9.48.1"></span>ἐξίστηται τοῦ κατὰ φύσιν. ἀλλὰ περὶ μὲν τῆς τρίτης ἐπαλλάξεως
<span class="lb" data-page="9.48" data-line="2" id="l9.48.2"></span>τῶν αἰτίων ἱκανὰ καὶ ταῦτα· περὶ δὲ τῆς τετάρτης
<span class="lb" data-page="9.48" data-line="3" id="l9.48.3"></span>συζυγίας ἤδη λεκτέον, ἐφ’ ἧς ἄῤῥωστος μὲν ἡ δύναμις,
<span class="lb" data-page="9.48" data-line="4" id="l9.48.4"></span>ηὔξηται δ’ ἡ χρεία σὺν τῇ τῶν ὀργάνων μαλακότητι.
<span class="lb" data-page="9.48" data-line="5" id="l9.48.5"></span>δῆλον οὖν κᾀπὶ ταύτης ὡς εἰ μὲν ἡ κατὰ τὴν χρείαν
<span class="lb" data-page="9.48" data-line="6" id="l9.48.6"></span>αὔξησις παμπόλλη γένοιτο, βραχὺ δ’ ἀπολείποιτο τοῦ
<span class="lb" data-page="9.48" data-line="7" id="l9.48.7"></span>κατὰ φύσιν ἥ τε δύναμις καὶ τὰ ὄργανα, πολὺ μᾶλλον
<span class="lb" data-page="9.48" data-line="8" id="l9.48.8"></span>εἰς μέγεθος ἤπερ εἰς τὸ τάχος ἐπιδώσουσιν οἱ σφυγμοί.
<span class="lb" data-page="9.48" data-line="9" id="l9.48.9"></span>κατὰ μὲν γὰρ τὴν πρὸ ταύτης εἰρημένην συμπλοκὴν ἡ
<span class="lb" data-page="9.48" data-line="10" id="l9.48.10"></span>σκληρότης τῶν ὀργάνων ἀντέπραττε τῷ μεγέθει τῆς διαστολῆς,
<span class="lb" data-page="9.48" data-line="11" id="l9.48.11"></span>κατὰ δὲ τὴν νῦν προκειμένην οὐχ ὅπως ἀντιπράττει
<span class="lb" data-page="9.48" data-line="12" id="l9.48.12"></span>πρὸς τὴν διαστολὴν ἡ μαλακότης αὐτῶν, ἀλλὰ
<span class="lb" data-page="9.48" data-line="13" id="l9.48.13"></span>καὶ συνεργεῖ πάντων μάλιστα. μείζων οὖν ἐναργῶς ἔσται
<span class="lb" data-page="9.48" data-line="14" id="l9.48.14"></span>τοῦ κατὰ φύσιν ὁ σφυγμὸς, οὐ μὴν ὁμοίως γε καὶ θάττων
<span class="lb" data-page="9.48" data-line="15" id="l9.48.15"></span>ἐναργῶς. ἔσται δὲ καὶ πυκνότερος ὁ τοιοῦτος σφυγμὸς
<span class="lb" data-page="9.48" data-line="16" id="l9.48.16"></span>τοῦ κατὰ φύσιν, οὐ μὴν ὡσαύτως, οὐδ’ οὕτως τῷ
<span class="lb" data-page="9.48" data-line="17" id="l9.48.17"></span>κατὰ τὴν τρίτην συζυγίαν, ὅτι νῦν ἡ χρεία μᾶλλον ἢ
<span class="lb" data-page="9.48" data-line="18" id="l9.48.18"></span>κατ’ ἐκείνην πληροῦται. <span class="milestone ed2page" data-n="8.183" data-unit="ed2page" id="ed2page.8.183"></span>εἰ δὲ τὰ μὲν ἀπὸ τῆς χρείας
<span class="lb" data-page="9.48" data-line="19" id="l9.48.19"></span>τε καὶ τῆς δυνάμεως ὀλίγῳ τινι παραλλάττοιτο τοῦ κατὰ
<span class="lb" data-page="9.48" data-line="20" id="l9.48.20"></span>φύσιν, ἡ δ’ εἰς μαλακότητα τροπὴ τῶν ὀργάνων εἴη συχνὴ,
<span class="pb" data-page="9.49" id="p9.49"></span>
<span class="lb" data-page="9.49" data-line="1" id="l9.49.1"></span>πλησίον τῶν κατὰ φύσιν ἐν ταῖς τοιαύταις διαθέσεσιν οἱ
<span class="lb" data-page="9.49" data-line="2" id="l9.49.2"></span>σφυγμοὶ γενήσονται καὶ τῷ ποσῷ τῆς διαστολῆς καὶ τῷ
<span class="lb" data-page="9.49" data-line="3" id="l9.49.3"></span>ποιῷ τῆς κινήσεως καὶ τῷ χρόνῳ τῆς ἡσυχίας, ἑνὶ δὲ μόνῳ
<span class="lb" data-page="9.49" data-line="4" id="l9.49.4"></span>τῷ μαλακῷ τῆς προσβολῆς, τοῦτο γὰρ ἴδιον ἀχώριστον αὐτῶν,
<span class="lb" data-page="9.49" data-line="5" id="l9.49.5"></span>διαλλάξουσι τῶν κατὰ φύσιν. εἰ δὲ τὰ τοῦ μὲν ἀπὸ
<span class="lb" data-page="9.49" data-line="6" id="l9.49.6"></span>τῆς χρείας τε καὶ τῶν ὀργάνων μὴ μεγάλην ἔχοι τὴν ἐκτροπὴν,
<span class="lb" data-page="9.49" data-line="7" id="l9.49.7"></span>ἡ δύναμις δ’ ἰσχυρῶς κάμνοι, μικροὶ μὲν ἱκανῶς καὶ
<span class="lb" data-page="9.49" data-line="8" id="l9.49.8"></span>πυκνοὶ, μετρίως δ’ ἂν εἶεν οἱ τοιοῦτοι βραδεῖς. ἀρκεῖ καὶ
<span class="lb" data-page="9.49" data-line="9" id="l9.49.9"></span>περὶ ταύτης τῆς συμπλοκῆς τοσαῦτα. μεταβῶμεν δ’ ἐπὶ τὰς
<span class="lb" data-page="9.49" data-line="10" id="l9.49.10"></span>ἑξῆς δύο, κοινὸν μὲν ἐχούσας τήν τε ῥώμην τῆς δυνάμεως
<span class="lb" data-page="9.49" data-line="11" id="l9.49.11"></span>καὶ τὴν χρείαν τῆς γενέσεως τῶν σφυγμῶν ἐκλελυμένην, διαφερούσας
<span class="lb" data-page="9.49" data-line="12" id="l9.49.12"></span>δ’ ἐν τοῖς ὀργάνοις. ἡ μὲν δὴ ἑτέρα αὐτῶν,
<span class="lb" data-page="9.49" data-line="13" id="l9.49.13"></span>ἐφ’ ᾗ σκληρὸν μὲν τὸ ὄργανον, εὐρωστία δ’ ἐστὶ δυνάμεως,
<span class="lb" data-page="9.49" data-line="14" id="l9.49.14"></span>ἐλάττων δ’ ἡ χρεία, μικροτέρους μὲν πάντως ἐργάζεται
<span class="lb" data-page="9.49" data-line="15" id="l9.49.15"></span>τοὺς σφυγμοὺς, οὐ μὴν οὔτε βραδυτέρους οὔτε πυκνοτάτους
<span class="lb" data-page="9.49" data-line="16" id="l9.49.16"></span>ἐξ ἀνάγκης. ἀλλ’ εἰ μὲν ἱκανῶς ἐκλυθείη τὰ τῆς
<span class="lb" data-page="9.49" data-line="17" id="l9.49.17"></span>χρείας, μετρίως τῶν ὀργάνων ἐσκληρυσμένων, οὐ μικρότεροι
<span class="lb" data-page="9.49" data-line="18" id="l9.49.18"></span>μόνον, ἀλλὰ καὶ βραδύτεροι σαφῶς καὶ ἀραιότεροι
<span class="lb" data-page="9.49" data-line="19" id="l9.49.19"></span>γενήσονται. εἰ δὲ πλείων ἡ τῶν ὀργάνων εἴη κάκωσις ἤπερ
<span class="pb" data-page="9.50" id="p9.50"></span>
<span class="lb" data-page="9.50" data-line="1" id="l9.50.1"></span>ἡ τῆς χρείας, μικρὸς ἱκανῶς ὁ τοιοῦτος σφυγμὸς γίνεται καὶ
<span class="lb" data-page="9.50" data-line="2" id="l9.50.2"></span>διὰ τοῦτο πυκνὸς, διὰ δὲ αὐτὸ τοῦτο καὶ ἧττον βραδὺς
<span class="lb" data-page="9.50" data-line="3" id="l9.50.3"></span>τοῦ κατὰ τὴν προτέραν διάθεσιν. εἰ γὰρ μήθ’ ἡ χρεία πληροῦται
<span class="lb" data-page="9.50" data-line="4" id="l9.50.4"></span>καὶ ἡ δύναμις εὔρωστός ἐστιν, οὐκ ἄρ’ ἀξιολόγως
<span class="lb" data-page="9.50" data-line="5" id="l9.50.5"></span>γένοιτο βραδύς. οὐ πληροῦται δ’ ἡ χρεία διὰ τὴν μικρότητα
<span class="lb" data-page="9.50" data-line="6" id="l9.50.6"></span>διαστολῆς. αὕτη δ’ εἵπετο τῇ σκληρότητι τῶν ὀργάνων.
<span class="lb" data-page="9.50" data-line="7" id="l9.50.7"></span>μαλακὰ δ’ εἴπερ ἦν, οὐκ ἂν ἐλάττων σαφῶς τοῦ κατὰ
<span class="lb" data-page="9.50" data-line="8" id="l9.50.8"></span>φύσιν ὁ σφυγμὸς ἦν, πλὴν εἰ μὴ μεγάλως ἠλάττωτο τὰ τῆς
<span class="lb" data-page="9.50" data-line="9" id="l9.50.9"></span>χρείας. καὶ πάντως ἂν εἰς τοσοῦτον ἀραιότερος ἐφαίνετο,
<span class="lb" data-page="9.50" data-line="10" id="l9.50.10"></span>εἰς ὅσον ἂν καὶ τὰ τῆς χρείας καθῄρητο. καὶ μέντοι καὶ
<span class="lb" data-page="9.50" data-line="11" id="l9.50.11"></span>βραδὺς σαφῶς μὲν ἐπὶ ταῖς ἀξιολόγοις τῆς χρείας ὑπαλλαγαῖς,
<span class="lb" data-page="9.50" data-line="12" id="l9.50.12"></span>οὐ σαφῶς δ’ ἐπὶ ταῖς ἐλάττοσι. ἀλλ’ ἤδη καὶ περὶ
<span class="lb" data-page="9.50" data-line="13" id="l9.50.13"></span>τούτων τῶν συμπλέξεων αὐτάρκως διειλεγμένοι τῶν ὑπολοίπων
<span class="lb" data-page="9.50" data-line="14" id="l9.50.14"></span>δυοῖν μνημονεύσωμεν, ἐφ’ ὧν αὐξηθείσης μὲν τῆς
<span class="lb" data-page="9.50" data-line="15" id="l9.50.15"></span>χρείας, ῥωσθείσης δὲ τῆς δυνάμεως οἱ χιτῶνες τῶν ἀρτηριῶν
<span class="lb" data-page="9.50" data-line="16" id="l9.50.16"></span>ποτὲ μὲν μαλακοὶ, ποτὲ δὲ σκληροὶ γίνονται. μαλακῶν
<span class="lb" data-page="9.50" data-line="17" id="l9.50.17"></span>μὲν δὴ ὄντων αὐτῶν πάντως μὲν οἱ σφυγμοὶ μεγάλοι
<span class="lb" data-page="9.50" data-line="18" id="l9.50.18"></span>τε καὶ ταχεῖς γενήσονται, πυκνοὶ δ’ οὐκ ἐξ ἅπαντος, ἀλλ’
<span class="lb" data-page="9.50" data-line="19" id="l9.50.19"></span>ὅταν ἐξαίσιος ἡ τῆς χρείας αὔξησις ᾖ. τηνικαῦτα γὰρ οὔτε
<span class="lb" data-page="9.50" data-line="20" id="l9.50.20"></span>τὸ μέγεθος τῆς διαστολῆς οὔτε τὸ τάχος τῆς κινήσεως ﻿
<span class="pb" data-page="9.51" id="p9.51"></span>
<span class="lb" data-page="9.51" data-line="1" id="l9.51.1"></span>ἱκανὰ πληροῦν τὴν χρείαν. ὀλίγης δ’ οὔσης τῆς ὑπερβολῆς
<span class="lb" data-page="9.51" data-line="2" id="l9.51.2"></span>ἀποχρώντως ὑπηρετεῖ καὶ τὸ μέγεθος μόνον. εἰ μέντοι σκληροὶ
<span class="lb" data-page="9.51" data-line="3" id="l9.51.3"></span>γενηθεῖεν οἱ τῶν ἀρτηριῶν χιτῶνες, πολυειδῶς ἐν ταῖς
<span class="lb" data-page="9.51" data-line="4" id="l9.51.4"></span>τοιαύταις διαθέσεσιν οἱ σφυγμοὶ τρέπονται. βραχείας μὲν
<span class="lb" data-page="9.51" data-line="5" id="l9.51.5"></span>γὰρ οὔσης τῆς σκληρότητος, ἀξιολόγου δὲ τῆς κατὰ τὴν
<span class="lb" data-page="9.51" data-line="6" id="l9.51.6"></span>χρείαν ὑπαλλαγῆς καὶ μείζους καὶ θάττους καὶ πυκνότεροι
<span class="lb" data-page="9.51" data-line="7" id="l9.51.7"></span>τῶν κατὰ φύσιν ἔσονται. ἴσης δὲ καθ’ ἑκάτερον τῶν αἰτίων
<span class="lb" data-page="9.51" data-line="8" id="l9.51.8"></span>τῆς εἰς τὸ παρὰ φύσιν ἐκτροπῆς γενομένης, καὶ μηδὲ πάνυ
<span class="lb" data-page="9.51" data-line="9" id="l9.51.9"></span>τι μηδ’ ἑτέρας ἰσχυρᾶς, ἴσοι μὲν τοῖς κατὰ φύσιν, ὠκύτεροι
<span class="lb" data-page="9.51" data-line="10" id="l9.51.10"></span>δὲ καὶ πυκνότεροι γίνονται. εἰ δ’ ἰσχυρὰ βλάβη καὶ τῆς
<span class="lb" data-page="9.51" data-line="11" id="l9.51.11"></span>χρείας καὶ τῶν ὀργάνων γένοιτο, τῶν μὲν σκληρυνθέντων
<span class="lb" data-page="9.51" data-line="12" id="l9.51.12"></span>ἐπὶ μᾶλλον, τῆς δ’ ἐπειγούσης ἀμετρότερον, θάττους μὲν
<span class="lb" data-page="9.51" data-line="13" id="l9.51.13"></span>ἂν ἔτι καὶ νῦν εἶεν τῶν κατὰ φύσιν, μικρότεροι δὲ καὶ
<span class="lb" data-page="9.51" data-line="14" id="l9.51.14"></span>πυκνότεροι.
</p>
          </article>

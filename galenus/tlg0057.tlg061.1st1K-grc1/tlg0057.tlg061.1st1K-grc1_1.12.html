<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.12">
<span class="pb page1" data-page="9.51" id="p9.51"></span>
<span class="milestone ed1page page1" data-n="3.92" data-unit="ed1page" id="ed1page.3.92"></span>
<span class="milestone ed2page page1" data-n="8.183" data-unit="ed2page" id="ed2page.8.183"></span>
            <p>
<span class="lb" data-page="9.51" data-line="15" id="l9.51.15"></span>Ἐπεὶ δὲ καὶ περὶ τούτων εἴρηται τὰ εἰκότα,
<span class="lb" data-page="9.51" data-line="16" id="l9.51.16"></span>λοιπὸν ἂν εἴη προχειρισάμενον ἕνα τινὰ σφυγμὸν ἐπ’ αὐτοῦ
<span class="lb" data-page="9.51" data-line="17" id="l9.51.17"></span>διδάξαι τὸ χρήσιμον τῆς αὐτοῦ γυμνασίας. ἔστω δὴ ὁ ταχὺς,
<span class="lb" data-page="9.51" data-line="18" id="l9.51.18"></span>ὃν οἰκεῖον ῥώμης τε καὶ δυνάμεως ἐλέγομεν ὑπάρχειν καὶ
<span class="lb" data-page="9.51" data-line="19" id="l9.51.19"></span>χρείας ἐπειγούσης καὶ ὀργάνων μαλακότητος. πῶς οὖν οὗτος
<span class="pb" data-page="9.52" id="p9.52"></span>
<span class="lb" data-page="9.52" data-line="1" id="l9.52.1"></span><span class="milestone ed2page" data-n="8.184" data-unit="ed2page" id="ed2page.8.184"></span>εὑρεθεὶς ἐφ’ ἑνὸς ἀῤῥώστου διορισθήσεται, πηνίκα μὲν
<span class="lb" data-page="9.52" data-line="2" id="l9.52.2"></span>ὑφ’ ἑνὸς τῶν εἰρημένων αἰτίων, πηνίκα δ’ ὑπὸ δυοῖν, ἢ καὶ
<span class="lb" data-page="9.52" data-line="3" id="l9.52.3"></span>πάντων γίνεται; τόνδε τὸν τρόπον. ἐπειδὴ τῆς μὲν ἰσχυρᾶς
<span class="lb" data-page="9.52" data-line="4" id="l9.52.4"></span>δυνάμεως ὁ σφοδρὸς ἀχώριστός ἐστι, τῶν δὲ μαλακῶν ὀργάνων
<span class="lb" data-page="9.52" data-line="5" id="l9.52.5"></span>ὁ μαλακὸς, ὅταν μὲν χωρὶς ἀμφοτέρων τούτων τὸ τάχος,
<span class="lb" data-page="9.52" data-line="6" id="l9.52.6"></span>ἐκ τῆς χρείας ἐπειγούσης μόνης γίνεται, ὅταν δὲ μετὰ θατέρου,
<span class="lb" data-page="9.52" data-line="7" id="l9.52.7"></span>πάντως μὲν καὶ ἐπ’ ἐκείνου, τοῦτο γνώρισμα παρέχοντος,
<span class="lb" data-page="9.52" data-line="8" id="l9.52.8"></span>ἐξ ἀνάγκης δὲ καὶ διὰ τὴν τῆς χρείας αὔξησιν. ἐδείχθη
<span class="lb" data-page="9.52" data-line="9" id="l9.52.9"></span>γὰρ ἔμπροσθεν ὡς οὐχ οἷόν τε γενέσθαι ταχεῖς σφυγμοὺς,
<span class="lb" data-page="9.52" data-line="10" id="l9.52.10"></span>ὥσπερ οὐδὲ μεγάλους ἄνευ τοῦ τὴν χρείαν καλεῖν. ὁπόσον μὲν
<span class="lb" data-page="9.52" data-line="11" id="l9.52.11"></span>οὖν τι μετέβαλεν εἰς <span class="milestone ed1page" data-n="3.93" data-unit="ed1page" id="ed1page.3.93"></span>ῥώμην, ἢ εἰς ἀῤῥωστίαν ἡ δύναμις,
<span class="lb" data-page="9.52" data-line="12" id="l9.52.12"></span>ἐκ τῶν ἰδίων αὐτῆς σφυγμῶν ἔνεστι διαγινώσκειν. οὕτω δὲ
<span class="lb" data-page="9.52" data-line="13" id="l9.52.13"></span>καὶ περὶ τῶν ὀργάνων τῆς ποιότητος. καὶ γὰρ καὶ ταύτης
<span class="lb" data-page="9.52" data-line="14" id="l9.52.14"></span>ἐνδεικτικοὺς ἔχομεν σφυγμούς. ὁπόσον δὲ ἡ χρεία τῆς γενέσεως
<span class="lb" data-page="9.52" data-line="15" id="l9.52.15"></span>αὐτῶν, τεκμήρασθαι χρὴ συλλογιζόμενον ἐκ τῆς κατὰ τὸ
<span class="lb" data-page="9.52" data-line="16" id="l9.52.16"></span>μέγεθός τε καὶ τὴν πυκνότητα καὶ τὸ τάχος μεταβολῆς. εἰ
<span class="lb" data-page="9.52" data-line="17" id="l9.52.17"></span>γὰρ καὶ μέγιστος καὶ πυκνότατος ἅμα αὐτὸς εἴη καὶ τάχιστος,
<span class="lb" data-page="9.52" data-line="18" id="l9.52.18"></span>ἐσχάτως ἐπείγεται τῆς χρείας· εἰ δ’ ἁπλῶς μέγας τε καὶ
<span class="pb" data-page="9.53" id="p9.53"></span>
<span class="lb" data-page="9.53" data-line="1" id="l9.53.1"></span>θάττων βραχεῖ, μὴ μέντοι μέγιστός τε καὶ πυκνὸς, οὐκ ἂν
<span class="lb" data-page="9.53" data-line="2" id="l9.53.2"></span>εἴη μεγάλη τῆς χρείας ἡ μεταβολὴ πρὸς τῷ καὶ ἀπὸ τῶν
<span class="lb" data-page="9.53" data-line="3" id="l9.53.3"></span>ἄλλων γνωρισμάτων χωρὶς τῶν σφυγμῶν δύνασθαι προγινώσκεσθαι
<span class="lb" data-page="9.53" data-line="4" id="l9.53.4"></span>τὰ τῆς χρείας πῶς ἔχει. εἴτε γὰρ θερμασίας εἴη
<span class="lb" data-page="9.53" data-line="5" id="l9.53.5"></span>πλῆθος εἴτε δαπάνη τοῦ ψυχικοῦ πνεύματος, οὐ χαλεπὸν
<span class="lb" data-page="9.53" data-line="6" id="l9.53.6"></span>διορίσασθαι. ἡ μὲν γὰρ θερμασία τὴν ἁφὴν οὐκ ἂν λάθοι,
<span class="lb" data-page="9.53" data-line="7" id="l9.53.7"></span>τὰ πολλὰ δὲ καὶ τῷ τῆς δυσπνοίας ἤδη σαφέστατα γνωρίζεται
<span class="lb" data-page="9.53" data-line="8" id="l9.53.8"></span>καὶ δίψει καὶ τῇ ἔνδον αἰσθήσει τοῦ κάμνοντος. ἡ δὲ
<span class="lb" data-page="9.53" data-line="9" id="l9.53.9"></span>τοῦ ψυχικοῦ πνεύματος ἀνάλωσις ἔν τε τοῖς γυμναζομένοις
<span class="lb" data-page="9.53" data-line="10" id="l9.53.10"></span>καὶ διαφορουμένοις καὶ τοῖς εἴσω ῥεύμασι γίνεται, ὧν οὐδὲν
<span class="lb" data-page="9.53" data-line="11" id="l9.53.11"></span>λάθοι τὸν ἰατρόν. οὐδὲ χρὴ νῦν ἡμᾶς ἐπὶ πλέον ὑπὲρ αὐτῶν
<span class="lb" data-page="9.53" data-line="12" id="l9.53.12"></span>λέγειν, οὐ γὰρ τῆς ἄρτι προκειμένης πραγματείας ὅτι μὴ
<span class="lb" data-page="9.53" data-line="13" id="l9.53.13"></span>πάρεργον, ἀλλὰ τῆς προγνωστικῆς ἐστιν ὁ τοιοῦτος λόγος.
<span class="lb" data-page="9.53" data-line="14" id="l9.53.14"></span>ἐμνημονεύσαμεν δ’ αὐτοῦ νῦν ἐνδείξασθαι τοῖς περὶ τὸν
<span class="lb" data-page="9.53" data-line="15" id="l9.53.15"></span>Ἀρχιγένην βουλόμενοι, πρὸς τοῖς περὶ τῆς γενέσεως τοῦ ταχέος
<span class="lb" data-page="9.53" data-line="16" id="l9.53.16"></span>σφυγμοῦ κακῶς αὐτοῖς εἰρημένοις, ὡς οὐ χαλεπόν ἐστιν
<span class="lb" data-page="9.53" data-line="17" id="l9.53.17"></span>ἐξευρίσκειν ἑκάστοτε τὴν ποιήσασαν αἰτίαν. ἔσται δὲ καὶ διὰ
<span class="lb" data-page="9.53" data-line="18" id="l9.53.18"></span>τῶν ἑξῆς ἔτι σαφέστερον ταὐτὸ τοῦτο, περὶ τῶν ὑπολοίπων
<span class="pb" data-page="9.54" id="p9.54"></span>
<span class="lb" data-page="9.54" data-line="1" id="l9.54.1"></span>σφυγμῶν τῆς γενέσεως εἰ διέλθοιμεν πρότερον, οἷον τῶν
<span class="lb" data-page="9.54" data-line="2" id="l9.54.2"></span>τε ἀτάκτων καὶ ἀρύθμων καὶ ἀνωμάλων καλουμένων,
<span class="lb" data-page="9.54" data-line="3" id="l9.54.3"></span>καὶ μάλιστα εἰ καὶ κατὰ μίαν διαστολὴν τῆς ἀρτηρίας εἶεν
<span class="lb" data-page="9.54" data-line="4" id="l9.54.4"></span>τοιοῦτοι.
</p>
          </article>

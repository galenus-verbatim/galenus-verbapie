<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.4">
<span class="pb page1" data-page="9.6" id="p9.6"></span>
<span class="milestone ed1page page1" data-n="3.85" data-unit="ed1page" id="ed1page.3.85"></span>
<span class="milestone ed2page page1" data-n="8.169" data-unit="ed2page" id="ed2page.8.169"></span>
            <p>
<span class="lb" data-page="9.6" data-line="6" id="l9.6.6"></span>Λοιπὴ δὲ καὶ τρίτη σφυγμῶν γενέσεως αἰτία
<span class="lb" data-page="9.6" data-line="7" id="l9.6.7"></span>συνεκτικὴ τὸ σῶμα τῶν ἀρτηριῶν ἐστιν αὐτό. πᾶσα γὰρ
<span class="lb" data-page="9.6" data-line="8" id="l9.6.8"></span>δύναμις ἐνεργοῦσά τινος ἕνεκεν ὀργάνων ἐπιτηδείων δεῖται
<span class="lb" data-page="9.6" data-line="9" id="l9.6.9"></span>πρὸς τοὖργον. ἦν δ’ ἐπιτήδειον ὄργανον πρὸς τὰ παρόντα
<span class="lb" data-page="9.6" data-line="10" id="l9.6.10"></span>τὸ στεγανὸν μὲν τοῖς χιτῶσι, κοῖλον δ’ ἔνδοθεν, οἷόν περ τὸ
<span class="lb" data-page="9.6" data-line="11" id="l9.6.11"></span>τῶν ἀρτηριῶν ἐστι. ὡς οὖν οἱ κατὰ τὰς πόλεις οὗτοι δημιουργοὶ,
<span class="lb" data-page="9.6" data-line="12" id="l9.6.12"></span>σκυτοτόμοι τε καὶ χαλκεῖς καὶ γραφεῖς, δι’ ὀργάνων
<span class="lb" data-page="9.6" data-line="13" id="l9.6.13"></span>τινῶν ἐπιτελοῦσι τὸ σφέτερον ἔργον, οὕτως ἡ τοὺς σφυγμοὺς
<span class="lb" data-page="9.6" data-line="14" id="l9.6.14"></span>ἐργαζομένη δύναμις δι’ ὀργάνων τῶν ἀρτηριῶν τὸ
<span class="lb" data-page="9.6" data-line="15" id="l9.6.15"></span>ἑαυτῆς ἔργον, τὴν φυλακὴν τῆς ἐμφύτου θερμασίας, ἀποτελεῖ,
<span class="lb" data-page="9.6" data-line="16" id="l9.6.16"></span>τοσόνδε μόνον τῶν ἄλλων διαφέρουσα δημιουργῶν ὅτι τοῖς
<span class="lb" data-page="9.6" data-line="17" id="l9.6.17"></span>ὀργάνοις ἐνδέδεται καὶ δι’ ὅλων αὐτῶν ἅπασα διελήλυθεν,
<span class="lb" data-page="9.6" data-line="18" id="l9.6.18"></span>οὐκ ἔξωθεν ἅπτεται καθάπερ ἐκεῖνοι. καὶ τοίνυν ἐπειδὰν
<span class="lb" data-page="9.6" data-line="19" id="l9.6.19"></span>μὲν τὴν ψύχουσαν οὐσίαν ἕλκῃ, διαστέλλεται τὸ σῶμα τῶν
<span class="pb" data-page="9.7" id="p9.7"></span>
<span class="lb" data-page="9.7" data-line="1" id="l9.7.1"></span>ἀρτηριῶν, ἐπειδὰν δὲ τὸ αἰθαλῶδες ἐκκρίνῃ, συστέλλεται.
<span class="lb" data-page="9.7" data-line="2" id="l9.7.2"></span>πλεονεκτεῖ δὲ ποτὲ μὲν ἡ τοῦ διαστέλλεσθαι, ποτὲ δὲ ἡ τοῦ
<span class="lb" data-page="9.7" data-line="3" id="l9.7.3"></span>συστέλλεσθαι χρεία, πάντως δ’ ἕπεται θατέρῳ μέρει τῆς κινήσεως
<span class="lb" data-page="9.7" data-line="4" id="l9.7.4"></span>τὸ λοιπόν. κατὰ ταύτας δὲ τὰς αἰτίας τῶν σφυγμῶν
<span class="lb" data-page="9.7" data-line="5" id="l9.7.5"></span>γινομένων ἀνάγκη πάσας τὰς τροπὰς αὐτῶν ἕπεσθαι
<span class="lb" data-page="9.7" data-line="6" id="l9.7.6"></span>ταῖς τῶν αἰτίων ἀλλοιώσεσιν, ὥστε τὰς πρώτας μὲν καὶ
<span class="lb" data-page="9.7" data-line="7" id="l9.7.7"></span>γενικωτάτας τοσαύτας εἶναι διαφορὰς σφυγμῶν ὅσαι περ καὶ
<span class="lb" data-page="9.7" data-line="8" id="l9.7.8"></span>τῶν αἰτίων. τῆς μὲν δὴ δυνάμεως αἱ διαφοραὶ ῥώμη τε καὶ
<span class="lb" data-page="9.7" data-line="9" id="l9.7.9"></span>ἀῤῥωστία ἐστὶ, τῆς δ’ ἐμφύτου θερμασίας ἐκπύρωσίς τε καὶ
<span class="lb" data-page="9.7" data-line="10" id="l9.7.10"></span>κατάψυξις, τοῦ δὲ τῶν ἀρτηριῶν χιτῶνος σκληρότης τε καὶ
<span class="lb" data-page="9.7" data-line="11" id="l9.7.11"></span>μαλακότης καὶ πρὸ τούτων ἁπάντων αἱ καθ’ ἕκαστον γένος
<span class="lb" data-page="9.7" data-line="12" id="l9.7.12"></span>τῶν εἰρημένων συμμετρίαι. ἀλλ’ αἱ μὲν συμμετρίαι τοὺς κατὰ
<span class="lb" data-page="9.7" data-line="13" id="l9.7.13"></span>φύσιν ἐργάζονται σφυγμοὺς τοὺς μέσους τῶν ὑπερβαλλόντων,
<span class="lb" data-page="9.7" data-line="14" id="l9.7.14"></span>αἱ δ’ ἀμετρίαι τοὺς παρὰ φύσιν. αἱ μὲν ἄλλαι σαφεῖς,
<span class="lb" data-page="9.7" data-line="15" id="l9.7.15"></span>ἡ δὲ κατὰ τὴν εὐρωστίαν τῆς δυνάμεως ἔχει τι ζητήσεως
<span class="lb" data-page="9.7" data-line="16" id="l9.7.16"></span>ἄξιον, ὃ προϊὼν ὁ λόγος διασκέψαιτο. ῥώμη μὲν οὖν δυνάμεως
<span class="lb" data-page="9.7" data-line="17" id="l9.7.17"></span>σφοδρὸν ἐξ ἀνάγκης ἐργάζεται τὸν σφυγμὸν, ἀῤῥωστία
<span class="lb" data-page="9.7" data-line="18" id="l9.7.18"></span>δ’ ἀμυδρὸν καὶ σκληρότης μὲν ὀργάνων σκληρὸν, μαλακότης
<span class="pb" data-page="9.8" id="p9.8"></span>
<span class="lb" data-page="9.8" data-line="1" id="l9.8.1"></span>δὲ μαλακόν. οὐ μὴν ἐπί γε ταῖς αὐξήσεσιν ἢ ταῖς μειώσεσι
<span class="lb" data-page="9.8" data-line="2" id="l9.8.2"></span>τῆς κατὰ φύσιν θερμασίας ἓν εἶδος σφυγμῶν ἐξ ἀνάγκης ἕπεται
<span class="lb" data-page="9.8" data-line="3" id="l9.8.3"></span>ταὐτὸν ἀεί. οὔτε γὰρ ὁ ταχὺς, ὥς τισιν ἔδοξεν, οὔθ’ ὁ
<span class="lb" data-page="9.8" data-line="4" id="l9.8.4"></span>μέγας οὔθ’ ὁ πυκνὸς ἐκπυρουμένης ἀεὶ γίνονται τῆς φύσεως
<span class="lb" data-page="9.8" data-line="5" id="l9.8.5"></span>οὔθ’ ὁ βραδὺς ἢ μικρὸς ἢ ἀραιὸς σβεννυμένης,
<span class="lb" data-page="9.8" data-line="6" id="l9.8.6"></span>ἀλλ’ οἱ περὶ τούτων ἀμφισβητοῦντες ὁμοίως ἁμαρτάνουσι
<span class="lb" data-page="9.8" data-line="7" id="l9.8.7"></span>Ἀρχιγένει πρὸς Μάγνον διαφερομένῳ περὶ τάχους σφυγμοῦ,
<span class="lb" data-page="9.8" data-line="8" id="l9.8.8"></span>ὡς οὐχ ὑπὸ ῥώμης μᾶλλον ἢ ἀῤῥωστίας γίνεται δυνάμεως.
<span class="lb" data-page="9.8" data-line="9" id="l9.8.9"></span>οὐδετέρα μὲν γὰρ ἐξ ἀνάγκης ἕπεται, μᾶλλον μήν ἐστιν
<span class="lb" data-page="9.8" data-line="10" id="l9.8.10"></span>οἰκεῖον τάχος μὲν ῥώμῃ τε δυνάμεως καὶ πλήθει θερμασίας
<span class="lb" data-page="9.8" data-line="11" id="l9.8.11"></span>καὶ προσέτι μαλακότητι τῶν ὀργάνων, βραδύτης δὲ
<span class="lb" data-page="9.8" data-line="12" id="l9.8.12"></span>τοῖς ἐναντίοις· ὡσαύτως δὲ καὶ μέγεθος μὲν ἰσχυρᾷ δυνάμει
<span class="lb" data-page="9.8" data-line="13" id="l9.8.13"></span>καὶ πλήθει θερμασίας καὶ μαλακοῖς ὀργάνοις ἐστὶν οἰκεῖον,
<span class="lb" data-page="9.8" data-line="14" id="l9.8.14"></span>μικρότης δὲ τοῖς ἐναντίοις· <span class="milestone ed2page" data-n="8.170" data-unit="ed2page" id="ed2page.8.170"></span>ὡσαύτως δὲ καὶ
<span class="lb" data-page="9.8" data-line="15" id="l9.8.15"></span>πυκνότης οὐδενὶ μὲν τῶν εἰρημένων ἐξ ἀνάγκης ἕπεται,
<span class="lb" data-page="9.8" data-line="16" id="l9.8.16"></span>μᾶλλον μήν ἐστιν οἰκεία δυνάμεως ἀῤῥωστίᾳ, πλήθει δὲ
<span class="lb" data-page="9.8" data-line="17" id="l9.8.17"></span>θερμασίας, ὀργάνων δὲ σκληρότητι. καὶ ἀραιότης δὲ κατὰ
<span class="lb" data-page="9.8" data-line="18" id="l9.8.18"></span>ταὐτὰ τοῖς ἐναντίοις οἰκεία μᾶλλον, οὐ μὴν ἐξ ἅπαντος
<span class="pb" data-page="9.9" id="p9.9"></span>
<span class="lb" data-page="9.9" data-line="1" id="l9.9.1"></span>ἑπομένη. πειράσομαι δ’ ἀποδεῖξαι τῶν εἰρημένων ἕκαστον
<span class="lb" data-page="9.9" data-line="2" id="l9.9.2"></span>ἀναλαβὼν τὸν λόγον ἐπ’ ἀρχήν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.7">
<span class="pb page1" data-page="9.13" id="p9.13"></span>
<span class="milestone ed1page page1" data-n="3.86" data-unit="ed1page" id="ed1page.3.86"></span>
<span class="milestone ed2page page1" data-n="8.171" data-unit="ed2page" id="ed2page.8.171"></span>
            <p>
<span class="lb" data-page="9.13" data-line="5" id="l9.13.5"></span>Ἐπεὶ δὲ καὶ περὶ τούτων αὐτάρκως εἴρηται,
<span class="lb" data-page="9.13" data-line="6" id="l9.13.6"></span>τὸ ἀναβληθὲν ὀλίγῳ πρότερον ἐφ’ ὅσον εἰς τὰ παρόντα χρήσιμόν
<span class="lb" data-page="9.13" data-line="7" id="l9.13.7"></span>ἐστι διασκεψάμενοι τὸ συνεχὲς τοῦ λόγου περαίνωμεν.
<span class="lb" data-page="9.13" data-line="8" id="l9.13.8"></span>τοῦ μὲν γὰρ μεγάλου τε καὶ μικροῦ σφυγμοῦ μέσος τίς ἐστιν
<span class="lb" data-page="9.13" data-line="9" id="l9.13.9"></span>ὁ κατὰ φύσιν τε καὶ σύμμετρος, ᾧ παραβάλλοντές τε καὶ
<span class="lb" data-page="9.13" data-line="10" id="l9.13.10"></span>παραμετροῦντες τοὺς ἄλλους ἅπαντας, ὅσοι μὲν ἂν μείζους
<span class="lb" data-page="9.13" data-line="11" id="l9.13.11"></span>ὦσιν αὐτοῦ, τούτους μὲν μεγάλους ὀνομάζομεν, τοὺς δ’
<span class="lb" data-page="9.13" data-line="12" id="l9.13.12"></span>ἐλάττους μικρούς. κατὰ ταὐτὰ δὲ καὶ τοῦ ταχέος τε καὶ
<span class="lb" data-page="9.13" data-line="13" id="l9.13.13"></span>βραδέος ὁ μέσος τε καὶ σύμμετρος ὁ κατὰ φύσιν ἔχων ἐστὶν,
<span class="lb" data-page="9.13" data-line="14" id="l9.13.14"></span>καὶ τοῦ πυκνοῦ δὲ καὶ τοῦ ἀραιοῦ καὶ προσέτι σκληροῦ καὶ
<span class="lb" data-page="9.13" data-line="15" id="l9.13.15"></span>μαλακοῦ κατὰ τὸν αὐτὸν λόγον οἱ μέσοι κατὰ φύσιν. οὐ
<span class="lb" data-page="9.13" data-line="16" id="l9.13.16"></span>μὴν ἀμυδροῦ τε καὶ σφοδροῦ μέσος ὁ κατὰ φύσιν εἶναι δοκεῖ.
<span class="lb" data-page="9.13" data-line="17" id="l9.13.17"></span>ἐῤῥωμένης γὰρ ἔργον δυνάμεως ὁ σφοδρὸς σφυγμὸς, ὥσπερ οὖν
<span class="lb" data-page="9.13" data-line="18" id="l9.13.18"></span>καὶ ὁ ἀμυδρὸς ἀῤῥώστου. τὸ δ’ ἐῤῥῶσθαι ταύτην οὐ παρὰ
<span class="lb" data-page="9.13" data-line="19" id="l9.13.19"></span>φύσιν δήπουθεν, ἀλλὰ τοῦτο μὲν ἀρετή τε καὶ κατὰ φύσιν,
<span class="pb" data-page="9.14" id="p9.14"></span>
<span class="lb" data-page="9.14" data-line="1" id="l9.14.1"></span>ἡ δ’ ἀῤῥωστία τῆς δυνάμεως κακία τε καὶ παρὰ φύσιν. ὅσον
<span class="lb" data-page="9.14" data-line="2" id="l9.14.2"></span>δ’ ἐν τῷ μεταξὺ ῥώμης τε καὶ ἀῤῥωστίας, ὁδός ἐστιν ἀπὸ
<span class="lb" data-page="9.14" data-line="3" id="l9.14.3"></span>θατέρου πρὸς θάτερον ἐν μεθορίῳ που τεταγμένον ἀμφοῖν,
<span class="lb" data-page="9.14" data-line="4" id="l9.14.4"></span>τοσούτῳ μὲν βέλτιον ἀῤῥωστίας, ὅσῳ χεῖρον εὐρωστίας, τοσούτῳ
<span class="lb" data-page="9.14" data-line="5" id="l9.14.5"></span>δ’ αὖ πάλιν εὐρωστίας χεῖρον, ὅσῳ βέλτιον ἀῤῥωστίας.
<span class="lb" data-page="9.14" data-line="6" id="l9.14.6"></span>οὔκουν ἐνταῦθά φασι χρῆναι τὸ κατὰ φύσιν ζητεῖν,
<span class="lb" data-page="9.14" data-line="7" id="l9.14.7"></span>ἀλλ’ ἐν τῷ ἄκρῳ τε καὶ εὐρώστῳ, τούτου δ’ ἔγγονον ὑπάρχειν
<span class="lb" data-page="9.14" data-line="8" id="l9.14.8"></span>τὸν σφοδρὸν σφυγμόν. εἰσὶ δ’ οἳ τοῦτο μὲν ἀληθὲς εἶναι
<span class="lb" data-page="9.14" data-line="9" id="l9.14.9"></span>συγχωροῦσιν, <span class="milestone ed2page" data-n="8.172" data-unit="ed2page" id="ed2page.8.172"></span>ἀμφισβητοῦσι δὲ πρὸς τὸ καθόλου καὶ
<span class="lb" data-page="9.14" data-line="10" id="l9.14.10"></span>φάσκουσι τὸν κατὰ φύσιν σφυγμὸν τὸν ἐν τούτῳ μὲν τῷ
<span class="lb" data-page="9.14" data-line="11" id="l9.14.11"></span>γένει γίνεσθαι καὶ αὐτὸν ὑπὸ τῆς ἄκρας τε καὶ ἀρίστης
<span class="lb" data-page="9.14" data-line="12" id="l9.14.12"></span>ἕξεως, ὥσπερ οὖν κᾀν τοῖς ἄλλοις ἅπασι γένεσιν, οὐ μὴν
<span class="lb" data-page="9.14" data-line="13" id="l9.14.13"></span>ἄκρον γε καὶ ἔσχατον ὑπάρχειν, ἀλλ’ εἶναί τινα τῶν οὐ κατὰ
<span class="lb" data-page="9.14" data-line="14" id="l9.14.14"></span>φύσιν ἕτερον τούτου σφοδρότερον. ἴδιον γάρ τι συμβεβηκέναι
<span class="lb" data-page="9.14" data-line="15" id="l9.14.15"></span>τούτῳ τῷ γένει τῶν σφυγμῶν παρὰ τἄλλα πάντα φασὶ,
<span class="lb" data-page="9.14" data-line="16" id="l9.14.16"></span>διὸ καὶ τὴν ἀπορίαν τε καὶ τὰ σφάλματα τοῖς μὴ δυναμένοις
<span class="lb" data-page="9.14" data-line="17" id="l9.14.17"></span>αὐτὸ συνιδεῖν ἀπηντηκέναι. γίνεσθαι μὲν γὰρ εὐρωστούσης
<span class="lb" data-page="9.14" data-line="18" id="l9.14.18"></span>τῆς δυνάμεως τὸν σφοδρὸν σφυγμὸν, εἶναι μέντοι τι καὶ τούτου
<span class="pb" data-page="9.15" id="p9.15"></span>
<span class="lb" data-page="9.15" data-line="1" id="l9.15.1"></span>μέτρον τῆς σφοδρότητος, οὗ προσωτέρω χωρῶν ἐξίσταται
<span class="lb" data-page="9.15" data-line="2" id="l9.15.2"></span>τοῦ κατὰ φύσιν. ἐν γοῦν τοῖς θυμοῖς, φασὶ, καὶ πολλάκις
<span class="lb" data-page="9.15" data-line="3" id="l9.15.3"></span>ἐν τοῖς γυμνασίοις καὶ ταῖς οἰνοποσίαις εὑρίσκεσθαι σφοδρότερον
<span class="lb" data-page="9.15" data-line="4" id="l9.15.4"></span>τοῦ κατὰ φύσιν κινουμένας τὰς ἀρτηρίας, ὁμολογεῖσθαι
<span class="lb" data-page="9.15" data-line="5" id="l9.15.5"></span>δὲ πρὸς ἁπάντων τὸν ὡς ἀκριβῶς κατὰ φύσιν ἔχοντα
<span class="lb" data-page="9.15" data-line="6" id="l9.15.6"></span>σφυγμὸν ἐπὶ ζώου θεωρητέον, ἐν ἠρεμίᾳ καθεστηκότος ἁπασῶν
<span class="lb" data-page="9.15" data-line="7" id="l9.15.7"></span>τῶν μεγάλων τε καὶ ἰσχυρῶν ἀλλοιώσεων. ἰσχυρὰ δὲ ἀλλοίωσις
<span class="lb" data-page="9.15" data-line="8" id="l9.15.8"></span>ἡ ἐκ θυμοῦ καὶ γυμνασίου καὶ οἴνου, οὐκ οὖν τοῦτον
<span class="lb" data-page="9.15" data-line="9" id="l9.15.9"></span>εἶναι τὸν κατὰ φύσιν, ἀλλ’ ὡς ἂν ἐῤῥωμένης τε ἅμα τῆς φύσεως
<span class="lb" data-page="9.15" data-line="10" id="l9.15.10"></span>καὶ πρὸς μηδενὸς τῶν ἔξωθεν αἰτίων βιαίως ταραττομένης
<span class="lb" data-page="9.15" data-line="11" id="l9.15.11"></span>γίνεται. οὕτως δὲ πὼς μὲν εἶναι μέσον, πὼς δὲ οὖκ
<span class="lb" data-page="9.15" data-line="12" id="l9.15.12"></span>εἶναι τὸν κατὰ φύσιν ἐν τούτῳ τῷ γένει σφυγμόν. καθόσον
<span class="lb" data-page="9.15" data-line="13" id="l9.15.13"></span>μὲν γὰρ αὐτοῦ εἰσί τινες ἕτεροι σφοδρότεροι σφυγμοὶ, καὶ νὴ
<span class="lb" data-page="9.15" data-line="14" id="l9.15.14"></span>Δία ἕτεροί γ’ ἧττον σφοδροὶ, κατὰ τοσοῦτον μὲν εἶναι μέσον,
<span class="lb" data-page="9.15" data-line="15" id="l9.15.15"></span>καθόσον δὲ τριῶν οὐσῶν διαφορῶν ἐν τούτῳ τῷ γένει, σφοδρότητός
<span class="lb" data-page="9.15" data-line="16" id="l9.15.16"></span>τε καὶ ἀμυδρότητος καὶ τῆς ἀμφοῖν μεσότητος,
<span class="lb" data-page="9.15" data-line="17" id="l9.15.17"></span>οὐκ ἐκ τῆς μεσότητός ἐστιν, ἀλλὰ ἐκ μιᾶς τῶν ἀκροτάτων,
<span class="lb" data-page="9.15" data-line="18" id="l9.15.18"></span>κατὰ τοσοῦτον οὐκ ἔτι εἶναι μέσον. ὅλον οὖν τὸ λοιπὸν οἶμαι ﻿
<span class="pb" data-page="9.16" id="p9.16"></span>
<span class="lb" data-page="9.16" data-line="1" id="l9.16.1"></span>περὶ αὐτοῦ καλῶς ἂν ἅμα καὶ ἀληθῶς ῥηθῆναι τὸν κατὰ
<span class="lb" data-page="9.16" data-line="2" id="l9.16.2"></span>φύσιν ἐν τούτῳ τῷ γένει σφυγμὸν μέσον ἐν θατέρῳ τῶν
<span class="lb" data-page="9.16" data-line="3" id="l9.16.3"></span>ἄκρων εὑρίσκεσθαι διαφορῶν. εἰσὶ δ’ οἳ καὶ πρὸς τοῦτ’ ἀντιλέγουσιν,
<span class="lb" data-page="9.16" data-line="4" id="l9.16.4"></span>οὐ γίνεσθαι σφοδροὺς ἐν τοῖς εἰρημένοις καιροῖς
<span class="lb" data-page="9.16" data-line="5" id="l9.16.5"></span>τοὺς σφυγμοὺς, ἀλλὰ φαίνεσθαι φάσκοντες, ἐξαπατᾶσθαι δὲ
<span class="lb" data-page="9.16" data-line="6" id="l9.16.6"></span>τοὺς ἀμελέστερον ἁπτομένους ὑπὸ τοῦ προσγινομένου τάχους
<span class="lb" data-page="9.16" data-line="7" id="l9.16.7"></span>αὐτοῖς καὶ μεγέθους, ἔστι δ’ ὅτε καὶ ὕψους, ὥσπερ ἐν τοῖς
<span class="lb" data-page="9.16" data-line="8" id="l9.16.8"></span>θυμοῖς· δῆλον δὲ ὡς τῆς τοιαύτης διαφωνίας ἡ κρίσις εἰς
<span class="lb" data-page="9.16" data-line="9" id="l9.16.9"></span>τὴν διάγνωσιν ἀναφέρεται. τίς οὖν ἡ ἀληθὴς διάγνωσις; χρὴ
<span class="lb" data-page="9.16" data-line="10" id="l9.16.10"></span>γὰρ ἀποφήνασθαι τὸ φαινόμενον ἡμῖν. ἐπὶ μὲν ταῖς τῶν
<span class="lb" data-page="9.16" data-line="11" id="l9.16.11"></span>οἴνων πόσησι, ταῖς γοῦν μετρίαις, οἱ σφυγμοὶ σαφῶς
<span class="lb" data-page="9.16" data-line="12" id="l9.16.12"></span>ὥσπερ μείζους καὶ θάττους, οὕτω καὶ σφοδρότεροι γίνονται,
<span class="lb" data-page="9.16" data-line="13" id="l9.16.13"></span>ἐπὶ μέντοι τοῖς θυμοῖς τε καὶ τοῖς μετρίοις γυμνασίοις
<span class="lb" data-page="9.16" data-line="14" id="l9.16.14"></span>οὐκ ἔθ’ ὁμοίως σαφῶς, ἀλλ’ εἰ ἄρα καὶ προσγίνεταί τι
<span class="lb" data-page="9.16" data-line="15" id="l9.16.15"></span>σφοδρότητος αὐτοῖς, ὀλίγον τοῦτο καὶ δυσδιάγνωστόν ἐστιν.
<span class="lb" data-page="9.16" data-line="16" id="l9.16.16"></span>ὅπως δ’ ἂν ἔχοι τὸ ἀληθὲς, οὐδὲν κωλυόμεθα<span class="milestone ed1page" data-n="3.87" data-unit="ed1page" id="ed1page.3.87"></span> περαίνειν
<span class="lb" data-page="9.16" data-line="17" id="l9.16.17"></span>τὸ προκείμενον, αὐτὸ τοῦτο μόνον ζητοῦντες, εἰ μέγεθος καὶ
<span class="lb" data-page="9.16" data-line="18" id="l9.16.18"></span>τάχος σφυγμῶν οἰκεῖα δυνάμεως ἐῤῥωμένης, ὅπερ εἶναι φαίνεται
<span class="pb" data-page="9.17" id="p9.17"></span>
<span class="lb" data-page="9.17" data-line="1" id="l9.17.1"></span>τοῖς μὴ παρέργως σκοπουμένοις ἐξ αὐτῆς τῶν πραγμάτων
<span class="lb" data-page="9.17" data-line="2" id="l9.17.2"></span>τῆς φύσεως. ὡμολογημένου γὰρ τοῦ διαστέλλεσθαι τὰς ἀρτηρίας
<span class="lb" data-page="9.17" data-line="3" id="l9.17.3"></span>ὑπὸ δυνάμεως εὔλογον ἐπὶ πλέον ἐξαίρειν μὲν αὐτὰς τὴν
<span class="lb" data-page="9.17" data-line="4" id="l9.17.4"></span>ἰσχυρὰν, ἐπ’ ὀλίγον δὲ τὴν ἀσθενῆ, καὶ θᾶττον μὲν τὴν ἰσχυρὰν,
<span class="lb" data-page="9.17" data-line="5" id="l9.17.5"></span>βραδύτερον δὲ τὴν ἀσθενῆ, ὥσπερ οὖν ἐφ’ ἡμῶν αὐτῶν
<span class="lb" data-page="9.17" data-line="6" id="l9.17.6"></span>ἔχει βαδιζόντων τε καὶ θεόντων καὶ ἐρεσσόντων καὶ σκαπτόντων
<span class="lb" data-page="9.17" data-line="7" id="l9.17.7"></span>καὶ ὁτιοῦν ἄλλο δρώντων. ὁ γὰρ ἰσχυρότερος ἐν
<span class="lb" data-page="9.17" data-line="8" id="l9.17.8"></span>τούτοις οὐ μείζονα μόνον, ἀλλὰ καὶ θάττονα τὴν ἐνέργειαν
<span class="lb" data-page="9.17" data-line="9" id="l9.17.9"></span>ἐπιδείκνυται, τῶν γ’ ἄλλων ὡσαύτως ἀμφοτέροις ἐχόντων.
<span class="lb" data-page="9.17" data-line="10" id="l9.17.10"></span>εἰ γὰρ ὁ μὲν ἀσθενέστερος ἐπείγοιτο πρὸς τῆς χρείας ἐς τὴν
<span class="lb" data-page="9.17" data-line="11" id="l9.17.11"></span>ἐνέργειαν, ὁ δ’ ἰσχυρότερος ἤτοι μηδὲν αὐτῆς ὅλως ἢ ὡς
<span class="lb" data-page="9.17" data-line="12" id="l9.17.12"></span>ἐλαχίστης δέοιτο, θᾶττον ἂν οὕτως ὁ ἀσθενέστερος ἐνεργήσειεν.
<span class="lb" data-page="9.17" data-line="13" id="l9.17.13"></span><span class="milestone ed2page" data-n="8.173" data-unit="ed2page" id="ed2page.8.173"></span>ἀλλ’ οὐ χρὴ κατὰ τοῦτον τὸν τρόπον παραβάλλειν,
<span class="lb" data-page="9.17" data-line="14" id="l9.17.14"></span>ἀλλ’ ὡς καὶ πρόσθεν ἐῤῥέθη, τῶν μὲν ἄλλων ἁπάντων ὁμοίως
<span class="lb" data-page="9.17" data-line="15" id="l9.17.15"></span>ἀμφοῖν ὑπαρχόντων, καθ’ ἓν δ’ ὁτιοῦν μόνον ὅπερ ἂν ἑκάστοτε
<span class="lb" data-page="9.17" data-line="16" id="l9.17.16"></span>τύχῃ ζητούμενον τῆς ὑπαλλαγῆς γενομένης· οἷον εἰ
<span class="lb" data-page="9.17" data-line="17" id="l9.17.17"></span>καὶ λῃστῶν ἐπιόντων φεύγειν δεήσειεν, οὐκ ἴσα δήπουθεν
<span class="lb" data-page="9.17" data-line="18" id="l9.17.18"></span>διαβαίνοντες. οὐδ’ ἐν ὁμοίῳ τῷ τάχει δραμοῦνται νεανίσκος
<span class="lb" data-page="9.17" data-line="19" id="l9.17.19"></span>ἰσχυρὸς καὶ γέρων ἀσθενής. εἰ μέντοι παραβάλλεις κίνησιν
<span class="pb" data-page="9.18" id="p9.18"></span>
<span class="lb" data-page="9.18" data-line="1" id="l9.18.1"></span>γέροντος ἔφοδον λῃστῶν δεδιότος νεανίσκου κινήσει ῥᾳθύμως
<span class="lb" data-page="9.18" data-line="2" id="l9.18.2"></span>ἐν ἄστει βαδίζοντος, ὠκυτέρα τε καὶ μείζων οὕτως ἡ τοῦ
<span class="lb" data-page="9.18" data-line="3" id="l9.18.3"></span>γέροντος φανεῖταί σοι, οὐχ ὅτι δύναται θᾶττον κινεῖσθαι τοῦ
<span class="lb" data-page="9.18" data-line="4" id="l9.18.4"></span>νέου καὶ μᾶλλον τὰ κῶλα μεταφέρειν, ἀλλ’ ὅτι δεῖται κινήσεως
<span class="lb" data-page="9.18" data-line="5" id="l9.18.5"></span>ἠπειγμένης διὰ τὸν φόβον, ὑφ’ οὗ καταναγκαζόμενος
<span class="lb" data-page="9.18" data-line="6" id="l9.18.6"></span>ἁπάσῃ χρῆται πρὸς τοὖργον τῇ δυνάμει. τῷ νεανίσκῳ δὲ τὰ
<span class="lb" data-page="9.18" data-line="7" id="l9.18.7"></span>μὲν τῆς δυνάμεως ῥωμαλεώτερα, ἀλλ’ οὐδὲν αὐτῆς δεῖται
<span class="lb" data-page="9.18" data-line="8" id="l9.18.8"></span>πρὸς τὴν ἐνέργειαν, ὡς εἴ γε δεηθείη παραπλησίως τῷ γέροντι,
<span class="lb" data-page="9.18" data-line="9" id="l9.18.9"></span>τοσούτῳ θᾶττόν τε καὶ μᾶλλον ἐνεργήσει ὅσῳ καὶ τὰ
<span class="lb" data-page="9.18" data-line="10" id="l9.18.10"></span>τῆς δυνάμεως αὐτῷ βελτίω. ἄξιον οὖν ἐνταῦθα μέμψασθαι
<span class="lb" data-page="9.18" data-line="11" id="l9.18.11"></span>καὶ Ἀρχιγένει καὶ Μάγνῳ καὶ πολύ γε μειζόνως τῷ Ἀρχιγένει.
<span class="lb" data-page="9.18" data-line="12" id="l9.18.12"></span>ὁ μὲν γὰρ εἰ καὶ μὴ πᾶν τὸ ἀληθὲς, ἀλλὰ μέρος
<span class="lb" data-page="9.18" data-line="13" id="l9.18.13"></span>τι καλῶς κατεῖδεν, ὁ δ’ Ἀργιγένης δέον τὸ λεῖπον
<span class="lb" data-page="9.18" data-line="14" id="l9.18.14"></span>προσθεῖναι καὶ τὸ καλῶς ηὑρημένον ἀνατρέπειν πειρᾶται,
<span class="lb" data-page="9.18" data-line="15" id="l9.18.15"></span>γράφων ὡδί· δίκαιον γὰρ αὐτὴν παραθέσθαι τὴν λέξιν· ἐπὶ
<span class="lb" data-page="9.18" data-line="16" id="l9.18.16"></span>μὲν οὖν τῶν ἀρτιγενῶν μικρὸς παντελῶς ὁ σφυγμός ἐστι καὶ
<span class="lb" data-page="9.18" data-line="17" id="l9.18.17"></span>οὐ σφοδρὸς, καὶ πυκνὸς ἄγαν καὶ ταχύς. Μάγνος δὲ οὐκ
<span class="lb" data-page="9.18" data-line="18" id="l9.18.18"></span>εἶναι ταχὺν αὐτόν φησι, δι’ ὅλου συστῆσαι βουλόμενος τὸ
<span class="pb" data-page="9.19" id="p9.19"></span>
<span class="lb" data-page="9.19" data-line="1" id="l9.19.1"></span>μὴ οἰκεῖον ἀσθενείᾳ τὸν ταχὺν σφυγμὸν εἶναι, ἀλλὰ τὸν πυκνόν.
<span class="lb" data-page="9.19" data-line="2" id="l9.19.2"></span>ἔστι γὰρ καὶ τὰ τηλικαῦτα ἀσθενῆ καὶ μικρὸν ὁ Ἀρχιγένης
<span class="lb" data-page="9.19" data-line="3" id="l9.19.3"></span>προελθὼν, ἐμοὶ μὲν οὐ κατὰ τὴν ἰσχὺν, φησὶ, τὸ
<span class="lb" data-page="9.19" data-line="4" id="l9.19.4"></span>τάχος δοκεῖ κεῖσθαι, ὅταν εὕρω ἐπὶ χολερικῶν καὶ ἐπὶ καρδιακῶν
<span class="lb" data-page="9.19" data-line="5" id="l9.19.5"></span>συνῃρημένην τὴν κίνησιν τῶν ἀρτηριῶν. ἡ μὲν οὖν
<span class="lb" data-page="9.19" data-line="6" id="l9.19.6"></span>λέξις ἡ τοῦ Ἀρχιγένους τοιάδε, πιθανὴ πάνυ καὶ παρακρούσασθαι
<span class="lb" data-page="9.19" data-line="7" id="l9.19.7"></span>ῥᾳδίως δυναμένη τὸν ἀκροατὴν, ὡς ἂν ἐξ ὧν οἱ πολλοὶ
<span class="lb" data-page="9.19" data-line="8" id="l9.19.8"></span>τῶν ἰατρῶν ἐπιδιδόασι λημμάτων συλλογιζομένη. πάντες
<span class="lb" data-page="9.19" data-line="9" id="l9.19.9"></span>γὰρ ὀλίγου δεῖν ὁμολογοῦσι τὸν ἐπὶ τῶν χολερικῶν τε καὶ
<span class="lb" data-page="9.19" data-line="10" id="l9.19.10"></span>καρδιακῶν σφυγμὸν ταχὺν ὑπάρχειν. ὑφ’ ἡμῶν δ’ ἱκανῶς ἐν
<span class="lb" data-page="9.19" data-line="11" id="l9.19.11"></span>τῷ πρώτῳ περὶ τῆς διαγνώσεως τῶν σφυγμῶν εἴρηται περὶ
<span class="lb" data-page="9.19" data-line="12" id="l9.19.12"></span>τάχους τε καὶ βραδύτητος, ἕτερον μὲν δεικνύντων τὸν ταχὺν,
<span class="lb" data-page="9.19" data-line="13" id="l9.19.13"></span>ἕτερον δὲ τὸν ὀλιγοχρόνιον σφυγμόν· ὡσαύτως δὲ
<span class="lb" data-page="9.19" data-line="14" id="l9.19.14"></span>καὶ περὶ τῆς βραδύτητος, ἕτερον μὲν τὸν βραδὺν, ἕτερον
<span class="lb" data-page="9.19" data-line="15" id="l9.19.15"></span>δὲ τὸν πολυχρόνιον. οὔκουν ἔτι περὶ τῶν αὐτῶν ἐνταῦθα
<span class="lb" data-page="9.19" data-line="16" id="l9.19.16"></span>λέγειν προσῆκεν, ἀλλὰ τοῦ συμπεράσματος μόνου μνημονεύσαντας
<span class="lb" data-page="9.19" data-line="17" id="l9.19.17"></span>ὡς ἐν τοῖς προειρημένοις πάθεσιν οἱ σφυγμοὶ
<span class="lb" data-page="9.19" data-line="18" id="l9.19.18"></span>βραχυχρόνιοι μέν εἰσιν, οὐ μὴν καὶ ταχεῖς, οὕτως
<span class="lb" data-page="9.19" data-line="19" id="l9.19.19"></span>ἐπὶ τὸ προκείμενον ἐπανιέναι. περανθήσεται γὰρ οὐδὲν ἔτι
<span class="pb" data-page="9.20" id="p9.20"></span>
<span class="lb" data-page="9.20" data-line="1" id="l9.20.1"></span>τῷ Ἀρχιγένει, μὴ συγχωρηθέντων τῶν ἐν τοῖς χολερικοῖς καὶ
<span class="lb" data-page="9.20" data-line="2" id="l9.20.2"></span>καρδιακοῖς πάθεσι σφυγμῶν ταχέων ὑπάρχειν. καίτοι κᾂν ἓν
<span class="lb" data-page="9.20" data-line="3" id="l9.20.3"></span>τοῦτο συνεχωρεῖτο, σημεῖον μὲν ἀσφαλὲς οὐκ ἐγίνετο ῥώμης
<span class="lb" data-page="9.20" data-line="4" id="l9.20.4"></span>δυνάμεως τὸ τάχος, οἰκεῖον δ’ αὐτῆς ὑπάρχειν οὐκ ἐκωλύετο,
<span class="lb" data-page="9.20" data-line="5" id="l9.20.5"></span>διωρισμένου γε ἤδη σαφῶς πρὸς ἡμῶν ὡς τινὲς μὲν ἐξ ἀνάγκης
<span class="lb" data-page="9.20" data-line="6" id="l9.20.6"></span>ἕπονται σφυγμοὶ ταῖς συνεκτικαῖς αἰτίαις, τινὲς δ’ οἰκεῖοι
<span class="lb" data-page="9.20" data-line="7" id="l9.20.7"></span>μέν εἰσιν αὐταῖς, οὐ μὴν ἀναγκαίως ἀκολουθοῦσι. ὧν μὲν
<span class="lb" data-page="9.20" data-line="8" id="l9.20.8"></span>γὰρ σφυγμῶν μιᾶς αἰτίας ἡ γένεσις χρῄζει, ταύτῃ διὰ παντὸς
<span class="lb" data-page="9.20" data-line="9" id="l9.20.9"></span>ἀκολουθήσουσιν οὗτοι. καὶ σημεῖον γὰρ ἄκρον ἔσονται τῆς
<span class="lb" data-page="9.20" data-line="10" id="l9.20.10"></span>αἰτίας ὁ σφοδρὸς μὲν τῆς ἐῤῥωμένης δυνάμεως, ὁ δ’ ἀμυδρὸς
<span class="lb" data-page="9.20" data-line="11" id="l9.20.11"></span>τῆς ἀῤῥώστου, ὧν δ’ εἰ μὴ πλείους συνέλθοιεν αἰτίαι,
<span class="lb" data-page="9.20" data-line="12" id="l9.20.12"></span>οὐχ οἷόν τε τὴν γένεσιν συστῆναι, τούτους οἰκείους μὲν εἶναι
<span class="lb" data-page="9.20" data-line="13" id="l9.20.13"></span>ταῖς αἰτίαις ἐροῦμεν, οὐ μὴν καὶ δηλοῦν τινα ἐξ ἀνάγκης αὐτῶν
<span class="lb" data-page="9.20" data-line="14" id="l9.20.14"></span>μίαν. ὡσαύτως δ’ εἰ καὶ πρὸς μιᾶς αἰτίας γίγνοιτό ποτε
<span class="lb" data-page="9.20" data-line="15" id="l9.20.15"></span>σφυγμὸς, <span class="milestone ed2page" data-n="8.174" data-unit="ed2page" id="ed2page.8.174"></span>ἀλλὰ μὴ τῆς αὐτῆς διὰ παντὸς, οἰκεῖος μὲν
<span class="lb" data-page="9.20" data-line="16" id="l9.20.16"></span>ἔσται πάσαις ταῖς ποιούσαις αἰτίαις, οὐ μὴν δηλώσει γε βεβαίως
<span class="lb" data-page="9.20" data-line="17" id="l9.20.17"></span>αὐτῶν οὐδεμίαν. οὐδὲ γὰρ εἰ τάχος σφυγμῶν, ἐξ
<span class="lb" data-page="9.20" data-line="18" id="l9.20.18"></span>ἀνάγκης καὶ ῥώμη δυνάμεως, ἀλλ’ ἔστι μὲν ὅτε πλείων ἡ ﻿
<span class="pb" data-page="9.21" id="p9.21"></span>
<span class="lb" data-page="9.21" data-line="1" id="l9.21.1"></span>χρεία τῆς γενέσεως τοῦ ψυχικοῦ πνεύματος, ἔστι δ’ ὅτε πλεονεξία
<span class="lb" data-page="9.21" data-line="2" id="l9.21.2"></span>θερμασίας, ἢ ὀργάνων μαλακότης, ἤ τινα τούτων, ἢ
<span class="lb" data-page="9.21" data-line="3" id="l9.21.3"></span>πάνθ’ ἅμα. κατὰ ταὐτὰ δὲ καὶ εἰ μέγεθος σφυγμῶν, ἤτοι
<span class="lb" data-page="9.21" data-line="4" id="l9.21.4"></span>ῥώμη δυνάμεως ἢ δαπάνη πλείων ψυχικοῦ πνεύματος, ἢ
<span class="lb" data-page="9.21" data-line="5" id="l9.21.5"></span>πλεονεξία τῆς ἐν τῇ καρδίᾳ θερμασίας, ἢ ὀργάνων μαλακότης,
<span class="lb" data-page="9.21" data-line="6" id="l9.21.6"></span>ἤ τινα τούτων, ἢ καὶ πάντα. Μάγνος μὲν οὖν φήσας οἰκεῖον
<span class="lb" data-page="9.21" data-line="7" id="l9.21.7"></span>μὲν εἶναι δυνάμεως ἐῤῥωμένης τὸ τάχος οὐδὲν ἁμαρτάνει.
<span class="lb" data-page="9.21" data-line="8" id="l9.21.8"></span>γίνεται γάρ ποτε καὶ διὰ ταύτην ὠκύτερος ὁ σφυγμός.
<span class="lb" data-page="9.21" data-line="9" id="l9.21.9"></span>Ἀρχιγένης δ’ ἁμαρτάνων ἀντιλέγει, πρῶτον μὲν ὅτι καταψεύδεται
<span class="lb" data-page="9.21" data-line="10" id="l9.21.10"></span>τοῦ φαινουμένου τοὺς ὀλιγοχρονίους σφυγμοὺς
<span class="lb" data-page="9.21" data-line="11" id="l9.21.11"></span>πάντας ταχεῖς εἶναι νομίζων, ἔπειτα δ’ ὅτι κᾂν ταχεῖς ὦσιν,
<span class="lb" data-page="9.21" data-line="12" id="l9.21.12"></span>οἴεται περαίνεσθαι τὸ μηδαμῶς οἰκείους αὐτοὺς ὑπάρχειν ἐῤῥωμένης
<span class="lb" data-page="9.21" data-line="13" id="l9.21.13"></span>δυνάμεως, φανερῶς ψεῦδος ὄν. οὐδὲ γὰρ ὡς οὐδέποτε
<span class="lb" data-page="9.21" data-line="14" id="l9.21.14"></span>γίνονται σφυγμοὶ ταχεῖς δι’ εὐρωστίαν δυνάμεως, ἀλλ’ ὡς οὐ
<span class="lb" data-page="9.21" data-line="15" id="l9.21.15"></span>διὰ παντὸς ὑπ’ ἐκείνης μόνης, περαίνοιτ’ ἂν, εἰ καὶ τοὺς
<span class="lb" data-page="9.21" data-line="16" id="l9.21.16"></span>προειρημένους σφυγμοὺς ταχεῖς εἶναι συγχωρήσαιμεν. εἰ δ’
<span class="lb" data-page="9.21" data-line="17" id="l9.21.17"></span>οὐκ οἰκείους μόνης ἐῤῥωμένης δυνάμεως τοὺς ταχεῖς σφυγμοὺς
<span class="pb" data-page="9.22" id="p9.22"></span>
<span class="lb" data-page="9.22" data-line="1" id="l9.22.1"></span>ὁ Μάγνος ἐνόμιζεν, ἀλλ’ ὡς καὶ σημείοις ἐχρῆτο διὰ παντὸς,
<span class="lb" data-page="9.22" data-line="2" id="l9.22.2"></span>ἐσφάλλετο. οὐ γὰρ εἰ τάχος σφυγμῶν, ἤδη καὶ ῥώμη δυνάμεως,
<span class="lb" data-page="9.22" data-line="3" id="l9.22.3"></span>ἀλλ’ ὡς εἴρηται πρόσθεν, ἤτοι τῆς χρείας ἐπειγούσης
<span class="lb" data-page="9.22" data-line="4" id="l9.22.4"></span>ἢ τῶν ὀργάνων μαλακωτέρων γινομένων θᾶττον αἱ ἀρτηρίαι
<span class="lb" data-page="9.22" data-line="5" id="l9.22.5"></span>κινοῦνται. πότ’ οὖν ἕπεται ῥώμῃ δυνάμεως τὸ τάχος καὶ
<span class="lb" data-page="9.22" data-line="6" id="l9.22.6"></span>πότε πλήθει θερμασίας, ἢ δαπάνῃ ψυχικοῦ πνεύματος, ἢ
<span class="lb" data-page="9.22" data-line="7" id="l9.22.7"></span>ὀργάνων μαλακότητι, βέλτιον ἦν εὑρόντα τὸν Ἀρχιγένην
<span class="lb" data-page="9.22" data-line="8" id="l9.22.8"></span>προσθεῖναι τῷ τοῦ Μάγνου λόγῳ. τέλειος γὰρ ἂν οὕτως
<span class="lb" data-page="9.22" data-line="9" id="l9.22.9"></span>ἐγένετο καὶ διαρκὴς εἰς ἁπάσας τὰς διαγνώσεις. ἐπεὶ τοίνυν
<span class="lb" data-page="9.22" data-line="10" id="l9.22.10"></span>ἐκεῖνος αὐτὸ παρέλιπε, καί τοι πρόσθεν ὑφ’ Ἡροφίλου κεκινημένον,
<span class="lb" data-page="9.22" data-line="11" id="l9.22.11"></span>ἡμεῖς οἷς καλῶς ὅ τε Μάγνος ἔγραψε καὶ ἔτι μᾶλλον
<span class="lb" data-page="9.22" data-line="12" id="l9.22.12"></span>ὁ Ἡρόφιλος τὸ λεῖπον προσθέντες τελείαν τὴν διδασκαλίαν
<span class="lb" data-page="9.22" data-line="13" id="l9.22.13"></span>τῆς διαγνώσεως τῶν τὸ τάχος ἐργαζομένων αἰτίων ποιησόμεθα.
<span class="lb" data-page="9.22" data-line="14" id="l9.22.14"></span>πρότερον δ’ ὑπομνῆσαι χρὴ τῶν ἐν τῷ δευτέρῳ
<span class="lb" data-page="9.22" data-line="15" id="l9.22.15"></span>περὶ διαγνώσεως σφυγμῶν εἰρημένων,<span class="milestone ed1page" data-n="3.88" data-unit="ed1page" id="ed1page.3.88"></span> ἵνα τοῖς σημαινομένοις
<span class="lb" data-page="9.22" data-line="16" id="l9.22.16"></span>ὑπὸ τῶν ὀνομάτων ἑπόμενοι μηδὲν παρακούωμεν ἐν
<span class="lb" data-page="9.22" data-line="17" id="l9.22.17"></span>τῷ λόγῳ. ταχεῖς γὰρ δὴ λέγομεν εἶναι τοὺς σφυγμοὺς, ὡσαύτως
<span class="lb" data-page="9.22" data-line="18" id="l9.22.18"></span>δὲ καὶ βραδεῖς, οὐ τοῖς νοσοῦσι μόνον, ἀλλὰ καὶ τῶν
<span class="pb" data-page="9.23" id="p9.23"></span>
<span class="lb" data-page="9.23" data-line="1" id="l9.23.1"></span>ὑγιαινόντων ἔστιν οἷς, καὶ φύσει γε τοῦτο αὐτοῖς ὑπάρχειν
<span class="lb" data-page="9.23" data-line="2" id="l9.23.2"></span>φαμὲν, ὥσπερ οὖν ἑτέροις, οἳ ἂν ἄριστα τῆς κατασκευῆς τοῦ
<span class="lb" data-page="9.23" data-line="3" id="l9.23.3"></span>σώματος ἔχωσιν, οὔτε βραδεῖς οὔτ’ ὠκεῖς, ἀλλὰ συμμέτρους
<span class="lb" data-page="9.23" data-line="4" id="l9.23.4"></span>ὑπάρχειν φύσει τοὺς σφυγμούς. τοῖς δ’ αὐτοῖς τούτοις οὐδὲ
<span class="lb" data-page="9.23" data-line="5" id="l9.23.5"></span>μεγάλους, οὐδὲ μικροὺς, ἀλλὰ τοὺς μέσους ἀμφοῖν τοὺς συμμέτρους,
<span class="lb" data-page="9.23" data-line="6" id="l9.23.6"></span>οὐδὲ πυκνοὺς, ἢ ἀραιοὺς, ἀλλὰ καὶ τοὺς ἐν τούτῳ
<span class="lb" data-page="9.23" data-line="7" id="l9.23.7"></span>γένει συμμέτρους. ἐπὶ τούτου τοίνυν πρότερον, τοῦ τὴν ἀρίστην
<span class="lb" data-page="9.23" data-line="8" id="l9.23.8"></span>κατασκευὴν ἔχοντος, ὁ λόγος προΐτω. καὶ γὰρ δὴ οἷον
<span class="lb" data-page="9.23" data-line="9" id="l9.23.9"></span>κανών τις καὶ μέτρον ὁ τοιοῦτος ἁπάντων ἐστὶ τῶν ἄλλων
<span class="lb" data-page="9.23" data-line="10" id="l9.23.10"></span>ἀνθρώπων. μεγάλους γὰρ καὶ μικροὺς καὶ ταχεῖς, καὶ βραδεῖς
<span class="lb" data-page="9.23" data-line="11" id="l9.23.11"></span>καὶ τοὺς ἀνάλογον τούτοις ὠνομασμένους καθ’ ἕκαστον
<span class="lb" data-page="9.23" data-line="12" id="l9.23.12"></span>γένος σφυγμοὺς, τοὺς τὰς ὑπερβολὰς δηλοῦντας, οὐ πρὸς
<span class="lb" data-page="9.23" data-line="13" id="l9.23.13"></span>ἄλλον τινὰ ἢ τοῦτον ἀναφέροντες ὀνομάζομεν. ὁ δὴ τοιοῦτος
<span class="lb" data-page="9.23" data-line="14" id="l9.23.14"></span>ἄνθρωπος εἰ θερμότερος ἑαυτοῦ γένοιτο καὶ τοῦτο μόνον
<span class="lb" data-page="9.23" data-line="15" id="l9.23.15"></span>ἀλλοιωθείη, τὴν μὲν σφοδρότητα τῶν σφυγμῶν οὐκ ἂν ὑπαλλάξειεν,
<span class="lb" data-page="9.23" data-line="16" id="l9.23.16"></span>ἀλλ’ οὐδὲ τὸ κατὰ σκληρότητα, ἢ μαλακότητα γένος,
<span class="lb" data-page="9.23" data-line="17" id="l9.23.17"></span>εἰς μέγεθος μέντοι <span class="milestone ed2page" data-n="8.175" data-unit="ed2page" id="ed2page.8.175"></span>καὶ τάχος ὑπαλλάξει πάντως, ἔστι
<span class="lb" data-page="9.23" data-line="18" id="l9.23.18"></span>δ’ ὅτε καὶ εἰς πυκνότητα παρὰ τὸ μᾶλλόν τε καὶ ἧττον
<span class="lb" data-page="9.23" data-line="19" id="l9.23.19"></span>ηὐξῆσθαι τὴν θερμασίαν. ὀλίγῳ μὲν γάρ τινι θερμότερος
<span class="pb" data-page="9.24" id="p9.24"></span>
<span class="lb" data-page="9.24" data-line="1" id="l9.24.1"></span>ἑαυτοῦ γενόμενος ἐναργῶς μὲν ἕξει μείζους τοὺς σφυγμοὺς,
<span class="lb" data-page="9.24" data-line="2" id="l9.24.2"></span>οὐ μὴν καὶ θάττους ἐναργῶς. εἰ δ’ ἐπὶ πλέον αὐτῷ τὰ τῆς
<span class="lb" data-page="9.24" data-line="3" id="l9.24.3"></span>θερμασίας αὐξηθείη, συναυξηθήσεται μὲν αὐτῷ καὶ τὸ τῶν
<span class="lb" data-page="9.24" data-line="4" id="l9.24.4"></span>σφυγμῶν μέγεθος ἀνάλογον, ἐπίδηλον δ’ ἔσται καὶ τὸ τάχος.
<span class="lb" data-page="9.24" data-line="5" id="l9.24.5"></span>ἐπὶ πλεῖστον δ’ αὐξηθείσης τῆς θερμασίας μέγιστοι μὲν οἱ
<span class="lb" data-page="9.24" data-line="6" id="l9.24.6"></span>σφυγμοὶ γενήσονται, τάχιστοι δὲ οὐδέπω, ἀλλ’ ὡς καὶ πρόσθεν
<span class="lb" data-page="9.24" data-line="7" id="l9.24.7"></span>ἐῤῥέθη, τότε πρῶτον, ὅταν ὑπὲρ τὴν μεγίστην αὐξηθῇ
<span class="lb" data-page="9.24" data-line="8" id="l9.24.8"></span>διαστολήν. τηνικαῦτα δ’ ἤδη καὶ ἡ πυκνότης ἐναργῶς διαγινώσκεται.
<span class="lb" data-page="9.24" data-line="9" id="l9.24.9"></span>τοὺς δὲ περὶ τούτων τῶν φαινομένων λογισμοὺς
<span class="lb" data-page="9.24" data-line="10" id="l9.24.10"></span>τοὺς μὲν ἤδη φθάνομεν εἰρηκέναι, τοὺς δ’ οὐ χαλεπὸν ἐκ τῶν
<span class="lb" data-page="9.24" data-line="11" id="l9.24.11"></span>εἰρημένων ἀνευρίσκειν. εἰ μέντοι ψυχρότερος ἑαυτοῦ ὁ τοιοῦτος
<span class="lb" data-page="9.24" data-line="12" id="l9.24.12"></span>ἄνθρωπος γένοιτο, πρώτη μὲν ἡ ἀραιότης ἐναργῶς φαίνεται,
<span class="lb" data-page="9.24" data-line="13" id="l9.24.13"></span>δευτέρα δ’ ἡ βραδύτης, τρίτη δ’ ἡ μικρότης. καί τινι
<span class="lb" data-page="9.24" data-line="14" id="l9.24.14"></span>τάχ’ ἂν δόξειε μάχεσθαι τὰ φαινόμενα καὶ ἀλλήλοις καὶ
<span class="lb" data-page="9.24" data-line="15" id="l9.24.15"></span>ταῖς ὑποτεθείσαις αἰτίαις. χρὴ γὰρ, ὥσπερ ἐπὶ τῆς θερμασίας
<span class="lb" data-page="9.24" data-line="16" id="l9.24.16"></span>πρῶτον μὲν τὸ μέγεθος, δεύτερον δὲ τὸ τάχος, τρίτη
<span class="lb" data-page="9.24" data-line="17" id="l9.24.17"></span>δ’ ἡ πυκνότης ἦν, οὕτω καὶ ἐπὶ τῆς ψύξεως πρώτην
<span class="lb" data-page="9.24" data-line="18" id="l9.24.18"></span>μὲν γίνεσθαι τὴν μικρότητα, δευτέραν δὲ τὴν βραδύτητα,
<span class="lb" data-page="9.24" data-line="19" id="l9.24.19"></span>τρίτην δὲ τὴν ἀραιότητα. τίς οὖν ἡ λύσις τῆς ἀπορίας;
<span class="pb" data-page="9.25" id="p9.25"></span>
<span class="lb" data-page="9.25" data-line="1" id="l9.25.1"></span>ὅτι τῆς δυνάμεως ἐῤῥωμένης, κᾂν τὰ τῆς χρείας ἐλάττω βραχεῖ
<span class="lb" data-page="9.25" data-line="2" id="l9.25.2"></span>γένηται, τὴν μὲν πρώτην ἐνέργειαν οὔτε μικρὰν οὔτε
<span class="lb" data-page="9.25" data-line="3" id="l9.25.3"></span>βραδεῖαν ἀναγκαῖον γενέσθαι, τὴν δευτέραν μέντοι μετὰ
<span class="lb" data-page="9.25" data-line="4" id="l9.25.4"></span>πλείονα χρόνον, εἰ τὰ τῆς χρείας μὴ ἐπεῖγον εὔλογον ὑπάρξεσθαι.
<span class="lb" data-page="9.25" data-line="5" id="l9.25.5"></span>ὡς γὰρ καὶ ὅτ’ ἤπειγεν ἐκέντριζέ τε καὶ ἀνίστη τὴν δύναμιν
<span class="lb" data-page="9.25" data-line="6" id="l9.25.6"></span>ἐπὶ τὴν ἐνέργειαν, οὕτως οὖν ὅτ’ οὐκ ἐπείγει, μέχρι
<span class="lb" data-page="9.25" data-line="7" id="l9.25.7"></span>πλείονος ἡσυχάζειν ἐπιτρέπει. ἂν μέντοι πλείων ἡ ψύξις γένηται
<span class="lb" data-page="9.25" data-line="8" id="l9.25.8"></span>καὶ διὰ τοῦτο τὰ τῆς χρείας ἱκανῶς ἐκλυθῇ, συνεκλυθήσεται
<span class="lb" data-page="9.25" data-line="9" id="l9.25.9"></span>μὲν οὕτως καὶ τὸ τάχος τῆς κινήσεως, μικροτέρα δ’
<span class="lb" data-page="9.25" data-line="10" id="l9.25.10"></span>εὐθὺς ἔσται καὶ ἡ διαστολὴ, ἐπὶ πλεῖστον δὲ προϊούσης τῆς
<span class="lb" data-page="9.25" data-line="11" id="l9.25.11"></span>ψύξεως ἀραιοτάτους μὲν, οὐ μὴν καὶ βραδυτάτους τε καὶ
<span class="lb" data-page="9.25" data-line="12" id="l9.25.12"></span>μικροτάτους ἀνάγκη γενέσθαι τοὺς σφυγμοὺς, ἀλλ’ ἀρκεῖ βραδυτέρους
<span class="lb" data-page="9.25" data-line="13" id="l9.25.13"></span>ἀεὶ καὶ μικροτέρους τῶν κατὰ φύσιν γίνεσθαι. τελέως
<span class="lb" data-page="9.25" data-line="14" id="l9.25.14"></span>γὰρ βραδεῖς ἢ μικροὶ τῆς δυνάμεως ἐῤῥωμένης οὐκ ἄν ποτε
<span class="lb" data-page="9.25" data-line="15" id="l9.25.15"></span>γένοιντο, κᾂν τὰ τῆς χρείας ἱκανῶς ἐκλυθῇ. ταῦτα δὲ φαίνεται
<span class="lb" data-page="9.25" data-line="16" id="l9.25.16"></span>κᾀπὶ τῶν ἄλλων ἐνεργειῶν ὡσαύτως ἔχοντα. αὐτίκα γοῦν
<span class="lb" data-page="9.25" data-line="17" id="l9.25.17"></span>ἐπὶ τῆς βαδίσεως, αὐξηθείσης μὲν τῆς χρείας, τοῦτ’ ἔστιν εἰ
<span class="lb" data-page="9.25" data-line="18" id="l9.25.18"></span>δεήσειε καθ’ ἑκάστην ἡμέραν πολλοὺς διανύειν σταδίους, καὶ
<span class="lb" data-page="9.25" data-line="19" id="l9.25.19"></span>θᾶττον καὶ μεῖζον προβαίνομεν καὶ τὰς ἐν ταῖς καταγωγαῖς ﻿
<span class="pb" data-page="9.26" id="p9.26"></span>
<span class="lb" data-page="9.26" data-line="1" id="l9.26.1"></span>διατριβὰς ὀλιγοχρονίους ποιούμεθα. μειωθείσης δ’ εἰς τὸ τοσοῦτον,
<span class="lb" data-page="9.26" data-line="2" id="l9.26.2"></span>ὡς εἰ τύχοι πεντεκαίδεκα μόνους ἀνύειν δεῖ ἑκάστης
<span class="lb" data-page="9.26" data-line="3" id="l9.26.3"></span>ἡμέρας σταδίους, ἐν μὲν ταῖς καταγωγαῖς ἐπὶ πλεῖστον διατρίβομεν,
<span class="lb" data-page="9.26" data-line="4" id="l9.26.4"></span>οὐ μὴν εἰς ἔσχατον βραδύτητός τε καὶ μικρότητος
<span class="lb" data-page="9.26" data-line="5" id="l9.26.5"></span>ἐκλύομεν τὴν ἐνέργειαν. ὡσαύτως δ’ ἔχει κᾀπὶ τῆς ἀναπνοῆς.
<span class="lb" data-page="9.26" data-line="6" id="l9.26.6"></span>ἀλλὰ περὶ μὲν ταύτης ἐν τοῖς περὶ δυσπνοίας αὐτάρκως
<span class="lb" data-page="9.26" data-line="7" id="l9.26.7"></span>εἴρηται.
</p>
          </article>

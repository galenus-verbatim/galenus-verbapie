<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.8">
<span class="pb page1" data-page="9.26" id="p9.26"></span>
<span class="milestone ed1page page1" data-n="3.88" data-unit="ed1page" id="ed1page.3.88"></span>
<span class="milestone ed2page page1" data-n="8.175" data-unit="ed2page" id="ed2page.8.175"></span>
            <p>
<span class="lb" data-page="9.26" data-line="8" id="l9.26.8"></span>Περὶ δὲ τῶν σφυγμῶν αὖθις ἀναλαβόντες
<span class="lb" data-page="9.26" data-line="9" id="l9.26.9"></span>εἴπωμεν ὡς ἐπειδὰν μὲν ἢ διὰ θερμασίαν μόνην, ἢ διὰ
<span class="lb" data-page="9.26" data-line="10" id="l9.26.10"></span>ψύξιν ἀλλοιῶνται, μηδενὸς τῶν ἄλλων αἰτίων τῶν συνεκτικῶν
<span class="lb" data-page="9.26" data-line="11" id="l9.26.11"></span>ἀρχαίας φύσεως ἐξισταμένων ἀνάγκη τὴν ἀλλοίωσιν
<span class="lb" data-page="9.26" data-line="12" id="l9.26.12"></span>αὐτῶν οἵαν εἰρήκαμεν γενέσθαι. ἡνίκα δὲ μὴ μόνον τὰ τῆς
<span class="lb" data-page="9.26" data-line="13" id="l9.26.13"></span>χρείας, ἀλλ’ ἤδη καὶ τὰ τῆς δυνάμεως ὑπαλλάττηται, τέσσαρες
<span class="lb" data-page="9.26" data-line="14" id="l9.26.14"></span>μὲν οὕτως ἅπασαι συζυγίαι διάφοροι γίνονται, καθ’ ἑκάστην
<span class="lb" data-page="9.26" data-line="15" id="l9.26.15"></span>δ’ αὐτῶν ὧδέ πως αἱ ἀρτηρίαι φαίνονται κινούμεναι,
<span class="lb" data-page="9.26" data-line="16" id="l9.26.16"></span>κατὰ μὲν τὴν ἀῤῥωστοτέραν ἅμα καὶ θερμὴν, εἰ μὲν ἐπιπλέον
<span class="lb" data-page="9.26" data-line="17" id="l9.26.17"></span>ὑπ’ ἀμφοτέρων<span class="milestone ed2page" data-n="8.176" data-unit="ed2page" id="ed2page.8.176"></span> τῶν αἰτίων δυναστεύοιτο, ἥ τε δύναμις
<span class="lb" data-page="9.26" data-line="18" id="l9.26.18"></span>ἱκανῶς ἄῤῥωστος εἴη καὶ τὸ θερμὸν πυρῶδες, μικροὶ καὶ
<span class="lb" data-page="9.26" data-line="19" id="l9.26.19"></span>βραδεῖς οἱ σφυγμοὶ καὶ πυκνότατοι γίνονται. μετρίας δ’
<span class="pb" data-page="9.27" id="p9.27"></span>
<span class="lb" data-page="9.27" data-line="1" id="l9.27.1"></span>οὔσης τῆς βλάβης πυκνοὶ μὲν ὁμοίως, σύμμετροι δὲ κατὰ τὴν
<span class="lb" data-page="9.27" data-line="2" id="l9.27.2"></span>διάστασιν καὶ τὴν κίνησιν. τί δή ποτε πυκνοὶ μὲν ὁμοίως,
<span class="lb" data-page="9.27" data-line="3" id="l9.27.3"></span>μικροὶ δ’ οὐκ ἔθ’ ὁμοίως, οὐδὲ βραδεῖς; ὅτι τῆς ἐσχάτης πυκνότητος
<span class="lb" data-page="9.27" data-line="4" id="l9.27.4"></span>οὐδέν ἐστι πυκνότερον, ἵν’ ὁμοίως ἔχωσιν ἀμφότεροι.
<span class="lb" data-page="9.27" data-line="5" id="l9.27.5"></span>εἰ δέ γε καὶ ταύτης δυνατὸν ἦν ἑτέραν γενέσθαι πυκνοτέραν,
<span class="lb" data-page="9.27" data-line="6" id="l9.27.6"></span>ἔσχον ἂν πάντως αὐτὴν οἱ ἀσθενέστατοι ὅσον ἐπί γε τῷ μηδέπῳ
<span class="lb" data-page="9.27" data-line="7" id="l9.27.7"></span>τὴν χρείαν πληροῦν. διὰ τί δ’ ἐπὶ ταῖς μετρίαις βλάβαις
<span class="lb" data-page="9.27" data-line="8" id="l9.27.8"></span>τῆς τε δυνάμεως ἅμα καὶ τῆς θερμασίας οἱ σφυγμοὶ
<span class="lb" data-page="9.27" data-line="9" id="l9.27.9"></span>πυκνοὶ μὲν γίνονται, μικροὶ δ’ οὐκ ἔτι οὐδὲ βραδεῖς, ἀλλὰ
<span class="lb" data-page="9.27" data-line="10" id="l9.27.10"></span>σύμμετροι; ἢ ὅτι τῆς δυνάμεως ἀῤῥωστούσης μὲν, οὐ μὴν εἰς
<span class="lb" data-page="9.27" data-line="11" id="l9.27.11"></span>τοὔσχατον συνῃρημένης, σύμμετρος διαστολὴ καὶ κίνησις γένοιτ’
<span class="lb" data-page="9.27" data-line="12" id="l9.27.12"></span>ἄν ποτε, καθάπερ καὶ τῶν ἀσθενεστέρων μὲν ἀνθρώπων,
<span class="lb" data-page="9.27" data-line="13" id="l9.27.13"></span>ἐπειγομένων δὲ πρὸς τῆς χρείας ἡ σύμμετρος βάδισις.
<span class="lb" data-page="9.27" data-line="14" id="l9.27.14"></span>ὅ γὰρ τοῖς ἰσχυροῖς ἄνευ μεγάλης ἀνάγκης, τοῦτο τοῖς ἀσθενεστέροις
<span class="lb" data-page="9.27" data-line="15" id="l9.27.15"></span>ἀναγκαζομένοις γίνεται. τοῖς δ’ αὐτοῖς τούτοις
<span class="lb" data-page="9.27" data-line="16" id="l9.27.16"></span>καὶ τὸ συνεχῶς ἐνεργεῖν, ὁπόταν ὑπὸ τῆς χρείας ἐπείγωνταί
<span class="lb" data-page="9.27" data-line="17" id="l9.27.17"></span>τε καὶ οἷον βιάζωνται, συμβαίνει. ἀλλ’ οὗτοι μὲν εἰ καὶ μόγις,
<span class="lb" data-page="9.27" data-line="18" id="l9.27.18"></span>ἀλλ’ οὖν πληροῦσί γε τὴν χρείαν. οἱ δ’ ἐσχάτως ἀσθενεῖς, κᾂν
<span class="lb" data-page="9.27" data-line="19" id="l9.27.19"></span>ὅτι μάλιστα προθυμηθῶσιν, ὅσον πλεῖστον δύνανται προσθεῖναι
<span class="pb" data-page="9.28" id="p9.28"></span>
<span class="lb" data-page="9.28" data-line="1" id="l9.28.1"></span>μεγέθους τε καὶ τάχους καὶ πυκνότητος ταῖς ἐνεργείαις,
<span class="lb" data-page="9.28" data-line="2" id="l9.28.2"></span>οὐδ’ οὕτως ἐκπληροῦσι τὴν χρείαν. ὅτι δ’ ἀμυδρὸν ἅπαντες
<span class="lb" data-page="9.28" data-line="3" id="l9.28.3"></span>ἔχουσιν οἱ ἀσθενεῖς τῇ δυνάμει τὸν σφυγμὸν ἔμπροσθεν εἴρηται,
<span class="lb" data-page="9.28" data-line="4" id="l9.28.4"></span>καὶ εἰς τοσοῦτόν γ’ ἀμυδρὸν εἰς ὅσον καὶ τὰ τῆς δυνάμεως
<span class="lb" data-page="9.28" data-line="5" id="l9.28.5"></span>πεπόνθασιν. περὶ μὲν δὴ τῆς διὰ πλῆθος θερμασίας
<span class="lb" data-page="9.28" data-line="6" id="l9.28.6"></span>καὶ ἀῤῥωστίας δυνάμεως κακοσφυξίας ἱκανὰ καὶ ταῦτα.
<span class="lb" data-page="9.28" data-line="7" id="l9.28.7"></span>μεταβῶμεν δ’ ἐπὶ τὴν ἑτέραν συζυγίαν τὴν ἐξ ἀῤῥωστίας τε
<span class="lb" data-page="9.28" data-line="8" id="l9.28.8"></span>καὶ καταψύξεως συγκειμένην· ἐφ’ ἧς ἀμυδρὸς μὲν εἰς τοσοῦτον
<span class="lb" data-page="9.28" data-line="9" id="l9.28.9"></span>εἰς ὅσον ἂν καὶ τὰ τῆς δυνάμεως ἔχῃ κακῶς ὁ σφυγμὸς
<span class="lb" data-page="9.28" data-line="10" id="l9.28.10"></span>γίνεται, μικρὸς δὲ καὶ βραδὺς, ὥσπερ καὶ οἱ ἐπὶ τῆς προτέρας
<span class="lb" data-page="9.28" data-line="11" id="l9.28.11"></span>συζυγίας, οὐ μὴν ὁμοίως γ’ ἐκείνοις εἰς ἐσχάτην ἀφικνεῖται
<span class="lb" data-page="9.28" data-line="12" id="l9.28.12"></span>πυκνότητα, πλὴν εἴ ποθ’ ἡ δύναμις ἐσχάτως εἴη κεκμηκυῖα,
<span class="lb" data-page="9.28" data-line="13" id="l9.28.13"></span>δῆλον ὡς σμικρότατος ἐπὶ τῶν τοιούτων ὁ σφυγμὸς
<span class="lb" data-page="9.28" data-line="14" id="l9.28.14"></span>ἔσται, καὶ διαλείπων τε καὶ ἐκλείπων τὰ πολλά. μετρίως
<span class="lb" data-page="9.28" data-line="15" id="l9.28.15"></span>μέντοι τῆς δυνάμεως ἀῤῥωστούσης,<span class="milestone ed1page" data-n="3.89" data-unit="ed1page" id="ed1page.3.89"></span> ἰσχυρᾶς δὲ τῆς καταψύξεως
<span class="lb" data-page="9.28" data-line="16" id="l9.28.16"></span>οὔσης, πυκνὸς οὐδόλως ὁ σφυγμὸς γίνεται, ὡς ἂν
<span class="lb" data-page="9.28" data-line="17" id="l9.28.17"></span>πληρουμένης τῆς χρείας αὐτάρκως καὶ πρὸς τῆς τοιαύτης δυνάμεως.
<span class="lb" data-page="9.28" data-line="18" id="l9.28.18"></span>τρίτη δὲ συζυγία σφυγμῶν ἀλλοιώσεως αὐξανομένης
<span class="lb" data-page="9.28" data-line="19" id="l9.28.19"></span>ὁμοῦ θερμασίας τε καὶ δυνάμεως, ἐν ᾗ σφοδρότατοι μὲν καὶ
<span class="pb" data-page="9.29" id="p9.29"></span>
<span class="lb" data-page="9.29" data-line="1" id="l9.29.1"></span>μέγιστοι, τάχιστοι δ’ οὐκ ἔθ’ ὁμοίως οἱ σφυγμοὶ γίνονται,
<span class="lb" data-page="9.29" data-line="2" id="l9.29.2"></span>πυκνότατοι δὲ τὰ πολλὰ μὲν οὐκ ἐναργῶς, ἔστιν ὅτε μέντοι
<span class="lb" data-page="9.29" data-line="3" id="l9.29.3"></span>καὶ σαφῶς ὑπὲρ τὸ κατὰ φύσιν εἰσί. καὶ γίνεται τοῦτο, ὅταν
<span class="lb" data-page="9.29" data-line="4" id="l9.29.4"></span>ἐπὶ πλεῖστον αὐξηθῇ τὰ τῆς θερμασίας. τηνικαῦτα γὰρ καίτοι
<span class="lb" data-page="9.29" data-line="5" id="l9.29.5"></span>μέγιστος ὁ σφυγμὸς καὶ ταχὺς, ὅμως οὐχ ὑπηρετεῖ τῇ
<span class="lb" data-page="9.29" data-line="6" id="l9.29.6"></span>χρείᾳ διὰ τὸ πλῆθος τῆς θερμασίας. ἡ δὲ λοιπὴ καὶ τετάρτη
<span class="lb" data-page="9.29" data-line="7" id="l9.29.7"></span>συζυγία τῆς κατὰ τοῦτο τὸ γένος τῶν σφυγμῶν ἀλλοιώσεως,
<span class="lb" data-page="9.29" data-line="8" id="l9.29.8"></span>ὅταν εἰς ταὐτὸν ἀφίκηται ῥώμη τε δυνάμεως καὶ θερμασίας
<span class="lb" data-page="9.29" data-line="9" id="l9.29.9"></span>ἔνδεια. γίνονται δ’ οὗτοι σύμμετροι μὲν τῷ μεγέθει, βραδύτεροι
<span class="lb" data-page="9.29" data-line="10" id="l9.29.10"></span>μέντοι καὶ ἱκανῶς ἀραιοὶ καὶ μάλιστα ὅταν ἐπὶ πλέον ἡ
<span class="lb" data-page="9.29" data-line="11" id="l9.29.11"></span>ψύξις κρατῇ. βραχείας γὰρ οὔσης τηνικαῦτα τῆς τῶν σφυγμῶν
<span class="lb" data-page="9.29" data-line="12" id="l9.29.12"></span>χρείας καὶ πάσης πληρουμένης ῥᾳδίως τῷ μεγέθει τῆς
<span class="lb" data-page="9.29" data-line="13" id="l9.29.13"></span>διαστολῆς, εὐλόγως ἐπὶ πλεῖστον ἡσυχάζουσιν αἱ ἀρτηρίαι.
<span class="lb" data-page="9.29" data-line="14" id="l9.29.14"></span>ὡς γὰρ ὅτ’ ἤπειγεν ἡ χρεία συνεχὴς ἡ κίνησις αὐτῶν ἦν, οὕτω
<span class="lb" data-page="9.29" data-line="15" id="l9.29.15"></span>νῦν ὅτ’ ἐκλύεται διὰ μακροῦ γίνεται. τὸ μέντοι τῆς διαστάσεως
<span class="lb" data-page="9.29" data-line="16" id="l9.29.16"></span>αὐτῶν ποσὸν οὐ κωλύεται σαφῶς οὐδ’ ἐναργῶς διὰ
<span class="lb" data-page="9.29" data-line="17" id="l9.29.17"></span>τὴν εὐρωστίαν τῆς δυνάμεως. οὐ μὴν οὐδὲ ἡ βραδύτης ἐπὶ
<span class="lb" data-page="9.29" data-line="18" id="l9.29.18"></span>πολὺ κρατεῖ διὰ τὴν αὐτὴν αἰτίαν. <span class="milestone ed2page" data-n="8.177" data-unit="ed2page" id="ed2page.8.177"></span>ἐῤῥωμένη γὰρ ἡ
<span class="lb" data-page="9.29" data-line="19" id="l9.29.19"></span>δύναμις σώζεται τὰ κατὰ φύσιν τῆς κινήσεως μέτρα, κᾂν ἡ
<span class="pb" data-page="9.30" id="p9.30"></span>
<span class="lb" data-page="9.30" data-line="1" id="l9.30.1"></span>χρεία μὴ καλῇ. μεγάλως μὲν γὰρ δεῖ τὴν χρείαν ἐκλυθῆναι τῆς
<span class="lb" data-page="9.30" data-line="2" id="l9.30.2"></span>ψύξεως ἰσχυρῶς κρατούσης, ἵν’ ὁ σφυγμὸς ἐναργῶς γένηται
<span class="lb" data-page="9.30" data-line="3" id="l9.30.3"></span>μικρότερος. ὡς τὰ πολλὰ δὲ τὴν κατὰ φύσιν σώζει ποσότητα
<span class="lb" data-page="9.30" data-line="4" id="l9.30.4"></span>τῆς διαστάσεως, ἢ ὀλίγῳ γέ τινι, καὶ οὐ πάνυ σαφεῖ γίνεται
<span class="lb" data-page="9.30" data-line="5" id="l9.30.5"></span>μικρότερος, ἐπὶ πλέον μέντοι βραδύτερος, ἢ μικρότερος ἐν
<span class="lb" data-page="9.30" data-line="6" id="l9.30.6"></span>ταῖς καταψύξεσι φαίνεται, παραπλησίως τοῖς βαδίζουσιν,
<span class="lb" data-page="9.30" data-line="7" id="l9.30.7"></span>ὅταν μὴ δέωνται τῆς κινήσεως ἠπειγμένης. ἧττον γὰρ οὗτοι
<span class="lb" data-page="9.30" data-line="8" id="l9.30.8"></span>τοῦ μεγέθους τῆς βαδίσεως ἀφαιροῦσιν ἢ τοῦ τάχους. καὶ εἰ
<span class="lb" data-page="9.30" data-line="9" id="l9.30.9"></span>δεήσειε δέ ποτε θᾶττον αὐτοὺς βαδίσαι, τῷ μεγέθει πλέον ἢ
<span class="lb" data-page="9.30" data-line="10" id="l9.30.10"></span>τῷ τάχει προστιθέασι. προσέχειν δ’ ἐνταῦθα χρὴ τὸν νοῦν
<span class="lb" data-page="9.30" data-line="11" id="l9.30.11"></span>ἀκριβῶς τῷ λεγομένῳ, μή τι παρακούσωμεν αὐτοῦ καὶ δόξωμεν
<span class="lb" data-page="9.30" data-line="12" id="l9.30.12"></span>ἐπὶ πάσης διαθέσεως τὴν κατὰ μέγεθος τε καὶ μικρότητα
<span class="lb" data-page="9.30" data-line="13" id="l9.30.13"></span>τροπὴν πλείονα γίνεσθαι τῆς κατὰ τάχος καὶ βραδύτητα.
<span class="lb" data-page="9.30" data-line="14" id="l9.30.14"></span>πλείων μὲν γὰρ οὐ γίνεται διὰ παντὸς, ἑτοιμοτέρα μέντοι,
<span class="lb" data-page="9.30" data-line="15" id="l9.30.15"></span>καὶ διὰ τοῦτο καὶ προτέρα. τὴν γὰρ ἀπὸ τοῦ συμμέτρου
<span class="lb" data-page="9.30" data-line="16" id="l9.30.16"></span>μετάστασιν εἰς μέγεθος καὶ μικρότητα ῥᾷόν ἐστιν ἰδεῖν γινομένην
<span class="lb" data-page="9.30" data-line="17" id="l9.30.17"></span>τῆς εἰς τὸ τάχος καὶ βραδύτητα. προελθούσης μέντοι
<span class="lb" data-page="9.30" data-line="18" id="l9.30.18"></span>τῆς τροπῆς εἰς ἀξιόλογον μέγεθος, ἐὰν ἔτι συμβαίνῃ τὴν ﻿
<span class="pb" data-page="9.31" id="p9.31"></span>
<span class="lb" data-page="9.31" data-line="1" id="l9.31.1"></span>θερμασίαν αὐξάνεσθαι, τὸ τάχος τηνικαῦτα ἐπιδίδωσιν ἀθρόως.
<span class="lb" data-page="9.31" data-line="2" id="l9.31.2"></span>καὶ τοῦτ’ εὐλόγως συμβαίνει, καθάπερ καὶ πρόσθεν εἴπομεν.
<span class="lb" data-page="9.31" data-line="3" id="l9.31.3"></span>εἰς γὰρ τὸ πληρῶσαι τὴν χρείαν ἀρκεῖ τῇ καρδίᾳ τὸ μέγεθος
<span class="lb" data-page="9.31" data-line="4" id="l9.31.4"></span>τῆς διαστολῆς αὐξάνειν, οὐδὲν δεομένῃ καὶ τὸ τάχος ἀνάλογον
<span class="lb" data-page="9.31" data-line="5" id="l9.31.5"></span>αὐτῷ συναυξάνει. ὅταν δ’ ἤδη τὸ μέγεθος μὲν ἀξιόλογον
<span class="lb" data-page="9.31" data-line="6" id="l9.31.6"></span>ᾖ, εἶτα δὲ καὶ τὰ τῆς χρείας ἐπείγῃ, τότε καὶ τῷ τάχει τὸ λεῖπον
<span class="lb" data-page="9.31" data-line="7" id="l9.31.7"></span>πᾶν προστίθησιν· εἰ δὲ μηδὲ τοῦτ’ ἀρκοίη, συνεχεῖς
<span class="lb" data-page="9.31" data-line="8" id="l9.31.8"></span>ποιεῖται τὰς κινήσεις, ὅπερ ἐστὶ ταὐτὸν τῷ πυκνός. ἀλλὰ
<span class="lb" data-page="9.31" data-line="9" id="l9.31.9"></span>περὶ μὲν τούτων ἱκανὰ καὶ ταῦτα.
</p>
          </article>

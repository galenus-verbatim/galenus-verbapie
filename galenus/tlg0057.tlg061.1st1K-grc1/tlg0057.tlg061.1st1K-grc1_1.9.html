<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:1.9">
<span class="pb page1" data-page="9.31" id="p9.31"></span>
<span class="milestone ed1page page1" data-n="3.89" data-unit="ed1page" id="ed1page.3.89"></span>
<span class="milestone ed2page page1" data-n="8.177" data-unit="ed2page" id="ed2page.8.177"></span>
            <p>
<span class="lb" data-page="9.31" data-line="10" id="l9.31.10"></span>Μεταβάντες δ’ αὖθις ἐπὶ τὰς τῶν ὀργάνων
<span class="lb" data-page="9.31" data-line="11" id="l9.31.11"></span>διαφορὰς ἐπισκεψώμεθα πρῶτον μὲν τοὺς οἰκείους ἑκατέρας
<span class="lb" data-page="9.31" data-line="12" id="l9.31.12"></span>αὐτῶν σφυγμοὺς, ἔπειτα δ’ ἤδη καὶ τὰς μετὰ τῶν ἄλλων αἰτίων
<span class="lb" data-page="9.31" data-line="13" id="l9.31.13"></span>ὑπαλλάξεις, ὥσπερ ὀλίγῳ πρόσθεν ἐποιήσαμεν. ὅτι μὲν
<span class="lb" data-page="9.31" data-line="14" id="l9.31.14"></span>οὖν ἐπειδὰν σκληρότερον καὶ μαλακώτερον ἑαυτοῦ γένηται τὸ
<span class="lb" data-page="9.31" data-line="15" id="l9.31.15"></span>τῆς ἀρτηρίας σῶμα, καὶ τοὺς σφυγμοὺς αὐτοὺς ἢ σκληροὺς
<span class="lb" data-page="9.31" data-line="16" id="l9.31.16"></span>ἢ μαλακοὺς ἀπεργάζεται πρότερον εἴρηται, καὶ οὐ δεῖται
<span class="lb" data-page="9.31" data-line="17" id="l9.31.17"></span>μακροτέρων λογισμῶν τὸ τοιοῦτον, ὑπὸ πάντων τῶν ἐναργῶν
<span class="lb" data-page="9.31" data-line="18" id="l9.31.18"></span>μαρτυρούμενον, ὡς κατὰ τὴν τοῦ πλήττοντος φύσιν καὶ ἡ
<span class="lb" data-page="9.31" data-line="19" id="l9.31.19"></span>τῆς πληγῆς ἀποτελεῖται ποιότης. ὅτι δὲ καὶ μέγεθος μὲν ταῖς
<span class="pb" data-page="9.32" id="p9.32"></span>
<span class="lb" data-page="9.32" data-line="1" id="l9.32.1"></span>μαλακότησι τῶν ὀργάνων, μικρότης δὲ ταῖς σκληρότησιν οἰκεία,
<span class="lb" data-page="9.32" data-line="2" id="l9.32.2"></span>λέλεκται μέν τι καὶ περὶ τούτων ἔμπροσθεν, εἰρήσεται
<span class="lb" data-page="9.32" data-line="3" id="l9.32.3"></span>δὲ καὶ νῦν διὰ τὴν ἀκολουθίαν τοῦ λόγου. τὸ μὲν μαλακὸν
<span class="lb" data-page="9.32" data-line="4" id="l9.32.4"></span>ὄργανον ἑτοίμως ἐκτεινόμενον πάντη ῥᾳδίως διαστέλλεται,
<span class="lb" data-page="9.32" data-line="5" id="l9.32.5"></span>τὸ δὲ σκληρὸν οὐκ ἄνευ μεγάλης βίας. ἕπεται δὲ τῷ μὲν ἑτοίμῳ
<span class="lb" data-page="9.32" data-line="6" id="l9.32.6"></span>τῆς διαστολῆς τὸ μέγεθος, τῷ δ’ ἀντιβατικῷ τε καὶ δυσπαθεῖ
<span class="lb" data-page="9.32" data-line="7" id="l9.32.7"></span>σμικρότης. ὡσαύτως δὲ καὶ τάχος μὲν τῷ προτέρῳ,
<span class="lb" data-page="9.32" data-line="8" id="l9.32.8"></span>βραδύτης δὲ τῷ δευτέρῳ γένει, οὐ μὴν κατὰ τὴν αὐτὴν ἀναλογίαν
<span class="lb" data-page="9.32" data-line="9" id="l9.32.9"></span>μεγέθει τε καὶ μικρότητι. θάττων μὲν γὰρ ὀλίγῳ,
<span class="lb" data-page="9.32" data-line="10" id="l9.32.10"></span>παμπόλλῳ δὲ μείζων ὁ ἐπὶ μαλακότητι τῶν ὀργάνων σφυγμὸς
<span class="lb" data-page="9.32" data-line="11" id="l9.32.11"></span>τοῦ διὰ σκληρότητα. τὸ γὰρ ὑμενῶδες τοῦ σώματος τῆς
<span class="lb" data-page="9.32" data-line="12" id="l9.32.12"></span>ἀρτηρίας, κᾂν σκληρότερόν ποτε γένοιτο, πρὸς μὲν τὸ τάχος
<span class="lb" data-page="9.32" data-line="13" id="l9.32.13"></span>τῆς κινήσεως ἕτοιμόν τε καὶ εὐπειθὲς, εἰς δὲ τὸ μέγεθος τῆς
<span class="lb" data-page="9.32" data-line="14" id="l9.32.14"></span>διαστολῆς ἁπάντων ἀφυέστατον, εἴ γε χρὴ ῥᾳδίως ἐκτείνεσθαι
<span class="lb" data-page="9.32" data-line="15" id="l9.32.15"></span>πάντη τὸ μεγίστην διαστολὴν ποιησόμενον. τοιοῦτον δ’ ἐστὶ
<span class="lb" data-page="9.32" data-line="16" id="l9.32.16"></span>τὸ μαλακόν. καὶ ὅταν ἐπὶ πλεῖστον ἐκστῇ τοῦ κατὰ φύσιν
<span class="lb" data-page="9.32" data-line="17" id="l9.32.17"></span>ἢ εἰς μαλακότητα, <span class="milestone ed2page" data-n="8.178" data-unit="ed2page" id="ed2page.8.178"></span>ἢ εἰς σκληρότητα τὸ τῶν ἀρτηριῶν
<span class="lb" data-page="9.32" data-line="18" id="l9.32.18"></span>σῶμα, βραδύτερος ὁ μαλακὸς σφυγμὸς τοῦ σκληροῦ γίνεται.
<span class="pb" data-page="9.33" id="p9.33"></span>
<span class="lb" data-page="9.33" data-line="1" id="l9.33.1"></span>τὸ μὲν γὰρ βραχεῖ τοῦ κατὰ φύσιν μαλακώτερον σῶμα τοῦ
<span class="lb" data-page="9.33" data-line="2" id="l9.33.2"></span>βραχεῖ σκληροτέρου, διότι πρὸς τὸ μέγεθος τῆς διαστολῆς
<span class="lb" data-page="9.33" data-line="3" id="l9.33.3"></span>εὐπειθέστερόν ἐστι, διὰ τοῦτο καὶ πρὸς τὸ τάχος τῆς κινήσεως,
<span class="lb" data-page="9.33" data-line="4" id="l9.33.4"></span>τὸ δ’ ἐπὶ πλεῖστον ἐκλυθὲν εἰς μαλακότητα καὶ οἷον
<span class="lb" data-page="9.33" data-line="5" id="l9.33.5"></span>καταῤῥέον τε καὶ καταπῖπτον εἰς ἑαυτὸ δι’ ὑπερβολὴν ὑγρότητος
<span class="lb" data-page="9.33" data-line="6" id="l9.33.6"></span>οὔτ’ εἰς τὸ μέγεθος τῆς διαστολῆς ὁμοίως ἕτοιμον
<span class="lb" data-page="9.33" data-line="7" id="l9.33.7"></span>οὔτ’ εἴς τὸ τάχος τῆς κινήσεως, καὶ κατὰ τοῦτο ἀπολείπεται
<span class="lb" data-page="9.33" data-line="8" id="l9.33.8"></span>τῷ τάχει τοῦ σκληροῦ, μεγέθει δὲ καὶ νῦν ἔτι πλεονεκτεῖ οὐ
<span class="lb" data-page="9.33" data-line="9" id="l9.33.9"></span>τοῦ σκληροῦ μόνον, ἀλλὰ καὶ αὐτοῦ τοῦ κατὰ φύσιν. αἱ
<span class="lb" data-page="9.33" data-line="10" id="l9.33.10"></span>μέντοι τοιαῦται διαθέσεις, ἐν αἷς εἰς ἄμετρον ὑπερβολὴν ἥκουσιν
<span class="lb" data-page="9.33" data-line="11" id="l9.33.11"></span>αἱ ἀρτηρίαι σκληρότητος ἢ μαλακότητος, οὐκ ἄνευ καὶ τῆς
<span class="lb" data-page="9.33" data-line="12" id="l9.33.12"></span>τῶν ἄλλων συνεκτικῶν αἰτίων γίνονται μεταβολῆς. οὔτε γὰρ
<span class="lb" data-page="9.33" data-line="13" id="l9.33.13"></span>τὴν δύναμιν εὔρωστον ἔτι μένειν οἷόν τε οὔτε τὴν θερμασίαν
<span class="lb" data-page="9.33" data-line="14" id="l9.33.14"></span>ἐν τοῖς κατὰ φύσιν ὅροις. ὅθεν οὖν αὐτῆς μόνης ἤτοι μαλακότητος
<span class="lb" data-page="9.33" data-line="15" id="l9.33.15"></span>ἢ σκληρότητος ἄνευ τῶν ἄλλων αἰτίων τοὺς οἰκείους
<span class="lb" data-page="9.33" data-line="16" id="l9.33.16"></span>σφυγμοὺς ἀποφαινώμεθα, μείζους μὲν καὶ θάττους ἐπὶ
<span class="lb" data-page="9.33" data-line="17" id="l9.33.17"></span>ταῖς μαλακότησιν ἐροῦμεν, ἐλάττους δὲ καὶ βραδυτέρους ἐπὶ
<span class="lb" data-page="9.33" data-line="18" id="l9.33.18"></span>ταῖς σκληρότησι γίνεσθαι, καὶ ἐπὶ πλέον γε μείζους ἢ ὠκυτέρους
<span class="pb" data-page="9.34" id="p9.34"></span>
<span class="lb" data-page="9.34" data-line="1" id="l9.34.1"></span>δι’ ἣν εἴπομεν ἔμπροσθεν αἰτίαν, πυκνότητι δὲ καὶ
<span class="lb" data-page="9.34" data-line="2" id="l9.34.2"></span>ἀραιότητι τοσοῦτον ἀλλήλων τε καὶ συμμέτρου παραλλάττειν,
<span class="lb" data-page="9.34" data-line="3" id="l9.34.3"></span>ὅσον ἐκ τοῦ μεγέθους ἢ τῆς μικρότητος ἢ τοῦ τάχους ἢ
<span class="lb" data-page="9.34" data-line="4" id="l9.34.4"></span>τῆς βραδύτητος ἐξίστανται τοῦ κατὰ φύσιν. ἐῤῥέθη δὲ καὶ
<span class="lb" data-page="9.34" data-line="5" id="l9.34.5"></span>πρόσθεν ὡς ἔστιν αἰτία μία καθόλου πυκνότητος ἐνεργειῶν
<span class="lb" data-page="9.34" data-line="6" id="l9.34.6"></span>ἁπασῶν, ὅταν ἐλλιπέστερον τῆς χρείας ἑκάστης συντελῆται.
<span class="lb" data-page="9.34" data-line="7" id="l9.34.7"></span>τῶν μὲν οὖν σκληρῶν ὀργάνων ἡ διαστολὴ μικρότερα καὶ
<span class="lb" data-page="9.34" data-line="8" id="l9.34.8"></span>διὰ τοῦτ’ ἐλλιπεστέρα τῆς χρείας ἡ ἐνέργεια, τῶν δὲ μαλακῶν
<span class="lb" data-page="9.34" data-line="9" id="l9.34.9"></span>τοὐναντίον ἀξιόλογος μὲν ἡ διαστολὴ, πληροῦται δ’ ἱκανῶς
<span class="lb" data-page="9.34" data-line="10" id="l9.34.10"></span>ἡ χρεία. εὐλόγως οὖν τοῖς μὲν σκληροῖς σφυγμοῖς αἱ πυκνότητες,
<span class="lb" data-page="9.34" data-line="11" id="l9.34.11"></span>τοῖς δὲ μαλακοῖς αἱ ἀραιότητες ἕπονται. εἰ δὲ συνδράμοι
<span class="lb" data-page="9.34" data-line="12" id="l9.34.12"></span>ποτὲ τῇ μὲν σκληρότητι ψύξις, τῇ δὲ μαλακότητι
<span class="lb" data-page="9.34" data-line="13" id="l9.34.13"></span>θερμασία, γένοιντ’ ἂν οὕτω οἱ σκληροὶ σφυγμοὶ<span class="milestone ed1page" data-n="3.90" data-unit="ed1page" id="ed1page.3.90"></span> τῶν
<span class="lb" data-page="9.34" data-line="14" id="l9.34.14"></span>μαλακῶν ἀραιότεροι. κατὰ συμπλοκὴν δέ τιν’ ἤδη τῶν ἐν τοῖς
<span class="lb" data-page="9.34" data-line="15" id="l9.34.15"></span>συνεκτικοῖς αἰτίοις διαφορῶν ἡ τοιαύτη τῶν σφυγμῶν ἀλλοίωσις
<span class="lb" data-page="9.34" data-line="16" id="l9.34.16"></span>γίνεται. ἐπεὶ δὲ κατὰ τὴν ἀκολουθίαν αὐτὴν τοῦ λόγου
<span class="lb" data-page="9.34" data-line="17" id="l9.34.17"></span>πρώτης ἐμνημονεύσαμεν τῆς κατὰ σκληρότητα καὶ ψύξιν συζυγίας.
<span class="lb" data-page="9.34" data-line="18" id="l9.34.18"></span>τὸ πᾶν ἤδη περὶ αὐτῆς λεγέσθω. σκληρότερον γὰρ τὸ
<span class="lb" data-page="9.34" data-line="19" id="l9.34.19"></span>σῶμα τῶν ἀρτηριῶν γενόμενον ἅμα τῇ ψύξει τῆς ἐμφύτου
<span class="pb" data-page="9.35" id="p9.35"></span>
<span class="lb" data-page="9.35" data-line="1" id="l9.35.1"></span>θερμασίας τοὺς σφυγμοὺς ποιήσει μικροτέρους τε καὶ βραδυτέρους
<span class="lb" data-page="9.35" data-line="2" id="l9.35.2"></span>τῶν κατὰ φύσιν· εἰ μὲν ἡ σκληρότης κρατοίη, μικροτέρους
<span class="lb" data-page="9.35" data-line="3" id="l9.35.3"></span>πλέον ἢ βραδυτέρους, εἰ δ’ ἡ ψύξις, ἔμπαλιν βραδυτέρους
<span class="lb" data-page="9.35" data-line="4" id="l9.35.4"></span>πλέον ἢ μικροτέρους. οὕτω δὲ καὶ πυκνοτέρους
<span class="lb" data-page="9.35" data-line="5" id="l9.35.5"></span>μὲν, εἰ ἡ σκληρότης πλεονεκτοίη τῆς ψύξεως, ἀραιοτέρους δὲ,
<span class="lb" data-page="9.35" data-line="6" id="l9.35.6"></span>εἰ ἡ ψύξις κρατοίη· εἰ δ’ ἴση καθ’ ἑκάτερον αὐτῶν ἡ εἰς τὸ
<span class="lb" data-page="9.35" data-line="7" id="l9.35.7"></span>παρὰ φύσιν ἐκτροπὴ γένοιτο, τοσούτῳ μικροτέρους ὅσῳ καὶ
<span class="lb" data-page="9.35" data-line="8" id="l9.35.8"></span>βραδυτέρους· ἀραιότητι δὲ ἢ πυκνότητι τῶν κατὰ φύσιν
<span class="lb" data-page="9.35" data-line="9" id="l9.35.9"></span>οὐδὲν ἀλλοιοτέρους. ὅσον γὰρ ἡ χρεία τῆς γενέσεως αὐτῶν
<span class="lb" data-page="9.35" data-line="10" id="l9.35.10"></span>ἀφεῖλε διὰ τὴν ψύξιν, τοσοῦτον καὶ τοῦ ποσοῦ τῆς διαστολῆς
<span class="lb" data-page="9.35" data-line="11" id="l9.35.11"></span>καὶ τοῦ χρόνου τῆς κινήσεως συγκαθεῖλεν. οὔκουν δεῖται
<span class="lb" data-page="9.35" data-line="12" id="l9.35.12"></span>συνεχέστερον κινεῖν τὰς ἀρτηρίας ἡ φύσις, ὥσπερ ἐν τοῖς
<span class="lb" data-page="9.35" data-line="13" id="l9.35.13"></span>πλείστοις τῶν μικρῶν σφυγμῶν, ἐφ’ ὧν ἐλλιπεστέρα τῆς χρείας
<span class="lb" data-page="9.35" data-line="14" id="l9.35.14"></span>ἡ διαστολὴ, εἰ μέντοι ἡ σκληρότης μὲν ἱκανὴ, ὀλίγη δ’ εἴη
<span class="lb" data-page="9.35" data-line="15" id="l9.35.15"></span>παντελῶς ἡ ψύξις, αὐτὸ δὲ τοῦτο ἔσται τηνικαῦτα τὸ προειρημένον,
<span class="lb" data-page="9.35" data-line="16" id="l9.35.16"></span>τὸ τῆς χρείας ἐλάττονα γινομένην τὴν διαστολὴν
<span class="lb" data-page="9.35" data-line="17" id="l9.35.17"></span>συνεχεῖς τὰς κινήσεις ἐργάσασθαι, ὥσπερ οὖν εἰ καὶ τοὔμπαλιν
<span class="lb" data-page="9.35" data-line="18" id="l9.35.18"></span>γένοιτο παμπόλλη μὲν ἡ ψύξις, ἐλάττων δ’ ἐλαχίστῳ τοῦ
<span class="lb" data-page="9.35" data-line="19" id="l9.35.19"></span>κατὰ φύσιν ἡ σκληρότης. ἀνάγκη γὰρ τότε τοὺς σφυγμοὺς ﻿
<span class="pb" data-page="9.36" id="p9.36"></span>
<span class="lb" data-page="9.36" data-line="1" id="l9.36.1"></span>ἀραιοτέρους ἐπὶ πλέον ἢ μικροτέρους γενέσθαι, ὅτι καὶ τὰ
<span class="lb" data-page="9.36" data-line="2" id="l9.36.2"></span>τῆς χρείας ἐπὶ πλέον ἠλάττωται τοῦ ποσοῦ τῆς διαστολῆς.
<span class="lb" data-page="9.36" data-line="3" id="l9.36.3"></span><span class="milestone ed2page" data-n="8.179" data-unit="ed2page" id="ed2page.8.179"></span>τοιαύτη μέντοι ἡ πρώτη συζυγία τῶν αἰτίων. δευτέρα
<span class="lb" data-page="9.36" data-line="4" id="l9.36.4"></span>δ’ ἦν ἐφ’ ἧς ἐκράτει μαλακότης ἅμα θερμότητι. τρεῖς δ’
<span class="lb" data-page="9.36" data-line="5" id="l9.36.5"></span>ἀνάγκη κᾀνταῦθα γενέσθαι τὰς πρώτας διαφορὰς, ποτὲ μὲν
<span class="lb" data-page="9.36" data-line="6" id="l9.36.6"></span>ὁμοίως εἴς τε μαλακότητα καὶ θερμότητα τῆς τροπῆς γενομένης,
<span class="lb" data-page="9.36" data-line="7" id="l9.36.7"></span>ποτὲ δὲ ἤτοι τῆς μαλακότητος ἢ τῆς θερμότητος
<span class="lb" data-page="9.36" data-line="8" id="l9.36.8"></span>κρατούσης. εἰ μὲν οὖν ὅσον ἡ μαλακότης, τοσοῦτον καὶ ἡ
<span class="lb" data-page="9.36" data-line="9" id="l9.36.9"></span>θερμότης τοῦ κατὰ φύσιν ἐξίστατο, μεγάλους ἀνάγκη καὶ ταχεῖς
<span class="lb" data-page="9.36" data-line="10" id="l9.36.10"></span>γίνεσθαι τοὺς σφυγμοὺς, πυκνοὺς δ’ οὐκ εὐθέως, ἀλλ’
<span class="lb" data-page="9.36" data-line="11" id="l9.36.11"></span>ὅταν ἡ χρεία τῆς γενέσεως αὐτῶν ὑπὲρ τὸ μέγεθος ᾖ τῆς διαστολῆς.
<span class="lb" data-page="9.36" data-line="12" id="l9.36.12"></span>εἰ δ’ ἡ μαλακότης κρατοίη. πλεονεκτήσει καὶ μέγεθος
<span class="lb" data-page="9.36" data-line="13" id="l9.36.13"></span>τοῦ τάχους· εἰ δ’ ἡ θερμότης κρατοίη, οὐκ ἔθ’ ἁπλῶς ἀποφήνασθαι
<span class="lb" data-page="9.36" data-line="14" id="l9.36.14"></span>δυνατὸν, ἀλλὰ χρὴ διορίσασθαι. παμπόλλης μὲν
<span class="lb" data-page="9.36" data-line="15" id="l9.36.15"></span>γὰρ οὔσης τῆς θερμασίας, ὡς μὴ πληροῦσθαι τὴν χρείαν ὑπὸ
<span class="lb" data-page="9.36" data-line="16" id="l9.36.16"></span>τῆς ἐνεργείας, πλέον ὠκυτέρους ἢ μεγάλους ἀνάγκη γίνεσθαι
<span class="lb" data-page="9.36" data-line="17" id="l9.36.17"></span>τοὺς σφυγμοὺς, εὐθὺς δὲ δηλονότι καὶ πυκνούς· ὅταν δ’
<span class="lb" data-page="9.36" data-line="18" id="l9.36.18"></span>ἱκανῶς ἀπολαύῃ τῆς χρείας ἡ φύσις, εἰς ὅσον μεγάλους, εἰς
<span class="lb" data-page="9.36" data-line="19" id="l9.36.19"></span>τοσοῦτον καὶ ταχεῖς. τρίτη δ’ ἂν εἴη συζυγία τῶν κατὰ
<span class="pb" data-page="9.37" id="p9.37"></span>
<span class="lb" data-page="9.37" data-line="1" id="l9.37.1"></span>ταῦτα τὰ γένη τὸν σφυγμὸν ἀλλοιούντων αἰτίων, ὅταν εἰς
<span class="lb" data-page="9.37" data-line="2" id="l9.37.2"></span>ταὐτὸν ἥκῃ σκληρότης θερμότητι. μεγάλης μὲν οὖν τῆς καθ’
<span class="lb" data-page="9.37" data-line="3" id="l9.37.3"></span>ἑκάτερον εἰς τὸ παρὰ φύσιν ἐκτροπῆς γινομένης οἱ σφυγμοὶ
<span class="lb" data-page="9.37" data-line="4" id="l9.37.4"></span>τάχιστοι μὲν ἔσονται καὶ πυκνότατοι, μικρότατοι δ’ οὐκ ἔτι,
<span class="lb" data-page="9.37" data-line="5" id="l9.37.5"></span>πλὴν εἰ καὶ τὰ τῆς δυνάμεως ἔχοι κακῶς, ὅπερ οὐχ ὑπόκειται
<span class="lb" data-page="9.37" data-line="6" id="l9.37.6"></span>νῦν, ἀλλ’ ἥττους μὲν τῶν κατὰ φύσιν, οὐ μὴν εἰς ἔσχατόν γε
<span class="lb" data-page="9.37" data-line="7" id="l9.37.7"></span>μικρότητος ἥκοντες. εἰ μέντοι τὰ τῆς θερμασίας ἀμέτρως ἔχοι,
<span class="lb" data-page="9.37" data-line="8" id="l9.37.8"></span>τὸ δ’ ὄργανον μὴ πάνυ σκληρὸν, ἀλλ’ ὀλίγῳ γέ τινι τοῦ συμμέτρου
<span class="lb" data-page="9.37" data-line="9" id="l9.37.9"></span>παραλλάττον, οὐχ ὅπως ἐλάττων τοῦ κατὰ φύσιν ἡ
<span class="lb" data-page="9.37" data-line="10" id="l9.37.10"></span>διαστολὴ τῶν ἀρτηριῶν, ἀλλὰ καὶ μείζων γένοιτ’ ἄν. οἰκείων
<span class="lb" data-page="9.37" data-line="11" id="l9.37.11"></span>γὰρ ὄντων σφυγμῶν τῇ μὲν σκληρότητι τῶν ὀργάνων τοῦ
<span class="lb" data-page="9.37" data-line="12" id="l9.37.12"></span>μικροῦ, τῇ δ’ ἀμετρίᾳ τῆς θερμασίας τοῦ μεγάλου, κατὰ λόγον
<span class="lb" data-page="9.37" data-line="13" id="l9.37.13"></span>ἐν τοιαύταις διαθέσεσιν ὁ σφυγμὸς μέγας γίγνεται, συνεξομοιούμενος
<span class="lb" data-page="9.37" data-line="14" id="l9.37.14"></span>τῷ κρατοῦντι, ὥσπερ ὅταν ἡ σκληρότης κρατῇ,
<span class="lb" data-page="9.37" data-line="15" id="l9.37.15"></span>μικρός· ταχὺς μέντοι πάντως ὁπότερον ἂν τῶν αἰτίων πλεονεκτῇ,
<span class="lb" data-page="9.37" data-line="16" id="l9.37.16"></span>καὶ πολὺ μᾶλλον, ὅταν ἡ θερμασία. τηνικαῦτα δὲ
<span class="lb" data-page="9.37" data-line="17" id="l9.37.17"></span>καὶ ἡ πυκνότης ἐπιφανεστέρα. λοιπὴ δ’ ἂν εἴη συζυγία κατὰ
<span class="lb" data-page="9.37" data-line="18" id="l9.37.18"></span>τὰ νῦν προκείμενα γένη τῶν σφυγμῶν, ὅταν εἰς ταὐτὸν ἀφίκηται
<span class="lb" data-page="9.37" data-line="19" id="l9.37.19"></span>μαλακότητι ψύξις. ὄντος δὲ κᾀνταῦθα τοῦ μὲν μεγάλου
<span class="pb" data-page="9.38" id="p9.38"></span>
<span class="lb" data-page="9.38" data-line="1" id="l9.38.1"></span>σφυγμοῦ ταῖς μαλακότησιν οἰκείου, τοῦ δὲ μικροῦ ταῖς ψύξεσιν,
<span class="lb" data-page="9.38" data-line="2" id="l9.38.2"></span>ὁπότερον ἂν αὐτῶν πλέον ἐξίστηται τῆς φύσεως, ἐκείνῳ
<span class="lb" data-page="9.38" data-line="3" id="l9.38.3"></span>συνεξομοιοῦσθαι τοὺς σφυγμοὺς ἀναγκαῖον. ὥστε μεγάλοι
<span class="lb" data-page="9.38" data-line="4" id="l9.38.4"></span>μὲν τῆς μαλακότητος τῶν ὀργάνων κρατούσης, μικροὶ δ’
<span class="lb" data-page="9.38" data-line="5" id="l9.38.5"></span>ἐν ταῖς ψύξεσιν ἔσονται, σύμμετροι δ’, ὅταν ὅσον εἰς μέγεθος
<span class="lb" data-page="9.38" data-line="6" id="l9.38.6"></span>ὑπὸ τῆς μαλακότητος αὔξωνται, τοσοῦτον καθαιρῶνται
<span class="lb" data-page="9.38" data-line="7" id="l9.38.7"></span>πρὸς τῆς ψύξεως εἰς μικρότητα. καθόλου γὰρ
<span class="lb" data-page="9.38" data-line="8" id="l9.38.8"></span>εἰπεῖν οὐκ ἐπὶ τῶν νῦν προκειμένων μόνων αἰτίων, ἀλλὰ
<span class="lb" data-page="9.38" data-line="9" id="l9.38.9"></span>κᾀπὶ τῶν ἄλλων ἁπάντων τῶν παρὰ φύσιν οἱ σύμμετροι
<span class="lb" data-page="9.38" data-line="10" id="l9.38.10"></span>γίνονται σφυγμοὶ, τῶν εἰς τἀναντία τρεπόντων αὐτοὺς
<span class="lb" data-page="9.38" data-line="11" id="l9.38.11"></span>ἑκατέρων ὁμοίως δυναμένων, καὶ δόξαν γε ψευδῆ
<span class="lb" data-page="9.38" data-line="12" id="l9.38.12"></span>τοῦ κατὰ φύσιν διακεῖσθαι τοὺς οὕτω νοσοῦντας οἱ
<span class="lb" data-page="9.38" data-line="13" id="l9.38.13"></span>πολλοὶ τῶν ἰατρῶν ἴσχουσιν. ἀλλὰ περὶ μὲν τούτων ἐν
<span class="lb" data-page="9.38" data-line="14" id="l9.38.14"></span>τοῖς δι’ αὐτῶν προγνώσεως ἐπὶ πλέον εἰρήσεται· τὸ δὲ
<span class="lb" data-page="9.38" data-line="15" id="l9.38.15"></span>νῦν εἶναι τοῦτ’ ἀρκεῖ μόνον ἐνδεδηλωμένον, ὅσον τῆς
<span class="lb" data-page="9.38" data-line="16" id="l9.38.16"></span>προκειμένης πραγματείας ἴδιον, ὡς πάντες μὲν οἱ κατὰ
<span class="lb" data-page="9.38" data-line="17" id="l9.38.17"></span>φύσιν σφυγμοὶ μέσοι τῶν ὑπερβολῶν εἰσι καὶ σύμμετροι,
<span class="lb" data-page="9.38" data-line="18" id="l9.38.18"></span>οὐ μὴν ἅπαντές γε οἱ σύμμετροι κατὰ φύσιν.
<span class="pb" data-page="9.39" id="p9.39"></span>
<span class="lb" data-page="9.39" data-line="1" id="l9.39.1"></span>ἀραιοὶ μέντοι καὶ βραδεῖς οἱ τοιοῦτοι σφυγμοὶ πάντες εἰσὶ,
<span class="lb" data-page="9.39" data-line="2" id="l9.39.2"></span>καὶ μᾶλλον ὅταν ἡ ψύξις κρατῇ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.1">
<span class="pb page1" data-page="9.55" id="p9.55"></span>
<span class="milestone ed1page page1" data-n="3.93" data-unit="ed1page" id="ed1page.3.93"></span>
<span class="milestone ed2page page1" data-n="8.184" data-unit="ed2page" id="ed2page.8.184"></span>
            <h2>ΓΑΛΗΝΟΥ ΠΕΡΙ ΤΩΝ ΕΝ ΤΟΙΣ ΣΦΥΓΜΟΙΣ
<br></br>ΑΙΤΙΩΝ ΒΙΒΛΙΟΝ Β.
</h2>
            <p>
<span class="lb" data-page="9.55" data-line="1" id="l9.55.1"></span>Περὶ μὲν οὖν τοῦ σφοδροῦ σφυγμοῦ καὶ
<span class="lb" data-page="9.55" data-line="2" id="l9.55.2"></span>τοῦ σκληροῦ καὶ τοῦ μεγάλου καὶ προσέτι ταχέος τε καὶ
<span class="lb" data-page="9.55" data-line="3" id="l9.55.3"></span>πυκνοῦ καὶ τῶν ἐναντίων αὐτοῖς διὰ τοῦ πρώτου δεδήλωται
<span class="lb" data-page="9.55" data-line="4" id="l9.55.4"></span>λόγου, τίς θ’ ἡ γένεσις ἑκάστου καὶ πόσων αἰτίων
<span class="lb" data-page="9.55" data-line="5" id="l9.55.5"></span>δεῖται καὶ πῶς ἀλλήλοις συμπραττόντων καὶ τίνες μὲν
<span class="lb" data-page="9.55" data-line="6" id="l9.55.6"></span>ἐξ ἀνάγκης αὐτῶν ἕπονται ταῖς γεννώσαις αἰτίαις, τίνες
<span class="lb" data-page="9.55" data-line="7" id="l9.55.7"></span>δ’ οἰκεῖοι μέν εἰσιν αὐταῖς, οὐ μὴν ἀναγκαίαν γε τὴν ἀκολουθίαν
<span class="lb" data-page="9.55" data-line="8" id="l9.55.8"></span>ἔχουσιν. ἑξῆς δ’ ἂν εἴη περὶ τῶν ὑπολοίπων σφυγμῶν
<span class="lb" data-page="9.55" data-line="9" id="l9.55.9"></span>τῆς γενέσεως διελθεῖν, καὶ πρῶτόν γε τῶν ἀνωμάλων.
<span class="pb" data-page="9.56" id="p9.56"></span>
<span class="lb" data-page="9.56" data-line="1" id="l9.56.1"></span>ἐπεὶ δὲ τούτων οἱ μὲν ἐν μιᾷ κινήσει τῆς ἀρτηρίας τὴν ἰσότητα
<span class="lb" data-page="9.56" data-line="2" id="l9.56.2"></span>διαφθείρουσι, οἱ δ’ ἐν πλείοσιν, ἥν περ δὴ καὶ συστηματικὴν
<span class="lb" data-page="9.56" data-line="3" id="l9.56.3"></span>ἀνωμαλίαν ἔθος ἐστὶ τοῖς ἰατροῖς ὀνομάζειν, καὶ
<span class="lb" data-page="9.56" data-line="4" id="l9.56.4"></span>ἔστιν αὕτη πολὺ σαφεστέρα τῆς καθ’ ἕνα μόνον σφυγμὸν γινομένης,
<span class="lb" data-page="9.56" data-line="5" id="l9.56.5"></span>κάλλιον ἂν εἴη περὶ προτέρας ταύτης ποιήσασθαι
<span class="lb" data-page="9.56" data-line="6" id="l9.56.6"></span>τὸν λόγον. ἕπονται δὴ πάντες οἱ τοιοῦτοι σφυγμοὶ καθόλου
<span class="lb" data-page="9.56" data-line="7" id="l9.56.7"></span>μὲν φάναι ταῖς τε τῆς καρδίας ἀνωμάλοις δυσκρασίαις καὶ
<span class="lb" data-page="9.56" data-line="8" id="l9.56.8"></span>κακώσεσιν ὀργάνων ἢ δυνάμεων. ἢ γὰρ ἐμφράξεσιν, ἢ
<span class="lb" data-page="9.56" data-line="9" id="l9.56.9"></span>θλίψεσιν, ἢ σκληρότησιν, ἢ πλήθεσιν ἐπιγίνονται, πλήθους
<span class="lb" data-page="9.56" data-line="10" id="l9.56.10"></span>νῦν ἀκουομένου τοῦ πρὸς τὴν δύναμιν μετρουμένου. οὐ μὴν
<span class="lb" data-page="9.56" data-line="11" id="l9.56.11"></span>ἀρκεῖ τοῦτο μόνον γιγνώσκειν ὑπὲρ αὐτῶν, ἀλλὰ χρὴ τά τε
<span class="lb" data-page="9.56" data-line="12" id="l9.56.12"></span>κατὰ μέρος ἅπαντα διορίσασθαι καὶ τὴν οἰκείαν ἀπόδειξιν
<span class="lb" data-page="9.56" data-line="13" id="l9.56.13"></span>ἑκάστῳ προσθεῖναι. τριῶν οὖν ὄντων συνεκτικῶν αἰτίων γενέσεως
<span class="lb" data-page="9.56" data-line="14" id="l9.56.14"></span>σφυγμῶν, ὀργάνου καὶ δυνάμεως καὶ χρείας, διὰ μὲν
<span class="lb" data-page="9.56" data-line="15" id="l9.56.15"></span>τὴν τῆς χρείας ἀλλοίωσιν οὐχ οἷόν τε γενέσθαι τὴν ἐν τοῖς
<span class="lb" data-page="9.56" data-line="16" id="l9.56.16"></span>σφυγμοῖς ἀνωμαλίαν συστηματικὴν ἐναργῆ. οὐδὲ γὰρ ἐξαίφνης,
<span class="lb" data-page="9.56" data-line="17" id="l9.56.17"></span>οὐδὲ ἀθρόως εἰς τοσοῦτόν ποτε μεταβάλλειν ἐγχωρεῖ
<span class="lb" data-page="9.56" data-line="18" id="l9.56.18"></span>τὴν χρείαν, <span class="milestone ed2page" data-n="8.186" data-unit="ed2page" id="ed2page.8.186"></span>ὥστε εἰ τύχοι τὸν σφυγμὸν τὸν πρότερον
<span class="lb" data-page="9.56" data-line="19" id="l9.56.19"></span>μὲν γενέσθαι μέγαν, ἢ ταχὺν, ἢ πυκνότερον, τὸν δὲ δεύτερον
<span class="pb" data-page="9.57" id="p9.57"></span>
<span class="lb" data-page="9.57" data-line="1" id="l9.57.1"></span>μικρὸν, ἢ βραδὺν, ἢ ἀραιόν. εἴτε γὰρ αὔξησις εἴη τῆς κατὰ
<span class="lb" data-page="9.57" data-line="2" id="l9.57.2"></span>φύσιν θερμότητος, εἴτε μείωσις, εἴτε πλείων εἴτε ἐλάττων
<span class="lb" data-page="9.57" data-line="3" id="l9.57.3"></span>δαπάνη τοῦ ψυχικοῦ πνεύματος, οὐδὲν τούτων ἀθρόαν οὕτως
<span class="lb" data-page="9.57" data-line="4" id="l9.57.4"></span>ἴσχοι μεταβολὴν, ὡς τοὺς σφυγμοὺς ἀνίσους ἐργασθῆναι.
<span class="lb" data-page="9.57" data-line="5" id="l9.57.5"></span>μάθοις δ’ ἂν ἀκριβῶς ἐκ τῶν γινομένων παροξυσμῶν ἐν ἅπασι
<span class="lb" data-page="9.57" data-line="6" id="l9.57.6"></span>τοῖς ἐπιεικέσι πυρετοῖς, οἷον τοῖς τ’ ἐπὶ βουβῶσι καὶ τριταίοις
<span class="lb" data-page="9.57" data-line="7" id="l9.57.7"></span>τοῖς ἀκριβέσι καὶ τοῖς δι’ ἔγκαυσιν, ἢ ψύξιν, ἢ ὁτιοῦν
<span class="lb" data-page="9.57" data-line="8" id="l9.57.8"></span>ἄλλο τοιοῦτον. ἅπας γὰρ ὁ ἀπὸ τῆς ἀρχῆς αὐτῶν ἕως τῆς
<span class="lb" data-page="9.57" data-line="9" id="l9.57.9"></span>ἀκμῆς χρόνος ἀνάλογον τῇ κατὰ θερμασίαν αὐξήσει καὶ
<span class="lb" data-page="9.57" data-line="10" id="l9.57.10"></span>τοὺς σφυγμοὺς εἰς μέγεθος καὶ τάχος καὶ πυκνότητα τρέπων
<span class="lb" data-page="9.57" data-line="11" id="l9.57.11"></span>οὐδέποτε τὸν δεύτερον σφυγμὸν τοῦ προτέρου σαφῶς ἐνδείκνυται
<span class="lb" data-page="9.57" data-line="12" id="l9.57.12"></span>διαφέροντα. ἀλλ’ εἰ μὲν χρόνον τινὰ συχνὸν διαλείποις
<span class="lb" data-page="9.57" data-line="13" id="l9.57.13"></span>καὶ μείζων ἐναργῶς καὶ θάττων καὶ πυκνότερος φαίνεται,
<span class="lb" data-page="9.57" data-line="14" id="l9.57.14"></span>παραυτίκα δ’ οὐδὲ ἀλλοιότερος, πλὴν εἰ συνέλθοι ποτὲ τῶν
<span class="lb" data-page="9.57" data-line="15" id="l9.57.15"></span>προειρημένων τι, ἢ πλῆθος λέγω τὸ πρὸς τὴν δύναμιν νοούμενον,
<span class="lb" data-page="9.57" data-line="16" id="l9.57.16"></span>ἢ σφήνωσις, ἢ θλίψις, ἢ σκληρότης ὀργάνων, ἢ τῆς
<span class="lb" data-page="9.57" data-line="17" id="l9.57.17"></span>καρδίας αὐτῆς δυσκρασία τις ἀνώμαλος, ἅπερ οὐκ ἔτ’ ἐπιεικοῦς
<span class="lb" data-page="9.57" data-line="18" id="l9.57.18"></span>νοσήματος. καὶ γάρ τοι καὶ αὐτοῖς τοῖς ὑγιαίνουσιν,
<span class="pb" data-page="9.58" id="p9.58"></span>
<span class="lb" data-page="9.58" data-line="1" id="l9.58.1"></span>ὅταν ἤτοι λουσάμενοι τύχωσιν ἢ γυμνασάμενοι, δαπανωμένου
<span class="lb" data-page="9.58" data-line="2" id="l9.58.2"></span>μὲν τοῦ πνεύματος, αὐξανομένης δὲ τῆς θερμασίας,
<span class="lb" data-page="9.58" data-line="3" id="l9.58.3"></span>μείζους καὶ θάττους καὶ πυκνότεροι τῶν κατὰ φύσιν οἱ σφυγμοὶ
<span class="lb" data-page="9.58" data-line="4" id="l9.58.4"></span>φαίνονται, σαφῆ δὲ οὐδέποτε ὁ δεύτερος τοῦ προτέρου
<span class="lb" data-page="9.58" data-line="5" id="l9.58.5"></span>τὴν διαφορὰν ἴσχει. ὅστις δ’ ἀνωμάλους καὶ τοὺς τοιούτους
<span class="lb" data-page="9.58" data-line="6" id="l9.58.6"></span>εἶναι λέγει σφυγμοὺς, κᾂν μὴ φαίνωνται, τῆς μὲν ἐν τοῖς
<span class="lb" data-page="9.58" data-line="7" id="l9.58.7"></span>ὀνόμασι συνηθείας ὑπερορᾷ, σοφώτερον δ’ οὐδὲν διδάσκει·
<span class="lb" data-page="9.58" data-line="8" id="l9.58.8"></span>οὐδὲ γὰρ οὓς ἂν ὁ λόγος ἐξεύρῃ κατά τινα συλλογισμὸν ἀνίσους,
<span class="lb" data-page="9.58" data-line="9" id="l9.58.9"></span>τούτους ἀνωμάλους εἰώθαμεν καλεῖν, ἀλλ’ οὓς ἂν ἐναργῶς
<span class="lb" data-page="9.58" data-line="10" id="l9.58.10"></span>αἰσθήσει διαγινώσκοιμεν ὄντας τοιούτους. καλείτω δὲ
<span class="lb" data-page="9.58" data-line="11" id="l9.58.11"></span>οὖν, εἰ βούλοιτό τις, καὶ τούτους ἀνωμάλους, ἀλλ’ ἐκεῖνό γ’
<span class="lb" data-page="9.58" data-line="12" id="l9.58.12"></span>ἴστω, ὡς οὐδεμία τῶν αἰσθητῶν ἀνωμαλιῶν διὰ τὴν τῆς
<span class="lb" data-page="9.58" data-line="13" id="l9.58.13"></span>χρείας ἀλλοίωσιν γίνεται. τάχα μὲν οὖν ἤρκει καὶ τοσαῦτ’ εἰς
<span class="lb" data-page="9.58" data-line="14" id="l9.58.14"></span>ἔνδειξιν τοῦ μηδέποτε τὴν συστηματικὴν καλουμένην ἀνωμαλίαν
<span class="lb" data-page="9.58" data-line="15" id="l9.58.15"></span>ἀλλοιώσει χρείας ἕπεσθαι. προσκείσθω δ’ ἔτι τὸ κατὰ
<span class="lb" data-page="9.58" data-line="16" id="l9.58.16"></span>τοὺς θυμοὺς ἐνίοτε φαινόμενον, ἐπειδὴ καὶ οὗτοι τῆς ἐμφύτου
<span class="lb" data-page="9.58" data-line="17" id="l9.58.17"></span>θερμασίας οἷον ζέσις τις εἶναι δοκοῦσιν. ἀνώμαλοι τοίνυν καὶ
<span class="lb" data-page="9.58" data-line="18" id="l9.58.18"></span>τούτοις οἱ σφυγμοὶ γίνονταί ποτε, κατὰ μὲν τὸν ἴδιον αὐτῶν
<span class="lb" data-page="9.58" data-line="19" id="l9.58.19"></span>λόγον οὐδαμῶς, ἦσαν γὰρ ἂν ἀεὶ τοιοῦτοι, φόβου δέ τινος
<span class="pb" data-page="9.59" id="p9.59"></span>
<span class="lb" data-page="9.59" data-line="1" id="l9.59.1"></span>συνδραμόντος<span class="milestone ed1page" data-n="3.94" data-unit="ed1page" id="ed1page.3.94"></span> αὐτοῖς. εὐλόγως δὴ τηνικαῦτα ποικίλοι τε
<span class="lb" data-page="9.59" data-line="2" id="l9.59.2"></span>καὶ ἀνώμαλοι φαίνονται, ὡς ἂν οὐ μόνον ὑπὸ διαφερόντων
<span class="lb" data-page="9.59" data-line="3" id="l9.59.3"></span>αἰτίων, ἀλλὰ καὶ τῇ φύσει ἐναντίων ἀλλοιούμενοι. διὰ μὲν
<span class="lb" data-page="9.59" data-line="4" id="l9.59.4"></span>γὰρ τὴν τῆς ἀντιτιμωρήσεως ὄρεξιν ὑψηλοὶ καὶ μεγάλοι καὶ
<span class="lb" data-page="9.59" data-line="5" id="l9.59.5"></span>ταχεῖς καὶ σφοδροὶ, διὰ δὲ τὴν τοῦ τι παθεῖν μᾶλλον ἢ δρᾶσαι
<span class="lb" data-page="9.59" data-line="6" id="l9.59.6"></span>προσδοκίαν μικροὶ καὶ ταπεινοὶ καὶ ἀμυδροὶ καὶ βραδεῖς
<span class="lb" data-page="9.59" data-line="7" id="l9.59.7"></span>γίνονται. ἐναλλὰξ οὖν ἀλλήλοις ἑκάτεροι φαίνονται κατὰ τὴν
<span class="lb" data-page="9.59" data-line="8" id="l9.59.8"></span>τοῦ κρατοῦντος αἰτίου φύσιν ὑπαλλαττόμενοι. κρατεῖ δὲ ποτὲ
<span class="lb" data-page="9.59" data-line="9" id="l9.59.9"></span>μὲν ὁ θυμὸς μᾶλλον, ποτὲ δὲ τὸ δέος. ἀλλὰ καὶ αὐτὸς ὁ
<span class="lb" data-page="9.59" data-line="10" id="l9.59.10"></span>φόβος, ὁ γοῦν ἰσχυρὸς, ἀνωμάλους ἐργάζεται τοὺς σφυγμοὺς
<span class="lb" data-page="9.59" data-line="11" id="l9.59.11"></span>κακώσει δυνάμεως, μὴ ἀλλοιώσει χρείας. πῶς οὖν ἡ δύναμις
<span class="lb" data-page="9.59" data-line="12" id="l9.59.12"></span>κακουμένη τοὺς σφυγμοὺς ἀνωμάλους ἐργάζεται; τοῦτο γὰρ
<span class="lb" data-page="9.59" data-line="13" id="l9.59.13"></span>ἐφεξῆς ἐστιν εἰπεῖν. τῷ μὴ πάντη τῶν ὀργάνων κρατεῖν, ὡς
<span class="lb" data-page="9.59" data-line="14" id="l9.59.14"></span>ὅταν γε κρατῇ, πάντας ὁμοίους τε καὶ ἴσους ἀποτελεῖ. εἰ δέ
<span class="lb" data-page="9.59" data-line="15" id="l9.59.15"></span>που σφάλλει περὶ τὴν ἐνέργειαν, οἷον ὀκλάσασα, διαφθείρει
<span class="lb" data-page="9.59" data-line="16" id="l9.59.16"></span>ταύτῃ τὴν ἰσότητα. χρὴ δὲ προσέχειν ἀκριβῶς τῷ λεγομένῳ
<span class="lb" data-page="9.59" data-line="17" id="l9.59.17"></span>τὸν νοῦν, ἵνα μή τις οἰηθῇ πάσῃ κακώσει δυνάμεως ἐξ ἀνάγκης
<span class="lb" data-page="9.59" data-line="18" id="l9.59.18"></span>ἕπεσθαι τὴν συστηματικὴν ἀνωμαλίαν. οὐ γὰρ οὕτως
<span class="lb" data-page="9.59" data-line="19" id="l9.59.19"></span>ἔχει. ἀλλ’ ὅταν μὲν κατὰ τὸν ἑαυτῆς λόγον ἀῤῥωστῇ, σπανίως ﻿
<span class="pb" data-page="9.60" id="p9.60"></span>
<span class="lb" data-page="9.60" data-line="1" id="l9.60.1"></span>ποτὲ τοὺς σφυγμοὺς ἀνωμάλους ἀποτελεῖ. ὅταν δ’ αὐτὴ μὲν
<span class="lb" data-page="9.60" data-line="2" id="l9.60.2"></span>ἰσχυρὰ καθ’ ἑαυτὴν ᾖ, βαρύνηται δ’ ὑπὸ πλήθους, ἢ δυσπειθῆ
<span class="lb" data-page="9.60" data-line="3" id="l9.60.3"></span>παντάπασιν ἔχῃ τὰ ὄργανα, <span class="milestone ed2page" data-n="8.187" data-unit="ed2page" id="ed2page.8.187"></span>τηνικαῦτα τὴν εἰρημένην
<span class="lb" data-page="9.60" data-line="4" id="l9.60.4"></span>ἀνωμαλίαν ἐργάζεται. μαθεῖν δ’ ἔνεστιν ὃ βούλομαι
<span class="lb" data-page="9.60" data-line="5" id="l9.60.5"></span>σαφέστερον διὰ παραδείγματος. ἀναμνησθῶμεν γὰρ δυοῖν
<span class="lb" data-page="9.60" data-line="6" id="l9.60.6"></span>ἀνθρώπων βαδιζόντων ἀτρέμα. ἔστω δὲ ὁ μὲν ἕτερος ἰσχυρότατός
<span class="lb" data-page="9.60" data-line="7" id="l9.60.7"></span>τε ἅμα καὶ νεώτατος, ἀλλὰ βασταζέτω μέγιστον
<span class="lb" data-page="9.60" data-line="8" id="l9.60.8"></span>φορτίον, ὁ δ’ ἕτερος μηδὲν ὅλως βασταζέτω, πάνυ δ’ ἀσθενὴς
<span class="lb" data-page="9.60" data-line="9" id="l9.60.9"></span>ἔστω διὰ νόσον, ἢ γῆρας. οὔτ’ αὖ μέγα προβαίνοντες οὔτε
<span class="lb" data-page="9.60" data-line="10" id="l9.60.10"></span>ταχέως οὗτοι, καὶ ταύτῃ μηδὲν ἀλλήλων διαφέροντες εἰς τὴν
<span class="lb" data-page="9.60" data-line="11" id="l9.60.11"></span>ἐνέργειαν ἐκείνῳ διοίσουσι, ᾗ τὰ πολλὰ μὲν ὡσαύτως ὁ ἀσθενὴς
<span class="lb" data-page="9.60" data-line="12" id="l9.60.12"></span>βαδιεῖται, διαφερόντως δὲ καὶ ἀνωμάλως καὶ ἄλλοτε
<span class="lb" data-page="9.60" data-line="13" id="l9.60.13"></span>ἀλλοίως ὁ ἰσχυρός. ὁ μὲν γὰρ οὐδ’ εἰ προθυμηθείη δυνατός
<span class="lb" data-page="9.60" data-line="14" id="l9.60.14"></span>ἐστιν ἢ μεγάλην ἢ ταχεῖάν ποτε τὴν ἐνέργειαν ποιήσασθαι,
<span class="lb" data-page="9.60" data-line="15" id="l9.60.15"></span>ὁ δ’ ἰσχυρὸς τὰ πολλὰ μὲν καὶ αὐτὸς ὁμοίως, ἔστι δ’ ὅτε
<span class="lb" data-page="9.60" data-line="16" id="l9.60.16"></span>πλέονι προθυμίᾳ χρησάμενος καὶ θᾶττον καὶ μᾶλλον ἐνήργησε.
<span class="lb" data-page="9.60" data-line="17" id="l9.60.17"></span>πρὸς γοῦν ὀλίγον, εἶτ’ αὖθις ὑπὸ τοῦ φορτίου κινηθεὶς
<span class="lb" data-page="9.60" data-line="18" id="l9.60.18"></span>εἰς τὴν ἐξ ἀρχῆς βραδύτητά τε καὶ μικρότητα τῆς
<span class="lb" data-page="9.60" data-line="19" id="l9.60.19"></span>ἐνεργείας ὑπηνέχθη. ταὐτὸν δὴ τοῦτο συμπίπτει καὶ τῇ διὰ
<span class="pb" data-page="9.61" id="p9.61"></span>
<span class="lb" data-page="9.61" data-line="1" id="l9.61.1"></span>τῶν ἀρτηριῶν ἐνεργείᾳ. καταπεπτωκυίας μὲν γὰρ εἰς ἱκανὴν
<span class="lb" data-page="9.61" data-line="2" id="l9.61.2"></span>ἀσθένειαν τῆς δυνάμεως, ἀμυδροὶ καὶ μικροὶ καὶ βραδεῖς οἱ
<span class="lb" data-page="9.61" data-line="3" id="l9.61.3"></span>σφυγμοὶ γίνονται. εἰ δ’ ἐῤῥωμένη μὲν εἴη κατὰ τὸν ἑαυτῆς
<span class="lb" data-page="9.61" data-line="4" id="l9.61.4"></span>λόγον, ὑπὸ δέ τινος πλήθους βαρύνοιτο, ποικίλους οὕτω καὶ
<span class="lb" data-page="9.61" data-line="5" id="l9.61.5"></span>ἀνωμάλους ἀποτελεῖ, τοὺς πλείστους μὲν ἀμυδροὺς καὶ βραδεῖς
<span class="lb" data-page="9.61" data-line="6" id="l9.61.6"></span>καὶ μικροὺς, ὅταν ἰσχυρῶς βαρυνθῇ, τοὺς πλείστους δ’
<span class="lb" data-page="9.61" data-line="7" id="l9.61.7"></span>αὖ πάλιν σφοδροὺς καὶ ταχεῖς καὶ μεγάλους, ὅταν ἐπ’ ὀλίγον.
<span class="lb" data-page="9.61" data-line="8" id="l9.61.8"></span>ὁπόταν δὲ μήτ’ ἰσχυρὰ πάνυ μήτ’ ἄγαν ἐπιεικὴς ἡ κάκωσις γένηται,
<span class="lb" data-page="9.61" data-line="9" id="l9.61.9"></span>ἐγγύς τι τῷ πλήθει τοὺς ἐναντίους, ὡς μήτε πλείους ἔχειν
<span class="lb" data-page="9.61" data-line="10" id="l9.61.10"></span>εἰπεῖν μήτ’ ἐλάσσους ἢ τοὺς σφοδροὺς τῶν ἀμυδρῶν, ἢ τοὺς
<span class="lb" data-page="9.61" data-line="11" id="l9.61.11"></span>μεγάλους τῶν μικρῶν, ἢ τοὺς ταχεῖς τῶν βραδέων. οὕτω μὲν
<span class="lb" data-page="9.61" data-line="12" id="l9.61.12"></span>αἱ τῆς δυνάμεως βλάβαι τοὺς σφυγμοὺς ἀνωμάλους ἐργάζονται·
</p>
          </article>

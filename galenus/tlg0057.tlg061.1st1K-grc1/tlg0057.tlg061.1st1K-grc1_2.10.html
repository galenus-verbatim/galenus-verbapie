<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.10">
<span class="pb page1" data-page="9.86" id="p9.86"></span>
<span class="milestone ed1page page1" data-n="3.98" data-unit="ed1page" id="ed1page.3.98"></span>
<span class="milestone ed2page page1" data-n="8.195" data-unit="ed2page" id="ed2page.8.195"></span>
            <p>
<span class="lb" data-page="9.86" data-line="3" id="l9.86.3"></span>Ἆρ’ οὖν καὶ τοὺς οἷον ἐπινενευκότας τε καὶ
<span class="lb" data-page="9.86" data-line="4" id="l9.86.4"></span>περινενευκότας σφυγμοὺς ὡσαύτως φυσιολογήσομεν, ἢ δύνανται
<span class="lb" data-page="9.86" data-line="5" id="l9.86.5"></span>μὲν ἴσως ποτὲ καὶ οὕτως γενέσθαι; πολλὰ μὴν ἐναργῶς
<span class="lb" data-page="9.86" data-line="6" id="l9.86.6"></span>ἐφάνησαν ἐμοὶ γοῦν δι’ ἑτέρας γιγνόμενοι προφάσεις.
<span class="lb" data-page="9.86" data-line="7" id="l9.86.7"></span>ὅταν μὲν γὰρ ἡ δύναμις ἄῤῥωστος ᾖ, σύντηξις δὲ τῶν περικειμένων
<span class="lb" data-page="9.86" data-line="8" id="l9.86.8"></span>ταῖς ἀρτηρίαις σωμάτων, καθ’ ὅ τι ἂν αὐτῶν μάλιστ’
<span class="lb" data-page="9.86" data-line="9" id="l9.86.9"></span>ἐκτετηκὸς, καὶ διὰ τοῦτο κουφότατον ὂν, ἡ κίνησις
<span class="lb" data-page="9.86" data-line="10" id="l9.86.10"></span>ἀνακύψαι δυνηθῇ, κατὰ τοῦτο μάλιστα καὶ τὸ μέγεθος
<span class="lb" data-page="9.86" data-line="11" id="l9.86.11"></span>αὐτῆς ἐμφαίνεται. παραβαλλομένη γὰρ ἡ ἐν τούτῳ διαστολὴ
<span class="lb" data-page="9.86" data-line="12" id="l9.86.12"></span>ταῖς ἑκατέρωθεν μικροτέραις οὔσαις μύουρον κατ’
<span class="lb" data-page="9.86" data-line="13" id="l9.86.13"></span>ἄμφω τὰ μέρη τὴν κίνησιν ἀποφαίνει. τοῦτο δ’ ἐν ταῖς
<span class="lb" data-page="9.86" data-line="14" id="l9.86.14"></span>ἰσχυροτάταις δυνάμεσιν οὐκ ἐνδέχεται γενέσθαι, χρὴ γὰρ
<span class="lb" data-page="9.86" data-line="15" id="l9.86.15"></span>ἀκίνητον αὐτὴν εἶναι, καὶ μὴ φέρειν τὸ βάρος τῶν ἐπικειμένων
<span class="lb" data-page="9.86" data-line="16" id="l9.86.16"></span>σωμάτων, ἵν’ αἰσθητὴν ποιήσῃ τὴν ὑπεροχὴν τῆς
<span class="lb" data-page="9.86" data-line="17" id="l9.86.17"></span>ἐν τῷ γυμνοτέρῳ μορίῳ διαστάσεως παρὰ τὰς ἐν τοῖς
<span class="lb" data-page="9.86" data-line="18" id="l9.86.18"></span>βεβαρημένοις.
</p>
          </article>

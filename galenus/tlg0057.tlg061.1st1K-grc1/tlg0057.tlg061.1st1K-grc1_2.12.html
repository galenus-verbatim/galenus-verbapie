<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.12">
<span class="pb page1" data-page="9.87" id="p9.87"></span>
<span class="milestone ed1page page1" data-n="3.98" data-unit="ed1page" id="ed1page.3.98"></span>
<span class="milestone ed2page page1" data-n="8.196" data-unit="ed2page" id="ed2page.8.196"></span>
            <p>
<span class="lb" data-page="9.87" data-line="16" id="l9.87.16"></span>Ἀλλ’ ἐπεὶ καὶ περὶ τούτων εἴρηται τὰ εἰκότα,
<span class="lb" data-page="9.87" data-line="17" id="l9.87.17"></span>προσθεῖναι χρὴ τὸν περὶ τοῦ σπασμώδους σφυγμοῦ
<span class="lb" data-page="9.87" data-line="18" id="l9.87.18"></span>λόγον, ᾧ τὸ μὲν ὄνομα πρέπον ἀπό τε τῆς ἰδέας αὐτῆς
<span class="pb" data-page="9.88" id="p9.88"></span>
<span class="lb" data-page="9.88" data-line="1" id="l9.88.1"></span>καὶ τοῦ παθήματος ὃ δηλοῦν πέφυκε. τείνεσθαι μὲν γὰρ ἐπ’
<span class="lb" data-page="9.88" data-line="2" id="l9.88.2"></span>ἄμφω τὰ πέρατα δόξεις τὴν ἀρτηρίαν καὶ μικρὸν ὕστερον
<span class="lb" data-page="9.88" data-line="3" id="l9.88.3"></span>σπασμὸς τὸν ἄνθρωπον καταλαμβάνει. τί οὖν δὴ τὸ ἄπορον
<span class="lb" data-page="9.88" data-line="4" id="l9.88.4"></span>ἐνταῦθα καὶ τίνος ἕνεκα προβέβληται; εἰ μὲν ἡ καρδία καθάπερ
<span class="lb" data-page="9.88" data-line="5" id="l9.88.5"></span>ἀρτηριῶν, οὕτω καὶ νεύρων ἐστὶν ἀρχὴ, οὔτ’ ἄπορον
<span class="lb" data-page="9.88" data-line="6" id="l9.88.6"></span>οὐδὲν καὶ μάτην προβέβληται· εἰ δ’ ἄλλη μὲν ἀρχὴ νεύρων,
<span class="lb" data-page="9.88" data-line="7" id="l9.88.7"></span>ἄλλη δ’ ἀρτηριῶν, καὶ ταῖς μὲν σφυγμὸς ἐνέργεια, τοῖς δ’
<span class="lb" data-page="9.88" data-line="8" id="l9.88.8"></span>αἴσθησίς τε καὶ κίνησις ἑκούσιος, ὥσπερ οὐκ ἔστι τῶν ἐνεργειῶν
<span class="lb" data-page="9.88" data-line="9" id="l9.88.9"></span>αὐτοῖς οὐδεμία μετουσία, οὕτως οὐδὲ τῶν παθημάτων
<span class="lb" data-page="9.88" data-line="10" id="l9.88.10"></span>ἔσται τις κοινωνία. ἢ κακῶς τοῦτο καὶ ψευδόμενοι λέγουσιν,
<span class="lb" data-page="9.88" data-line="11" id="l9.88.11"></span>ὅσοι γε δοκοῦσιν οὐκ εἶναι σφίσιν ἐπιμιξίαν; ὁ γάρ τοι πατὴρ
<span class="lb" data-page="9.88" data-line="12" id="l9.88.12"></span>τοῦ δόγματος ὁ θεῖος ἐκεῖνος Ἱπποκράτης, σύῤῥοια μία, φησὶ,
<span class="lb" data-page="9.88" data-line="13" id="l9.88.13"></span>σύμπνοια μία, πάντα πᾶσι συμπαθέα, φύσις κοινή. ἢ γὰρ
<span class="lb" data-page="9.88" data-line="14" id="l9.88.14"></span>ἂν, εἰ μὴ τοῦτ’ ἦν, δύο ἤστην οὕτω ζῶα καὶ οὐχ ἓν ἕκαστος
<span class="lb" data-page="9.88" data-line="15" id="l9.88.15"></span>ἡμῶν. νυνὶ δὲ καρδία μὲν ἀρτηρίας ἐγκεφάλῳ μεγάλας ἐκπέμπει
<span class="lb" data-page="9.88" data-line="16" id="l9.88.16"></span>δεσμὸν τῆς κοινωνίας, νεῦρα δ’ ἐγκέφαλος καρδίᾳ, κᾂν
<span class="lb" data-page="9.88" data-line="17" id="l9.88.17"></span>εἰ μὴ μεγάλα, τὸ γοῦν ἐκ τοῦ λόγου πρόσταγμα διαστέλλειν
<span class="lb" data-page="9.88" data-line="18" id="l9.88.18"></span>δυνάμενα. οὕτω δὲ καὶ ταῖς κατὰ μέρος ἀρτηρίαις αἱ
<span class="lb" data-page="9.88" data-line="19" id="l9.88.19"></span>παρὰ τῶν νεύρων ἶνες εἰς κοινωνίαν ἔρχονται, δι’ ὧν οὐκ
<span class="pb" data-page="9.89" id="p9.89"></span>
<span class="lb" data-page="9.89" data-line="1" id="l9.89.1"></span>ἔργων μόνων, ἀλλὰ καὶ παθημάτων ἀλλήλοις μεταδιδόασι.
<span class="lb" data-page="9.89" data-line="2" id="l9.89.2"></span>καὶ οὐδὲν ἔτι θαυμάσιον, εἰ τοῦ νευρώδους γένους ἅπαντος
<span class="lb" data-page="9.89" data-line="3" id="l9.89.3"></span>ἑνουμένου ταῖς ἀρτηρίαις, ἡ κοινωνία τοῦ παθήματος ἐμφαίνεται,
<span class="lb" data-page="9.89" data-line="4" id="l9.89.4"></span>τῶν γε κατὰ μέρος ἀποφύσεων ἀλλήλαις ἐπιμιγνυμένων,
<span class="lb" data-page="9.89" data-line="5" id="l9.89.5"></span>καὶ τῶν ἀρχῶν, ὡς εἴρηται, ξυνημμένων.
</p>
          </article>

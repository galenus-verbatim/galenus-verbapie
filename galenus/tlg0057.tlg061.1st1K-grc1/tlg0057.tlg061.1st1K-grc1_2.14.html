<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.14">
<span class="pb page1" data-page="9.101" id="p9.101"></span>
<span class="milestone ed1page page1" data-n="3.101" data-unit="ed1page" id="ed1page.3.101"></span>
<span class="milestone ed2page page1" data-n="8.200" data-unit="ed2page" id="ed2page.8.200"></span>
            <p>
<span class="lb" data-page="9.101" data-line="17" id="l9.101.17"></span>Περὶ δὲ τῶν ἀτάκτων τε καὶ τεταγμένων ἤδη
<span class="lb" data-page="9.101" data-line="18" id="l9.101.18"></span>ῥητέον. ἐπεὶ τοίνυν ἀνώμαλοι πάντες εἰσὶν οἱ τοιοῦτοι σφυγμοὶ,
<span class="pb" data-page="9.102" id="p9.102"></span>
<span class="lb" data-page="9.102" data-line="1" id="l9.102.1"></span>καθάπερ καὶ ἐν τοῖς περὶ διαφορᾶς αὐτῶν δεδήλωται,
<span class="lb" data-page="9.102" data-line="2" id="l9.102.2"></span>διαλλάττουσι δὲ τῷ τοὺς μὲν ἐν περιόδοις τισὶ διασώζειν τὴν
<span class="lb" data-page="9.102" data-line="3" id="l9.102.3"></span>ἰσότητα, τοὺς δὲ πάντη συγχέειν, ἓν κοινὸν κατὰ πάντων
<span class="lb" data-page="9.102" data-line="4" id="l9.102.4"></span>αὐτῶν ἐν βραχεῖ τόδε χρὴ διαγινώσκειν, ὡς τῆς αἰτίας, ἥ τις
<span class="lb" data-page="9.102" data-line="5" id="l9.102.5"></span>ἂν ἑκάστοτε τὴν ἀνωμαλίαν ἐργάζηται, ἐστηριγμένης μὲν ἐν
<span class="lb" data-page="9.102" data-line="6" id="l9.102.6"></span>τοῖς τεταγμένοις, ἀστηρίκτου δ’ ἐν τοῖς ἀτάκτοις οὔσης. καὶ
<span class="lb" data-page="9.102" data-line="7" id="l9.102.7"></span>μέντοι καὶ τῆς φύσεως, εἴπερ τι ἄλλο, <span class="milestone ed2page" data-n="8.201" data-unit="ed2page" id="ed2page.8.201"></span>καὶ ἡ τάξις οἰκεῖον,
<span class="lb" data-page="9.102" data-line="8" id="l9.102.8"></span>ὥσπερ οὖν καὶ ἡ ὁμαλότης. ἐὰν οὖν θάτερον αὐτῶν
<span class="lb" data-page="9.102" data-line="9" id="l9.102.9"></span>συγχυθῇ, μικροτέραν ἐνδείκνυται τὴν βλάβην, ἐὰν δ’ ἄμφω,
<span class="lb" data-page="9.102" data-line="10" id="l9.102.10"></span>μείζονα, συγχεῖται δ’ ἄμφω μὲν ἐν τοῖς ἀτάκτοις, θάτερον δ’
<span class="lb" data-page="9.102" data-line="11" id="l9.102.11"></span>ἐν τοῖς τεταγμένοις μὲν, ἀνωμάλοις δὲ δηλονότι.
</p>
          </article>

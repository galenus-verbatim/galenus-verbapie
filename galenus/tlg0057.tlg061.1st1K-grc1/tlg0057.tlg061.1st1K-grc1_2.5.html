<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.5">
<span class="pb page1" data-page="9.74" id="p9.74"></span>
<span class="milestone ed1page page1" data-n="3.96" data-unit="ed1page" id="ed1page.3.96"></span>
<span class="milestone ed2page page1" data-n="8.191" data-unit="ed2page" id="ed2page.8.191"></span>
            <p>
<span class="lb" data-page="9.74" data-line="1" id="l9.74.1"></span>Μεταβάντες δ’ ἤδη σκεψώμεθα περὶ τῶν
<span class="lb" data-page="9.74" data-line="2" id="l9.74.2"></span>συνεχῆ μὲν τὴν κίνησιν ὅλης αὐτῆς τῆς διαστολῆς ἐχόντων
<span class="lb" data-page="9.74" data-line="3" id="l9.74.3"></span>σφυγμῶν, οὐ μὴν ἰσοταχῆ γε πᾶσαν. εἴρηται δὲ καὶ περὶ
<span class="lb" data-page="9.74" data-line="4" id="l9.74.4"></span>τούτων ἱκανῶς ἐν τῷ περὶ διαφορᾶς τῶν σφυγμῶν, ὁπόσαι
<span class="lb" data-page="9.74" data-line="5" id="l9.74.5"></span>μὲν αἱ πᾶσαι τούτου τοῦ γένους διαφοραὶ γίνονται, πόσοι δὲ
<span class="lb" data-page="9.74" data-line="6" id="l9.74.6"></span>καὶ οἱ καθ’ ἑκάστην αὐτῶν σφυγμοί. ὥστε οὐδὲ τούτων τὸν
<span class="lb" data-page="9.74" data-line="7" id="l9.74.7"></span>ἀριθμὸν ἔτι χρὴ νῦν ἐπεξιέναι, ἀλλ’ ἐπὶ τὰς αἰτίας αὐτῶν
<span class="lb" data-page="9.74" data-line="8" id="l9.74.8"></span>ἰτέον, ὡς οἷόν τε καὶ ταύτας ἐν τῷ καθόλου διεξιόντας, ὑπὲρ
<span class="lb" data-page="9.74" data-line="9" id="l9.74.9"></span>τοῦ βραχύτερον γίνεσθαι τὸν ἅπαντα λόγον. ὅσοι μὲν δὴ
<span class="lb" data-page="9.74" data-line="10" id="l9.74.10"></span>αὐτῶν ἀπὸ τῆς ἀρχῆς ἄχρι τοῦ τέλους εἰς τάχος διαδιδόασιν,
<span class="lb" data-page="9.74" data-line="11" id="l9.74.11"></span>ἧττον βαρύνεσθαι τὴν δύναμιν ἐμφαίνουσιν, ὅσοι δ’ ἔμπαλιν,
<span class="lb" data-page="9.74" data-line="12" id="l9.74.12"></span>μᾶλλον. οὐ μὴν λυομένης γε τῆς δυνάμεως οὐδεὶς τούτων γίνεται.
<span class="lb" data-page="9.74" data-line="13" id="l9.74.13"></span>μεγάλοι γὰρ ἅπαντές εἰσι καὶ μάλισθ’ ὅσον εἰς διαστήματα
<span class="lb" data-page="9.74" data-line="14" id="l9.74.14"></span>τρία καὶ χρόνους τρεῖς, ἢ τέτταρας αἰσθητοὺς ἐγχωρεῖν
<span class="lb" data-page="9.74" data-line="15" id="l9.74.15"></span>οἷόν τε τὴν κίνησιν. ἴδιον δὲ τῶν ἀθρόαν εἰς τἀναντία
<span class="lb" data-page="9.74" data-line="16" id="l9.74.16"></span>ποιουμένων τὴν μεταβολὴν τὸ μὴ τῆς δυνάμεως μόνης βαρυνομένης,
<span class="lb" data-page="9.74" data-line="17" id="l9.74.17"></span>ἀλλὰ καὶ ἔμφραξιν, ἢ θλίψιν ὀργάνων γίνεσθαι.
<span class="lb" data-page="9.74" data-line="18" id="l9.74.18"></span>λέγω δ’ εἰς τἀναντία ποιεῖσθαι μεταβολὴν ἀθρόως, εἰ κινούμενοι ﻿
<span class="pb" data-page="9.75" id="p9.75"></span>
<span class="lb" data-page="9.75" data-line="1" id="l9.75.1"></span>ταχέως ἐξαιφνίδιον ἐγένοντο βραδεῖς, ἢ ἔμπαλιν ἐκ βραδείας
<span class="lb" data-page="9.75" data-line="2" id="l9.75.2"></span>τῆς πρόσθεν κινήσεως ὠκεῖς. γίγνονται γὰρ οὗτοι δι’
<span class="lb" data-page="9.75" data-line="3" id="l9.75.3"></span>ἐμφράξεις μέν τινας καὶ στενοχωρίας, ἀλλ’ ἧττον χαλεπὰς
<span class="lb" data-page="9.75" data-line="4" id="l9.75.4"></span>τῶν διαλειπόντων, καὶ τῆς δυνάμεως δ’ αὐτῆς ὑπὸ πλήθους
<span class="lb" data-page="9.75" data-line="5" id="l9.75.5"></span>βαρυνομένης, ἀλλ’ ἧττον ἢ ἐν τοῖς διαλείπουσιν· οὐ γὰρ
<span class="lb" data-page="9.75" data-line="6" id="l9.75.6"></span>ἴσον δή που τὸ κακόν ἐστιν ἢ ὑπαλλαγῆναι τὴν κίνησιν, ἢ
<span class="lb" data-page="9.75" data-line="7" id="l9.75.7"></span>κωλυθῆναι. <span class="milestone ed2page" data-n="8.192" data-unit="ed2page" id="ed2page.8.192"></span>οἱ γὰρ κατὰ μέρος μέντοι τούτου τοῦ γένους
<span class="lb" data-page="9.75" data-line="8" id="l9.75.8"></span>τῆς ἀνωμαλίας σφυγμοὶ πῆ ποτ’ ἀλλήλων διαφέρουσι
<span class="lb" data-page="9.75" data-line="9" id="l9.75.9"></span>καὶ τίνες μέν εἰσιν αὐτῶν ὀλεθριώτεροι, τίνες δὲ καὶ αὐτοὶ
<span class="lb" data-page="9.75" data-line="10" id="l9.75.10"></span>καὶ ἐπιεικέστεροι, ῥᾴδιον μὲν καὶ αὐτόν τινα τῶν ἐντυγχανόντων
<span class="lb" data-page="9.75" data-line="11" id="l9.75.11"></span>ἐξευρεῖν κᾀξ ὧν ἐπὶ τῶν διαλειπόντων εἰρήκαμεν
<span class="lb" data-page="9.75" data-line="12" id="l9.75.12"></span>ὡρμημένον. εἰρήσονται μέντοι καὶ πρὸς ἡμῶν ἐν τοῖς περὶ
<span class="lb" data-page="9.75" data-line="13" id="l9.75.13"></span>τῆς διὰ σφυγμῶν προγνώσεως. ὁ γάρ τοι παρὼν λόγος
<span class="lb" data-page="9.75" data-line="14" id="l9.75.14"></span>οὐδὲν αὐτῶν ἔτι δεῖται, ὡς κατὰ τὸ κοινὸν τοῦ γένους κοινὰς
<span class="lb" data-page="9.75" data-line="15" id="l9.75.15"></span>καὶ τὰς τῆς γενέσεως ἐχόντων αἰτίας, ἃς δὴ νῦν πέπαυμαι
<span class="lb" data-page="9.75" data-line="16" id="l9.75.16"></span>λέγων.
</p>
          </article>

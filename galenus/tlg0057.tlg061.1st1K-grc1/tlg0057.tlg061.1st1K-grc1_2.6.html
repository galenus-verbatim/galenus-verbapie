<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.6">
<span class="pb page1" data-page="9.75" id="p9.75"></span>
<span class="milestone ed1page page1" data-n="3.96" data-unit="ed1page" id="ed1page.3.96"></span>
<span class="milestone ed2page page1" data-n="8.192" data-unit="ed2page" id="ed2page.8.192"></span>
            <p>
<span class="lb" data-page="9.75" data-line="17" id="l9.75.17"></span>Ἀλλ’ ἐπὶ τὸ λοιπὸν ἔτι γένος τῆς καθ’ ἓν
<span class="lb" data-page="9.75" data-line="18" id="l9.75.18"></span>μόριον τῇς ἀνωμαλίας, οὓς δικρότους ὀνομάζομεν σφυγμοὺς,
<span class="lb" data-page="9.75" data-line="19" id="l9.75.19"></span>ἤδη μετιτέον. ἐλέγομεν δ’ αὐτοὺς ἐξ ἀνάγκης εἶναι κλονώδεις.
<span class="pb" data-page="9.76" id="p9.76"></span>
<span class="lb" data-page="9.76" data-line="1" id="l9.76.1"></span>οὔκουν οἷόν τε τὰς αἰτίας αὐτῶν ἐξευρεῖν ἀκριβῶς, πρὶν τὰς
<span class="lb" data-page="9.76" data-line="2" id="l9.76.2"></span>τοῦ κλονώδους ἐπιμελῶς διασκέψασθαι. γίνεται τοίνυν οὗτος,
<span class="lb" data-page="9.76" data-line="3" id="l9.76.3"></span>ὅταν ἡ μὲν δύναμις εὔρωστος ᾖ, τὸ δ’ ὄργανον σκληρὸν,
<span class="lb" data-page="9.76" data-line="4" id="l9.76.4"></span>ἐπείγῃ δ’ ἡ χρεία. εἰ γὰρ ἕν τι τούτων ἐκλείπει, κλονώδης
<span class="lb" data-page="9.76" data-line="5" id="l9.76.5"></span>οὐκ ἂν γένοιτο. τὸ γάρ τοι συνέχον αὐτοῦ τὴν γένεσιν ἔστι
<span class="lb" data-page="9.76" data-line="6" id="l9.76.6"></span>βίαιος διαστολὴ σκληρᾶς ἀρτηρίας. οὐ γὰρ ἂν ἄλλως κραδαίνοιτό
<span class="lb" data-page="9.76" data-line="7" id="l9.76.7"></span>τε καὶ διασείοιτο πάντῃ, μὴ οὐκ ἀμφοτέρων τούτων
<span class="lb" data-page="9.76" data-line="8" id="l9.76.8"></span>συνελθόντων. εἴτε γὰρ ἡ ἀρτηρία μόνη σκληρυνθείη, μὴ μέντοι
<span class="lb" data-page="9.76" data-line="9" id="l9.76.9"></span>βιάζοιτο διαστέλλειν αὐτὴν ἡ δύναμις ἐπὶ πλεῖστον, οὐκ
<span class="lb" data-page="9.76" data-line="10" id="l9.76.10"></span>ἂν οὐδεὶς δή που γένοιτο κλόνος, ἀλλ’ αὐτὸ δὴ τοῦτο μόνον
<span class="lb" data-page="9.76" data-line="11" id="l9.76.11"></span>ὁ καλούμενος σκληρὸς σφυγμός. εἰ δ’ ἐπὶ πλεῖστον μὲν ἡ δύναμις
<span class="lb" data-page="9.76" data-line="12" id="l9.76.12"></span>ἐθέλοι διαστέλλειν τὰς ἀρτηρίας, αἱ δ’ ἕποιντο μαλακότητι
<span class="lb" data-page="9.76" data-line="13" id="l9.76.13"></span>συμμέτρῳ, μέγας μὲν ἂν οὕτως, ἀλλ’ οὔ τί γε κλονώδης,
<span class="lb" data-page="9.76" data-line="14" id="l9.76.14"></span>οὔθ’ ὅλως σκληρὸς ἔσται. εἴπερ οὖν μέλλει κλονώδης
<span class="lb" data-page="9.76" data-line="15" id="l9.76.15"></span>ἔσεσθαι, δῆλον ὡς διαστέλλειν αὐτὰς ἡ δύναμις ἐπὶ πλεῖστον
<span class="lb" data-page="9.76" data-line="16" id="l9.76.16"></span>ἢ πεφύκασι βιάζεται. ἀλλ’ οὐκ ἂν εἰ μὴ πρὸς τῆς
<span class="lb" data-page="9.76" data-line="17" id="l9.76.17"></span>χρείας ἐπειγούσης ἠναγκάζετο, βιαίως ἄν ποθ’ ὥρμησεν
<span class="lb" data-page="9.76" data-line="18" id="l9.76.18"></span>ἐνεργεῖν ἡ δύναμις. ὥστ’ εὐλόγως ἐῤῥῶσθαι μὲν ἔφαμεν χρῆναι
<span class="lb" data-page="9.76" data-line="19" id="l9.76.19"></span>τὴν δύναμιν, ἐσκληρύνθαι δὲ τὰς ἀρτηρίας, ἐπείγειν δὲ τὴν
<span class="pb" data-page="9.77" id="p9.77"></span>
<span class="lb" data-page="9.77" data-line="1" id="l9.77.1"></span><span class="milestone ed1page" data-n="3.97" data-unit="ed1page" id="ed1page.3.97"></span>χρείαν. αὐτὴν δὲ ταύτην τὴν ἔπειξιν ὑπὸ τίνος ποτὲ
<span class="lb" data-page="9.77" data-line="2" id="l9.77.2"></span>αἰτίας γίγνεται λεκτέον. οὐδὲ γὰρ οὐδὲ τοῦτο χρὴ παραλιπεῖν.
<span class="lb" data-page="9.77" data-line="3" id="l9.77.3"></span>ἔστι δὲ μία μὲν, ὡς ἂν οὕτω τις εἴποι, προσεχὴς αἰτία, πολλαὶ
<span class="lb" data-page="9.77" data-line="4" id="l9.77.4"></span>δ’ αὐτῆς δημιουργοί. τίς οὖν ἡ μία καὶ τίνες αἱ πολλαί;
<span class="lb" data-page="9.77" data-line="5" id="l9.77.5"></span>ἡ μία μὲν, ὅταν ἀπλήρωτος ἡ χρεία μένῃ πρὸς τῆς ἐνεργείας,
<span class="lb" data-page="9.77" data-line="6" id="l9.77.6"></span>αἱ πολλαὶ δὲ ταύτης ποιητικαὶ καθόλου μὲν φάναι δυνάμεως
<span class="lb" data-page="9.77" data-line="7" id="l9.77.7"></span>ἀῤῥωστία καὶ ὀργάνων δυσπάθεια καὶ τῆς χρείας αὔξησις.
<span class="lb" data-page="9.77" data-line="8" id="l9.77.8"></span>ἀλλ’ ἐπὶ τοῦ νῦν προκειμένου γένους τῶν σφυγμῶν ἀφελεῖν χρὴ
<span class="lb" data-page="9.77" data-line="9" id="l9.77.9"></span>τὴν ἀῤῥωστίαν τῆς δυνάμεως, ἐδείχθη γὰρ ἐῤῥῶσθαι. λοιπὸν
<span class="lb" data-page="9.77" data-line="10" id="l9.77.10"></span>οὖν ἤτοι τῆς χρείας αὐξανομένης ἢ τῶν ὀργάνων ἀπειθούντων,
<span class="lb" data-page="9.77" data-line="11" id="l9.77.11"></span>ἢ καὶ ἀμφοῖν ἅμα συνελθόντων ἐλάττων ἡ διαστολὴ τῆς χρείας
<span class="lb" data-page="9.77" data-line="12" id="l9.77.12"></span>ἐν τοῖς κλονώδεσιν ἔσται σφυγμοῖς. ἀλλ’ ἡ μὲν χρεία τῇ πλεονεξίᾳ
<span class="lb" data-page="9.77" data-line="13" id="l9.77.13"></span>τῆς θερμότητος, ἢ τῇ δαπάνῃ τοῦ ψυχικοῦ πνεύματος
<span class="lb" data-page="9.77" data-line="14" id="l9.77.14"></span>αὐξάνεται, δυσπαθῆ δὲ γίνεται ὄργανα δι’ ἐμφράξεις, ἢ
<span class="lb" data-page="9.77" data-line="15" id="l9.77.15"></span>θλίψεις, ἢ σκληρότητας. αὗται δὲ αἱ σκληρότητες ἢ φλεγμαινόντων,
<span class="lb" data-page="9.77" data-line="16" id="l9.77.16"></span>ἢ σκιῤῥουμένων, ἢ σκληρυνομένων ἢ ξηραινομένων,
<span class="lb" data-page="9.77" data-line="17" id="l9.77.17"></span>ἢ ψυχομένων, ἢ τεινομένων γίνονται τῶν ὀργάνων. καὶ οὕτως
<span class="lb" data-page="9.77" data-line="18" id="l9.77.18"></span>ἤδη πάσας εὑρίσκομεν τὰς αἰτίας τῶν κλονωδῶν σφυγμῶν τῆς
<span class="lb" data-page="9.77" data-line="19" id="l9.77.19"></span>γενέσεως. ἡ γάρ τοι δύσκρατος ἀνωμαλία προϊοῦσα μὲν
<span class="pb" data-page="9.78" id="p9.78"></span>
<span class="lb" data-page="9.78" data-line="1" id="l9.78.1"></span>αὐξήσει τὸν κλόνον, οὐ μὴν αἰτία γε αὐτῶν ἐστι τῆς γενέσεως.
<span class="lb" data-page="9.78" data-line="2" id="l9.78.2"></span>ἀλλὰ ἡ κατὰ διαφέροντα μόρια τῆς ἀρτηρίας ἀνωμαλία
<span class="lb" data-page="9.78" data-line="3" id="l9.78.3"></span>τῶν σφυγμῶν ταῖς τοιαύταις ἕπεται προσεχῶς δυσκρασίαις.
<span class="lb" data-page="9.78" data-line="4" id="l9.78.4"></span>ἔνθα μὲν γὰρ ὑγρότερόν θ’ ἅμα καὶ θερμότερον ᾖ τὸ
<span class="lb" data-page="9.78" data-line="5" id="l9.78.5"></span>μόριον τῆς ἀρτηρίας, ἐνταῦθα καὶ μείζονος καὶ θάττονος
<span class="lb" data-page="9.78" data-line="6" id="l9.78.6"></span>τοῦ σφυγμοῦ γινομένου, ἔνθα δ’ ἂν ἤτοι ψυχρότερον ἢ ξηρότερον,
<span class="lb" data-page="9.78" data-line="7" id="l9.78.7"></span>ἐνταῦθ’ ἐλάττονός τε καὶ βραδυτέρου. καὶ δὴ καὶ
<span class="lb" data-page="9.78" data-line="8" id="l9.78.8"></span>προσεξορμᾶται μὲν εἰς τὴν κίνησιν τὸ πρότερον εἰρημένον,
<span class="lb" data-page="9.78" data-line="9" id="l9.78.9"></span>ὕστερον δ’ ἄρχεται τὸ δεύτερον, <span class="milestone ed2page" data-n="8.193" data-unit="ed2page" id="ed2page.8.193"></span>ὥστε κατὰ τοῦτο
<span class="lb" data-page="9.78" data-line="10" id="l9.78.10"></span>μὲν καὶ τοὺς κλονώδεις συναυξήσει, προσεχὲς δ’ αἴτιον γενήσεται
<span class="lb" data-page="9.78" data-line="11" id="l9.78.11"></span>τῆς κατὰ διαφέροντα μόρια τῶν ἀρτηριῶν ἀνωμάλου
<span class="lb" data-page="9.78" data-line="12" id="l9.78.12"></span>κινήσεως. ὁ τοίνυν δίκροτος καλούμενος σφυγμὸς, ἤδη γάρ
<span class="lb" data-page="9.78" data-line="13" id="l9.78.13"></span>ποτε καὶ περὶ τούτου λέγωμεν, ᾧδέ πως γίνεται. ὅταν τοῦ
<span class="lb" data-page="9.78" data-line="14" id="l9.78.14"></span>μέρους τῆς ἀρτηρίας, ᾧ τὴν ἁφὴν ἐπιβάλλομεν, σκληρότερα
<span class="lb" data-page="9.78" data-line="15" id="l9.78.15"></span>καὶ ψυχρότερα, καὶ διὰ τοῦτο δυσκινητότερα τὰ ἑκατέρωθεν,
<span class="lb" data-page="9.78" data-line="16" id="l9.78.16"></span>ὧν οὐκ ἁπτόμεθα, γένηται, κᾄπειτα προεξορμῆσαν
<span class="lb" data-page="9.78" data-line="17" id="l9.78.17"></span>αὐτῶν εἰς τὴν διαστολὴν τὸ μέσον ἀντισπάσῃ πάλιν
<span class="lb" data-page="9.78" data-line="18" id="l9.78.18"></span>ἔσω καὶ αὖθις συνεξαίρῃ, δὶς ἀνάγκη πλήττεσθαι τὴν
<span class="lb" data-page="9.78" data-line="19" id="l9.78.19"></span>ἁφήν. ὁ μὲν οὖν τοιοῦτος σφυγμὸς δίκροτός ἐστι μόνον,
<span class="pb" data-page="9.79" id="p9.79"></span>
<span class="lb" data-page="9.79" data-line="1" id="l9.79.1"></span>οὐ μέντοι καὶ κλονώδης σαφῶς. ἕτερος δέ τις ἅμα καὶ κλονώδης
<span class="lb" data-page="9.79" data-line="2" id="l9.79.2"></span>ἱκανῶς ἐστι καὶ δίκροτος γίνεται κατὰ τοιόνδε τινὰ
<span class="lb" data-page="9.79" data-line="3" id="l9.79.3"></span>τρόπον. ὅταν κλονωδῶς ἀναφερομένης τῆς ἀρτηρίας, ὅσον
<span class="lb" data-page="9.79" data-line="4" id="l9.79.4"></span>μὲν ὑπὸ τῷ δέρματι μόνῳ γυμνὸν ἑτοίμως ἀναφέρηται, τὰ δ’
<span class="lb" data-page="9.79" data-line="5" id="l9.79.5"></span>ἑκατέρωθεν τοῦδε βαρύνηται διὰ πάχος ἢ πλῆθος τῶν ἐπικειμένων
<span class="lb" data-page="9.79" data-line="6" id="l9.79.6"></span>σωμάτων, ὡς μηδὲ τὴν κίνησιν αὐτῶν ὑποπίπτειν τοῖς
<span class="lb" data-page="9.79" data-line="7" id="l9.79.7"></span>ἁπτομένοις, ἀνάγκη τηνικαῦτα τοῦ φανεροῦ μέρους ἤδη παντὸς
<span class="lb" data-page="9.79" data-line="8" id="l9.79.8"></span>ἀνηνεγμένου, τὰ μὴ φαινόμενα τὰ ἑκατέρωθεν ἔτ’ ἀναφέρεσθαι,
<span class="lb" data-page="9.79" data-line="9" id="l9.79.9"></span>καὶ οὕτω φθάνον καταφέρεσθαι τὸ μέσον, αὖθις
<span class="lb" data-page="9.79" data-line="10" id="l9.79.10"></span>συνεξαίρεσθαι τοῖς ἑκατέρωθεν. ὥστ’ ἐπανέρχεσθαί τε καὶ
<span class="lb" data-page="9.79" data-line="11" id="l9.79.11"></span>προσπίπτειν ἐκ δευτέρου τοῖς ἔξωθεν ἁπτομένοις. εὔδηλον
<span class="lb" data-page="9.79" data-line="12" id="l9.79.12"></span>οὖν ὅτι δίκροτος ὁ τοιοῦτος ἔσται, ταύτῃ πλεονεκτῶν τοῦ
<span class="lb" data-page="9.79" data-line="13" id="l9.79.13"></span>κλονώδους μόνον, ὅτι κατὰ μεγάλα μόρια τῆς ἀρτηρίας τὴν
<span class="lb" data-page="9.79" data-line="14" id="l9.79.14"></span>ἀνωμαλίαν τῆς κινήσεως ἐκτήσατο. τοῦ μὲν γὰρ ὑποπίπτοντος
<span class="lb" data-page="9.79" data-line="15" id="l9.79.15"></span>τοῖς δακτύλοις ἅπαντος ὁμοίως κινουμένου, πλὴν ὅσα
<span class="lb" data-page="9.79" data-line="16" id="l9.79.16"></span>κλονεῖται, τῶν δ’ ἑκατέρωθεν αὐτοῦ διαφερόντων, ὁ δίκροτος
<span class="lb" data-page="9.79" data-line="17" id="l9.79.17"></span>γίνεται, τῷ κλονώδει δὲ μόνῳ οὐδὲν πλέον ὑπάρχει τοῦ
<span class="lb" data-page="9.79" data-line="18" id="l9.79.18"></span>κραδαίνεσθαι καὶ διασείεσθαι κατὰ μικρὸν ἅπαντα τὰ μόρια, ﻿
<span class="pb" data-page="9.80" id="p9.80"></span>
<span class="lb" data-page="9.80" data-line="1" id="l9.80.1"></span>τὴν δὲ ἐν οὕτω μεγάλοις μέρεσι διαφορὰν τῆς κινήσεως
<span class="lb" data-page="9.80" data-line="2" id="l9.80.2"></span>ὥσπερ ὁ δίκροτος οὐκ ἔχει. δῆλον οὖν ἐκ τῶν εἰρημένων
<span class="lb" data-page="9.80" data-line="3" id="l9.80.3"></span>ὡς ὁ δίκροτος ἔσθ’ ὅτε μὲν ἐπὶ δυσκρασίᾳ γίνεται μεγάλῃ
<span class="lb" data-page="9.80" data-line="4" id="l9.80.4"></span>καὶ σκληρότητι βραχείᾳ τῆς οὕτω κινουμένης ἀρτηρίας, ἔσθ’
<span class="lb" data-page="9.80" data-line="5" id="l9.80.5"></span>ὅτε δ’ ἐπὶ σκληρότητι μεγάλῃ μετά τινος δυσκρασίας ἢ πάχους
<span class="lb" data-page="9.80" data-line="6" id="l9.80.6"></span>ἢ πλήθους χυμῶν τε καὶ σαρκῶν.
</p>
          </article>

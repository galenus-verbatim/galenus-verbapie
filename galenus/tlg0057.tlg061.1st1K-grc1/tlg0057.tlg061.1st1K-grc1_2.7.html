<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.7">
<span class="pb page1" data-page="9.80" id="p9.80"></span>
<span class="milestone ed1page page1" data-n="3.97" data-unit="ed1page" id="ed1page.3.97"></span>
<span class="milestone ed2page page1" data-n="8.193" data-unit="ed2page" id="ed2page.8.193"></span>
            <p>
<span class="lb" data-page="9.80" data-line="7" id="l9.80.7"></span>Ὁ μέντοι δορκαδίζων καλούμενος κοινὸν
<span class="lb" data-page="9.80" data-line="8" id="l9.80.8"></span>μὲν ἔχει πρὸς τὸν δίκροτον τὸ δὶς πλήττειν, οὐ κοινὴν δὲ
<span class="lb" data-page="9.80" data-line="9" id="l9.80.9"></span>τὴν αἰτίαν. οὔτε γὰρ τῆς σκληρότητος τῶν ὀργάνων οὔτε
<span class="lb" data-page="9.80" data-line="10" id="l9.80.10"></span>τῆς δυσκρασίας ἐξ ἀνάγκης ἐφάπτεται, ἀλλ’ ὅταν ἡ δύναμις
<span class="lb" data-page="9.80" data-line="11" id="l9.80.11"></span>ὅσον μὲν ἐφ’ ἑαυτῇ σώζῃ τὸν κατὰ φύσιν τόνον, ἴσχηται δὲ
<span class="lb" data-page="9.80" data-line="12" id="l9.80.12"></span>τῆς κινήσεως, ἤτοι διὰ πλῆθος ἄμετρον, ἢ δι’ ἔμφραξιν, ἢ
<span class="lb" data-page="9.80" data-line="13" id="l9.80.13"></span>θλίψιν τῶν ὀργάνων, ἡσυχία τηνικαῦτα διακόπτει τὴν διαστολήν.
<span class="lb" data-page="9.80" data-line="14" id="l9.80.14"></span>δεόντως ἄρα τὸ δεύτερον μέρος αὐτῆς τὸ μετὰ τὴν
<span class="lb" data-page="9.80" data-line="15" id="l9.80.15"></span>ἡσυχίαν εὐρωστότερον φαίνεται τοῦ πρὸ τῆς ἡσυχίας. ἀθροίσασα
<span class="lb" data-page="9.80" data-line="16" id="l9.80.16"></span>γὰρ ὡς ἂν εἴποι τις ἑαυτὴν καὶ συλλέξασα καὶ ῥώσασα
<span class="lb" data-page="9.80" data-line="17" id="l9.80.17"></span>καὶ ἀνακτησαμένη ἡ τέως νενικημένη δύναμις ἐπιτίθεται
<span class="pb" data-page="9.81" id="p9.81"></span>
<span class="lb" data-page="9.81" data-line="1" id="l9.81.1"></span>σφοδρότερον, ἐκνικῆσαί τε καὶ διώσασθαι τὰ λυποῦντα σπεύδουσα.
<span class="lb" data-page="9.81" data-line="2" id="l9.81.2"></span>καὶ δὴ καὶ δρᾷ τοῦτο πολλάκις. ἢν δέ ποτε καὶ κατὰ
<span class="lb" data-page="9.81" data-line="3" id="l9.81.3"></span>τὴν δευτέραν ὁρμὴν νικηθῇ, χείρων μὲν ἂν οὕτως εἴη τοῦ
<span class="lb" data-page="9.81" data-line="4" id="l9.81.4"></span>δορκαδίζοντος ὁ τοιοῦτος σφυγμὸς, ἀνώνυμος δέ ἐστι. καίτοι
<span class="lb" data-page="9.81" data-line="5" id="l9.81.5"></span>τινὲς ἅπαντας τούτους, ὧν τὸ συνεχὲς τῆς διαστολῆς ἡσυχία
<span class="lb" data-page="9.81" data-line="6" id="l9.81.6"></span>διακόπτει, δορκαδίζοντας καλοῦσιν. ἡμῖν δὲ ὀνομάτων γὰρ
<span class="lb" data-page="9.81" data-line="7" id="l9.81.7"></span>οὐδὲν μέλει, πλὴν ὅσα τοῦ σαφοῦς τῆς διδασκαλίας ἕνεκα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:2.9">
<span class="pb page1" data-page="9.85" id="p9.85"></span>
<span class="milestone ed1page page1" data-n="3.98" data-unit="ed1page" id="ed1page.3.98"></span>
<span class="milestone ed2page page1" data-n="8.195" data-unit="ed2page" id="ed2page.8.195"></span>
            <p>
<span class="lb" data-page="9.85" data-line="1" id="l9.85.1"></span>Ἀλλ’ ἐπεὶ καὶ περὶ τούτων αὐτάρκως εἴρηται,
<span class="lb" data-page="9.85" data-line="2" id="l9.85.2"></span>τῶν μυούρων ἐφεξῆς μνημονεύσωμεν, ἀσθενείᾳ τῆς τοὺς
<span class="lb" data-page="9.85" data-line="3" id="l9.85.3"></span>σφυγμοὺς ἐργαζομένης δυνάμεως ἑπομένων. ὅταν γὰρ ὁ ἀπὸ
<span class="lb" data-page="9.85" data-line="4" id="l9.85.4"></span>τῆς καρδίας ἐπὶ τὰς κατὰ μέρος ἀρτηρίας διήκων τόνος ἀεὶ
<span class="lb" data-page="9.85" data-line="5" id="l9.85.5"></span>καὶ μᾶλλον ἐν τοῖς ποῤῥωτέρω μέρεσιν ἐκλύηται, μικροτέρας
<span class="lb" data-page="9.85" data-line="6" id="l9.85.6"></span>οὕτω καὶ ἀμυδροτέρας ἀναγκαῖον γίνεσθαι τὰς ἐν αὐτοῖς κινήσεις.
<span class="lb" data-page="9.85" data-line="7" id="l9.85.7"></span>πῶς οὖν ἐν τοῖς ἐγγυτέρω μέρεσι τῆς ἀρχῆς εὑρηκέναι
<span class="lb" data-page="9.85" data-line="8" id="l9.85.8"></span>τινές φασιν ἐνίοτε τὰς ἐλάττους κινήσεις; οὐκέτι γὰρ οἷόν τε
<span class="lb" data-page="9.85" data-line="9" id="l9.85.9"></span>λέγειν ἐπὶ τούτων ὡς ὁ παρὰ τῆς ἀρχῆς τόνος ἐν τοῖς ἐγγυτέρω
<span class="lb" data-page="9.85" data-line="10" id="l9.85.10"></span>μᾶλλον ἢ ἐν τοῖς ποῤῥωτέρω διαλύεται. ἐμοὶ μὲν δοκοῦσιν
<span class="lb" data-page="9.85" data-line="11" id="l9.85.11"></span>ἢ διὰ τὴν τῆς θέσεως τῶν ἀρτηριῶν ἀνωμαλίαν
<span class="lb" data-page="9.85" data-line="12" id="l9.85.12"></span>οὕτως φαντασθῆναι, ἢ εἰ καὶ ὄντως ἀληθεύουσιν, εἰς δυσκρασίας
<span class="lb" data-page="9.85" data-line="13" id="l9.85.13"></span>ἀνωμαλίαν ἀναφέρειν χρὴ τῶν τοιούτων σφυγμῶν ἁπάντων
<span class="lb" data-page="9.85" data-line="14" id="l9.85.14"></span>τὴν γένεσιν, ἵν’ ἡ παρὰ τῆς ἀρχῆς εἰς τὰς ἀρτηρίας ἐκτεταμένη
<span class="lb" data-page="9.85" data-line="15" id="l9.85.15"></span>δύναμις τοῖς μὲν εὐκράτοις αὐτῶν μορίοις εὐλόγως
<span class="lb" data-page="9.85" data-line="16" id="l9.85.16"></span>βέλτιον ᾖ χρωμένη, τοῖς δυσκράτοις δὲ χεῖρον. ὑπὸ γὰρ ἴσου
<span class="lb" data-page="9.85" data-line="17" id="l9.85.17"></span>τε καὶ ταὐτοῦ τόνου τὸ μὲν ὑγρότητί τε καὶ θερμότητι μετρίᾳ
<span class="lb" data-page="9.85" data-line="18" id="l9.85.18"></span>κεκραμένον ὄργανον ἑτοιμότερόν τε καὶ μᾶλλον κινεῖται,
<span class="pb" data-page="9.86" id="p9.86"></span>
<span class="lb" data-page="9.86" data-line="1" id="l9.86.1"></span>τὸ δ’ αὐχμῶδες ἢ ὑγρὸν ὑπερβαλλόντως, ἢ ψυχρὸν, ἀργότερόν
<span class="lb" data-page="9.86" data-line="2" id="l9.86.2"></span>τε καὶ ἧττον.
</p>
          </article>

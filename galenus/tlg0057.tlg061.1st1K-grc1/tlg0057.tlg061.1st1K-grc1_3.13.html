<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.13">
<span class="pb page1" data-page="9.143" id="p9.143"></span>
<span class="milestone ed1page page1" data-n="3.107" data-unit="ed1page" id="ed1page.3.107"></span>
<span class="milestone ed2page page1" data-n="8.215" data-unit="ed2page" id="ed2page.8.215"></span>
            <p>
<span class="lb" data-page="9.143" data-line="17" id="l9.143.17"></span>Ἑξῆς δ’ ἂν εἴη λέγειν τὰς ἄλλας τροπὰς τὰς
<span class="pb" data-page="9.144" id="p9.144"></span>
<span class="lb" data-page="9.144" data-line="1" id="l9.144.1"></span>ἐπὶ τοῖς οὐ φύσει γινομένας αἰτίοις. γυμνάσια κατ’ ἀρχὰς
<span class="lb" data-page="9.144" data-line="2" id="l9.144.2"></span>μὲν καὶ μέχρι τοῦ μετρίου σφοδροὺς καὶ μεγάλους καὶ ταχεῖς
<span class="lb" data-page="9.144" data-line="3" id="l9.144.3"></span>καὶ πυκνοὺς τοὺς σφυγμοὺς ἐργάζεται, πολλὰ δὲ καὶ ὑπὲρ
<span class="lb" data-page="9.144" data-line="4" id="l9.144.4"></span>τὴν δύναμιν <span class="milestone ed1page" data-n="3.108" data-unit="ed1page" id="ed1page.3.108"></span>τοῦ πονοῦντος μικροὺς καὶ ἀμυδροὺς καὶ
<span class="lb" data-page="9.144" data-line="5" id="l9.144.5"></span>ταχεῖς καὶ πυκνοὺς ἐσχάτως, ὑπερβαλλόντως δ’ ἄμετρα καὶ
<span class="lb" data-page="9.144" data-line="6" id="l9.144.6"></span>ὥστε μόγις ἔτι κινεῖσθαι δύνασθαι, καὶ διὰ μακρῶν ἀναπαύσεων
<span class="lb" data-page="9.144" data-line="7" id="l9.144.7"></span>ἢ μηδόλως, ἀλλ’ ἱκανῶς ἐκλελύσθαι, πάνυ μικροὺς καὶ
<span class="lb" data-page="9.144" data-line="8" id="l9.144.8"></span>ἀμυδροὺς καὶ βραδεῖς καὶ ἀραιοὺς, εἰ δὲ εἰς διάλυσιν τῆς
<span class="lb" data-page="9.144" data-line="9" id="l9.144.9"></span>δυνάμεως καταστρέφοι, τοὺς ἐκείνης ἰδίους. εἰρήσεται δὲ
<span class="lb" data-page="9.144" data-line="10" id="l9.144.10"></span>μικρὸν ὕστερον ὁποίους διαλυομένη δύναμις ἐργάσεται
<span class="lb" data-page="9.144" data-line="11" id="l9.144.11"></span>σφυγμούς.
</p>
            <p>
<span class="lb" data-page="9.144" data-line="12" id="l9.144.12"></span>Αὕτη μὲν ἡ ῥῆσις ἡ ἐν ἐκείνῳ τῷ βιβλίῳ γεγραμμένη.
<span class="lb" data-page="9.144" data-line="13" id="l9.144.13"></span>προσκείσεται δὲ νῦν καὶ ἡ αἰτία. ἐν τοῖς γυμνασίοις ἡ μὲν
<span class="lb" data-page="9.144" data-line="14" id="l9.144.14"></span>δύναμις ἅπαντι χρῆται τῷ τόνῳ καὶ διὰ τοῦτο οἱ σφυγμοὶ
<span class="lb" data-page="9.144" data-line="15" id="l9.144.15"></span>σφοδροὶ γίνονται· τὰ δὲ τῆς χρείας αὐξάνεται καὶ διὰ τοῦτο
<span class="lb" data-page="9.144" data-line="16" id="l9.144.16"></span>καὶ μεγάλοι καὶ ταχεῖς. καὶ ἐπειδὴ διχῶς αὐξάνεται, τῇ τε
<span class="lb" data-page="9.144" data-line="17" id="l9.144.17"></span>τοῦ πνεύματος δαπάνῃ καὶ τῇ τῆς θερμασίας αὐξήσει, διὰ
<span class="lb" data-page="9.144" data-line="18" id="l9.144.18"></span>τοῦτο καὶ πυκνοὶ γίνονται, μὴ πληρουμένης αὐτάρκως τῆς ﻿
<span class="pb" data-page="9.145" id="p9.145"></span>
<span class="lb" data-page="9.145" data-line="1" id="l9.145.1"></span>χρείας πρὸς τοῦ μεγέθους τε καὶ τοῦ τάχους αὐτῶν. τὰ δ’
<span class="lb" data-page="9.145" data-line="2" id="l9.145.2"></span>ὑπὲρ τὴν δύναμιν τοῦ γυμναζομένου μικροὺς μὲν καὶ ἀμυδροὺς
<span class="lb" data-page="9.145" data-line="3" id="l9.145.3"></span>διὰ τὴν ταύτης ἀῤῥωστίαν, πυκνοὺς μὲν ἔτι διὰ τὴν
<span class="lb" data-page="9.145" data-line="4" id="l9.145.4"></span>τῆς χρείας ἔπειξιν, οὐ μὴν ταχίστους διὰ τὴν ἀῤῥωστίαν τῆς
<span class="lb" data-page="9.145" data-line="5" id="l9.145.5"></span>δυνάμεως, ἀλλ’ ἀντὶ τούτων πυκνοτάτους, καὶ παρ’ ὅσον
<span class="lb" data-page="9.145" data-line="6" id="l9.145.6"></span>ἡ ἐνέργεια πάμπολυ τῆς χρείας ἀπολείπεται. ὅταν δ’ ἐπὶ
<span class="lb" data-page="9.145" data-line="7" id="l9.145.7"></span>τοσοῦτόν τις ἀναγκάζηται πονεῖν ὥστε μὴ μόνον ὑπὲρ τὴν
<span class="lb" data-page="9.145" data-line="8" id="l9.145.8"></span>δύναμιν εἶναι τοὺς πόνους, ἀλλὰ καὶ συνεχῶν τῶν μεταξὺ
<span class="lb" data-page="9.145" data-line="9" id="l9.145.9"></span>διαναπαύσεων δεῖσθαι, καταψύχεται μὲν ἐν τῷ τοιούτῳ τὸ
<span class="lb" data-page="9.145" data-line="10" id="l9.145.10"></span>σύμπαν σῶμα, οἱ σφυγμοὶ δὲ διὰ τὴν ἀῤῥωστίαν τῆς δυνάμεως
<span class="lb" data-page="9.145" data-line="11" id="l9.145.11"></span>ἀμυδροὶ καὶ μικροὶ, διὰ δὲ τὴν ψύξιν οὔτ’ ὠκεῖς
<span class="lb" data-page="9.145" data-line="12" id="l9.145.12"></span>οὔτε πυκνοί. πρόδηλος γὰρ ὁ λογισμὸς τῷ μεμνημένῳ τῶν
<span class="lb" data-page="9.145" data-line="13" id="l9.145.13"></span>πρώτων.
</p>
          </article>

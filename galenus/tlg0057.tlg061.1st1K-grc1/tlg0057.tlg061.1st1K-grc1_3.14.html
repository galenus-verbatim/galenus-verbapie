<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.14">
<span class="pb page1" data-page="9.145" id="p9.145"></span>
<span class="milestone ed1page page1" data-n="3.108" data-unit="ed1page" id="ed1page.3.108"></span>
<span class="milestone ed2page page1" data-n="8.215" data-unit="ed2page" id="ed2page.8.215"></span>
            <p>
<span class="lb" data-page="9.145" data-line="14" id="l9.145.14"></span>Λουτρὰ θερμὰ μὲν μεγάλους καὶ ταχεῖς
<span class="lb" data-page="9.145" data-line="15" id="l9.145.15"></span>καὶ πυκνοὺς καὶ σφοδροὺς, ἔστ’ ἂν ᾖ σύμμετρα· τὰ δ’ ἄμετρα
<span class="lb" data-page="9.145" data-line="16" id="l9.145.16"></span>μικρούς τε καὶ ἀμυδροὺς, ὠκεῖς δ’ ἔτι καὶ πυκνούς.
<span class="lb" data-page="9.145" data-line="17" id="l9.145.17"></span>εἰ δ’ ἐν τούτῳ παύσαιτο, μικροὺς καὶ ἀμυδροὺς καὶ βραδεῖς
<span class="lb" data-page="9.145" data-line="18" id="l9.145.18"></span>καὶ ἀραιούς.
</p>
            <span class="pb" data-page="9.146" id="p9.146"></span>
            <p>
<span class="lb" data-page="9.146" data-line="1" id="l9.146.1"></span><span class="milestone ed2page" data-n="8.216" data-unit="ed2page" id="ed2page.8.216"></span>Ἐνετοῖς βαλανείοις, ὅταν γε κατὰ καιρὸν παραλαμβάνηται,
<span class="lb" data-page="9.146" data-line="2" id="l9.146.2"></span>πάντως τις ὠφέλεια γίνεται τῷ σώματι. ἤτοι
<span class="lb" data-page="9.146" data-line="3" id="l9.146.3"></span>γὰρ κεκμηκότες, ἢ τεθερμασμένοι, ἢ ἐψυγμένοι, ἢ ἐξηρασμένοι,
<span class="lb" data-page="9.146" data-line="4" id="l9.146.4"></span>ἢ ἄσης τινὸς ἢ ἀνωμάλου κράσεως αἰσθανόμενοι, ἢ κενώσεως
<span class="lb" data-page="9.146" data-line="5" id="l9.146.5"></span>χρῄζοντες, εἰς ταῦτα παραγινόμεθα. ἀλλ’ ἐν τοῖς
<span class="lb" data-page="9.146" data-line="6" id="l9.146.6"></span>εἰρημένοις ἅπασι καιροῖς εἰς εὐκρασίαν μὲν ἐπανέρχεται τὸ
<span class="lb" data-page="9.146" data-line="7" id="l9.146.7"></span>σῶμα, βελτίων δ’ ἡ δύναμις γίνεται, πρόσκαιρος δέ τις
<span class="lb" data-page="9.146" data-line="8" id="l9.146.8"></span>αὐξάνεται θερμασία, καί τι διαφορεῖται πνεύματος ἅμα τοῖς
<span class="lb" data-page="9.146" data-line="9" id="l9.146.9"></span>ἱδρῶσι. ὥστ’ εὐλόγως τά γε σύμμετρα λουτρὰ τὰ θερμὰ
<span class="lb" data-page="9.146" data-line="10" id="l9.146.10"></span>τοιαύτην τροπὴν ἐργάζεται σφυγμῶν, οἵαν ἀπεδείξαμεν γίνεσθαι
<span class="lb" data-page="9.146" data-line="11" id="l9.146.11"></span>τῆς τε δυνάμεως ὠφελουμένης καὶ τῆς χρείας αὐξανομένης.
<span class="lb" data-page="9.146" data-line="12" id="l9.146.12"></span>τὰ δ’ ἄμετρα πρόδηλον ὡς τὴν μὲν δύναμιν ἐκλύει,
<span class="lb" data-page="9.146" data-line="13" id="l9.146.13"></span>τὴν χρείαν δ’ ἀμέτρως ἐπαύξει, καὶ διὰ τοῦτο πυκνοτάτους
<span class="lb" data-page="9.146" data-line="14" id="l9.146.14"></span>ἐργάζεται, ταχεῖς δ’ ὁμοίως τοῖς πρόσθεν, ὅταν γε
<span class="lb" data-page="9.146" data-line="15" id="l9.146.15"></span>μὴ εἰς ἔσχατον ἥκῃ καταπτώσεως ἡ δύναμις. οὕτω γὰρ ἂν
<span class="lb" data-page="9.146" data-line="16" id="l9.146.16"></span>οἱ μυρμηκίζοντες καλούμενοι γένοιντο. εἰ δ’ ἀμέτροις βαλανείοις
<span class="lb" data-page="9.146" data-line="17" id="l9.146.17"></span>χρησάμενοι παύσαιντο καὶ μηκέτι λούοιντο, δῆλον
<span class="lb" data-page="9.146" data-line="18" id="l9.146.18"></span>ὅτι καὶ ἡ ἕξις κατέψυκται καὶ ἡ δύναμις καταλέλυται.
<span class="pb" data-page="9.147" id="p9.147"></span>
<span class="lb" data-page="9.147" data-line="1" id="l9.147.1"></span>ὥστε καὶ ἡ τροπὴ τῶν σφυγμῶν τοιαύτη γένοιτ’ ἂν οἵαν
<span class="lb" data-page="9.147" data-line="2" id="l9.147.2"></span>ἐδείξαμεν ἐν τῷ πρώτῳ λόγῳ δυνάμεως ἀῤῥωστίᾳ καὶ χρείας
<span class="lb" data-page="9.147" data-line="3" id="l9.147.3"></span>ἀκολουθεῖν ἐκλύσει. τοῦτο γὰρ ἐν τῷ παρόντι μόνον ἀρκέσει,
<span class="lb" data-page="9.147" data-line="4" id="l9.147.4"></span>τὸ δεικνύναι, πῶς ἐξ ἑκάστου τῶν προηγουμένων τε καὶ προκαταρχόντων
<span class="lb" data-page="9.147" data-line="5" id="l9.147.5"></span>αἰτίων εἰς τὰ πρῶτα καὶ κυριώτατα καὶ συνεκτικὰ
<span class="lb" data-page="9.147" data-line="6" id="l9.147.6"></span>κληθέντα διικνεῖται ἡ τροπή. τὸ δ’ ὅπως ἐπ’ ἐκείνοις
<span class="lb" data-page="9.147" data-line="7" id="l9.147.7"></span>ἀνάγκη τοὺς σφυγμοὺς ἀλλοιωθῆναι διὰ τοῦ πρώτου δεδήλωται
<span class="lb" data-page="9.147" data-line="8" id="l9.147.8"></span>λόγου.
</p>
          </article>

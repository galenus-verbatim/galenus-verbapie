<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.16">
<span class="pb page1" data-page="9.148" id="p9.148"></span>
<span class="milestone ed1page page1" data-n="3.108" data-unit="ed1page" id="ed1page.3.108"></span>
<span class="milestone ed2page page1" data-n="8.216" data-unit="ed2page" id="ed2page.8.216"></span>
            <p>
<span class="lb" data-page="9.148" data-line="18" id="l9.148.18"></span><span class="milestone ed2page" data-n="8.217" data-unit="ed2page" id="ed2page.8.217"></span>Σιτία πολλὰ μὲν, ὥστε βαρῦναι τὴν
<span class="pb" data-page="9.149" id="p9.149"></span>
<span class="lb" data-page="9.149" data-line="1" id="l9.149.1"></span>δύναμιν, ἀνωμάλους τε καὶ ἀτάκτους τοὺς σφυγμοὺς ἐργάζεται.
<span class="lb" data-page="9.149" data-line="2" id="l9.149.2"></span>Ἀρχιγένης δέ φησιν, ὠκυτέρους πλέον ἢ πυκνοτέρους.
<span class="lb" data-page="9.149" data-line="3" id="l9.149.3"></span>τὰ δὲ σύμμετρα μεγάλους καὶ ταχεῖς καὶ πυκνοὺς καὶ σφοδρούς.
<span class="lb" data-page="9.149" data-line="4" id="l9.149.4"></span>τὰ δ’ ἐλάττω ἢ ὡς τρέφειν αὐτάρκως οὐχ ὁμοίως
<span class="lb" data-page="9.149" data-line="5" id="l9.149.5"></span>τοῖς συμμέτροις, ἀλλ’ ἐλάττονά τε τὴν τροπὴν ἐργάζεται καὶ
<span class="lb" data-page="9.149" data-line="6" id="l9.149.6"></span>μέχρι χρόνου βραχέος.
</p>
            <p>
<span class="lb" data-page="9.149" data-line="7" id="l9.149.7"></span>Καθ’ ἕκαστον κεφάλαιον τῶν ἐν τῷδε τῷ γράμματι
<span class="lb" data-page="9.149" data-line="8" id="l9.149.8"></span>προβαλλομένων ἐνὸν ἡμῖν πρῶτον μὲν τὰ τοῖς ἄλλοις ὑπὲρ
<span class="lb" data-page="9.149" data-line="9" id="l9.149.9"></span>αὐτῶν δόξαντα λέγειν, ἔπειθ’ ὡς οὐκ ὀρθῶς ὑπέλαβον ἀντιλέγειν,
<span class="lb" data-page="9.149" data-line="10" id="l9.149.10"></span>οὐ ποιοῦμεν οὕτως, ἀλλ’ εὐθὺς ἐπ’ αὐτὸ τὸ δόκιμόν
<span class="lb" data-page="9.149" data-line="11" id="l9.149.11"></span>τε καὶ ἀληθὲς ἐρχόμεθα, τὸ μέγεθος τῆς πραγματείας ὡς ἔνι
<span class="lb" data-page="9.149" data-line="12" id="l9.149.12"></span>μάλιστα ἐπιτέμνειν σπεύδοντες. ὅπου γὰρ καὶ νῦν αὕτη καθ’
<span class="lb" data-page="9.149" data-line="13" id="l9.149.13"></span>ἑαυτήν ἐστι μακρὰ, τί χρὴ νομίζειν, εἰ καὶ τὰς τῶν ἔμπροσθεν
<span class="lb" data-page="9.149" data-line="14" id="l9.149.14"></span>δόξας προσέλαβεν μετὰ τῆς δεούσης ἀντιλογίας; ἆρ’ οὐκ εἰς
<span class="lb" data-page="9.149" data-line="15" id="l9.149.15"></span>ἀπέραντόν τι μῆκος ἐκταθήσεται; ὅτῳ μέντοι καὶ σχολῆς
<span class="lb" data-page="9.149" data-line="16" id="l9.149.16"></span>τῆς πρὸς τὰ μαθήματα καιρὸς καὶ προθυμία τὰς δόξας
<span class="lb" data-page="9.149" data-line="17" id="l9.149.17"></span>τῶν ἰατρῶν ἁπάσας ἀναλέγεσθαι, τούτῳ σαφῶς οἶδα τήνδε
<span class="lb" data-page="9.149" data-line="18" id="l9.149.18"></span>τὴν πραγματείαν ἐπιβάθραν τινὰ ἐσομένην εἰς τὸ καὶ καθ’
<span class="lb" data-page="9.149" data-line="19" id="l9.149.19"></span>ἑαυτὸν ἐξευρεῖν ὅπῃ μὲν ἀληθεύουσιν, ὅπῃ δὲ καὶ σφάλλονται. ﻿
<span class="pb" data-page="9.150" id="p9.150"></span>
<span class="lb" data-page="9.150" data-line="1" id="l9.150.1"></span>καὶ μέντοι καὶ ἡμῖν αὐτοῖς ἑτέρωθι γέγραπται πολλὰ
<span class="lb" data-page="9.150" data-line="2" id="l9.150.2"></span>τοῖς οὕτω προειρημένοις συντελέσοντα. περί γέ τοι τοῦ νῦν
<span class="lb" data-page="9.150" data-line="3" id="l9.150.3"></span>προκειμένου σκέμματος, ἐν οἷς ὑπὲρ τῆς Ἐρασιστράτου περὶ
<span class="lb" data-page="9.150" data-line="4" id="l9.150.4"></span>τοὺς σφυγμοὺς τέχνης ἐσκοπούμεθα, σαφῶς οἶμαι δεδεῖχθαι
<span class="lb" data-page="9.150" data-line="5" id="l9.150.5"></span>τὸ μοχθηρὸν τῆς δόξης. ἀλλὰ καὶ ὅσα διαφερόμεθα πρὸς
<span class="lb" data-page="9.150" data-line="6" id="l9.150.6"></span>τοὺς ἄριστα δοκοῦντας ἐγνωκέναι τὰ κατὰ τοὺς σφυγμοὺς,
<span class="lb" data-page="9.150" data-line="7" id="l9.150.7"></span>καὶ ταῦτά μοι δοκεῖ συνετὸς ἀνὴρ ἐκ τῶν ἐνθάδε γεγραμμένων
<span class="lb" data-page="9.150" data-line="8" id="l9.150.8"></span>ὁρμώμενος οὐ χαλεπῶς διαιτήσειν. εὑρήσει γὰρ αὐτῶν
<span class="lb" data-page="9.150" data-line="9" id="l9.150.9"></span>τὰ πλεῖστα τὰ μὲν ἐν τῇ λέξει μόνῃ, τὰ δ’ ἐν τῷ τῶν διορισμῶν
<span class="lb" data-page="9.150" data-line="10" id="l9.150.10"></span>ἀκριβεῖ συνιστάμενα, καθάπερ καὶ ταυτὶ τὰ νῦν προκείμενα·
<span class="lb" data-page="9.150" data-line="11" id="l9.150.11"></span>γράφοντος γὰρ Ἀρχιγένους οὕτω περὶ τῆς βαρυνούσης
<span class="lb" data-page="9.150" data-line="12" id="l9.150.12"></span>τὴν δύναμιν τροφῆς· ἡ δὲ τῷ θλίβειν ἀμυδροτέρους καὶ
<span class="lb" data-page="9.150" data-line="13" id="l9.150.13"></span>μικροτέρους,<span class="milestone ed1page" data-n="3.109" data-unit="ed1page" id="ed1page.3.109"></span> ταχυτέρους τε πλέον ἢ πυκνοτέρους. ἡμεῖς
<span class="lb" data-page="9.150" data-line="14" id="l9.150.14"></span>οὐχ οὕτως, ἀλλὰ πῶς ἐγράψαμεν; σιτία πολλὰ μὲν, ὥστε
<span class="lb" data-page="9.150" data-line="15" id="l9.150.15"></span>βαρῦναι τὴν δύναμιν, ἀνωμάλους τε καὶ ἀτάκτους τοὺς σφυγμοὺς
<span class="lb" data-page="9.150" data-line="16" id="l9.150.16"></span>ἐργάζεται. καὶ ὅτῳ μέλει τῶν ἔργων τῆς τέχνης, οὐκ
<span class="lb" data-page="9.150" data-line="17" id="l9.150.17"></span>ἐπὶ τῶν σιτίων μόνον, ἀλλὰ καὶ ἐπὶ τῶν ἄλλων ἁπασῶν διαθέσεων
<span class="lb" data-page="9.150" data-line="18" id="l9.150.18"></span>ἐν αἷς ἡ δύναμις βαρύνεται τοὺς σφυγμοὺς ἀνωμάλους
<span class="pb" data-page="9.151" id="p9.151"></span>
<span class="lb" data-page="9.151" data-line="1" id="l9.151.1"></span>εὑρήσει. καὶ τοῦτό γ’ ἐστὶν αὐτὸ τὸ διορίζον τὴν
<span class="lb" data-page="9.151" data-line="2" id="l9.151.2"></span>ἄῤῥωστον δύναμιν τῆς βαρυνομένης. εὐθὺς δ’ αὐτῷ συνεμφαίνεται
<span class="lb" data-page="9.151" data-line="3" id="l9.151.3"></span>καὶ τὸ ποσὸν τῆς βλάβης. εἰ μὲν γὰρ ἐν πολλοῖς τοῖς
<span class="lb" data-page="9.151" data-line="4" id="l9.151.4"></span>μεγάλοις τε καὶ σφοδροῖς ὀλίγοι τινὲς εὑρίσκοιντο μικροὶ καὶ
<span class="lb" data-page="9.151" data-line="5" id="l9.151.5"></span>ἀμυδροὶ, βραχεῖα ἡ βλάβη τῆς δυνάμεως· εἰ δ’ ἔμπαλιν ὀλίγοι
<span class="lb" data-page="9.151" data-line="6" id="l9.151.6"></span>μὲν οἱ μεγάλοι καὶ σφοδροὶ, πολλοὶ δ’ οἱ μικροὶ καὶ ἀμυδροὶ
<span class="lb" data-page="9.151" data-line="7" id="l9.151.7"></span>γίνοιντο, μεγάλως ἐπὶ τῶν τοιούτων διαθέσεων ἡ δύναμις
<span class="lb" data-page="9.151" data-line="8" id="l9.151.8"></span>κάμνει βαρυνομένη. μικροὶ δὲ καὶ ἀμυδροὶ σφυγμοὶ διαπαντὸς
<span class="lb" data-page="9.151" data-line="9" id="l9.151.9"></span>γίνονται μηδενὸς αὐτοῖς τῶν ἐναντίων παρεμπίπτοντος,
<span class="lb" data-page="9.151" data-line="10" id="l9.151.10"></span>οὐκ ἐν ταῖς βαρυνομέναις, ἀλλ’ ἐν ταῖς διαλυομέναις
<span class="lb" data-page="9.151" data-line="11" id="l9.151.11"></span>δυνάμεσιν. ἔστ’ ἂν δὲ κατὰ μὲν τὴν ἰδίαν οὐσίαν εὐρωστῶσι,
<span class="lb" data-page="9.151" data-line="12" id="l9.151.12"></span>βαρύνωνται δ’ ὑπό του καὶ θλίβωνται, πάντως παρεμπίπτουσιν
<span class="lb" data-page="9.151" data-line="13" id="l9.151.13"></span>οἱ σφοδροὶ καὶ ἀμυδροὶ σφυγμοὶ, κᾂν ἐν ἐσχάτῳ βλάβης
<span class="lb" data-page="9.151" data-line="14" id="l9.151.14"></span>ὑπάρχωσιν. ὀλιγώρως οὖν ὁ Ἀρχιγένης ἀμυδροτέρους τε καὶ
<span class="lb" data-page="9.151" data-line="15" id="l9.151.15"></span>μικροτέρους γράφει γίνεσθαι τοὺς ἐπὶ ταῖς βαρυνομέναις ὑπὸ
<span class="lb" data-page="9.151" data-line="16" id="l9.151.16"></span>τῶν σιτίων δυνάμεσι σφυγμούς. καταλυομένης γὰρ οὔτοι καὶ
<span class="lb" data-page="9.151" data-line="17" id="l9.151.17"></span>οὐ θλιβομένης δυνάμεώς εἰσι γνωρίσματα. ὥσπερ δ’ ἐν ταῖς
<span class="lb" data-page="9.151" data-line="18" id="l9.151.18"></span>κατὰ μέγεθός τε καὶ σφοδρότητα διαφοραῖς ἀνώμαλοι τυγχάνουσιν
<span class="lb" data-page="9.151" data-line="19" id="l9.151.19"></span>ὄντες, οὕτω κᾀν ταῖς κατὰ πυκνότητα καὶ τάχος.
<span class="pb" data-page="9.152" id="p9.152"></span>
<span class="lb" data-page="9.152" data-line="1" id="l9.152.1"></span><span class="milestone ed2page" data-n="8.218" data-unit="ed2page" id="ed2page.8.218"></span>οὐκ οὖν οὐδὲ τοῦτ’ ἔχω συμβαλεῖν ὅπως ἔγραψεν ὁ Ἀρχιγένης,
<span class="lb" data-page="9.152" data-line="2" id="l9.152.2"></span>θάττονας αὐτοὺς πλέον ἢ πυκνοτέρους ὑπάρχειν, εἰ
<span class="lb" data-page="9.152" data-line="3" id="l9.152.3"></span>μὴ ἄρα τοῦτο βούλεται δηλοῦν, ὡς ἀνωμάλων ὄντων αὐτῶν
<span class="lb" data-page="9.152" data-line="4" id="l9.152.4"></span>ὅμως πλείους εἰσὶν οἱ ταχεῖς τῶν βραδέων ἢ οἱ πυκνοὶ τῶν
<span class="lb" data-page="9.152" data-line="5" id="l9.152.5"></span>ἀραιῶν. καίτοι οὐδὲ τοῦτο ἀληθές ἐστιν ἁπλῶς οὕτω καὶ
<span class="lb" data-page="9.152" data-line="6" id="l9.152.6"></span>ἀδιορίστως λεγόμενον. ἀλλ’ αἱ μὲν ἐλάττους βλάβαι ταχεῖς
<span class="lb" data-page="9.152" data-line="7" id="l9.152.7"></span>μᾶλλον ἢ πυκνοὺς, αἱ δὲ μείζους ἔμπαλιν ἐπὶ πλέον πυκνοὺς
<span class="lb" data-page="9.152" data-line="8" id="l9.152.8"></span>ἢ ταχεῖς ἀπεργάζονται τοὺς σφυγμούς. ἡ δ’ αἰτία πρόδηλος
<span class="lb" data-page="9.152" data-line="9" id="l9.152.9"></span>ἐκ τῶν ἐν τῷ πρώτῳ βιβλίῳ δεδειγμένων, εἴ γε τάχος
<span class="lb" data-page="9.152" data-line="10" id="l9.152.10"></span>μὲν οἰκεῖον εὐρώστου δυνάμεως, πυκνότης δ’ ἀῤῥώστου. καὶ
<span class="lb" data-page="9.152" data-line="11" id="l9.152.11"></span>τῶν ἄλλων δὲ τῶν ἐφεξῆς εἰρημένων ὁ τῆς αἰτίας λογισμὸς
<span class="lb" data-page="9.152" data-line="12" id="l9.152.12"></span>πρόδηλος, εἴ τις τῶν ἐν τῷ πρώτῳ βιβλίῳ γεγραμμένων εἴη
<span class="lb" data-page="9.152" data-line="13" id="l9.152.13"></span>μεμνημένος.
</p>
          </article>

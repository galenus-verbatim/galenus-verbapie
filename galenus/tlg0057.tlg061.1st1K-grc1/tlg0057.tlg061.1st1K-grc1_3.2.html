<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.2">
<span class="pb page1" data-page="9.107" id="p9.107"></span>
<span class="milestone ed1page page1" data-n="3.101" data-unit="ed1page" id="ed1page.3.101"></span>
<span class="milestone ed2page page1" data-n="8.201" data-unit="ed2page" id="ed2page.8.201"></span>
            <p>
<span class="lb" data-page="9.107" data-line="1" id="l9.107.1"></span><span class="milestone ed2page" data-n="8.203" data-unit="ed2page" id="ed2page.8.203"></span>Ἄνδρες μὲν οὖν γυναικῶν ὡς ἐπίπαν
<span class="lb" data-page="9.107" data-line="2" id="l9.107.2"></span>μείζονα πολλῷ καὶ σφοδρότερον ὡσαύτως πολλῷ καὶ βραδύτερον
<span class="lb" data-page="9.107" data-line="3" id="l9.107.3"></span>ὀλίγῳ καὶ ἀραιότερον ἱκανῶς τὸν σφυγμὸν ἔχουσιν.
</p>
            <p>
<span class="lb" data-page="9.107" data-line="4" id="l9.107.4"></span>Ἡ μὲν λέξις αὕτη. καὶ διότι πρῶτος οὗτος ὁ λόγος
<span class="lb" data-page="9.107" data-line="5" id="l9.107.5"></span>ἐπιτηδειότερος ἦν λέγεσθαι δι’ ἐκείνου τοῦ γράμματος δεδήλωται.
<span class="lb" data-page="9.107" data-line="6" id="l9.107.6"></span>ὥστε, οὐ γὰρ ἔθος ἡμῶν περὶ τῶν αὐτῶν γράφειν
<span class="lb" data-page="9.107" data-line="7" id="l9.107.7"></span>πολλάκις, ἐπὶ τὰς αἰτίας ἰτέον ἤδη καὶ δεικτέον τὴν ἀνάγκην
<span class="lb" data-page="9.107" data-line="8" id="l9.107.8"></span>τῆς φύσεως τοῦ πράγματος, δι’ ἣν οὕτω μὲν ἀνδράσιν,
<span class="lb" data-page="9.107" data-line="9" id="l9.107.9"></span>οὕτω δὲ γυναιξὶν ἔχει τὰ κατὰ τοὺς σφυγμούς. ᾧδ’ οὖν.
<span class="lb" data-page="9.107" data-line="10" id="l9.107.10"></span>ἐπειδὴ θερμότερόν ἐστι καὶ ξηρότερον τὸ ἄῤῥεν τοῦ θήλεος,
<span class="lb" data-page="9.107" data-line="11" id="l9.107.11"></span>ὡς καὶ τοῖς ἀρίστοις τῶν ἔμπροσθεν ἰατρῶν τε καὶ φιλοσόφων
<span class="lb" data-page="9.107" data-line="12" id="l9.107.12"></span>εἴρηται, καὶ ἡμῖν δὲ δι’ ἑτέρων ἀποδέδεικται, τήν τε
<span class="lb" data-page="9.107" data-line="13" id="l9.107.13"></span>χρείαν ἀναγκαῖον ἤδη τῆς τῶν σφυγμῶν γενέσεως καὶ τὴν
<span class="lb" data-page="9.107" data-line="14" id="l9.107.14"></span>τῶν ὀργάνων κατασκευὴν ἑτεροίως ἔχειν αὐτοῖς· εἰ δὲ τοῦτο,
<span class="lb" data-page="9.107" data-line="15" id="l9.107.15"></span>καὶ αὐτοὺς <span class="milestone ed1page" data-n="3.102" data-unit="ed1page" id="ed1page.3.102"></span>τοὺς σφυγμούς. ἐδείχθη γὰρ ἐν τοῖς ἔμπροσθεν
<span class="lb" data-page="9.107" data-line="16" id="l9.107.16"></span>λόγοις ὡς πλήθει θερμασίας οἰκεῖός ἐστιν ὁ μέγας
<span class="lb" data-page="9.107" data-line="17" id="l9.107.17"></span>σφυγμός. εἴπερ οὖν θερμότερον τὸ ἄῤῥεν τοῦ θήλεος, εὐθὺς
<span class="lb" data-page="9.107" data-line="18" id="l9.107.18"></span>ἂν καὶ μείζους ἔχοι τοὺς σφυγμοὺς, καὶ εἰ πολλῷ θερμότερον,
<span class="pb" data-page="9.108" id="p9.108"></span>
<span class="lb" data-page="9.108" data-line="1" id="l9.108.1"></span>πολλῷ μείζους. ἀλλὰ μὴν καὶ θερμότερον καὶ πολλῷ θερμότερόν
<span class="lb" data-page="9.108" data-line="2" id="l9.108.2"></span>ἐστιν, ὥστε καὶ μείζους καὶ πολλῷ μείζους ἕξει τοὺς
<span class="lb" data-page="9.108" data-line="3" id="l9.108.3"></span>σφυγμούς. ἀλλ’ ὅτι μὲν θερμότερον ἔκ τε τῶν περὶ κράσεων
<span class="lb" data-page="9.108" data-line="4" id="l9.108.4"></span>ἡμῖν ἤδη γεγραμμένων καὶ τῶν ἔτι πρότερον τοῖς παλαιοῖς
<span class="lb" data-page="9.108" data-line="5" id="l9.108.5"></span>εἰρημένων αὐτάρκως ἀποδέδεικται· ὅτι δὲ καὶ πολλῷ, τοῦτ’
<span class="lb" data-page="9.108" data-line="6" id="l9.108.6"></span>οὐκέτι οὔτε ὑμεῖς οὔτε ἄλλος τις ἀπέδειξε. νῦν οὖν ἀποδεικνύσθω,
<span class="lb" data-page="9.108" data-line="7" id="l9.108.7"></span>ἢ οὐδέπω πιστὸς ὁ σύμπας λόγος. πρῶτον μὲν
<span class="lb" data-page="9.108" data-line="8" id="l9.108.8"></span>ἀναμνησθῆναι χρὴ τοῦ προκειμένου τῇ λέξει καὶ πᾶσαν αὐτὴν
<span class="lb" data-page="9.108" data-line="9" id="l9.108.9"></span>ἀναγνῶναι, καθ’ ἕκαστον ὄνομα προσέχοντα τὸν νοῦν.
<span class="lb" data-page="9.108" data-line="10" id="l9.108.10"></span>τί γάρ φησιν; ἄνδρες μὲν οὖν γυναικῶν ὡς ἐπίπαν μείζονα
<span class="lb" data-page="9.108" data-line="11" id="l9.108.11"></span>πολλῷ τὸν σφυγμὸν ἔχουσι. τί δὴ τοῦτ’ ἔστι τὸ ἐπίπαν
<span class="lb" data-page="9.108" data-line="12" id="l9.108.12"></span>ἐπιμελῶς χρὴ διασκέψασθαι. οὐ γὰρ δὴ μάτην γε πρόσκειται,
<span class="lb" data-page="9.108" data-line="13" id="l9.108.13"></span>ἀλλ’ ἔστιν ἐν αὐτῷ τὸ πᾶν κῦρος τοῦ λόγου. τῷ γὰρ μήτε
<span class="lb" data-page="9.108" data-line="14" id="l9.108.14"></span>ἐξ ἀρχῆς εὐθὺς ὡσαύτως ἅπαντας ἡμᾶς κεκρᾶσθαι μήτ’ ἐπιτηδεύμασι
<span class="lb" data-page="9.108" data-line="15" id="l9.108.15"></span>μήτε διαίταις ὁμοίαις κεχρῆσθαι τὸ καθόλου τῆς
<span class="lb" data-page="9.108" data-line="16" id="l9.108.16"></span>ἀποφάσεως διαφθείρεται, δυναμένης ποτὲ γυναικὸς εὑρεθῆναι
<span class="lb" data-page="9.108" data-line="17" id="l9.108.17"></span>μὴ ὅτι πολλῷ μικρότερον, ἀλλὰ μηδὲ μικρὸν ὅλως,
<span class="lb" data-page="9.108" data-line="18" id="l9.108.18"></span>μηδ’ ἴσον, ἀλλὰ καὶ σαφῶς μείζονά τινων ἀνδρῶν ἐχούσης
<span class="pb" data-page="9.109" id="p9.109"></span>
<span class="lb" data-page="9.109" data-line="1" id="l9.109.1"></span>τὸν σφυγμόν. ἄνδρα γάρ μοι νόει φλεγματικώτερον φύσει,
<span class="lb" data-page="9.109" data-line="2" id="l9.109.2"></span>ψυχρὰ δ’ ἂν ἥδε κρᾶσις εἴη καὶ ὑγρὰ παραβαλλομένη γυναικὶ
<span class="lb" data-page="9.109" data-line="3" id="l9.109.3"></span>χολωδεστέρᾳ φύσει, τοῦτ’ ἔστι θερμοτέρᾳ τε καὶ ξηροτέρᾳ.
<span class="lb" data-page="9.109" data-line="4" id="l9.109.4"></span>ἀρκείτω δὲ μὴ τοῦτο μόνον, ἀλλ’ ὁ μὲν τὸν Πόντον,
<span class="lb" data-page="9.109" data-line="5" id="l9.109.5"></span>ἡ δὲ τὴν Αἴγυπτον ἐποικείτω, καὶ σκιατροφείσθω μὲν καὶ
<span class="lb" data-page="9.109" data-line="6" id="l9.109.6"></span>ἀργείτω καὶ διατεθρύφθω κατὰ τὴν δίαιταν ὁ ἀνὴρ, θυραυλείτω
<span class="lb" data-page="9.109" data-line="7" id="l9.109.7"></span>δ’ ἡ γυνὴ καὶ γυμναζέσθω πολλὰ καὶ μετρίως διαιτάσθω,
<span class="lb" data-page="9.109" data-line="8" id="l9.109.8"></span>μείζων ὁ τῆς τοιαύτης γυναικὸς ἢ ὁ τοῦ ἀνδρὸς ἔσται
<span class="lb" data-page="9.109" data-line="9" id="l9.109.9"></span>σφυγμός. ἀλλ’ ἐὰν ἐν τῇ φύσει διαιτώμενον ἑκάτερον φυλάξῃς
<span class="lb" data-page="9.109" data-line="10" id="l9.109.10"></span>καὶ τὴν οἰκείαν κρᾶσιν ἐξ ἀρχῆς κεκραμένον ἑνί τε
<span class="lb" data-page="9.109" data-line="11" id="l9.109.11"></span>χωρίῳ καὶ ταὐτῷ χρώμενον, οὐ μείζων μόνον, ἀλλὰ καὶ πολὺ
<span class="lb" data-page="9.109" data-line="12" id="l9.109.12"></span>μείζων ὁ τοῦ τοιούτου ἀνδρὸς σφυγμὸς γένοιτ’ ἄν. ὅσον μὲν
<span class="lb" data-page="9.109" data-line="13" id="l9.109.13"></span>γὰρ ἐπὶ τῇ φυσικῇ κράσει μείζων ἁπλῶς, οὐ μὴν πολλῷ μείζων
<span class="lb" data-page="9.109" data-line="14" id="l9.109.14"></span>γένοιτ’ ἄν. ἐπεὶ δὲ τὸ ἀπὸ τῶν οἰκείων ἐπιτηδευμάτων
<span class="lb" data-page="9.109" data-line="15" id="l9.109.15"></span>ἑκατέρῳ προσέρχεται διάφορον, ἡ μὲν γὰρ ἀταλαίπωρον,
<span class="lb" data-page="9.109" data-line="16" id="l9.109.16"></span>ὁ δὲ ἐν πόνοις πλείοσι διαιτᾶται, <span class="milestone ed2page" data-n="8.204" data-unit="ed2page" id="ed2page.8.204"></span>πολὺ δή τι θερμότερος
<span class="lb" data-page="9.109" data-line="17" id="l9.109.17"></span>ὁ ἀνὴρ οὕτω γίνεται καὶ διὰ τοῦτο τοὺς σφυγμοὺς
<span class="lb" data-page="9.109" data-line="18" id="l9.109.18"></span>πολλῷ μείζους ἴσχει τῆς γυναικός. πρόσκειται δὲ τὸ ἐπίπαν ﻿
<span class="pb" data-page="9.110" id="p9.110"></span>
<span class="lb" data-page="9.110" data-line="1" id="l9.110.1"></span>ἐν τῇ ῥήσει τοῖς εὐφυεστέροις τῶν εἰσαγομένων οἷον κέντρον
<span class="lb" data-page="9.110" data-line="2" id="l9.110.2"></span>τι, διεγεῖρόν τε καὶ παρορμῶν ἐπὶ τὴν ἔρευναν ἁπάσης τοῦ
<span class="lb" data-page="9.110" data-line="3" id="l9.110.3"></span>πράγματος τῆς φύσεως. εὐθὺς γὰρ καὶ περὶ τῆς κατὰ φύσιν
<span class="lb" data-page="9.110" data-line="4" id="l9.110.4"></span>ἐν ἀνδρὶ καὶ γυναικὶ διαφορᾶς ἐννοήσουσί τε καὶ πᾶν ἐπιβλέψουσιν
<span class="lb" data-page="9.110" data-line="5" id="l9.110.5"></span>τὸ κατὰ πάντα ζῶα γένος ἄῤῥεν ὡς ἰσχυρότερόν
<span class="lb" data-page="9.110" data-line="6" id="l9.110.6"></span>ἐστι τοῦ θήλεος, καὶ ὡς τῷ μὲν θήλει τὸ κύειν τε καὶ θηλάζειν
<span class="lb" data-page="9.110" data-line="7" id="l9.110.7"></span>καὶ ὅλως ἐκτρέφειν τὰ γεννηθέντα κατὰ φύσιν, τῷ δ’
<span class="lb" data-page="9.110" data-line="8" id="l9.110.8"></span>ἄῤῥενι τό τε τροφὰς ἐκπορίζειν αὐτοῖς καὶ ὑπερμαχεῖν ἐπιβουλευομένοις,
<span class="lb" data-page="9.110" data-line="9" id="l9.110.9"></span>ἐξ ὧν εἴσονται τὴν μὲν ὡς ἄῤῥενος ἀεὶ πρὸς
<span class="lb" data-page="9.110" data-line="10" id="l9.110.10"></span>θῆλυ διαφορὰν μείζονας ἁπλῶς τοὺς σφυγμοὺς ἐργαζομένην,
<span class="lb" data-page="9.110" data-line="11" id="l9.110.11"></span>τὴν δ’ ὡς ἀνδρὸς πρὸς γυναῖκα πολλῷ μείζονας. οὕτω δὲ καὶ
<span class="lb" data-page="9.110" data-line="12" id="l9.110.12"></span>σφοδροτέρους μὲν ἁπλῶς ὅσον ἐπὶ τῇ φύσει τοὺς τῶν ἀῤῥένων
<span class="lb" data-page="9.110" data-line="13" id="l9.110.13"></span>σφυγμοὺς, πολὺ μέντοι σφοδροτέρους τοὺς τῶν ἀνδρῶν
<span class="lb" data-page="9.110" data-line="14" id="l9.110.14"></span>παρὰ τὰς γυναῖκας, ὅτι τοῖς μὲν αὐξάνεσθαι τὸν φυσικὸν τόνον
<span class="lb" data-page="9.110" data-line="15" id="l9.110.15"></span>ἐν τοῖς πόνοις ἀνάγκη, ταῖς δ’ ἀργούσαις ἐκλύεσθαι.
<span class="lb" data-page="9.110" data-line="16" id="l9.110.16"></span>εἰ δὲ καὶ μηδὲν τούτων αὐτός τις ἐξεύροι σαφῶς, ἀλλ’ εἰς
<span class="lb" data-page="9.110" data-line="17" id="l9.110.17"></span>ὑπόνοιάν γε αὐτῶν ἀφίκοιτ’ ἂν ζητῶν, ἢ τοὔσχατόν γε οἷον
<span class="lb" data-page="9.110" data-line="18" id="l9.110.18"></span>διψῶν ὧν ἐπιθυμεῖ μὲν εὑρεῖν, οὐδέπω δ’ εὕρηκεν, ἐπὶ τὸν
<span class="pb" data-page="9.111" id="p9.111"></span>
<span class="lb" data-page="9.111" data-line="1" id="l9.111.1"></span>διδάξαι δυνάμενον ἀφικόμενος, τάχιστά τε ἂν οὕτω μάθοι
<span class="lb" data-page="9.111" data-line="2" id="l9.111.2"></span>καὶ μάλιστα μνημονεύσειεν. ἀλλὰ ταῦτα μὲν οὕτως. ἡ δὲ
<span class="lb" data-page="9.111" data-line="3" id="l9.111.3"></span>ῥώμη τῆς δυνάμεως ἡ τοῖς ἄῤῥεσιν ὑπάρχουσα δοίη ἄν τι
<span class="lb" data-page="9.111" data-line="4" id="l9.111.4"></span>καὶ αὐτὴ τοῖς σφυγμοῖς μεγέθους, ὥστ’ οὐ μόνον διὰ τὸ
<span class="lb" data-page="9.111" data-line="5" id="l9.111.5"></span>πλῆθος τῆς θερμασίας, ἀλλὰ καὶ διὰ τὴν ῥώμην οἱ τῶν ἀῤῥένων
<span class="lb" data-page="9.111" data-line="6" id="l9.111.6"></span>σφυγμοὶ μείζους γενήσονται. δέδεικται γὰρ οὖν καὶ
<span class="lb" data-page="9.111" data-line="7" id="l9.111.7"></span>τοῦτ’ ἐν τῷ πρώτῳ λόγῳ, τὸ ταῖς εὐρώστοις δυνάμεσι τοὺς
<span class="lb" data-page="9.111" data-line="8" id="l9.111.8"></span>μεγάλους σφυγμοὺς οἰκείους ὑπάρχειν. ἆρ’ οὖν ταύτῃ μόνον
<span class="lb" data-page="9.111" data-line="9" id="l9.111.9"></span>ἄνδρες γυναικῶν εἰς σφυγμῶν αἰτίας διαλλάττουσιν, ἢ καὶ τὸ
<span class="lb" data-page="9.111" data-line="10" id="l9.111.10"></span>περὶ τῆς ἕξεως τοῦ σώματος τοῖς ἑκατέροις πάμπολυ προσέρχεται;
<span class="lb" data-page="9.111" data-line="11" id="l9.111.11"></span>τοῖς μὲν γὰρ ὅλον σῶμα εὔπνουν τε καὶ καθαρὸν καὶ
<span class="lb" data-page="9.111" data-line="12" id="l9.111.12"></span>ἀπέριττον καὶ ἄθλιπτον, ταῖς δὲ τἀναντία στεναὶ μὲν αἱ
<span class="lb" data-page="9.111" data-line="13" id="l9.111.13"></span>μεταξὺ τῶν ἀγγείων χῶραι, πιμελῆς αὐτὰς καὶ σαρκὸς μαλακῆς
<span class="lb" data-page="9.111" data-line="14" id="l9.111.14"></span>καί τινων φλεγματωδῶν περιττωμάτων καταλαμβανόντων,
<span class="lb" data-page="9.111" data-line="15" id="l9.111.15"></span>πυκνόν τε καὶ δύσπνουν τὸ σῶμα καί τινες συστάσεις
<span class="lb" data-page="9.111" data-line="16" id="l9.111.16"></span>πολλαχόθι τοῦ σώματος ἀργῶν καὶ παχέων καὶ ἀπέπτων
<span class="lb" data-page="9.111" data-line="17" id="l9.111.17"></span>ὑγρῶν, ὑφ’ ὦν ἁπάντων θλίβεσθαί τε καὶ στενοχωρεῖσθαι
<span class="lb" data-page="9.111" data-line="18" id="l9.111.18"></span>τὰς ἀρτηρίας αὐτῶν ἀναγκαῖον, οὔσας καὶ φύσει πολὺ τοῖς
<span class="pb" data-page="9.112" id="p9.112"></span>
<span class="lb" data-page="9.112" data-line="1" id="l9.112.1"></span>ὄγκοις ἐλάττους, ὥστε πάντη πάντοθεν εἰς μικρότητα σφυγμῶν
<span class="lb" data-page="9.112" data-line="2" id="l9.112.2"></span>αὐτοῖς παρεσκευάσθαι τὴν ἕξιν. ἓν δὲ μόνον εἰς τὸ μέγεθος
<span class="lb" data-page="9.112" data-line="3" id="l9.112.3"></span>ἐπιτήδειον ἔχουσαι τὴν μαλακότητα τῶν ὀργάνων, οὐδὲν
<span class="lb" data-page="9.112" data-line="4" id="l9.112.4"></span>οὐδ’ ἀπὸ ταύτης ὀνίνανται· πρῶτον μὲν, ὅτι πλείω τε καὶ
<span class="lb" data-page="9.112" data-line="5" id="l9.112.5"></span>ἰσχυρότερα τὰ τῆς μικρότητος αἴτια γίνεται, δεύτερον δ’, ὅτι
<span class="lb" data-page="9.112" data-line="6" id="l9.112.6"></span>πολλὴ μὲν ἡ παρ’ ἐκεῖνα διαφορὰ τῶν ἀνδρῶν πρὸς τὰς γυναῖκας,
<span class="lb" data-page="9.112" data-line="7" id="l9.112.7"></span>ἐλαχίστη δ’ ἡ διὰ τὴν μαλακότητα τῶν ὀργάνων. οὐ
<span class="lb" data-page="9.112" data-line="8" id="l9.112.8"></span>γὰρ οὕτω ξηρότερον λέγεται τὸ τῶν ἀνδρῶν σῶμα τοῖς τῶν
<span class="lb" data-page="9.112" data-line="9" id="l9.112.9"></span>γυναικῶν παραβαλλόμενον, ὡς ἂν εἰ τύχοι λίθος τις εἴη πηλοῦ
<span class="lb" data-page="9.112" data-line="10" id="l9.112.10"></span>ξηρότερος, οὐδ’ ἂν εὕροις ἐν αὐτοῖς τοῖς χιτῶσι τῶν ἀρτηριῶν
<span class="lb" data-page="9.112" data-line="11" id="l9.112.11"></span>πολλὴν τὴν ὑπεροχὴν, ἀλλὰ καὶ τὸ τῶν ἀνδρῶν ὄργανον
<span class="lb" data-page="9.112" data-line="12" id="l9.112.12"></span>οὕτως ἔχει κατασκευῆς, ὡς εὐπειθὲς εἶναι πρὸς τὴν ἐνέργειαν.
<span class="lb" data-page="9.112" data-line="13" id="l9.112.13"></span>εἰ δὲ καὶ μεγάλη τις ἦν ὑπεροχὴ καὶ πολλῷ τὸ τῆς
<span class="lb" data-page="9.112" data-line="14" id="l9.112.14"></span>γυναικὸς ὄργανον ὑπῆρχε μαλακώτερον, αὐτὸ δὴ τοῦτο μικροτέρους
<span class="lb" data-page="9.112" data-line="15" id="l9.112.15"></span>ἂν εἰργάσατο τοὺς σφυγμούς. ἔνθα μὲν γὰρ οὐδέν
<span class="lb" data-page="9.112" data-line="16" id="l9.112.16"></span>ἐστι τὸ βαρῦνον, ἢ θλῖβον, ἢ στενοχωροῦν, ἐνταῦθα τὸ μαλακώτερον
<span class="lb" data-page="9.112" data-line="17" id="l9.112.17"></span>ὄργανον ἐπιτηδειότερον εἰς μέγεθος διαστολῆς, ἔνθα
<span class="lb" data-page="9.112" data-line="18" id="l9.112.18"></span>δ’, ὡς ἔμπροσθεν ἐπὶ τῆς γυναικείας ἕξεως ἐῤῥέθη, τὰ θλίβοντα
<span class="pb" data-page="9.113" id="p9.113"></span>
<span class="lb" data-page="9.113" data-line="1" id="l9.113.1"></span>καὶ βαρύνοντα καὶ στενοχωροῦντα πολλὰ, ἐνταῦθα τὸ μαλακώτερον
<span class="lb" data-page="9.113" data-line="2" id="l9.113.2"></span>ὄργανον ἀφυέστερον εἰς τὴν διαστολὴν, ὡς ἂν ῥᾷον
<span class="lb" data-page="9.113" data-line="3" id="l9.113.3"></span>ὑπὸ πάντων τῶν λυπούντων νικώμενον. <span class="milestone ed2page" data-n="8.205" data-unit="ed2page" id="ed2page.8.205"></span>ὅτι μέντοι
<span class="lb" data-page="9.113" data-line="4" id="l9.113.4"></span>ταῦτα πάντα περὶ τῶν ἄριστα μὲν κατεσκευασμένων σωμάτων,
<span class="lb" data-page="9.113" data-line="5" id="l9.113.5"></span>οἰκείως δὲ ταῖς κατασκευαῖς διαιτωμένων λέγεται, δῆλον
<span class="lb" data-page="9.113" data-line="6" id="l9.113.6"></span>μὲν κᾀξ ὧν ἤδη προειρήκαμεν· ὁ μέντοι σύμπας καὶ τέλειος
<span class="lb" data-page="9.113" data-line="7" id="l9.113.7"></span>ὑπὲρ αὐτῶν λόγος ὁ μετ’ ἀποδείξεως περαινόμενος ἐν
<span class="lb" data-page="9.113" data-line="8" id="l9.113.8"></span>τῷ δευτέρῳ περὶ τῆς τῶν σφυγμῶν διαγνώσεως γέγραπται.
<span class="lb" data-page="9.113" data-line="9" id="l9.113.9"></span>ὥστε κᾀκείνην τὴν πραγματείαν ἀναγνωστέον ἐστὶ τοῖς ὀρθῶς
<span class="lb" data-page="9.113" data-line="10" id="l9.113.10"></span>μέλλουσι μετιέναι τὰ περὶ τοῦ σφυγμοῦ. καὶ μέντοι καὶ περὶ
<span class="lb" data-page="9.113" data-line="11" id="l9.113.11"></span>τοῦ ταχέος σφυγμοῦ διὰ τοῦ τρίτου τῶν ὑπομνημάτων ἐκείνων
<span class="lb" data-page="9.113" data-line="12" id="l9.113.12"></span>ἀποδέδεικται, πηλίκον ἁμαρτάνουσιν οἱ πλεῖστοι τῶν
<span class="lb" data-page="9.113" data-line="13" id="l9.113.13"></span>ἰατρῶν εἰς τὴν διάγνωσιν αὐτῶν βραχυχρόνιον εὐθὺς καὶ
<span class="lb" data-page="9.113" data-line="14" id="l9.113.14"></span>ταχὺν εἶναι νομίζοντες. ἀμέλει καὶ τὸν τῆς γυναικὸς σφυγμὸν,
<span class="lb" data-page="9.113" data-line="15" id="l9.113.15"></span>ἕνεκα γάρ τοι τῶν νῦν προκειμένων ἐμνημόνευσα τῶν ἐν
<span class="lb" data-page="9.113" data-line="16" id="l9.113.16"></span>ἐκείνοις ἀποδεδειγμένων, ἱκανῶς<span class="milestone ed1page" data-n="3.103" data-unit="ed1page" id="ed1page.3.103"></span> ταχὺν εἶναι νομίζουσιν.
<span class="lb" data-page="9.113" data-line="17" id="l9.113.17"></span>ὁ δ’ ἐστὶ μὲν θάττων, οὐ μὴν ἀξιολόγῳ γέ τινι καὶ μεγάλῃ
<span class="lb" data-page="9.113" data-line="18" id="l9.113.18"></span>διαφορᾶ τοῦ τῶν ἀῤῥένων ὑπερέχει. τὸ μὲν οὖν ἀληθὲς τοῦτο
<span class="lb" data-page="9.113" data-line="19" id="l9.113.19"></span>καὶ γέγραπται καλῶς τοῖς εἰσαγομένοις, βραχεῖ βραδύτερος ὁ
<span class="pb" data-page="9.114" id="p9.114"></span>
<span class="lb" data-page="9.114" data-line="1" id="l9.114.1"></span>τῶν ἀνδρῶν εἶναι σφυγμὸς τοῦ τῶν γυναικῶν, οὐ μὴν ἥ γ’
<span class="lb" data-page="9.114" data-line="2" id="l9.114.2"></span>αἰτία πρόσκειται, καθάπερ οὐδ’ ἄλλῳ τινὶ τῶν ἐκεῖ γεγραμμένων.
<span class="lb" data-page="9.114" data-line="3" id="l9.114.3"></span>ἀλλὰ νῦν εἰρήσεται. ὅσον μὲν ἐπὶ τῷ καὶ τὴν δύναμιν
<span class="lb" data-page="9.114" data-line="4" id="l9.114.4"></span>ἀῤῥωστοτέραν εἶναι καὶ τὴν θερμασίαν ἐλάττονα τὴν τῶν
<span class="lb" data-page="9.114" data-line="5" id="l9.114.5"></span>γυναικῶν, ἐχρῆν καὶ τὸν σφυγμὸν εἶναι βραδύτερον, ἀμφοτέροις
<span class="lb" data-page="9.114" data-line="6" id="l9.114.6"></span>γὰρ τοῖς εἰρημένοις αἰτίοις οἰκεῖος ὁ τοιοῦτος ἐδείχθη.
<span class="lb" data-page="9.114" data-line="7" id="l9.114.7"></span>ἀλλ’ ἐπεὶ πολλῷ μικρότερός ἐστι καὶ διὰ τοῦτο καὶ τὸ τῆς
<span class="lb" data-page="9.114" data-line="8" id="l9.114.8"></span>χρείας οὐχ ἱκανῶς πληροῦται, προστίθησιν ὅσον δύναται τῷ
<span class="lb" data-page="9.114" data-line="9" id="l9.114.9"></span>τάχει. τοῦτο γὰρ ὁ πρῶτος λόγος ἔδειξεν ἀναγκαῖον ὑπάρχειν,
<span class="lb" data-page="9.114" data-line="10" id="l9.114.10"></span>καὶ ὅστις οὐ μέμνηται τῶν ἐν ἐκείνῳ γεγραμμένων, μάτην καὶ
<span class="lb" data-page="9.114" data-line="11" id="l9.114.11"></span>τούτοις ἐντυγχάνει. εἰ μὲν οὖν τὸ προσιὸν τοῦ τάχους τοσοῦτον
<span class="lb" data-page="9.114" data-line="12" id="l9.114.12"></span>ἦν ὡς αὐτάρκως ἅπασαν τὴν χρείαν πληροῦν, οὐδὲν ἂν
<span class="lb" data-page="9.114" data-line="13" id="l9.114.13"></span>ἔδει πυκνότητος· ἐπεὶ δὲ πολλῷ μὲν ἀπολείπεται τῆς χρείας ἡ
<span class="lb" data-page="9.114" data-line="14" id="l9.114.14"></span>ἐνέργεια διὰ τὴν μικρότητα τῆς διαστολῆς, βραχὺ δ’ ἐπωφελεῖται
<span class="lb" data-page="9.114" data-line="15" id="l9.114.15"></span>διὰ τὸ τάχος, ἀναγκαῖον ἤδη πυκνὸν ἀξιολόγως γενέσθαι
<span class="lb" data-page="9.114" data-line="16" id="l9.114.16"></span>τὸν σφυγμόν. καὶ γὰρ καὶ τοῦτο διὰ τοῦ πρώτου δέδεικται
<span class="lb" data-page="9.114" data-line="17" id="l9.114.17"></span>λόγου. γυναῖκες μὲν οὖν ἀνδρῶν οὕτω διαφέρουσι
<span class="lb" data-page="9.114" data-line="18" id="l9.114.18"></span>τοῖς σφυγμοῖς, τὸ δ’ ἄῤῥεν βρέφος τοῦ θήλεος ἀνάλογον
<span class="lb" data-page="9.114" data-line="19" id="l9.114.19"></span>μὲν, οὐ μὴν πάντῃ γε ὡσαύτως, ἀλλ’ ὡς ἔμπροσθεν εἴπομεν. ﻿
<span class="pb" data-page="9.115" id="p9.115"></span>
<span class="lb" data-page="9.115" data-line="1" id="l9.115.1"></span>῾πλῶς γὰρ μείζονα καὶ σφοδρότερον καὶ ἀραιότερον, οὐκέτι
<span class="lb" data-page="9.115" data-line="2" id="l9.115.2"></span>δὲ καὶ πολλῷ τὸν σφυγμὸν ἔχει τὸ ἔῤῥεν τοῦ θήλεος. περὶ
<span class="lb" data-page="9.115" data-line="3" id="l9.115.3"></span>μὲν δὴ τούτων ἀρκεῖ καὶ ταῦτα. μεταβῶμεν δ’ ἐπὶ τὴν ἑξῆς
<span class="lb" data-page="9.115" data-line="4" id="l9.115.4"></span>ῥῆσιν περὶ τῆς κατὰ τὴν κρᾶσιν διαφορᾶς διδάσκουσαν.
</p>
          </article>

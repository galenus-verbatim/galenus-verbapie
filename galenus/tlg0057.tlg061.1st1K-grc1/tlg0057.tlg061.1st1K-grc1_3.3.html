<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.3">
<span class="pb page1" data-page="9.115" id="p9.115"></span>
<span class="milestone ed1page page1" data-n="3.103" data-unit="ed1page" id="ed1page.3.103"></span>
<span class="milestone ed2page page1" data-n="8.205" data-unit="ed2page" id="ed2page.8.205"></span>
            <p>
<span class="lb" data-page="9.115" data-line="5" id="l9.115.5"></span>Οἱ δὲ φύσει θερμοὶ μείζονα μὲν καὶ ὠκύτερον
<span class="lb" data-page="9.115" data-line="6" id="l9.115.6"></span>καὶ πυκνότερον πολλῷ, σφοδρότερον δὲ οὐ πολλῷ.
</p>
            <p>
<span class="lb" data-page="9.115" data-line="7" id="l9.115.7"></span>Καὶ οὗτος ὁ λόγος ἐν ἑαυτῷ περιέχει ζήτημα μέγιστον,
<span class="lb" data-page="9.115" data-line="8" id="l9.115.8"></span>ᾧ μηδ’ ἐπιβάλλειν τις δύναται τὴν διάνοιαν τῶν εἰσαγομένων,
<span class="lb" data-page="9.115" data-line="9" id="l9.115.9"></span>εἰ μὴ πάνυ συνετὸς ὑπάρχει. τῶν γὰρ φύσει θερμῶν
<span class="lb" data-page="9.115" data-line="10" id="l9.115.10"></span>τοὺς μὲν ὑγροὺς εἶναι λέγουσι, τοὺς δὲ ξηρούς. ἐχρῆν οὖν
<span class="lb" data-page="9.115" data-line="11" id="l9.115.11"></span>οὐχ ἁπλῶς εἰρῆσθαι τῶν φύσει θερμῶν τοὺς σφυγμοὺς, ἀλλὰ
<span class="lb" data-page="9.115" data-line="12" id="l9.115.12"></span>πρότερον μὲν τῶν μεθ’ ὑγρότητος, δεύτερον δὲ τῶν μετὰ ξηρότητος.
<span class="lb" data-page="9.115" data-line="13" id="l9.115.13"></span>οὐ γὰρ δὴ πάντες οἱ θερμοὶ φύσει τοὺς αὐτοὺς
<span class="lb" data-page="9.115" data-line="14" id="l9.115.14"></span>ἔχουσι σφυγμοὺς, ἀλλὰ καὶ τρίτοι τινές εἰσιν, εὔκρατοι μὲν
<span class="lb" data-page="9.115" data-line="15" id="l9.115.15"></span>ὅσον ἐφ’ ὑγρότητι καὶ ξηρότητι, δύσκρατοι δ’ ὅσον ἐπὶ θερμότητι.
<span class="lb" data-page="9.115" data-line="16" id="l9.115.16"></span>καὶ ὡς οὐκ ὀρθῶς αὐτοὺς παρεῖδον ὅσοι πρὸ ἡμῶν
<span class="lb" data-page="9.115" data-line="17" id="l9.115.17"></span>διείλοντο τὰς κράσεις ἀποδέδεικται διὰ τῶν γραφέντων ἡμῖν
<span class="lb" data-page="9.115" data-line="18" id="l9.115.18"></span>περὶ κράσεων ὑπομνημάτων. <span class="milestone ed2page" data-n="8.206" data-unit="ed2page" id="ed2page.8.206"></span>τούτους δὴ καλεῖν ἔθος
<span class="pb" data-page="9.116" id="p9.116"></span>
<span class="lb" data-page="9.116" data-line="1" id="l9.116.1"></span>ἐστὶ θερμοὺς, τοὺς τῶν τεττάρων δυνάμεων, μίαν μόνην
<span class="lb" data-page="9.116" data-line="2" id="l9.116.2"></span>ταύτην ὑπὲρ τὰς ἄλλας ἔχοντας. οὗτοι τοίνυν εἰς ὅσον θερμότεροι
<span class="lb" data-page="9.116" data-line="3" id="l9.116.3"></span>τῶν εὐκράτων εἰσὶν εἰς τοσοῦτον καὶ μείζονας καὶ
<span class="lb" data-page="9.116" data-line="4" id="l9.116.4"></span>ὠκυτέρους καὶ πυκνοτέρους ἔχουσι τοὺς σφυγμούς. καὶ ἡ αἰτία
<span class="lb" data-page="9.116" data-line="5" id="l9.116.5"></span>πρόδηλος τοῖς μεμνημένοις τῶν ἐν τῷ πρώτῳ βιβλίῳ γεγραμμένων.
<span class="lb" data-page="9.116" data-line="6" id="l9.116.6"></span>ἀλλὰ διὰ τί σφοδροτέρους οὐ πολλῷ τοὺς τοιούτους
<span class="lb" data-page="9.116" data-line="7" id="l9.116.7"></span>εἴπομεν σφυγμούς; καίτοι γ’ ἐν τῷ πρώτῳ λόγῳ τῆσδε
<span class="lb" data-page="9.116" data-line="8" id="l9.116.8"></span>τῆς πραγματείας ἀποροῦντες, εἰ δύναται γενέσθαι σφοδρότερος
<span class="lb" data-page="9.116" data-line="9" id="l9.116.9"></span>ὁ σφυγμὸς ἄνευ τοῦ τὴν δύναμιν εἰς ῥώμην ὠφεληθῆναι·
<span class="lb" data-page="9.116" data-line="10" id="l9.116.10"></span>ὅτι τοῖς εἰσαγομένοις οἱ τοιοῦτοι πάντες σφυγμοὶ σφοδρότεροι
<span class="lb" data-page="9.116" data-line="11" id="l9.116.11"></span>φαίνονται. παράκειται γάρ πως ὁ ταχὺς ἅμα καὶ μέγας
<span class="lb" data-page="9.116" data-line="12" id="l9.116.12"></span>σφυγμὸς κατά γε τὴν ἀδιάρθρωτον φαντασίαν τῷ σφοδρῷ,
<span class="lb" data-page="9.116" data-line="13" id="l9.116.13"></span>ὥστε καί τινες καὶ αὐτῶν τὰ συγγράμματα καταλελοιπότων
<span class="lb" data-page="9.116" data-line="14" id="l9.116.14"></span>ἡμῖν ἰατρῶν οὐδ’ ἄλλον τινὰ σφοδρὸν ἔφασαν εἶναι σφυγμὸν
<span class="lb" data-page="9.116" data-line="15" id="l9.116.15"></span>ἢ τὸν ἐκ μεγέθους τε καὶ τάχους σύνθετον. οὐκ οὖν
<span class="lb" data-page="9.116" data-line="16" id="l9.116.16"></span>ἐχρῆν τοῖς εἰσαγομένοις κινεῖν τηλικαῦτα ζητήματα. συμφέρει
<span class="lb" data-page="9.116" data-line="17" id="l9.116.17"></span>γὰρ αὐτοῖς ἐπὶ πολλῶν τὸ ἀδιόριστόν τε καὶ συγκεχυμένον
<span class="lb" data-page="9.116" data-line="18" id="l9.116.18"></span>μᾶλλον τοῦ διηρθρωμένου, ὅταν γε βαθείας τοῦτο δέηται
<span class="lb" data-page="9.116" data-line="19" id="l9.116.19"></span>θεωρίας καὶ λόγων μακρῶν καὶ χρόνου πολλοῦ. ἀλλ’ ἡμεῖς
<span class="pb" data-page="9.117" id="p9.117"></span>
<span class="lb" data-page="9.117" data-line="1" id="l9.117.1"></span>ἐν τῷ πρώτῳ λόγῳ τῆσδε τῆς πραγματείας αὐτάρκως περὶ
<span class="lb" data-page="9.117" data-line="2" id="l9.117.2"></span>τούτου διειλεγμένοι, μέλλοντες δὲ κᾀν τοῖς ἑξῆς ὅταν ὁ περὶ
<span class="lb" data-page="9.117" data-line="3" id="l9.117.3"></span>τῶν ῥυθμῶν ἀφίκηται λόγος, αὖθις ἐρεῖν τι, κατὰ μὲν τὸ
<span class="lb" data-page="9.117" data-line="4" id="l9.117.4"></span>παρὸν ἐνταυθοῖ καταπαύσομεν τὴν ἐξήγησιν, ἑτέραν δ’ ἤδη
<span class="lb" data-page="9.117" data-line="5" id="l9.117.5"></span>λέξιν προχειριούμεθα.
</p>
          </article>

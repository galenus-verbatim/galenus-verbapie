<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.4">
<span class="pb page1" data-page="9.117" id="p9.117"></span>
<span class="milestone ed1page page1" data-n="3.103" data-unit="ed1page" id="ed1page.3.103"></span>
<span class="milestone ed2page page1" data-n="8.206" data-unit="ed2page" id="ed2page.8.206"></span>
            <p>
<span class="lb" data-page="9.117" data-line="6" id="l9.117.6"></span>Οἱ δ’ ἰσχνότεροι μείζονα μὲν καὶ ἀραιότερον πολλῷ,
<span class="lb" data-page="9.117" data-line="7" id="l9.117.7"></span>σφοδρότερον δ’ ὀλίγῳ. φύσει μὲν οὖν οὕτως διαφέρουσιν.
</p>
            <p>
<span class="lb" data-page="9.117" data-line="8" id="l9.117.8"></span>Πάλιν ἐνταῦθα τοὺς ἰσχνοτέρους ἀκουστέον ἄνευ τινὸς
<span class="lb" data-page="9.117" data-line="9" id="l9.117.9"></span>ἄλλης διαθέσεως. εἰ γὰρ ἤτοι τῆς κράσεως ὑπαλλαγείσης,
<span class="lb" data-page="9.117" data-line="10" id="l9.117.10"></span>ἢ τῆς δυνάμεως, ἢ διά τι πάθος ἰσχνότερος γένοιτο,
<span class="lb" data-page="9.117" data-line="11" id="l9.117.11"></span>σύνθετος ἡ τροπὴ τῶν σφυγμῶν ἔσται, καὶ οὐκ ἔτι διὰ μόνην
<span class="lb" data-page="9.117" data-line="12" id="l9.117.12"></span>τὴν ἰσχνότητα. ἰσχνότης οὖν αὐτὴ μόνη κατὰ ἑαυτῆς λόγον
<span class="lb" data-page="9.117" data-line="13" id="l9.117.13"></span>εὐρυτέρας μὲν τὰς χώρας τῶν ἀρτηριῶν ἐργαζομένη, κουφότερα
<span class="lb" data-page="9.117" data-line="14" id="l9.117.14"></span>δὲ τὰ ἐπικείμενα σώματα, μέγεθος ἱκανὸν προσδίδωσι
<span class="lb" data-page="9.117" data-line="15" id="l9.117.15"></span>τοῖς σφυγμοῖς. ἔνθα δ’ ἂν ἴσης τῆς χρείας μενούσης αὐξάνηται
<span class="lb" data-page="9.117" data-line="16" id="l9.117.16"></span>τὸ μέγεθος, ἀραιοτέρους ἐνταῦθα ἀναγκαῖον γίνεσθαι
<span class="lb" data-page="9.117" data-line="17" id="l9.117.17"></span>τοὺς σφυγμοὺς εἰς τοσοῦτον εἰς ὅσον καὶ μείζονας. μείζους
<span class="lb" data-page="9.117" data-line="18" id="l9.117.18"></span>δ’ ἦσαν πολλῷ, γένοιντ’ ἂν οὖν οὕτω καὶ ἀραιότεροι πολλῷ.
<span class="lb" data-page="9.117" data-line="19" id="l9.117.19"></span>σφοδρότεροι δὲ τοσοῦτον φανοῦνται ὅσῳ διὰ λεπτοτέρων
<span class="pb" data-page="9.118" id="p9.118"></span>
<span class="lb" data-page="9.118" data-line="1" id="l9.118.1"></span>ὁμιλοῦσι τοῖς ἁπτομένοις σωμάτων. οὐκ οὖν τῷ προσκτᾶσθαί
<span class="lb" data-page="9.118" data-line="2" id="l9.118.2"></span>τινα τόνον, ἀλλὰ τῷ μᾶλλον ὃν ἔχουσιν ἐνδείκνυσθαι,
<span class="lb" data-page="9.118" data-line="3" id="l9.118.3"></span>τοιοῦτοι φαίνονται. περὶ δὲ τάχους καὶ βραδύτητος, οὐδὲν
<span class="lb" data-page="9.118" data-line="4" id="l9.118.4"></span>ὑπὲρ αὐτῶν εἴρηται, οὐδὲν γὰρ εἰς οὐδέτερον τούτων ἐκ τῆς
<span class="lb" data-page="9.118" data-line="5" id="l9.118.5"></span>ἰσχνότητος προσλαμβάνουσιν, ἀλλ’ ὡσαύτως ἔχουσι τοῖς παχυτέροις,
<span class="lb" data-page="9.118" data-line="6" id="l9.118.6"></span>ὅταν καὶ ῥώμης καὶ χρείας αὐτοῖς ὡσαύτως ἔχωσιν.
<span class="lb" data-page="9.118" data-line="7" id="l9.118.7"></span>ἑξῆς δὲ περὶ τῶν ἡλικιῶν ᾧδέ πως γέγραπται.
</p>
          </article>

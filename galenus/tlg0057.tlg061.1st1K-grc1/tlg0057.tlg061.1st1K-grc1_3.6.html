<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.6">
<span class="pb page1" data-page="9.125" id="p9.125"></span>
<span class="milestone ed1page page1" data-n="3.105" data-unit="ed1page" id="ed1page.3.105"></span>
<span class="milestone ed2page page1" data-n="8.209" data-unit="ed2page" id="ed2page.8.209"></span>
            <p>
<span class="lb" data-page="9.125" data-line="19" id="l9.125.19"></span>Κατὰ δὲ τὰς ὥρας, ἦρος μὲν τὰ μέσα
<span class="pb" data-page="9.126" id="p9.126"></span>
<span class="lb" data-page="9.126" data-line="1" id="l9.126.1"></span>μεγίστους καὶ σφοδροτάτους, ὡς ἐν ὥραις, τάχει δὲ καὶ
<span class="lb" data-page="9.126" data-line="2" id="l9.126.2"></span>πυκνότητι συμμέτρους, ὡσαύτως δὲ καὶ φθινοπώρου τὰ
<span class="lb" data-page="9.126" data-line="3" id="l9.126.3"></span>μέσα. προϊὸν δὲ τὸ μὲν ἔαρ ἀφαιρεῖ τι μεγέθους καὶ
<span class="lb" data-page="9.126" data-line="4" id="l9.126.4"></span>σφοδρότητος, προστίθησι δὲ τῷ τάχει καὶ τῇ πυκνότητι.
<span class="lb" data-page="9.126" data-line="5" id="l9.126.5"></span>καὶ τέλος ἡνίκα ἂν ἐπιλάβοι τὸ θέρος, ἀμυδροὶ καὶ μικροὶ
<span class="lb" data-page="9.126" data-line="6" id="l9.126.6"></span>καὶ ταχεῖς καὶ πυκνοὶ γίνονται. τὸ δὲ φθινόπωρον προϊὸν
<span class="lb" data-page="9.126" data-line="7" id="l9.126.7"></span>ἁπάντων ἀφαιρεῖ μεγέθους, σφοδρότητος, τάχους, πυκνότητος.
<span class="lb" data-page="9.126" data-line="8" id="l9.126.8"></span>ὥστε τοῦ χειμῶνος ἐπελθόντος εἰς μικρότητα καὶ ἀμυδρότητα
<span class="lb" data-page="9.126" data-line="9" id="l9.126.9"></span>καὶ βραδύτητα καὶ ἀραιότητα τετράφθαι. ἔοικε δὲ
<span class="lb" data-page="9.126" data-line="10" id="l9.126.10"></span>τὰ μὲν πρῶτα τοῦ ἦρος τοῖς ὑστάτοις τοῦ φθινοπώρου, τὰ
<span class="lb" data-page="9.126" data-line="11" id="l9.126.11"></span>δ’ ὕστατα τοῖς πρώτοις, καὶ τὰ μὲν πρῶτα τοῦ θέρους
<span class="lb" data-page="9.126" data-line="12" id="l9.126.12"></span>τοῖς ὑστάτοις τοῦ θέρους, τὰ δὲ τοῦ χειμῶνος πρῶτα τοῖς
<span class="lb" data-page="9.126" data-line="13" id="l9.126.13"></span>ὑστάτοις τοῦ χειμῶνος, ὡς ὅσα θέρους μέσου καὶ μέσου χειμῶνος
<span class="lb" data-page="9.126" data-line="14" id="l9.126.14"></span>ἴσον ἐφ’ ἑκάτερον ἀφέστηκεν, ὁμοίως τρέπειν. μέσον
<span class="lb" data-page="9.126" data-line="15" id="l9.126.15"></span>δὲ θέρος ἐστὶν ᾗ μὲν ὡσαύτως, ᾗ δὲ ἐναντίως ἔχει μέσῳ χειμῶνος.
<span class="lb" data-page="9.126" data-line="16" id="l9.126.16"></span>μικροὶ μὲν γὰρ καὶ ἀμυδροὶ καθ’ ἑκάτερον, ὠκεῖς
<span class="lb" data-page="9.126" data-line="17" id="l9.126.17"></span>δὲ καὶ πυκνοὶ θέρους, καὶ βραδεῖς καὶ ἀραιοὶ χειμῶνος, οὐ
<span class="lb" data-page="9.126" data-line="18" id="l9.126.18"></span>μὴν οὕτως μικροὶ θέρους, ὡς χειμῶνος, ἀλλ’ ἥττων θέρους,
<span class="lb" data-page="9.126" data-line="19" id="l9.126.19"></span>οὐδ’ οὕτως ἀμυδροὶ χειμῶνος ὡς θέρους, ἀλλ’ ἧττον χειμῶνος.
</p>
            <span class="pb" data-page="9.127" id="p9.127"></span>
            <p>
<span class="lb" data-page="9.127" data-line="1" id="l9.127.1"></span>Καὶ τὰ κατὰ τὰς ὥρας εἰς τρεῖς ταύτας αἰτίας ἀνάγεται,
<span class="lb" data-page="9.127" data-line="2" id="l9.127.2"></span>τὴν χρείαν, τὴν δύναμιν, τὰ ὄργανα. παρὰ γὰρ τὸ
<span class="lb" data-page="9.127" data-line="3" id="l9.127.3"></span>διαφερόντως ἔχειν ἕκαστον τούτων ἐν αὐτοῖς καὶ αἱ τῶν
<span class="lb" data-page="9.127" data-line="4" id="l9.127.4"></span>σφυγμῶν ἀλλοιώσεις γίνονται. τοῦ μὲν οὖν ἦρος ἐν τοῖς
<span class="lb" data-page="9.127" data-line="5" id="l9.127.5"></span>μέσοις εὐκρατοτάτη κατάστασίς ἐστι τοῦ περιέχοντος ἡμᾶς
<span class="lb" data-page="9.127" data-line="6" id="l9.127.6"></span>ἀέρος, ὅθεν καὶ τὰ σώματα ὑγιεινά. τούτου γὰρ ἀεὶ χρὴ μεμνῆσθαι,
<span class="lb" data-page="9.127" data-line="7" id="l9.127.7"></span>μάλιστα ἐφ’ ὧν αὐτὸς ζῶν διάκειται, καὶ ταῖς δυνάμεσιν
<span class="lb" data-page="9.127" data-line="8" id="l9.127.8"></span>εὐρωστότατα, καὶ ταῖς θερμασίαις εὐκρατότατα, καὶ
<span class="lb" data-page="9.127" data-line="9" id="l9.127.9"></span>τοῖς ὀργάνοις ὄντα συμμετρότατα, ὡς ἂν μήθ’ ὑγρότητι περιττῇ
<span class="lb" data-page="9.127" data-line="10" id="l9.127.10"></span>τεγγόμενα, μήθ’ ὑπὸ ξηρότητος αὐχμοῦντα, μήθ’ οἷον
<span class="lb" data-page="9.127" data-line="11" id="l9.127.11"></span>πεφρικότα τε καὶ πεπηγότα τῷ κρύει, μήθ’ οἷον ἐκλελυμένα
<span class="lb" data-page="9.127" data-line="12" id="l9.127.12"></span>τε καὶ παρειμένα τῷ θάλπει. ταῦτ’ ἄρα καὶ οἱ σφυγμοὶ μέγιστοί
<span class="lb" data-page="9.127" data-line="13" id="l9.127.13"></span>τε καὶ σφοδρότατοι γίνονται τοῖς ἄριστα κατεσκευασμένοις
<span class="lb" data-page="9.127" data-line="14" id="l9.127.14"></span>δηλονότι σώμασιν. ὅτι γὰρ ἐπὶ τῶν τοιούτων αἱ
<span class="lb" data-page="9.127" data-line="15" id="l9.127.15"></span>κατὰ τὰς ἡλικίας καὶ ὥρας καὶ χώρας καὶ τὰ ἄλλα τὰ παραπλήσια
<span class="lb" data-page="9.127" data-line="16" id="l9.127.16"></span>τροπαὶ τῶν σφυγμῶν ἐγράφησαν τοῖς ἰατροῖς αὐτάρκως,
<span class="lb" data-page="9.127" data-line="17" id="l9.127.17"></span>ἐν ἄλλοις τε καὶ τῷ δευτέρῳ περὶ σφυγμῶν διαγνώσεως
<span class="lb" data-page="9.127" data-line="18" id="l9.127.18"></span>ἐπιδέδεικται. ἀλλὰ καὶ τοῖς οὕτως ἔχουσιν οἱ σφυγμοὶ
<span class="lb" data-page="9.127" data-line="19" id="l9.127.19"></span>μεγάλοι καὶ σφοδροὶ γενήσονται, διὰ τοῦ πρώτου δεδήλωται
<span class="pb" data-page="9.128" id="p9.128"></span>
<span class="lb" data-page="9.128" data-line="1" id="l9.128.1"></span>λόγου. οὗτοι γὰρ οἰκεῖοι δυνάμεως ἐῤῥωμένης καὶ χρείας
<span class="lb" data-page="9.128" data-line="2" id="l9.128.2"></span>συμμέτρου καὶ ὀργάνων κατὰ φύσιν ἐχόντων. ὡς εἴ γε τὰ
<span class="lb" data-page="9.128" data-line="3" id="l9.128.3"></span>τῆς χρείας ἦν ἀμετρότερα, οὐ μεγάλοι μόνον καὶ σφοδροὶ,
<span class="lb" data-page="9.128" data-line="4" id="l9.128.4"></span>ἀλλὰ καὶ ταχεῖς ἂν ἐγίνοντο. καὶ εἰ ἐπὶ πλέον ἄμετρα, ὡς
<span class="lb" data-page="9.128" data-line="5" id="l9.128.5"></span>μὴ πληροῦσθαι πρὸς τῆς ἐνεργείας αὐτὴν, εὐθὺς ἄν τις καὶ
<span class="lb" data-page="9.128" data-line="6" id="l9.128.6"></span>εἰς πυκνότητα μεταβολὴ προσεγίγνετο. ἀλλ’ ἐπεὶ τὰ τῆς
<span class="lb" data-page="9.128" data-line="7" id="l9.128.7"></span>χρείας ἔχει συμμέτρως, οὔτ’ εἰς τάχος οὔτ’ εἰς πυκνότητα γίνεται
<span class="lb" data-page="9.128" data-line="8" id="l9.128.8"></span>τις τροπή. <span class="milestone ed2page" data-n="8.210" data-unit="ed2page" id="ed2page.8.210"></span>πρόσκειται δὲ τῷ λόγῳ τὸ, ὡς ἐν
<span class="lb" data-page="9.128" data-line="9" id="l9.128.9"></span>ὥραις, δεόντως. οὐ γὰρ ἁπλῶς μέγιστοι καὶ σφοδρότατοι
<span class="lb" data-page="9.128" data-line="10" id="l9.128.10"></span>τηνικαῦτα γίνονται, πολλῷ γὰρ αὐτῶν ἐν ταῖς φύσεσιν ἕτεροι
<span class="lb" data-page="9.128" data-line="11" id="l9.128.11"></span>σφοδρότεροί τε καὶ μείζους εὑρίσκονται, ἀλλ’ ὡς ταῖς ἄλλαις
<span class="lb" data-page="9.128" data-line="12" id="l9.128.12"></span>ὥραις παραβαλλόμενοι οἱ σφυγμοὶ τοιοῦτοι γίνονται μεσοῦντος
<span class="lb" data-page="9.128" data-line="13" id="l9.128.13"></span>τοῦ ἦρος. θέρους μὲν γὰρ ἐπιτείνεται μὲν τὰ τῆς χρείας,
<span class="lb" data-page="9.128" data-line="14" id="l9.128.14"></span>ἐκλύεται δὲ τὰ τῆς δυνάμεως. ὥστε διὰ μὲν ταύτην ἀφαιροῦσί
<span class="lb" data-page="9.128" data-line="15" id="l9.128.15"></span>τι τῆς εἰρημένης σφοδρότητος, ὡσαύτως δὲ καὶ τοῦ μεγέθους,
<span class="lb" data-page="9.128" data-line="16" id="l9.128.16"></span>ἀλλ’ ἔλαττον. ἡ γὰρ τῆς χρείας ἔπειξις προστίθησί τι. διὰ
<span class="lb" data-page="9.128" data-line="17" id="l9.128.17"></span>τοῦτο δέ τι καὶ τῷ τάχει καὶ τῇ πυκνότητι πρόσεισιν ἀξιόλογον.
<span class="lb" data-page="9.128" data-line="18" id="l9.128.18"></span>χειμῶνος δ’ αὖ πάλιν τἀναντία ἢ τοῦ θέρους ἐστὶν,
<span class="lb" data-page="9.128" data-line="19" id="l9.128.19"></span>ἰσχυροτέρα μὲν ἡ δύναμις, πλὴν οὐκ εἰς τοσοῦτον εἰς ὅσον
<span class="pb" data-page="9.129" id="p9.129"></span>
<span class="lb" data-page="9.129" data-line="1" id="l9.129.1"></span>ἦρος, ἐκλέλυται δὲ καὶ ἡ χρεία τῆς τῶν σφυγμῶν γενέσεως.
<span class="lb" data-page="9.129" data-line="2" id="l9.129.2"></span>ὅθεν ἀμυδροὶ μὲν μᾶλλον ἢ τοῦ ἦρος, σφοδροὶ δὲ μᾶλλον
<span class="lb" data-page="9.129" data-line="3" id="l9.129.3"></span>ἢ τοῦ θέρους οἱ ἐν τῷ χειμῶνι σφυγμοὶ, μέσοι πως ὄντες
<span class="lb" data-page="9.129" data-line="4" id="l9.129.4"></span>ἀμφοτέρων τῶν ὡρῶν, ὅτι καὶ ἡ δύναμις ἐν τῷ μέσῳ, ἱκανῶς
<span class="lb" data-page="9.129" data-line="5" id="l9.129.5"></span>μέντοι μικροὶ διὰ τὸ καὶ τὴν δύναμιν ἀπολείπεσθαί τι
<span class="lb" data-page="9.129" data-line="6" id="l9.129.6"></span>τῆς ἄκρας εὐρωστίας καὶ τὴν χρείαν ἀξιολόγως ἐκλελύσθαι.
<span class="lb" data-page="9.129" data-line="7" id="l9.129.7"></span>διὰ δὲ τὴν αὐτὴν ταύτην ἔκλυσιν καὶ βραδεῖς καὶ ἀραιοί.
<span class="lb" data-page="9.129" data-line="8" id="l9.129.8"></span>μεμνῆσθαι δὲ χρὴ πάλιν κᾀνταῦθα τῶν ὑφ’ Ἱπποκράτους
<span class="lb" data-page="9.129" data-line="9" id="l9.129.9"></span>εἰρημένων, ἃ δι’ ἑτέρων ἐξηγησάμεθα. χρεία γὰρ αὐτῶν
<span class="lb" data-page="9.129" data-line="10" id="l9.129.10"></span>ἐστιν ἐπί τε τῶν κατὰ τὰς ἡλικίας καὶ τὰς ὥρας καὶ τὰς
<span class="lb" data-page="9.129" data-line="11" id="l9.129.11"></span>χώρας καὶ τὰς καταστάσεις καὶ πάντα τὰ τοιαῦτα μεταβολῶν,
<span class="lb" data-page="9.129" data-line="12" id="l9.129.12"></span>ἵνα μή τις ἐναντίον με λέγειν αὐτῷ νομίσῃ. οὐδὲ γὰρ
<span class="lb" data-page="9.129" data-line="13" id="l9.129.13"></span>ἐκεῖνος ἁπλῶς εἶπε, τὰ αὐξανόμενα πλεῖστον ἔχει τὸ θέρμον,
<span class="lb" data-page="9.129" data-line="14" id="l9.129.14"></span>ἀλλὰ, τὸ ἔμφυτον, προσέθηκεν, ὡς ἄν ἕτερον εἰδὼς θερμὸν
<span class="lb" data-page="9.129" data-line="15" id="l9.129.15"></span>ἐπίκτητον, ᾧ πλεονεκτοῦσιν οἱ ἀκμάζοντες. εὔκρατον μὲν γὰρ
<span class="lb" data-page="9.129" data-line="16" id="l9.129.16"></span>τὸ ἔμφυτον θερμὸν, ἄκρατον δὲ καὶ οἷον πυρῶδες ἤδη τὸ
<span class="lb" data-page="9.129" data-line="17" id="l9.129.17"></span>ἐπίκτητον. οὕτω δὲ καὶ αἱ κοιλίαι, φησὶ, χειμῶνος καὶ ἦρος
<span class="lb" data-page="9.129" data-line="18" id="l9.129.18"></span>θερμόταται φύσει. οὐχ ἁπλῶς οὖν οὐδὲ αὗται θερμόταται, ﻿
<span class="pb" data-page="9.130" id="p9.130"></span>
<span class="lb" data-page="9.130" data-line="1" id="l9.130.1"></span>ἀλλὰ τῷ ἐμφύτῳ θερμῷ. ἐν δὲ τῷ θέρει τούτου μὲν ἥκιστα
<span class="lb" data-page="9.130" data-line="2" id="l9.130.2"></span>μετέχουσι, κρατεῖ δ’ ἐν αὐταῖς τὸ ἐπίκτητόν τε καὶ αὐχμῶδες
<span class="lb" data-page="9.130" data-line="3" id="l9.130.3"></span>θερμὸν, ὃ συντήκει μᾶλλον ἢ τρέφει τὸ σῶμα, καὶ τὰς ἐνεργείας
<span class="lb" data-page="9.130" data-line="4" id="l9.130.4"></span>μὴ ὅτι κρείττους, ἀλλ’ οὐδ’ ὁμοίας ἐργάζεται ταῖς ἐπὶ
<span class="lb" data-page="9.130" data-line="5" id="l9.130.5"></span>τοῦ συμμέτρου γινομέναις. ταῦτ’ οὖν μεμνημένοις τοῖς ἀναγινώσκουσιν
<span class="lb" data-page="9.130" data-line="6" id="l9.130.6"></span>οὔτ’ ἐν τοῖς παροῦσι λόγοις οὔτ’ ἐν τοῖς ἔπειτα
<span class="lb" data-page="9.130" data-line="7" id="l9.130.7"></span>δόξει τις εἶναι πρὸς Ἱπποκράτους διαφωνία. ἑξῆς δὲ
<span class="lb" data-page="9.130" data-line="8" id="l9.130.8"></span>περὶ τῶν χωρῶν τε καὶ καταστάσεων γέγραπται τοῖς εἰσαγομένοις.
<span class="lb" data-page="9.130" data-line="9" id="l9.130.9"></span>καὶ ἔστιν ὁ λόγος σαφὴς ἐκ τῶν ἤδη προειρημένων
<span class="lb" data-page="9.130" data-line="10" id="l9.130.10"></span>καὶ τὴν αἰτίαν ἔχων γνωριμωτάτην. ὥστε αὐτὴν μόνην παραγράψω
<span class="lb" data-page="9.130" data-line="11" id="l9.130.11"></span>τὴν ῥῆσιν. ἔστι δὲ ἥδε.
</p>
          </article>

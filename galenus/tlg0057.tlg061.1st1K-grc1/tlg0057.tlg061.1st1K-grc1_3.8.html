<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.8">
<span class="pb page1" data-page="9.131" id="p9.131"></span>
<span class="milestone ed1page page1" data-n="3.105" data-unit="ed1page" id="ed1page.3.105"></span>
<span class="milestone ed2page page1" data-n="8.210" data-unit="ed2page" id="ed2page.8.210"></span>
            <p>
<span class="lb" data-page="9.131" data-line="1" id="l9.131.1"></span><span class="milestone ed2page" data-n="8.211" data-unit="ed2page" id="ed2page.8.211"></span>Ἐν δὲ τῷ κύειν οἱ σφυγμοὶ μείζονες
<span class="lb" data-page="9.131" data-line="2" id="l9.131.2"></span>καὶ πυκνότεροι καὶ ὠκύτεροι γίνονται, τὰ δ’ ἄλλα
<span class="lb" data-page="9.131" data-line="3" id="l9.131.3"></span>φυλάττουσιν.
</p>
            <p>
<span class="lb" data-page="9.131" data-line="4" id="l9.131.4"></span>Ἐπὶ τῶν κυουσῶν οὐδὲν παρήλλακται τῶν πρόσθεν ἢ
<span class="lb" data-page="9.131" data-line="5" id="l9.131.5"></span>τὰ τῆς χρείας. ἥ τις δ’ ἂν ἥδε ᾖ, πάντως ἐπιτείνεταί τε καὶ
<span class="lb" data-page="9.131" data-line="6" id="l9.131.6"></span>προσαύξεται μηκέτι τῆς γυναικὸς ἑαυτῇ μόνον ἀναπνεῖν τε καὶ
<span class="lb" data-page="9.131" data-line="7" id="l9.131.7"></span>σφύζειν, ἀλλὰ καὶ τῷ κυουμένῳ δεομένης. ὥστ’ εὐλόγως
<span class="lb" data-page="9.131" data-line="8" id="l9.131.8"></span>ὠκύτεροι μὲν καὶ μείζονες ἔσονται καὶ πυκνότεροι, οὐ μὴν
<span class="lb" data-page="9.131" data-line="9" id="l9.131.9"></span>σφοδρότεροί γε, ἢ ἀμυδρότεροι, ἢ σκληρότεροι, ἢ μαλακώτεροι,
<span class="lb" data-page="9.131" data-line="10" id="l9.131.10"></span>κατ’ αὐτόν γε τὸν τοῦ κύειν λόγον. οὐδὲ γὰρ ὅσον
<span class="lb" data-page="9.131" data-line="11" id="l9.131.11"></span>ἐπὶ τούτῳ τὰ τῆς δυνάμεως τῶν ὀργάνων ταῖς κυούσαις
<span class="lb" data-page="9.131" data-line="12" id="l9.131.12"></span>ὑπαλλάττεται.
</p>
          </article>

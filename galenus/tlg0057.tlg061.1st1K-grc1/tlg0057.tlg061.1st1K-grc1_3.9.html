<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:3.9">
<span class="pb page1" data-page="9.131" id="p9.131"></span>
<span class="milestone ed1page page1" data-n="3.105" data-unit="ed1page" id="ed1page.3.105"></span>
<span class="milestone ed2page page1" data-n="8.211" data-unit="ed2page" id="ed2page.8.211"></span>
            <p>
<span class="lb" data-page="9.131" data-line="13" id="l9.131.13"></span>Εἶεν δ’ ἂν, εἴπερ τι ἄλλο, καὶ ὕπνοι κατὰ
<span class="lb" data-page="9.131" data-line="14" id="l9.131.14"></span>φύσιν. τρέπουσι δὲ καὶ οὗτοι τοὺς σφυγμοὺς, ἀρχόμενοι μὲν
<span class="lb" data-page="9.131" data-line="15" id="l9.131.15"></span>μικροτέρους καὶ ἀμυδροτέρους καὶ βραδυτέρους καὶ ἀραιοτέρους
<span class="lb" data-page="9.131" data-line="16" id="l9.131.16"></span>ἐργαζόμενοι, προϊόντες δὲ βραδύτητα ἐπιτείνουσι καὶ
<span class="lb" data-page="9.131" data-line="17" id="l9.131.17"></span>ἀραιότητα καὶ μάλιστα μετὰ τροφήν. μείζους δὲ γίνονται
<span class="lb" data-page="9.131" data-line="18" id="l9.131.18"></span><span class="milestone ed1page" data-n="3.106" data-unit="ed1page" id="ed1page.3.106"></span>καὶ σφοδρότεροι, χρονίσαντες δὲ πάλιν τρέπονται εἰς
<span class="lb" data-page="9.131" data-line="19" id="l9.131.19"></span>ἀμυδρότητα, φυλάττουσι δὲ βραδύτητα καὶ ἀραιότητα.
</p>
            <span class="pb" data-page="9.132" id="p9.132"></span>
            <p>
<span class="lb" data-page="9.132" data-line="1" id="l9.132.1"></span>Τίς μὲν ἡ αἰτία δι’ ἣν ἐν τοῖς ὕπνοις αἱ πέψεις ἀμείνους
<span class="lb" data-page="9.132" data-line="2" id="l9.132.2"></span>οὐ τῶν κατὰ γαστέρα μόνον, ἀλλὰ καὶ τῶν κατὰ τὰς
<span class="lb" data-page="9.132" data-line="3" id="l9.132.3"></span>φλέβας τε καὶ ἀρτηρίας καὶ πᾶσαν τοῦ ζώου τὴν ἕξιν, οὐ
<span class="lb" data-page="9.132" data-line="4" id="l9.132.4"></span>τοῦ παρόντος καιροῦ διελθεῖν. οὐδὲ γὰρ ὡμολόγηται πᾶσι
<span class="lb" data-page="9.132" data-line="5" id="l9.132.5"></span>τοῖς ἰατροῖς περὶ τῆς αἰτίας, ἥ τις δ’ ἂν ᾖ. τοῦτο δ’ οὖν ἤδη
<span class="lb" data-page="9.132" data-line="6" id="l9.132.6"></span>καθόλου περὶ αὐτῆς ἀποφαινόμεθα, ὡς ἡ δύναμις ἡ τὰς
<span class="lb" data-page="9.132" data-line="7" id="l9.132.7"></span>πέψεις ἐργαζομένη εἴσω μᾶλλον ἑαυτὴν καὶ πρὸς τὸ βάθος
<span class="lb" data-page="9.132" data-line="8" id="l9.132.8"></span>ἐπιστρέφει κατὰ τοὺς ὕπνους. διά γ’ οὖν τὴν ἔσω κίνησιν
<span class="lb" data-page="9.132" data-line="9" id="l9.132.9"></span>καὶ ὅτι περὶ τὴν ὕλην ἐνεργεῖ, τὸ μὲν πρῶτον οἷον ἀῤῥωστοτέρα
<span class="lb" data-page="9.132" data-line="10" id="l9.132.10"></span>καὶ βεβαρημένη γίνεται, μικρὸν δὲ ὕστερον ἀπολαύουσα
<span class="lb" data-page="9.132" data-line="11" id="l9.132.11"></span>τῆς τροφῆς, ἣν κατεργάζεται, ῥώννυταί τε αὕτη
<span class="lb" data-page="9.132" data-line="12" id="l9.132.12"></span>καὶ τὸ θερμὸν αὐξάνει τὸ ἐν τῷ ζώῳ, ὥσπέρ γε καὶ οἱ τὰ
<span class="lb" data-page="9.132" data-line="13" id="l9.132.13"></span>ψυχρὰ σιτία προσενεγκάμενοι παραχρῆμα μὲν ψυχροτέρων
<span class="lb" data-page="9.132" data-line="14" id="l9.132.14"></span>ἑαυτῶν αἰσθάνονται, καὶ πολλοί γε αὐτῶν καὶ φρίττουσι καὶ
<span class="lb" data-page="9.132" data-line="15" id="l9.132.15"></span>ῥιγοῦσι φανερῶς, μικρὸν δὲ ὕστερον θερμότεροι γίνονται.
<span class="lb" data-page="9.132" data-line="16" id="l9.132.16"></span>εἰ μὲν δὴ τὸ ἔμφυτον θερμόν ἐστι τὸ πέττον τὰς τροφὰς,
<span class="lb" data-page="9.132" data-line="17" id="l9.132.17"></span>καὶ τούτου κρατοῦσαι κινήσεις, ὡς Ἱπποκράτης ὑπελάμβανεν,
<span class="lb" data-page="9.132" data-line="18" id="l9.132.18"></span>αἱ μὲν ἔξω τὴν ἐγρήγορσιν, αἱ δὲ ἔσω τὸν ὕπνον
<span class="lb" data-page="9.132" data-line="19" id="l9.132.19"></span>ἐργάζονται, ῥᾷστ’ ἂν ἡμῖν ἐφυσιολογεῖτο τὰ κατὰ τὰς ἐν
<span class="pb" data-page="9.133" id="p9.133"></span>
<span class="lb" data-page="9.133" data-line="1" id="l9.133.1"></span>τοῖς ὕπνοις τῶν σφυγμῶν ἀλλοιώσεις. εἰ δ’ ἄλλη τις δύναμίς
<span class="lb" data-page="9.133" data-line="2" id="l9.133.2"></span>ἐστιν ἡ ταύτης δημιουργὸς, ἀλλὰ τῷ γε δεδιδάχθαι συμπάσχειν
<span class="lb" data-page="9.133" data-line="3" id="l9.133.3"></span>ἀλλήλοις ἁπάσας τὰς διοικούσας τὸ ζῶον δυνάμεις οὐδὲν
<span class="lb" data-page="9.133" data-line="4" id="l9.133.4"></span>θαυμαστὸν οὐδὲ τὴν φυσικὴν ταύτην δύναμιν συνδιατίθεσθαί
<span class="lb" data-page="9.133" data-line="5" id="l9.133.5"></span>πως ἐκείνῃ. ἀλλ’ εἰ τοῦθ’ ἅπαξ συγχωρηθείη, τὸ
<span class="lb" data-page="9.133" data-line="6" id="l9.133.6"></span>ῥώννυσθαι καὶ αὖθις χείρω γίνεσθαι τὴν σφυγμοὺς ἐργαζομένην
<span class="lb" data-page="9.133" data-line="7" id="l9.133.7"></span>δύναμιν, εὔπορος ὁ τῆς αἰτίας λογισμός. ἐν μὲν γὰρ
<span class="lb" data-page="9.133" data-line="8" id="l9.133.8"></span>ταῖς ἀρχαῖς τῶν ὕπνων βαρυνομένης τε καὶ χείρονος γινομένης
<span class="lb" data-page="9.133" data-line="9" id="l9.133.9"></span>αὐτῆς μικροτέρους καὶ ἀμυδροτέρους εὔλογον γίνεσθαι
<span class="lb" data-page="9.133" data-line="10" id="l9.133.10"></span>τοὺς σφυγμοὺς, μετ’ ὀλίγον μέντοι ῥωσθείσης τἀναντία
<span class="lb" data-page="9.133" data-line="11" id="l9.133.11"></span>μείζονάς τε καὶ σφοδροτέρους. τί δήποτ’ οὖν καὶ βραδύτεροι
<span class="lb" data-page="9.133" data-line="12" id="l9.133.12"></span>καὶ ἀραιότεροι γίνονται; Ἐρασίστρατος μέν φησι διὰ τὴν
<span class="lb" data-page="9.133" data-line="13" id="l9.133.13"></span>ἠρεμίαν τῶν κατὰ προαίρεσιν κινήσεων; ἣν καὶ τοῦτο πέττειν
<span class="lb" data-page="9.133" data-line="14" id="l9.133.14"></span>καλῶς, οὐκ αὐτοὺς τοὺς ὕπνους αἰτιᾶται. Ἱπποκράτης δὲ
<span class="lb" data-page="9.133" data-line="15" id="l9.133.15"></span>καὶ ὅσοι τὸ θερμὸν ἔσω συννεύειν ἐν τοῖς ὕπνοις φασὶ, σχεδὸν
<span class="lb" data-page="9.133" data-line="16" id="l9.133.16"></span>δ’ εἰσὶν ἁπάντων ἰατρῶν τε καὶ φιλοσόφων οἱ δοκιμώτατοι,
<span class="lb" data-page="9.133" data-line="17" id="l9.133.17"></span><span class="milestone ed2page" data-n="8.212" data-unit="ed2page" id="ed2page.8.212"></span>ταῖς τούτου μειώσεσί τε καὶ αὐξήσεσι καὶ διαφερούσαις
<span class="lb" data-page="9.133" data-line="18" id="l9.133.18"></span>κινήσεσιν ἀνοίσουσι τὰς αἰτίας. ἔλαττον μὲν γὰρ ἑαυτοῦ
<span class="pb" data-page="9.134" id="p9.134"></span>
<span class="lb" data-page="9.134" data-line="1" id="l9.134.1"></span>γίνεσθαι καὶ οἷον καταπνίγεσθαι φήσουσιν ἐμπεσὸν ἀθρόως
<span class="lb" data-page="9.134" data-line="2" id="l9.134.2"></span>εἰς τὸ πλῆθος τῆς ἐντὸς ὕλης, ὥσπέρ γε καὶ τὸ πῦρ, ὅταν
<span class="lb" data-page="9.134" data-line="3" id="l9.134.3"></span>εἴς τι πλῆθος ξύλων σεσωρευμένων ἐμπέσῃ. ὥσπερ δὲ αὐτὸ
<span class="lb" data-page="9.134" data-line="4" id="l9.134.4"></span>τοῦτο τὸ πῦρ, ὅταν ἐγκρατὲς τῆς ὕλης γένηται, ῥώννυταί
<span class="lb" data-page="9.134" data-line="5" id="l9.134.5"></span>τε καὶ εἰς μέγεθος αἴρεται, οὕτω καὶ τὸ ἔμφυτον θερμὸν,
<span class="lb" data-page="9.134" data-line="6" id="l9.134.6"></span>ὅταν ἀπολαύσῃ τῆς τροφῆς, κατεργασάμενον τοὺς χυμοὺς
<span class="lb" data-page="9.134" data-line="7" id="l9.134.7"></span>οἷς ἐνέπεσεν ἑαυτοῦ τε πλέον ἤδη καὶ ῥωμαλεώτερον
<span class="lb" data-page="9.134" data-line="8" id="l9.134.8"></span>γίνεται. ἀλλ’ οὐδέπω βραδύτητος, οὐδ’ ἀραιότητος αἰτίας
<span class="lb" data-page="9.134" data-line="9" id="l9.134.9"></span>εἰρήκαμεν. ἄλλως δ’ ἔχει τὸ ἀληθὲς, ἐμοὶ γοῦν κριτῇ. ἐπειδὴ
<span class="lb" data-page="9.134" data-line="10" id="l9.134.10"></span>τοῖς κοιμωμένοις ἡ μὲν ἔξω κίνησις τοῦ θερμοῦ μεμείωται,
<span class="lb" data-page="9.134" data-line="11" id="l9.134.11"></span>κρατεῖ δ’ ἡ ἔσω, τὴν μὲν συστολὴν εὔλογον γίνεσθαι θάττονα,
<span class="lb" data-page="9.134" data-line="12" id="l9.134.12"></span>τὴν δὲ διαστολὴν βραδυτέραν. ἀτὰρ οὖν καὶ φαίνεται γινόμενον
<span class="lb" data-page="9.134" data-line="13" id="l9.134.13"></span>ᾧδε, καὶ ὅσοι μὴ παρακολουθοῦσι τῇ συστολῇ τῶν ἀρτηριῶν,
<span class="lb" data-page="9.134" data-line="14" id="l9.134.14"></span>ἀλλ’ ἐκ μόνης τῆς διαστολῆς τὰς διαγνώσεις ποιοῦνται,
<span class="lb" data-page="9.134" data-line="15" id="l9.134.15"></span>βραδὺν ἁπλῶς ἀποφαίνονται τῶν κοιμωμένων τὸν σφυγμόν.
<span class="lb" data-page="9.134" data-line="16" id="l9.134.16"></span>ὁ δ’ ἐστὶν οὐ βραδὺς ἁπλῶς, ἀλλὰ κατὰ θάτερον μέρος
<span class="lb" data-page="9.134" data-line="17" id="l9.134.17"></span>τῶν κινήσεων βραδὺς, ὅλος δὲ οὐδὲ μᾶλλον βραδὺς ἢ ταχύς.
<span class="lb" data-page="9.134" data-line="18" id="l9.134.18"></span>οὗ γὰρ ἡ μὲν διαστολὴ βραδεῖα, ταχεῖα δ’ ἡ συστολὴ, τούτων
<span class="lb" data-page="9.134" data-line="19" id="l9.134.19"></span>οὐδέτερον ἁπλῶς χρὴ λαλεῖν, οὔτε ταχὺν οὔτε βραδὺν, ﻿
<span class="pb" data-page="9.135" id="p9.135"></span>
<span class="lb" data-page="9.135" data-line="1" id="l9.135.1"></span>ἀλλὰ διοριζόμενον τοῖς μορίοις, ὥσπερ Ἱπποκράτης ἐπὶ τῆς
<span class="lb" data-page="9.135" data-line="2" id="l9.135.2"></span>ἀναπνοῆς ἐποίει. καὶ μὲν δὴ καὶ μικρὸς κατὰ θάτερόν ἐστι
<span class="lb" data-page="9.135" data-line="3" id="l9.135.3"></span>τῶν ἑαυτοῦ μορίων τοῖς κοιμωμένοις ὁ σφυγμός. ἐπιπλεῖστον
<span class="lb" data-page="9.135" data-line="4" id="l9.135.4"></span>μὲν γὰρ συστέλλεται, διαστέλλεται δ’ οὐκ ἐπὶ πλεῖστον,
<span class="lb" data-page="9.135" data-line="5" id="l9.135.5"></span>ἀλλ’ ὅσον ἀνάγκη τὴν ἐναντίαν ἀποδοῦναι κίνησιν τῇ συστολῇ.
<span class="lb" data-page="9.135" data-line="6" id="l9.135.6"></span>κινεῖται μὲν οὖν κατ’ ἴσου διαστήματος ἡ ἀρτηρία
<span class="lb" data-page="9.135" data-line="7" id="l9.135.7"></span>διὰ παντὸς ἔν τε τῷ συστέλλεσθαι καὶ τῷ διαστέλλεσθαι,
<span class="lb" data-page="9.135" data-line="8" id="l9.135.8"></span>πλὴν εἰ μεταβάλλοι ποτὲ ἐξαίφνης τὸν ῥυθμόν· ἀλλὰ τοῖς
<span class="lb" data-page="9.135" data-line="9" id="l9.135.9"></span>ὅροις ὅθεν τε ἄρχεται καὶ οἷς τελευτᾷ διαλλάττει. πλεονεκτούσης
<span class="lb" data-page="9.135" data-line="10" id="l9.135.10"></span>μὲν γὰρ τῆς ἔσω κινήσεως, εἰς ἐσχάτην δ’ ἐρχομένης
<span class="lb" data-page="9.135" data-line="11" id="l9.135.11"></span>σύμπτωσιν, ἐντεῦθέν τε πάλιν ἀρχομένης τῆς ἔξω, τὴν
<span class="lb" data-page="9.135" data-line="12" id="l9.135.12"></span>διαστολὴν οὐκέτ’ ἐπιπλεῖστον ποιεῖται, κρατούσης δ’ αὖ πάλιν
<span class="lb" data-page="9.135" data-line="13" id="l9.135.13"></span>τῆς ἐκτὸς κινήσεως, ἀσθενοῦς δ’ οὔσης τῆς ἐναντίας, οὐκ
<span class="lb" data-page="9.135" data-line="14" id="l9.135.14"></span>ἔτι μὲν ἀπὸ τῆς ἐσχάτης ἄρχεται συμπτώσεως ἐν τῷ διαστέλλεσθαι,
<span class="lb" data-page="9.135" data-line="15" id="l9.135.15"></span>τελευτᾷ δ’ εἰς ἔσχατον μέγεθος. ἐντεῦθεν δὲ πάλιν
<span class="lb" data-page="9.135" data-line="16" id="l9.135.16"></span>ὑπαρξαμένης τῆς ἔσω κινήσεως, τὴν τελευτὴν τῆς συστολῆς,
<span class="lb" data-page="9.135" data-line="17" id="l9.135.17"></span>ὅθενπερ ἤρξατο διαστέλλεσθαι, ποιεῖται. καὶ οὕτως οἷον δίαυλόν
<span class="lb" data-page="9.135" data-line="18" id="l9.135.18"></span>τινα τῶν κινήσεων ἀεὶ ποιουμένη ποτὲ μὲν ἔσω μᾶλλον,
<span class="pb" data-page="9.136" id="p9.136"></span>
<span class="lb" data-page="9.136" data-line="1" id="l9.136.1"></span>ποτὲ δὲ ἔξω φέρεται. τοῖς οὖν μόνοις αἰσθανομένοις τῆς διαστολῆς
<span class="lb" data-page="9.136" data-line="2" id="l9.136.2"></span>ἀναγκαῖον ἐν τοῖς ὕπνοις τὸν σφυγμὸν φαίνεσθαι καὶ
<span class="lb" data-page="9.136" data-line="3" id="l9.136.3"></span>μικρὸν καὶ βραδύν. ἀναγκαῖον δὲ τοῖς αὐτοῖς τούτοις, ὡς ἂν
<span class="lb" data-page="9.136" data-line="4" id="l9.136.4"></span>καὶ ἀγυμναστοτέροις οὖσι περὶ τὰς διαγνώσεις, ὀλίγον μέν
<span class="lb" data-page="9.136" data-line="5" id="l9.136.5"></span>τι φαίνεσθαι τῆς κατὰ τὴν διαστολὴν κινήσεως, λανθάνειν
<span class="lb" data-page="9.136" data-line="6" id="l9.136.6"></span>δὲ τὸ πλεῖστον. ἐπὶ γὰρ τῆς οὕτως κινουμένης ἀρτηρίας οὐδ’
<span class="lb" data-page="9.136" data-line="7" id="l9.136.7"></span>οἱ σφόδρα γεγυμνασμένοι τοῖς ἔσω πέρασι τῶν κινήσεων ἀκολουθοῦσιν,
<span class="lb" data-page="9.136" data-line="8" id="l9.136.8"></span>ἀλλὰ καὶ τῆς συστολῆς καὶ αὐτοὺς ἡ τελευτὴ λανθάνει
<span class="lb" data-page="9.136" data-line="9" id="l9.136.9"></span>καὶ τῆς διαστολῆς ἡ ἀρχή. ὥστε τούς γε ἀγυμνάστους
<span class="lb" data-page="9.136" data-line="10" id="l9.136.10"></span>ἀμήχανον ὅσον εἰκὸς ἐκφεύγειν τῆς κινήσεως, τὴν μὲν συστολὴν
<span class="lb" data-page="9.136" data-line="11" id="l9.136.11"></span>σχεδὸν ἅπασαν, μέρος δ’ οὐκ ἐλάχιστον οὐδὲ τῆς διαστολῆς.
<span class="lb" data-page="9.136" data-line="12" id="l9.136.12"></span>ὅσον δ’ ἂν ἐκφύγῃ τῆς κινήσεως, ἀναίσθητον τοῖς
<span class="lb" data-page="9.136" data-line="13" id="l9.136.13"></span>ἁπτομένοις γενόμενον, τῷ χρόνῳ τῆς ἡσυχίας προσγενόμενον,
<span class="lb" data-page="9.136" data-line="14" id="l9.136.14"></span>ἀραιὸν ποιεῖ φαίνεσθαι τὸν σφυγμὸν, ἐπεὶ, πρός γε τὴν ἀλήθειαν
<span class="lb" data-page="9.136" data-line="15" id="l9.136.15"></span>αὐτὴν, οὐδαμῶς ἀραιότερος ὁ τῶν κοιμωμένων ἐστὶ
<span class="lb" data-page="9.136" data-line="16" id="l9.136.16"></span>σφυγμὸς, ὥσπερ οὐδ’ ἡ ἀναπνοή. ἀλλὰ σαφῶς μὲν κᾀπὶ
<span class="lb" data-page="9.136" data-line="17" id="l9.136.17"></span>ταύτης ἡ ἐκπνοὴ πλεονεκτεῖ, μετ’ ἐκφυσήσεως γινομένη, τῆς
<span class="lb" data-page="9.136" data-line="18" id="l9.136.18"></span>δ’ ἡσυχίας ὁ χρόνος οὐδὲν προσαυξάνεται. εἴρηταί μοι σχεδὸν
<span class="lb" data-page="9.136" data-line="19" id="l9.136.19"></span>ἤδη τὸ σύμπαν ὕπνων πέρι, σαφηνείας δ’ ἕνεκα
<span class="lb" data-page="9.136" data-line="20" id="l9.136.20"></span>προσκείσεται τὸ ὑπόλοιπον. ὁ σφυγμὸς ὁ τῶν κοιμωμένων
<span class="pb" data-page="9.137" id="p9.137"></span>
<span class="lb" data-page="9.137" data-line="1" id="l9.137.1"></span>κατὰ μὲν τὴν ἐκτὸς ἠρεμίαν ὅμοιός ἐστι τοῖς τῶν ἐγρηγορότων,
<span class="lb" data-page="9.137" data-line="2" id="l9.137.2"></span>κατὰ δὲ τὴν ἐντὸς ἱκανὸν φαίνεται διαλλάττειν, οὐκέτ’
<span class="lb" data-page="9.137" data-line="3" id="l9.137.3"></span>ἀκολουθούσης ἡμῶν τῆς <span class="milestone ed2page" data-n="8.213" data-unit="ed2page" id="ed2page.8.213"></span>αἰσθήσεως τοῖς ἔσω πέρασι
<span class="lb" data-page="9.137" data-line="4" id="l9.137.4"></span>τῶν κινήσεων. ἀλλὰ καὶ μικρότερός ἐστι καὶ ἀμυδρότερος ἢ
<span class="lb" data-page="9.137" data-line="5" id="l9.137.5"></span>ὁ τῶν ἐγρηγορότων, καὶ μάλιστα κατ’ ἀρχὰς εὐθὺς, ὕστερον
<span class="lb" data-page="9.137" data-line="6" id="l9.137.6"></span>γὰρ αὐτῷ προσέρχεταί τι μεγέθους τε καὶ σφοδρότητος. ἀλλὰ
<span class="lb" data-page="9.137" data-line="7" id="l9.137.7"></span>καὶ βραδὺς μὲν ἐν ταῖς διαστολαῖς, ταχὺς δὲ ἐν ταῖς συστολαῖς
<span class="lb" data-page="9.137" data-line="8" id="l9.137.8"></span>ἐστι, καὶ ὅλως εἴσω μᾶλλον κινεῖται. ὥστε καὶ σφοδρὸν
<span class="lb" data-page="9.137" data-line="9" id="l9.137.9"></span>αὐτὸν ἐν ταῖς συστολαῖς εἰπὼν οὐκ ἂν ἁμάρτοις. καὶ γὰρ
<span class="lb" data-page="9.137" data-line="10" id="l9.137.10"></span>οὖν καὶ τὸ περίττωμα τῆς τῶν χυμῶν ἐργασίας τὸ οἷον αἰθαλῶδες
<span class="lb" data-page="9.137" data-line="11" id="l9.137.11"></span>ἐκκρίνειν ἐφίεται σφοδρότερον ἡ ἀρτηρία κατὰ τοὺς
<span class="lb" data-page="9.137" data-line="12" id="l9.137.12"></span>ὕπνους, ὡς ἂν πλέον τότε γινόμενον, ὥστε καὶ διὰ τοῦτο
<span class="lb" data-page="9.137" data-line="13" id="l9.137.13"></span>τὰ τῆς ἔσω κινήσεως πλεονεκτεῖ. ὅταν μέντοι καταπαύσηται
<span class="lb" data-page="9.137" data-line="14" id="l9.137.14"></span>μὲν ἡ ἐργασία τῶν χυμῶν, μένῃ δ’ ὑπνώττων ὁ ἄνθρωπος,
<span class="lb" data-page="9.137" data-line="15" id="l9.137.15"></span>ἄμετρος ἂν δήπουθεν ὁ τοιοῦτος<span class="milestone ed1page" data-n="3.107" data-unit="ed1page" id="ed1page.3.107"></span> ὕπνος εἴη, μικρότεραι
<span class="lb" data-page="9.137" data-line="16" id="l9.137.16"></span>δ’ αἱ κινήσεις ἑκάτεραι καὶ βραδεῖαι καὶ ἄῤῥωστοι καὶ ἀραιαὶ
<span class="lb" data-page="9.137" data-line="17" id="l9.137.17"></span>γίνονται κατὰ λόγον. ὕπνος γὰρ, ὡς καὶ τῶν ποιητῶν ἔστιν
<span class="lb" data-page="9.137" data-line="18" id="l9.137.18"></span>ἀκοῦσαι λεγόντων, ἀδελφός ἐστι θανάτου, καὶ ἓν αὐτῷ κοινὸν
<span class="lb" data-page="9.137" data-line="19" id="l9.137.19"></span>ὑπάρχει μόνον πρὸς τοὺς ζῶντας, ἡ περὶ τὴν τροφὴν
<span class="pb" data-page="9.138" id="p9.138"></span>
<span class="lb" data-page="9.138" data-line="1" id="l9.138.1"></span>ἐργασία, τὰ δ’ ἀλλὰ πάντα τοῖς ἀποθνήσκουσιν ὅμοια, μὴ
<span class="lb" data-page="9.138" data-line="2" id="l9.138.2"></span>βλέπειν, μὴ ἀκούειν, μὴ φρονεῖν, μὴ νοεῖν, μὴ λαλεῖν, ἀναίσθητον,
<span class="lb" data-page="9.138" data-line="3" id="l9.138.3"></span>ἀκίνητον, ἀλόγιστον ἐῤῥίφθαι. ἂν τοῦτο τοίνυν,
<span class="lb" data-page="9.138" data-line="4" id="l9.138.4"></span>ὃ κοινὸν ἔτι μόνον ἔχει πρὸς τοὺς ζῶντας, ἀπόλλυται, τί
<span class="lb" data-page="9.138" data-line="5" id="l9.138.5"></span>ἄλλο ἢ ὀρθῶς ἐπὶ θάνατον ὁδὸς ἂν λέγοιτο; καὶ γὰρ οὖν καὶ
<span class="lb" data-page="9.138" data-line="6" id="l9.138.6"></span>ὅτι πρώτη μέν ἐστι καὶ κατὰ φύσιν ἡ ἔξω τε καὶ ἀφ’ ἑαυτοῦ
<span class="lb" data-page="9.138" data-line="7" id="l9.138.7"></span>κίνησις τῷ θερμῷ, δευτέρα δ’ ἡ εἴσω τε καὶ εἰς ἑαυτὸ,
<span class="lb" data-page="9.138" data-line="8" id="l9.138.8"></span>διὰ τὴν τροφὴν γινομένη, πολλάκις ἤδη φθάνομεν εἰρηκέναι.
<span class="lb" data-page="9.138" data-line="9" id="l9.138.9"></span>ὅταν οὖν μήτε περὶ τὴν τροφὴν ἔτι πραγματεύηται μηδὲν
<span class="lb" data-page="9.138" data-line="10" id="l9.138.10"></span>μήτε τῆς ἔξω οἰκείας ἀναμιμνήσκηται κινήσεως, ἀλλ’ ἀργὸν
<span class="lb" data-page="9.138" data-line="11" id="l9.138.11"></span>ἑκατέρωθεν ᾖ, θανάτῳ δηλονότι πελάσει. καὶ λύεται μὲν ὁ
<span class="lb" data-page="9.138" data-line="12" id="l9.138.12"></span>τόνος αὐτοῦ καὶ διὰ τοῦτο ἀμυδρὸς ὁ σφυγμὸς γίνεται,
<span class="lb" data-page="9.138" data-line="13" id="l9.138.13"></span>καταλύεται δ’ ἡ κίνησις καὶ διὰ τοῦτο μικρὸς καὶ βραδὺς καὶ
<span class="lb" data-page="9.138" data-line="14" id="l9.138.14"></span>ἀραιός. κᾂν ἐπὶ πλέον γε προέλθῃ μικρότητός τε καὶ βραδύτητος
<span class="lb" data-page="9.138" data-line="15" id="l9.138.15"></span>καὶ ἀραιότητος, ἐγγὺς ἂν ἥκοι τοῦ μηδόλως κινεῖσθαι.
<span class="lb" data-page="9.138" data-line="16" id="l9.138.16"></span>τοῦτο δ’ ἦν ὁ θάνατος. οὕτω μὲν ἔχει πάντα τὰ κατὰ τοὺς
<span class="lb" data-page="9.138" data-line="17" id="l9.138.17"></span>ὕπνους. εἰ δ’ Ἀρχιγένης μὲν πρὸς τοῖς εἰρημένοις καὶ πληρεστάτους
<span class="lb" data-page="9.138" data-line="18" id="l9.138.18"></span>φησὶ φαίνεσθαι τοὺς σφυγμοὺς, Ἀπολλωνίδης δὲ
<span class="pb" data-page="9.139" id="p9.139"></span>
<span class="lb" data-page="9.139" data-line="1" id="l9.139.1"></span>κενωτάτους, οὔ μοι δοκεῖ μηκύνειν ἔτι δεῖν ἡμᾶς περί γε τῶν
<span class="lb" data-page="9.139" data-line="2" id="l9.139.2"></span>τοιούτων, ἱκανῶς ἀποδεδειχότας ἐν ταῖς ἔμπροσθεν πραγματείαις
<span class="lb" data-page="9.139" data-line="3" id="l9.139.3"></span>ὡς μάτην τοῦτο τὸ γένος τῶν σφυγμῶν οἱ μεθ’
<span class="lb" data-page="9.139" data-line="4" id="l9.139.4"></span>Ἡρόφιλον ἐπεισήγαγον, ὥσπερ καὶ ἄλλα πολλά. καὶ θαυμαστὸν
<span class="lb" data-page="9.139" data-line="5" id="l9.139.5"></span>οὐδὲν ἐν πράγματι μηδόλως διαγινωσκομένῳ τἀναντία
<span class="lb" data-page="9.139" data-line="6" id="l9.139.6"></span>λέγειν Ἀρχιγένην τε καὶ Ἀπολλωνίδην, οὐ γὰρ αἰσθήσεως
<span class="lb" data-page="9.139" data-line="7" id="l9.139.7"></span>κοινῆς τὸ πάθος, ἀλλὰ φαντασμάτων ἰδίων ἑκάτερος
<span class="lb" data-page="9.139" data-line="8" id="l9.139.8"></span>ἔγραψεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.1">
<span class="pb page1" data-page="9.156" id="p9.156"></span>
<span class="milestone ed1page page1" data-n="3.109" data-unit="ed1page" id="ed1page.3.109"></span>
<span class="milestone ed2page page1" data-n="8.218" data-unit="ed2page" id="ed2page.8.218"></span>
            <h2>ΓΑΛΗΝΟΥ ΠΕΡΙ ΤΩΝ ΕΝ ΤΟΙΣ ΣΦΥΓΜΟΙΣ
<br></br>ΑΙΤΙΩΝ ΒΙΒΛΙΟΝ Δ.
</h2>
            <p>
<span class="lb" data-page="9.156" data-line="1" id="l9.156.1"></span>Τῶν ἀλλοιούντων τοὺς σφυγμοὺς αἰτίων
<span class="lb" data-page="9.156" data-line="2" id="l9.156.2"></span>ὅσα μὲν δι’ ἑαυτὰ τὴν τροπὴν ἐργάζεται συνέχοντα τὴν γένεσιν
<span class="lb" data-page="9.156" data-line="3" id="l9.156.3"></span>αὐτῶν, καὶ διὰ τοῦτο συνεκτικὰ κεκλημένα, διὰ τῶν
<span class="lb" data-page="9.156" data-line="4" id="l9.156.4"></span>προτέρων δυοῖν ὑπομνημάτων ἐγράψαμεν· ὅσα δὲ ἐκείνων
<span class="lb" data-page="9.156" data-line="5" id="l9.156.5"></span>προηγεῖται, τὰ μὲν ἐν αὐτοῖς τῶν ζώων τοῖς σώμασιν ὑπάρχοντα,
<span class="lb" data-page="9.156" data-line="6" id="l9.156.6"></span>τὰ δ’ ἔξωθεν προσπίπτοντα·, ταῦτα ἐν τοῖς ἐχομένοις
<span class="lb" data-page="9.156" data-line="7" id="l9.156.7"></span>δύο προθέμενοι διελθεῖν, ἐπειδὴ καὶ διὰ τοῦ τοῖς εἰσαγομένοις
<span class="lb" data-page="9.156" data-line="8" id="l9.156.8"></span>γεγραμμένου περὶ τῶν σφυγμῶν ἐφθάσαμεν εἰρηκέναι
<span class="pb" data-page="9.157" id="p9.157"></span>
<span class="lb" data-page="9.157" data-line="1" id="l9.157.1"></span>περὶ αὐτῶν ἐν κεφαλαίοις τε καὶ χωρὶς ἀποδείξεως,
<span class="lb" data-page="9.157" data-line="2" id="l9.157.2"></span>ἄμεινον ἐκρίναμεν εἶναι καὶ νῦν αὐτῶν μνημονεύοντες αὐτοῖς
<span class="lb" data-page="9.157" data-line="3" id="l9.157.3"></span>ὀνόμασιν ἅμα μὲν ἐπιδιορίζειν ἀκριβέστερον, ἅμα δὲ καὶ τὰς
<span class="lb" data-page="9.157" data-line="4" id="l9.157.4"></span>αἰτίας ἀποδοῦναι. διὰ μὲν οὖν τοῦ τρίτου γράμματος τὸν
<span class="lb" data-page="9.157" data-line="5" id="l9.157.5"></span>περὶ τῶν ἡλικιῶν τε καὶ χωρῶν καὶ ὡρῶν καὶ φύσεων καὶ
<span class="lb" data-page="9.157" data-line="6" id="l9.157.6"></span>προσέτι τῶν καλουμένων ἐπιτηδευμάτων, ἐδεσμάτων τε καὶ
<span class="lb" data-page="9.157" data-line="7" id="l9.157.7"></span>πομάτων ἐποιησάμεθα λόγον· ἐν δὲ τούτῳ τῷ τετάρτῳ τε
<span class="lb" data-page="9.157" data-line="8" id="l9.157.8"></span>καὶ ὑστάτῳ τῆς προκειμένης πραγματείας ὄντι περὶ τῶν
<span class="lb" data-page="9.157" data-line="9" id="l9.157.9"></span>παρὰ φύσιν αἰτίων ὁ λόγος ἡμῖν ἔσται, τὴν ἀρχὴν μὲν ἀπὸ
<span class="lb" data-page="9.157" data-line="10" id="l9.157.10"></span>τῶν ψυχικῶν παθῶν ποιησαμένοις, ἐφεξῆς δὲ καὶ περὶ τῶν
<span class="lb" data-page="9.157" data-line="11" id="l9.157.11"></span>σωματικῶν διελθοῦσι. προσγράψομεν δὲ κᾀνταῦθα καθ’ ἕκαστον
<span class="lb" data-page="9.157" data-line="12" id="l9.157.12"></span>κεφάλαιον τὰς ῥήσεις ἐκ τοῦ τοῖς εἰσαγομένοις γεγραμμένου
<span class="lb" data-page="9.157" data-line="13" id="l9.157.13"></span>βιβλίου.
</p>
          </article>

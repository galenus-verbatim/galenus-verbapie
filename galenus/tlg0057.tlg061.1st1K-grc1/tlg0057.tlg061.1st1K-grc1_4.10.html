<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.10">
<span class="pb page1" data-page="9.175" id="p9.175"></span>
<span class="milestone ed1page page1" data-n="3.112" data-unit="ed1page" id="ed1page.3.112"></span>
<span class="milestone ed2page page1" data-n="8.225" data-unit="ed2page" id="ed2page.8.225"></span>
            <p>
<span class="lb" data-page="9.175" data-line="9" id="l9.175.9"></span><span class="milestone ed2page" data-n="8.226" data-unit="ed2page" id="ed2page.8.226"></span>Ἑξῆς ἐστιν ὁ περὶ τῶν μαραινομένων λόγος,
<span class="lb" data-page="9.175" data-line="10" id="l9.175.10"></span>ἐφ’ οὗ καὶ αὐτοῦ προγράψαντες ὅσα πρὸς τὴν τῆς αἰτίας
<span class="lb" data-page="9.175" data-line="11" id="l9.175.11"></span>εὕρεσίν ἐστι χρήσιμα, μετὰ ταῦθ’ ὑπογράψομεν τὴν ἐκ τῆς εἰσαγωγῆς
<span class="lb" data-page="9.175" data-line="12" id="l9.175.12"></span>ῥῆσιν. ὠνόμασται δὲ τὸ πάθος ἀπὸ τῶν φλογῶν τῶν
<span class="lb" data-page="9.175" data-line="13" id="l9.175.13"></span>μαραινομένων. ἐνδείᾳ δ’ αὗται τροφῆς ἀποσβέννυνται. ὅταν
<span class="lb" data-page="9.175" data-line="14" id="l9.175.14"></span>οὖν κατὰ τὸν αὐτὸν λόγον ἡ σύμφυτος τοῖς ζώοις θερμασία
<span class="lb" data-page="9.175" data-line="15" id="l9.175.15"></span>μαραίνηται, τοὺς σφυγμοὺς ἀναγκαῖον ἀμυδροὺς ὑπάρχειν,
<span class="lb" data-page="9.175" data-line="16" id="l9.175.16"></span>ὡς ἂν ἐξ ἀνάγκης ἀῤῥώστου τοῖς οὕτως ἔχουσι τῆς δυνάμεως
<span class="lb" data-page="9.175" data-line="17" id="l9.175.17"></span>ἀποτελουμένης. διὰ δὲ ταὐτὸ τοῦτο καὶ μικροὶ γίνονται.
<span class="lb" data-page="9.175" data-line="18" id="l9.175.18"></span>καὶ μὴν καὶ τάχος ἔχειν τι φαίνονται, τῷ καὶ τοῦτ’ ἀχώριστον
<span class="lb" data-page="9.175" data-line="19" id="l9.175.19"></span>εἶναι τῶν πυρεττόντων. ἐπεὶ καὶ πυρέττουσι μὲν, ἄῤῥωστοι ﻿
<span class="pb" data-page="9.176" id="p9.176"></span>
<span class="lb" data-page="9.176" data-line="1" id="l9.176.1"></span>δ’ εἰσὶ τὴν δύναμιν καὶ διὰ τοῦτο καὶ τὸν σφυγμὸν ἔχουσι
<span class="lb" data-page="9.176" data-line="2" id="l9.176.2"></span>μικρὸν, ἀναγκαῖον αὐτοῖς ἐστι καὶ πυκνὸν ἔχειν. ἐδείχθη
<span class="lb" data-page="9.176" data-line="3" id="l9.176.3"></span>γὰρ καὶ τοῦτ’ ἐν τοῖς ἔμπροσθεν λόγοις. ἀῤῥωστίᾳ δὲ δυνάμεως
<span class="lb" data-page="9.176" data-line="4" id="l9.176.4"></span>ἐδείκνυτο καὶ ὁ περινενευκὼς ἕπεσθαι σφυγμὸς, μύουρος
<span class="lb" data-page="9.176" data-line="5" id="l9.176.5"></span>ὢν καθ’ ἑκάτερα τὰ μέρη. δῆλον δ’ ὡς καὶ διὰ παντὸς
<span class="lb" data-page="9.176" data-line="6" id="l9.176.6"></span>ὅμοιον ἑαυτῷ τὸν σφυγμὸν ἔχουσιν οἱ τοιοῦτοι, τῆς διαθέσεως
<span class="lb" data-page="9.176" data-line="7" id="l9.176.7"></span>οὐκ ἐκ τῶν ὑγρῶν, ἢ τοῦ πνεύματος ὁρμωμένης, ἀλλ’
<span class="lb" data-page="9.176" data-line="8" id="l9.176.8"></span>ἐν αὐτοῖς τοῖς στερεοῖς ὑπαρχούσης. ὅλη γὰρ ἐπὶ τούτων ἡ
<span class="lb" data-page="9.176" data-line="9" id="l9.176.9"></span>ἕξις τοῦ σώματος οἷον ἄνθραξ τις γέγονε. καὶ διὰ τοῦτο
<span class="lb" data-page="9.176" data-line="10" id="l9.176.10"></span>ἑκτικοὺς οἱ νεώτεροι τῶν ἰατρῶν ὀνομάζουσι τοὺς τοιούτους
<span class="lb" data-page="9.176" data-line="11" id="l9.176.11"></span>σφυγμούς. ἐφ’ ὧν δ’ ἤδη τελείως ἀποσβέννυται τὸ θερμὸν,
<span class="lb" data-page="9.176" data-line="12" id="l9.176.12"></span>ἐπὶ γερόντων δὲ μάλιστα τοῦτο συμπίπτει, καὶ ἀραιότερος ὁ
<span class="lb" data-page="9.176" data-line="13" id="l9.176.13"></span>σφυγμὸς γίνεται. καλεῖ δὲ τὸν τοιοῦτον μαρασμὸν ὁ Φίλιππος
<span class="lb" data-page="9.176" data-line="14" id="l9.176.14"></span>ἐκ νόσου γῆρας, καὶ συμπίπτει μάλιστα μὲν τοῖς παρηβῶσιν,
<span class="lb" data-page="9.176" data-line="15" id="l9.176.15"></span>ἐνίοτε καὶ τοῖς ἔτι ἀκμάζουσι. καὶ καλῶς ὑπὲρ αὐτῶν γέγραπται
<span class="lb" data-page="9.176" data-line="16" id="l9.176.16"></span>τῷ Φιλίππῳ ὅτι τούτων ἡ διάθεσις οὐ τοῖς ἀκριβῶς
<span class="lb" data-page="9.176" data-line="17" id="l9.176.17"></span>διαπύροις <span class="milestone ed1page" data-n="3.113" data-unit="ed1page" id="ed1page.3.113"></span>ἄνθραξιν ἔοικεν, ἀλλὰ τοῖς οὕτω σβεννυμένοις
<span class="lb" data-page="9.176" data-line="18" id="l9.176.18"></span>ὡς εἰς τέφραν ἤδη μεταβάλλειν. ἀρκεῖ ταῦτα τῷ γε νοῦν
<span class="pb" data-page="9.177" id="p9.177"></span>
<span class="lb" data-page="9.177" data-line="1" id="l9.177.1"></span>ἔχοντι πρὸς τῷ παρακολουθῆσαι τοῖς ἑξῆς. ὑπογράψομεν οὖν
<span class="lb" data-page="9.177" data-line="2" id="l9.177.2"></span>ἤδη τὴν ἐκ τῆς εἰσαγωγῆς λέξιν.
</p>
            <p>
<span class="lb" data-page="9.177" data-line="3" id="l9.177.3"></span>Ὁ δὲ τῶν μαραινομένων οὐ καθ’ ἓν εἶδος σφυγμὸς τρέπεται.
<span class="lb" data-page="9.177" data-line="4" id="l9.177.4"></span>χρὴ γοῦν καθόσον ἐνδέχεται διαφοραῖς εὐδήλοις διορίσασθαι
<span class="lb" data-page="9.177" data-line="5" id="l9.177.5"></span>περὶ αὐτῶν. οἱ μὲν δὴ ταῖς μὴ λυθείσαις φλεγμοναῖς
<span class="lb" data-page="9.177" data-line="6" id="l9.177.6"></span>κατὰ βραχὺ συναπομαρανθέντες ἀμυδροὺς καὶ θάττονας
<span class="lb" data-page="9.177" data-line="7" id="l9.177.7"></span>καὶ πυκνοὺς ἄγαν καὶ μυούρους κατὰ μέγεθος ἐν μιᾷ πληγῇ
<span class="lb" data-page="9.177" data-line="8" id="l9.177.8"></span>τοὺς σφυγμοὺς ἴσχουσιν, οὓς Ἀρχιγένης ἐπινενευκότας τε καὶ
<span class="lb" data-page="9.177" data-line="9" id="l9.177.9"></span>περινενευκότας καλεῖ, σαφῶς δηλοῦν βουλόμενος τὸ κατὰ
<span class="lb" data-page="9.177" data-line="10" id="l9.177.10"></span>τὴν διαστολὴν βραχὺ μετὰ τῆς τῶν ἑκατέρωθεν περάτων οἷον
<span class="lb" data-page="9.177" data-line="11" id="l9.177.11"></span>ἐπινεύσεως. οὐ γὰρ ὡς ἀποκεκομμένων ἀθρόως, ἀλλ’ ὡς
<span class="lb" data-page="9.177" data-line="12" id="l9.177.12"></span>ἐπικεκαμμένων τῶν ἑκατέρωθεν μερῶν εἰς βραχὺ συνέσταλται,
<span class="lb" data-page="9.177" data-line="13" id="l9.177.13"></span>μύουρος ὢν τῷ μεγέθει καὶ καθ’ ἑκάτερα τὰ μέρη. τοῦτο
<span class="lb" data-page="9.177" data-line="14" id="l9.177.14"></span>μὲν οὖν οὐ τούτοις μόνοις, ἀλλὰ καὶ τοῖς πλείστοις τῶν
<span class="lb" data-page="9.177" data-line="15" id="l9.177.15"></span>ὁπωσοῦν μαραινομένων ὑπάρχει, τοῖς μὲν διὰ φλεγμονὰς πᾶσιν,
<span class="lb" data-page="9.177" data-line="16" id="l9.177.16"></span>ἤδη δὲ καὶ τῶν ἄλλων πολλοῖς, εἰ μή τι ἄρα κᾀκεῖνοι
<span class="lb" data-page="9.177" data-line="17" id="l9.177.17"></span>διά τινας φλεγμονὰς λανθανούσας μαραίνονται. καὶ εἴη ἂν
<span class="lb" data-page="9.177" data-line="18" id="l9.177.18"></span>οὗτος τῶν ἐπὶ φλεγμοναῖς μαραινομένων ἴδιος, οὐδενὶ τῶν
<span class="pb" data-page="9.178" id="p9.178"></span>
<span class="lb" data-page="9.178" data-line="1" id="l9.178.1"></span>ἄλλως μαρανθέντων ὑπάρχων. ἑκτικὸς δὲ πᾶσι τοῖς μαραινομένοις
<span class="lb" data-page="9.178" data-line="2" id="l9.178.2"></span>ὁ σφυγμός ἐστι καὶ τοῦτ’ αὐτοῖς κοινότατον. ἐν δευτέρῳ
<span class="lb" data-page="9.178" data-line="3" id="l9.178.3"></span>δ’ ἡ κατὰ τὸ μέγεθος τῆς διαστολῆς ἀνωμαλία μυουρίζουσα.
<span class="lb" data-page="9.178" data-line="4" id="l9.178.4"></span>καὶ γὰρ καὶ τοῦτο τοῖς πλείστοις ὑπάρχει. τρίτον δὲ
<span class="lb" data-page="9.178" data-line="5" id="l9.178.5"></span>τὸ τῆς πυκνότητος. ὑπάρχει γὰρ καὶ τοῦτο πᾶσι μὲν τοῖς ἐπὶ
<span class="lb" data-page="9.178" data-line="6" id="l9.178.6"></span>φλεγμοναῖς μαρανθεῖσιν ἀχώριστον, ἅπασί τε τοῖς ἐπὶ καρδιακαῖς,
<span class="lb" data-page="9.178" data-line="7" id="l9.178.7"></span>ἢ στομαχικαῖς συγκοπαῖς ὀξέως κινδυνεύσασιν, εἶτα
<span class="lb" data-page="9.178" data-line="8" id="l9.178.8"></span>ὑπὸ οἴνου πόσεως διαφυγοῦσι μὲν τὴν ὀξύτητα, μαρανθεῖσι
<span class="lb" data-page="9.178" data-line="9" id="l9.178.9"></span>δὲ τῷ χρόνῳ, <span class="milestone ed2page" data-n="8.227" data-unit="ed2page" id="ed2page.8.227"></span>εἰ μή τι ἄρα καὶ τούτους φήσειέ τις ἐπὶ
<span class="lb" data-page="9.178" data-line="10" id="l9.178.10"></span>μικραῖς φλεγμοναῖς ἀδήλοις ἡμῖν ἀπόλλυσθαι. καὶ γάρ τινες
<span class="lb" data-page="9.178" data-line="11" id="l9.178.11"></span>αὐτῶν τὸν ἐπινενευκότα σφυγμὸν ἔχουσιν, εἰ μή τι ἄρα πάλιν
<span class="lb" data-page="9.178" data-line="12" id="l9.178.12"></span>τούτους μὲν ἐπὶ φλεγμονῇ, τοὺς δ’ ἄλλους χωρὶς φλεγμονῆς
<span class="lb" data-page="9.178" data-line="13" id="l9.178.13"></span>μαραίνεσθαί φασι. τοῦτο μὲν δὴ ἄπορον. ἔχουσι δ’
<span class="lb" data-page="9.178" data-line="14" id="l9.178.14"></span>οὖν οὗτοι σφυγμὸν ἑκτικὸν, ἀμυδρὸν, πυκνὸν ἄγαν, καί τινες
<span class="lb" data-page="9.178" data-line="15" id="l9.178.15"></span>αὐτὸν ἐπινενευκότα καλοῦσι. δευτέρα μὲν αὕτη διαφορὰ
<span class="lb" data-page="9.178" data-line="16" id="l9.178.16"></span>σφυγμῶν τοῖς μαραινομένοις. ἄλλη δὲ τρίτη τὸν ἀραιὸν
<span class="lb" data-page="9.178" data-line="17" id="l9.178.17"></span>ἰσχόντων, ἀλλὰ καὶ τούτοις πάντως ὅ τε προηγησάμενος πυρετὸς
<span class="pb" data-page="9.179" id="p9.179"></span>
<span class="lb" data-page="9.179" data-line="1" id="l9.179.1"></span>ἐπύκνωσεν αὐτοὺς, τῆς τε δυνάμεως ἡ ἐσχάτη λύσις ἱκανῶς
<span class="lb" data-page="9.179" data-line="2" id="l9.179.2"></span>πυκνοῖ. τοὐν μέσῳ δὲ πάντων πυρετῶν ἀποψυχθέντων,
<span class="lb" data-page="9.179" data-line="3" id="l9.179.3"></span>μηδέπω δὲ ἀπολλυμένων αὐτῶν, τὴν εἰς ἀραιότητα τροπὴν
<span class="lb" data-page="9.179" data-line="4" id="l9.179.4"></span>εἰργάσατο. τοῦτο τὸ εἶδος τοῦ μαρασμοῦ πρεσβυτικῆς ἡλικίας
<span class="lb" data-page="9.179" data-line="5" id="l9.179.5"></span>ἴδιον, ἡνίκ’ ἂν μάλιστα τῶν κατὰ πνεύμονα καὶ θώρακα
<span class="lb" data-page="9.179" data-line="6" id="l9.179.6"></span>πεπονθός τι τύχοι. οὗτοι τὴν πυρεκτικὴν σκληρότητα τοῦ
<span class="lb" data-page="9.179" data-line="7" id="l9.179.7"></span>σφυγμοῦ φυλάττουσι, κᾂν ἀραιὸς ᾖ. παντελῶς δ’ ὀλίγοις τῶν
<span class="lb" data-page="9.179" data-line="8" id="l9.179.8"></span>μαραινομένων εἰς ἄλλην ἀνωμαλίαν ὁ σφυγμὸς τρέπεται,
<span class="lb" data-page="9.179" data-line="9" id="l9.179.9"></span>πλὴν τῆς εἰρημένης κατὰ τὸ μέγεθος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.13">
<span class="pb page1" data-page="9.183" id="p9.183"></span>
<span class="milestone ed1page page1" data-n="3.113" data-unit="ed1page" id="ed1page.3.113"></span>
<span class="milestone ed2page page1" data-n="8.228" data-unit="ed2page" id="ed2page.8.228"></span>
            <p>
<span class="lb" data-page="9.183" data-line="1" id="l9.183.1"></span>Ὁ δὲ τῶν ληθαργικῶν σφυγμὸς ὅμοιος ὢν
<span class="lb" data-page="9.183" data-line="2" id="l9.183.2"></span>τῷ τῶν περιπνευμονικῶν κατὰ μέγεθος καὶ ἀσθένειαν καὶ
<span class="lb" data-page="9.183" data-line="3" id="l9.183.3"></span>μαλακότητα βραδύτερός ἐστιν αὐτοῦ καὶ ἀραιότερος καὶ ἧττον
<span class="lb" data-page="9.183" data-line="4" id="l9.183.4"></span>ἀνώμαλος, διαλείπων μᾶλλον ἢ παρεμπίπτων. γίνεται
<span class="lb" data-page="9.183" data-line="5" id="l9.183.5"></span>δ’ ἔστιν ὅτε καὶ δίκροτος. ἀεὶ μέντοι κυματώδης ἐστὶν ἔν γε
<span class="lb" data-page="9.183" data-line="6" id="l9.183.6"></span>ταῖς βαθείαις καταφοραῖς, ἐφ’ ὧν ταῦτα λέγεται. τῶν γὰρ
<span class="lb" data-page="9.183" data-line="7" id="l9.183.7"></span>συμπεπληρωμένων ἅπασι τοῖς ἑαυτῶν γνωρίσμασι νοσημάτων
<span class="lb" data-page="9.183" data-line="8" id="l9.183.8"></span>τοὺς σφυγμοὺς διέξιμεν, ἵνα καὶ τῶν ἐλλειπόντων κατά τι καὶ
<span class="lb" data-page="9.183" data-line="9" id="l9.183.9"></span>μηδέπω τελέων ἱκανῶς γνωρίζειν δυνηθῶμεν <span class="milestone ed1page" data-n="3.114" data-unit="ed1page" id="ed1page.3.114"></span>τὸ μέγεθος,
<span class="lb" data-page="9.183" data-line="10" id="l9.183.10"></span>ὅσον τε ἤδη ἔχουσι καὶ ὅσον οἷόν τε προσγενέσθαι
<span class="lb" data-page="9.183" data-line="11" id="l9.183.11"></span>αὐτοῖς.
</p>
            <p>
<span class="lb" data-page="9.183" data-line="12" id="l9.183.12"></span>Ὅτι καὶ ὁ λήθαργος ἐπὶ φλεγματώδει γίνεται χυμῷ,
<span class="lb" data-page="9.183" data-line="13" id="l9.183.13"></span>δέδεικται καὶ τοῦτ’ ἐν τοῖς ἰδίοις ὑπὲρ τῶν νοσημάτων λόγοις.
<span class="lb" data-page="9.183" data-line="14" id="l9.183.14"></span>ὥστε καὶ εὐλόγως ὁ σφυγμὸς ὁμοιότατός ἐστι τῷ τῶν περιπνευμονικῶν,
<span class="lb" data-page="9.183" data-line="15" id="l9.183.15"></span>βραδύτερος εἰς τοσοῦτον εἰς ὅσον ἀποκεχώρηκε
<span class="lb" data-page="9.183" data-line="16" id="l9.183.16"></span>τῆς καρδίας οὐκ ὀλίγον ὁ ἐγκέφαλος. ὁ γὰρ δὴ πνεύμων
<span class="lb" data-page="9.183" data-line="17" id="l9.183.17"></span>τῇ γειτνιάσει τῇ πρὸς ἐκείνην εὐλόγως ὠκυτέρους
<span class="lb" data-page="9.183" data-line="18" id="l9.183.18"></span>τε καὶ πυκνοτέρους ἀπεργάζεται τοὺς σφυγμοὺς, ἐπειδὰν
<span class="lb" data-page="9.183" data-line="19" id="l9.183.19"></span>θερμότερος ᾖ. ὅτι δὲ καὶ ἀνωμάλους μᾶλλον εὔλογον
<span class="pb" data-page="9.184" id="p9.184"></span>
<span class="lb" data-page="9.184" data-line="1" id="l9.184.1"></span>γίνεσθαι διὰ τὴν γειτνίασιν, οὐδὲ τοῦτο ἄδηλον τοῖς μεμνημένοις
<span class="lb" data-page="9.184" data-line="2" id="l9.184.2"></span>τῶν πρώτων. διὰ τοῦτο δὲ καὶ διαλείπων ἐστὶν ἢ
<span class="lb" data-page="9.184" data-line="3" id="l9.184.3"></span>παρεμπίπτων μᾶλλον ὁ τῶν ληθαργικῶν σφυγμός. ἐπὶ
<span class="lb" data-page="9.184" data-line="4" id="l9.184.4"></span>πλέον γὰρ ψυχρότερον, καὶ ὡς ἂν εἴποι τις νεκρωδέστερον
<span class="lb" data-page="9.184" data-line="5" id="l9.184.5"></span>τοῦ τῆς περιπνευμονίας ἐστὶ τὸ τοῦ ληθαργικοῦ νόσημα.
<span class="lb" data-page="9.184" data-line="6" id="l9.184.6"></span>ψυχρᾶς δ’ ἦν οἰκεῖος διαθέσεως καὶ δυνάμεως ἐπὶ πλέον
<span class="lb" data-page="9.184" data-line="7" id="l9.184.7"></span>ἀπεψυγμένης ὁ διαλείπων σφυγμός.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.16">
<span class="pb page1" data-page="9.189" id="p9.189"></span>
<span class="milestone ed1page page1" data-n="3.114" data-unit="ed1page" id="ed1page.3.114"></span>
<span class="milestone ed2page page1" data-n="8.230" data-unit="ed2page" id="ed2page.8.230"></span>
            <p>
<span class="lb" data-page="9.189" data-line="5" id="l9.189.5"></span>Οἱ δὲ τῶν κατόχων σφυγμοὶ, κατόχους
<span class="lb" data-page="9.189" data-line="6" id="l9.189.6"></span>γὰρ αὐτοὺς καὶ κατεχομένους ἐκάλουν οἱ παλαιοὶ, κατοχὴν
<span class="lb" data-page="9.189" data-line="7" id="l9.189.7"></span>δὲ καὶ κατάληψιν οἱ νεώτεροι τὸ πάθος ὀνομάζουσιν, ἐοίκασι
<span class="lb" data-page="9.189" data-line="8" id="l9.189.8"></span>μὲν τὰ ἄλλα τοῖς ληθαργικοῖς, μεγέθους τε χάριν καὶ
<span class="lb" data-page="9.189" data-line="9" id="l9.189.9"></span>βραδύτητος καὶ ἀραιότητος, ὥσπερ καὶ ὅλον τὸ πάθος τοῦ
<span class="lb" data-page="9.189" data-line="10" id="l9.189.10"></span>πάθους οὐ πόῤῥω τὴν ἰδέαν ἐστὶν, οὐ μὴν ἀσθενὴς ὁ τῶν
<span class="lb" data-page="9.189" data-line="11" id="l9.189.11"></span>κατόχων σφυγμὸς, οὐδὲ μαλακὸς, ἀλλ’ ἐν τούτοις δὴ καὶ
<span class="lb" data-page="9.189" data-line="12" id="l9.189.12"></span>πάνυ διαφέρει, ὥστε<span class="milestone ed1page" data-n="3.115" data-unit="ed1page" id="ed1page.3.115"></span> κᾀν τῷ λύεσθαι μὲν καὶ οἰδίσκεσθαι
<span class="lb" data-page="9.189" data-line="13" id="l9.189.13"></span>τὴν ὅλην ἕξιν τοῖς ληθαργικοῖς, ἐσφίχθαι δὲ καὶ συνέχεσθαι
<span class="lb" data-page="9.189" data-line="14" id="l9.189.14"></span>τοῖς κατόχοις. οὕτω δὲ καὶ ἀνωμαλίᾳ καὶ ὁμαλότητι
<span class="lb" data-page="9.189" data-line="15" id="l9.189.15"></span>διαφέρουσιν ἀλλήλων. ὁμαλὸς γὰρ ὁ τῶν κατόχων σφυγμὸς,
<span class="lb" data-page="9.189" data-line="16" id="l9.189.16"></span>ἀνώμαλος δὲ ὁ τῶν ληθαργικῶν. Ἀρχιγένης δέ φησι τὸν
<span class="lb" data-page="9.189" data-line="17" id="l9.189.17"></span>τῆς ἀρτηρίας τόπον ἰδίως ἐπ’ αὐτῶν θερμότερον εὑρίσκεσθαι,
<span class="lb" data-page="9.189" data-line="18" id="l9.189.18"></span>καθάπερ τοῖς σπασθησομένοις μετὰ καταφορᾶς.
</p>
            <span class="pb" data-page="9.190" id="p9.190"></span>
            <p>
<span class="lb" data-page="9.190" data-line="1" id="l9.190.1"></span>Σύμπαντα σχεδὸν τἄλλα ταὐτὰ τοῖς κατόχοις ἐστὶ πρὸς
<span class="lb" data-page="9.190" data-line="2" id="l9.190.2"></span>τοὺς ληθάργους, πλὴν τοῦ διοιδίσκεσθαί τε καὶ οἷον νεκροῦσθαι
<span class="lb" data-page="9.190" data-line="3" id="l9.190.3"></span>τὴν ἕξιν. ὅθεν καὶ οἱ σφυγμοὶ τήν τε ἀμυδρότητα καὶ
<span class="lb" data-page="9.190" data-line="4" id="l9.190.4"></span>τὴν μαλακότητα παραλλάττουσαν ἴσχουσι, τὴν μὲν, ὅτι μήπω
<span class="lb" data-page="9.190" data-line="5" id="l9.190.5"></span>τῆς δυσκρασίας ὅλην τὴν ἕξιν διαδεδυκυίας ἡ δύναμις εὔρωστός
<span class="lb" data-page="9.190" data-line="6" id="l9.190.6"></span>ἐστι, τὴν μαλακότητα δὲ οὐδ’ αὐτὴν ἔχουσιν, ὅτι μηδὲ
<span class="lb" data-page="9.190" data-line="7" id="l9.190.7"></span>τὸν χιτῶνα τῆς ἀρτηρίας ἤδη μαλακόν. ὁ δὲ τῆς ἀρτηρίας
<span class="lb" data-page="9.190" data-line="8" id="l9.190.8"></span>τόπος οὐκ ἀεὶ μὲν ἐναργῶς, ἐμοὶ γοῦν ἐφάνη θερμότερος,
<span class="lb" data-page="9.190" data-line="9" id="l9.190.9"></span>ὡς τὰ πολλὰ μέντοι σαφῶς εὑρίσκεται θερμότερος. <span class="milestone ed2page" data-n="8.231" data-unit="ed2page" id="ed2page.8.231"></span>αἴτιον
<span class="lb" data-page="9.190" data-line="10" id="l9.190.10"></span>δὲ κᾀν τούτῳ τῷ πάθει κᾀν τοῖς ἄλλοις, ἐν οἷς ταὐτὸν
<span class="lb" data-page="9.190" data-line="11" id="l9.190.11"></span>εὑρίσκεται σύμπτωμα, τὸ τὴν ψύξιν τῆς ἕξεως οὐχ ὁμοίως
<span class="lb" data-page="9.190" data-line="12" id="l9.190.12"></span>ἧφθαι τῶν ἀρτηριῶν. πολλὰ γὰρ τοιαῦτα συμπίπτει ταῖς
<span class="lb" data-page="9.190" data-line="13" id="l9.190.13"></span>ἀνωμάλοις δυσκρασίαις. φαίνεται τοίνυν θερμότερος ὁ τῶν
<span class="lb" data-page="9.190" data-line="14" id="l9.190.14"></span>ἀρτηριῶν τόπος τῶν πέριξ, ἐνίοτε μὲν αὐτῷ τῷ θερμανθῆναι
<span class="lb" data-page="9.190" data-line="15" id="l9.190.15"></span>μᾶλλον, ἐνίοτε δὲ τῷ τῶν περικειμένων ἧττον ἐψύχθαι.
</p>
          </article>

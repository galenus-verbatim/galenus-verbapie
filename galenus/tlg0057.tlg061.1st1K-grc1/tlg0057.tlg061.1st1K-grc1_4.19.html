<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.19">
<span class="pb page1" data-page="9.193" id="p9.193"></span>
<span class="milestone ed1page page1" data-n="3.115" data-unit="ed1page" id="ed1page.3.115"></span>
<span class="milestone ed2page page1" data-n="8.231" data-unit="ed2page" id="ed2page.8.231"></span>
            <p>
<span class="lb" data-page="9.193" data-line="1" id="l9.193.1"></span>Ἐπιλήπτων δὲ καὶ ἀποπλήκτων οἱ σφυγμοὶ
<span class="lb" data-page="9.193" data-line="2" id="l9.193.2"></span>παραπλήσιοι. ὅσα οὖν περὶ τῶν ἐπιλήπτων εἰρήσεται,
<span class="lb" data-page="9.193" data-line="3" id="l9.193.3"></span>τοσαῦτα <span class="milestone ed2page" data-n="8.232" data-unit="ed2page" id="ed2page.8.232"></span>καὶ περὶ τῶν ἀποπλήκτων εἰρήσεσθαι χρὴ δοκεῖν,
<span class="lb" data-page="9.193" data-line="4" id="l9.193.4"></span>ἐπιτεταμένα μᾶλλον. ἐν μὲν δὴ τῷ μετρίως ἐνοχλεῖσθαι
<span class="lb" data-page="9.193" data-line="5" id="l9.193.5"></span>καὶ μηδέπω τῆς φύσεως ἱκανῶς ἰσχυρότερον εἶναι τὸ πάθος
<span class="lb" data-page="9.193" data-line="6" id="l9.193.6"></span>οὐδεμίαν εὔδηλόν ἐστιν εὑρεῖν τροπὴν ἐν μεγέθει καὶ σφοδρότητι
<span class="lb" data-page="9.193" data-line="7" id="l9.193.7"></span>καὶ τάχει καὶ πυκνότητι καὶ σκληρότητι. μόνον δὲ ὥσπερ
<span class="lb" data-page="9.193" data-line="8" id="l9.193.8"></span>τεταμένη καθ’ ἑκάτερόν ἐστιν ἡ ἀρτηρία τοῖς σπωμένοις εἰκότως.
<span class="lb" data-page="9.193" data-line="9" id="l9.193.9"></span>εἰ δ’ ἰσχυρὸν εἴη τὸ πάθος, ὡς βαρύνειν τὴν δύναμιν,
<span class="lb" data-page="9.193" data-line="10" id="l9.193.10"></span>ἀνωμαλίαν τέ τινα λαμβάνει καὶ τάσιν ἰσχυρὰν καὶ μικρότερος
<span class="lb" data-page="9.193" data-line="11" id="l9.193.11"></span>καὶ ἀμυδρότερος γίνεται καὶ ἀραιὸς καὶ βραδὺς, μεγάλως
<span class="lb" data-page="9.193" data-line="12" id="l9.193.12"></span>δὲ θλῖψαν καὶ καταβαλὸν τὴν δύναμιν ἀμυδροὺς καὶ μικροὺς
<span class="lb" data-page="9.193" data-line="13" id="l9.193.13"></span>καὶ πυκνοὺς ἐργάζεται.
</p>
            <p>
<span class="lb" data-page="9.193" data-line="14" id="l9.193.14"></span>Ἡ μὲν ῥῆσις αὕτη. τοσούτῳ δὲ οὐ δεῖ νεωτέρας ἐξηγήσεως
<span class="lb" data-page="9.193" data-line="15" id="l9.193.15"></span>τοῖσδε τοῖς σφυγμοῖς εἰς εὕρεσιν αἰτίας, ὥστε καὶ μαρτυρεῖ
<span class="lb" data-page="9.193" data-line="16" id="l9.193.16"></span>σαφῶς τοῖς ἐν τῷ πρώτῳ καὶ δευτέρῳ τῶνδε τῶν
<span class="lb" data-page="9.193" data-line="17" id="l9.193.17"></span>ὑπομνημάτων εἰρημένοις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.21">
<span class="pb page1" data-page="9.195" id="p9.195"></span>
<span class="milestone ed1page page1" data-n="3.115" data-unit="ed1page" id="ed1page.3.115"></span>
<span class="milestone ed2page page1" data-n="8.232" data-unit="ed2page" id="ed2page.8.232"></span>
            <p>
<span class="lb" data-page="9.195" data-line="17" id="l9.195.17"></span>Ὀρθοπνοίας ὀξείας σφυγμὸς ἀνώμαλος
<span class="lb" data-page="9.195" data-line="18" id="l9.195.18"></span>ἄτακτος, ὑπεκλείπων, καὶ τῆς μὲν μέσης τῇ κακίᾳ πυκνὸς, ﻿
<span class="pb" data-page="9.196" id="p9.196"></span>
<span class="lb" data-page="9.196" data-line="1" id="l9.196.1"></span>τῆς δ’ ἐσχάτως <span class="milestone ed1page" data-n="3.116" data-unit="ed1page" id="ed1page.3.116"></span>βιαίας βραδὺς καὶ ἐκλείπων, τῆς δ’
<span class="lb" data-page="9.196" data-line="2" id="l9.196.2"></span>ἀναιρούσης ἤδη πυκνὸς καὶ ἀμυδρός.
</p>
            <p>
<span class="lb" data-page="9.196" data-line="3" id="l9.196.3"></span><span class="milestone ed2page" data-n="8.233" data-unit="ed2page" id="ed2page.8.233"></span>Τοῦ χρονίου νοσήματος, ὃ δὴ προσαγορεύουσιν
<span class="lb" data-page="9.196" data-line="4" id="l9.196.4"></span>ὀρθόπνοιαν, ὀξεῖς εἰσιν οἱ παροξυσμοὶ, καθάπερ καὶ τῆς
<span class="lb" data-page="9.196" data-line="5" id="l9.196.5"></span>ἐπιληψίας. ἔν τε οὖν τούτοις, οὐχ ἥκιστα δὲ κᾀν ταῖς ἄλλαις
<span class="lb" data-page="9.196" data-line="6" id="l9.196.6"></span>ἁπάσαις ὀρθοπνοίαις ταῖς ὁπωσοῦν ἐξαιφνίδιον γινομέναις
<span class="lb" data-page="9.196" data-line="7" id="l9.196.7"></span>οἱ σφυγμοὶ πάντως μὲν ἀνώμαλοί τε καὶ ἄτακτοι καὶ ὑπεκλείποντες
<span class="lb" data-page="9.196" data-line="8" id="l9.196.8"></span>γίνονται, διὰ τὰς ὀλίγον ἔμπροσθεν εἰρημένας αἰτίας.
<span class="lb" data-page="9.196" data-line="9" id="l9.196.9"></span>ἤδη δὲ παρὰ τὰς διαφορὰς τῆς κακίας ἢ πυκνοὶ μᾶλλον
<span class="lb" data-page="9.196" data-line="10" id="l9.196.10"></span>ἢ ἀραιοί. ταχεῖς μὲν γὰρ οὐδέποτε, διὰ τὴν ἀῤῥωστίαν
<span class="lb" data-page="9.196" data-line="11" id="l9.196.11"></span>τῆς δυνάμεως. ἐν μὲν δὴ τῇ μέσως μοχθηρᾷ πυκνὸς μᾶλλον
<span class="lb" data-page="9.196" data-line="12" id="l9.196.12"></span>ἅμα τῷ καὶ ἀνώμαλος εἶναι δηλονότι καὶ ὑπεκλείπων. ἐν
<span class="lb" data-page="9.196" data-line="13" id="l9.196.13"></span>ἀρχῇ γὰρ τοῦ λόγου ταῦθ’ ὡς ἀχώριστα προείρηται. διότι
<span class="lb" data-page="9.196" data-line="14" id="l9.196.14"></span>δὲ πυκνὸς γίνεται τῆς χρείας μὲν ἐπειγούσης, τῆς δυνάμεως
<span class="lb" data-page="9.196" data-line="15" id="l9.196.15"></span>δ’ ἀῤῥωστούσης, ἐν τοῖς ἔμπροσθεν εἴρηται. καὶ μὲν δὴ καὶ
<span class="lb" data-page="9.196" data-line="16" id="l9.196.16"></span>ἤδη νεκρουμένης τῆς δυνάμεως βραδὺς ἅμα καὶ ἐκλείπων.
<span class="lb" data-page="9.196" data-line="17" id="l9.196.17"></span>ἄμφω γὰρ ταῦθ’ ὑπάρχει τῇ μηκέτι κινεῖσθαι δυναμένῃ. κατ’
<span class="lb" data-page="9.196" data-line="18" id="l9.196.18"></span>αὐτὸ δὲ τὸ ἀποθνήσκειν ἤδη βιαιοτάτης μὲν τῆς τοῦ πνεύματος
<span class="pb" data-page="9.197" id="p9.197"></span>
<span class="lb" data-page="9.197" data-line="1" id="l9.197.1"></span>ἐπιζητήσεως τῇ φύσει γινομένης, ἀῤῥωστούσης δὲ δηλονότι
<span class="lb" data-page="9.197" data-line="2" id="l9.197.2"></span>τῆς δυνάμεως, ἐπὶ τὸ κινεῖσθαι μὲν ἔρχεται τῆς χρείας
<span class="lb" data-page="9.197" data-line="3" id="l9.197.3"></span>καταναγκαζούσης, οὐ δυναμένης δ’ εἰς τοσοῦτον ἐξαίρειν τὴν
<span class="lb" data-page="9.197" data-line="4" id="l9.197.4"></span>ἀρτηρίαν εἰς ὅσον ἡ χρεία ποθεῖ, πυκνοὺς ἐξ ἀνάγκης ἐργάζεται
<span class="lb" data-page="9.197" data-line="5" id="l9.197.5"></span>τοὺς σφυγμούς. καὶ τοῦτ’ ἐπ’ ὀλίγον τινὰ χρόνον ἅπαν
<span class="lb" data-page="9.197" data-line="6" id="l9.197.6"></span>ὅσον εἶχε δυνάμεως ἐπιδειξαμένη τελέως εὐθὺς ἀποσβέννυται.
</p>
          </article>

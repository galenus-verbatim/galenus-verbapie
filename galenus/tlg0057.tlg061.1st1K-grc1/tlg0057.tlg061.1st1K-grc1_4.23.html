<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.23">
<span class="pb page1" data-page="9.197" id="p9.197"></span>
<span class="milestone ed1page page1" data-n="3.116" data-unit="ed1page" id="ed1page.3.116"></span>
<span class="milestone ed2page page1" data-n="8.233" data-unit="ed2page" id="ed2page.8.233"></span>
            <p>
<span class="lb" data-page="9.197" data-line="18" id="l9.197.18"></span>Στόμαχος πεπονθὼς, οὕτω γὰρ καλείσθω
<span class="lb" data-page="9.197" data-line="19" id="l9.197.19"></span>καὶ ὑφ’ ἡμῶν ἐν τῷ παρόντι τὸ στόμα τῆς κοιλίας διὰ τὴν
<span class="pb" data-page="9.198" id="p9.198"></span>
<span class="lb" data-page="9.198" data-line="1" id="l9.198.1"></span>τῶν πολλῶν συνήθειαν, οὐ καθ’ ἓν εἶδος τρέπει τὸν σφυγμὸν,
<span class="lb" data-page="9.198" data-line="2" id="l9.198.2"></span>ἀλλ’ ὁ μὲν φλεγμαίνων μόνον, οἷον ἐπὶ φλεγμονῇ νευρώδους
<span class="lb" data-page="9.198" data-line="3" id="l9.198.3"></span>σώματος εἴπομεν γίνεσθαι, τὴν τροπὴν τοιαύτην ἐργάζεται·
<span class="lb" data-page="9.198" data-line="4" id="l9.198.4"></span>ὁ δὲ θλιβόμενος, ἢ δακνόμενος, ἢ ἀλύων, ἢ λύζων, ἢ ἐμετικὸς,
<span class="lb" data-page="9.198" data-line="5" id="l9.198.5"></span>ἢ ναυτιώδης, ἢ ἀνόρεκτος, ἢ ὀδυνώμενος, κατὰ τὸ τοῦ
<span class="lb" data-page="9.198" data-line="6" id="l9.198.6"></span>συμπτώματος εἶδος. αἱ μὲν γὰρ δήξεις καὶ οἱ ἔμετοι καὶ αἱ
<span class="lb" data-page="9.198" data-line="7" id="l9.198.7"></span>ναυτίαι καὶ οἱ λυγμοὶ καὶ ὁ ἀλυσμὸς ἰσχυρῶς πυκνοῦσι σὺν
<span class="lb" data-page="9.198" data-line="8" id="l9.198.8"></span>τῷ μικρὸν καὶ ἀμυδρὸν ἐργάζεσθαι καί τισι μετρίως θάττονα.
<span class="lb" data-page="9.198" data-line="9" id="l9.198.9"></span>θλίψις δὲ μόνη χωρὶς τούτων τινὸς καὶ ἀραιὸν καὶ βραδὺν
<span class="lb" data-page="9.198" data-line="10" id="l9.198.10"></span>καὶ μικρὸν καὶ ἀμυδρόν. ἡ δὲ τοιαύτη θλίψις ἐπί τε τροφαῖς
<span class="lb" data-page="9.198" data-line="11" id="l9.198.11"></span>βαρυνούσαις γίνεται, μηδεμίαν ἐχούσαις ἰσχυρὰν δύναμιν,
<span class="lb" data-page="9.198" data-line="12" id="l9.198.12"></span>ἀλλ’ αὐτῷ μόνῳ τῷ ποσῷ διοχλούσαις, καί τισιν ὑγροῖς
<span class="lb" data-page="9.198" data-line="13" id="l9.198.13"></span>συῤῥυεῖσιν εἰς αὐτὸν ἀδήκτοις. εἰ δὲ καὶ ψύχοιτο πρὸς αὐτῶν,
<span class="lb" data-page="9.198" data-line="14" id="l9.198.14"></span>τότε δὴ καὶ μάλιστα τοιοῦτος ὁ σφυγμὸς ἔσται. καὶ ὁ
<span class="lb" data-page="9.198" data-line="15" id="l9.198.15"></span>τῶν βουλιμιώντων τοιοῦτός ἐστιν. αἱ μὲν οὖν εἰς πυκνότητα
<span class="lb" data-page="9.198" data-line="16" id="l9.198.16"></span>τρέπουσαι διαθέσεις ἅπασαι χρονίζουσαι ἢ σφοδρότεραι γινόμεναι
<span class="lb" data-page="9.198" data-line="17" id="l9.198.17"></span>τὸν σκωληκίζοντα σφυγμὸν ἐργάζονται, <span class="milestone ed2page" data-n="8.234" data-unit="ed2page" id="ed2page.8.234"></span>αἱ δ’
<span class="lb" data-page="9.198" data-line="18" id="l9.198.18"></span>εἰς ἀραιότητα πρὸς τῷ τὰς εἰρημένας διαφορὰς ἐπιτείνειν
<span class="pb" data-page="9.199" id="p9.199"></span>
<span class="lb" data-page="9.199" data-line="1" id="l9.199.1"></span>τοιοῦτόν τι σὺν αὐταῖς εἶδος ἐν τῇ καθ’ ἕνα σφυγμὸν ἀνωμαλίᾳ
<span class="lb" data-page="9.199" data-line="2" id="l9.199.2"></span>γεννῶσιν, ὡς εἰς πολλὰ δοκεῖν τεθρύφθαι τὸ σῶμα τῆς
<span class="lb" data-page="9.199" data-line="3" id="l9.199.3"></span>ἀρτηρίας, ὡς μὴ καὶ συνεχὲς εἶναι. καὶ οἷον ψάμμου προσπιπτούσης
<span class="lb" data-page="9.199" data-line="4" id="l9.199.4"></span>αἴσθησις γίνεται τῇ ἁφῇ κατὰ τὴν διαστολήν.
</p>
            <p>
<span class="lb" data-page="9.199" data-line="5" id="l9.199.5"></span>Ἡ μὲν ἐκ τῆς εἰσαγωγῆς ῥῆσις αὕτη. τὰς δ’ αἰτίας τῶν
<span class="lb" data-page="9.199" data-line="6" id="l9.199.6"></span>εἰρημένων, ὅσα μὲν πάνυ σαφεῖς εἰσι τοῖς μεμνημένοις τῶν
<span class="lb" data-page="9.199" data-line="7" id="l9.199.7"></span>ἔμπροσθεν, οὐ δέομαι λέγειν· ὅσαι δ’ ἀσαφέστεραι, ῥηθήσονται.
<span class="lb" data-page="9.199" data-line="8" id="l9.199.8"></span>δυνάμεως γὰρ ἀῤῥωστούσης τῆς μὲν κατὰ τὸν ἑαυτῆς
<span class="lb" data-page="9.199" data-line="9" id="l9.199.9"></span>λόγον ἐπὶ δυσκρασίᾳ δηλονότι, τῆς δὲ διά τι τῶν ἔξωθεν
<span class="lb" data-page="9.199" data-line="10" id="l9.199.10"></span>ἤτοι βαρυνομένης ἢ ἐρεθιζομένης κακοήθως, ἐπὶ μὲν ταῖς
<span class="lb" data-page="9.199" data-line="11" id="l9.199.11"></span>βαρυνομέναις μικρὸς καὶ βραδὺς καὶ ἀραιὸς ὁ σφυγμὸς γίνεται,
<span class="lb" data-page="9.199" data-line="12" id="l9.199.12"></span>μικρὸς μὲν ὡς ἂν τῆς δυνάμεως κεκακωμένης, βραδὺς
<span class="lb" data-page="9.199" data-line="13" id="l9.199.13"></span>δὲ διά τε τοῦτο καὶ τῆς χρείας ἐκλελυμένης· ψυχραὶ γὰρ αἱ
<span class="lb" data-page="9.199" data-line="14" id="l9.199.14"></span>βαρύνουσαι τὴν δύναμίν εἰσι διαθέσεις· διὰ τοῦτο δὲ καὶ
<span class="lb" data-page="9.199" data-line="15" id="l9.199.15"></span>ἀραιὸς, ἐδείχθη γὰρ ἐκλυομένης τῆς χρείας τοιοῦτος γινόμενος·
<span class="lb" data-page="9.199" data-line="16" id="l9.199.16"></span>ἐπὶ δὲ ταῖς ἐριθιζούσαις μόνον καὶ λυπούσαις τὴν δύναμιν
<span class="lb" data-page="9.199" data-line="17" id="l9.199.17"></span>διαθέσεσιν, μικρὸς μὲν κᾀπὶ ταύταις καὶ ἀμυδρὸς διὰ
<span class="lb" data-page="9.199" data-line="18" id="l9.199.18"></span>τὴν κάκωσιν τῆς δυνάμεως, πυκνὸς δὲ διότι καὶ ἀμυδρός·
<span class="lb" data-page="9.199" data-line="19" id="l9.199.19"></span>ἔστι δ’ ὅτε καὶ βραχεῖ θάττων. ὥσπερ γὰρ καὶ ἡμεῖς αὐτοὶ
<span class="pb" data-page="9.200" id="p9.200"></span>
<span class="lb" data-page="9.200" data-line="1" id="l9.200.1"></span>πολλάκις ἀσθενέστεροι γινόμενοι, κᾄπειτα διά τινα χρείαν
<span class="lb" data-page="9.200" data-line="2" id="l9.200.2"></span>ἐπειχθέντες ἐπὶ πλεῖστον μὲν διαβαίνειν τοῖς σκέλεσιν ἀδυνατοῦμεν,
<span class="lb" data-page="9.200" data-line="3" id="l9.200.3"></span>εἰς ὅσον δ’ οἷοί τέ ἐσμεν ἀναγκάζομεν ἡμᾶς αὐτοὺς
<span class="lb" data-page="9.200" data-line="4" id="l9.200.4"></span>θᾶττόν τε καὶ πυκνότερον προβαίνειν, οὕτω καὶ ἡ τὰς ἀρτηρίας
<span class="lb" data-page="9.200" data-line="5" id="l9.200.5"></span>κινοῦσα δύναμις, ὅταν ἐπείγηται μὲν ὑπὸ τῆς χρείας εἰς
<span class="lb" data-page="9.200" data-line="6" id="l9.200.6"></span>τὰς κινήσεις, ἀσθενὴς δ’ ᾖ, μεγάλας μὲν οὐχ οἵα τέ ἐστι ποιεῖσθαι
<span class="lb" data-page="9.200" data-line="7" id="l9.200.7"></span>τὰς διαστολὰς, ἐπ’ ὀλίγον δέ πως ὠκυτέρας, πυκνὰς μὲν
<span class="lb" data-page="9.200" data-line="8" id="l9.200.8"></span>εἰς τοσοῦτον εἰς ὅσον ἐνδεέστερον τῆς χρείας αἱ διαστολαὶ γίνονται.
<span class="lb" data-page="9.200" data-line="9" id="l9.200.9"></span>κατὰ λόγον οὖν ταῖς μὲν εἰς πυκνότητα τρεπούσαις
<span class="lb" data-page="9.200" data-line="10" id="l9.200.10"></span>στομαχικαῖς διαθέσεσιν τὸν σφυγμὸν ἐπιτεινομέναις ὁ σκωληκίζων
<span class="lb" data-page="9.200" data-line="11" id="l9.200.11"></span>καλούμενος ἐπιγίνεται, καταλυομένης γὰρ ἦν οὗτος οἰκεῖος
<span class="lb" data-page="9.200" data-line="12" id="l9.200.12"></span>δυνάμεως, ταῖς δ’ εἰς ἀραιότητα οἷον διατεθρυμμένος,
<span class="lb" data-page="9.200" data-line="13" id="l9.200.13"></span>ἀνωμάλου δυσκρασίας αὐτῶν τῶν ὀργάνων ἔγγονος ὑπάρχων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.27">
<span class="pb page1" data-page="9.203" id="p9.203"></span>
<span class="milestone ed1page page1" data-n="3.117" data-unit="ed1page" id="ed1page.3.117"></span>
<span class="milestone ed2page page1" data-n="8.235" data-unit="ed2page" id="ed2page.8.235"></span>
            <p>
<span class="lb" data-page="9.203" data-line="8" id="l9.203.8"></span>Τῶν δ’ ἐλλέβορον εἰληφότων ὀλίγον μὲν
<span class="lb" data-page="9.203" data-line="9" id="l9.203.9"></span>πρὸ τῶν ἐμέτων, ἡνίκα ἂν θλίβωνται, πλατὺς, ἀραιὸς, ἀμυδρότερος,
<span class="lb" data-page="9.203" data-line="10" id="l9.203.10"></span>βραδύτερος. ἐμούντων δὲ καὶ σπαραττομένων
<span class="lb" data-page="9.203" data-line="11" id="l9.203.11"></span>ἀνώμαλος καὶ ἄτακτος. ἤδη δὲ βελτιόνων γινομένων τεταγμένος
<span class="lb" data-page="9.203" data-line="12" id="l9.203.12"></span>μὲν, ἀλλ’ ἔτι ἀνώμαλος, ἧττον δὲ ἢ πρόσθεν. ἐγγὺς
<span class="lb" data-page="9.203" data-line="13" id="l9.203.13"></span>δὲ τοῦ κατὰ φύσιν ἐλθόντων ὁμαλὸς καὶ μείζων τοῦ πρόσθεν
<span class="lb" data-page="9.203" data-line="14" id="l9.203.14"></span>καὶ σφοδρότερος. ὅσοι δ’ ἐξ αὐτῶν συγκόπτονται καὶ σπῶνται
<span class="lb" data-page="9.203" data-line="15" id="l9.203.15"></span>καὶ λύζουσι, μικρὸς τούτοις καὶ ἀμυδρὸς καὶ ἄτακτος καὶ
<span class="lb" data-page="9.203" data-line="16" id="l9.203.16"></span>θάττων καὶ πυκνὸς ἄγαν. τοῖς δὲ πνιγομένοις αὐτῶν μικρὸς
<span class="pb" data-page="9.204" id="p9.204"></span>
<span class="lb" data-page="9.204" data-line="1" id="l9.204.1"></span>καὶ ἀμυδρὸς καὶ ἄτακτος καὶ ἀνώμαλος, οὐ μὴν πυκνὸς,
<span class="lb" data-page="9.204" data-line="2" id="l9.204.2"></span>οὐδὲ ταχὺς, ἀλλ’ ἔτι βραδύνειν μᾶλλον. ἐμφαίνει δέ τι καὶ
<span class="lb" data-page="9.204" data-line="3" id="l9.204.3"></span>κυματῶδες καὶ πλατὺ καί ποτε τάσιν τινὰ τῆς ἀρτηρίας
<span class="lb" data-page="9.204" data-line="4" id="l9.204.4"></span>βραχεῖαν.
</p>
            <p>
<span class="lb" data-page="9.204" data-line="5" id="l9.204.5"></span>Οὐδ’ ἐπὶ τῶν ἐλλέβορον εἰληφότων ἀλόγως οἱ σφυγμοὶ
<span class="lb" data-page="9.204" data-line="6" id="l9.204.6"></span>θλιβομένων ἔτι βραδύτεροι καὶ ἀραιότεροι καὶ ἀμυδρότεροι
<span class="lb" data-page="9.204" data-line="7" id="l9.204.7"></span>γίνονται. πάσης γὰρ θλίψεως ἦσαν οὗτοι κοινοί. τὸ δ’ ἴδιον
<span class="lb" data-page="9.204" data-line="8" id="l9.204.8"></span>αὐτῶν ἐστιν ἡ πλατύτης, ἣν ἐκ τοῦ τὸ πνεῦμα πᾶν εἴσω
<span class="lb" data-page="9.204" data-line="9" id="l9.204.9"></span>μετὰ τῆς θερμασίας ἕλκεσθαι συμβαίνει γίνεσθαι. τῆς μὲν
<span class="lb" data-page="9.204" data-line="10" id="l9.204.10"></span>γὰρ πρὸς τὰ πέρατα κινουμένης δυνάμεως οἰκεῖος σφυγμὸς ὁ
<span class="lb" data-page="9.204" data-line="11" id="l9.204.11"></span>ὑψηλὸς, τῆς δ’ ὀκλαζούσης τε καὶ ἀντισπωμένης ἐπὶ τὸ ἐντὸς
<span class="lb" data-page="9.204" data-line="12" id="l9.204.12"></span>ὁ ταπεινός. οὗτος οὖν ἐστιν ὁ καὶ τὴν τοῦ πλάτους ἀποτελῶν
<span class="lb" data-page="9.204" data-line="13" id="l9.204.13"></span>φαντασίαν. τὰ δ’ ἄλλα τὰ συμπίπτοντα αὐτοῖς εὔδηλα
<span class="lb" data-page="9.204" data-line="14" id="l9.204.14"></span>τοῖς μεμνημένοις τῶν ἔμπροσθεν εἰρημένων.
</p>
          </article>

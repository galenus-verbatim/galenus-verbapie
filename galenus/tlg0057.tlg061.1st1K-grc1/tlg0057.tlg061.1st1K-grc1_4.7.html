<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.7">
<span class="pb page1" data-page="9.162" id="p9.162"></span>
<span class="milestone ed1page page1" data-n="3.110" data-unit="ed1page" id="ed1page.3.110"></span>
<span class="milestone ed2page page1" data-n="8.221" data-unit="ed2page" id="ed2page.8.221"></span>
            <p>
<span class="lb" data-page="9.162" data-line="14" id="l9.162.14"></span><span class="milestone ed2page" data-n="8.222" data-unit="ed2page" id="ed2page.8.222"></span>Φλεγμονῆς σφυγμὸς ὁ μὲν κοινὸς
<span class="lb" data-page="9.162" data-line="15" id="l9.162.15"></span>ἁπάσης οἷον ἐμπρίων ἐστὶν, ὡς δοκεῖν τὸ μέν τι διεστάλθαι
<span class="lb" data-page="9.162" data-line="16" id="l9.162.16"></span>τῆς ἀρτηρίας, τὸ δὲ μὴ, σκληροτέρας δηλονότι φαινομένης
<span class="lb" data-page="9.162" data-line="17" id="l9.162.17"></span>αὐτῆς. ἔχει δέ τι καὶ κλονῶδες σφυγμὸς οὗτος καὶ ταχὺς
<span class="pb" data-page="9.163" id="p9.163"></span>
<span class="lb" data-page="9.163" data-line="1" id="l9.163.1"></span>μέν ἐστι καὶ πυκνὸς, οὐκ ἀεὶ δὲ μέγας. ὁ δὲ ἴδιος ἑκάστης
<span class="lb" data-page="9.163" data-line="2" id="l9.163.2"></span>ὁ μὲν τῆς ἀρχομένης μείζων τοῦ κατὰ φύσιν καὶ σφοδρότερος
<span class="lb" data-page="9.163" data-line="3" id="l9.163.3"></span>καὶ ὠκύτερος καὶ πυκνότερος, ὁ δ’ αὐξανομένης ἔτι ταῦτά
<span class="lb" data-page="9.163" data-line="4" id="l9.163.4"></span>γε προσαυξάνει πάντα, καὶ σαφῶς τε ἤδη σκληρότερός ἐστι
<span class="lb" data-page="9.163" data-line="5" id="l9.163.5"></span>καὶ κλονωδέστερος· τῆς δ’ ἀκμαζούσης σαφέστερος μὲν ἔτι καὶ
<span class="lb" data-page="9.163" data-line="6" id="l9.163.6"></span>σκληρότερος καὶ κλονωδέστερος, μικρότερος δὲ ἢ πρόσθεν,
<span class="lb" data-page="9.163" data-line="7" id="l9.163.7"></span>οὐ μὴν ἀμυδρότερός γε, πλὴν εἰ μὴ ὑπὲρ τὴν δύναμιν εἴη τὸ
<span class="lb" data-page="9.163" data-line="8" id="l9.163.8"></span>πάθος. ἀλλὰ καὶ πυκνότατος γίνεται καὶ ταχύς· εἰ δ’ ἱκανῶς
<span class="lb" data-page="9.163" data-line="9" id="l9.163.9"></span>χρονίζοι καὶ ἤδη σκληρύνοιτο σκιῤῥωδῶς, πρὸς τοῖς εἰρημένοις
<span class="lb" data-page="9.163" data-line="10" id="l9.163.10"></span>ἰσχνότης σφυγμοῦ καὶ σκληρότης γίνεται. ταῦτ’ ἐπὶ τῆς τὸν ἐν
<span class="lb" data-page="9.163" data-line="11" id="l9.163.11"></span>ὅλῳ τῷ ζώῳ σφυγμὸν τρεπούσης φλεγμονῆς, ἢ διὰ τὸ μέγεθος,
<span class="lb" data-page="9.163" data-line="12" id="l9.163.12"></span>ἢ διὰ τὸ κύριον τοῦ μέρους ἐν ᾧ συνέστη. τῆς δὲ μὴ συγκινούσης
<span class="lb" data-page="9.163" data-line="13" id="l9.163.13"></span>τὸ πᾶν ὅ γ’ ἐν τῷ φλεγμαίνοντι μέρει σφυγμὸς οἷος εἴρηται.
<span class="lb" data-page="9.163" data-line="14" id="l9.163.14"></span>ἐπιτείνεται δὲ καὶ ἀνίεται τῶν εἰρημένων ἕκαστον ἢ παρὰ τὸ
<span class="lb" data-page="9.163" data-line="15" id="l9.163.15"></span>ποσὸν τῆς φλεγμονῆς, ἢ παρὰ τὴν αὐτοῦ τοῦ φλεγμαίνοντος
<span class="lb" data-page="9.163" data-line="16" id="l9.163.16"></span>ὀργάνου φύσιν. τὰ μὲν γὰρ νευρωδέστερα μέρη σκληροτέρους
<span class="lb" data-page="9.163" data-line="17" id="l9.163.17"></span>καὶ μᾶλλον ἐμπρίοντας καὶ μικροτέρους τοὺς σφυγμοὺς ἐργάζεται,
<span class="lb" data-page="9.163" data-line="18" id="l9.163.18"></span>τὰ δὲ φλεβωδέστερα καὶ ἀρτηριωδέστερα τοὺς ἐναντίους.
<span class="pb" data-page="9.164" id="p9.164"></span>
<span class="lb" data-page="9.164" data-line="1" id="l9.164.1"></span>αὐτῶν δὲ τούτων μείζων ὁ ἐν τοῖς ἀρτηριώδεσι καὶ ῥᾳδίως
<span class="lb" data-page="9.164" data-line="2" id="l9.164.2"></span>ἀνώμαλος καὶ ἄτακτος γενόμενος. δῆλον οὖν ἤδη καὶ ὁ τῶν
<span class="lb" data-page="9.164" data-line="3" id="l9.164.3"></span>τὸ ἧπαρ φλεγμαινόντων σφυγμὸς, οἷος ἂν εἴη, καὶ ὁ τῶν
<span class="lb" data-page="9.164" data-line="4" id="l9.164.4"></span>τὸν σπλῆνα καὶ ὁ τῶν τοὺς νεφροὺς, ἢ τὴν κύστιν, ἢ τὸ
<span class="lb" data-page="9.164" data-line="5" id="l9.164.5"></span>κῶλον, ἢ τὴν γαστέρα καὶ πλευριτικῶν καὶ περιπνευμονικῶν
<span class="lb" data-page="9.164" data-line="6" id="l9.164.6"></span>καὶ πάντων ἁπλῶς εἰπεῖν ὧν τῇ τοῦ μέρους φλεγμονῇ πυρετὸς
<span class="lb" data-page="9.164" data-line="7" id="l9.164.7"></span>ἕπεται, πλὴν ὅσα διὰ τὴν τῶν συμπτωμάτων φύσιν,
<span class="lb" data-page="9.164" data-line="8" id="l9.164.8"></span><span class="milestone ed1page" data-n="3.111" data-unit="ed1page" id="ed1page.3.111"></span>τῶν τε ἐξ ἀνάγκης ἑπομένων αὐτοῖς καὶ τῶν κατὰ τύχην
<span class="lb" data-page="9.164" data-line="9" id="l9.164.9"></span>συνδραμόντων, ὡς ἂν ἕκαστον τρέπειν δύνηται. καὶ τὸν
<span class="lb" data-page="9.164" data-line="10" id="l9.164.10"></span>σφυγμὸν ἐπὶ τοσοῦτον ἀλλοιοῦσθαι συμβήσεται, μικτῆς τροπῆς
<span class="lb" data-page="9.164" data-line="11" id="l9.164.11"></span>ἐν αὐτῷ γινομένης τῆς τε κατὰ τὸν λόγον τῆς φλεγμονῆς
<span class="lb" data-page="9.164" data-line="12" id="l9.164.12"></span>καὶ ἣν ἡ τοῦ τόπου φύσις, ἢ τοῦ παρόντος συμπτώματος
<span class="lb" data-page="9.164" data-line="13" id="l9.164.13"></span>ἐργάζεται. σπασθῆναι μὲν γὰρ τοῖς τὰς φρένας φλεγμαίνουσιν
<span class="lb" data-page="9.164" data-line="14" id="l9.164.14"></span>ἕτοιμον, πνιγῆναι δὲ τοῖς τὸν πνεύμονα, συγκοπῆναι
<span class="lb" data-page="9.164" data-line="15" id="l9.164.15"></span>δὲ τοῖς τὸ στόμα τῆς γαστρὸς, ἀτροφῆσαι δὲ τοῖς τὸ ἧπαρ,
<span class="lb" data-page="9.164" data-line="16" id="l9.164.16"></span>ἀπεπτῆσαι δὲ τοῖς τὴν κοιλίαν, ἐπισχεθῆναι δὲ τὰ οὖρα τοῖς
<span class="lb" data-page="9.164" data-line="17" id="l9.164.17"></span>τοὺς νεφρούς. καὶ τὰ μὲν αἰσθητικώτερα μέρη καὶ διὰ τὰς
<span class="lb" data-page="9.164" data-line="18" id="l9.164.18"></span>ὀδύνας τρέπει τοὺς σφυγμοὺς, τὰ δὲ ἀναισθητότερα κατὰ
<span class="pb" data-page="9.165" id="p9.165"></span>
<span class="lb" data-page="9.165" data-line="1" id="l9.165.1"></span>τὴν διάθεσιν μόνην. ἐκ τούτων οὖν ἁπάντων πολυειδεῖς αἱ
<span class="lb" data-page="9.165" data-line="2" id="l9.165.2"></span>ἀλλοιώσεις γίνονται τῶν ἐπὶ ταῖς φλεγμοναῖς σφυγμῶν. καὶ
<span class="lb" data-page="9.165" data-line="3" id="l9.165.3"></span>ὡς χρὴ διορίζειν αὐτὰς εἴρηται μὲν ἐν ἑτέροις τελέως, εἴρηται
<span class="lb" data-page="9.165" data-line="4" id="l9.165.4"></span>δὲ καὶ νῦν εἰς ὅσον τοῖς εἰσαγομένοις χρήσιμον.
</p>
            <p>
<span class="lb" data-page="9.165" data-line="5" id="l9.165.5"></span>Καὶ ἡ μὲν ῥῆσις ἐκ τῆς εἰσαγωγῆς αὕτη, σαφῶς ἐκδιδάσκουσα
<span class="lb" data-page="9.165" data-line="6" id="l9.165.6"></span>τὴν ὑπὸ τῶν φλεγμονῶν γινομένην ἀλλοίωσιν ἐν
<span class="lb" data-page="9.165" data-line="7" id="l9.165.7"></span>τοῖς σφυγμοῖς. ὅπως δὲ τὰ πρῶτα καὶ συνέχοντα τὴν γένεσιν
<span class="lb" data-page="9.165" data-line="8" id="l9.165.8"></span>αὐτῶν αἴτια διατιθέμενα πρὸς τῆς φλεγμονῆς τὴν εἰρημένην
<span class="lb" data-page="9.165" data-line="9" id="l9.165.9"></span>τροπὴν ἐργάζεται, λέγειν ἂν ἑπόμενον εἴη, τὴν ἀρχὴν
<span class="lb" data-page="9.165" data-line="10" id="l9.165.10"></span>ἔνθεν ποιησαμένους. παντὶ τῷ φλεγμαίνοντι μορίῳ δύο ταῦτ’
<span class="lb" data-page="9.165" data-line="11" id="l9.165.11"></span>ἐξ ἀνάγκης συμβέβηκε, θερμότερον τοῦ κατὰ φύσιν ὑπάρχειν
<span class="lb" data-page="9.165" data-line="12" id="l9.165.12"></span>καὶ τετάσθαι. ταῦτ’ οὖν ἄμφω παντὶ τῷ σώματι μεταδίδωσιν,
<span class="lb" data-page="9.165" data-line="13" id="l9.165.13"></span>ὅταν ἤτοι κύριον ὑπάρχῃ τὸ μέρος ἢ μεγάλην ἱκανῶς
<span class="lb" data-page="9.165" data-line="14" id="l9.165.14"></span>ἔχῃ τὴν φλεγμονήν. ἀλλ’ ἡ μὲν καθ’ ὅλον τὸ ζῶον πλεονεξία
<span class="lb" data-page="9.165" data-line="15" id="l9.165.15"></span>τῆς θερμασίας πυρετός ἐστιν, καὶ δῆλον ὡς τὴν χρείαν οὗτος
<span class="lb" data-page="9.165" data-line="16" id="l9.165.16"></span>ἀλλοιώσει τῶν σφυγμῶν· ἡ δ’ ἐκ τοῦ φλεγμαίνοντος τάσις
<span class="lb" data-page="9.165" data-line="17" id="l9.165.17"></span>διαδίδοται καὶ εἰς τὰς ἀρτηρίας. διὰ ταύτην μὲν δὴ σκληρότερος
<span class="lb" data-page="9.165" data-line="18" id="l9.165.18"></span>ὁ σφυγμὸς ἔσται, καὶ μᾶλλόν γε σκληρότερος ἐπὶ τοῖς
<span class="lb" data-page="9.165" data-line="19" id="l9.165.19"></span>νευρώδεσι μορίοις, ὅτι καὶ τείνεται ταῦτα τῶν ἄλλων μᾶλλον ﻿
<span class="pb" data-page="9.166" id="p9.166"></span>
<span class="lb" data-page="9.166" data-line="1" id="l9.166.1"></span>ἐν ταῖς φλεγμοναῖς, <span class="milestone ed2page" data-n="8.223" data-unit="ed2page" id="ed2page.8.223"></span>ὡς ἂν ἤδη φύσει τεταμένα, καὶ
<span class="lb" data-page="9.166" data-line="2" id="l9.166.2"></span>συντείνειν ἑαυτοῖς τὰ συνεχῆ μᾶλλον πέφυκεν, ὡς ἂν ἰσχυρότερα.
<span class="lb" data-page="9.166" data-line="3" id="l9.166.3"></span>ἡ δὲ τῆς θερμασίας πλεονεξία ταχὺν ἐνεδείκνυτο καὶ
<span class="lb" data-page="9.166" data-line="4" id="l9.166.4"></span>μείζονα κατὰ τὸν ἑαυτῆς λόγον ἐργαζομένη τὸν σφυγμόν.
<span class="lb" data-page="9.166" data-line="5" id="l9.166.5"></span>ἐπειδὰν δὲ ἐλλείπῃ τι τῇ χρείᾳ, τηνικαῦτα ἤδη καὶ πυκνόν.
<span class="lb" data-page="9.166" data-line="6" id="l9.166.6"></span>εὐλόγως οὖν σκληρότερος ἅπασι τοῖς ἐπὶ φλεγμονῇ πυρέττουσιν
<span class="lb" data-page="9.166" data-line="7" id="l9.166.7"></span>ὁ σφυγμὸς γίνεται καὶ προσέτι γε διὰ τὴν δυσκρασίαν
<span class="lb" data-page="9.166" data-line="8" id="l9.166.8"></span>τὴν ἐν ταῖς ἀρτηρίαις ἀνώμαλος κατὰ μίαν προσβολήν· καὶ
<span class="lb" data-page="9.166" data-line="9" id="l9.166.9"></span>δῆλον ὡς ἀμφοῖν συνελθόντων τὸ εἰρημένον ὑπό τινων εἶδος
<span class="lb" data-page="9.166" data-line="10" id="l9.166.10"></span>ἔσται τῷ σφυγμῷ, τὸ οἷον ἐμπρῖον τὴν ἁφήν. οὕτω γὰρ
<span class="lb" data-page="9.166" data-line="11" id="l9.166.11"></span>ἀνάγκη φαντασιοῦσθαι τὸν ἁπτόμενον ὀργάνου σκληροῦ, τὴν
<span class="lb" data-page="9.166" data-line="12" id="l9.166.12"></span>προσβολὴν ἀνώμαλον ἔχοντος. ἔστι δ’, ὡς εἴρηται, θάττων ἐπιφανῶς,
<span class="lb" data-page="9.166" data-line="13" id="l9.166.13"></span>καὶ εἰ μὴ ἀντιβαίνοι γε ἡ σκληρότης, καὶ μείζων σαφῶς.
<span class="lb" data-page="9.166" data-line="14" id="l9.166.14"></span>εἰ δ’ ἀντιβαίνοι κατά τι, τοσούτῳ προσλήψεται κλονώδους κινήσεως
<span class="lb" data-page="9.166" data-line="15" id="l9.166.15"></span>ὅσῳ ἀφῃρέθη τοῦ μεγέθους. ὅτι δ’ ἐν τούτῳ καὶ πυκνότερον
<span class="lb" data-page="9.166" data-line="16" id="l9.166.16"></span>ἔσται τοσοῦτον ὅσον οὐχ ἱκανῶς ἐπλήρωσε τὴν χρείαν ἡ
<span class="lb" data-page="9.166" data-line="17" id="l9.166.17"></span>διαστολὴ, καὶ τοῦτο τῷ μεμνημένῳ τῶν ἐν τοῖς ἔμπροσθεν
<span class="lb" data-page="9.166" data-line="18" id="l9.166.18"></span>ἀποδεδειγμένων πρόδηλον· ὥσπέρ γε καὶ ὅτι τοῖς ἴσοις μεγέθεσι
<span class="pb" data-page="9.167" id="p9.167"></span>
<span class="lb" data-page="9.167" data-line="1" id="l9.167.1"></span>τῶν φλεγμονῶν οὐκ ἴση τῶν σφυγμῶν ἀλλοίωσις ἕπεται, ἀλλ’
<span class="lb" data-page="9.167" data-line="2" id="l9.167.2"></span>ἐν μὲν τοῖς φλεβώδεσιν μέρεσιν αἱ φλεγμοναὶ μείζους ἐργάζονται
<span class="lb" data-page="9.167" data-line="3" id="l9.167.3"></span>σφυγμοὺς, ἐν δὲ τοῖς νευρώδεσιν ἐλάττους, ὥσπερ καὶ σκληροτέρους
<span class="lb" data-page="9.167" data-line="4" id="l9.167.4"></span>τε καὶ μᾶλλον ἐμπρίοντας. οὐδὲ γὰρ τούτων ἀσαφὲς
<span class="lb" data-page="9.167" data-line="5" id="l9.167.5"></span>οὐδὲν, εἰ μνημονεύοιμεν ὅτι μειζόνως τείνεσθαι τὰς ἀρτηρίας
<span class="lb" data-page="9.167" data-line="6" id="l9.167.6"></span>ἀναγκαῖον ὑπὸ τῶν νευρωδῶν μορίων φλεγμαινόντων.
<span class="lb" data-page="9.167" data-line="7" id="l9.167.7"></span>τὰ δ’ ἀρτηριώδη μέρη δῆλον ὡς καὶ ταῦτα τό τε πλῆθος
<span class="lb" data-page="9.167" data-line="8" id="l9.167.8"></span>τῆς ἐν ταῖς ἀρτηρίαις θερμασίας, ὡς ἂν θερμοτέραις οὔσαις,
<span class="lb" data-page="9.167" data-line="9" id="l9.167.9"></span>ἐπὶ μᾶλλον παραυξήσει, καὶ διὰ τοῦτο μεγίστους ἀναγκάζει
<span class="lb" data-page="9.167" data-line="10" id="l9.167.10"></span>γίνεσθαι τοὺς σφυγμούς. καὶ εἴ τις ἀνωμαλία συνίσταιτο
<span class="lb" data-page="9.167" data-line="11" id="l9.167.11"></span>καθ’ ὁντιναοῦν λόγον, ἐπιφανέστερον αὐτὴν ἀποδείξει. δύο
<span class="lb" data-page="9.167" data-line="12" id="l9.167.12"></span>γὰρ, εἴ τι μεμνήμεθα, τὰς πρώτας αἰτίας ἐδείκνυμεν ἀνωμαλίας
<span class="lb" data-page="9.167" data-line="13" id="l9.167.13"></span>σφυγμῶν, ἀῤῥωστίαν τε τῆς κινούσης δυνάμεως τὰς ἀρτηρίας,
<span class="lb" data-page="9.167" data-line="14" id="l9.167.14"></span>διὰ πλῆθος βαρῦνον, καὶ προσέτι τῶν ὀργάνων αὐτῶν
<span class="lb" data-page="9.167" data-line="15" id="l9.167.15"></span>τὰς διαθέσεις, ἐμφράξεις δή τινας καὶ σφηνώσεις καὶ τάσεις
<span class="lb" data-page="9.167" data-line="16" id="l9.167.16"></span>καὶ θλίψεις. οὐδὲν οὖν θαυμαστὸν ἀνωμάλους ἐπὶ τοῖς ἀρτηριώδεσι
<span class="lb" data-page="9.167" data-line="17" id="l9.167.17"></span>μορίοις φλεγμαίνουσι τοὺς σφυγμοὺς ἀποτελεῖσθαι,
<span class="lb" data-page="9.167" data-line="18" id="l9.167.18"></span>τῆς τε δυνάμεως τῆς ἐργαζομένης αὐτοὺς ῥᾷον ἐν τοῖς τοιούτοις
<span class="lb" data-page="9.167" data-line="19" id="l9.167.19"></span>καμνούσης, αὐτῶν τε τῶν ὀργάνων κακῶς διακειμένων. τὰ δ’
<span class="pb" data-page="9.168" id="p9.168"></span>
<span class="lb" data-page="9.168" data-line="1" id="l9.168.1"></span>ἄλλα τὰ εἰρημένα διὰ τοῦ τοῖς εἰσαγομένοις γεγραμμένου βιβλίου
<span class="lb" data-page="9.168" data-line="2" id="l9.168.2"></span>ταῖς ἐπὶ φλεγμονῇ τροπαῖς τῶν σφυγμῶν ὑπάρχειν
<span class="lb" data-page="9.168" data-line="3" id="l9.168.3"></span>οὐδεμιᾶς ἐξηγήσεως δεῖσθαι νομίζω. μεταβαίνειν οὖν ἤδη καιρὸς
<span class="lb" data-page="9.168" data-line="4" id="l9.168.4"></span>ἐπί τινα τῶν ἑξῆς ῥήσεων.
</p>
          </article>

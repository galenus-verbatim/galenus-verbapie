<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.8">
<span class="pb page1" data-page="9.168" id="p9.168"></span>
<span class="milestone ed1page page1" data-n="3.111" data-unit="ed1page" id="ed1page.3.111"></span>
<span class="milestone ed2page page1" data-n="8.223" data-unit="ed2page" id="ed2page.8.223"></span>
            <p>
<span class="lb" data-page="9.168" data-line="5" id="l9.168.5"></span>Τῶν μὲν πλευριτικῶν ταχὺς καὶ πυκνὸς καὶ
<span class="lb" data-page="9.168" data-line="6" id="l9.168.6"></span>οὐ λίαν μέγας. δόξειε δ’ ἂν καὶ σφοδρός. ὁ δ’ ἐστὶν οὐκ
<span class="lb" data-page="9.168" data-line="7" id="l9.168.7"></span>ἀμυδρὸς μὲν, οὐ μὴν ἤδη καὶ σφοδρὸς, ὅσον ἐπὶ τῷ πάθει.
<span class="lb" data-page="9.168" data-line="8" id="l9.168.8"></span>τοῦτο γὰρ ἐπὶ πάντων μεμνῆσθαι χρὴ, τὸ δεῖν ἐφ’ ἑκάστου
<span class="lb" data-page="9.168" data-line="9" id="l9.168.9"></span>τῶν πραγμάτων, ὅσον ἐπ’ ἐκείνῳ, τὴν τροπὴν ἐξετάζειν, διορίζοντα
<span class="lb" data-page="9.168" data-line="10" id="l9.168.10"></span>τὸ διά τι ἄλλο καὶ μὴ δι’ ἐκεῖνο συμβεβηκός. ὁ τοίνυν
<span class="lb" data-page="9.168" data-line="11" id="l9.168.11"></span>τῶν πλευριτικῶν σφυγμὸς νευρωδεστέραν πως καὶ σκληροτέραν
<span class="lb" data-page="9.168" data-line="12" id="l9.168.12"></span>ἐργαζόμενος τὴν ἀρτηρίαν, ὡς ἂν εἰς σφοδρότητα
<span class="lb" data-page="9.168" data-line="13" id="l9.168.13"></span>τρέπων, ἀπατᾷ τοὺς ἀγυμνάστους, οὐ δυναμένους διακρῖναι
<span class="lb" data-page="9.168" data-line="14" id="l9.168.14"></span>σκληρὰν πληγὴν σφοδρᾶς. οὕτω δὲ καὶ ἄλλας διαφορὰς
<span class="lb" data-page="9.168" data-line="15" id="l9.168.15"></span>σφυγμῶν ἀδυνατοῦντες διακρίνειν οἱ πολλοὶ τάχ’ ἂν ἴσως
<span class="lb" data-page="9.168" data-line="16" id="l9.168.16"></span>μέμψαιντο τοῖς ἐνταῦθα γεγραμμένοις, ἐξ ὧν αὐτοὶ συνιᾶσι
<span class="lb" data-page="9.168" data-line="17" id="l9.168.17"></span>τῶν ὀρθῶς λεγόντων καταγινώσκοντες. ἀλλ’ οὐ χρὴ μηκύνειν
<span class="lb" data-page="9.168" data-line="18" id="l9.168.18"></span>ἐν τῷ νῦν λόγῳ περὶ αὐτῶν. γέγραπται γὰρ ἡμῖν ἰδίᾳ περὶ
<span class="pb" data-page="9.169" id="p9.169"></span>
<span class="lb" data-page="9.169" data-line="1" id="l9.169.1"></span>τῆς τῶν σφυγμῶν διαγνώσεως. ἀσκεῖν οὖν παρακελεύομαι τόν
<span class="lb" data-page="9.169" data-line="2" id="l9.169.2"></span>τε λογισμὸν ἅμα καὶ τὴν ἁφὴν, ὡς ἐπ’ αὐτῶν τῶν ἔργων
<span class="lb" data-page="9.169" data-line="3" id="l9.169.3"></span>γνωρίζειν δύνασθαι τὴν ἁφὴν <span class="milestone ed2page" data-n="8.224" data-unit="ed2page" id="ed2page.8.224"></span>τοὺς σφυγμοὺς, οὐ
<span class="lb" data-page="9.169" data-line="4" id="l9.169.4"></span>λόγῳ διακρίνειν μόνον. ἀρχὴ δὲ τῆς ἐπὶ τῶν ἔργων τριβῆς
<span class="lb" data-page="9.169" data-line="5" id="l9.169.5"></span>ἡ διὰ τῶν λόγων διδασκαλία. καὶ γάρ τοι καὶ τῆς πυκνότητος
<span class="lb" data-page="9.169" data-line="6" id="l9.169.6"></span>τὸ ποσὸν οὐχ οἷόν τε ἑρμηνεῦσαι, καί τοι μεγάλην ἔχει
<span class="lb" data-page="9.169" data-line="7" id="l9.169.7"></span>διαφορὰν ἡ ὑπερβαίνουσα τὸ εἰθισμένον μέτρον πλευρίτιδος,
<span class="lb" data-page="9.169" data-line="8" id="l9.169.8"></span>ἢ ἐλλείπουσα. τὰς γὰρ ὑπερβολὰς εἰς περιπνευμονίαν μεθισταμένης
<span class="lb" data-page="9.169" data-line="9" id="l9.169.9"></span>ἢ συγκοπὴν ἀπειλούσης ἀνάγκη γίνεσθαι, τὰς δ’
<span class="lb" data-page="9.169" data-line="10" id="l9.169.10"></span>ἐνδείας εἰς καταφορὰν ἢ νεύρων τελευτᾷν βλάβην. οὕτω
<span class="lb" data-page="9.169" data-line="11" id="l9.169.11"></span>δὲ καὶ τὸ τῆς ἀνωμαλίας εἶδος τὸ ἐμπρηστικὸν, ἴδιον οὐχ
<span class="lb" data-page="9.169" data-line="12" id="l9.169.12"></span>ἥκιστα πλευρίτιδος ὑπάρχον, ἀνιέμενον μὲν μαλακῆς καὶ οὐχ
<span class="lb" data-page="9.169" data-line="13" id="l9.169.13"></span>ἥκιστα πεφθησομένης, ἐπιτεινόμενον δὲ χαλεπῆς καὶ δυσπέπτου
<span class="lb" data-page="9.169" data-line="14" id="l9.169.14"></span>γνώρισμα πλευρίτιδος. αἱ τοιαῦται σὺν ἀσθενεῖ τῇ δυνάμει
<span class="lb" data-page="9.169" data-line="15" id="l9.169.15"></span>ὀξέως κινδυνώδεις, σὺν ἰσχυρᾷ δὲ ἢ χρονίως ἐπέφθησαν,
<span class="lb" data-page="9.169" data-line="16" id="l9.169.16"></span>ἢ εἰς ἐμπύημα μετέπεσον, ἢ φθινώδης αὐτὰς μαρασμὸς διεδέξατο.
<span class="lb" data-page="9.169" data-line="17" id="l9.169.17"></span>τῆς μὲν οὖν πεπτομένης ὁ σφυγμὸς πᾶσαν ἀποτίθεται
<span class="pb" data-page="9.170" id="p9.170"></span>
<span class="lb" data-page="9.170" data-line="1" id="l9.170.1"></span>κατὰ βραχὺ τὴν παρὰ φύσιν τροπὴν, τῆς δ’ εἰς ἐμπύημα
<span class="lb" data-page="9.170" data-line="2" id="l9.170.2"></span>μεταβαλλούσης οἱ τῶν ἐμπυημάτων ἴδιοι γίνονται, κατὰ
<span class="lb" data-page="9.170" data-line="3" id="l9.170.3"></span>ταῦτα δὲ καὶ τοῖς φθινωδῶς μαρανθησομένοις οἱ τῶν
<span class="lb" data-page="9.170" data-line="4" id="l9.170.4"></span>μαρασμῶν.
</p>
            <p>
<span class="lb" data-page="9.170" data-line="5" id="l9.170.5"></span>Αὕτη μὲν ἐκ τῆς εἰσαγωγῆς ἡ ῥῆσις, αὐτὰ τὰ φαινόμενα
<span class="lb" data-page="9.170" data-line="6" id="l9.170.6"></span>συμπίπτειν τοῖς πλευριτικοῖς ἐκδιδάσκουσα, οὐ μὴν τὰς
<span class="lb" data-page="9.170" data-line="7" id="l9.170.7"></span>αἰτίας ἔτι ἐκδιηγουμένη. νῦν οὖν λεγέσθωσαν. ἡ πλευρῖτις
<span class="lb" data-page="9.170" data-line="8" id="l9.170.8"></span>τοῦ ὑπεζωκότος τὰς πλευρὰς ὑμένος ἐστὶ φλεγμονὴ, καὶ διὰ
<span class="lb" data-page="9.170" data-line="9" id="l9.170.9"></span>τοῦτο πυρέττουσι μὲν ὀξέως, ὡς ἂν πλησίον κειμένης τῆς
<span class="lb" data-page="9.170" data-line="10" id="l9.170.10"></span>καρδίας· ὅτι δ’ οὕτω πυρέττουσι, ταχὺς αὐτοῖς ὁ σφυγμός·
<span class="lb" data-page="9.170" data-line="11" id="l9.170.11"></span>ὅτι δὲ καὶ νευρῶδες τὸ πεπονθὸς μόριον, ἐπιφανῶς σκληρός·
<span class="lb" data-page="9.170" data-line="12" id="l9.170.12"></span>ἐπεὶ δὲ τοῦτο, διὰ τοῦτο καὶ μικρότερος ἢ κατὰ τὴν ἀξίαν
<span class="lb" data-page="9.170" data-line="13" id="l9.170.13"></span>τοῦ πυρετοῦ. δεόντως οὖν καὶ πυκνὸς ἀποτελεῖται, τῆς μὲν
<span class="lb" data-page="9.170" data-line="14" id="l9.170.14"></span>θερμασίας δεομένης μεγέθους σφυγμῶν, τῆς σκληρότητος δ’
<span class="lb" data-page="9.170" data-line="15" id="l9.170.15"></span>οὐχ ὑπακουούσης.<span class="milestone ed1page" data-n="3.112" data-unit="ed1page" id="ed1page.3.112"></span> ἐδείχθη δ’ ἐν τοῖς ἔμπροσθεν ὅσον
<span class="lb" data-page="9.170" data-line="16" id="l9.170.16"></span>ἂν ἐλλίπῃ τῇ χρείᾳ τὸ μέγεθος τοῦ σφυγμοῦ, τοῦτ’ ἐκ τῆς
<span class="lb" data-page="9.170" data-line="17" id="l9.170.17"></span>πυκνότητος ἀναπληρούμενον. ἄνισος δ’ ἐπ’ αὐτῶν ἡ πυκνότης,
<span class="lb" data-page="9.170" data-line="18" id="l9.170.18"></span>ὅτι καὶ τῶν ἐργαζομένων τὴν φλεγμονὴν χυμῶν οὐχ ἓν
<span class="lb" data-page="9.170" data-line="19" id="l9.170.19"></span>εἶδος. εἰ μὲν οὖν χολωδέστεροι τύχοιεν ὄντες, ὅ τε πυρετὸς ﻿
<span class="pb" data-page="9.171" id="p9.171"></span>
<span class="lb" data-page="9.171" data-line="1" id="l9.171.1"></span>ὀξύτερος ἂν γένοιτο καί τις ἀκολουθήσει βλάβη τῆς δυνάμεως·
<span class="lb" data-page="9.171" data-line="2" id="l9.171.2"></span>εἰ δὲ φλεγματωδέστεροι, πρᾳότερος μὲν ὁ πυρετὸς, ἑτοιμότερος
<span class="lb" data-page="9.171" data-line="3" id="l9.171.3"></span>δ’ εἰς καταφοράν. ἀεὶ μὲν γὰρ ἐπὶ πλευρίτισι καὶ περιπνευμονίαις
<span class="lb" data-page="9.171" data-line="4" id="l9.171.4"></span>ἡ κεφαλὴ κακοῦται, τῶν ἐν ταῖς φλεγμοναῖς σηπομένων
<span class="lb" data-page="9.171" data-line="5" id="l9.171.5"></span>χυμῶν ἐκδεχομένη τὴν λιγνύν. ἀλλ’ ὅταν μὲν ὁ σηπόμενος
<span class="lb" data-page="9.171" data-line="6" id="l9.171.6"></span>χυμὸς ᾖ χολώδης, ἀτμίζων δριμὺ, καθάπερ αἰθάλην
<span class="lb" data-page="9.171" data-line="7" id="l9.171.7"></span>τινὰ, δάκνει τοῦτο καὶ διαβιβρώσκει καὶ ἐρεθίζει τὰ κατὰ
<span class="lb" data-page="9.171" data-line="8" id="l9.171.8"></span>τὸν ἐγκέφαλον, καὶ οὕτως εἰς παραφροσύνην ἄγει. φλεγματώδης
<span class="lb" data-page="9.171" data-line="9" id="l9.171.9"></span>δ’ ὑπάρχων, οὐ καπνῷ δριμεῖ παραπλήσιος, ἀλλ’ ἀχλύϊ
<span class="lb" data-page="9.171" data-line="10" id="l9.171.10"></span>τινὶ παχείᾳ καὶ θολερᾷ, καθάπερ τι νέφος ἐπὶ τὴν κεφαλὴν
<span class="lb" data-page="9.171" data-line="11" id="l9.171.11"></span>ἀναπέμπων ὑγραίνει τε τοῦτο καὶ βαρύνει τὸν ἐγκέφαλον,
<span class="lb" data-page="9.171" data-line="12" id="l9.171.12"></span>ἀναγκάζει τε καταφέρεσθαι, καὶ καρώδη γίνεσθαι τὸν ἄνθρωπον.
<span class="lb" data-page="9.171" data-line="13" id="l9.171.13"></span>εὐλόγως οὖν ἡ μὲν εἰς πλείονα πυκνότητα τροπὴ τῶν
<span class="lb" data-page="9.171" data-line="14" id="l9.171.14"></span>σφυγμῶν ἢ περιπνευμονίαν, ἢ συγκοπὴν ἐπιφέρει· περιπνευμονίαν
<span class="lb" data-page="9.171" data-line="15" id="l9.171.15"></span>μὲν ἐπιλαμβανούσης ἀεὶ καὶ βλαπτούσης τὰ συνεχῆ
<span class="lb" data-page="9.171" data-line="16" id="l9.171.16"></span>τῆς ἐν τῇ πλευρᾷ φλεγμονῆς, ὡς ἂν ὑπὸ θερμοῦ καὶ ζέοντος
<span class="lb" data-page="9.171" data-line="17" id="l9.171.17"></span>καὶ ῥᾳδίως κινουμένου χυμοῦ γεγενημένης· συγκοπὴν δ’ αὖ
<span class="lb" data-page="9.171" data-line="18" id="l9.171.18"></span>κακώσει τῆς δυνάμεως ἤτοι διὰ νεύρων βλάβην, ἢ καταφορὰν,
<span class="lb" data-page="9.171" data-line="19" id="l9.171.19"></span>ὅταν ἐκ τῶν φλεγματωδῶν χυμῶν ἀτμιζόντων ὁ ἐγκέφαλος
<span class="pb" data-page="9.172" id="p9.172"></span>
<span class="lb" data-page="9.172" data-line="1" id="l9.172.1"></span>πληρωθῇ. καὶ γὰρ αὖ καὶ οὗτος εἰ μὲν ἀπώσασθαι δυνηθείη
<span class="lb" data-page="9.172" data-line="2" id="l9.172.2"></span>τὸ βλάπτον εἰς τὰς ἀποφύσεις, ἡ τῶν νεύρων ἀκολουθεῖ
<span class="lb" data-page="9.172" data-line="3" id="l9.172.3"></span>κάκωσις· εἰ δ’ ἀδυνατήσειεν, ἡ καταφορά. τοῖς μὲν οὖν
<span class="lb" data-page="9.172" data-line="4" id="l9.172.4"></span>τοιούτοις χυμοῖς ἀραιότεροι, τοῖς δ’ ἐναντίοις τοῖς χολώδεσι
<span class="lb" data-page="9.172" data-line="5" id="l9.172.5"></span>πυκνότεροι τοῦ συνήθους μέτρου τῆς πλευρίτιδος οἱ σφυγμοὶ
<span class="lb" data-page="9.172" data-line="6" id="l9.172.6"></span>συμπίπτουσιν. τὸ δὲ δὴ μέσον ἀμφοῖν ἐστιν ἀραιότητός τε
<span class="lb" data-page="9.172" data-line="7" id="l9.172.7"></span>καὶ πυκνότητος ἐν πλευρίτιδι μέτρον, ὅταν αἱματικὸς ὁ τὸ
<span class="lb" data-page="9.172" data-line="8" id="l9.172.8"></span>πάθος ἐργαζόμενος ὑπάρχῃ χυμός. οὕτω δὲ καὶ τὸ τῆς σκληρότητος
<span class="lb" data-page="9.172" data-line="9" id="l9.172.9"></span>ὑπάρχον μέσον <span class="milestone ed2page" data-n="8.225" data-unit="ed2page" id="ed2page.8.225"></span>ἐπί γε τῷ τοιούτω χυμῷ καὶ
<span class="lb" data-page="9.172" data-line="10" id="l9.172.10"></span>τῇ μέσῃ κατὰ τὸ μέγεθος γίνεται φλεγμονῇ. ἐπιτείνεται δ’
<span class="lb" data-page="9.172" data-line="11" id="l9.172.11"></span>ἤτοι διὰ μέγεθος ὑπερβάλλον φλεγμονῆς, ἢ χολώδεις χυμοὺς,
<span class="lb" data-page="9.172" data-line="12" id="l9.172.12"></span>ὥσπερ γε καὶ καθαιρεῖται διὰ τἀναντία. δῆλον δὲ ὡς καὶ τοῖς
<span class="lb" data-page="9.172" data-line="13" id="l9.172.13"></span>σκληροῖς σφυγμοῖς ἐναργέστερον ἀκολουθήσει τὸ ἐμπρηστικὸν
<span class="lb" data-page="9.172" data-line="14" id="l9.172.14"></span>εἶδος τῆς προσβολῆς.
</p>
          </article>

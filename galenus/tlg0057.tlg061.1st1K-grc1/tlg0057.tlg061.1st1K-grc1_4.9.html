<article xmlns="http://www.w3.org/1999/xhtml" id="urn:cts:greekLit:tlg0057.tlg061.1st1K-grc1:4.9">
<span class="pb page1" data-page="9.172" id="p9.172"></span>
<span class="milestone ed1page page1" data-n="3.112" data-unit="ed1page" id="ed1page.3.112"></span>
<span class="milestone ed2page page1" data-n="8.225" data-unit="ed2page" id="ed2page.8.225"></span>
            <p>
<span class="lb" data-page="9.172" data-line="15" id="l9.172.15"></span>Ἔστι δὲ τῶν ἐμπύων ὁ σφυγμὸς ἄρτι
<span class="lb" data-page="9.172" data-line="16" id="l9.172.16"></span>μὲν ἀρχομένων οἷος ὁ τῆς ἀκμαζούσης φλεγμονῆς· αὕτη γὰρ
<span class="lb" data-page="9.172" data-line="17" id="l9.172.17"></span>καὶ αὐτῶν τῶν ἐμπυημάτων ἐστὶν ἀρχή· ἔσθ’ ὅτε δὲ καὶ
<span class="lb" data-page="9.172" data-line="18" id="l9.172.18"></span>ἀνώμαλος καὶ ἄτακτος, ἑκτικὸς δὲ πᾶσιν. ἤδη δὲ τοῦ πύου
<span class="lb" data-page="9.172" data-line="19" id="l9.172.19"></span>παρακειμένου τἄλλα μὲν παραπλήσος, ἀλλ’ ὁμαλώτερος,
<span class="pb" data-page="9.173" id="p9.173"></span>
<span class="lb" data-page="9.173" data-line="1" id="l9.173.1"></span>ἐν δὲ ταῖς ῥήξεσιν ἀμυδρότερος, πλατύτερος, βραδύτερος,
<span class="lb" data-page="9.173" data-line="2" id="l9.173.2"></span>ἀραιότερος.
</p>
            <p>
<span class="lb" data-page="9.173" data-line="3" id="l9.173.3"></span>Τοὺς ἐν τῇ μεταξὺ θώρακός τε καὶ πνεύμονος εὐρυχωρίᾳ
<span class="lb" data-page="9.173" data-line="4" id="l9.173.4"></span>πλῆθός τι πύου περιεχόμενον ἔχοντας ἔνιοι μὲν ἐμπύους,
<span class="lb" data-page="9.173" data-line="5" id="l9.173.5"></span>οἱ δ’ ἐμπυϊκοὺς ὀνομάζουσι. γίνονται δὲ οὗτοι διὰ μέγεθος
<span class="lb" data-page="9.173" data-line="6" id="l9.173.6"></span>τῆς ἐν ταῖς πλευραῖς φλεγμονῆς εἰς πῦον μεταβαλλούσης. ἔστι
<span class="lb" data-page="9.173" data-line="7" id="l9.173.7"></span>δ’ ὅτε καὶ περιπνευμονίαις ἀκολουθοῦσι. ἤδη δὲ καὶ πάντας
<span class="lb" data-page="9.173" data-line="8" id="l9.173.8"></span>οἷς σπλάγχνον τι φλεγμῆναν ἐξεπύησεν, ἐμπύους ὀνομάζουσιν.
<span class="lb" data-page="9.173" data-line="9" id="l9.173.9"></span>ὁ τοίνυν προγεγραμμένος περὶ τῶν ἐμπύων λόγος ἐκ τῆς εἰσαγωγῆς
<span class="lb" data-page="9.173" data-line="10" id="l9.173.10"></span>μάλιστα μὲν ἐπὶ τῶν πρώτων εἰρημένων, ἤδη δὲ
<span class="lb" data-page="9.173" data-line="11" id="l9.173.11"></span>κᾀπὶ τῶν ἄλλων ἁπάντων ἀληθής. εἰς πῦον γάρτοι μεταβαλλούσης
<span class="lb" data-page="9.173" data-line="12" id="l9.173.12"></span>τῆς φλεγμονῆς ἀναγκαῖον ἀνωμαλίαν γέ τινα καὶ
<span class="lb" data-page="9.173" data-line="13" id="l9.173.13"></span>ἀταξίαν ἐν τοῖς σφυγμοῖς γενέσθαι, διά τε τὴν τῶν ὀργάνων
<span class="lb" data-page="9.173" data-line="14" id="l9.173.14"></span>κάκωσιν καὶ τὴν τῆς δυνάμεως ἀσθένειαν. ἐξ ἐπιμέτρου δὲ
<span class="lb" data-page="9.173" data-line="15" id="l9.173.15"></span>προσέρχεται ἡ οἷον διαμάχη τῆς φύσεως πρὸς τὸ σύμπτωμα.
<span class="lb" data-page="9.173" data-line="16" id="l9.173.16"></span>τὸ γὰρ ἐκ τῆς σήψεως ὑγρὸν, ὡς ἂν ἄλλοτ’ ἀλλαχόσε μεταῤῥέον
<span class="lb" data-page="9.173" data-line="17" id="l9.173.17"></span>ἀτάκτως, ἅμα μὲν ἐμποδὼν ἵσταται ταῖς διεξόδοις τοῦ
<span class="lb" data-page="9.173" data-line="18" id="l9.173.18"></span>πνεύματος, ἅμα δ’ ἐπεγείρει τὴν φύσιν ἀπώσασθαι τὰ λυποῦντα,
<span class="pb" data-page="9.174" id="p9.174"></span>
<span class="lb" data-page="9.174" data-line="1" id="l9.174.1"></span>κᾀν τούτῳ μεγάλοι τε καὶ ὑψηλοὶ καὶ ταχεῖς οἱ
<span class="lb" data-page="9.174" data-line="2" id="l9.174.2"></span>σφυγμοὶ γίνονται. μικρὸν ὕστερον δὲ ἤτοι καμνούσης ἐν τῇ
<span class="lb" data-page="9.174" data-line="3" id="l9.174.3"></span>διαμάχῃ τῆς δυνάμεως ἢ κατά τι μόριον ἐμφράξεως ἰσχυροτέρας
<span class="lb" data-page="9.174" data-line="4" id="l9.174.4"></span>γινομένης, εἰς τἀναντία μεταπίπτουσι, μέχρις ἂν ἡ ζωτικὴ
<span class="lb" data-page="9.174" data-line="5" id="l9.174.5"></span>δύναμις ἑαυτὴν ἐπεγείρουσα πρὸς τὸ διωθεῖσθαι τράπηται τὰ
<span class="lb" data-page="9.174" data-line="6" id="l9.174.6"></span>λυποῦντα, κᾀν τούτῳ πάλιν ὑψηλότεροι καὶ σφοδρότεροι
<span class="lb" data-page="9.174" data-line="7" id="l9.174.7"></span>τῶν ἔμπροσθεν οἱ σφυγμοὶ ἀποτελοῦνται. συνεχοῦς οὖν τῆς
<span class="lb" data-page="9.174" data-line="8" id="l9.174.8"></span>τοιαύτης μεταβολῆς γινομένης, ἀνωμαλία τέ τις ἐξ ἀνάγκης
<span class="lb" data-page="9.174" data-line="9" id="l9.174.9"></span>ἐν αὐτοῖς συνίσταται καὶ ἀταξία, καὶ ταῦτα παραμένει διηνεκῶς,
<span class="lb" data-page="9.174" data-line="10" id="l9.174.10"></span>ἄχρις ἂν ἡ ῥῆξις γένηται. διὰ τοῦτο καὶ ἑκτικὸς αὐτῶν
<span class="lb" data-page="9.174" data-line="11" id="l9.174.11"></span>ὁ σφυγμὸς εἴρηται. δηλωτικὸν γάρ ἐστι τοῦτο τὸ ὄνομα παρὰ
<span class="lb" data-page="9.174" data-line="12" id="l9.174.12"></span>τοῖς νεωτέροις ἰατροῖς τοῦ διὰ παντὸς μένειν αὐτὸν ὅμοιον,
<span class="lb" data-page="9.174" data-line="13" id="l9.174.13"></span>καὶ μὴ κατὰ περιόδους οἷον καταβολάς γέ τινας ποιεῖσθαι,
<span class="lb" data-page="9.174" data-line="14" id="l9.174.14"></span>καὶ αὖθις διαλείμματα, καθάπερ ἐν τοῖς ἄλλοις πυρετοῖς.
<span class="lb" data-page="9.174" data-line="15" id="l9.174.15"></span>παραμένει γὰρ ὁ προειρημένος σάλος ἐν τῇ κινήσει τῶν ἀρτηριῶν,
<span class="lb" data-page="9.174" data-line="16" id="l9.174.16"></span>ἄχρις ἂν ἡ ῥῆξις γένηται. ῥαγέντος μέντοι τοῦ διαπυΐσκοντος
<span class="lb" data-page="9.174" data-line="17" id="l9.174.17"></span>μορίου, δῆλος ὡς τἀναντία πάντα γενήσεται.
<span class="lb" data-page="9.174" data-line="18" id="l9.174.18"></span>καὶ χρὴ μεμνῆσθαι τῶν ἐν τῷ δευτέρῳ λόγῳ περί τε πλατέος
<span class="lb" data-page="9.174" data-line="19" id="l9.174.19"></span>εἰρημένων καὶ ὑψηλοῦ σφυγμοῦ, καὶ μὴ περὶ πάντων ἐθέλειν
<span class="pb" data-page="9.175" id="p9.175"></span>
<span class="lb" data-page="9.175" data-line="1" id="l9.175.1"></span>ἀκούειν πολλάκις. ἐπὶ γάρ τοι ταῖς ῥήξεσι τῶν ἐμπυημάτων
<span class="lb" data-page="9.175" data-line="2" id="l9.175.2"></span>ἣ τε τάσις ἤδη τῶν ἀγγείων παύεται καὶ ἡ δύναμις ἐν τῇ διαμάχῃ
<span class="lb" data-page="9.175" data-line="3" id="l9.175.3"></span>κέκμηκε, καὶ ἰσχνὸς ὁ ἄνθρωπος ἐξ ἀνάγκης γέγονεν. ὧν
<span class="lb" data-page="9.175" data-line="4" id="l9.175.4"></span>συνελθόντων ὁ πλατὺς ἐγένετο σφυγμός. αὔξει δ’ αὐτοῦ
<span class="lb" data-page="9.175" data-line="5" id="l9.175.5"></span>μάλιστα τὴν ὡς πρὸς τὴν αἴσθησιν φαντασίαν ἡ πρὶν ῥαγῆναι
<span class="lb" data-page="9.175" data-line="6" id="l9.175.6"></span>τῶν ἀρτηριῶν εἰς ὕψος ἄνοδος. ἐκείνης γὰρ ἔτι μεμνημένοι,
<span class="lb" data-page="9.175" data-line="7" id="l9.175.7"></span>καὶ παραμετροῦντες αὐτῇ τὰ νῦν φαινόμενα, πλατὺν
<span class="lb" data-page="9.175" data-line="8" id="l9.175.8"></span>ἱκανῶς ἀποτελεῖσθαι τὸν σφυγμὸν ὑπολαμβάνομεν.
</p>
          </article>

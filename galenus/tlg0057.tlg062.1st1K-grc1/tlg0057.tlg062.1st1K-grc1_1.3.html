<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:1.3">
<span class="pb page1" data-page="9.227" id="p9.227"></span>
<span class="milestone ed1page page1" data-n="3.121" data-unit="ed1page" id="ed1page.3.121"></span>
<span class="milestone ed2page page1" data-n="8.243" data-unit="ed2page" id="ed2page.8.243"></span>
            <p>
<span class="lb" data-page="9.227" data-line="6" id="l9.227.6"></span>Τῆς ἀρτηρίας τὸ μὲν ὕψος ἀναλόγως ἀεὶ
<span class="lb" data-page="9.227" data-line="7" id="l9.227.7"></span>τῷ πλάτει διαστέλλεται. κατακρύπτεται δὲ ἢ κωλύεται πολλάκις
<span class="lb" data-page="9.227" data-line="8" id="l9.227.8"></span>ὑπὸ τῶν περικειμένων τε καὶ προσκειμένων σωμάτων
<span class="lb" data-page="9.227" data-line="9" id="l9.227.9"></span>ἤτοι σύμπασα ἡ κίνησις ἢ μοῖρά γέ τις αὐτῆς, καὶ τοῦτο τὸ
<span class="lb" data-page="9.227" data-line="10" id="l9.227.10"></span>κωλυόμενον ἤτοι κατὰ τὸ βάθος μᾶλλον, ἢ κατὰ τὸ πλάτος,
<span class="lb" data-page="9.227" data-line="11" id="l9.227.11"></span>ἢ κατὰ τὸ συναμφότερον ὡσαύτως φαίνεται. ὅταν μὲν οὖν
<span class="lb" data-page="9.227" data-line="12" id="l9.227.12"></span>ἀδιάγνωστος ὡς πρὸς τὴν ἡμετέραν ἁφὴν ἡ κίνησις ᾖ, καθ’
<span class="lb" data-page="9.227" data-line="13" id="l9.227.13"></span>ὅλον μὲν τὸ ζῶον συμβάντος τούτου, ὡς μηδαμόθι μηδεμίαν
<span class="lb" data-page="9.227" data-line="14" id="l9.227.14"></span>ἀρτηρίαν φαίνεσθαι κινουμένην, ἀσφυξία τὸ πάθημα προσαγορεύεται,
<span class="lb" data-page="9.227" data-line="15" id="l9.227.15"></span>κατὰ μὲν τὴν ἀλήθειαν οὐδέποτε ἐν ζῶντι σώματι
<span class="lb" data-page="9.227" data-line="16" id="l9.227.16"></span>γινομένη, κινεῖται γὰρ ἡ καρδία διαπαντὸς ἅμα ταῖς
<span class="lb" data-page="9.227" data-line="17" id="l9.227.17"></span>ἀρτηρίαις ἁπάσαις, ὡς μέντοι πρὸς τὴν ἡμετέραν ἁφὴν ἔξωθεν
<span class="lb" data-page="9.227" data-line="18" id="l9.227.18"></span>ἐπιβαλλομένην πολλάκις εὑρισκομένη. πρόκεινται γὰρ
<span class="pb" data-page="9.228" id="p9.228"></span>
<span class="lb" data-page="9.228" data-line="1" id="l9.228.1"></span>δὴ τοῦ τῶν ἀρτηριῶν σώματος πάντως μὲν ὑμένες τέ τινες
<span class="lb" data-page="9.228" data-line="2" id="l9.228.2"></span>καὶ δέρμα, πολλαχόθι δὲ καὶ πιμελὴ καὶ σὰρξ ὑφ’ ὧν οὐ μόνον
<span class="lb" data-page="9.228" data-line="3" id="l9.228.3"></span>ἀποκρύπτεσθαι τὸν σφυγμὸν, ἀλλὰ καὶ κωλύεσθαι συμβαίνει.
<span class="lb" data-page="9.228" data-line="4" id="l9.228.4"></span>τελέως μὲν οὖν ἀποκρυπτομένης τῆς κινήσεως, εἰ μὲν
<span class="lb" data-page="9.228" data-line="5" id="l9.228.5"></span>ἐν ἅπασι τοῖς μέρεσι τῶν ἀρτηριῶν ἁπασῶν τοῦτο συμβαίνῃ,
<span class="lb" data-page="9.228" data-line="6" id="l9.228.6"></span>τὸ πάθος ἀσφυξίαν ὀνομάζουσιν, εἰ δὲ κατὰ μὲν τινὰ μέρη
<span class="lb" data-page="9.228" data-line="7" id="l9.228.7"></span>φαίνοιτο κινούμενα, τὰ δὲ μὴ, κατὰ τὸ μῆκος ἐν τούτῳ διαφορὰν
<span class="lb" data-page="9.228" data-line="8" id="l9.228.8"></span>ἴσχουσιν οἱ σφυγμοί. καὶ δὴ καὶ καλοῦνται μακροὶ
<span class="lb" data-page="9.228" data-line="9" id="l9.228.9"></span>μὲν οἷς ἂν τὸ τῆς αἰσθητῆς κινήσεως μῆκος ὑπὲρ τὸ κατὰ
<span class="lb" data-page="9.228" data-line="10" id="l9.228.10"></span>φύσιν, βραχεῖς δὲ οἷς ἂν ἔλαττον τοῦ κατὰ φύσιν, οἷς δ’
<span class="lb" data-page="9.228" data-line="11" id="l9.228.11"></span>ἴσον τῷ κατὰ φύσιν σύμμετροι. τοσοῦτον γὰρ ἀεὶ φαίνεται
<span class="lb" data-page="9.228" data-line="12" id="l9.228.12"></span>τῆς κινήσεως τῶν ἀρτηριῶν <span class="milestone ed2page" data-n="8.244" data-unit="ed2page" id="ed2page.8.244"></span>ὅσον ἐπιτρέπει τὰ προβεβλημένα
<span class="lb" data-page="9.228" data-line="13" id="l9.228.13"></span>σώματα. καὶ διὰ τοῦτο τοῖς μὲν παχέσι βραχεῖς οἱ
<span class="lb" data-page="9.228" data-line="14" id="l9.228.14"></span>σφυγμοὶ, τοῖς δ’ ἰσχνοῖς μακροὶ, καθάπερ καὶ τοῖς εὐσάρκοις
<span class="lb" data-page="9.228" data-line="15" id="l9.228.15"></span>τε καὶ συμμέτροις σύμμετροι φαίνονται. καὶ αὐτῆς μέντοι
<span class="lb" data-page="9.228" data-line="16" id="l9.228.16"></span>τῆς φαινομένης κινήσεως οὐκ ἀεὶ ὁμοίως κωλύεται τῷ
<span class="lb" data-page="9.228" data-line="17" id="l9.228.17"></span>βάθει τὸ πλάτος, ἀλλ’ ἐπειδὰν μὲν αἱ κατὰ τὰ πλάγια χῶραι
<span class="lb" data-page="9.228" data-line="18" id="l9.228.18"></span>τῶν ἀρτηριῶν ἤτοι πιμελῆς, ἢ σαρκὸς, ἢ ἀτμῶν, ἢ ὑγρῶν
<span class="pb" data-page="9.229" id="p9.229"></span>
<span class="lb" data-page="9.229" data-line="1" id="l9.229.1"></span>ὦσι πλήρεις, τὸ δ’ ἐπικείμενον ἄνωθεν δέρμα καὶ μηδὲν αὐτὰς
<span class="lb" data-page="9.229" data-line="2" id="l9.229.2"></span>βαρύνῃ, τοῦ πλάτους ἡ κίνησις ἀμαυροῦται μόνον, καὶ
<span class="lb" data-page="9.229" data-line="3" id="l9.229.3"></span>μᾶλλον, εἰ σφοδρὸς ὁ σφυγμὸς εἴη καὶ μέγας ὅσον ἐφ’ ἑαυτῷ.
<span class="lb" data-page="9.229" data-line="4" id="l9.229.4"></span>ἐπειδὰν δὲ καθαραὶ μὲν αἱ παρακείμεναι χῶραι, ῥυσσὸν
<span class="lb" data-page="9.229" data-line="5" id="l9.229.5"></span>δ’ ᾖ τὸ ἐπικείμενον αὐταῖς δέρμα, τοῦ βάθους ἡ κίνησις ἐν
<span class="lb" data-page="9.229" data-line="6" id="l9.229.6"></span>τῷ τοιούτῳ σώματι πλέον ἀφανίζεται, καὶ μᾶλλον, εἰ μήτε
<span class="lb" data-page="9.229" data-line="7" id="l9.229.7"></span>σφοδρὸς εἴη ὁ σφυγμὸς καὶ μέγας ὅσον ἐφ’ ἑαυτῷ. ὅταν
<span class="lb" data-page="9.229" data-line="8" id="l9.229.8"></span>οὖν εὕρῃς μακρότερον τοῦ κατὰ φύσιν σφυγμὸν, εἰ μὲν καὶ
<span class="lb" data-page="9.229" data-line="9" id="l9.229.9"></span>τὸ πλάτος αὐτοῦ καὶ τὸ βάθος εἴη συνηυξημένον, ἐπισκέπτου
<span class="lb" data-page="9.229" data-line="10" id="l9.229.10"></span>πότερον ὁ ἄνθρωπος ἰσχνότερος ἑαυτοῦ γέγονεν,
<span class="lb" data-page="9.229" data-line="11" id="l9.229.11"></span>ἢ θερμότερος, ἀφωρισμένης τῆς ἐπικτήτου κινήσεως. εἰ μὲν
<span class="lb" data-page="9.229" data-line="12" id="l9.229.12"></span>γὰρ ἰσχνότερος εἴη γεγενημένος, εἰ μὲν ἐπὶ τοσοῦτον ἐφ’
<span class="lb" data-page="9.229" data-line="13" id="l9.229.13"></span>ὅσον καὶ ὁ σφυγμὸς μείζων, ἓν τοῦτο μόνον ἠλλοίωσεν αὐτὸν,
<span class="lb" data-page="9.229" data-line="14" id="l9.229.14"></span>εἰ δ’ ἐπ’ ἔλαττον, οὐ μόνον τοῦτ’ ἐστὶν αἴτιον, ἀλλὰ
<span class="lb" data-page="9.229" data-line="15" id="l9.229.15"></span>καὶ θερμότης, εἰ δ’ ἐν αὐτῷ μένοι τὰ τῆς τοῦ σώματος σχέσεως,
<span class="lb" data-page="9.229" data-line="16" id="l9.229.16"></span>ἡ θερμότης ηὔξηται μόνον, εἰ δὲ καὶ παχύτερος εἴη γεγονὼς,
<span class="lb" data-page="9.229" data-line="17" id="l9.229.17"></span>διπλάσιον ηὐξῆσθαι λογίζου τὴν θερμότητα. τὸ δ’
<span class="lb" data-page="9.229" data-line="18" id="l9.229.18"></span>ὑπὸ τίνος αἰτίας ηὔξηται διορίζεσθαι τοῖς ἔμπροσθεν εἰρημένοις.
<span class="lb" data-page="9.229" data-line="19" id="l9.229.19"></span>εἰ μέντοι μακρότερος ὁ σφυγμὸς εἴη γεγονὼς καὶ ﻿
<span class="pb" data-page="9.230" id="p9.230"></span>
<span class="lb" data-page="9.230" data-line="1" id="l9.230.1"></span>πλατύτερος, μὴ μέντοι κατὰ τὴν αὐτὴν ἀναλογίαν εἰς ὕψος
<span class="lb" data-page="9.230" data-line="2" id="l9.230.2"></span>ηὐξημένος, ἀλλὰ διαμένων σύμμετρος, ἐπὶ τοῖς προειρημένοις
<span class="lb" data-page="9.230" data-line="3" id="l9.230.3"></span>διορισμοῖς ἔτι καὶ τοῦτ’ ἐξαίρετον ὑπάρχειν ἀναγκαῖον αὐτῷ,
<span class="lb" data-page="9.230" data-line="4" id="l9.230.4"></span>ῥυσσότερον γεγονέναι τὸ κατὰ τῆς ἀρτηρίας ἄνωθεν ἐπικείμενον
<span class="lb" data-page="9.230" data-line="5" id="l9.230.5"></span>δέρμα. καὶ εἰ καταστρέφοις τὸ κῶλον, ὥσθ’ ὅπερ ἄνωθεν
<span class="lb" data-page="9.230" data-line="6" id="l9.230.6"></span>ἦν αὐτοῦ πρότερον εἶναι νῦν κάτωθεν, οὐδὲν οὕτως ἐκκεκολοῦσθαι
<span class="lb" data-page="9.230" data-line="7" id="l9.230.7"></span>φανεῖται τὸ βάθος. οὗτοι μὲν οὖν οἱ δύο σφυγμοὶ
<span class="lb" data-page="9.230" data-line="8" id="l9.230.8"></span>πρῶτοι πάντων εἰσὶ γεγραμμένοι κατὰ τὸ διάγραμμα τῶν
<span class="lb" data-page="9.230" data-line="9" id="l9.230.9"></span>ἑπτὰ καὶ εἴκοσι σφυγμῶν ἐν τῷ προτέρῳ περὶ τῆς διαφορᾶς
<span class="lb" data-page="9.230" data-line="10" id="l9.230.10"></span>αὐτῶν, ὃ περὶ τῶν κατὰ τὸ ποσὸν τῆς διαστολῆς ἐν ταῖς
<span class="lb" data-page="9.230" data-line="11" id="l9.230.11"></span>τρισὶν ἅμα διαστάσεσι συνισταμένων ἐποιήσαμεν. ἑξῆς δὲ αὐτῶν
<span class="lb" data-page="9.230" data-line="12" id="l9.230.12"></span>γέγραπται τρίτος ὁ κατὰ τὸ μῆκός τε καὶ τὸ πλάτος
<span class="lb" data-page="9.230" data-line="13" id="l9.230.13"></span>ὑπερβάλλων τὸν κατὰ φύσιν, ἐν δὲ τῇ κατὰ βάθος διαστάσει
<span class="lb" data-page="9.230" data-line="14" id="l9.230.14"></span>ταπεινὸς, ὃς καὶ σπανιάκις εὑρίσκεται. μεγάλως γὰρ ὑπὸ τῶν
<span class="lb" data-page="9.230" data-line="15" id="l9.230.15"></span>ὑποκειμένων σωμάτων βαρυνομένης γίνεται τῆς ἀρτηρίας, ὅπερ
<span class="lb" data-page="9.230" data-line="16" id="l9.230.16"></span>οὐκ ἄν ποτε συμβαίη χωρὶς τοῦ καὶ τὴν δύναμιν ἀσθενεστέραν
<span class="lb" data-page="9.230" data-line="17" id="l9.230.17"></span>γενέσθαι καὶ τὸν χιτῶνα τῆς ἀρτηρίας ἐσχάτως μαλακὸν,
<span class="lb" data-page="9.230" data-line="18" id="l9.230.18"></span>ὧν τὸ μὲν ἀτονώτερον τοῦ κατὰ φύσιν, τὸ δὲ μαλακὸν ἱκανῶς
<span class="lb" data-page="9.230" data-line="19" id="l9.230.19"></span>ἐργάζεται τὸν σφυγμόν. ὥστε μετὰ μὲν τούτων γίνοιτ’ ἄν ποτε
<span class="pb" data-page="9.231" id="p9.231"></span>
<span class="lb" data-page="9.231" data-line="1" id="l9.231.1"></span>μακρὸς ἅμα καὶ πλατὺς καὶ ταπεινὸς, ἄλλως δ’ οὐκ ἂν γένοιτο.
<span class="lb" data-page="9.231" data-line="2" id="l9.231.2"></span>καὶ μὲν δὴ καὶ ὁπότε φαίνεται τοιοῦτον, οὐδὲ τότε
<span class="lb" data-page="9.231" data-line="3" id="l9.231.3"></span>πολὺ τοῦ κατὰ φύσιν οὔτ’ ἐπὶ τὸ ταπεινότερον οὔτε ἐπὶ τὸ
<span class="lb" data-page="9.231" data-line="4" id="l9.231.4"></span>πλατύτερον ἐξίσταται, οὐ γὰρ ἐγχωρεῖ κατὰ μὲν τὸ βάθος
<span class="lb" data-page="9.231" data-line="5" id="l9.231.5"></span>ἐσχάτως βαρύνεσθαι τὴν ἀρτηρίαν, κατὰ δὲ τὸ πλάτος οὐδ’
<span class="lb" data-page="9.231" data-line="6" id="l9.231.6"></span>ὅλως, ὥσπερ γε οὐδ’ ἐπὶ πλεῖστον μὲν ὕψος ἀνέρχεσθαι, παντάπασι
<span class="lb" data-page="9.231" data-line="7" id="l9.231.7"></span>δ’ ἐστενῶσθαι. πλέον μὲν γὰρ ἐπιδίδωσιν ὕψος ὡς
<span class="lb" data-page="9.231" data-line="8" id="l9.231.8"></span>τὰ πολλὰ, καὶ μάλισθ’ ὅταν ᾖ σφοδρὸς ὁ σφυγμὸς, οὐ μὴν
<span class="lb" data-page="9.231" data-line="9" id="l9.231.9"></span>εἰς τοσοῦτόν γε ὡς τὸν αὐτὸν ὑψηλότατόν τε ἅμα καὶ στενώτατον
<span class="lb" data-page="9.231" data-line="10" id="l9.231.10"></span>ὑπάρχειν. εἰ μέντοι περιστραφείη κᾀπὶ τούτου σφυγμοῦ
<span class="lb" data-page="9.231" data-line="11" id="l9.231.11"></span>τὸ κῶλον, ὡς τὰ τέως ὑπερκείμενα μέρη νῦν ὑποκείμενα
<span class="lb" data-page="9.231" data-line="12" id="l9.231.12"></span>γενέσθαι, καὶ ἡ κατὰ τὸ βάθος αὐτῶν διάστασις ἐπίδοσιν ἕξει
<span class="lb" data-page="9.231" data-line="13" id="l9.231.13"></span>καὶ οὐκ ἔτι φαίνεται ταπεινός. ἀλλ’ ὥσπερ μακρὸς καὶ πλατὺς,
<span class="lb" data-page="9.231" data-line="14" id="l9.231.14"></span>οὕτω καὶ ὑψηλὸς, ὅπερ ἐστὶ μέγας. ὁ γὰρ κατὰ τὰς
<span class="lb" data-page="9.231" data-line="15" id="l9.231.15"></span>τρεῖς διαστάσεις αὐξηθεὶς μέγας λέγεται. <span class="milestone ed2page" data-n="8.245" data-unit="ed2page" id="ed2page.8.245"></span>διοριστέον
<span class="lb" data-page="9.231" data-line="16" id="l9.231.16"></span>οὖν ἐπ’ αὐτῷ πρὸς τοῖς εἰρημένοις καὶ τὰ τῶν πρώτων ἁπάντων
<span class="lb" data-page="9.231" data-line="17" id="l9.231.17"></span>εἰρημένα. προσεπισκεπτέον δὲ καὶ εἰ τοῦ πλάτους ἀφαιρεῖ
<span class="lb" data-page="9.231" data-line="18" id="l9.231.18"></span>τι περιστρεφομένου τοῦ κώλου. γίνεται γὰρ καὶ τοῦτ’
<span class="pb" data-page="9.232" id="p9.232"></span>
<span class="lb" data-page="9.232" data-line="1" id="l9.232.1"></span>ἐνίοτε, καὶ δηλοῖ πόσον ὑπὲρ τὴν τοῦ βάθους ἀναλογίαν ἔμπροσθεν
<span class="lb" data-page="9.232" data-line="2" id="l9.232.2"></span>ἐπλατύνετο τὸ ἀγγεῖον. ὁ δ’ ἐπὶ τοῖσδε τέταρτος ὁ
<span class="lb" data-page="9.232" data-line="3" id="l9.232.3"></span>μακρὸς ἅμα καὶ ὑψηλὸς καὶ σύμμετρος κατὰ τὸ πλάτος, ὅσον
<span class="lb" data-page="9.232" data-line="4" id="l9.232.4"></span>μὲν ἐφ’ ἑαυτοῦ πλατύς ἐστιν, ὥσπερ καὶ ὑψηλὸς, ἀλλὰ ὑπὲρ
<span class="lb" data-page="9.232" data-line="5" id="l9.232.5"></span>τοῦ στενοχωρεῖσθαι κατὰ<span class="milestone ed1page" data-n="3.122" data-unit="ed1page" id="ed1page.3.122"></span> τὰ πλάγια κεκολοῦσθαι τὴν εἰς
<span class="lb" data-page="9.232" data-line="6" id="l9.232.6"></span>τοῦτο κίνησιν. ὅλως γὰρ ἐπειδὰν ἤτοι τὸ πλάτος ὑπὲρ τὴν
<span class="lb" data-page="9.232" data-line="7" id="l9.232.7"></span>τοῦ βάθους ἀναλογίαν, ἢ τὸ βάθος ὑπὲρ τὴν τοῦ πλάτους ᾖ,
<span class="lb" data-page="9.232" data-line="8" id="l9.232.8"></span>παραποδίζεται τὸ ἕτερον αὐτῶν ἤτοι διὰ πλῆθος, ἤ πάχος,
<span class="lb" data-page="9.232" data-line="9" id="l9.232.9"></span>ἢ σκληρότητα τῶν προκειμένων σωμάτων, ἃ μεταξὺ τῆς ἀρτηρίας
<span class="lb" data-page="9.232" data-line="10" id="l9.232.10"></span>ἐστὶ καὶ τῆς ἐπιβαλλομένης ἁφῆς. καὶ γὰρ καὶ ἡ ῥυσσότης
<span class="lb" data-page="9.232" data-line="11" id="l9.232.11"></span>πλέονα τὰ ἐπικείμενα σώματα ποιεῖ, κατὰ τὰς ῥυτίδας
<span class="lb" data-page="9.232" data-line="12" id="l9.232.12"></span>ἐνδιπλοῦσα τὸ δέρμα. ὥστε καὶ ὁ τοιοῦτος σφυγμὸς ἢ
<span class="lb" data-page="9.232" data-line="13" id="l9.232.13"></span>ὄντως μέγας ὑπάρχων ἐμποδίζεται κατὰ τὸ πλάτος, ἢ φαίνεσθαι
<span class="lb" data-page="9.232" data-line="14" id="l9.232.14"></span>μέγας δυνάμενος ἐπὶ λεπτότητος τοῦ σώματος, ὅμως
<span class="lb" data-page="9.232" data-line="15" id="l9.232.15"></span>οὐ φαίνεσθαι, διότι κατὰ μίαν τῶν διαστάσεων ἐστενοχώρηται.
<span class="lb" data-page="9.232" data-line="16" id="l9.232.16"></span>ὁ δὲ πέμπτος ἐν τῷ διαγράμματι γεγραμμένος ὁ μακρότερος
<span class="lb" data-page="9.232" data-line="17" id="l9.232.17"></span>μὲν τοῦ κατὰ φύσιν, ἐν δὲ ταῖς ἄλλαις ταῖς δύο διαστάσεσι
<span class="pb" data-page="9.233" id="p9.233"></span>
<span class="lb" data-page="9.233" data-line="1" id="l9.233.1"></span>σύμμετρος, ἰσχνότερον μὲν δηλοῖ ἑαυτοῦ τὸν ἄνθρωπον
<span class="lb" data-page="9.233" data-line="2" id="l9.233.2"></span>γεγονέναι, τὸν σφυγμὸν δὲ ὅσον ἐφ’ ἑαυτῷ μικρότερον τοῦ
<span class="lb" data-page="9.233" data-line="3" id="l9.233.3"></span>κατὰ φύσιν. ἐπειδὴ γὰρ ὁ μακρὸς σφυγμὸς ἢ διὰ μέγεθος
<span class="lb" data-page="9.233" data-line="4" id="l9.233.4"></span>οἰκεῖον, ἢ διὰ λεπτότητα φαίνεται τοιοῦτος, οὐ μὴν νῦν γε
<span class="lb" data-page="9.233" data-line="5" id="l9.233.5"></span>διὰ μέγεθος ἐγένετο μακρὸς, ἦν γὰρ ἂν οὕτω καὶ ὑψηλὸς ἅμα
<span class="lb" data-page="9.233" data-line="6" id="l9.233.6"></span>καὶ πλατὺς, ἢ πάντως γε τὸ ἕτερον αὐτῶν ἀπολείπεται διὰ
<span class="lb" data-page="9.233" data-line="7" id="l9.233.7"></span>λεπτότητα μακρὸς γεγονέναι. ἀλλ’ ἐπεὶ τοῖς ἰσχνοτέροις τοῦ
<span class="lb" data-page="9.233" data-line="8" id="l9.233.8"></span>κατὰ φύσιν οἱ σφυγμοὶ μείζους φαίνονται, δῆλον ὡς στενώτερός
<span class="lb" data-page="9.233" data-line="9" id="l9.233.9"></span>τε καὶ ταπεινότερος ὁ σφυγμός ἐστι τοῦ κατὰ φύσιν
<span class="lb" data-page="9.233" data-line="10" id="l9.233.10"></span>ὅσον ἐφ’ ἑαυτῷ· εἰ δὲ ταῦτα, καὶ μικρότερος ὅσον ἐφ’ αὑτῷ.
<span class="lb" data-page="9.233" data-line="11" id="l9.233.11"></span>ὁ δ’ ἐφεξῆς τῷδε γεγραμμένος ἕκτος ὁ μακρὸς καὶ ταπεινὸς
<span class="lb" data-page="9.233" data-line="12" id="l9.233.12"></span>καὶ σύμμετρος κατὰ τὸ πλάτος, διὰ τὰς προειρημένας αἰτίας
<span class="lb" data-page="9.233" data-line="13" id="l9.233.13"></span>ἥττων τοῦ κατὰ φύσιν ὑπάρχων, ὅσον ἐφ’ ἑαυτῷ διὰ λεπτότητα
<span class="lb" data-page="9.233" data-line="14" id="l9.233.14"></span>φαίνεται μακρός. ἀλλὰ τοῦτο μὲν αὐτῷ κοινὸν πρὸς τὸν
<span class="lb" data-page="9.233" data-line="15" id="l9.233.15"></span>πέμπτον· ἴδιον δ’ ἐξαίρετον κεκολοῦσθαι τὸ βάθος δι’ ἣν
<span class="lb" data-page="9.233" data-line="16" id="l9.233.16"></span>ὀλίγον ἔμπροσθεν εἶπον αἰτίαν. ἕβδομος δ’ ἦν ἐν τῷ διαγράμματι
<span class="lb" data-page="9.233" data-line="17" id="l9.233.17"></span>σφυγμὸς μακρὸς ἅμα καὶ στενὸς καὶ ὑψηλὸς, ὃς
<span class="lb" data-page="9.233" data-line="18" id="l9.233.18"></span>ἐφαίνετ’ ἂν ὁμοίως τῷ πάντων πρώτῳ μέγας, μὴ τὸ πλάτος
<span class="pb" data-page="9.234" id="p9.234"></span>
<span class="lb" data-page="9.234" data-line="1" id="l9.234.1"></span>ἐστενοχωρεῖτο. τὰ δὲ ἄλλα καὶ περὶ τοῦδε παραπλησίως τῷ
<span class="lb" data-page="9.234" data-line="2" id="l9.234.2"></span>πρώτῳ πάντων δεῖ διορίζεσθαι. καὶ μὲν δὴ καὶ ὅσα κατὰ
<span class="lb" data-page="9.234" data-line="3" id="l9.234.3"></span>τὸν τρίτον εἴρηται, καὶ ταῦτ’ ἐνταῦθα προστιθέναι, τὸ μήτε
<span class="lb" data-page="9.234" data-line="4" id="l9.234.4"></span>πολλάκις φαίνεσθαι τὸν τοιοῦτον σφυγμὸν μήθ’ ὅταν φαίνηται,
<span class="lb" data-page="9.234" data-line="5" id="l9.234.5"></span>πλεῖστον ὅσον ὑπερβάλλειν μὲν τοῦ συμμέτρου κατὰ
<span class="lb" data-page="9.234" data-line="6" id="l9.234.6"></span>τὸ ὕψος, ἀπολείπεσθαι δὲ κατὰ τὸ πλάτος. ὁ δ’ ἐφεξῆς
<span class="lb" data-page="9.234" data-line="7" id="l9.234.7"></span>αὐτῷ γεγραμμένος ὄγδοος ὁ μακρὸς ἅμα καὶ στενὸς καὶ σύμμετρος
<span class="lb" data-page="9.234" data-line="8" id="l9.234.8"></span>κατὰ τὸ βάθος ὅτι μὲν μικρός ἐστι κατὰ τὴν οἰκείαν
<span class="lb" data-page="9.234" data-line="9" id="l9.234.9"></span>οὐσίαν, εὔδηλον ἐκ τῶν ἐπὶ τοῦ πέμπτου προειρημένων·
<span class="lb" data-page="9.234" data-line="10" id="l9.234.10"></span>ἰσχνοῦ δὲ τοῦ σώματος γενομένου φαίνεται μακρότερος.
<span class="lb" data-page="9.234" data-line="11" id="l9.234.11"></span>τὸ δὲ ἴδιον ἐξαίρετον αὐτῷ παρὰ τὸν πέμπτον, ἡ
<span class="lb" data-page="9.234" data-line="12" id="l9.234.12"></span>τοῦ πλάτους στενότης, ἐστενοχωρῆσθαι κατὰ τοῦτο δηλοῦσα
<span class="lb" data-page="9.234" data-line="13" id="l9.234.13"></span>τὴν ἀρτηρίαν. ὁ δὲ ἔννατος σφυγμὸς ὁ μακρὸς καὶ στενὸς
<span class="lb" data-page="9.234" data-line="14" id="l9.234.14"></span>καὶ ταπεινὸς ἔτι δὴ καὶ μᾶλλον ἐνδείκνυται μικρὸς μὲν ὢν
<span class="lb" data-page="9.234" data-line="15" id="l9.234.15"></span>ὅσον ἐφ’ ἑαυτῷ, φαινόμενος δὲ μακρὸς δι’ ἔκτηξιν τοῦ σώματος.
<span class="lb" data-page="9.234" data-line="16" id="l9.234.16"></span>ὡς ἐπὶ τὸ πολὺ δὲ αὐτῷ σύνεστιν ἀμυδρότης καὶ
<span class="lb" data-page="9.234" data-line="17" id="l9.234.17"></span>σκληρότης. εἰ δὲ μήτε σκληρὸς ᾖ μήτ’ ἄγαν ἀμυδρὸς, ἐπὶ καταψύξει
<span class="lb" data-page="9.234" data-line="18" id="l9.234.18"></span>τοιοῦτος ἀποτελεῖται. οὕτως μὲν οὖν ἅπαντες οἱ εἰρημένοι
<span class="lb" data-page="9.234" data-line="19" id="l9.234.19"></span>νῦν ἐννέα σφυγμοὶ μακρότερον ἔχουσι τὸ μῆκος τοῦ ﻿
<span class="pb" data-page="9.235" id="p9.235"></span>
<span class="lb" data-page="9.235" data-line="1" id="l9.235.1"></span>κατὰ φύσιν, ἐξαλλάττονται δὲ κατὰ τὰς λοιπὰς δύο διαστάσεις.
<span class="lb" data-page="9.235" data-line="2" id="l9.235.2"></span><span class="milestone ed2page" data-n="8.246" data-unit="ed2page" id="ed2page.8.246"></span>οἱ δ’ ἐφεξῆς ἐννέα σύμμετροι κατὰ τὸ μῆκος ὄντες
<span class="lb" data-page="9.235" data-line="3" id="l9.235.3"></span>ὑπαλλάττονται κατά τε τὸ βάθος καὶ τὸ πλάτος. ὁ μὲν
<span class="lb" data-page="9.235" data-line="4" id="l9.235.4"></span>οὖν δέκατος ὑψηλὸς ἅμα καὶ πλατὺς φαινόμενος ἐφ’ ἑνὸς
<span class="lb" data-page="9.235" data-line="5" id="l9.235.5"></span>μὲν ἀνθρώπου τῷ συμμέτρῳ παραβαλλόμενος ἀδύνατος συστῆναι,
<span class="lb" data-page="9.235" data-line="6" id="l9.235.6"></span>πλὴν εἴ ποτε κατὰ τὸ σπάνιον ἡ θέσις ὅλη τῆς ἀρτηρίας
<span class="lb" data-page="9.235" data-line="7" id="l9.235.7"></span>ἐξαλλάττοιτο, πρὸς δὲ τὸν ἁπλῶς σύμμετρον εἰ παραβάλλοιτο,
<span class="lb" data-page="9.235" data-line="8" id="l9.235.8"></span>καὶ γενέσθαι δυνατός ἐστι. καὶ αἰτία τῆς γενέσεως
<span class="lb" data-page="9.235" data-line="9" id="l9.235.9"></span>αὐτοῦ κατὰ τὴν τῆς διαπλάσεως ἰδιότητα. σύμπτωμα γάρ
<span class="lb" data-page="9.235" data-line="10" id="l9.235.10"></span>ἐστιν ἀρτηρίας, ἑκατέρωθεν μὲν ὑπὸ βαθείᾳ σαρκὶ κρυπτομένης,
<span class="lb" data-page="9.235" data-line="11" id="l9.235.11"></span>κατὰ δέ τι μέσον ὀλίγον ἐκκειμένης προπετοῦς. ὁ δὲ
<span class="lb" data-page="9.235" data-line="12" id="l9.235.12"></span>ἑνδέκατος τοῦ προγεγραμμένου παραλλάττων ἑνὶ μόνῳ, τῷ βάθος
<span class="lb" data-page="9.235" data-line="13" id="l9.235.13"></span>ἴσον ἔχειν τῷ κατὰ φύσιν, ἐκ περιττοῦ προσερχομένην ἔχει
<span class="lb" data-page="9.235" data-line="14" id="l9.235.14"></span>τὴν τοῦτο ταπεινοῦσαν αἰτίαν. τὰ δ’ ἄλλα τῷ δεκάτῳ ταὐτά.
<span class="lb" data-page="9.235" data-line="15" id="l9.235.15"></span>ὁ δὲ δωδέκατος ὁ πλατὺς καὶ ταπεινὸς ἐπὶ συμμέτρῳ μήκει,
<span class="lb" data-page="9.235" data-line="16" id="l9.235.16"></span>περιστραφέντος τοῦ κώλου γίνεται. ἤτοι γὰρ φανεῖται πάντῃ
<span class="lb" data-page="9.235" data-line="17" id="l9.235.17"></span>σύμμετρος ἢ μέγας. εἰ μὲν οὖν πάντη σύμμετρος φαίνοιτο,
<span class="lb" data-page="9.235" data-line="18" id="l9.235.18"></span>δηλώσει τὸ μὲν ὕψος ἔμπροσθεν ἐπ’ ὀλίγον τεθλίφθαι,
<span class="lb" data-page="9.235" data-line="19" id="l9.235.19"></span>τὸ δὲ πλάτος ἐκτετάσθαι διὰ μαλακότητα τῆς ἀρτηρίας·
<span class="pb" data-page="9.236" id="p9.236"></span>
<span class="lb" data-page="9.236" data-line="1" id="l9.236.1"></span>εἰ δὲ μέγας, ἐπὶ πλεῖστον τεθλίφθαι τὸ ὕψος. ὁ δὲ ιγ΄ ὑψηλὸς
<span class="lb" data-page="9.236" data-line="2" id="l9.236.2"></span>ἅμα καὶ σύμμετρος ἐν ταῖς λοιπαῖς δύο διαστάσεσιν
<span class="lb" data-page="9.236" data-line="3" id="l9.236.3"></span>ὅμοια μὲν τῷ δεκάτῳ κατά τε τὴν φυσικὴν διάπλασιν ἀποτελεῖται
<span class="lb" data-page="9.236" data-line="4" id="l9.236.4"></span>καὶ προσέτι τὴν τῆς κατὰ φύσιν θέσεως ἀλλοίωσιν.
<span class="lb" data-page="9.236" data-line="5" id="l9.236.5"></span>ἐκ περιττοῦ δ’ αὐτῷ πρόσεστι παρ’ ἐκεῖνον ἡ στενοχωρία τοῦ
<span class="lb" data-page="9.236" data-line="6" id="l9.236.6"></span>πλάτους. ὁ δὲ ιδ΄ ὁ κατὰ τὰς τρεῖς διαστάσεις σύμμετρος
<span class="lb" data-page="9.236" data-line="7" id="l9.236.7"></span>ὅτι μὲν τῷ κατὰ φύσιν ὁ αὐτὸς φαίνεται πρόδηλον· εἰ δὲ καὶ
<span class="lb" data-page="9.236" data-line="8" id="l9.236.8"></span>ὄντως ἐστὶν ἴσος τῷ κατὰ φύσιν ἐκ τῆς τοῦ σώματος σχέσεως
<span class="lb" data-page="9.236" data-line="9" id="l9.236.9"></span>διορίζεται. εἰ μὲν γὰρ ἰσχνότερος εἴη τοῦ κατὰ φύσιν, οὗτος ἂν
<span class="lb" data-page="9.236" data-line="10" id="l9.236.10"></span>ὅσον ἐφ’ ἑαυτῷ μικρότερος ὢν ὁ σφυγμὸς ἴσος φαίνοιτο τῷ
<span class="lb" data-page="9.236" data-line="11" id="l9.236.11"></span>συμμέτρῳ· εἰ δὲ παχύτερον εἴη τὸ σῶμα τοῦ κατὰ φύσιν, ὁ
<span class="lb" data-page="9.236" data-line="12" id="l9.236.12"></span>σφυγμὸς ὅσον μὲν ἐφ’ ἑαυτῷ μέγας ἐστὶ, φαίνεται δὲ σύμμετρος
<span class="lb" data-page="9.236" data-line="13" id="l9.236.13"></span>ὑπὸ πολυσαρκίας κολουόμενος· εἰ δὲ μήτ’ εἰς ἰσχνότητα
<span class="lb" data-page="9.236" data-line="14" id="l9.236.14"></span>μήτ’ εἰς παχύτητα παραλλάττοι τὸ σῶμα, σύμμετρον ἐν τῷ
<span class="lb" data-page="9.236" data-line="15" id="l9.236.15"></span>τοιῷδε τὸν σφυγμὸν ἀναγκαῖον οὐ φαίνεσθαι μόνον, ἀλλὰ
<span class="lb" data-page="9.236" data-line="16" id="l9.236.16"></span>καὶ εἶναι. καὶ δέδεικταί γε ἡμῖν ἐν τῷ δευτέρῳ περὶ σφυγμῶν
<span class="lb" data-page="9.236" data-line="17" id="l9.236.17"></span>διαγνώσεως ὅτι πρὸς τοῦτον οἱ ἄλλοι πάντες παραβαλλόμενοι
<span class="lb" data-page="9.236" data-line="18" id="l9.236.18"></span>μεγάλοι καὶ μικροὶ καὶ μακροὶ καὶ βραχεῖς καὶ πλατεῖς
<span class="pb" data-page="9.237" id="p9.237"></span>
<span class="lb" data-page="9.237" data-line="1" id="l9.237.1"></span>καὶ στενοὶ καὶ ὑψηλοὶ καὶ ταπεινοὶ λέγονται. ὁ δὲ πεντεκαιδέκατος
<span class="lb" data-page="9.237" data-line="2" id="l9.237.2"></span>ὁ ταπεινὸς μὲν κατὰ τὸ βάθος, σύμμετρος δὲ ταῖς
<span class="lb" data-page="9.237" data-line="3" id="l9.237.3"></span>λοιπαῖς δύο διαστάσεσιν, ὁ αὐτός ἐστιν τῷ προγεγραμμένῳ
<span class="lb" data-page="9.237" data-line="4" id="l9.237.4"></span>τεσσαρεσκαιδεκάτῳ κατὰ πάντα, πλὴν ὅσα τὸ βάθος αὐτοῦ
<span class="lb" data-page="9.237" data-line="5" id="l9.237.5"></span>τέθλιπται. ὥσθ’ ὅσα ἐπ’ ἐκείνου προείρηται, ταῦτα κᾀπὶ
<span class="lb" data-page="9.237" data-line="6" id="l9.237.6"></span>τούτου χρὴ δοκεῖν εἰρῆσθαι. μεμνῆσθαι δὲ περὶ τῶν τοιούτων
<span class="lb" data-page="9.237" data-line="7" id="l9.237.7"></span>ἁπάντων προσήκει, τὸ δὲ καταστρεφομένον τοῦ κώλου μηκέτι
<span class="lb" data-page="9.237" data-line="8" id="l9.237.8"></span>φαίνεσθαι ταπεινόν. ὁ δὲ ἑκκαιδέκατος ὁ σύμμετρος μὲν ἐν
<span class="lb" data-page="9.237" data-line="9" id="l9.237.9"></span>τῷ μήκει, στενὸς δὲ καὶ ὑψηλὸς, ἤτοι κατὰ τὴν τῆς διαπλάσεως
<span class="lb" data-page="9.237" data-line="10" id="l9.237.10"></span>ἰδιότητα γίνεται φύσιν τοιοῦτος, ἢ κατὰ τὸ πλάτος, ἐπὶ
<span class="lb" data-page="9.237" data-line="11" id="l9.237.11"></span>τῇ κατὰ τὰ πλάγια θλίψει τῶν ἀρτηριῶν. ὁ δὲ ιζ΄ σύμμετρος
<span class="lb" data-page="9.237" data-line="12" id="l9.237.12"></span>μὲν κατὰ τὸ μῆκός τε καὶ βάθος, ἐν δὲ τῇ λοιπῇ διαστάσει
<span class="lb" data-page="9.237" data-line="13" id="l9.237.13"></span>στενὸς, ὅτι μὲν στενοχωρεῖται κατὰ τὰ πλάγια πρόδηλον ἐκ
<span class="lb" data-page="9.237" data-line="14" id="l9.237.14"></span>τῆς τοῦ βάθους συμμετρίας, τὰ δ’ ἄλλα πάντα κᾀπὶ τούτου
<span class="lb" data-page="9.237" data-line="15" id="l9.237.15"></span>τοῖς κατὰ τὸν ιδ΄ τε καὶ πεντεκαιδέκατον ὡσαύτως ἔχει. ὁ δὲ
<span class="lb" data-page="9.237" data-line="16" id="l9.237.16"></span>ιη΄ ὁ σύμμετρος μὲν κατὰ τὸ μῆκος, στενὸς δὲ καὶ ταπεινὸς,
<span class="lb" data-page="9.237" data-line="17" id="l9.237.17"></span>κατὰ μὲν τὴν οἰκείαν οὐσίαν μικρός ἐστι, φαίνεται δὲ τῷ
<span class="lb" data-page="9.237" data-line="18" id="l9.237.18"></span>μήκει σύμμετρος ἐπ’ ἰσχνότητα. συλλήβδην γὰρ εἰπεῖν ὅταν
<span class="pb" data-page="9.238" id="p9.238"></span>
<span class="lb" data-page="9.238" data-line="1" id="l9.238.1"></span>ὑπὲρ τὴν τοῦ βάθους τε καὶ τοῦ πλάτους ἀναλογίαν ἐκταθῇ
<span class="lb" data-page="9.238" data-line="2" id="l9.238.2"></span>τὸ μῆκος, <span class="milestone ed1page" data-n="3.123" data-unit="ed1page" id="ed1page.3.123"></span>ἰσχνότητα τοῦ σώματος ἐνδείκνυται, οὐ μὴν
<span class="lb" data-page="9.238" data-line="3" id="l9.238.3"></span>ὅταν γε μειωθῇ παρὰ τὴν ἀναλογίαν τοῦ βάθους, εὐσαρκίαν
<span class="lb" data-page="9.238" data-line="4" id="l9.238.4"></span>σημαίνει, ἀλλ’ ἤτοι φυσικήν τινα διάπλασιν ἢ θέσιν τῆς
<span class="lb" data-page="9.238" data-line="5" id="l9.238.5"></span>ἀρτηρίας ἀνώμαλον. <span class="milestone ed2page" data-n="8.247" data-unit="ed2page" id="ed2page.8.247"></span>ὁ δὲ ιθ΄ βραχὺς καὶ πλατὺς καὶ
<span class="lb" data-page="9.238" data-line="6" id="l9.238.6"></span>ὑψηλὸς ἤτοι φύσει φαίνεται τοιοῦτος ἐπὶ διαπλάσεως ἰδιότητα
<span class="lb" data-page="9.238" data-line="7" id="l9.238.7"></span>ἢ κατὰ τὸ πάθος ἐν τῇ θέσει διαστρεφομένης τῆς ἀρτηρίας.
<span class="lb" data-page="9.238" data-line="8" id="l9.238.8"></span>καὶ εἰκοστὸς δὲ κατὰ μὲν τὰς ἄλλας δύο διαστάσεις ὁ
<span class="lb" data-page="9.238" data-line="9" id="l9.238.9"></span>αὐτὸς τῷ ιθ΄ φαινόμενος, ἐν δὲ τῷ βάθει σύμμετρος. ἐξαίρετον,
<span class="lb" data-page="9.238" data-line="10" id="l9.238.10"></span>ὡς ἐπ’ ἐκείνου προείρηται, τὸ κεκολοῦσθαι τὸ ὕψος
<span class="lb" data-page="9.238" data-line="11" id="l9.238.11"></span>ἔχει. ὁ δὲ κα΄ ὁ βραχὺς καὶ πλατὺς καὶ ταπεινὸς ἐπὶ τοῖς αὐτοῖς
<span class="lb" data-page="9.238" data-line="12" id="l9.238.12"></span>αἰτίοις ἔτι κᾀκεῖνα προσλήψεται τὰ πλατὺν ἅμα καὶ
<span class="lb" data-page="9.238" data-line="13" id="l9.238.13"></span>ταπεινὸν ἀπεργαζόμενα τὸν σφυγμόν. ὡσαύτως δὲ ὁ κβ΄ ὁ
<span class="lb" data-page="9.238" data-line="14" id="l9.238.14"></span>βραχὺς ἅμα καὶ ὑψηλὸς καὶ σύμμετρος κατὰ τὸ πλάτος ἐπὶ
<span class="lb" data-page="9.238" data-line="15" id="l9.238.15"></span>ταῖς αὐταῖς αἰτίαις προσλήψεται τὰ ποιοῦντα σύμμετρον ἐν
<span class="lb" data-page="9.238" data-line="16" id="l9.238.16"></span>τῷ πλάτει καὶ ὑψηλὸν σφυγμὸν, ὥσπερ γε καὶ ὁ κγ΄ ὁ βραχὺς
<span class="lb" data-page="9.238" data-line="17" id="l9.238.17"></span>μὲν κατὰ τὸ μῆκος, ἐν δὲ ταῖς λοιπαῖς δύο διαστάσεσι σύμμετρος,
<span class="lb" data-page="9.238" data-line="18" id="l9.238.18"></span>εἰς τὰς αὐτὰς αἰτίας ἀναχθήσεται. ὁ δὲ κδ΄ ἐξαίρετον
<span class="pb" data-page="9.239" id="p9.239"></span>
<span class="lb" data-page="9.239" data-line="1" id="l9.239.1"></span>ἐπὶ ταῖς αὐταῖς αἰτίαις προσλήψεται τὴν ταπεινοῦσαν τὸ ὕψος
<span class="lb" data-page="9.239" data-line="2" id="l9.239.2"></span>αἰτίαν. οὕτως δὲ καὶ οἱ ἐφεξῆς δύο κατὰ τὸν αὐτὸν τρόπον εἰς
<span class="lb" data-page="9.239" data-line="3" id="l9.239.3"></span>τὰς προειρημένας αἰτίας ἀναχθήσονται, μεμνημένων ἡμῶν ὡς
<span class="lb" data-page="9.239" data-line="4" id="l9.239.4"></span>ἂν ἐν οἷς σφυγμοῖς ἀπολείπεται τὸ μῆκος τῆς κατὰ τὸ βάθος καὶ
<span class="lb" data-page="9.239" data-line="5" id="l9.239.5"></span>κατὰ τὸ πλάτος ἀναλογίας, ἐν τούτοις ἤτοι φυσικῇ διαπλάσει τὴν
<span class="lb" data-page="9.239" data-line="6" id="l9.239.6"></span>αἰτίαν ἀνατιθέναι προσῆκεν, ἢ διαστρόφῳ θέσει τῆς ἀρτηρίας.
<span class="lb" data-page="9.239" data-line="7" id="l9.239.7"></span>εἴρηται δὲ κᾀπειδὰν ὑπερέχῃ τὸ μῆκος τῆς κατὰ τὸ πλάτος,
<span class="lb" data-page="9.239" data-line="8" id="l9.239.8"></span>ἢ τὸ βάθος ἀναλογίας, ἤτοι κεκολοῦσθαι τὸ ἕτερον αὐτῶν
<span class="lb" data-page="9.239" data-line="9" id="l9.239.9"></span>μόνον ὑπὸ στενοχωρίας ἢ καὶ τὸ ἕτερον ηὐξῆσθαι, καὶ ὡς
<span class="lb" data-page="9.239" data-line="10" id="l9.239.10"></span>τὸ μὲν κεκολοῦσθαι πολλάκις συμπίπτει, τὸ δὲ ηὐξῆσθαι σπανιάκις,
<span class="lb" data-page="9.239" data-line="11" id="l9.239.11"></span>ἐπὶ μὲν τοῦ πλάτους, ὅταν βαρύνηται τὸ ὕψος ἐπὶ
<span class="lb" data-page="9.239" data-line="12" id="l9.239.12"></span>μαλακῷ τῷ χιτῶνι τῆς ἀρτηρίας, εὐθὺς δὲ καὶ ὡς οὐδὲ σφοδρὸς
<span class="lb" data-page="9.239" data-line="13" id="l9.239.13"></span>ὁ τοιοῦτός ἐστι σφυγμὸς, ἐπὶ δὲ τοῦ βάθους, ὅταν στενοχωρῆται
<span class="lb" data-page="9.239" data-line="14" id="l9.239.14"></span>μὲν τὸ πλάτος, ὁ σφυγμὸς δὲ ᾖ σφοδρός τε ἅμα
<span class="lb" data-page="9.239" data-line="15" id="l9.239.15"></span>καὶ μέγας ὅσον ἐφ’ ἑαυτῷ. λοιπὸς δὲ ἐπὶ πᾶσιν ὁ κζ΄ ἐστὶν
<span class="lb" data-page="9.239" data-line="16" id="l9.239.16"></span>ὁ βραχὺς καὶ στενὸς καὶ ταπεινὸς, ὅσπερ δὴ καὶ μικρός
<span class="lb" data-page="9.239" data-line="17" id="l9.239.17"></span>ἐστιν, ἤτοι φαινόμενος τοιοῦτος ἢ κατὰ τὴν ἑαυτοῦ φύσιν
<span class="lb" data-page="9.239" data-line="18" id="l9.239.18"></span>ὑπάρχων. ἃ γὰρ ἐπὶ τοῦ πρώτου πάντων διώρισται τοῦ
<span class="lb" data-page="9.239" data-line="19" id="l9.239.19"></span>μεγάλου, ταῦτα κᾀπὶ τούτου διορίζεσθαι χρή. κατὰ φύσιν ﻿
<span class="pb" data-page="9.240" id="p9.240"></span>
<span class="lb" data-page="9.240" data-line="1" id="l9.240.1"></span>μὲν γὰρ ἐχούσης τοῦ σώματος τῆς σχέσεως, ὁ τοιοῦτος σφυγμὸς
<span class="lb" data-page="9.240" data-line="2" id="l9.240.2"></span>οὐ μόνον φαίνεται μικρὸς, ἀλλὰ καὶ ὄντως ἐστί· παχυτέρας
<span class="lb" data-page="9.240" data-line="3" id="l9.240.3"></span>δὲ γενομένης, εἰ μὲν ὅσον περ ἑαυτοῦ παχύτερος ὁ ἄνθρωπος
<span class="lb" data-page="9.240" data-line="4" id="l9.240.4"></span>ἐγένετο, τοσούτῳ καὶ ὁ σφυγμὸς μικρότερος, εἴη ἂν
<span class="lb" data-page="9.240" data-line="5" id="l9.240.5"></span>οὕτω γε σύμμετρος μὲν ὅσον ἐφ’ ἑαυτῷ, διὰ δὲ παχύτητα τοῦ
<span class="lb" data-page="9.240" data-line="6" id="l9.240.6"></span>σώματος ἐλάττων τοῦ κατὰ φύσιν φαινόμενος· εἰ δὲ πλέονι
<span class="lb" data-page="9.240" data-line="7" id="l9.240.7"></span>παχύτερος ἤπερ ὁ σφυγμὸς μικρότερος, μείζων ἂν εἴη τοῦ
<span class="lb" data-page="9.240" data-line="8" id="l9.240.8"></span>κατὰ φύσιν ὁ τοιοῦτος σφυγμὸς ὅσον ἐφ’ ἑαυτῷ· εἰ δ’
<span class="lb" data-page="9.240" data-line="9" id="l9.240.9"></span>ἔλαττον παχύτερος ἤπερ ὁ σφυγμὸς μικρότερος, ἐλάττων ἂν
<span class="lb" data-page="9.240" data-line="10" id="l9.240.10"></span>εἴη τοῦ κατὰ φύσιν ὁ τοιοῦτος ὅσον ἐφ’ ἑαυτῷ. λεπτοτέρου
<span class="lb" data-page="9.240" data-line="11" id="l9.240.11"></span>μέντοι τοῦ σώματος ὄντος ἤπερ ὁ σφυγμὸς φαίνοιτο μικρὸς,
<span class="lb" data-page="9.240" data-line="12" id="l9.240.12"></span>ἔσται μὲν καὶ οὗτος τῇ φύσει μικρὸς, ἀλλ’ ἔλαττον φαίνεται
<span class="lb" data-page="9.240" data-line="13" id="l9.240.13"></span>μικρὸς ἢ ὄντως ἐστίν. ἡ γὰρ ἰσχνότης τοῦ σώματος εἰς ὅσον
<span class="lb" data-page="9.240" data-line="14" id="l9.240.14"></span>ἐξέστη τοῦ κατὰ φύσιν εἰς τοσοῦτον μέγεθος αὐτῷ προσδίδωσι
<span class="lb" data-page="9.240" data-line="15" id="l9.240.15"></span>φαντασίαν. ἃ δ’ ἐπὶ τοῦ μικροῦ τε καὶ μεγάλου σφυγμοῦ
<span class="lb" data-page="9.240" data-line="16" id="l9.240.16"></span>διώρισται, ταῦτα κᾀπὶ τῶν ἄλλων ἁπάντων διορίζεσθαι
<span class="lb" data-page="9.240" data-line="17" id="l9.240.17"></span>χρὴ, γινώσκοντας ὡς κᾀκείνων ἕκαστος ἤτοι μικρὸς, ἢ μέγας,
<span class="lb" data-page="9.240" data-line="18" id="l9.240.18"></span>ἢ σύμμετρός ἐστιν ὅσον ἐφ’ ἑαυτῷ. καὶ τρεῖς οὗτοι
<span class="lb" data-page="9.240" data-line="19" id="l9.240.19"></span>σφυγμοὶ κατὰ τὸ ποσὸν τῆς διαστολῆς εἰσὶν ὡς πρὸς τὴν
<span class="pb" data-page="9.241" id="p9.241"></span>
<span class="lb" data-page="9.241" data-line="1" id="l9.241.1"></span>φύσιν αὐτοῦ τοῦ πράγματος. φαίνονται δ’ ἑπτὰ καὶ κ΄ διὰ
<span class="lb" data-page="9.241" data-line="2" id="l9.241.2"></span>πάχος ἢ λεπτότητα τοῦ σώματος, ἢ ῥυσσοτέρου τοῦ δέρματος,
<span class="lb" data-page="9.241" data-line="3" id="l9.241.3"></span>ἢ στενοχωρίαν ἀνώμαλον τῶν περὶ ταῖς ἀρτηρίαις χωρίων,
<span class="lb" data-page="9.241" data-line="4" id="l9.241.4"></span>ἢ διαπλάσεως ἰδιότητα. χρὴ τοίνυν ἕκαστον ὅστις μὴ
<span class="lb" data-page="9.241" data-line="5" id="l9.241.5"></span>μέχρι λόγου ψιλοῦ μετέρχεται, ἀλλ’ ἐπ’ αὐτῶν τῶν ἔργων
<span class="lb" data-page="9.241" data-line="6" id="l9.241.6"></span>ἀσκεῖν προαιρεῖται, μεμνημένον ἁπάντων ὧν νῦν δὴ πέπαυμαι
<span class="lb" data-page="9.241" data-line="7" id="l9.241.7"></span>λόγων, <span class="milestone ed2page" data-n="8.248" data-unit="ed2page" id="ed2page.8.248"></span>ἐπειδὰν ἐπισκέπτηταί τινα τῶν κατὰ τὸ
<span class="lb" data-page="9.241" data-line="8" id="l9.241.8"></span>ποσὸν τῆς διαστολῆς συνισταμένων σφυγμῶν, πρῶτον μὲν
<span class="lb" data-page="9.241" data-line="9" id="l9.241.9"></span>ἐπισκοπεῖσθαι τίς ἐστι τῶν ἑπτὰ καὶ εἴκοσιν, εἶθ’ ἑξῆς αὐτοῦ
<span class="lb" data-page="9.241" data-line="10" id="l9.241.10"></span>χωρίσαντα τὰς διὰ τὰ παρακείμενα σώματα γινομένας ἀλλοιώσεις
<span class="lb" data-page="9.241" data-line="11" id="l9.241.11"></span>ἐξευρεῖν εἴτε σύμμετρός ἐστιν, εἴτε μέγας, εἴτε
<span class="lb" data-page="9.241" data-line="12" id="l9.241.12"></span>μικρὸς, εἶθ’ ἑξῆς τὰς διαθέσεις ὑφ’ ὧν τοιοῦτος ἐγένετο.
<span class="lb" data-page="9.241" data-line="13" id="l9.241.13"></span>διδάσκουσι γὰρ αὗται τά τε προγεγονότα καὶ τὰ μέλλοντα,
<span class="lb" data-page="9.241" data-line="14" id="l9.241.14"></span>οἷον εὐθέως ἐπὶ τοῦ μακροῦ καὶ στενοῦ καὶ ταπεινοῦ, παραδείγματος
<span class="lb" data-page="9.241" data-line="15" id="l9.241.15"></span>γὰρ ἕνεκα τὸν λόγον ἐπὶ τούτου διδάξομεν· ὅτι μέν
<span class="lb" data-page="9.241" data-line="16" id="l9.241.16"></span>ἐστιν ὅσον ἐφ’ ἑαυτῷ μικρὸς εὔδηλον ἐκ τοῦ τὴν μὲν κατὰ
<span class="lb" data-page="9.241" data-line="17" id="l9.241.17"></span>κύκλον αὐτοῦ μεμειῶσθαι διάστασιν, ηὐξῆσθαι δὲ τὴν κατὰ
<span class="lb" data-page="9.241" data-line="18" id="l9.241.18"></span>μῆκος. εἰ γὰρ ὑπὸ δυοῖν αἰτίων ὁ κύκλος τῆς διαστολῆς ἐλάττων
<span class="lb" data-page="9.241" data-line="19" id="l9.241.19"></span>φαίνεται, διά τε πολυσαρκίαν καὶ ὅτι μικρότερος ὄντως
<span class="pb" data-page="9.242" id="p9.242"></span>
<span class="lb" data-page="9.242" data-line="1" id="l9.242.1"></span>ὁ σφυγμὸς ἐγένετο, νυνὶ δὲ οὔκ ἐστι πολυσαρκία, πάντως
<span class="lb" data-page="9.242" data-line="2" id="l9.242.2"></span>γὰρ ἂν μόνον οὐδὲν ηὔξητο τοῦ μήκους, ἀλλὰ καὶ ἐμεμείωτο,
<span class="lb" data-page="9.242" data-line="3" id="l9.242.3"></span>δῆλον ὡς κατὰ τὴν οἰκείαν οὐσίαν ὁ σφυγμὸς μικρὸς ἐγένετο.
<span class="lb" data-page="9.242" data-line="4" id="l9.242.4"></span>ὁπότ’ οὖν κεχώρισται τὸ παρὰ τὴν τοῦ σώματος σχέσιν ἐγγινόμενον
<span class="lb" data-page="9.242" data-line="5" id="l9.242.5"></span>αὐτῷ φάντασμα τοῦ μήκους, ἐκ τῶν μικρῶν ὑπάρχοντι
<span class="lb" data-page="9.242" data-line="6" id="l9.242.6"></span>κατὰ τὴν ἰδίαν οὐσίαν, ἑξῆς ἐπισκεψώμεθα διὰ τίνα
<span class="lb" data-page="9.242" data-line="7" id="l9.242.7"></span>ποτ’ αἰτίαν ἐγένετο μικρός. μέγιστον δ’ εἰς τοσοῦτον συντελεῖ
<span class="lb" data-page="9.242" data-line="8" id="l9.242.8"></span>τὸ διαγινώσκειν δύνασθαι τὸ ποσὸν τῆς τε μικρότητος καὶ
<span class="lb" data-page="9.242" data-line="9" id="l9.242.9"></span>τοῦ μήκους. ἤτοι γὰρ ὀλίγῳ τινὶ τοῦ κατὰ φύσιν ἐγένετο μικρότερος,
<span class="lb" data-page="9.242" data-line="10" id="l9.242.10"></span>ἢ πολλῷ, ἢ ὡς ἂν εἴποι τις μετρίῳ, καὶ δὴ καὶ
<span class="lb" data-page="9.242" data-line="11" id="l9.242.11"></span>κατὰ τὸ μῆκος ἢ ὀλίγον, ἢ μέτριον, ἢ πολὺ τῶν κατὰ φύσιν
<span class="lb" data-page="9.242" data-line="12" id="l9.242.12"></span>ὑπερβάλλει. ἔστω δὴ τὸ ἕτερον ἐπὶ πλεῖστον μὲν εἰς μῆκος ἐκτεταμένος,
<span class="lb" data-page="9.242" data-line="13" id="l9.242.13"></span>ἐπὶ πλεῖστον δὲ καὶ μικρότητος ἥκων, τουτέστι
<span class="lb" data-page="9.242" data-line="14" id="l9.242.14"></span>στενὸς καὶ ταπεινός· ὁ τοιοῦτος σφυγμός ἐστι μὲν τῇ φύσει
<span class="lb" data-page="9.242" data-line="15" id="l9.242.15"></span>πολὺ μικρότερος ἢ φαίνεται, ὑπάρχει δ’ αὐτῷ τὸ μὲν φαίνεσθαι
<span class="lb" data-page="9.242" data-line="16" id="l9.242.16"></span>τοιοῦτος δι’ ὑπερβάλλουσαν ἰσχνότητα, τὸ δὲ εἶναι
<span class="lb" data-page="9.242" data-line="17" id="l9.242.17"></span>φύσει μικρότερον διὰ τὰς μικροτέρας γεννώσας αἰτίας, ψύξιν,
<span class="lb" data-page="9.242" data-line="18" id="l9.242.18"></span>ἀτονίαν, ἰσχνότητα. τίς οὖν ἐκ τούτων ἐστὶν, ἢ τίνες ποιήσασαι
<span class="lb" data-page="9.242" data-line="19" id="l9.242.19"></span>τὸν νῦν φαινόμενον σφυγμὸν μακρὸν καὶ στενὸν καὶ
<span class="pb" data-page="9.243" id="p9.243"></span>
<span class="lb" data-page="9.243" data-line="1" id="l9.243.1"></span>ταπεινόν; λέλεκται μὲν ἤδη καὶ πρόσθεν ὡς ἀχώριστόν ἐστι
<span class="lb" data-page="9.243" data-line="2" id="l9.243.2"></span>σημεῖον τῆς μὲν σκληρότητος τῶν ἀρτηριῶν ὁ σκληρὸς σφυγμὸς,
<span class="lb" data-page="9.243" data-line="3" id="l9.243.3"></span>τῆς δὲ ἀῤῥώστου δυνάμεως ὁ ἀμυδρὸς, ὅσπερ δὴ καὶ ἄτονός
<span class="lb" data-page="9.243" data-line="4" id="l9.243.4"></span>τε καὶ ἄῤῥωστος ὀνομάζεται, καθάπερ γε καὶ ὁ ἐναντίος
<span class="lb" data-page="9.243" data-line="5" id="l9.243.5"></span>αὐτῷ σφοδρὸς καὶ εὔτονος καὶ εὔρωστος. ἀλλ’ ἐπὶ τοῦ προκειμένου
<span class="lb" data-page="9.243" data-line="6" id="l9.243.6"></span>σφυγμοῦ κᾀκεῖνο χρὴ γινώσκειν, ὡς ἐξ ἀνάγκης ἐστὶν
<span class="lb" data-page="9.243" data-line="7" id="l9.243.7"></span>ἀμυδρός. οὐδέποτε γὰρ ἐσχάτως μικρὸς γίνεται σφυγμὸς εὐρωστούσης
<span class="lb" data-page="9.243" data-line="8" id="l9.243.8"></span>δυνάμεως· ἡ μέντοι σκληρότης οὐκ ἐξ ἀνάγκης
<span class="lb" data-page="9.243" data-line="9" id="l9.243.9"></span>σύνεστι. περὶ δὲ τῆς ψύξεως οὐχ ἁπλῶς εἰπεῖν ἐγχωρεῖ, ἀλλὰ
<span class="lb" data-page="9.243" data-line="10" id="l9.243.10"></span>χρὴ πρῶτον μὲν γινώσκειν ὡς ἕτερον μέν τί ἐστι τὸ ἐψῦχθαι
<span class="lb" data-page="9.243" data-line="11" id="l9.243.11"></span>τὴν καρδίαν ἅμα ταῖς ἀρτηρίαις, ἕτερον δὲ τὸ ψύχεσθαι, καὶ
<span class="lb" data-page="9.243" data-line="12" id="l9.243.12"></span>ὡς τὸ μὲν ἐψῦχθαι κεκακῶσθαι τὴν δύναμίν ἐστι, τὸ δὲ ψύχεσθαι
<span class="lb" data-page="9.243" data-line="13" id="l9.243.13"></span>τὴν χρείαν ἠλλοιῶσθαι. πάνυ δ’ ἀκριβῶς χρὴ προσέχειν
<span class="lb" data-page="9.243" data-line="14" id="l9.243.14"></span>τῷ λεγομένῳ τὸν νοῦν, εὖ εἰδότας ὡς οὐ μόνον εἰς τὰς
<span class="lb" data-page="9.243" data-line="15" id="l9.243.15"></span>διὰ τῶν σφυγμῶν προγνώσεις, ἀλλὰ καὶ τὰς ἄλλας σχεδὸν
<span class="lb" data-page="9.243" data-line="16" id="l9.243.16"></span>ἁπάσας οὐδέν ἐστιν αὐτοῦ χρησιμώτερον. εἴρηται δ’ ἅπας
<span class="lb" data-page="9.243" data-line="17" id="l9.243.17"></span>ὁ λόγος οὗτος ἐκ τοῦ γινώσκειν τὴν οὐσίαν τῆς δυνάμεως,
<span class="lb" data-page="9.243" data-line="18" id="l9.243.18"></span>ὑπὲρ ἧς ἐν μὲν τῇ περὶ τῶν ἐν τοῖς σφυγμοῖς αἰτίων πραγματείᾳ
<span class="lb" data-page="9.243" data-line="19" id="l9.243.19"></span>διὰ τὸ μηδεμίαν ἀνάγκην εἶναι παρελίπομεν εἰπεῖν,
<span class="pb" data-page="9.244" id="p9.244"></span>
<span class="lb" data-page="9.244" data-line="1" id="l9.244.1"></span>ἐνταυθοῖ δὲ, πρὸς <span class="milestone ed1page" data-n="3.124" data-unit="ed1page" id="ed1page.3.124"></span>γὰρ ἐπιστήμην ἀκριβῆ τῶν λεχθησομένων
<span class="lb" data-page="9.244" data-line="2" id="l9.244.2"></span>ἡ γνῶσις αὕτη συντελεῖ, καιρὸς εἶναί μοι δοκεῖ διελθεῖν,
<span class="lb" data-page="9.244" data-line="3" id="l9.244.3"></span>οὔτ’ ἐνταῦθα μετὰ τῶν οἰκείων ἀποδείξεων, ἑτέρωθι
<span class="lb" data-page="9.244" data-line="4" id="l9.244.4"></span>γὰρ εἴρηται μακρότερον, ἀλλ’ ὅσον ἐν κεφαλαίῳ ῥηθὲν εἰς τὰ
<span class="lb" data-page="9.244" data-line="5" id="l9.244.5"></span>ἐνεστῶτα νῦν χρηστόν.
</p>
          </article>

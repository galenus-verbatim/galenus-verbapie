<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:1.4">
<span class="pb page1" data-page="9.244" id="p9.244"></span>
<span class="milestone ed1page page1" data-n="3.124" data-unit="ed1page" id="ed1page.3.124"></span>
<span class="milestone ed2page page1" data-n="8.248" data-unit="ed2page" id="ed2page.8.248"></span>
            <p>
<span class="lb" data-page="9.244" data-line="6" id="l9.244.6"></span><span class="milestone ed2page" data-n="8.249" data-unit="ed2page" id="ed2page.8.249"></span>Ἡ οὐσία τῆς δυνάμεως ἑκάστου τῶν μορίων
<span class="lb" data-page="9.244" data-line="7" id="l9.244.7"></span>ἐν τῇ καθ’ ἕκαστον αὐτῶν εὐκρασίᾳ τέτακται. τότε γὰρ
<span class="lb" data-page="9.244" data-line="8" id="l9.244.8"></span>ἐπιτελεῖ τὸ ἴδιον ἔργον εὐρώστως, ὅταν εὐκρατότατον ᾖ. καὶ
<span class="lb" data-page="9.244" data-line="9" id="l9.244.9"></span>μέντοι καὶ κακῶς ἐργάζεται δύσκρατον γενόμενον, καὶ εἰς τοσοῦτόν
<span class="lb" data-page="9.244" data-line="10" id="l9.244.10"></span>γε κακῶς εἰς ὅσον δύσκρατον. οὕτως οὖν καὶ αὐτὸ
<span class="lb" data-page="9.244" data-line="11" id="l9.244.11"></span>τὸ τῆς καρδίας σῶμα ψυχθὲν μὲν ἢ θερμανθεν, ἢ ὑγρανθὲν
<span class="lb" data-page="9.244" data-line="12" id="l9.244.12"></span>ἢ ξηρανθὲν ἀμέτρως εἰς ὅσον δύσκρατον ἐγένετο, καὶ τοὺς
<span class="lb" data-page="9.244" data-line="13" id="l9.244.13"></span>σφυγμοὺς εἰς τοσοῦτον ἀμυδροὺς ἀποτελεῖ. καὶ τοῦτο μέν
<span class="lb" data-page="9.244" data-line="14" id="l9.244.14"></span>ἐστιν αὐτῷ βεφλάφθαι τὴν δύναμιν· τὸ δὲ ὁμιλεῖν ἤτοι τῷ
<span class="lb" data-page="9.244" data-line="15" id="l9.244.15"></span>περιεχομένῳ κατὰ τὰς κοιλίας ἑαυτῆς αἵματι καὶ πνεύματι
<span class="lb" data-page="9.244" data-line="16" id="l9.244.16"></span>θερμοτέρῳ πολὺ τοῦ κατὰ φύσιν, ἢ τῷ κατὰ τὸ περικάρδιον
<span class="lb" data-page="9.244" data-line="17" id="l9.244.17"></span>σκέπασμα, ἢ τὸν πνεύμονα, ἢ καὶ αὐτῷ τῷ περικαρδίῳ καὶ
<span class="lb" data-page="9.244" data-line="18" id="l9.244.18"></span>τῷ πνεύμονι, τὴν χρείαν ἐστὶ μόνον ὑπηλλάχθαι χωρὶς τοῦ ﻿
<span class="pb" data-page="9.245" id="p9.245"></span>
<span class="lb" data-page="9.245" data-line="1" id="l9.245.1"></span>βεβλάφθαι τὴν δύναμιν. ὡσαύτως δὲ κᾀν τῷ κατεψῦχθαί τε
<span class="lb" data-page="9.245" data-line="2" id="l9.245.2"></span>καὶ ψύχεσθαι κατὰ μὲν αὐτὸ τὸ σῶμα τῆς καρδίας ἐπικρατοῦντος
<span class="lb" data-page="9.245" data-line="3" id="l9.245.3"></span>ἐν τῇ κράσει τοῦ ψυχροῦ ψυχροῦ στοιχείου βλάβη τῆς δυνάμεως,
<span class="lb" data-page="9.245" data-line="4" id="l9.245.4"></span>κατὰ δὲ τὸν περικάρδιον χιτῶνα καὶ τὸν πνεύμονα
<span class="lb" data-page="9.245" data-line="5" id="l9.245.5"></span>καὶ τὸ κατὰ τὰς κοιλίας αὐτῆς αἷμα καὶ τὸ πνεῦμα τῆς
<span class="lb" data-page="9.245" data-line="6" id="l9.245.6"></span>χρείας ἔκλυσις, αἱ δ’ ὑγρότητες καὶ ξηρότητες αἱ μὲν κατ’
<span class="lb" data-page="9.245" data-line="7" id="l9.245.7"></span>αὐτὸ τῆς καρδίας τὸ σῶμα βλάβαι τῆς δυνάμεώς εἰσιν, αἱ
<span class="lb" data-page="9.245" data-line="8" id="l9.245.8"></span>δὲ κατά τι τῶν ὁμιλούντων οὐκ ἐξαλλάττουσι τὴν χρείαν.
<span class="lb" data-page="9.245" data-line="9" id="l9.245.9"></span>αἱ μὲν γὰρ εὐκρασίαι κατὰ τὰ τέτταρα γίνονται στοιχεῖα,
<span class="lb" data-page="9.245" data-line="10" id="l9.245.10"></span>αἱ δὲ τῆς χρείας ἐπιτάσεις τε καὶ ἀνέσεις ἐν τῷ θερμῷ καὶ
<span class="lb" data-page="9.245" data-line="11" id="l9.245.11"></span>ψυχρῷ μόνοις. ὅταν οὖν εἰς ἔσχατον ἐκλύσεως ἥκῃ τὰ τῆς
<span class="lb" data-page="9.245" data-line="12" id="l9.245.12"></span>χρείας, ἐψυγμένων ἰσχυρῶς τῶν ὁμιλούντων τῇ καρδίᾳ σωμάτων,
<span class="lb" data-page="9.245" data-line="13" id="l9.245.13"></span>ἀνάγκη πᾶσα καὶ αὐτὸ τὸ σῶμα τῆς καρδίας ἴσχειν
<span class="lb" data-page="9.245" data-line="14" id="l9.245.14"></span>δυσκράτως, ὅπερ ἐστὶν οὐδὲν ἄλλο τοῦ τὴν δύναμιν ἀῤῥωστοτέραν
<span class="lb" data-page="9.245" data-line="15" id="l9.245.15"></span>γίνεσθαι. καὶ διὰ τοῦτ’ ἔλεγον ἀδύνατον εἶναι
<span class="lb" data-page="9.245" data-line="16" id="l9.245.16"></span>τῆς ψύξεως ἁπλῶς εἰπεῖν. οὐ γὰρ ὥσπερ ἐπὶ μόνῃ καταπτώσει
<span class="lb" data-page="9.245" data-line="17" id="l9.245.17"></span>δυνάμεως, ἢ ὀργάνων σκληρότητι μόνῃ, γίνεταί ποτε
<span class="lb" data-page="9.245" data-line="18" id="l9.245.18"></span>μικρότερος ὁ σφυγμὸς, οὕτω καὶ διὰ κατάψυξιν μόνην, ὡς
<span class="pb" data-page="9.246" id="p9.246"></span>
<span class="lb" data-page="9.246" data-line="1" id="l9.246.1"></span>εἴρηται νῦν, οὐ τῆς καταψύξεως ἀκουομένης ἐπὶ τῆς κατὰ τὴν
<span class="lb" data-page="9.246" data-line="2" id="l9.246.2"></span>χρείαν ἐκλύσεως· οὐ γὰρ ἐνδέχεταί ποτε τὴν καρδίαν εἰς τὸ
<span class="lb" data-page="9.246" data-line="3" id="l9.246.3"></span>καταψύχεσθαι μὲν σφοδρῶς ἀφῖχθαι, μὴ κατεψῦχθαι δὲ καὶ
<span class="lb" data-page="9.246" data-line="4" id="l9.246.4"></span>αὐτήν. ἐναργέστατα δ’ ἂν ὃ λέγω μάθοις, εἰ πειραθείης ποτὲ
<span class="lb" data-page="9.246" data-line="5" id="l9.246.5"></span>τῶν ἐν ὁδοιπορίαις ἀποθνησκόντων ἐπὶ κρύει καρτερῷ. πάντες
<span class="lb" data-page="9.246" data-line="6" id="l9.246.6"></span>μὲν γὰρ εὐθέως ἅμα τῷ ψυχρὸν ἐκπνεῖν τὸν ἀέρα καὶ
<span class="lb" data-page="9.246" data-line="7" id="l9.246.7"></span>τὸν σφυγμὸν ἴσχουσι μικρότερον, οὐ μὴν μικρότατόν γε οὐδεὶς
<span class="lb" data-page="9.246" data-line="8" id="l9.246.8"></span>αὐτῶν ἴσχει, πρὶν εἰς ἔσχατόν γε ἀφικέσθαι καταψύξεως, ἡνίκ’
<span class="lb" data-page="9.246" data-line="9" id="l9.246.9"></span>οὐ μόνον ἡ χρεία τέτραπται τῆς τῶν σφυγμῶν γενέσεως, ὅπερ
<span class="lb" data-page="9.246" data-line="10" id="l9.246.10"></span>ἐξ ἀρχῆς ὑπῆρχεν αὐτοῖς, ἀλλὰ καὶ ἡ δύναμις ἀῤῥωστεῖ, μηκέτι
<span class="lb" data-page="9.246" data-line="11" id="l9.246.11"></span>φυλαττομένης ἐν τῇ καρδίᾳ τῆς φυσικῆς εὐκρασίας. καὶ
<span class="lb" data-page="9.246" data-line="12" id="l9.246.12"></span>ἀθρόως γε τοῦτ’ αὐτοῖς εἴωθεν ὡς τὸ πολὺ συμβαίνειν, οὐ
<span class="lb" data-page="9.246" data-line="13" id="l9.246.13"></span>κατὰ βραχὺ, καθάπερ ἐν ἄλλαις διαθέσεσιν, ὧν ἐστι μία καὶ
<span class="lb" data-page="9.246" data-line="14" id="l9.246.14"></span>ἡ νῦν προκειμένη, καθ’ ἣν ἅμα τε μικρὸς ὁ σφυγμὸς φαίνεται
<span class="lb" data-page="9.246" data-line="15" id="l9.246.15"></span>καὶ στενὸς καὶ ταπεινὸς ἐν νοσήμασι χρονίοις. οἱ γὰρ οὕτω
<span class="lb" data-page="9.246" data-line="16" id="l9.246.16"></span>διακείμενοι τὸν μὲν κίνδυνον οὐχ ἧττον ἐφεδρεύοντα τῶν ἐν
<span class="lb" data-page="9.246" data-line="17" id="l9.246.17"></span>ὁδοιπορίαις ἔχουσιν, οὐ μὴν ἐξαίφνης γε μικρὸς αὐτοῖς ὁ
<span class="lb" data-page="9.246" data-line="18" id="l9.246.18"></span>σφυγμὸς, ἀλλὰ κατὰ βραχὺ γίνεται μαραινομένοις· ἓν γὰρ
<span class="pb" data-page="9.247" id="p9.247"></span>
<span class="lb" data-page="9.247" data-line="1" id="l9.247.1"></span>καὶ τοῦτ’ εἶδός ἐστι μαρασμοῦ τὸ πρὸς τοῦ Φιλίππου καλούμενον
<span class="lb" data-page="9.247" data-line="2" id="l9.247.2"></span>γῆρας ἐκ νόσου. ὡς ὅ γε περιφρυγὴς μαρασμὸς οὐ διὰ
<span class="lb" data-page="9.247" data-line="3" id="l9.247.3"></span>ψύξιν, ἀλλὰ δι’ ἀῤῥωστίαν μόνην δυνάμεως ἀσθενεῖς καὶ μικροὺς
<span class="lb" data-page="9.247" data-line="4" id="l9.247.4"></span>ἀποτελεῖ τοὺς σφυγμούς. <span class="milestone ed2page" data-n="8.250" data-unit="ed2page" id="ed2page.8.250"></span>διορίζεται δὲ τοῦ προτέρου
<span class="lb" data-page="9.247" data-line="5" id="l9.247.5"></span>τῷ τε τάχει τῆς κινήσεως καὶ τῇ πυκνότητι καὶ τῇ
<span class="lb" data-page="9.247" data-line="6" id="l9.247.6"></span>σκληρότητι καὶ τῷ πυρώδει τῆς θερμότητος. ἀλλὰ περὶ μὲν
<span class="lb" data-page="9.247" data-line="7" id="l9.247.7"></span>τούτων οὐ τοῦ νῦν ἐνεστῶτος λόγου διελθεῖν· ἐπὶ δὲ τὸ
<span class="lb" data-page="9.247" data-line="8" id="l9.247.8"></span>προκείμενον ἐπάνειμι. ὁ μικρὸς καὶ στενὸς καὶ ταπεινὸς σφυγμὸς
<span class="lb" data-page="9.247" data-line="9" id="l9.247.9"></span>ὁ ἐπὶ πλέον ἐξεστηκὼς τοῦ κατὰ φύσιν ἐν ταῖς τρισὶ
<span class="lb" data-page="9.247" data-line="10" id="l9.247.10"></span>διαστάσεσιν, ἐπειδὰν μὲν ἄνευ σκληρότητος φαίνηται τοιοῦτος,
<span class="lb" data-page="9.247" data-line="11" id="l9.247.11"></span>ὑπὸ τίνων γίνεται καὶ πόσων αἰτίων αὐτάρκως διήρηται·
<span class="lb" data-page="9.247" data-line="12" id="l9.247.12"></span>ἐπειδὰν δὲ μετὰ σκληρότητος, εὐθὺς μὲν καὶ ταύτῃ σύνεστιν
<span class="lb" data-page="9.247" data-line="13" id="l9.247.13"></span>ἤτοι γ’ ὁ ἀμυδρὸς σφυγμὸς ἢ ὁ μέσος ἀμυδροῦ καὶ σφοδροῦ,
<span class="lb" data-page="9.247" data-line="14" id="l9.247.14"></span>ὁ μήτ’ ἀνατρέπων τὴν ἁφὴν μήτ’ ἀνατρεπόμενος ὑπ’ αὐτῆς,
<span class="lb" data-page="9.247" data-line="15" id="l9.247.15"></span>μεμνημένων γε ἡμῶν ὡς καθ’ ἕτερον τρόπον οὐδείς ἐστι μέσος
<span class="lb" data-page="9.247" data-line="16" id="l9.247.16"></span>ἀμυδροῦ καὶ σφοδροῦ· δηλοῦται δ’ ἐπικροτεῖν ἐν τῷ σώματι
<span class="lb" data-page="9.247" data-line="17" id="l9.247.17"></span>διάθεσις ἡ σκληρὰν ἀποτελοῦσα τὴν ἀρτηρίαν. τοῦτο
<span class="lb" data-page="9.247" data-line="18" id="l9.247.18"></span>δ’ ἐστὶν ἤτοι ξηρότης, ἢ πῆξις ὑπὸ ψύξεως, ἢ τάσις· ξηρότης
<span class="lb" data-page="9.247" data-line="19" id="l9.247.19"></span>μὲν ἐν τοῖς καυσωδεστάτοις πυρετοῖς, ὅταν κακοήθως χρονίσωσιν,
<span class="pb" data-page="9.248" id="p9.248"></span>
<span class="lb" data-page="9.248" data-line="1" id="l9.248.1"></span>καὶ μάλιστα τῷ περιφρυγεῖ μαρασμῷ καὶ τισιν εἴδεσι
<span class="lb" data-page="9.248" data-line="2" id="l9.248.2"></span>μελαγχολικῶν τε καὶ τεταρταίων πυρετῶν· πῆξις δ’ ἐκ ψύξεως
<span class="lb" data-page="9.248" data-line="3" id="l9.248.3"></span>ἐπί τε τοῦ ψυχροῦ πόσεσιν ἀκαίροις ἢ ἀμέτροις, ἢ λουτροῖς
<span class="lb" data-page="9.248" data-line="4" id="l9.248.4"></span>ὁμοίοις, ἐπί τε ταῖς ψυχούσαις ὀπώραις ἀκαίροις ἢ ἀμέτροις,
<span class="lb" data-page="9.248" data-line="5" id="l9.248.5"></span>ἢ ὅλως ὅσα τὸ ψυχρὸν φλέγμα γεννᾷν πέφυκεν ἱκανῶς, ὅν
<span class="lb" data-page="9.248" data-line="6" id="l9.248.6"></span>περ ὑαλώδη χυμὸν ὁ Πραξαγόρας ὀνομάζειν εἴωθεν· τάσις δὲ
<span class="lb" data-page="9.248" data-line="7" id="l9.248.7"></span>κατά γε τὰς σπασμώδεις διαθέσεις καὶ τὰς μεγάλας φλεγμονάς.
<span class="lb" data-page="9.248" data-line="8" id="l9.248.8"></span>ἐν δὲ τοῖς σκίῤῥοις καὶ πῆξις καὶ τάσις γίνεται τῶν ἀρτηριῶν.
<span class="lb" data-page="9.248" data-line="9" id="l9.248.9"></span>συμβαίνει δὲ τὸ τοιοῦτον ἐφ’ ἥπατι μάλιστα καὶ σπληνί. ἐπὶ
<span class="lb" data-page="9.248" data-line="10" id="l9.248.10"></span>τούτοις γὰρ τοῖς σπλάγχνοις οἱ σφυγμοὶ σαφέστατα καὶ συνεχέστατα
<span class="lb" data-page="9.248" data-line="11" id="l9.248.11"></span>σκληροὶ φαίνονται, μάλιστα μὲν σκιῤῥουμένοις, ἤδη
<span class="lb" data-page="9.248" data-line="12" id="l9.248.12"></span>δὲ κᾀν ταῖς μεγάλαις φλεγμοναῖς. ἀλλὰ τὰ μὲν τοιαῦτα πάθη
<span class="lb" data-page="9.248" data-line="13" id="l9.248.13"></span>καὶ διὰ τῆς ἁφῆς ἔστι γνωρίσαι καὶ δι’ οὔρων καὶ διαχωρημάτων
<span class="lb" data-page="9.248" data-line="14" id="l9.248.14"></span>καὶ τοῦ χρώματος, ὅλου τε τοῦ σώματος καὶ τῆς γλώττης,
<span class="lb" data-page="9.248" data-line="15" id="l9.248.15"></span>ἤδη δὲ καὶ διὰ τῆς ἰδέας τῶν πυρετῶν· ὅσαι δ’ ἄλλαι
<span class="lb" data-page="9.248" data-line="16" id="l9.248.16"></span>διαθέσεις τὸν σφυγμὸν σκληρὸν ἀποτελοῦσιν, αἱ μὲν ἐξ ἁμαρτημάτων
<span class="lb" data-page="9.248" data-line="17" id="l9.248.17"></span>προσφάτων ἐξαιφνίδιον ἴσχουσι τὴν γένεσιν, αἱ δ’
<span class="lb" data-page="9.248" data-line="18" id="l9.248.18"></span>ἄλλαι πᾶσαι κατὰ βραχύ. τὰ δ’ ἁμαρτήματα τὰ τὰς τοιαύτας
<span class="pb" data-page="9.249" id="p9.249"></span>
<span class="lb" data-page="9.249" data-line="1" id="l9.249.1"></span>ἐργαζόμενα διαθέσεις οἴνου πόσις ἄκαιρός ἐστι καὶ ψυχροῦ,
<span class="lb" data-page="9.249" data-line="2" id="l9.249.2"></span>πολλάκις δὲ καὶ ὀπῶραι ψύχουσαι καὶ ψυχρὸν λουτρόν. διαγνώσῃ
<span class="lb" data-page="9.249" data-line="3" id="l9.249.3"></span>δὲ τὴν μὲν ἀπ’ οἴνου βλάβην, ὅταν ἐξαιφνίδιον ὁ σφυγμὸς
<span class="lb" data-page="9.249" data-line="4" id="l9.249.4"></span>μὴ μόνον ᾖ σκληρὸς, ἀλλὰ καὶ μείζων καὶ θάττων γένηται
<span class="lb" data-page="9.249" data-line="5" id="l9.249.5"></span>καὶ σφοδρότερος, τὰς δὲ ἄλλας κοινῇ μὲν ἁπάσας οἴνου
<span class="lb" data-page="9.249" data-line="6" id="l9.249.6"></span>διακρινεῖς τῷ μήτε μέγεθος αὐταῖς προσγίνεσθαι μήτε σφοδρότητα
<span class="lb" data-page="9.249" data-line="7" id="l9.249.7"></span>μήτε τάχος, ἰδίᾳ δ’ ἑκάστην ἔστιν ὅτε μὲν ἐπιφανεστέρως,
<span class="lb" data-page="9.249" data-line="8" id="l9.249.8"></span>ἔστιν ὅτε δὲ ἀμαυροτέρως τε καὶ στοχαστικωτέρως·
<span class="lb" data-page="9.249" data-line="9" id="l9.249.9"></span>ἐπιφανεστέρως μὲν, ὅταν καὶ σύμπτωμά τι συμπαρέπηται τῶν
<span class="lb" data-page="9.249" data-line="10" id="l9.249.10"></span>ὀπώραις ἕπεσθαι πεφυκότων, λέγω δὲ ἐμφύσωσιν γαστρὸς,
<span class="lb" data-page="9.249" data-line="11" id="l9.249.11"></span>ἢ δῆξιν διαφθαρέντων, ἢ θλίψιν τινὰ κατὰ τὸν στόμαχον, ἢ
<span class="lb" data-page="9.249" data-line="12" id="l9.249.12"></span>παραφροσύνην, ὡς ἐπὶ ταῖς οἰνώδεσιν ὀπώραις, ἢ ἔμετον, ἢ
<span class="lb" data-page="9.249" data-line="13" id="l9.249.13"></span>διαχώρησιν ὑγροτέραν τε καὶ πλείονα. ταῦτα μέν γε οὐδὲ διὰ
<span class="lb" data-page="9.249" data-line="14" id="l9.249.14"></span>σημείων, ἀλλ’ ἄντικρυς αὐτὴν τὴν οὐσίαν τῶν ἐδηδεσμένων
<span class="lb" data-page="9.249" data-line="15" id="l9.249.15"></span>ἐνδείκνυται. ὅταν δὲ μήτε τούτων τι παρῇ μήτε τῶν ἀπ’
<span class="lb" data-page="9.249" data-line="16" id="l9.249.16"></span>οἴνου σημείων, ὕδωρ ψυχρόν ἐστι τὸ τὴν βλάβην ἐργασάμενον
<span class="lb" data-page="9.249" data-line="17" id="l9.249.17"></span>ἤτοι ποθὲν ἢ οὐ προσηκόντως ἐν αὐτῷ λουσαμένοις. εἰς δὲ
<span class="lb" data-page="9.249" data-line="18" id="l9.249.18"></span>τὴν ἀσφαλεστέραν ἐπὶ τούτων ἁπάντων ἀπόφασιν οἱ τῶν
<span class="lb" data-page="9.249" data-line="19" id="l9.249.19"></span>φοβουμένων τε καὶ ἀγωνιώντων σφυγμοὶ μέγιστον γνώρισμα. ﻿
<span class="pb" data-page="9.250" id="p9.250"></span>
<span class="lb" data-page="9.250" data-line="1" id="l9.250.1"></span>καὶ εἰ τοῖς εἰρημένοις ἔμπροσθεν ὕστερον ἐπάγοις<span class="milestone ed1page" data-n="3.125" data-unit="ed1page" id="ed1page.3.125"></span> ἀεὶ
<span class="lb" data-page="9.250" data-line="2" id="l9.250.2"></span>τοῦτο, ὅτι ἠτάκτησεν ἡ νόσος, βεβαιοτέραν τε καὶ θαυμασιωτέραν
<span class="lb" data-page="9.250" data-line="3" id="l9.250.3"></span>ἐργάζεται τὴν πρόῤῥησιν, ὥστ’ ἐνίοτε τοὺς ἀκούοντας
<span class="lb" data-page="9.250" data-line="4" id="l9.250.4"></span>ἀπιστεῖν καὶ νομίζειν οὐκ ἐκ τῶν σφυγμῶν εἰρῆσθαί τι
<span class="lb" data-page="9.250" data-line="5" id="l9.250.5"></span>τῶν τοιούτων, ἀλλ’ ἐξαγγείλαντός τινος τῶν εἰδότων τὸ
<span class="lb" data-page="9.250" data-line="6" id="l9.250.6"></span>πλημμεληθὲν τῷ κάμνοντι. χρὴ δὲ προαψάμενον ἀκριβῶς τῶν
<span class="lb" data-page="9.250" data-line="7" id="l9.250.7"></span>σφυγμῶν, <span class="milestone ed2page" data-n="8.251" data-unit="ed2page" id="ed2page.8.251"></span>εἶτα τὸ φανὲν ὑπὸ τῶν σημείων ἀποφηνάμενον
<span class="lb" data-page="9.250" data-line="8" id="l9.250.8"></span>ἅπτεσθαι πάλιν ἐπισκοπούμενον εἰ τετάρακταί πως ὁ κάμνων.
<span class="lb" data-page="9.250" data-line="9" id="l9.250.9"></span>εἰ μὲν γὰρ ὅλως μὴ ταραχθείη, σκόπει μή τινα τῶν προειρημένων
<span class="lb" data-page="9.250" data-line="10" id="l9.250.10"></span>γνωρισμάτων ᾒ παρέλιπες, ἢ ὀρθῶς οὐκ ἐπεσκέψω·
<span class="lb" data-page="9.250" data-line="11" id="l9.250.11"></span>εἰ δὲ ταραχθείη καί σοι δόξειεν ἀγωνιᾷν, ἢ φοβεῖσθαι, μὴ
<span class="lb" data-page="9.250" data-line="12" id="l9.250.12"></span>παραχρῆμα πίστευε τῷ σημείῳ, πολλάκις γὰρ οὐχ ὑπὸ τοῦ
<span class="lb" data-page="9.250" data-line="13" id="l9.250.13"></span>συνειδέναι τοιοῦτόν τι πεποιηκόσιν ἑαυτοῖς οἱ κάμνοντες
<span class="lb" data-page="9.250" data-line="14" id="l9.250.14"></span>ἀγωνιῶσιν, ἀλλὰ φύσει πως ὄντες εὐπτόητοι. τούτοις μὲν
<span class="lb" data-page="9.250" data-line="15" id="l9.250.15"></span>ὀλίγον ὕστερον ὁ σφυγμὸς καθίσταται, τοῖς δὲ ὄντως ἐργασαμένοις
<span class="lb" data-page="9.250" data-line="16" id="l9.250.16"></span>εἰς ὅσον ἂν ἀποφαίνηταί τι περὶ αὐτοῦ, εἰς τοσοῦτον
<span class="lb" data-page="9.250" data-line="17" id="l9.250.17"></span>καὶ ὁ τοῦ φόβου σφυγμὸς ἴδιος ὑπάρχει. πάντα δὲ τὰ εἰρημένα
<span class="lb" data-page="9.250" data-line="18" id="l9.250.18"></span>νῦν ἁμαρτήματα τῶν καμνόντων ἤτοι τὰς φλεγμονὰς,
<span class="pb" data-page="9.251" id="p9.251"></span>
<span class="lb" data-page="9.251" data-line="1" id="l9.251.1"></span>ἢ τοὺς σκίῤῥους, ἢ τὰς ξηρότητας, ἢ τὰς διὰ τὴν ψύξιν πήξεις
<span class="lb" data-page="9.251" data-line="2" id="l9.251.2"></span>τῶν σπλάγχνων ἐπιτείνοντα τὴν ἀλλοίωσιν οἵαν εἰρήκαμεν
<span class="lb" data-page="9.251" data-line="3" id="l9.251.3"></span>ἐργάζεται· κατὰ δὲ τὴν τῶν νεύρων ἀρχὴν εἴ τι τούτων
<span class="lb" data-page="9.251" data-line="4" id="l9.251.4"></span>ἀποτελεσθείη, τὴν σπασμώδη διάθεσιν ἐργάζεται. καλῶ
<span class="lb" data-page="9.251" data-line="5" id="l9.251.5"></span>δ’ ἐκείνας τὰς διαθέσεις ὅσαις ἐξ ἀνάγκης πρὸ τοῦ θανάτου
<span class="lb" data-page="9.251" data-line="6" id="l9.251.6"></span>σπασμῶδές τι γίνεται σύμπτωμα. καὶ ἀποθνήσκουσί γε οἱ
<span class="lb" data-page="9.251" data-line="7" id="l9.251.7"></span>τοιοῦτοι πάντες ἔτι θερμοὶ, ἔμπαλιν τοῖς συγκοπτομένοις.
<span class="lb" data-page="9.251" data-line="8" id="l9.251.8"></span>οὗτοι μὲν γὰρ ἱκανῶς ὄντες ἤδη ψυχροὶ ζῶσιν ἔτι· οἷς δ’ ἡ
<span class="lb" data-page="9.251" data-line="9" id="l9.251.9"></span>σπασμώδης διάθεσίς ἐστιν ἐν τῇ τῶν νεύρων ἀρχῇ, νεκροὶ κείμενοι
<span class="lb" data-page="9.251" data-line="10" id="l9.251.10"></span>παντάπασιν ἐπιπλεῖστον διαμένουσι θερμοί. εἰσὶ μὲν
<span class="lb" data-page="9.251" data-line="11" id="l9.251.11"></span>τῶν τοιούτων ἁπάντων οἱ σφυγμοὶ τῷ γεγυμνασμένῳ τὴν
<span class="lb" data-page="9.251" data-line="12" id="l9.251.12"></span>ἁφὴν εὐθὺς ἐν τῇ πρώτῃ προσβολῇ τήν τε τάσιν ἐνδεικνύμενοι
<span class="lb" data-page="9.251" data-line="13" id="l9.251.13"></span>καὶ τὴν οἷον σπασμώδη κίνησιν ἐμφαίνοντες. εἰ δέ τισι
<span class="lb" data-page="9.251" data-line="14" id="l9.251.14"></span>τῶν τὸν προειρημένον ἐχόντων σφυγμὸν αἱ διαχωρήσεις γένωνται
<span class="lb" data-page="9.251" data-line="15" id="l9.251.15"></span>πολλαὶ, συμβαίνει δὲ τοῦτο μάλιστα κατὰ τοὺς σκίῤῥους
<span class="lb" data-page="9.251" data-line="16" id="l9.251.16"></span>τοῦ ἥπατος, οὐκ ἔτι τούτοις ὁ σφυγμὸς μακρός ἐστιν,
<span class="lb" data-page="9.251" data-line="17" id="l9.251.17"></span>ἀλλ’ ἤτοι τῷ κατὰ φύσιν ἐν τῷ μήκει παραπλήσιος ἢ καὶ
<span class="lb" data-page="9.251" data-line="18" id="l9.251.18"></span>βραχύτερος ἔτι. καὶ μὴν καὶ τοῦτο περὶ ἁπάντων τῶν σκληρῶν
<span class="lb" data-page="9.251" data-line="19" id="l9.251.19"></span>τε ἅμα καὶ μικρῶν σφυγμῶν ἐπίστασθαι καλὸν, ὡς κλονώδεις
<span class="pb" data-page="9.252" id="p9.252"></span>
<span class="lb" data-page="9.252" data-line="1" id="l9.252.1"></span>γίνονται τάχιστα, καὶ ὡς ὅσοι γ’ οὐκ εἰσὶ κλονώδεις, ἤτοι δι’
<span class="lb" data-page="9.252" data-line="2" id="l9.252.2"></span>ἀῤῥωστίαν τῆς ζωτικῆς δυνάμεως, ἢ δι’ ἔκλυσιν τῆς χρείας,
<span class="lb" data-page="9.252" data-line="3" id="l9.252.3"></span>ἢ δι’ ἄμφω συνελθόντα τὴν τοιαύτην κίνησιν οὐ προλαμβάνουσιν.
<span class="lb" data-page="9.252" data-line="4" id="l9.252.4"></span>ὡς ὅταν γε καὶ ἡ χρεία δέηται μεγάλης διαστολῆς,
<span class="lb" data-page="9.252" data-line="5" id="l9.252.5"></span>καὶ ὁ τόνος ὁ ζωτικὸς ἐργάζεσθαι δύνηται, μόνον δ’ ἀντιλέγῃ
<span class="lb" data-page="9.252" data-line="6" id="l9.252.6"></span>τὸ σῶμα τῆς ἀρτηρίας, ὑπὸ σκληρότητος ἀδυνατοῦν εἰς μεγάλην
<span class="lb" data-page="9.252" data-line="7" id="l9.252.7"></span>ἐξαίρεσθαι διαστολὴν, ὁ κλόνος ἐν τῇ τοιαύτῃ καταστάσει
<span class="lb" data-page="9.252" data-line="8" id="l9.252.8"></span>γίνεται· ἄλλως δὲ ἀμήχανον γενέσθαι κλονώδη κίνησιν ἀρτηρίας.
<span class="lb" data-page="9.252" data-line="9" id="l9.252.9"></span>ὥστε καὶ ὁ προκείμενος σφυγμὸς ἄκλονος μὲν φαινόμενος
<span class="lb" data-page="9.252" data-line="10" id="l9.252.10"></span>ἢ ἄῤῥωστίαν ἐσχάτην τῆς δυνάμεως, ἢ τῆς χρείας μεγίστην
<span class="lb" data-page="9.252" data-line="11" id="l9.252.11"></span>ἔκλυσιν ἐνδείκνυται, κλονώδης δὲ γενόμενος εὐθὺς μὲν
<span class="lb" data-page="9.252" data-line="12" id="l9.252.12"></span>καὶ τόνου τι προειληφέναι δηλοῖ τὴν δύναμιν, εὐθὺς δὲ καὶ
<span class="lb" data-page="9.252" data-line="13" id="l9.252.13"></span>τὴν χρείαν τῆς τῶν σφυγμῶν γενέσεως οὐκ εἰς ἔσχατον ἐκλελύσθαι.
<span class="lb" data-page="9.252" data-line="14" id="l9.252.14"></span>καὶ μὲν δὴ καὶ μικρότητος οὐκ ἐπὶ πλεῖστον ἥκει,
<span class="lb" data-page="9.252" data-line="15" id="l9.252.15"></span>ὥσπερ ὁ προκείμενος σφυγμὸς ἥκειν ἐλέγετο. κατὰ δὲ τὸν
<span class="lb" data-page="9.252" data-line="16" id="l9.252.16"></span>αὐτὸν τρόπον εἰ καὶ χωρὶς κλόνου μακρότερος μὲν εἴη τοῦ
<span class="lb" data-page="9.252" data-line="17" id="l9.252.17"></span>κατὰ φύσιν ὁ σφυγμὸς, στενώτερος δὲ καὶ ταπεινότερος, οὐ
<span class="lb" data-page="9.252" data-line="18" id="l9.252.18"></span>μὴν ἐπὶ πλεῖστόν γε καθ’ ἕκαστον αὐτῶν ἀποκεχωρηκὼς τοῦ
<span class="lb" data-page="9.252" data-line="19" id="l9.252.19"></span>κατὰ φύσιν, ἀλλ’ ἐπ’ ὀλίγον ἐπισκέπτεσθαι προσήκει, πότερα
<span class="pb" data-page="9.253" id="p9.253"></span>
<span class="lb" data-page="9.253" data-line="1" id="l9.253.1"></span>σκληρὸς ὢν οὐκ ἔτι κλονώδης, ἢ ὅλως οὐ μετέχει σκληρότητος.
<span class="lb" data-page="9.253" data-line="2" id="l9.253.2"></span>εἰ μὲν γὰρ σκληρὸς ὢν ἄκλονος εἴη, ψύξιν, ἢ ἀῤῥωστίαν
<span class="lb" data-page="9.253" data-line="3" id="l9.253.3"></span>δυνάμεως, ἢ τὸ συναμφότερον ἐνδείκνυται, διορίζεσθαι δ’
<span class="lb" data-page="9.253" data-line="4" id="l9.253.4"></span>ἐκ τῶν παρεπομένων· ὅτῳ μὲν γὰρ ἐπὶ καταψύξει μόνῃ τοιοῦτος
<span class="lb" data-page="9.253" data-line="5" id="l9.253.5"></span>ὁ σφυγμός ἐστιν, εὐθὺς καὶ βραδύτης αὐτῷ καὶ ἀραιότης
<span class="lb" data-page="9.253" data-line="6" id="l9.253.6"></span>συνυπάρχει· ὅτῳ δ’ ἐπ’ ἀσθενείᾳ δυνάμεως, ἡ ἀμυδρότης
<span class="lb" data-page="9.253" data-line="7" id="l9.253.7"></span>ἀχώριστος. ἀλλ’ εἰ μὲν τὰ τῆς χρείας ἄτρεπτα διεφυλάττετο,
<span class="lb" data-page="9.253" data-line="8" id="l9.253.8"></span>τοσούτῳ τοῦ κατὰ φύσιν ὁ σφυγμὸς ἔσται θάττων τε καὶ
<span class="lb" data-page="9.253" data-line="9" id="l9.253.9"></span>πυκνότερος ὅσον ἡ μικρότης ἐξετράπετο τοῦ συμμέτρου. εἰ
<span class="lb" data-page="9.253" data-line="10" id="l9.253.10"></span>δ’ ὅσῳ περ ἡ δύναμις ἀῤῥωστοτέρα, τοσούτῳ καὶ ἡ τῆς χρείας
<span class="lb" data-page="9.253" data-line="11" id="l9.253.11"></span>ἔκλυσις, ὅμοιος τῷ κατὰ φύσιν ὁ σφυγμὸς φανεῖται κατ’ ἀμφοτέρας
<span class="lb" data-page="9.253" data-line="12" id="l9.253.12"></span>τὰς διαφορὰς <span class="milestone ed2page" data-n="8.252" data-unit="ed2page" id="ed2page.8.252"></span>καὶ οὔτε θάττων οὔτε βραδύτερος,
<span class="lb" data-page="9.253" data-line="13" id="l9.253.13"></span>οὔτε πυκνότερος οὔτε ἀραιότερος· εἰ δὲ θάτερον
<span class="lb" data-page="9.253" data-line="14" id="l9.253.14"></span>ὑπερέχει, κατὰ τὴν τῆς ὑπεροχῆς ἀναλογίαν, ὡς ἔμπροσθεν
<span class="lb" data-page="9.253" data-line="15" id="l9.253.15"></span>εἴρηται. εἰ δὲ ἅμα τε σκληρὸς εἴη καὶ κλονώδης, τὰς μὲν αὐτὰς
<span class="lb" data-page="9.253" data-line="16" id="l9.253.16"></span>ἐνδείξεται διαθέσεις ὑφ’ ὧν ἔμπροσθεν ἐλέγομεν ἀποτελεῖσθαι
<span class="lb" data-page="9.253" data-line="17" id="l9.253.17"></span>τὸν σκληρὸν σφυγμὸν, οὐ μὴν οὔτε ἄτονον, ὡς ἐπ’
<span class="lb" data-page="9.253" data-line="18" id="l9.253.18"></span>ἐκείνων τὴν δύναμιν, οὔτε ἐκλελύσθαι τὴν χρείαν· εἰς ὅσον δὲ
<span class="lb" data-page="9.253" data-line="19" id="l9.253.19"></span>ἑκάτερον αὐτῶν βεβλαμμένον, ἐπὶ μὲν τῆς δυνάμεως ἡ κατὰ
<span class="pb" data-page="9.254" id="p9.254"></span>
<span class="lb" data-page="9.254" data-line="1" id="l9.254.1"></span>σφοδρότητά τε καὶ ἀμυδρότητα δηλώσει διαφορὰ σὺν τῷ
<span class="lb" data-page="9.254" data-line="2" id="l9.254.2"></span>ποσῷ τοῦ κλόνου, ἐπὶ δὲ τῆς χρείας ἡ κατὰ τάχος τε καὶ
<span class="lb" data-page="9.254" data-line="3" id="l9.254.3"></span>πυκνότητα, κᾀνταῦθα σὺν τῷ ποσῷ τοῦ κλόνου, τὰ δ’ ἄλλα
<span class="lb" data-page="9.254" data-line="4" id="l9.254.4"></span>ἐκ τῶν προειρημένων συντεκμαίρεσθαι· ὡσαύτως δὲ κᾂν μήτ’
<span class="lb" data-page="9.254" data-line="5" id="l9.254.5"></span>ὀλίγῳ μήτε πολλῷ τοῦ κατὰ φύσιν ἐξίστηται κατὰ τὰς τρεῖς
<span class="lb" data-page="9.254" data-line="6" id="l9.254.6"></span>διαφορὰς, ἀλλὰ μετρίως πως καὶ μέσως, ἐκ τῶν εἰρημένων
<span class="lb" data-page="9.254" data-line="7" id="l9.254.7"></span>διαιρεῖσθαι. πολλάκις δ’ ἐπὶ τῶν τοιούτων σφυγμῶν, λέγω
<span class="lb" data-page="9.254" data-line="8" id="l9.254.8"></span>δὲ τῶν ὀλίγῳ τινὶ τοῦ κατὰ φύσιν εἰς μῆκός τε καὶ στενότητα
<span class="lb" data-page="9.254" data-line="9" id="l9.254.9"></span>καὶ ταπεινότητα τὴν μεταβολὴν ἐσχηκότων, οὐ μόνον
<span class="lb" data-page="9.254" data-line="10" id="l9.254.10"></span>οὐδέν τι φαίνεται σκληρότητος, ἀλλὰ καὶ μαλακότης αὐτοῖς
<span class="lb" data-page="9.254" data-line="11" id="l9.254.11"></span>σύνεστιν ἐπιφανής. καὶ γίνεται μὲν καὶ τῇδε διὰ τὰς αὐτὰς
<span class="lb" data-page="9.254" data-line="12" id="l9.254.12"></span>κατὰ γένος αἰτίας, ἐξαλλάττεται δὲ τῷ ποσῷ καθ’ ἑκάστην.
<span class="lb" data-page="9.254" data-line="13" id="l9.254.13"></span>εἴτε γὰρ διὰ τὴν τῆς δυνάμεως ἀσθένειαν ἐλάττων ὁ σφυγμὸς
<span class="lb" data-page="9.254" data-line="14" id="l9.254.14"></span>ἀποτελοῖτο τοῦ συμμέτρου, μείζων ἡ βλάβη δηλοῦται τῆς δυνάμεως,
<span class="lb" data-page="9.254" data-line="15" id="l9.254.15"></span>εἴτε διὰ τὴν τῆς χρείας ἔκλυσιν, ἐπιπλέον ἥκειν καὶ
<span class="lb" data-page="9.254" data-line="16" id="l9.254.16"></span>ταύτην κακώσεως. εἰς ὅσον γὰρ ἡ μαλακότης τοῦ χιτῶνος
<span class="lb" data-page="9.254" data-line="17" id="l9.254.17"></span>ἑτοιμοτέρα πρὸς τὸ μέγεθος τῆς διαστολῆς ἐστιν, εἰς τοσοῦτο
<span class="lb" data-page="9.254" data-line="18" id="l9.254.18"></span>τὴν μικρὸν ἐργαζομένην τὸν σφυγμὸν αἰτίαν ἐπιτετάσθαι δηλώσει.
<span class="lb" data-page="9.254" data-line="19" id="l9.254.19"></span>τῆς μὲν οὖν κατὰ τὴν δύναμιν ἀῤῥωστιᾶς τὸ ποσὸν ﻿
<span class="pb" data-page="9.255" id="p9.255"></span>
<span class="lb" data-page="9.255" data-line="1" id="l9.255.1"></span>αὐτάρκως ἐδηλοῦτο διὰ τοῦ ποσοῦ τῆς ἀμυδρότητος· ἐξ
<span class="lb" data-page="9.255" data-line="2" id="l9.255.2"></span>ἐπιμέτρου δ’ ἂν εἴη καὶ τὸ νῦν εἰρημένον. ἡ δὲ τῆς χρείας
<span class="lb" data-page="9.255" data-line="3" id="l9.255.3"></span>ἔκλυσις εἰς ὅσον ἥκει κακώσεως ἐκ μόνων τῶν εἰρημένων
<span class="lb" data-page="9.255" data-line="4" id="l9.255.4"></span>σημείων εὑρίσκεται, περὶ ὧν εἰρήσεταί τι καὶ διὰ τῶν
<span class="lb" data-page="9.255" data-line="5" id="l9.255.5"></span>ἐφεξῆς, ὅταν ἐπιπλέκωμεν ἀλλήλοις τὰ γένη τῶν σφυγμῶν.
<span class="lb" data-page="9.255" data-line="6" id="l9.255.6"></span>νυνὶ γὰρ οὐ τοῦθ’ ἡμῖν τὸ προκείμενον, ἀλλὰ περὶ τοῦ
<span class="lb" data-page="9.255" data-line="7" id="l9.255.7"></span>κατὰ τὸ ποσὸν τῆς διαστολῆς ἐγχειρήσαντες λέγειν ἠναγκάσθημεν
<span class="lb" data-page="9.255" data-line="8" id="l9.255.8"></span>ἐφάψασθαι καὶ τῶν ἄλλων. αὖθις οὖν ἐπὶ τὸ
<span class="lb" data-page="9.255" data-line="9" id="l9.255.9"></span>προτεθὲν ἐξ ἀρχῆς ἐπανέλθωμεν, ἐπὶ τὰ λοιπὰ γένη μεταβαίνοντες.
<span class="lb" data-page="9.255" data-line="10" id="l9.255.10"></span>οὐδὲν γὰρ οἶμαι δεῖν ἔτι τοὺς ἄλλους ὁμοίως
<span class="lb" data-page="9.255" data-line="11" id="l9.255.11"></span>ἐπανέρχεσθαι σφυγμοὺς ἐκ τοῦ διαγράμματος, ἀλλὰ κατὰ
<span class="lb" data-page="9.255" data-line="12" id="l9.255.12"></span>τὴν αὐτὴν μέθοδον ἣν νῦν ἐπὶ τοῦ μακροῦ καὶ στενοῦ καὶ
<span class="lb" data-page="9.255" data-line="13" id="l9.255.13"></span>ταπεινοῦ πεποιήμεθα, καὶ περὶ τῶν ἄλλων ἑκάστου διορίζεσθαι,
<span class="lb" data-page="9.255" data-line="14" id="l9.255.14"></span>πρῶτον μὲν ἀποχωρίζοντας ὅσα διὰ τὴν τοῦ
<span class="lb" data-page="9.255" data-line="15" id="l9.255.15"></span>σώματος σχέσιν ἐξαλλάττονται κατὰ μῆκος, ἢ πλάτος, ἢ
<span class="lb" data-page="9.255" data-line="16" id="l9.255.16"></span>βάθος, ὡς μὴ μεγάλοι μόνον, ἢ μικροὶ φαίνεσθαι· δεύτερον
<span class="lb" data-page="9.255" data-line="17" id="l9.255.17"></span>δὲ τὰς αἰτίας ἐπισκεπτομένους δι’ ἃς ἤτοι μείζονες
<span class="lb" data-page="9.255" data-line="18" id="l9.255.18"></span>τοῦ κατὰ φύσιν ἢ μικρότεροι γίνονται. περὶ μὲν δὴ τοῦ
<span class="pb" data-page="9.256" id="p9.256"></span>
<span class="lb" data-page="9.256" data-line="1" id="l9.256.1"></span>κατὰ τὸ ποσὸν τῆς διαστολῆς γένους τῶν σφυγμῶν αὐτάρκως
<span class="lb" data-page="9.256" data-line="2" id="l9.256.2"></span>εἴρηται πρός γε τὰ <span class="milestone ed1page" data-n="3.126" data-unit="ed1page" id="ed1page.3.126"></span>παρόντα.
</p>
          </article>

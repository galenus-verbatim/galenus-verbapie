<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:1.6">
<span class="pb page1" data-page="9.262" id="p9.262"></span>
<span class="milestone ed1page page1" data-n="3.127" data-unit="ed1page" id="ed1page.3.127"></span>
<span class="milestone ed2page page1" data-n="8.254" data-unit="ed2page" id="ed2page.8.254"></span>
            <p>
<span class="lb" data-page="9.262" data-line="15" id="l9.262.15"></span>Ἐπεὶ δὲ καὶ περὶ τούτων αὐτάρκως εἴρηται
<span class="lb" data-page="9.262" data-line="16" id="l9.262.16"></span>πρός γε τὰ παρόντα, βραχύ τι τὸν λόγον ἐπιστήσαντες
<span class="lb" data-page="9.262" data-line="17" id="l9.262.17"></span>ἐνταῦθα πρὶν ἐπ’ ἄλλο τι μεταβῆναι γένος εἴπωμέν
<span class="lb" data-page="9.262" data-line="18" id="l9.262.18"></span>τινα πρός τε τὰ προειρημένα καὶ πρὸς τὰ μέλλοντα
<span class="pb" data-page="9.263" id="p9.263"></span>
<span class="lb" data-page="9.263" data-line="1" id="l9.263.1"></span>λεχθήσεσθαι χρήσιμα. τεττάρων γὰρ οὐσῶν γενικῶν διαφορῶν
<span class="lb" data-page="9.263" data-line="2" id="l9.263.2"></span>ἐν τῷ διαστέλλεσθαι τὴν ἀρτηρίαν, πρώτης μὲν οἰκειοτάτης
<span class="lb" data-page="9.263" data-line="3" id="l9.263.3"></span>τοῖς σφυγμοῖς τῆς κατὰ τὸ ποιὸν τῆς κινήσεως,
<span class="lb" data-page="9.263" data-line="4" id="l9.263.4"></span>δευτέρας δὲ τῆς κατὰ τὸ ποσὸν τῆς διαστολῆς, ἡμεῖς καὶ
<span class="lb" data-page="9.263" data-line="5" id="l9.263.5"></span>νῦν <span class="milestone ed2page" data-n="8.255" data-unit="ed2page" id="ed2page.8.255"></span>κᾀν τῷ πρώτῳ περὶ τῆς διαφορᾶς τῶν σφυγμῶν
<span class="lb" data-page="9.263" data-line="6" id="l9.263.6"></span>οὐ τῆς κυριωτέρας διαφορᾶς ἐμνημονεύσαμεν, ὅτι χαλεπωτέραν
<span class="lb" data-page="9.263" data-line="7" id="l9.263.7"></span>ἔχει τὴν διάγνωσιν, ἀλλὰ τῆς τοῖς εἰσαγομένοις
<span class="lb" data-page="9.263" data-line="8" id="l9.263.8"></span>διαγνωσθῆναι σαφεστέρας καὶ διὰ τοῦτο καὶ δηλῶσαί τι
<span class="lb" data-page="9.263" data-line="9" id="l9.263.9"></span>χρησιμωτέρας. ὑπάρχει δ’ αὐτῇ καὶ τοῦτ’ ἴδιον ἐξαίρετον,
<span class="lb" data-page="9.263" data-line="10" id="l9.263.10"></span>ὅπερ οὐδεμιᾷ τῶν ἄλλων, τὸ φαίνεσθαι μὲν ἑπτὰ καὶ εἴκοσι
<span class="lb" data-page="9.263" data-line="11" id="l9.263.11"></span>διαφορὰς σφυγμῶν ἐν αὐτῇ, κατ’ ἀλήθειαν δ’ εἶναι
<span class="lb" data-page="9.263" data-line="12" id="l9.263.12"></span>τρεῖς. ἐν γὰρ τοῖς ἄλλοις ἅπασι γένεσιν ὅσαι πέρ εἰσιν
<span class="lb" data-page="9.263" data-line="13" id="l9.263.13"></span>αἱ διαφοραὶ φύσει, τοσαῦται καὶ φαίνονται. λοιπὰ δὲ
<span class="lb" data-page="9.263" data-line="14" id="l9.263.14"></span>ἄλλα δύο γένη σφυγμῶν ἐστι κατὰ τὴν διαστολὴν, τὸ μὲν
<span class="lb" data-page="9.263" data-line="15" id="l9.263.15"></span>ἕτερον ἐνδεικτικὸν τῆς δυνάμεως, τὸ δὲ ἕτερον τοῦ χιτῶνος
<span class="lb" data-page="9.263" data-line="16" id="l9.263.16"></span>τῆς ἀρτηρίας, ἔσχατόν τε καὶ ὡς ἂν φαίη τις οὐκ οἰκεῖον
<span class="lb" data-page="9.263" data-line="17" id="l9.263.17"></span>οὐδὲ συγγενὲς, ἀλλ’ ἐπίκτητον γένος σφυγμῶν. ὑπάρχει δὲ
<span class="lb" data-page="9.263" data-line="18" id="l9.263.18"></span>τοῖς μὲν δύο τούτοις γένεσιν ἀεὶ τὴν αἰτίαν ὑφ’ ἧς γίνεται
<span class="pb" data-page="9.264" id="p9.264"></span>
<span class="lb" data-page="9.264" data-line="1" id="l9.264.1"></span>σαφῶς ἐνδείκνυσθαι, τοῖς δ’ ἄλλοις δύο τοῖς προειρημένοις
<span class="lb" data-page="9.264" data-line="2" id="l9.264.2"></span>οὐκ ἀκί. καὶ γὰρ καὶ συμβέβηκε τοῖς μὲν δύο τοῖς ὑστέροις
<span class="lb" data-page="9.264" data-line="3" id="l9.264.3"></span>γένεσιν ὑπὸ μιᾶς αἰτίας ἑκάτερον δημιουργεῖσθαι, τοῖς
<span class="lb" data-page="9.264" data-line="4" id="l9.264.4"></span>πρώτοις δὲ δύο πρὸς ἁπασῶν τῶν αἰτιῶν, ἃς τρεῖς εἶναι
<span class="lb" data-page="9.264" data-line="5" id="l9.264.5"></span>πολλάκις ἐδείξαμεν. ὅθεν καὶ χαλεπώτερος ἐπὶ τῶν πρώτων
<span class="lb" data-page="9.264" data-line="6" id="l9.264.6"></span>δύο γενῶν ὁ λόγος ἐστὶν καὶ διορισμῶν χρῄζων πλειόνων
<span class="lb" data-page="9.264" data-line="7" id="l9.264.7"></span>εἰς τὴν τῆς αἰτίας εὕρεσιν. ἐπὶ δὲ τῶν ὑπολοίπων δυοῖν
<span class="lb" data-page="9.264" data-line="8" id="l9.264.8"></span>τό τε γένος τῆς αἰτίας ἓν καθ’ ἑκάτερον ἥ τε τοῦ ποσοῦ
<span class="lb" data-page="9.264" data-line="9" id="l9.264.9"></span>διάγνωσις ἀφωρισμένη.
</p>
          </article>

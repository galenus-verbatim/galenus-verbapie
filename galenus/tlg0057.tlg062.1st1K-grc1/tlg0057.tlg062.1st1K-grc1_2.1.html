<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.1">
<span class="pb page1" data-page="9.271" id="p9.271"></span>
<span class="milestone ed1page page1" data-n="3.128" data-unit="ed1page" id="ed1page.3.128"></span>
<span class="milestone ed2page page1" data-n="8.257" data-unit="ed2page" id="ed2page.8.257"></span>
            <h2>ΓΑΛΗΝΟΥ ΠΕΡΙ ΠΡΟΓΝΩΣΕΩΣ
<br></br>ΣΦΥΓΜΩΝ ΒΙΒΛΙΟΝ Β.
</h2>
            <p>
<span class="lb" data-page="9.271" data-line="1" id="l9.271.1"></span>Περὶ μὲν δὴ τῶν πρώτων τε καὶ ὡς ἂν
<span class="lb" data-page="9.271" data-line="2" id="l9.271.2"></span>εἴποι τις στοιχειωδεστάτων σφυγμῶν, ὧν ἐν τῇ διαστολῇ
<span class="lb" data-page="9.271" data-line="3" id="l9.271.3"></span>τῆς ἀρτηρίας ἡ διάγνωσις, ἐν τῷ πρὸ τούτου λόγῳ διῄρηται·
<span class="lb" data-page="9.271" data-line="4" id="l9.271.4"></span>περὶ δὲ τῶν ὑπολοίπων ἑξῆς ἂν εἴη ῥητέον ἀπὸ τῆς συστολῆς
<span class="lb" data-page="9.271" data-line="5" id="l9.271.5"></span>ἀρξαμένοις. ἔστι μὲν οὖν κᾀν ταύτῃ τὰ τέσσαρα γένη
<span class="lb" data-page="9.271" data-line="6" id="l9.271.6"></span>τῶν σφυγμῶν, ὅσα περ κᾀπὶ τῆς διαστολῆς. καὶ γὰρ ὠκυτέρα
<span class="lb" data-page="9.271" data-line="7" id="l9.271.7"></span>καὶ βραδυτέρα καὶ μείζων καὶ μείων καὶ σφοδροτέρα
<span class="lb" data-page="9.271" data-line="8" id="l9.271.8"></span>καὶ ἀμυδροτέρα κατά γε τὴν φύσιν αὐτὴν τοῦ πράγματος
<span class="lb" data-page="9.271" data-line="9" id="l9.271.9"></span>ἡ ἐν τῇ συστολῇ κίνησις γίνεται, ὥσπερ γε καὶ τὸ σῶμα
<span class="pb" data-page="9.272" id="p9.272"></span>
<span class="lb" data-page="9.272" data-line="1" id="l9.272.1"></span>τῆς ἀρτηρίας ἤτοι σκληρὸν ἢ μαλακὸν ἀποτελεῖται, οὐ μὴν
<span class="lb" data-page="9.272" data-line="2" id="l9.272.2"></span>διαγνῶναί γε δυνατόν ἐστι τῶν εἰρημένων γενῶν οὐδὲν, ὅτι
<span class="lb" data-page="9.272" data-line="3" id="l9.272.3"></span>μὴ βραδύτητα μόνην καὶ τάχος, οὐδὲ ταῦτ’ ἐπὶ πάντων, ἀλλ’
<span class="lb" data-page="9.272" data-line="4" id="l9.272.4"></span>ἐν ἐκείνοις τοῖς σφυγμοῖς ἐν οἷς αἰσθητὴ διάγνωσίς ἐστι τῆς
<span class="lb" data-page="9.272" data-line="5" id="l9.272.5"></span>συστολῆς, ὡς ἐν τῷ πρώτῳ περὶ διαγνώσεως σφυγμῶν ἐπιδέδεικται.
<span class="lb" data-page="9.272" data-line="6" id="l9.272.6"></span>καὶ μὲν δὴ κᾀν τῷ περὶ χρείας σφυγμῶν <span class="milestone ed2page" data-n="8.258" data-unit="ed2page" id="ed2page.8.258"></span>ἐδέδεικτο
<span class="lb" data-page="9.272" data-line="7" id="l9.272.7"></span>τῆς ἀρτηρίας ἐνέργειά τις εἶναι, καὶ ἡ συστολὴ τῆς
<span class="lb" data-page="9.272" data-line="8" id="l9.272.8"></span>διαστολῆς οὐδὲν ἧττον. ἀμφότεραι γὰρ διαφυλάττουσι τὴν
<span class="lb" data-page="9.272" data-line="9" id="l9.272.9"></span>συμμετρίαν τῆς κατὰ φύσιν θερμότητος. ἡ μὲν γὰρ διαστολὴ
<span class="lb" data-page="9.272" data-line="10" id="l9.272.10"></span>καθάπερ εἰσπνοή τις ἐμψύχουσά τε τὸ ὑπερβάλλον τῆς φλογώσεως
<span class="lb" data-page="9.272" data-line="11" id="l9.272.11"></span>καὶ τῷ ῥιπίζειν ἀνάπτουσα τὸ σβεννύμενον, ἡ δὲ
<span class="lb" data-page="9.272" data-line="12" id="l9.272.12"></span>συστολὴ τὸ λιγνυῶδες ἀποχέουσα δίκην ἐκπνοῆς. δηλώσει
<span class="lb" data-page="9.272" data-line="13" id="l9.272.13"></span>τοιγαροῦν τὸ μὲν τάχος τῆς συστολῆς ἀξιόλογόν τι πλῆθος
<span class="lb" data-page="9.272" data-line="14" id="l9.272.14"></span>αἰθαλωδῶν περιττωμάτων ἀθροίζεσθαί τε ἅμα καὶ ἐκκρίνεσθαι
<span class="lb" data-page="9.272" data-line="15" id="l9.272.15"></span>κατ’ ἐκεῖνον τὸν χρόνον ἐν ᾧ περ ἂν εὑρίσκηται· ἡ δὲ
<span class="lb" data-page="9.272" data-line="16" id="l9.272.16"></span>βραδύτης τοὐναντίον οὔτε ἀθροίζεσθαι πολὺ τὸ τοιοῦτο
<span class="lb" data-page="9.272" data-line="17" id="l9.272.17"></span>περίττωμα, καὶ διὰ τοῦτο μηδὲ κενώσεως δεῖσθαι. πάμπολυ
<span class="lb" data-page="9.272" data-line="18" id="l9.272.18"></span>μὲν γὰρ ἀθροίζεται κατὰ τὰς σήψεις τῶν χυμῶν, ἐφ’ αἷς
<span class="pb" data-page="9.273" id="p9.273"></span>
<span class="lb" data-page="9.273" data-line="1" id="l9.273.1"></span>ἀνάγκη πυρετοὺς ἀνάπτεσθαι· παντάπασι δ’ ὀλίγον, ὅταν
<span class="lb" data-page="9.273" data-line="2" id="l9.273.2"></span>εὔχυμον ᾖ τὸ σῶμα· κατὰ δὲ τὰς ἄλλας διαθέσεις ὁπόσαι μεταξὺ
<span class="lb" data-page="9.273" data-line="3" id="l9.273.3"></span>τούτων εἰσὶν, ἀνάλογον ἑκάστης τῶν διαθέσεων, ἐπὶ
<span class="lb" data-page="9.273" data-line="4" id="l9.273.4"></span>μὲν ταῖς ἐδωδαῖς τε καὶ τοῖς ὕπνοις πλέον, ἐγρηγορούντων
<span class="lb" data-page="9.273" data-line="5" id="l9.273.5"></span>δὲ καὶ ἀσιτούντων ἔλαττον. οὕτως δὲ καὶ κατ’ αὐτὴν τῶν
<span class="lb" data-page="9.273" data-line="6" id="l9.273.6"></span>ἐδεσμάτων τὴν φύσιν ἐπὶ μὲν τοῖς κακοχύμοις πλέον, ἐπὶ δὲ
<span class="lb" data-page="9.273" data-line="7" id="l9.273.7"></span>τοῖς εὐχύμοις ἔλαττον. ἀνάλογον δὲ καὶ κατὰ τοὺς πυρετοὺς
<span class="lb" data-page="9.273" data-line="8" id="l9.273.8"></span>ἐν μὲν ταῖς ἐπισημασίαις πλέον, ἐν δὲ τοῖς ἄλλοις καιροῖς
<span class="lb" data-page="9.273" data-line="9" id="l9.273.9"></span>ἧττον· καὶ πλέον μὲν ἐπὶ τοῖς παχέσι καὶ γλίσχροις χυμοῖς,
<span class="lb" data-page="9.273" data-line="10" id="l9.273.10"></span>οἷοί περ οἱ φλεγματώδεις εἰσὶ καὶ οὓς ὀνομάζουσιν ὠμοὺς,
<span class="lb" data-page="9.273" data-line="11" id="l9.273.11"></span>ἧττον δὲ ἐπὶ τοῖς πικροχόλοις τε καὶ μελαγχολικοῖς· ἐν δὲ τῷ
<span class="lb" data-page="9.273" data-line="12" id="l9.273.12"></span>μεταξὺ τούτων ἐφ’ αἵματι. καὶ γὰρ καὶ τοῦτο σήπεται κατὰ
<span class="lb" data-page="9.273" data-line="13" id="l9.273.13"></span>τὰς φλεγμονὰς, ἐφ’ αἷς πυρέττουσι, τάς τε ἄλλας καὶ ὧν
<span class="lb" data-page="9.273" data-line="14" id="l9.273.14"></span>ἡ φλόγωσις εἰς τοσοῦτον ἄμετρος ὡς κατακαίειν τε τὸ δέρμα
<span class="lb" data-page="9.273" data-line="15" id="l9.273.15"></span>καὶ πάθος ἐργάζεσθαι τὸ προσαγορευόμενον ἄνθρακα. τῆς
<span class="lb" data-page="9.273" data-line="16" id="l9.273.16"></span>αὐτῆς δέ πώς εἰσι φύσεως καὶ οἱ μετὰ ἀναβρώσεως ἕρπητες,
<span class="lb" data-page="9.273" data-line="17" id="l9.273.17"></span>οὓς ἐσθιομένους Ἱπποκράτης ὠνόμαζεν. ἐν ἅπασι γὰρ τοῖς
<span class="lb" data-page="9.273" data-line="18" id="l9.273.18"></span>τοιούτοις οἱ χυμοὶ σήπονται. καθ’ ἕτερον δ’ αὖ τρόπον οἱ
<span class="lb" data-page="9.273" data-line="19" id="l9.273.19"></span>ἐν ταῖς τραχείαις ἀρτηρίαις χυμοὶ σηπόμενοι, μεταδιδόασι γὰρ
<span class="pb" data-page="9.274" id="p9.274"></span>
<span class="lb" data-page="9.274" data-line="1" id="l9.274.1"></span>τοῦ σφετέρου κακοῦ τῷ πνεύμονι, καὶ σήπεται καὶ τοῦτο τὸ
<span class="lb" data-page="9.274" data-line="2" id="l9.274.2"></span>σπλάγχνον ἐν τῷ χρόνῳ. ἀθροίζονται μὲν οὖν ἐν ταῖς τραχείαις
<span class="lb" data-page="9.274" data-line="3" id="l9.274.3"></span>ἀρτηρίαις ἤτοι διὰ τὸν ἀπὸ τῆς κεφαλῆς κατάῤῥουν,
<span class="lb" data-page="9.274" data-line="4" id="l9.274.4"></span>ἢ ἐκ πλευρίτιδος, ἢ περιπνευμονίας, ἢ τοῦ πνευμονώδους
<span class="lb" data-page="9.274" data-line="5" id="l9.274.5"></span>πάθους, ἢ συνάγχης, ἢ ἐξ ἐμπυήματος μεταληφθέντος. τὴν
<span class="lb" data-page="9.274" data-line="6" id="l9.274.6"></span>δ’ ἀρχὴν τοῦ σήπεσθαι λαμβάνουσι διὰ τὸ μὴ καλῶς ἀναπτύεσθαι.
<span class="lb" data-page="9.274" data-line="7" id="l9.274.7"></span>δέονται γὰρ ἐν τάχει κενοῦσθαι διά τε τὴν σφετέραν
<span class="lb" data-page="9.274" data-line="8" id="l9.274.8"></span>μοχθηρίαν καὶ τὴν ἐν τῷ χωρίῳ θερμότητα, πολλάκις
<span class="lb" data-page="9.274" data-line="9" id="l9.274.9"></span>δὲ καὶ ῥῆξις ἀγγείου κατὰ τὸν πνεύμονα γενομένη προχεῖ τι
<span class="lb" data-page="9.274" data-line="10" id="l9.274.10"></span>τοῦ αἵματος εἰς τὰς τραχείας ἀρτηρίας, ὃ δὴ σηπόμενον ἐν
<span class="lb" data-page="9.274" data-line="11" id="l9.274.11"></span>τῷ χρόνῳ φθόην ἐργάζεται. θᾶττον δ’ εἰς τοῦτ’ ἔρχεται τὸ
<span class="lb" data-page="9.274" data-line="12" id="l9.274.12"></span>κατὰ διάβρωσιν τῶν ἀγγείων ἐκχυθέν. ἐν ἁπάσαις δὴ ταύταις
<span class="lb" data-page="9.274" data-line="13" id="l9.274.13"></span>αἷς κατέλεξα διαθέσεσιν, ὅσαι τ’ ἄλλαι σηπεδόνα τινα χυμῶν
<span class="lb" data-page="9.274" data-line="14" id="l9.274.14"></span>ἔχουσιν, ἡ ἔσω κίνησις αὐξάνεται τῶν ἀρτηριῶν, καὶ κατὰ
<span class="lb" data-page="9.274" data-line="15" id="l9.274.15"></span>τὸ ποσὸν μὲν, ὡς ἐπιπλέον αὐτὰς συστέλλεσθαι, ἀλλὰ τοῦτό
<span class="lb" data-page="9.274" data-line="16" id="l9.274.16"></span>γε οὐκ ἂν αἰσθήσει διαγνοίης ἀκριβῶς. ἡ γοῦν εἰς τάχος ἐπίδοσις
<span class="lb" data-page="9.274" data-line="17" id="l9.274.17"></span>ἐναργής τ’ ἐστὶ καὶ διαγνῶναι ῥᾳδία τῷ τετριμμένῳ
<span class="lb" data-page="9.274" data-line="18" id="l9.274.18"></span>περὶ τοὖργον, ὃν οὐδ’ ἄρξασθαι τριβῆς οἷόν τε πρὶν ῾τὰ περὶ
<span class="pb" data-page="9.275" id="p9.275"></span>
<span class="lb" data-page="9.275" data-line="1" id="l9.275.1"></span>διαγνώσεως ὑφ’ ἡμῶν γεγραμμένα μάθεῖν,<span class="milestone ed1page" data-n="3.129" data-unit="ed1page" id="ed1page.3.129"></span> ὧν οὐδὲν οὐδεὶς
<span class="lb" data-page="9.275" data-line="2" id="l9.275.2"></span>τῶν ἔμπροσθεν ἰατρῶν ἐδίδαξεν ἡμᾶς. ἀλλ’ ἔνιοι μὲν
<span class="lb" data-page="9.275" data-line="3" id="l9.275.3"></span>ἄχρι λόγου πιθανοῦ προέρχονται, τεχνολογίας δή τινας Ἡροφιλείας
<span class="lb" data-page="9.275" data-line="4" id="l9.275.4"></span>ὑπὲρ τῶν ἐν τοῖς σφυγμοῖς ῥυθμῶν γράφοντες, ἔνιοι
<span class="lb" data-page="9.275" data-line="5" id="l9.275.5"></span>δὲ περιλάλησίν τε τὴν τοιαύτην θεωρίαν ἀποκαλοῦσι καὶ τελέως
<span class="lb" data-page="9.275" data-line="6" id="l9.275.6"></span>αὐτῆς ἀφίστανται. τὸ δ’ ἀληθὲς οὐδέτεροι κατεῖδον,
<span class="lb" data-page="9.275" data-line="7" id="l9.275.7"></span>ὡς εἰς τάχος τε καὶ βραδύτητα χρὴ βλέπειν τῆς διαστολῆς καὶ
<span class="lb" data-page="9.275" data-line="8" id="l9.275.8"></span>τῆς συστολῆς, ἑκατέρας πολλὰ σημαίνειν δυναμένης, ὥσπερ γε
<span class="lb" data-page="9.275" data-line="9" id="l9.275.9"></span>ἤδη νῦν εἴρηται ἡμῖν διὰ κεφαλαίων ἔν τε τοῖς ἑξῆς ἐπιπλέον
<span class="lb" data-page="9.275" data-line="10" id="l9.275.10"></span>εἰρήσεται κατὰ τὸν περὶ τῶν νοσημάτων λόγον.
</p>
          </article>

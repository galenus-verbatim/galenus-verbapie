<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.10">
<span class="pb page1" data-page="9.314" id="p9.314"></span>
<span class="milestone ed1page page1" data-n="3.135" data-unit="ed1page" id="ed1page.3.135"></span>
<span class="milestone ed2page page1" data-n="8.271" data-unit="ed2page" id="ed2page.8.271"></span>
            <p>
<span class="lb" data-page="9.314" data-line="3" id="l9.314.3"></span>Ἑξῆς τοῖς εἰρημένοις σφυγμοῖς εἰσιν οἱ
<span class="lb" data-page="9.314" data-line="4" id="l9.314.4"></span>προσαγορευόμενοι μύουροι. διττὸν δὲ τὸ γένος αὐτῶν ἐστι,
<span class="lb" data-page="9.314" data-line="5" id="l9.314.5"></span>τὸ μὲν ἕτερον ἐν μιᾷ διαστολῇ τῆς ἀρτηρίας, τὸ δὲ ἕτερον ἐν
<span class="lb" data-page="9.314" data-line="6" id="l9.314.6"></span>ἀθροίσματι. τὸ μὲν οὖν ἐν μιᾷ διαστολῇ γιγνόμενον ἀσθένειαν
<span class="lb" data-page="9.314" data-line="7" id="l9.314.7"></span>ἐνδείκνυται δυνάμεως ἅμα σώματος ἰσχνότητι. χρὴ δ’
<span class="lb" data-page="9.314" data-line="8" id="l9.314.8"></span>ἐπιβάλλοντα τοὺς δακτύλους ἅπτεσθαι τῆς ἀρτηρίας, εἶθ’
<span class="lb" data-page="9.314" data-line="9" id="l9.314.9"></span>ὅταν ἐν τούτῳ φαίνηται κατὰ μὲν τὰ πρῶτα μέρη τῆς ἀρτηρίας
<span class="lb" data-page="9.314" data-line="10" id="l9.314.10"></span>μείζων ὁ σφυγμὸς, ἢ σφοδρότερος, ἢ συναμφότερον, ἐν
<span class="lb" data-page="9.314" data-line="11" id="l9.314.11"></span>δὲ τοῖς ὑποκάτω μικρότερος, ἢ ἀμυδρότερος, ἢ ἄμφω, τὸ
<span class="lb" data-page="9.314" data-line="12" id="l9.314.12"></span>μὲν πρῶτον τῶν ἐπιβεβλημένων δακτύλων ἐπαίρειν καὶ σκοπεῖσθαι
<span class="lb" data-page="9.314" data-line="13" id="l9.314.13"></span>πότερον ὁμοίας τῇ πρὶν ἀρθῆναι τοῦτον αἰσθάνονται
<span class="lb" data-page="9.314" data-line="14" id="l9.314.14"></span>κινήσεως οἱ ἐφεξῆς, ἢ σφοδροτέρας τε καὶ μείζονος.
<span class="lb" data-page="9.314" data-line="15" id="l9.314.15"></span>ἀμυδροτέρας μὲν γὰρ, ἢ μικροτέρας ἀδύνατον αἰσθάνεσθαι, τοῦ
<span class="lb" data-page="9.314" data-line="16" id="l9.314.16"></span>πρώτου δακτύλου <span class="milestone ed2page" data-n="8.272" data-unit="ed2page" id="ed2page.8.272"></span>μετεωρισθέντος. εἰ μὲν οὖν ὁμοίας
<span class="lb" data-page="9.314" data-line="17" id="l9.314.17"></span>ἔτι κινήσεως οἱ μετὰ τὸν ἐπαρθέντα δάκτυλον αἰσθάνονται, κατὰ
<span class="lb" data-page="9.314" data-line="18" id="l9.314.18"></span>τὸν ἑαυτῆς λόγον ἡ ἀρτηρία μυούρως διεστέλλετο, καὶ εἴη
<span class="pb" data-page="9.315" id="p9.315"></span>
<span class="lb" data-page="9.315" data-line="1" id="l9.315.1"></span>ἂν τοῦτο σημεῖον ἀτόνου δυνάμεως, ἣν ἀπὸ τῆς καρδίας
<span class="lb" data-page="9.315" data-line="2" id="l9.315.2"></span>ἐπιῤῥεῖν αὐταῖς ἐπεδείξαμεν. ἐν μὲν γὰρ τῷ κατὰ φύσιν ἔχειν
<span class="lb" data-page="9.315" data-line="3" id="l9.315.3"></span>ἄχρι τοῦ πέρατος ἁπασῶν τῶν ἀρτηριῶν ὁ διαστέλλων αὐτάς
<span class="lb" data-page="9.315" data-line="4" id="l9.315.4"></span>τόνος ὁμοίως ἐξικνεῖται· κατὰ δὲ τοὺς μυουρίζοντας ἐκλύεται
<span class="lb" data-page="9.315" data-line="5" id="l9.315.5"></span>κατὰ βραχὺ τοσοῦτον ἑαυτοῦ γινόμενος ἀσθενέστερος
<span class="lb" data-page="9.315" data-line="6" id="l9.315.6"></span>ὅσον ἀποχωρεῖ τῆς ἀρχῆς. εἰ δ’ ἐπάραντός σου τὸν πρῶτον
<span class="lb" data-page="9.315" data-line="7" id="l9.315.7"></span>δάκτυλον, μετ’ αὐτὸν ἰσχυροτέρας τε καὶ μείζονος ἢ πρόσθεν
<span class="lb" data-page="9.315" data-line="8" id="l9.315.8"></span>αἰσθάνοιο τῆς κινήσεως, ἐνδείκνυται μὲν δήπου καὶ νῦν
<span class="lb" data-page="9.315" data-line="9" id="l9.315.9"></span>ἀῤῥωστίαν τῆς κατὰ τὴν ἀρτηρίαν δυνάμεως, ἀλλ’ ἐλάττονα
<span class="lb" data-page="9.315" data-line="10" id="l9.315.10"></span>τῆς προειρημένης. ἐν ἐκείνῃ μὲν γὰρ ἡ δύναμις ἐξελύετο τῆς
<span class="lb" data-page="9.315" data-line="11" id="l9.315.11"></span>ἀρχῆς ἀποχωροῦσα, νυνὶ δὲ διαμένει μὲν ἴση κατά γε τὸν ἑαυτῆς
<span class="lb" data-page="9.315" data-line="12" id="l9.315.12"></span>λόγον, ἡ δ’ ἀρτηρία βαρυνομένη πρὸς τῆς τῶν δακτύλων
<span class="lb" data-page="9.315" data-line="13" id="l9.315.13"></span>ἐπιβολῆς ἀσθενέστερον κινεῖται. ἧττον δ’ ἔσται τοῦτο κινδυνῶδες.
<span class="lb" data-page="9.315" data-line="14" id="l9.315.14"></span>οὐ γὰρ αὐτῆς καρδίας τοσοῦτον ὅσον τῆς ἀρτηρίας
<span class="lb" data-page="9.315" data-line="15" id="l9.315.15"></span>ἧς ἁπτόμεθα τὴν διάθεσιν ἐνδείκνυται. τὸ δ’ ἕτερον
<span class="lb" data-page="9.315" data-line="16" id="l9.315.16"></span>αὐτὴν μᾶλλον ἀῤῥωστεῖν ἐνδείκνυται τὴν καρδίαν, μὴ δυναμένην
<span class="lb" data-page="9.315" data-line="17" id="l9.315.17"></span>ὁμοίως ὡς πρόσθεν ἐκτείνειν ἀφ’ ἑαυτῆς ἄχρι τῶν
<span class="lb" data-page="9.315" data-line="18" id="l9.315.18"></span>ἐσχάτων τοῦ ζώου μορίων τὴν ἐνέργειαν. πολυειδῶς οὖν ἐπιβάλλειν
<span class="lb" data-page="9.315" data-line="19" id="l9.315.19"></span>ἐν τοῖς τοιούτοις σφυγμοῖς χρὴ τοὺς δακτύλους ὑπὲρ ﻿
<span class="pb" data-page="9.316" id="p9.316"></span>
<span class="lb" data-page="9.316" data-line="1" id="l9.316.1"></span>τοῦ μαθεῖν ἀκριβῶς ἅπασαν τῶν ἀρτηριῶν τὴν διάθεσιν.
<span class="lb" data-page="9.316" data-line="2" id="l9.316.2"></span>ἡ μὲν γὰρ πιέζουσα τὴν ἀρτηρίαν ἐπιβολὴ τῶν δακτύλων
<span class="lb" data-page="9.316" data-line="3" id="l9.316.3"></span>ἀσφυξίαν εἶναι δόξει κατὰ τὰς τοιαύτας διαθέσεις, ἡ δ’ ἐπιπολῆς
<span class="lb" data-page="9.316" data-line="4" id="l9.316.4"></span>ψαύουσα μυούρου φαντασίαν ἕξει τοῦ σφυγμοῦ, καὶ
<span class="lb" data-page="9.316" data-line="5" id="l9.316.5"></span>ἤτοι μόνοις δύο δακτύλοις, ἢ τρισὶν, ἢ καὶ τοῖς τέσσαρσιν
<span class="lb" data-page="9.316" data-line="6" id="l9.316.6"></span>ὑποπίπτοντος. ἔσται δὲ τοῦτο παρά τε τὴν ἰσχνότητα τοῦ
<span class="lb" data-page="9.316" data-line="7" id="l9.316.7"></span>ζώου καὶ τὴν ἀῤῥωστίαν τῆς δυνάμεως. εἰς ὅσον μὲν γὰρ
<span class="lb" data-page="9.316" data-line="8" id="l9.316.8"></span>ἰσχνότερόν ἐστιν, εἰς τοσοῦτον πλεῖον ἡ ἀρτηρία σημαίνει· εἰς
<span class="lb" data-page="9.316" data-line="9" id="l9.316.9"></span>ὅσον δ’ ἧττον ἰσχνὸν, εἰς τοσοῦτον ἔλαττον. οὕτω δὲ καὶ κατὰ
<span class="lb" data-page="9.316" data-line="10" id="l9.316.10"></span>τὴν δύναμιν εἰς <span class="milestone ed1page" data-n="3.136" data-unit="ed1page" id="ed1page.3.136"></span>ὅσον μὲν εὐρωστοτέρα, πλέον, ἔλαττον
<span class="lb" data-page="9.316" data-line="11" id="l9.316.11"></span>δ’ εἰς ὅσον ἀσθενεστέρα. κατὰ δὲ τὴν τοιαύτην ἐπιβολὴν,
<span class="lb" data-page="9.316" data-line="12" id="l9.316.12"></span>ὁπόταν ἀρθέντος τοῦ πρώτου δακτύλου μηκέτι παραπλήσιος
<span class="lb" data-page="9.316" data-line="13" id="l9.316.13"></span>ὁ σφυγμὸς διαμένῃ κατὰ τὸν δεύτερον, ἀλλὰ μείζων τε φαίνηται
<span class="lb" data-page="9.316" data-line="14" id="l9.316.14"></span>καὶ ἰσχυρότερος, ὁ μὲν ἀπὸ τῆς καρδίας τόνος εὐρωστότερος,
<span class="lb" data-page="9.316" data-line="15" id="l9.316.15"></span>ὁμαλῶς γὰρ ἄχρι πέρατος ἐπιῤῥεῖ, βαρυνθεῖσα δ’ ἡ
<span class="lb" data-page="9.316" data-line="16" id="l9.316.16"></span>ἀρτηρία κατὰ τὴν ἐπιβολὴν τοῦ πρώτου δακτύλου χεῖρον ἐν
<span class="lb" data-page="9.316" data-line="17" id="l9.316.17"></span>τῷ μετ’ αὐτὸν διαστέλλεται, καὶ διὰ τοῦτο τοῦ βαρύνοντος
<span class="lb" data-page="9.316" data-line="18" id="l9.316.18"></span>ἀρθέντος ἄμεινον. εἰ δ’ ὅμοιος ὁ σφυγμὸς φαίνοιτο κατὰ
<span class="lb" data-page="9.316" data-line="19" id="l9.316.19"></span>τὸν δεύτερον δάκτυλον τῷ φαινομένῳ, πρὶν ἀρθῆναι τὸν
<span class="pb" data-page="9.317" id="p9.317"></span>
<span class="lb" data-page="9.317" data-line="1" id="l9.317.1"></span>πρῶτον, τὸ μύουρον τῆς κινήσεως ἐν αὐταῖς ταῖς ἀρτηρίαις
<span class="lb" data-page="9.317" data-line="2" id="l9.317.2"></span>ἐστὶν, οὐκ ἐν τῇ πρὸς τὴν ἁφὴν διαγνώσει. καὶ γίγνεται
<span class="lb" data-page="9.317" data-line="3" id="l9.317.3"></span>τοῦτο τῆς ἀπὸ καρδίας αὐταῖς ἐπιῤῥεούσης δυνάμεως ἐκλυομένης
<span class="lb" data-page="9.317" data-line="4" id="l9.317.4"></span>κατὰ βραχύ. εἰ δὲ κρείττων μὲν ἡ κίνησις φαίνοιτο τῆς
<span class="lb" data-page="9.317" data-line="5" id="l9.317.5"></span>ἀρτηρίας ἀρθέντος τοῦ πρώτου δακτύλου, μὴ μέντοι γε
<span class="lb" data-page="9.317" data-line="6" id="l9.317.6"></span>ἀκριβῶς ἴση τῇ κατὰ τὸν πρῶτον, ἀμφοτέρας ἐνδείκνυται τὰς
<span class="lb" data-page="9.317" data-line="7" id="l9.317.7"></span>διαθέσεις ὑπάρχειν ἅμα. καὶ ὡς τὰ πολλά γε οὕτω συμπίπτειν
<span class="lb" data-page="9.317" data-line="8" id="l9.317.8"></span>εἴωθεν ἐν ἁπάσαις ταῖς τοιαύταις ἀνωμαλίαις. ἐπιβλέπειν
<span class="lb" data-page="9.317" data-line="9" id="l9.317.9"></span>οὖν χρὴ μετὰ τοῦτο πολλοὺς ἐφεξῆς σφυγμοὺς καὶ παραβάλλειν
<span class="lb" data-page="9.317" data-line="10" id="l9.317.10"></span>ἀκριβῶς ἀλλήλαις τὰς κινήσεις. ἐνίοτε μὲν γὰρ οἷά περ
<span class="lb" data-page="9.317" data-line="11" id="l9.317.11"></span>ᾖ κατὰ τὴν πρώτην ἐπιβολὴν, τοιαῦται γίνονται πᾶσαι. πολλάκις
<span class="lb" data-page="9.317" data-line="12" id="l9.317.12"></span>δὲ ἐπὶ τὸ μικρότερόν τε καὶ ἀμυδρότερον ἴασιν. ἐφ’ ὧν
<span class="lb" data-page="9.317" data-line="13" id="l9.317.13"></span>δηλονότι καὶ ἡ δύναμίς ἐστιν ἀσθενεστέρα. εἰ δὲ καὶ τελέως
<span class="lb" data-page="9.317" data-line="14" id="l9.317.14"></span>ἐκλείποιεν, ἔτι δὴ καὶ μᾶλλον ἐνδείξονται τὴν ἀῤῥωστίαν τῆς
<span class="lb" data-page="9.317" data-line="15" id="l9.317.15"></span>δυνάμεως. ἐν τούτῳ δὲ χρὴ πάντας ἄραντας τοὺς δακτύλους,
<span class="lb" data-page="9.317" data-line="16" id="l9.317.16"></span>εἶτ’ ὀλίγον τινὰ διαλιπόντας χρόνον αὖθις ἐπιβάλλειν. εὑρεθήσονται
<span class="lb" data-page="9.317" data-line="17" id="l9.317.17"></span>γὰρ τὰ πολλὰ κατὰ τὴν δευτέραν ἐπιβολὴν αἱ
<span class="lb" data-page="9.317" data-line="18" id="l9.317.18"></span>ἀρτηρίαι σφύζουσαι. ὡς εἴ γέ ποτε παντελὴς ἀσφυξία φαίνοιτο
<span class="lb" data-page="9.317" data-line="19" id="l9.317.19"></span>καὶ κατὰ ταύτην τὴν ἐπιβολὴν, <span class="milestone ed2page" data-n="8.273" data-unit="ed2page" id="ed2page.8.273"></span>ἰστέον ἐν ἐκείνῳ
<span class="pb" data-page="9.318" id="p9.318"></span>
<span class="lb" data-page="9.318" data-line="1" id="l9.318.1"></span>γ’ αὐτῷ τῷ χρόνῳ πεποιῆσθαι τὴν προτέραν ἐπαφὴν, ἐν ᾧ
<span class="lb" data-page="9.318" data-line="2" id="l9.318.2"></span>συνέβαινε ταῖς ἀρτηρίαις εἰς ἀσφυξίαν ἀφικνουμέναις ὀλίγον
<span class="lb" data-page="9.318" data-line="3" id="l9.318.3"></span>ἔτι τῆς κινήσεως ἀποσώζειν. ἀλλὰ τοῦτο μὲν, ὡς ἔφην, σπάνιον,
<span class="lb" data-page="9.318" data-line="4" id="l9.318.4"></span>ὡς τὰ πολλὰ δὲ διαλείποντες, εἶτ’ αὖθις ἁπτόμενοι
<span class="lb" data-page="9.318" data-line="5" id="l9.318.5"></span>σφυζούσας εὑρίσκομεν, ᾧ καὶ δῆλον ὡς οὐ φέρουσαι τῶν
<span class="lb" data-page="9.318" data-line="6" id="l9.318.6"></span>δακτύλων τὴν ἐπιβολὴν εἰς ἐσχάτην ἀμυδρότητα κινήσεως
<span class="lb" data-page="9.318" data-line="7" id="l9.318.7"></span>ἀφικνοῦνται. καὶ τοῦτ’ ἦν αἴτιον ἄρα τὸ διαλανθάνειν ἡμᾶς
<span class="lb" data-page="9.318" data-line="8" id="l9.318.8"></span>τὸν σφυγμὸν, ὡς ἂν καὶ αὐτῆς τῆς ἀσφυξίας κατὰ διττὸν τρόπον
<span class="lb" data-page="9.318" data-line="9" id="l9.318.9"></span>γινομένης, ἢ τῷ μὴ σφύζειν ὅλως τὰς ἀρτηρίας, ὅπερ ἂν
<span class="lb" data-page="9.318" data-line="10" id="l9.318.10"></span>εἴη κακὸν ἔσχατον, ἢ τῷ σφύζειν μὲν, ἀλλ’ οὕτως μὲν ἀμυδρόν
<span class="lb" data-page="9.318" data-line="11" id="l9.318.11"></span>τε καὶ μικρὸν, ὡς ἐκφεύγειν τὴν αἴσθησιν. ἔστι μὲν δὴ καὶ ἡ
<span class="lb" data-page="9.318" data-line="12" id="l9.318.12"></span>τοιαύτη διάθεσις, εἰ χωρὶς λειποθυμίας τινὸς προσφάτου γίνοιτο,
<span class="lb" data-page="9.318" data-line="13" id="l9.318.13"></span>χαλεπωτάτη, πολὺ δὲ ἔτι χείρων ἡ ἑτέρα, καθ’ ἣν
<span class="lb" data-page="9.318" data-line="14" id="l9.318.14"></span>ὄντως οὐ σφύζουσι, μᾶλλον δ’ οὐ πολὺ χείρονα χρὴ λέγειν
<span class="lb" data-page="9.318" data-line="15" id="l9.318.15"></span>ἐκείνην, ἀλλ’ ὀλεθριωτάτην τε καὶ χειρίστην, ὡς ἂν ἤδη νενεκρωμένων
<span class="lb" data-page="9.318" data-line="16" id="l9.318.16"></span>τῶν ἀρτηριῶν. εἰ μέντοι πλέονι χρόνῳ τῶν
<span class="lb" data-page="9.318" data-line="17" id="l9.318.17"></span>δακτύλων ἐπικειμένων ἀβιάστως τε καὶ ὡς ψαύειν μόνον
<span class="lb" data-page="9.318" data-line="18" id="l9.318.18"></span>ἐπανέρχοιτο πάλιν ἡ κίνησις, ἧττον ὀλέθριος ἡ τοιαύτη
<span class="lb" data-page="9.318" data-line="19" id="l9.318.19"></span>διάθεσις. ἐπανέρχεται δὲ ποτὲ μὲν εἰς ἀσφυξίαν ἐσχάτην
<span class="pb" data-page="9.319" id="p9.319"></span>
<span class="lb" data-page="9.319" data-line="1" id="l9.319.1"></span>ἀφικνουμένη, ποτὲ δ’ εἰς μικροσφυξίαν τε καὶ ἀμυδρότητα.
<span class="lb" data-page="9.319" data-line="2" id="l9.319.2"></span>καὶ τοίνυν καὶ καλοῦνται παλινδρομοῦντες μὲν ἀμφότεροι,
<span class="lb" data-page="9.319" data-line="3" id="l9.319.3"></span>διαφέρουσι δὲ τῷ τοὺς μὲν μυούρους εἶναι παλινδρομοῦντας,
<span class="lb" data-page="9.319" data-line="4" id="l9.319.4"></span>τοὺς δ’ ἐκλείποντας παλινδρομοῦντας. ἄμεινον δ’ ἐν ταῖς
<span class="lb" data-page="9.319" data-line="5" id="l9.319.5"></span>τοιαύταις ἐπισκέψεσιν οὕτω σχηματίζειν τὸ μόριον, ὅτου περ
<span class="lb" data-page="9.319" data-line="6" id="l9.319.6"></span>ἂν ἁπτόμενοι τύχωμεν, ὡς ὑποκάτω τῆς ἀρτηρίας εἶναι τὴν
<span class="lb" data-page="9.319" data-line="7" id="l9.319.7"></span>ἡμετέραν ἁφὴν, οὕτω γὰρ ἥκιστα πρός τε τῶν δακτύλων θλίβοιτο
<span class="lb" data-page="9.319" data-line="8" id="l9.319.8"></span>καὶ αὐτοῦ τοῦ προβεβλημένου δέρματος. ἔνεστι δ’
<span class="lb" data-page="9.319" data-line="9" id="l9.319.9"></span>ἔργῳ μαθεῖν ἑκάστῳ τῶν βουληθέντων, ὁπόσον εἰς διάγνωσιν
<span class="lb" data-page="9.319" data-line="10" id="l9.319.10"></span>ἀφανῆ κινήσεως ἡ τοιαύτη τῶν δακτύλων ἐπιβολὴ συντελεῖ.
<span class="lb" data-page="9.319" data-line="11" id="l9.319.11"></span>πολλάκις γοῦν ἡμεῖς ἄνωθεν μὲν ἐπιβεβληκότες τοὺς
<span class="lb" data-page="9.319" data-line="12" id="l9.319.12"></span>δακτύλους κατὰ τὰς ἀρτηρίας οὐδὲ μιᾶς αἰσθανόμεθα κινήσεως,
<span class="lb" data-page="9.319" data-line="13" id="l9.319.13"></span>ἐν δὲ τῷ καταστρέψαι τὸ κῶλον εὐθέως ᾐσθόμεθα.
<span class="lb" data-page="9.319" data-line="14" id="l9.319.14"></span>χείριστοι δὲ πάντων εἰσὶν οἳ ἂν εἰς ἀκινησίαν τελευτήσαντες
<span class="lb" data-page="9.319" data-line="15" id="l9.319.15"></span>αὖθις μηκέτι ἐπανέρχωνται τοῦ κώλου περιστραφέντος. ἧττον
<span class="lb" data-page="9.319" data-line="16" id="l9.319.16"></span>δὲ τούτων οἳ ἂν ἐν τῷ περιστραφῆναι φαίνονται κινούμενοι,
<span class="lb" data-page="9.319" data-line="17" id="l9.319.17"></span>τούτων δ’ ἔθ’ ἧττον οἱ μύουροι μὲν γινόμενοι, μὴ μέντοι
<span class="lb" data-page="9.319" data-line="18" id="l9.319.18"></span>γ’ εἰς ἀκινησίαν παντελῆ τελευτῶντες, καὶ τούτων ἔθ’ ἧττον
<span class="lb" data-page="9.319" data-line="19" id="l9.319.19"></span>οἱ ἐπανερχόμενοι μύουροι, καὶ μᾶλλον, ἐπειδὰν ὑποπίπτωσιν
<span class="lb" data-page="9.319" data-line="20" id="l9.319.20"></span>ἅμα πλείοσι δακτύλοις· ᾧ καὶ αὐτῷ μάλιστα προσέχειν ἀξιῶ
<span class="pb" data-page="9.320" id="p9.320"></span>
<span class="lb" data-page="9.320" data-line="1" id="l9.320.1"></span>καὶ σκοπεῖσθαι τὸ ποσὸν τῆς ἰσχνότητος τοῦ σώματος ἀκριβῶς.
<span class="lb" data-page="9.320" data-line="2" id="l9.320.2"></span>εἰ μὲν γὰρ ἐσχάτως ἰσχνοῦ τοῦ σώματος ὄντος ἡ τῶν
<span class="lb" data-page="9.320" data-line="3" id="l9.320.3"></span>ἀρτηριῶν κίνησις ὑποπίπτει πλείοσι δακτύλοις, οὐ διὰ ῥώμην
<span class="lb" data-page="9.320" data-line="4" id="l9.320.4"></span>δυνάμεως, ἀλλὰ δι’ ἔκτηξιν τοῦ σώματος οὕτω συμβαίνει.
<span class="lb" data-page="9.320" data-line="5" id="l9.320.5"></span>μετρίως δ’ ὄντος ἰσχνοῦ, τρισὶν ἢ τέσσαρσιν ὑποπίπτειν δακτύλοις
<span class="lb" data-page="9.320" data-line="6" id="l9.320.6"></span>τὴν κίνησιν τῆς ἀρτηρίας οὐ μικρὸν ἀγαθὸν, ὡς ἐν
<span class="lb" data-page="9.320" data-line="7" id="l9.320.7"></span>τοιούτοις. ἐμφαίνεται γὰρ ἀποσώζειν τι τοῦ τόνου κατὰ τὴν
<span class="lb" data-page="9.320" data-line="8" id="l9.320.8"></span>ἐνέργειαν. ὁ δ’ ἀριθμὸς τῶν δακτύλων, ὅσοις ὑποπίπτειν ἡ
<span class="lb" data-page="9.320" data-line="9" id="l9.320.9"></span>κίνησις μέλλει, καθ’ ἑκάστην τῶν ἀρτηριῶν ἴδιός ἐστιν. οὐ
<span class="lb" data-page="9.320" data-line="10" id="l9.320.10"></span>γὰρ ἁπασῶν ἴσον ἐξέχει τε καὶ διασυμβαίνει κατὰ τὸ δέρμα.
<span class="lb" data-page="9.320" data-line="11" id="l9.320.11"></span>κάλλιον δ’ εἰς τοῦτο τῆς φύσεως αὐτοῦ τοῦ κάμνοντος ἔχειν
<span class="lb" data-page="9.320" data-line="12" id="l9.320.12"></span>ἐμπείρως. τοῖς μὲν γὰρ φύσει μικρότερος ὁ σφυγμός ἐστι,
<span class="lb" data-page="9.320" data-line="13" id="l9.320.13"></span>τοῖς δὲ βραχύτερος. ἑκάστῳ δὲ τοῦ ποσοῦ τὸ μέτρον ὡς
<span class="lb" data-page="9.320" data-line="14" id="l9.320.14"></span>πρὸς τὴν ἑαυτοῦ φύσιν ἐστίν· ἀγνοοῦντες οὖν τὸ κατὰ τὴν
<span class="lb" data-page="9.320" data-line="15" id="l9.320.15"></span>φύσιν ἴδιον αὐτοῦ τοῦ κάμνοντος, ἀπὸ τῶν κοινοτέρων
<span class="lb" data-page="9.320" data-line="16" id="l9.320.16"></span>διαφορῶν στοχαζόμεθα τῶν κατά τε τὴν κρᾶσιν τοῦ
<span class="lb" data-page="9.320" data-line="17" id="l9.320.17"></span>σώματος καὶ τὴν ἕξιν, ἐν μὲν τῇ κράσει μάλιστα τὴν κατὰ
<span class="lb" data-page="9.320" data-line="18" id="l9.320.18"></span>τὸ θερμόν τε καὶ ψυχρὸν ἐπισκοπούμενοι διαφορὰν, ἐν
<span class="lb" data-page="9.320" data-line="19" id="l9.320.19"></span>δὲ ταῖς ἕξεσι τὴν κατὰ λεπτότητά τε καὶ πολυσαρκίαν. ﻿
<span class="pb" data-page="9.321" id="p9.321"></span>
<span class="lb" data-page="9.321" data-line="1" id="l9.321.1"></span>ἐνίοτε μὲν οὖν ἅμα καὶ συμπίπτουσιν αἱ δύο ἀνωμαλίαι
<span class="lb" data-page="9.321" data-line="2" id="l9.321.2"></span>τῶν σφυγμῶν, ἥ τε κατὰ μίαν κίνησιν ἥ τε ἐν ἀθροίσματι.
<span class="lb" data-page="9.321" data-line="3" id="l9.321.3"></span><span class="milestone ed2page" data-n="8.274" data-unit="ed2page" id="ed2page.8.274"></span>πολλάκις δὲ ἡ μὲν κατὰ μίαν οὐκ ἔστιν, ἡ δ’ ἐν
<span class="lb" data-page="9.321" data-line="4" id="l9.321.4"></span>ἀθροίσματι σαφῶς εὑρίσκεται. καὶ τοῦ μὴ φαίνεσθαι τότε
<span class="lb" data-page="9.321" data-line="5" id="l9.321.5"></span>τὴν κατὰ μίαν αἴτιον διττὸν, ἤτοι τῆς διαθέσεως ἡ σμικρότης
<span class="lb" data-page="9.321" data-line="6" id="l9.321.6"></span>ἢ τῶν σφυγμῶν αὐτῶν ἡ βραχύτης. ἄν τε γὰρ ἡ διάθεσις
<span class="lb" data-page="9.321" data-line="7" id="l9.321.7"></span>ἡ τοὺς ἐν ἀθροίσματι μυούρους ἐργαζομένη μὴ πάνυ
<span class="lb" data-page="9.321" data-line="8" id="l9.321.8"></span>τις ᾖ χαλεπὴ, κατὰ τὴν μίαν διαστολὴν ὁμαλός ἐστιν, ἐν
<span class="lb" data-page="9.321" data-line="9" id="l9.321.9"></span>πλείοσι δὲ τὴν μυουρίζουσαν ἀνωμαλίαν λαμβάνει· ἄν τε μεγάλη
<span class="lb" data-page="9.321" data-line="10" id="l9.321.10"></span>μὲν ἡ διάθεσις ὑπάρχῃ, βραχὺς δ’ ᾖ κατὰ τὸ μῆκος ὁ
<span class="lb" data-page="9.321" data-line="11" id="l9.321.11"></span>σφυγμὸς, ὡς ἑνὶ μόνῳ ὑποπίπτειν δακτύλῳ, κᾂν ὅτι μάλιστα
<span class="lb" data-page="9.321" data-line="12" id="l9.321.12"></span>κατ’ ἀλήθειάν τε καὶ ὄντως ᾖ μύουρος, οὐχ ἕξει τὴν ἀνωμαλίαν
<span class="lb" data-page="9.321" data-line="13" id="l9.321.13"></span>αἰσθητήν. πλείοσι γὰρ ὑποπίπτειν χρὴ δακτύλοις τὴν
<span class="lb" data-page="9.321" data-line="14" id="l9.321.14"></span>καθ’ ἕνα σφυγμὸν ἀνωμαλίαν μυουρίζουσαν. ἐξ οὖν τῶν εἰρημένων
<span class="lb" data-page="9.321" data-line="15" id="l9.321.15"></span>εὔδηλον ὡς ἄμφω μὲν τὰ γένη τῶν μυούρων σφυγμῶν
<span class="lb" data-page="9.321" data-line="16" id="l9.321.16"></span>ἀσθένειαν ἐνδείκνυται δυνάμεως, ἀλλὰ τὸ μὲν κατὰ
<span class="lb" data-page="9.321" data-line="17" id="l9.321.17"></span>μίαν διαστολὴν συνενδείκνυται λεπτότητα τοῦ κάμνοντος
<span class="lb" data-page="9.321" data-line="18" id="l9.321.18"></span>σώματος, τὸ δ’ ἐν ἀθροίσματι δύναιτ’ ἄν ποτε καὶ χωρὶς
<span class="pb" data-page="9.322" id="p9.322"></span>
<span class="lb" data-page="9.322" data-line="1" id="l9.322.1"></span>ἰσχνότητος γενέσθαι. δέδεικται δὲ καὶ ὡς ἄν τις ἐξευρίσκοι τὸ
<span class="lb" data-page="9.322" data-line="2" id="l9.322.2"></span>ποσὸν τῆς βλάβης ἐν ἑκατέρῳ τῷ γένει. περὶ μὲν οὖν τῶν
<span class="lb" data-page="9.322" data-line="3" id="l9.322.3"></span>μυουριζόντων σφυγμῶν ἱκανὰ καὶ ταῦτα.
</p>
          </article>

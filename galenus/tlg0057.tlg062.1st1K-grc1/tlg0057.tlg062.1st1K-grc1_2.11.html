<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.11">
<span class="pb page1" data-page="9.322" id="p9.322"></span>
<span class="milestone ed1page page1" data-n="3.136" data-unit="ed1page" id="ed1page.3.136"></span>
<span class="milestone ed2page page1" data-n="8.274" data-unit="ed2page" id="ed2page.8.274"></span>
            <p>
<span class="lb" data-page="9.322" data-line="4" id="l9.322.4"></span>Γεγράφασι δέ τινες ὡς ἀνεστραμμένον
<span class="lb" data-page="9.322" data-line="5" id="l9.322.5"></span>εὑρίσκοντές ποτ’ εἶδος σφυγμοῦ τοῖς εἰρημένοις. ἐπὶ γοῦν τῆς
<span class="lb" data-page="9.322" data-line="6" id="l9.322.6"></span>κατὰ τὸν καρπὸν ἀρτηρίας, ἦς δὴ καὶ συνηθέστατον ἅπτεσθαι,
<span class="lb" data-page="9.322" data-line="7" id="l9.322.7"></span>πεφαγκέναι φασὶν ἑαυτοῖς <span class="milestone ed1page" data-n="3.137" data-unit="ed1page" id="ed1page.3.137"></span>εὐρύτερον τὸν ἐν τῷ κάτω
<span class="lb" data-page="9.322" data-line="8" id="l9.322.8"></span>πέρατι σφυγμὸν, μύουρον μὲν ὄντα δηλονότι καὶ τοῦτον,
<span class="lb" data-page="9.322" data-line="9" id="l9.322.9"></span>ἀλλὰ τὸ λεπτότερον αὐτοῦ μέρος οὐ κάτω τετραμμένον ὡς
<span class="lb" data-page="9.322" data-line="10" id="l9.322.10"></span>ἐπὶ τοὺς δακτύλους, ἀλλ’ ἄνω τε καὶ πρὸς τὰ κατ’ ἀγκῶνα
<span class="lb" data-page="9.322" data-line="11" id="l9.322.11"></span>χωρία ἔχοντα. ἐγὼ δ’ ἡγοῦμαι τοὺς ἀνθρώπους ἐφ’ ὧν εὑρηκέναι
<span class="lb" data-page="9.322" data-line="12" id="l9.322.12"></span>φασὶ τοὺς τοιούτους σφυγμοὺς οὐ πρόσκαιρόν τινα
<span class="lb" data-page="9.322" data-line="13" id="l9.322.13"></span>τὴν αἰτίαν, ἀλλ’ ἐπὶ φυσικῇ διαπλάσει τῶν κατὰ τὸν καρπὸν
<span class="lb" data-page="9.322" data-line="14" id="l9.322.14"></span>ἐσχηκέναι μορίων. σπανίως μὲν γὰρ, εὑρίσκεται δ’ οὖν ποτε
<span class="lb" data-page="9.322" data-line="15" id="l9.322.15"></span>τοιαύτη διάπλασις, ὡς τὸ μὲν πρὸς τῷ καρπῷ μέρος τῆς
<span class="lb" data-page="9.322" data-line="16" id="l9.322.16"></span>ἀρτηρίας ὑπ’ αὐτῷ τῷ δέρματι τετάχθαι, τὸ δ’ ἄνω πᾶν
<span class="lb" data-page="9.322" data-line="17" id="l9.322.17"></span>αὐτῆς τῷ μὲν ἀνωτέρω κεκαλύφθαι πλέονι σαρκὶ, τῷ δὲ
<span class="pb" data-page="9.323" id="p9.323"></span>
<span class="lb" data-page="9.323" data-line="1" id="l9.323.1"></span>κατωτέρω τε καὶ κατ’ αὐτὸν τὸν καρπὸν ἀθρόον εἰς τὸ βάθος
<span class="lb" data-page="9.323" data-line="2" id="l9.323.2"></span>ἐνδύεσθαι. τοῖς τοιούτοις οὖν ἀνθρώποις οὐ νοσοῦσι
<span class="lb" data-page="9.323" data-line="3" id="l9.323.3"></span>μόνον, ἀλλὰ καὶ ὑγιαίνουσιν ὁ σφυγμὸς φαίνεται μύουρος,
<span class="lb" data-page="9.323" data-line="4" id="l9.323.4"></span>ἄνω μὲν ὡς πρὸς τὸν πῆχυν ἔχων τὸ στενώτερον, ἐν δὲ τοῖς
<span class="lb" data-page="9.323" data-line="5" id="l9.323.5"></span>κάτω τε καὶ πρὸς τὸν καρπὸν ὅσον εὐρύτερον. εὔδηλοι δέ
<span class="lb" data-page="9.323" data-line="6" id="l9.323.6"></span>εἰσιν οἱ γράψαντες ὑπὲρ τῶν τοιούτων σφυγμῶν ὡς νοσωδῶν
<span class="lb" data-page="9.323" data-line="7" id="l9.323.7"></span>οὐ προσεσχηκότες τῷ πράγματι τὴν διάνοιαν ἀκριβῶς
<span class="lb" data-page="9.323" data-line="8" id="l9.323.8"></span>ἔκ τε τῶν ἄλλων ὧν γράφουσι κᾀκ τοῦ μηδ’ ὅ τι σημαίνουσι
<span class="lb" data-page="9.323" data-line="9" id="l9.323.9"></span>προσγράψαι τῷ λόγῳ. πρόδηλον γὰρ ὡς οὐδὲν εὗρον ἐξαίρετον
<span class="lb" data-page="9.323" data-line="10" id="l9.323.10"></span>ὑπ’ αὐτῶν σημαινόμενον, ἐπὶ φυσικῇ διαπλάσει τοιούτων
<span class="lb" data-page="9.323" data-line="11" id="l9.323.11"></span>γινομένων, οὐ νοσώδει διαθέσει. διὸ καὶ πολλάκις εἴρηταί
<span class="lb" data-page="9.323" data-line="12" id="l9.323.12"></span>μοι πρὸς τὰς διαγνώσεις τῶν σφυγμῶν οὐδὲν οὕτως εἶναι
<span class="lb" data-page="9.323" data-line="13" id="l9.323.13"></span>χρήσιμον ὡς τὸ γινώσκειν ὁποῖός τίς ἐστιν ἑκάστῳ φύσει
<span class="lb" data-page="9.323" data-line="14" id="l9.323.14"></span>σφυγμός. καὶ γὰρ οὖν καὶ ἄλλαι τινὲς ἀρτηρίαι ταῖς εἰρημέναις
<span class="lb" data-page="9.323" data-line="15" id="l9.323.15"></span>ἔμπαλιν ἔχουσιν, ὡς ἐν μὲν τοῖς ἄνω μέρεσιν ὑπὸ τῷ δέρματι
<span class="lb" data-page="9.323" data-line="16" id="l9.323.16"></span>μόνῳ τετάχθαι γυμνῷ, κατωτέρω δ’ ἐρχόμεναι πρὸς τὸν καρπὸν
<span class="lb" data-page="9.323" data-line="17" id="l9.323.17"></span>εἰς τὸ βάθος καταδύεσθαι. καὶ διὰ τοῦτο καὶ τούτων
<span class="lb" data-page="9.323" data-line="18" id="l9.323.18"></span>ὁ σφυγμὸς φαίνεται μύουρος. ἑτέρων δέ γε φύσει περινενευκώς
<span class="pb" data-page="9.324" id="p9.324"></span>
<span class="lb" data-page="9.324" data-line="1" id="l9.324.1"></span>τε καὶ ἐπινενευκὼς ἑκατέρωσε πλέον ἢ κατὰ τὴν κοινὴν
<span class="lb" data-page="9.324" data-line="2" id="l9.324.2"></span>φύσιν, οὐ νοσήματος, ἤ τινος ὅλως αἰτίας παρὰ φύσιν, ἀλλὰ
<span class="lb" data-page="9.324" data-line="3" id="l9.324.3"></span>φυσικῆς διαπλάσεως ἐργασαμένης αὐτόν. ἅπερ εἰ μὴ γινώσκομεν,
<span class="lb" data-page="9.324" data-line="4" id="l9.324.4"></span>ὁπότ’ εἴη φύσει, μέγιστα σφαλησόμεθα. γίγνεται μὲν
<span class="lb" data-page="9.324" data-line="5" id="l9.324.5"></span>γὰρ, ὡς εἴρηται, μύουρος ὁ σφυγμὸς ἔν τισι παρὰ φύσιν αἰτίοις·
<span class="lb" data-page="9.324" data-line="6" id="l9.324.6"></span>εὑρίσκεται μέντοι τισὶ καὶ κατὰ τὴν τῆς διαπλάσεως
<span class="lb" data-page="9.324" data-line="7" id="l9.324.7"></span><span class="milestone ed2page" data-n="8.275" data-unit="ed2page" id="ed2page.8.275"></span>ἰδιότητα, καθάπερ καὶ ὁ ἐπινενευκώς τε καὶ περινενευκὼς
<span class="lb" data-page="9.324" data-line="8" id="l9.324.8"></span>ὀνομαζόμενός ἐστιν, ὅ γε μὲν οὖν οὕτω τῆς ἀρτηρίας κατασκευασθείσης
<span class="lb" data-page="9.324" data-line="9" id="l9.324.9"></span>ὡς τὸ μέσον αὐτῆς μόνον ὑπὸ τῷ δέρματι
<span class="lb" data-page="9.324" data-line="10" id="l9.324.10"></span>τετάχθαι ψιλῷ, τὰ δ’ ἑκατέρωθεν ἀθροώτερον ἐγκαταβαίνειν
<span class="lb" data-page="9.324" data-line="11" id="l9.324.11"></span>τῷ βάθει. γίνεται δὲ καὶ δι’ ἀῤῥωστίαν δυνάμεως, ἀδυνατούσης
<span class="lb" data-page="9.324" data-line="12" id="l9.324.12"></span>ἐπαίρειν τὰ βαρύνοντα· καὶ ὅταν γε τὸ τοιοῦτον πάθος
<span class="lb" data-page="9.324" data-line="13" id="l9.324.13"></span>ἰσχυρότερον αὐτῇ γένηται, καμπήν τινα φαίνεται κατὰ
<span class="lb" data-page="9.324" data-line="14" id="l9.324.14"></span>τὸ ὕψος ἔχειν ὁ σφυγμὸς, οὐ κύκλου περιφέρειαν, ἥντινα
<span class="lb" data-page="9.324" data-line="15" id="l9.324.15"></span>καμπὴν οὐ κακῶς ὁ Ἀρχιγένης ὀνομάζει γωνίωσιν. οὐκέτι
<span class="lb" data-page="9.324" data-line="16" id="l9.324.16"></span>γὰρ ὡς κύκλου περιφέρεια τὸ ὕψος τῆς ἀρτηρίας, ἀλλ’ ὡς
<span class="lb" data-page="9.324" data-line="17" id="l9.324.17"></span>τριγώνου κορυφὴ κινεῖ τὴν ἁφήν. ἔτι δὲ μᾶλλον αὐτῇ γίγνεται
<span class="lb" data-page="9.324" data-line="18" id="l9.324.18"></span>τοῦτο φριττούσῃ τε καὶ πηγνυμένῃ διὰ ψύξιν, ἢ ὁπωσοῦν
<span class="pb" data-page="9.325" id="p9.325"></span>
<span class="lb" data-page="9.325" data-line="1" id="l9.325.1"></span>ἄλλως σκληρυνθείσῃ, καὶ διὰ τοῦθ’ εὑρεῖν αὐτὸν ἔστι πλειστάκις
<span class="lb" data-page="9.325" data-line="2" id="l9.325.2"></span>ἐν ταῖς μετὰ ψύξεως ἐμβαλλούσαις ἰσχυραῖς ἐπισημασίαις·
<span class="lb" data-page="9.325" data-line="3" id="l9.325.3"></span>οὐ γὰρ δὴ ἐν ἁπάσαις γε, ἢ μόναις, ὡς ἔνιοι νομίζουσι.
<span class="lb" data-page="9.325" data-line="4" id="l9.325.4"></span>ἂν γὰρ ἥ τε σκληρότης τῶν ἀρτηριῶν ἔχῃ τὰ δυσκαμπῆ
<span class="lb" data-page="9.325" data-line="5" id="l9.325.5"></span>ἥ τε δύναμις ἀσθενὴς οὖσα βαρύνηται καθ’ ἑκάτερα, τὴν μὲν
<span class="lb" data-page="9.325" data-line="6" id="l9.325.6"></span>οἷον κύκλου περιφέρειαν ἀπόλλυσιν, ὁμοιοῦται δὲ τριγώνου
<span class="lb" data-page="9.325" data-line="7" id="l9.325.7"></span>κορυφῇ, μὴ δυναμένης τῆς ἀρτηρίας διὰ σκληρότητα κατὰ
<span class="lb" data-page="9.325" data-line="8" id="l9.325.8"></span>βραχὺ κάμπτεσθαί τε καὶ πρὸς τὸ βάθος ἐπινεύειν ἑκατέρωθεν,
<span class="lb" data-page="9.325" data-line="9" id="l9.325.9"></span>ἀλλὰ κλωμένης μᾶλλον ἢ καμπτομένης διὰ τὴν σκληρότητα.
<span class="lb" data-page="9.325" data-line="10" id="l9.325.10"></span>ταῦτ’ οὖν αὐτῇ τὰ παθήματα πολλάκις μὲν ἐν ταῖς
<span class="lb" data-page="9.325" data-line="11" id="l9.325.11"></span>ψυχούσαις ἱκανῶς ἐπισημασίαις γίνεται, συμπίπτει μὴν ἐνίοτε
<span class="lb" data-page="9.325" data-line="12" id="l9.325.12"></span>καὶ χωρὶς εἰσβολῆς παροξυσμῶν· ὥσπερ αὖ πάλιν ἐν ταῖς
<span class="lb" data-page="9.325" data-line="13" id="l9.325.13"></span>ἀπεριψύκτοις ἐπισημασίαις οὐδ’ ὅλως γίνεται τοιοῦτος ὁ
<span class="lb" data-page="9.325" data-line="14" id="l9.325.14"></span>σφυγμός· ἄμεινον δ’ ἴσως ἐστὶ μηδὲ χρονίζειν ἔτι κατὰ τὸν
<span class="lb" data-page="9.325" data-line="15" id="l9.325.15"></span>τόπον, ἐν τοῖς μετὰ ταῦτα μέλλοντας ἐπιπλέον ὑπὲρ αὐτῶν
<span class="lb" data-page="9.325" data-line="16" id="l9.325.16"></span>διεξέρχεσθαι.
</p>
          </article>

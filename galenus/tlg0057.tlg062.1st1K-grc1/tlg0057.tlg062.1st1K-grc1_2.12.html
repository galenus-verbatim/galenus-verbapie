<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.12">
<span class="pb page1" data-page="9.325" id="p9.325"></span>
<span class="milestone ed1page page1" data-n="3.137" data-unit="ed1page" id="ed1page.3.137"></span>
<span class="milestone ed2page page1" data-n="8.275" data-unit="ed2page" id="ed2page.8.275"></span>
            <p>
<span class="lb" data-page="9.325" data-line="17" id="l9.325.17"></span>Ἔστι δὲ ἐκ ταὐτοῦ τοῖς εἰρημένοις γένους
<span class="lb" data-page="9.325" data-line="18" id="l9.325.18"></span>καὶ ὁ τρομώδης σφυγμὸς, οὐ πάνυ τι φαινόμενος ἐναργῶς.
<span class="lb" data-page="9.325" data-line="19" id="l9.325.19"></span>ἐπειδὴ δὲ, καθάπερ ἐπιδέδεικται διὰ τοῦ δευτέρου τῶν ἐν τοῖς ﻿
<span class="pb" data-page="9.326" id="p9.326"></span>
<span class="lb" data-page="9.326" data-line="1" id="l9.326.1"></span>συμπτώμασιν αἰτίων, ἀσθενείᾳ δυνάμεως ἕπεται τρόμος,
<span class="lb" data-page="9.326" data-line="2" id="l9.326.2"></span>ἀναγκαῖον οὖν ἐστι διὰ τοῦτο καὶ τὸν τρομώδη σφυγμὸν
<span class="lb" data-page="9.326" data-line="3" id="l9.326.3"></span>ἀμυδρόν τε ἅμα καὶ μικρὸν εἶναι, ἐν δὲ τῷ τοιούτῳ λανθάνουσιν
<span class="lb" data-page="9.326" data-line="4" id="l9.326.4"></span>αἱ τρομώδεις κινήσεις, ἀξιολόγου διαστολῆς εἰς τὸ γνωσθῆναι
<span class="lb" data-page="9.326" data-line="5" id="l9.326.5"></span>δεόμεναι. φαντάζεται δὲ ἐνίοτε τοῖς ἀγυμνάστοις ὁ
<span class="lb" data-page="9.326" data-line="6" id="l9.326.6"></span>τρομώδης σφυγμὸς ὡς κλονώδης, καὶ διὰ τοῦτ’ οἴονται
<span class="lb" data-page="9.326" data-line="7" id="l9.326.7"></span>πολλάκις ἑωρακέναι τοιοῦτον. ἀλλ’ οὐ δεῖ μακρότερον ὑπὲρ
<span class="lb" data-page="9.326" data-line="8" id="l9.326.8"></span>αὐτῶν διεξέρχεσθαι κατὰ ἐνεστῶτα λόγον. εἴρηται γὰρ ἐν τῷ
<span class="lb" data-page="9.326" data-line="9" id="l9.326.9"></span>δευτέρῳ τῶν ἐν τοῖς συμπτώμασιν αἰτίων εἰς ὅσον ἀλλήλων
<span class="lb" data-page="9.326" data-line="10" id="l9.326.10"></span>διαφέρουσι τρόμος καὶ κλόνος, ἐξ ὧν ὁρμώμενος ἄν τις ὁποῖός
<span class="lb" data-page="9.326" data-line="11" id="l9.326.11"></span>τέ τις ὁ κλονώδης ἐστὶ σφυγμὸς ἀκριβῶς εἴσεται καὶ ὡς
<span class="lb" data-page="9.326" data-line="12" id="l9.326.12"></span>ὀλιγάκις ὁ τρομώδης ὁρᾶται κατ’ ἐκείνους μόνους τοὺς καιροὺς
<span class="lb" data-page="9.326" data-line="13" id="l9.326.13"></span>ἐν οἷς οὔθ’ ἡ δύναμις ἐσχάτως ἀσθενής ἐστιν, ὅ τε
<span class="lb" data-page="9.326" data-line="14" id="l9.326.14"></span>χιτὼν τῆς ἀρτηρίας μαλακὸς, ἥ τε τοῦ σώματος ἕξις ἰσχνή.
<span class="lb" data-page="9.326" data-line="15" id="l9.326.15"></span>συμβήσεται γὰρ οὕτως μήτε πάνυ μικροὺς εἶναι τοὺς σφυγμοὺς,
<span class="lb" data-page="9.326" data-line="16" id="l9.326.16"></span>ἀλλ’ ἐγγύς τι τῶν κατὰ φύσιν, μήτε ἐσχάτως ἀμυδροὺς,
<span class="lb" data-page="9.326" data-line="17" id="l9.326.17"></span>ἀλλ’ ὥστε φέρειν ἀλύπως ἐπιβολὴν δακτύλων, ὧν ἐξ ἀνάγκης
<span class="lb" data-page="9.326" data-line="18" id="l9.326.18"></span>εἰς διάγνωσιν δεῖται. καὶ εἴποτε ἄρα φανείη τρομώδης σφυγμὸς,
<span class="lb" data-page="9.326" data-line="19" id="l9.326.19"></span>ἐνδείξεται τήν τε δύναμιν ἀσθενῆ καὶ τὸν χιτῶνα τῆς
<span class="pb" data-page="9.327" id="p9.327"></span>
<span class="lb" data-page="9.327" data-line="1" id="l9.327.1"></span>ἀρτηρίας μαλακὸν καὶ τὴν τοῦ σώματος ἕξιν ἰσχνήν. περὶ
<span class="lb" data-page="9.327" data-line="2" id="l9.327.2"></span>μὲν οὖν τῆς ἀνωμαλίας τε καὶ τῶν ἐργαζομένων αὐτὴν αἰτίων
<span class="lb" data-page="9.327" data-line="3" id="l9.327.3"></span>ἱκανὰ καὶ ταῦτα. καὶ γὰρ εἴ τι παραλέλειπται, ῥᾷστον εὑρίσκεσθαι
<span class="lb" data-page="9.327" data-line="4" id="l9.327.4"></span>τῷ ταῦτά τε τὰ νῦν εἰρημένα μὴ κατὰ τὸ πάρεργον
<span class="lb" data-page="9.327" data-line="5" id="l9.327.5"></span>ἐκμαθόντι καὶ ὅσα κατὰ τὸ δεύτερον εἴρηται τῶν ἐν τοῖς
<span class="lb" data-page="9.327" data-line="6" id="l9.327.6"></span>σφυγμοῖς αἰτίων.
</p>
          </article>

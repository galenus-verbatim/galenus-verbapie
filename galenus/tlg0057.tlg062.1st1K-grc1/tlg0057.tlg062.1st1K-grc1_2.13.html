<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.13">
<span class="pb page1" data-page="9.327" id="p9.327"></span>
<span class="milestone ed1page page1" data-n="3.137" data-unit="ed1page" id="ed1page.3.137"></span>
<span class="milestone ed2page page1" data-n="8.275" data-unit="ed2page" id="ed2page.8.275"></span>
            <p>
<span class="lb" data-page="9.327" data-line="7" id="l9.327.7"></span><span class="milestone ed2page" data-n="8.276" data-unit="ed2page" id="ed2page.8.276"></span>Ὑπόλοιπον δ’ ἐστὶ περὶ τάξεως καὶ
<span class="lb" data-page="9.327" data-line="8" id="l9.327.8"></span>ἀταξίας διελθεῖν. δοκεῖ μὲν δὴ πᾶσα τάξις ἀταξίας ὁμογενοῦς
<span class="lb" data-page="9.327" data-line="9" id="l9.327.9"></span>ἀμείνων εἶναι. πρόσκειται δ’ ὁμογενῶς τῷ λόγῳ διὰ
<span class="lb" data-page="9.327" data-line="10" id="l9.327.10"></span>τὸ δύνασθαί ποτε τὴν ἐξ ἑτέρου γένους ἀταξίαν αἱρετωτέραν
<span class="lb" data-page="9.327" data-line="11" id="l9.327.11"></span>ὑπάρχειν ἑτερογενοῦς τάξεως, οἷον εἰ οὕτως ἔτυχεν ὁ κατὰ
<span class="lb" data-page="9.327" data-line="12" id="l9.327.12"></span>μέγεθος ἢ τάχος ἄτακτος ἧττόν ἐστι χαλεπὸς τοῦ διαλείποντος
<span class="lb" data-page="9.327" data-line="13" id="l9.327.13"></span>ἐν τάξει τινί. οὕτω δὲ καὶ ὁ μεμηκυσμένος ἀραιὸς, εἰ
<span class="lb" data-page="9.327" data-line="14" id="l9.327.14"></span>καὶ φυλάττοι τάξιν τινὰ, χείρων ἐστὶ τοῦ κατὰ σφοδρότητα
<span class="lb" data-page="9.327" data-line="15" id="l9.327.15"></span>καὶ μέγεθος καὶ τάχος ἀνωμάλου. ἀλλ’ ἥ γε ὁμογενὴς τάξις
<span class="lb" data-page="9.327" data-line="16" id="l9.327.16"></span>ἐπιεικεστέρα τῆς ἀταξίας εἶναι δοκεῖ, διὰ τὸ τῆς φύσεως ἡμῶν
<span class="lb" data-page="9.327" data-line="17" id="l9.327.17"></span>εἴπερ τι ἄλλο καὶ τὴν τάξιν οἰκείαν ὑπάρχειν. οὐ μὴν ἁπλῶς
<span class="lb" data-page="9.327" data-line="18" id="l9.327.18"></span>γε οὕτως ῥητέος ὁ λόγος, ἀλλὰ μετὰ τοιοῦδε διορισμοῦ.
<span class="pb" data-page="9.328" id="p9.328"></span>
<span class="lb" data-page="9.328" data-line="1" id="l9.328.1"></span>ἡ μὲν τάξις ἐστηριγμένον πως εἶναι δοκεῖ δηλοῦν τὸ αἴτιον,
<span class="lb" data-page="9.328" data-line="2" id="l9.328.2"></span>ἡ δ’ ἀταξία μεταῤῥέον τε καὶ μὴ μένον ἐφ’ ἑνὸς ἢ μεγέθους
<span class="lb" data-page="9.328" data-line="3" id="l9.328.3"></span>ἢ εἴδους ἢ χωρίου. τὸ δὲ τοιοῦτον αἴτιον οὐκ ὀλεθριώτερον,
<span class="lb" data-page="9.328" data-line="4" id="l9.328.4"></span>ἀλλὰ σφαλερώτερον εἶναι χρὴ νομίζειν. ἐνδέχεται γὰρ
<span class="lb" data-page="9.328" data-line="5" id="l9.328.5"></span>αὐτὸ μεταῤῥέον ἔστιν ὅτε μὲν εἰς ἀκυρώτερον, ἔστιν ὅτε δ’
<span class="lb" data-page="9.328" data-line="6" id="l9.328.6"></span>εἰς κυριώτερον ἀφικέσθαι χωρίον, ὥστε ἤτοι θάνατον ἐξαπιναῖον,
<span class="lb" data-page="9.328" data-line="7" id="l9.328.7"></span>ἢ σωτηρίαν ἐνεγκεῖν. τὸ μέντοι τῆς τάξεως οὐκ ἀδόκητον,
<span class="lb" data-page="9.328" data-line="8" id="l9.328.8"></span>ἀλλ’ ὡρισμένην ἔχει τὴν ἔκβασιν. ἡ μὲν γὰρ ἐπὶ χαλεπῆς
<span class="lb" data-page="9.328" data-line="9" id="l9.328.9"></span>ἀνωμαλίας τάξις, ὥσπερ εἰ οὕτως ἔτυχε τῆς διαλειπτικῆς,
<span class="lb" data-page="9.328" data-line="10" id="l9.328.10"></span>ὀλέθριος βεβαίως ἐστίν· <span class="milestone ed1page" data-n="3.138" data-unit="ed1page" id="ed1page.3.138"></span>ἡ δ’ ἐπὶ μετρίας, ὥσπερ ἐπὶ
<span class="lb" data-page="9.328" data-line="11" id="l9.328.11"></span>τῆς κατὰ μέγεθος καὶ μικρότητα, βεβαίως ἐπιεικής· ἡ δ’ ἀταξία
<span class="lb" data-page="9.328" data-line="12" id="l9.328.12"></span>καὶ τὴν ἐπιεικῆ χαλεπὴν ἐργάσασθαι δύναται, μεταῤῥυείσης
<span class="lb" data-page="9.328" data-line="13" id="l9.328.13"></span>εἰς κυριώτερον χωρίον τῆς τὴν ἀνωμαλίαν ἐργαζομένης αἰτίας·
<span class="lb" data-page="9.328" data-line="14" id="l9.328.14"></span>καὶ μέντοι καὶ τὴν χαλεπὴν ἐπιεικῆ, μετελθούσης καὶ
<span class="lb" data-page="9.328" data-line="15" id="l9.328.15"></span>νῦν τῆς αἰτίας ἐκ τῶν κυριωτέρων εἰς ἀκυρώτερα. οὐδὲν οὖν
<span class="lb" data-page="9.328" data-line="16" id="l9.328.16"></span>ἀσφαλὲς οὐδὲ βέβαιον ἐπὶ τῆς ἀταξίας ἐστὶν, οὔτε τοιοῦτον
<span class="lb" data-page="9.328" data-line="17" id="l9.328.17"></span>οἷον ἐπὶ τῆς τάξεως οὔτε ἀγαθὸν οὔτε κακόν. ἂν μέντοι
<span class="lb" data-page="9.328" data-line="18" id="l9.328.18"></span>μετὰ σφοδρότητος σφυγμοῦ γίγνηταί τις ἀταξία, εἴτ’ οὖν ὁμαλοῦς
<span class="pb" data-page="9.329" id="p9.329"></span>
<span class="lb" data-page="9.329" data-line="1" id="l9.329.1"></span>εἴτε καὶ ἀνωμάλου τῆς σφοδρότητος οὔσης, παρόντων
<span class="lb" data-page="9.329" data-line="2" id="l9.329.2"></span>καὶ τῶν τῆς πέψεως σημείων, ἐλπίζειν χρὴ κρίσιν ἔσεσθαί
<span class="lb" data-page="9.329" data-line="3" id="l9.329.3"></span>τινα, καὶ μᾶλλον, εἰ καὶ τὰ ἄλλα σημεῖα κρίσεως γένοιτο, ὅτε
<span class="lb" data-page="9.329" data-line="4" id="l9.329.4"></span>καὶ κατὰ τοῦτο διαφέρουσιν αἱ ἀταξίαι τῶν τάξεων, καθ’
<span class="lb" data-page="9.329" data-line="5" id="l9.329.5"></span>ὅσον ἐπὶ τοῖς ἄλλοις ἅπασι τοῖς αὐτοῖς ἑτοιμότερον ἐπὶ κρίσιν
<span class="lb" data-page="9.329" data-line="6" id="l9.329.6"></span>ἡ φύσις ἐξορμᾷ κατὰ τὰς ἀρτηρίας.
</p>
          </article>

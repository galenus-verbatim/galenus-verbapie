<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.3">
<span class="pb page1" data-page="9.278" id="p9.278"></span>
<span class="milestone ed1page page1" data-n="3.129" data-unit="ed1page" id="ed1page.3.129"></span>
<span class="milestone ed2page page1" data-n="8.259" data-unit="ed2page" id="ed2page.8.259"></span>
            <p>
<span class="lb" data-page="9.278" data-line="7" id="l9.278.7"></span><span class="milestone ed2page" data-n="8.260" data-unit="ed2page" id="ed2page.8.260"></span>Ἑξῆς δ’ ἐστὶν ἐπί γε τῇ τάξει τοῦ
<span class="lb" data-page="9.278" data-line="8" id="l9.278.8"></span>λόγου περὶ ῥυθμῶν διελθεῖν, ὑπὲρ ὧν Ἡροφίλῳ μὲν ἐπὶ
<span class="lb" data-page="9.278" data-line="9" id="l9.278.9"></span>πλέον εἴρηται τήρησίν τινα καὶ ἐμπειρίαν ἱστοροῦντι μᾶλλον
<span class="lb" data-page="9.278" data-line="10" id="l9.278.10"></span>ἢ λογικὴν μέθοδον ἐκδιδάσκοντι. τοὺς γὰρ καθ’ ἑκάστην ἡλικίαν
<span class="lb" data-page="9.278" data-line="11" id="l9.278.11"></span>ὡς τὸ πολὺ φαινομένους ῥυθμοὺς τῶν σφυγμῶν ἔγραψε,
<span class="lb" data-page="9.278" data-line="12" id="l9.278.12"></span>πρῶτον μὲν οὐδ’ ἐφ’ ὧν τινων φύσεων ἐτήρησεν αὐτοὺς οὐδὲν
<span class="lb" data-page="9.278" data-line="13" id="l9.278.13"></span>ἡμῖν εἰπών· εἶτ’ ἐξ αὐτῶν ὧν διδάσκει δῆλον ὅτι συγκέχυταί
<span class="lb" data-page="9.278" data-line="14" id="l9.278.14"></span>τε καὶ ἀδιάρθρωτός ἐστι περὶ τὴν τῆς συστολῆς τε καὶ
<span class="lb" data-page="9.278" data-line="15" id="l9.278.15"></span>τῶν ἠρεμιῶν διάγνωσιν. εἴπερ γὰρ ἡγεῖταί ποτε δύνασθαι γενέσθαι
<span class="lb" data-page="9.278" data-line="16" id="l9.278.16"></span>συστολὴν ἐπὶ τῶν γεγηρακότων, ἄχρι δὴ τῶν δέκα
<span class="lb" data-page="9.278" data-line="17" id="l9.278.17"></span>πρώτων χρόνων ἐκτεταμένην, εὔδηλός ἐστι τῆς ὄντως συστολῆς
<span class="lb" data-page="9.278" data-line="18" id="l9.278.18"></span>ἀναισθήτως ἔχων. αὕτη γὰρ ἐνίοτε μὲν ὀλιγοχρονιωτέρα
<span class="lb" data-page="9.278" data-line="19" id="l9.278.19"></span>τῆς διαστολῆς ἐστιν, ἐνίοτε δ’ ἰσόχρονός ἐστιν, ὁτὲ δὲ, ὡς
<span class="pb" data-page="9.279" id="p9.279"></span>
<span class="lb" data-page="9.279" data-line="1" id="l9.279.1"></span>ἐκεῖνος γράφει, πολυχρονιωτέρα μὲν, οὐ μὴν, ὡς οἴεται, πενταπλασίων,
<span class="lb" data-page="9.279" data-line="2" id="l9.279.2"></span>ἀλλὰ βραχεῖ τινι μείζων. ὅσα δ’ ἄλλα μοχθηρὰ
<span class="lb" data-page="9.279" data-line="3" id="l9.279.3"></span>καὶ ἀδιάρθρωτα καὶ ἀδύνατα πρὸς τὰς προγνώσεις ἔχει τὰ
<span class="lb" data-page="9.279" data-line="4" id="l9.279.4"></span>περὶ ῥυθμῶν ὑφ’ Ἡροφίλου λεγόμενα, τὰ μὲν ἐκ τοῦ τρίτου
<span class="lb" data-page="9.279" data-line="5" id="l9.279.5"></span>περὶ τῆς διαγνώσεως τῶν σφυγμῶν ἔνεστι μαθεῖν, τὰ δ’ ἐξ
<span class="lb" data-page="9.279" data-line="6" id="l9.279.6"></span>ὧν ἰδίᾳ γράψομεν ὑπὲρ τῆς Ἡροφίλου περὶ τοὺς σφυγμοὺς
<span class="lb" data-page="9.279" data-line="7" id="l9.279.7"></span>τέχνης. νῦν δὲ, οὔτε γὰρ ἱστορικὴν οὔτ’ ἀντιλογικὴν ποιοῦμαι
<span class="lb" data-page="9.279" data-line="8" id="l9.279.8"></span>πραγματείαν, ἀλλὰ τῶν ἡμῖν ἐγνωσμένων διδασκαλικὴν,
<span class="lb" data-page="9.279" data-line="9" id="l9.279.9"></span>ἐπὶ τὸν περὶ τῶν ἀνωμάλων σφυγμῶν ἤδη μεταβήσομαι
<span class="lb" data-page="9.279" data-line="10" id="l9.279.10"></span>λόγον.
</p>
          </article>

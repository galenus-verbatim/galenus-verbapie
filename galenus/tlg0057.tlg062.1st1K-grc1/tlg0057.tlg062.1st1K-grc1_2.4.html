<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.4">
<span class="pb page1" data-page="9.279" id="p9.279"></span>
<span class="milestone ed1page page1" data-n="3.129" data-unit="ed1page" id="ed1page.3.129"></span>
<span class="milestone ed2page page1" data-n="8.260" data-unit="ed2page" id="ed2page.8.260"></span>
            <p>
<span class="lb" data-page="9.279" data-line="11" id="l9.279.11"></span>Διττὸν δ’ αὐτῶν ἐστι τὸ γένος· ἔνιοι μὲν
<span class="lb" data-page="9.279" data-line="12" id="l9.279.12"></span>ἐν μιᾷ πληγῇ τὴν ἀνωμαλίαν λαμβάνοντες, ἄλλοι δ’ ἐν
<span class="lb" data-page="9.279" data-line="13" id="l9.279.13"></span>ἀθροίσματι. καὶ καλεῖν ἔθος ἐστὶ τοῖς νεωτέροις ἰατροῖς
<span class="lb" data-page="9.279" data-line="14" id="l9.279.14"></span>συστηματικὴν τὴν τοιαύτην ἀνωμαλίαν, ὅτι, οἶμαι, καὶ τὸ
<span class="lb" data-page="9.279" data-line="15" id="l9.279.15"></span>ἄθροισμα σύστημα προσαγορεύουσιν. ἰστέον οὖν ὑπὲρ τῶν
<span class="lb" data-page="9.279" data-line="16" id="l9.279.16"></span>ἀνωμάλων σφυγμῶν κοινῇ μὲν τοῦτο κατὰ πάντων, ὅπερ ἐν
<span class="lb" data-page="9.279" data-line="17" id="l9.279.17"></span>τῷ δευτέρῳ τῶν ἐν τοῖς σφυγμοῖς αἰτίων ἐπιδέδεικται, δι’ ἐμφράξεις
<span class="lb" data-page="9.279" data-line="18" id="l9.279.18"></span>αὐτοὺς, ἢ θλίψεις ὀργάνων, ἢ πλῆθος τὸ πρὸς τὴν
<span class="lb" data-page="9.279" data-line="19" id="l9.279.19"></span>δύναμιν νοούμενον, ἢ τὴν τῆς καρδίας ἀνώμαλον δυσκρασίαν
<span class="pb" data-page="9.280" id="p9.280"></span>
<span class="lb" data-page="9.280" data-line="1" id="l9.280.1"></span>συνίστασθαι, χαλεπωτέραν δ’ εἶναι τὴν καθ’ ἕνα σφυγμὸν
<span class="lb" data-page="9.280" data-line="2" id="l9.280.2"></span>ἀνωμαλίαν τῆς ἐν ἀθροίσματι. καὶ μὲν δὴ καὶ τὸ μηδόλως
<span class="lb" data-page="9.280" data-line="3" id="l9.280.3"></span>κινεῖσθαι τὴν ἀρτηρίαν, ὅπερ ὀνομάζεται διαλείπειν, ἄν τε
<span class="lb" data-page="9.280" data-line="4" id="l9.280.4"></span>καθ’ ἕνα σφυγμὸν ἄν τε κατὰ σύστημα γένηται, χαλεπόν
<span class="lb" data-page="9.280" data-line="5" id="l9.280.5"></span>ἐστιν ὡς οὐδὲν ἁπάντων τῶν εἰδῶν ἄλλο τῶν ἀνωμάλων γινομένων.
<span class="lb" data-page="9.280" data-line="6" id="l9.280.6"></span>ἰδίᾳ δὲ καθ’ ἑκάτερον γένος ὑπὲρ ἁπάντων τῶν
<span class="lb" data-page="9.280" data-line="7" id="l9.280.7"></span>εἰδῶν ἐπίστασθαι χρὴ, ἀπὸ τῆς ἐν ἀθροίσματι τῶν σφυγμῶν
<span class="lb" data-page="9.280" data-line="8" id="l9.280.8"></span>ἀνωμαλίας ἀρξαμένους. γυμνάσωμεν δὲ τὸν λόγον, καὶ πρῶτον
<span class="lb" data-page="9.280" data-line="9" id="l9.280.9"></span>ἐν τῇ κατὰ σύστημα, ἐπειδὴ σαφεστέρα τῆς καθ’ ἕνα τετύχηκεν
<span class="lb" data-page="9.280" data-line="10" id="l9.280.10"></span>οὖσα. τοὺς μὲν δὴ διαλείποντας σφυγμοὺς ἤτοι διὰ
<span class="lb" data-page="9.280" data-line="11" id="l9.280.11"></span>τὸ βαρύνεσθαι πρὸς τοῦ πλήθους ἡ δύναμις ἐργάζεται, κωλυομένη
<span class="lb" data-page="9.280" data-line="12" id="l9.280.12"></span>κατὰ τὸν προσήκοντα καιρὸν ἐπὶ τὴν κίνησιν ἐξορμᾷν
<span class="lb" data-page="9.280" data-line="13" id="l9.280.13"></span>διὰ πάχος, ἢ πλῆθος χυμῶν ἐμφράττον, ἤτοι τὰ στόματα
<span class="lb" data-page="9.280" data-line="14" id="l9.280.14"></span>τῶν πλησίων τῆς καρδίας ἀρτηριῶν, δι’ ὧν ἕλκει τε καὶ αὖθις
<span class="lb" data-page="9.280" data-line="15" id="l9.280.15"></span>ἐκπέμπει τὰς ὕλας, ἢ καὶ μέχρι τινὸς ἀπὸ τῶν στομάτων
<span class="lb" data-page="9.280" data-line="16" id="l9.280.16"></span>ὅλην τῶν ἀγγείων τὴν εὐρύτητα. πολλάκις δ’ ἔξωθεν αὐταῖς
<span class="lb" data-page="9.280" data-line="17" id="l9.280.17"></span>περιχυθὲν τὸ τοιοῦτον πλῆθος οἷον δεσμὸς γίνεται, τὸ μέν
<span class="lb" data-page="9.280" data-line="18" id="l9.280.18"></span>πού τι βαρῦνον αὐτὰς οἷον φορτίον, ἔστι δ’ ὅτε καὶ τὰς ﻿
<span class="pb" data-page="9.281" id="p9.281"></span>
<span class="lb" data-page="9.281" data-line="1" id="l9.281.1"></span>χώρας εἰς ἃς διαστέλλονται καταλαμβάνον,<span class="milestone ed1page" data-n="3.130" data-unit="ed1page" id="ed1page.3.130"></span> ἐνίοτε δὲ
<span class="lb" data-page="9.281" data-line="2" id="l9.281.2"></span>καὶ φλεγμονή τις, ἢ σκίῤῥος, ἤ τις ἕτερος ὄγκος τοιοῦτος ἐν
<span class="lb" data-page="9.281" data-line="3" id="l9.281.3"></span>τοῖς περιέχουσι τὰς ἀρτηρίας σώμασι συνιστάμενος <span class="milestone ed2page" data-n="8.261" data-unit="ed2page" id="ed2page.8.261"></span>ἐμποδὼν
<span class="lb" data-page="9.281" data-line="4" id="l9.281.4"></span>ἵσταται ταῖς διαστολαῖς αὐτῶν. εἰ δὲ καὶ κατὰ τοὺς
<span class="lb" data-page="9.281" data-line="5" id="l9.281.5"></span>χιτῶνας αὐτῶν τῶν ἀρτηριῶν τοιοῦτόν τι συσταίη, μείζων
<span class="lb" data-page="9.281" data-line="6" id="l9.281.6"></span>ὁ κίνδυνος· εἰ δὲ καὶ κατὰ τὸ τῆς καρδίας αὐτῆς σῶμα, τοῦτο
<span class="lb" data-page="9.281" data-line="7" id="l9.281.7"></span>μὲν ἤδη κακὸν ἔσχατον, ἐξαιφνίδιον γὰρ οἱ τοιοῦτοι συγκόπτονται.
<span class="lb" data-page="9.281" data-line="8" id="l9.281.8"></span>οὐ μὴν ἥ γε δυσκρασία τῆς καρδίας ὁμοίως ὀλέθριος,
<span class="lb" data-page="9.281" data-line="9" id="l9.281.9"></span>ἀλλ’ ἐπιεικεστέρα μακρῷ φλεγμονῆς. ἕπεται δ’ αὐτῇ
<span class="lb" data-page="9.281" data-line="10" id="l9.281.10"></span>δυνάμεως ἀῤῥωστία. καὶ ὅ γε ἀμυδρὸς σφυγμὸς οὐκ ἄλλου
<span class="lb" data-page="9.281" data-line="11" id="l9.281.11"></span>τινός ἐστιν ἢ τῆς τοιαύτης διαθέσεως γνώρισμα. συμμέτρως
<span class="lb" data-page="9.281" data-line="12" id="l9.281.12"></span>μὲν γὰρ ἔχουσα κράσεως ἡ καρδία τὸν σφοδρὸν σφυγμὸν
<span class="lb" data-page="9.281" data-line="13" id="l9.281.13"></span>ἀπεργάζεται, μοχθηρῶς δὲ τὸν ἀμυδρόν. τὸ δ’ ἧττόν τε καὶ
<span class="lb" data-page="9.281" data-line="14" id="l9.281.14"></span>μᾶλλον ἑκατέρῳ διά τε τὴν τῆς εὐκρασίας ἐπίτασίν τε καὶ
<span class="lb" data-page="9.281" data-line="15" id="l9.281.15"></span>ἄνεσιν. ἐδείχθη γὰρ πλάτος ἔχειν, καὶ διὰ τὴν τῆς δυσκρασίας
<span class="lb" data-page="9.281" data-line="16" id="l9.281.16"></span>οὐδὲν ἧττον ὑπάρχον τοῖς σφυγμοῖς. ἀλλὰ μόνη μὲν ἡ
<span class="lb" data-page="9.281" data-line="17" id="l9.281.17"></span>δυσκρασία μικρὸν καὶ ἀμυδρὸν ἀποτελεῖ τὸν σφυγμὸν, οὐ
<span class="lb" data-page="9.281" data-line="18" id="l9.281.18"></span>μὴν ἤδη γέ πω καὶ ἀνώμαλον, εἰ μὴ παραβαλλομένη τοῖς
<span class="lb" data-page="9.281" data-line="19" id="l9.281.19"></span>χυμοῖς ἡ δύναμις, ὅσοι τε κατ’ αὐτὴν τὴν καρδίαν εἰσὶ
<span class="pb" data-page="9.282" id="p9.282"></span>
<span class="lb" data-page="9.282" data-line="1" id="l9.282.1"></span>καὶ ὅσοι κατὰ τὰς πλησίον αὐτῆς ἀρτηρίας τε καὶ φλέβας,
<span class="lb" data-page="9.282" data-line="2" id="l9.282.2"></span>ἐλάττων αὐτῶν φαίνοιτο κατὰ τὴν ἰσχὺν, ὅπερ οὐδὲν ἄλλ’
<span class="lb" data-page="9.282" data-line="3" id="l9.282.3"></span>ἐστὶν ἢ τὸ πρὸς τὴν δύναμιν πλῆθος. ἐν γὰρ ταῖς τοιαύταις
<span class="lb" data-page="9.282" data-line="4" id="l9.282.4"></span>διαθέσεσιν ἀνωμαλία τις ἐξ ἀνάγκης συνυπάρξει τοῖς
<span class="lb" data-page="9.282" data-line="5" id="l9.282.5"></span>μικροῖς καὶ ἀμυδροῖς σφυγμοῖς. ἔνθα δ’ ἀῤῥωστεῖ μόνον ἡ
<span class="lb" data-page="9.282" data-line="6" id="l9.282.6"></span>τῆς καρδίας δύναμις, οὐ μὴν βαρύνεταί γε πρὸς τῶν χυμῶν,
<span class="lb" data-page="9.282" data-line="7" id="l9.282.7"></span>ἐνταῦθα μικροὶ καὶ ἀμυδροὶ πάντως εἰσὶν οἱ σφυγμοὶ διὰ
<span class="lb" data-page="9.282" data-line="8" id="l9.282.8"></span>τὴν ἀτονίαν τῆς δυνάμεως, ἀνωμαλία δ’ οὐδεμία σύνεστιν
<span class="lb" data-page="9.282" data-line="9" id="l9.282.9"></span>αὐτοῖς, εἰ μή ποτε ἄρα καὶ αὐτὸ τῆς καρδίας τὸ σῶμα δυσκρασίαν
<span class="lb" data-page="9.282" data-line="10" id="l9.282.10"></span>ἀνώμαλον ἐπιδέξεται, περὶ ἧς ὀλίγον ὕστερον εἰρήσεται.
<span class="lb" data-page="9.282" data-line="11" id="l9.282.11"></span>νυνὶ δ’ ἐπὶ τοὺς διαλείποντας ἐπάνειμι, παρακειμένους
<span class="lb" data-page="9.282" data-line="12" id="l9.282.12"></span>μὲν τοῖς ἀραιοτέροις, διοριζομένους δ’ αὐτῶν τῷ ῥυθμὸν
<span class="lb" data-page="9.282" data-line="13" id="l9.282.13"></span>ὅλον ἀπολωλεκέναι σφυγμοῦ κατὰ τοὺς διαλείποντας. εἰ δὲ
<span class="lb" data-page="9.282" data-line="14" id="l9.282.14"></span>μὴ μόνον ἑνὸς σφυγμοῦ χρόνον ἡσυχάσειεν, ἀλλὰ καὶ πλέονα,
<span class="lb" data-page="9.282" data-line="15" id="l9.282.15"></span>σαφέστερόν τ’ ἂν ὁ τοιοῦτος διαλείπων φαίνοιτο καὶ κινδυνωδέστερος
<span class="lb" data-page="9.282" data-line="16" id="l9.282.16"></span>εἰς τοσοῦτον ἔσται τοῦ πρόσθεν εἰς ὅσον ἂν ἐπὶ
<span class="lb" data-page="9.282" data-line="17" id="l9.282.17"></span>πλέον ἡσυχάζῃ. ὥστε οὐκ οἶδα εἴ τινα σωθῆναι δυνατόν
<span class="lb" data-page="9.282" data-line="18" id="l9.282.18"></span>ἐστι δυοῖν σφυγμῶν χρόνον ἡσυχαζούσης τῆς ἀρτηρίας. ἑνὸς
<span class="lb" data-page="9.282" data-line="19" id="l9.282.19"></span>δὲ σφυγμοῦ χρόνον ἢ καὶ βραχεῖ πλέον πολλάκις ἐθεασάμεθα,
<span class="pb" data-page="9.283" id="p9.283"></span>
<span class="lb" data-page="9.283" data-line="1" id="l9.283.1"></span>διαλειπούσης τῆς κινήσεως τῶν ἀρτηριῶν, ἀναῤῥωθέντα τὸν
<span class="lb" data-page="9.283" data-line="2" id="l9.283.2"></span>ἄνθρωπον, καὶ μάλισθ’ ὅταν ἄγῃ πρεσβυτικὴν ἡλικίαν, καίτοι
<span class="lb" data-page="9.283" data-line="3" id="l9.283.3"></span>τάχ’ ἂν δόξειεν ἄλογον εἶναι τὸ τοιοῦτον. εἰ γὰρ καὶ ἄλλως
<span class="lb" data-page="9.283" data-line="4" id="l9.283.4"></span>ἀσθενής ἐστιν ὁ γέρων καὶ κάμνουσιν αἱ δυνάμεις αὐτῷ
<span class="lb" data-page="9.283" data-line="5" id="l9.283.5"></span>καὶ πρὸ τοῦ νοσεῖν, τί ποτε χρὴ προσδοκᾷν ἀποβήσεσθαι
<span class="lb" data-page="9.283" data-line="6" id="l9.283.6"></span>τῷ διὰ τὴν ἡλικίαν καμάτῳ προσγενομένου τοῦ διὰ τὴν νόσον;
<span class="lb" data-page="9.283" data-line="7" id="l9.283.7"></span>ἀλλ’ ὡς ἔοικεν, οὐ ταύτῃ χαλεπόν ἐστιν, ἀλλ’ ἐκείνῃ μᾶλλον
<span class="lb" data-page="9.283" data-line="8" id="l9.283.8"></span>ἐπιεικὲς, ὅτι τὰς ἀσθενεῖς δυνάμεις ὑπὸ μικρῶν πολλάκις αἰτίων
<span class="lb" data-page="9.283" data-line="9" id="l9.283.9"></span>ἐπηρεάζεσθαι συμβαίνει, τὰς δ’ ἰσχυρὰς ὑπὸ τῶν μεγίστων
<span class="lb" data-page="9.283" data-line="10" id="l9.283.10"></span>μόνον νικᾶσθαι. ταῦτά τοι καὶ ὅσοι ταῖς ἕξεσιν ἰσχυροὶ
<span class="lb" data-page="9.283" data-line="11" id="l9.283.11"></span>καὶ χρόνῳ παμπόλλῳ διετέλεσαν ἄνοσοι κινδυνεύουσι νοσήσαντες,
<span class="lb" data-page="9.283" data-line="12" id="l9.283.12"></span>οἱ δ’ ἀσθενεῖς καὶ συνεχῶς ὑπὸ παντὸς αἰτίου βλαπτόμενοι
<span class="lb" data-page="9.283" data-line="13" id="l9.283.13"></span>ῥᾷστα διασώζονται, ὅτι δηλαδὴ τούτων μὲν οὐδεὶς
<span class="lb" data-page="9.283" data-line="14" id="l9.283.14"></span>ἀναμένει μέγεθος αἰτίου, φθάνων ὑπὸ παντὸς ἐπηρεάζεσθαι
<span class="lb" data-page="9.283" data-line="15" id="l9.283.15"></span>καὶ τοῦ σμικροτάτου, τῶν δ’ ἰσχυρῶν ἡ ῥώμη πρὸς ἅπαν
<span class="lb" data-page="9.283" data-line="16" id="l9.283.16"></span>ἀπομάχεται τὸ μικρὸν κακὸν, ὥσθ’ ὑπὸ μόνων νικᾶσθαι
<span class="lb" data-page="9.283" data-line="17" id="l9.283.17"></span>τῶν μεγάλων. γέροντες μὲν οὖν διὰ τοῦτο τοὺς διαλείποντας
<span class="lb" data-page="9.283" data-line="18" id="l9.283.18"></span>σφυγμοὺς ἧττον ὀλεθρίους ἔχουσι τῶν ἀκμαζόντων.
<span class="lb" data-page="9.283" data-line="19" id="l9.283.19"></span>οἱ δὲ δὴ παῖδες ἑξῆς, ὅτι τήν τε πεπτικὴν δύναμιν ἰσχυρότατοι
<span class="pb" data-page="9.284" id="p9.284"></span>
<span class="lb" data-page="9.284" data-line="1" id="l9.284.1"></span>καὶ τὸ σῶμα μαλακώτατοί τε καὶ ῥᾳδίως διαπνεόμενοι,
<span class="lb" data-page="9.284" data-line="2" id="l9.284.2"></span>ἐκπέπτουσί τε οὖν καὶ διαφοροῦσι τάς τε ἀνωμάλους
<span class="lb" data-page="9.284" data-line="3" id="l9.284.3"></span>δυσκρασίας καὶ τὸ πλῆθος καὶ τὸ πάχος τῶν χυμῶν. συμβαίνει
<span class="lb" data-page="9.284" data-line="4" id="l9.284.4"></span>δὴ καὶ τούτους ἧττον κινδυνεύειν τῶν ἀκμαζόντων ἐν
<span class="lb" data-page="9.284" data-line="5" id="l9.284.5"></span>τοῖς διαλείπουσι σφυγμοῖς, διὰ διττὴν αἰτίαν, ὅτι τε τὴν
<span class="lb" data-page="9.284" data-line="6" id="l9.284.6"></span>σφυγμικὴν δύναμιν ἀσθενεστέραν ἔχουσι τῆς τῶν ἀκμαζόντων,
<span class="lb" data-page="9.284" data-line="7" id="l9.284.7"></span><span class="milestone ed2page" data-n="8.262" data-unit="ed2page" id="ed2page.8.262"></span>ὥσθ’ ὑπὸ βραχυτέρων αἰτίων ἑτοιμότερον νικᾶσθαι,
<span class="lb" data-page="9.284" data-line="8" id="l9.284.8"></span>καθάπερ οἱ γέροντες, καὶ ὅτι τὴν πεπτικὴν ἰσχυροτέραν,
<span class="lb" data-page="9.284" data-line="9" id="l9.284.9"></span>ὡς ῥᾷον ἐπανορθοῦσθαι τὰ λυποῦντα. πρόσεστι δὲ
<span class="lb" data-page="9.284" data-line="10" id="l9.284.10"></span>καὶ τὸ τῆς διαπνοῆς ἕτοιμον, οὐ μικρὸν ἀγαθὸν εἰς ἐπανόρθωσιν
<span class="lb" data-page="9.284" data-line="11" id="l9.284.11"></span>νοσημάτων, ὡς καὶ πρὸς Ἱπποκράτους ἐλέγετο. εἰ μὲν
<span class="lb" data-page="9.284" data-line="12" id="l9.284.12"></span>οὖν ἀρέσκοιτό τις τοῖς εἰρημένοις λογισμοῖς, ἔνεστιν αὐτοῖς
<span class="lb" data-page="9.284" data-line="13" id="l9.284.13"></span>χρῆσθαι, εἰ δ’ οὐκ ἀρέσκοιτο, τὸ γοῦν ἐκ τῆς πείρας φαινόμενον
<span class="lb" data-page="9.284" data-line="14" id="l9.284.14"></span>ἴστω τοιοῦτον ὑπάρχον οἷον εἴρηται. μάλιστα μὲν
<span class="lb" data-page="9.284" data-line="15" id="l9.284.15"></span>οὖν οἱ ἀκμάζοντες, ἧττον δ’ αὐτῶν οἱ παῖδες, ἥκιστα δ’ οἱ
<span class="lb" data-page="9.284" data-line="16" id="l9.284.16"></span>γέροντες ἐν τοῖς διαλείπουσι κινδυνεύουσιν. οὐδὲν δὲ θαυμαστὸν
<span class="lb" data-page="9.284" data-line="17" id="l9.284.17"></span>ὀλεθριωτάτην εἶναι τῶν ἀνωμαλιῶν τὴν διαλειπτικήν.
<span class="lb" data-page="9.284" data-line="18" id="l9.284.18"></span>αἱ μὲν γὰρ ἄλλαι πλημμελεῖς πώς εἰσι κινήσεις, ἡ δὲ κατὰ
<span class="pb" data-page="9.285" id="p9.285"></span>
<span class="lb" data-page="9.285" data-line="1" id="l9.285.1"></span>τὸ διαλείπειν ἐν στερήσει κινήσεως γίνεται. καθ’ ὃν γὰρ χρόνον
<span class="lb" data-page="9.285" data-line="2" id="l9.285.2"></span>ὁ σφυγμὸς διαλείπει, κατὰ τοῦτον οὐδόλως ἡ ἀρτηρία
<span class="lb" data-page="9.285" data-line="3" id="l9.285.3"></span>κινεῖται. καὶ σχεδὸν εἰς ὅσον ἀλλήλων διαφέρουσιν ὑγεία καὶ
<span class="lb" data-page="9.285" data-line="4" id="l9.285.4"></span>θάνατος καὶ νόσος, εἰς τοσοῦτον καὶ ἡ κατὰ φύσιν κίνησις
<span class="lb" data-page="9.285" data-line="5" id="l9.285.5"></span>ἀκινησίας τε καὶ μοχθηρᾶς κινήσεως. ἡ μὲν γὰρ κατὰ φύσιν
<span class="lb" data-page="9.285" data-line="6" id="l9.285.6"></span>κίνησις οἷόν περ ὑγεία, ἡ δὲ μοχθηρὰ κίνησις οἷόν περ ἡ
<span class="lb" data-page="9.285" data-line="7" id="l9.285.7"></span>νόσος, ἡ δ’ ἀκινησία θανάτῳ προσέοικεν. οἷς μέντοι δοκεῖ
<span class="lb" data-page="9.285" data-line="8" id="l9.285.8"></span>κατὰ τὰς ἐνεργείας αὐτὰς γίνεσθαι τό θ’ ὑγιαίνειν καὶ τὸ νοσεῖν,
<span class="lb" data-page="9.285" data-line="9" id="l9.285.9"></span>οὐ κατὰ τὰς τοῦ σώματος διαθέσεις, ἀφ’ ὧν ἐνεργοῦμεν,
<span class="lb" data-page="9.285" data-line="10" id="l9.285.10"></span>τούτοις οὐχ οἷόν περ ὑγεία τις ἡ κατὰ φύσιν κίνησις τῶν
<span class="lb" data-page="9.285" data-line="11" id="l9.285.11"></span>ἀρτηριῶν, ἀλλ’ ἄντικρυς ὑγεία λεχθήσεται. κατὰ ταῦτα γοῦν
<span class="lb" data-page="9.285" data-line="12" id="l9.285.12"></span>καὶ ἡ πλημμελὴς κίνησις οὐχ οἷόν περ νόσος, ἀλλ’ αὐτὸ δὴ
<span class="lb" data-page="9.285" data-line="13" id="l9.285.13"></span>τοῦτο νόσον, ἡ δ’ ἀκινησία νέκρωσίς τις, εἰ μὲν ἐπὶ πλέον
<span class="lb" data-page="9.285" data-line="14" id="l9.285.14"></span>γένοιτο παντελὴς, εἰ δ’ ἄχρι τοῦ δοκεῖν ἑνὸς σφυγμοῦ χρόνοιν
<span class="lb" data-page="9.285" data-line="15" id="l9.285.15"></span>δυοῖν ἡσυχάζειν, οἷόν περ κάρος, ἢ ἀποπληξία τις, ἢ
<span class="lb" data-page="9.285" data-line="16" id="l9.285.16"></span>παράλυσις τῶν καθ’ ὁρμὴν ἐνεργειῶν. οἷα γὰρ ταῦτα περὶ
<span class="lb" data-page="9.285" data-line="17" id="l9.285.17"></span>ἑτέραν ἀρχήν ἐστι τὴν ἐν ἐγκεφάλῳ, τοιοῦτό τι καὶ ἡ τῶν
<span class="lb" data-page="9.285" data-line="18" id="l9.285.18"></span>σφυγμῶν ἡσυχία περὶ τὴν ἐν τῇ καρδίᾳ, καὶ ὥσπερ ἐπ’ ἐκείνης ﻿
<span class="pb" data-page="9.286" id="p9.286"></span>
<span class="lb" data-page="9.286" data-line="1" id="l9.286.1"></span>ὀρθῶς εἴρηται λύειν ἀποπληξίην, ἰσχυρὴν μὲν ἀδύνατον,
<span class="lb" data-page="9.286" data-line="2" id="l9.286.2"></span>ἀσθενέα δὲ οὐ ῥηΐδιον, οὕτω κᾀνταῦθα καλῶς εἰρήσεται, λύειν
<span class="lb" data-page="9.286" data-line="3" id="l9.286.3"></span>ἀκινησίαν σφυγμῶν μακροχρόνιον μὲν ἀδύνατον, βραχυχρόνιον
<span class="lb" data-page="9.286" data-line="4" id="l9.286.4"></span>δὲ οὐ ῥᾴδιον. μακροχρόνιος μὲν οὖν ἐστιν ἡ δυοῖν σφυγμοῖν
<span class="lb" data-page="9.286" data-line="5" id="l9.286.5"></span>χρόνον ὑπερβαίνουσα, βραχυχρόνιος δὲ ἡ τοῖν δυοῖν ἐντός.
<span class="lb" data-page="9.286" data-line="6" id="l9.286.6"></span>ἡ δὲ περὶ τῶν ἑνὸς σφυγμοῦ χρόνων ἡσυχία μετριωτάτη τῶν
<span class="lb" data-page="9.286" data-line="7" id="l9.286.7"></span>διαλήψεών ἐστι καὶ πολλοὶ διεσώθησαν ἐκ ταύτης γέροντές
<span class="lb" data-page="9.286" data-line="8" id="l9.286.8"></span>τε καὶ παῖδες, ἀκμάζων δ’ οὐδεὶς οὐδὲ ἐκ ταύτης. ἀλλ’ ὑπ’
<span class="lb" data-page="9.286" data-line="9" id="l9.286.9"></span>ἀγνοίας ἔνιοι τὴν μακρὰν ἀραιότητα διάληψιν εἶναι νομίζοντες
<span class="lb" data-page="9.286" data-line="10" id="l9.286.10"></span>ἡγοῦνται σεσῶσθαί τινας ἀκμάζοντας ἐκ τῆς τοιαύτης
<span class="lb" data-page="9.286" data-line="11" id="l9.286.11"></span>κακοσφυξίας. ἔστι μὲν οὖν καὶ ἥδε χαλεπὴ, καὶ μάλιστα τοῖς
<span class="lb" data-page="9.286" data-line="12" id="l9.286.12"></span>ἀκμάζουσιν, οὐ μὴν ὀλέθριος πάντως· ἐπὶ μέντοι τῶν παίδων
<span class="lb" data-page="9.286" data-line="13" id="l9.286.13"></span>τε καὶ τῶν γερόντων ἔτι δὴ καὶ μᾶλλον ἐπιεικής. ὅ γε μὴν
<span class="lb" data-page="9.286" data-line="14" id="l9.286.14"></span>θάνατος ἐξαιφνίδιος ἐπὶ τοῖς διαλείπουσι γίνεται σφυγμοῖς
<span class="lb" data-page="9.286" data-line="15" id="l9.286.15"></span>ἀνάλογον ἀποπληξίᾳ. σβέννυται γὰρ ἐν ἀμφοτέροις ἡ ἐν τῇ
<span class="lb" data-page="9.286" data-line="16" id="l9.286.16"></span>καρδίᾳ θερμότης, ἀναπνοῆς στερηθεῖσα. ἀραιότης μὲν οὖν
<span class="lb" data-page="9.286" data-line="17" id="l9.286.17"></span>διαλείποντος σφυγμοῦ διώρισται τῷ μήκει τοῦ χρόνου·
<span class="lb" data-page="9.286" data-line="18" id="l9.286.18"></span>προσδιορισθήσεται δ’ ἐνίοτε καὶ τῷ τὴν μὲν ἀραιότητα
<span class="pb" data-page="9.287" id="p9.287"></span>
<span class="lb" data-page="9.287" data-line="1" id="l9.287.1"></span>καὶ μεθ’ ὁμαλότητός<span class="milestone ed1page" data-n="3.131" data-unit="ed1page" id="ed1page.3.131"></span> ποτε συνίστασθαι πάντων τῶν
<span class="lb" data-page="9.287" data-line="2" id="l9.287.2"></span>πληγῶν, τὸν διαλείποντα δὲ σφυγμὸν ἐξ ἀνάγκης ἀνώμαλον
<span class="lb" data-page="9.287" data-line="3" id="l9.287.3"></span>γίνεσθαι, ἐνίοτε μὲν γὰρ διὰ τριῶν, ἐνίοτε δὲ διὰ τεσσάρων,
<span class="lb" data-page="9.287" data-line="4" id="l9.287.4"></span>ἔστι δ’ ὅτε διὰ πέντε πληγῶν, ἢ καὶ πλειόνων, εὑρίσκεται
<span class="lb" data-page="9.287" data-line="5" id="l9.287.5"></span>διαλείπων τε καὶ ἡσυχάζων ἕνα χρόνον ἢ καὶ πλέονα κινήσεως,
<span class="lb" data-page="9.287" data-line="6" id="l9.287.6"></span>συμμεταβάλλεται δ’ εὐθὺς αὐτῷ καὶ τῶν ἄλλων τι
<span class="lb" data-page="9.287" data-line="7" id="l9.287.7"></span>γενῶν εἰς ἀνωμαλίαν τρεπόμενον. οὐ μὴν ἀλλὰ καὶ τοῦτο
<span class="lb" data-page="9.287" data-line="8" id="l9.287.8"></span>ταῖς ἐκτεταμέναις ἐπὶ πλείονα χρόνον ἀραιότησιν ἀχώριστον
<span class="lb" data-page="9.287" data-line="9" id="l9.287.9"></span>ὑπάρχει, τὸ βραδυτέραν τοῦ προσήκοντος ἀποτελεῖσθαι τὴν
<span class="lb" data-page="9.287" data-line="10" id="l9.287.10"></span>κίνησιν, ἐνίοτε μὲν εἰς τοσοῦτον εἰς ὅσον περ καὶ ἡ ἀραιότης,
<span class="lb" data-page="9.287" data-line="11" id="l9.287.11"></span>ἐνίοτε δ’ ἐπὶ πλέον, ἢ ἔλαττον, ὡς ἂν ἡ τὴν τοιαύτην
<span class="lb" data-page="9.287" data-line="12" id="l9.287.12"></span>κακοσφυξίαν ἐργαζομένη διάθεσις ἔχῃ. <span class="milestone ed2page" data-n="8.263" data-unit="ed2page" id="ed2page.8.263"></span>κατάψυξις
<span class="lb" data-page="9.287" data-line="13" id="l9.287.13"></span>δ’ ἐστὶν ἰσχυρὰ τῶν τοιούτων σφυγμῶν αἰτία τῆς γενέσεως,
<span class="lb" data-page="9.287" data-line="14" id="l9.287.14"></span>ἤτοι κατὰ τὸ σῶμα τῆς καρδίας, ἢ κατὰ τὸ πνεῦμά τε καὶ
<span class="lb" data-page="9.287" data-line="15" id="l9.287.15"></span>αἷμα τὸ ἐν ταῖς κοιλίαις αὐτῆς, ἢ κατά τι τῶν ὁμιλούντων
<span class="lb" data-page="9.287" data-line="16" id="l9.287.16"></span>μορίων. ἡ μὲν οὖν κατὰ τὸ σῶμα τῆς καρδίας αὐτὸ κατάψυξις
<span class="lb" data-page="9.287" data-line="17" id="l9.287.17"></span>μεγάλη εἰς τοσοῦτο καὶ τοὺς σφυγμοὺς ἀμυδροὺς
<span class="lb" data-page="9.287" data-line="18" id="l9.287.18"></span>ἐργάζεται καὶ βραδεῖς καὶ μικροὺς εἰς ὅσον ἂν καὶ αὕτη δυναστεύῃ·
<span class="lb" data-page="9.287" data-line="19" id="l9.287.19"></span>ἡ δ’ ἀπό τινος τῶν ἄλλων ὁρμωμένη τὴν ἀραιότητα
<span class="pb" data-page="9.288" id="p9.288"></span>
<span class="lb" data-page="9.288" data-line="1" id="l9.288.1"></span>πλέον ἢ τὰ ἄλλα τὰ εἰρημένα γένη τοῦ κατὰ φύσιν
<span class="lb" data-page="9.288" data-line="2" id="l9.288.2"></span>ἐξίστησιν. ὥστ’ ἔνιοί τινες ἐξ αὐτῶν οὐ πολὺ τῶν κατὰ φύσιν
<span class="lb" data-page="9.288" data-line="3" id="l9.288.3"></span>ἐλάττους τε καὶ βραδυτέρους καὶ ἀμυδροτέρους ἔχοντες τοὺς
<span class="lb" data-page="9.288" data-line="4" id="l9.288.4"></span>σφυγμοὺς ὅμως ἀπόλλυνται διὰ ταχέων. ὁ δὲ θάνατος ἀφυκτότερος
<span class="lb" data-page="9.288" data-line="5" id="l9.288.5"></span>μέν ἐστιν, ὅταν αὐτὸ τὸ σῶμα τῆς καρδίας δέξηται
<span class="lb" data-page="9.288" data-line="6" id="l9.288.6"></span>τὴν κατάψυξιν, ἐξαιφνίδιος δὲ γίνεται καὶ κατὰ τὴν ἑτέραν
<span class="lb" data-page="9.288" data-line="7" id="l9.288.7"></span>διαφοράν. καὶ ἀποθνήσκουσιν οἱ μὲν πρότεροι κοιμώμενοι
<span class="lb" data-page="9.288" data-line="8" id="l9.288.8"></span>μᾶλλον, ὡς μηκέτ’ ἐξαναστῆναι, οἱ δὲ δεύτεροι καὶ οὕτως
<span class="lb" data-page="9.288" data-line="9" id="l9.288.9"></span>μὲν, ἀλλὰ καὶ διαλεγόμενοί τινες ἐξ αὐτῶν, ὡς δοκεῖν τοῖς
<span class="lb" data-page="9.288" data-line="10" id="l9.288.10"></span>ἰδιώταις μηδὲν ἔχειν ἄτοπον, ἐξαίφνης οἷόν περ λειποθυμήσαντες
<span class="lb" data-page="9.288" data-line="11" id="l9.288.11"></span>ἀπέθανον, οἱ μὲν ἐφιδρώσαντες, οἱ δὲ καὶ χωρὶς
<span class="lb" data-page="9.288" data-line="12" id="l9.288.12"></span>τούτου. καὶ καταλαμβάνει τὸ σύμπτωμα τοῦτο καὶ ἡ διάθεσις
<span class="lb" data-page="9.288" data-line="13" id="l9.288.13"></span>αὕτη καὶ τῶν ἐν νόσοις μέν τινας, ὅταν ἀπύρετοι γένωνται
<span class="lb" data-page="9.288" data-line="14" id="l9.288.14"></span>παραλόγως, καὶ τῶν ὑγιαινόντων δέ τινας ἐν πρεσβυτικῇ
<span class="lb" data-page="9.288" data-line="15" id="l9.288.15"></span>μάλιστα τῇ ἡλικίᾳ. ἀραιότης μὲν οὖν σφυγμῶν εἰς
<span class="lb" data-page="9.288" data-line="16" id="l9.288.16"></span>τοσοῦτον ὀλέθριος. καὶ μὲν δὴ καὶ οἱ διαλείποντες ἔτι καὶ
<span class="lb" data-page="9.288" data-line="17" id="l9.288.17"></span>μᾶλλον, εἴ γε καὶ ἡ γένεσις αὐτῶν ἐπιτεινομένης τῆς ἀραιότητος
<span class="lb" data-page="9.288" data-line="18" id="l9.288.18"></span>καὶ ἡ λύσις ἐπάνοδος εἰς τὴν ἀρχαίαν συμμετρίαν ἐστὶ
<span class="pb" data-page="9.289" id="p9.289"></span>
<span class="lb" data-page="9.289" data-line="1" id="l9.289.1"></span>δι’ ἀραιότητος, οὐδεὶς γὰρ τῶν σωθέντων ἐπὶ διαλείπουσι
<span class="lb" data-page="9.289" data-line="2" id="l9.289.2"></span>σφυγμοῖς ἑτέρως ἐσώθη, ἀλλὰ καθ’ ὃν εἴρηται τρόπον ἅπαντες,
<span class="lb" data-page="9.289" data-line="3" id="l9.289.3"></span>ἀραιότητος μὲν πρῶτον ἱκανῶς ἐκτεταμένης διαδεξαμένης
<span class="lb" data-page="9.289" data-line="4" id="l9.289.4"></span>τὸν διαλείποντα σφυγμὸν, ἐπ’ αὐτῇ δ’ ἀεὶ καὶ μᾶλλον
<span class="lb" data-page="9.289" data-line="5" id="l9.289.5"></span>ὀλιγοχρονιωτέρας γινομένης τῆς ἡσυχίας ἄχρι τοῦ τὴν κατὰ
<span class="lb" data-page="9.289" data-line="6" id="l9.289.6"></span>φύσιν ἀπολαβεῖν συμμετρίαν.
</p>
          </article>

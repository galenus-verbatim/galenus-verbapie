<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.5">
<span class="pb page1" data-page="9.289" id="p9.289"></span>
<span class="milestone ed1page page1" data-n="3.131" data-unit="ed1page" id="ed1page.3.131"></span>
<span class="milestone ed2page page1" data-n="8.263" data-unit="ed2page" id="ed2page.8.263"></span>
            <p>
<span class="lb" data-page="9.289" data-line="7" id="l9.289.7"></span>Ἐναντίοι δ’ εἰσὶ τοῖς εἰρημένοις σφυγμοῖς
<span class="lb" data-page="9.289" data-line="8" id="l9.289.8"></span>ἕτεροι δύο, τῷ μὲν ἀραιῷ πυκνὸς, τῷ διαλείποντι δ’ ὁ
<span class="lb" data-page="9.289" data-line="9" id="l9.289.9"></span>παρεμπίπτων, οὓς ὁ Ἀρχιγένης ἔοικεν οἴεσθαι χαλεπωτέρους
<span class="lb" data-page="9.289" data-line="10" id="l9.289.10"></span>εἶναι τῶν προειρημένων, ἐξαπατώμενος ὑπὸ τῶν πυκνῶν, ὅτι
<span class="lb" data-page="9.289" data-line="11" id="l9.289.11"></span>καὶ προηγοῦνται καὶ συνεδρεύουσι συγκοπαῖς· ἐπὶ δὲ τῶν
<span class="lb" data-page="9.289" data-line="12" id="l9.289.12"></span>παρεμπιπτόντων, ὅτι περιπνευμονικοῖς ἐνίοτε προσπίπτουσιν
<span class="lb" data-page="9.289" data-line="13" id="l9.289.13"></span>ὀλεθρίως ἔχουσι καὶ πυρετοῖς ἔστιν ὅτε, καθ’ οὓς ἔμφραξις ἢ
<span class="lb" data-page="9.289" data-line="14" id="l9.289.14"></span>θλίψις ἐστὶν ἀρτηριῶν κυρίων. οὐ μὴν εἴς γε τὴν γένεσιν
<span class="lb" data-page="9.289" data-line="15" id="l9.289.15"></span>ἀποβλέψαντι τῶν τοιούτων σφυγμῶν ἀληθὴς ἡ δόξα φαίνεται
<span class="lb" data-page="9.289" data-line="16" id="l9.289.16"></span>τοῦ Ἀρχιγένους. ὁ μὲν γὰρ παρεμπίπτων ἐπ’ ἀνωμάλῳ
<span class="lb" data-page="9.289" data-line="17" id="l9.289.17"></span>γίνεται πυκνότητι, διὰ τὸ πολλάκις ἐνδεέστερον τῆς χρείας
<span class="lb" data-page="9.289" data-line="18" id="l9.289.18"></span>ἐνηργηκέναι τὴν καρδίαν. αὐτὸ δὲ τοῦτο πάλιν ἤτοι βαρυνομένης
<span class="lb" data-page="9.289" data-line="19" id="l9.289.19"></span>γίνεται τῆς καρδίας ὑπὸ πλήθους, ἢ τῶν ὀργάνων
<span class="pb" data-page="9.290" id="p9.290"></span>
<span class="lb" data-page="9.290" data-line="1" id="l9.290.1"></span>ἐμπεφραγμένων, ἢ στενοχωρουμένων, ἅπερ, οἶμαι, καὶ τῶν
<span class="lb" data-page="9.290" data-line="2" id="l9.290.2"></span>διαλειπόντων ἦν αἴτια· διαλλάττουσιν οὖν ἀλλήλοις τῷ
<span class="lb" data-page="9.290" data-line="3" id="l9.290.3"></span>τοὺς μὲν παρεμπίπτοντας ἀπομαχομένην τε καὶ διαγωνιζομένην
<span class="lb" data-page="9.290" data-line="4" id="l9.290.4"></span>τοῖς ἐνοχλοῦσιν αἰτίοις ἔχειν τὴν δύναμιν, τοὺς δὲ διαλείποντας
<span class="lb" data-page="9.290" data-line="5" id="l9.290.5"></span>ὀκνοῦσαν τοῦτο πράττειν. ἀμέλει πολλάκις οἱ παρεμπίπτοντες
<span class="lb" data-page="9.290" data-line="6" id="l9.290.6"></span>σφυγμοὶ κρίσιν ἤνεγκαν. εἰ γὰρ καί ἐστιν
<span class="lb" data-page="9.290" data-line="7" id="l9.290.7"></span>ὥσπερ κατ’ ἄπειρον τῆς εἰς ἀγῶνα παρασκευαζομένης φύσεως.
<span class="lb" data-page="9.290" data-line="8" id="l9.290.8"></span>εἰ δὲ ἐκ τῶν τοιούτων κρίσεων ἀπόλλυνταί τινες, οὐδὲν
<span class="lb" data-page="9.290" data-line="9" id="l9.290.9"></span>τοῦτο πρὸς τὸ χαλεπωτέραν εἶναι τὴν τῶν παρεμπιπτόντων
<span class="lb" data-page="9.290" data-line="10" id="l9.290.10"></span>διάθεσιν τῆς τῶν διαλειπόντων. πολὺ πλείους γὰρ ἐκ τῶν
<span class="lb" data-page="9.290" data-line="11" id="l9.290.11"></span>διαλειπόντων ἀπόλλυνται, κατὰ δὲ τὸν αὐτὸν τρόπον κᾀκ
<span class="lb" data-page="9.290" data-line="12" id="l9.290.12"></span>τῶν ἱκανῶς ἀραιῶν ἤπερ ἐκ τῶν πυκνῶν. οἱ γοῦν περικαεῖς
<span class="lb" data-page="9.290" data-line="13" id="l9.290.13"></span>ἅπαντες πυρετοὶ πυκνὸν ἔχουσι τὸν σφυγμὸν, <span class="milestone ed2page" data-n="8.264" data-unit="ed2page" id="ed2page.8.264"></span>ἔνιοί
<span class="lb" data-page="9.290" data-line="14" id="l9.290.14"></span>τινες αὐτῶν ὄντες ἀκίνδυνοι. οἱ δ’ ἐν ταῖς συγκοπαῖς πυκνοὶ
<span class="lb" data-page="9.290" data-line="15" id="l9.290.15"></span>διὰ τὴν ἀμυδρότητα κινδυνώδεις εἰσὶν, ἀχώριστον οὖσαν
<span class="lb" data-page="9.290" data-line="16" id="l9.290.16"></span>ἁπασῶν συγκοπῶν, καὶ χρὴ, οἶμαι, τοὺς ἀμυδροτάτους
<span class="lb" data-page="9.290" data-line="17" id="l9.290.17"></span>σφυγμοὺς εἴπερ τινὰς καὶ ἄλλους κινδυνώδεις νομίζειν, οἷοί
<span class="lb" data-page="9.290" data-line="18" id="l9.290.18"></span>περ οἱ τῶν συγκοπτομένων εἰσὶν, ὅλως δ’ ἐπισκέψασθαι καλῶς
<span class="lb" data-page="9.290" data-line="19" id="l9.290.19"></span>ἔχει περὶ τῶν ἐν ἅπασι τοῖς τῶν σφυγμῶν γένεσιν ἀκροτήτων. ﻿
<span class="pb" data-page="9.291" id="p9.291"></span>
<span class="lb" data-page="9.291" data-line="1" id="l9.291.1"></span>ὅτι μὲν γὰρ ὀλέθριοι καὶ πρὸς Ἀρχιγένους ὡμολόγηται.
<span class="lb" data-page="9.291" data-line="2" id="l9.291.2"></span>ποία δ’ ὀλεθριωτάτη πασῶν ἐστιν οὔτ’ ἐκεῖνος οὔτ’
<span class="lb" data-page="9.291" data-line="3" id="l9.291.3"></span>ἄλλος τις ἀκριβῶς ἐπεσκέψατο. καίτοι δῆλον ὡς ὅση περ ἂν
<span class="lb" data-page="9.291" data-line="4" id="l9.291.4"></span>ἀκρότης σφυγμῶν φαίνηται τῶν ἄλλων ὀλεθριωτάτη, καὶ τὸ
<span class="lb" data-page="9.291" data-line="5" id="l9.291.5"></span>κατ’ ἐκείνην γένος ὀλεθριώτατον εἰκότως νομισθήσεται τῶν
<span class="lb" data-page="9.291" data-line="6" id="l9.291.6"></span>ἄλλων γενῶν. οὕτω δὲ καὶ εἰ παραβάλλοντες ἓν ἑνὶ, τὸ κατὰ
<span class="lb" data-page="9.291" data-line="7" id="l9.291.7"></span>θάτερον αὐτῶν ἄκρον εὑρίσκοιμεν ὀλεθριώτερον, οὐκ ἂν ἀλόγως
<span class="lb" data-page="9.291" data-line="8" id="l9.291.8"></span>οὐδὲ τὸ γένος ὅλον τοῦ γένους ὀλεθριώτερον εἴποιμεν.
<span class="lb" data-page="9.291" data-line="9" id="l9.291.9"></span>ἡ μὲν οὖν ἄκρα πυκνότης οὐδὲν ἧττον τῶν συγκοπτομένων
<span class="lb" data-page="9.291" data-line="10" id="l9.291.10"></span>ὑπάρχει τοῖς περικαῶς πυρέττουσιν, οὐκ ἐξ ἅπαντος ὀλεθρίως
<span class="lb" data-page="9.291" data-line="11" id="l9.291.11"></span>διακειμένοις, ἡ δ’ ἀραιότης οὐκ ἔστιν ὅτε ἀκίνδυνος ὑπάρχει,
<span class="lb" data-page="9.291" data-line="12" id="l9.291.12"></span>καθάπερ οὐδ’ ἡ ἀμυδρότης, οὐδ’ ἡ σμικρότης. αἱ μὲν
<span class="lb" data-page="9.291" data-line="13" id="l9.291.13"></span>γὰρ τρεῖς αὗται διαφοραὶ τῶν σφυγμῶν εἰς ἄκρον ἥκουσαι
<span class="lb" data-page="9.291" data-line="14" id="l9.291.14"></span>κινδυνώδεις εἰσὶ διαπαντὸς, οὐ μὴν τό γε μέγεθος, ὥσπερ
<span class="lb" data-page="9.291" data-line="15" id="l9.291.15"></span>οὐδ’ ἡ σφοδρότης, ἀλλ’ αὐτὴ μὲν μόνη πασῶν ἀκροτήτων
<span class="lb" data-page="9.291" data-line="16" id="l9.291.16"></span>οὐχ ὅπως κινδυνώδης, ἀλλὰ καὶ μέγιστον ἀγαθὸν, ἄν πέρ
<span class="lb" data-page="9.291" data-line="17" id="l9.291.17"></span>τις αὐτὴν ἐπίστηται διαγινώσκειν. τὸ δ’ ἔσχατον μέγεθος,
<span class="lb" data-page="9.291" data-line="18" id="l9.291.18"></span>ἐπειδὰν μὲν ἅμα νοσώδει μαλακότητι συνίστηται, κινδυνῶδες
<span class="pb" data-page="9.292" id="p9.292"></span>
<span class="lb" data-page="9.292" data-line="1" id="l9.292.1"></span>ἐπειδὰν δὲ μετά τινος ὑγιεινῆς τοῦ χιτῶνος συστάσεως, οὐδὲν
<span class="lb" data-page="9.292" data-line="2" id="l9.292.2"></span>ἄτοπον ἔχει. μυριάκις γὰρ ἐν τοῖς πυρετοῖς ἀκινδύνοις μὲν,
<span class="lb" data-page="9.292" data-line="3" id="l9.292.3"></span>θερμοῖς δὲ καὶ περικαέσιν ὁ σφυγμὸς γίνεται μέγιστος, ὅταν
<span class="lb" data-page="9.292" data-line="4" id="l9.292.4"></span>ἡ δύναμις εὐρωστῇ. οὐκοῦν οὐδ’ ἐκ τῆς τῶν ἀκροτήτων παραβολῆς
<span class="lb" data-page="9.292" data-line="5" id="l9.292.5"></span>οὔτε τὸ τῶν πυκνῶν σφυγμῶν γένος ὀλεθριώτερον
<span class="lb" data-page="9.292" data-line="6" id="l9.292.6"></span>ἂν ἐπιδείξειέ τις τῶν ἀραιῶν οὔτε τὸ τῶν παρεμπιπτόντων
<span class="lb" data-page="9.292" data-line="7" id="l9.292.7"></span>τοῦ τῶν διαλειπόντων. ἐπεὶ δὲ ὁ λόγος ἔσπευδε μὲν ἐπὶ τὴν
<span class="lb" data-page="9.292" data-line="8" id="l9.292.8"></span>περὶ τούτων ἀπόδειξιν μόνων, ἐν παρέργῳ δὲ καὶ περί τινων
<span class="lb" data-page="9.292" data-line="9" id="l9.292.9"></span>ἄλλων ἐσκέψατο γενῶν, οὐδὲν ἂν εἴη χεῖρον ἔργον τὸ πάρεργον
<span class="lb" data-page="9.292" data-line="10" id="l9.292.10"></span>ποιησαμένους τῇ μνήμῃ παραθέσθαι τὰ διδαχθέντα περὶ
<span class="lb" data-page="9.292" data-line="11" id="l9.292.11"></span>μεγάλου τε καὶ μικροῦ καὶ σφοδροῦ καὶ ἀμυδροῦ σφυγμοῦ.
<span class="lb" data-page="9.292" data-line="12" id="l9.292.12"></span>κάλλιον δ’, εἰ καὶ τὴν λοιπὴν διαφορὰν αὐταῖς προσθείημεν
<span class="lb" data-page="9.292" data-line="13" id="l9.292.13"></span>τὴν κατὰ βραδύτητα καὶ τάχος. φαίνεται γὰρ κᾀνταῦθα τὸ
<span class="lb" data-page="9.292" data-line="14" id="l9.292.14"></span>τῶν ταχέων γένος ἀκινδυνότερον ὑπάρχον τῶν βραδέων, εἴ
<span class="lb" data-page="9.292" data-line="15" id="l9.292.15"></span>γε δὴ καὶ ἡ ἄκρα ταχύτης τῆς ἄκρας βραδύτητος. ἡ μὲν γὰρ
<span class="lb" data-page="9.292" data-line="16" id="l9.292.16"></span>ἄκρα βραδύτης, ὥσπερ γε καὶ ἡ ἀραιότης, σβεννυμένης ἀποτελοῦνται
<span class="lb" data-page="9.292" data-line="17" id="l9.292.17"></span>τῆς ἐμφύτου θερμασίας· ἡ δ’ εἰς τὸ τάχος αὔξησις
<span class="lb" data-page="9.292" data-line="18" id="l9.292.18"></span>διά τε τὴν χρείαν ἐπείγουσαν γίνεται καὶ πάντως ὑπὸ δυνάμεως
<span class="pb" data-page="9.293" id="p9.293"></span>
<span class="lb" data-page="9.293" data-line="1" id="l9.293.1"></span>ἐῤῥωμένης. Ἀρχιγένης δὲ κᾀν τούτῳ σφάλλεται τὸν
<span class="lb" data-page="9.293" data-line="2" id="l9.293.2"></span>μυρμηκίζοντα<span class="milestone ed1page" data-n="3.132" data-unit="ed1page" id="ed1page.3.132"></span> σφυγμὸν ὑπολαμβάνων ταχὺν ὑπάρχειν.
<span class="lb" data-page="9.293" data-line="3" id="l9.293.3"></span>οὔτε γὰρ ταχὺς ὅλως ὁ τοιοῦτός ἐστι σφυγμὸς οὔτ’ εἰς ἄκρον
<span class="lb" data-page="9.293" data-line="4" id="l9.293.4"></span>ἥκει πυκνότητος. ὅτι δ’ ἐπιεικεῖς αἱ κατὰ πυκνότητα καὶ μέγεθος
<span class="lb" data-page="9.293" data-line="5" id="l9.293.5"></span>καὶ τάχος ἀκρότητες, ἔνεστί σοι κᾀνθάδε καταμαθεῖν.
<span class="lb" data-page="9.293" data-line="6" id="l9.293.6"></span>ἐπιλεξάμενος ὑγιαίνοντα νεανίσκον ὀξύτατα κέλευσον δραμεῖν,
<span class="lb" data-page="9.293" data-line="7" id="l9.293.7"></span>καὶ τὰς τρεῖς εὐθέως εὑρήσεις γινομένας ἀκρότητας, οὐδὲν
<span class="lb" data-page="9.293" data-line="8" id="l9.293.8"></span>οὔτ’ ἔχοντος οὔθ’ ἕξοντος κακὸν ἀνθρώπου. ὁ δὲ σκληρότατος
<span class="lb" data-page="9.293" data-line="9" id="l9.293.9"></span>σφυγμὸς, εὔλογον γὰρ καὶ περὶ ταύτης ἀποφήνασθαί
<span class="lb" data-page="9.293" data-line="10" id="l9.293.10"></span>τι τῆς διαφορᾶς, ὅπως μηδὲν ἐλλείπῃ τῷ λόγῳ, παραπλησίως
<span class="lb" data-page="9.293" data-line="11" id="l9.293.11"></span>ἐστὶ τῷ μαλακωτάτῳ κινδυνώδης. ὁ μὲν γάρ ἐστιν ἤτοι διὰ
<span class="lb" data-page="9.293" data-line="12" id="l9.293.12"></span>σκίῤῥον, ἢ φλεγμονὴν τοῦ σπλάγχνου μεγάλην, ἢ πῆξιν ἐκ
<span class="lb" data-page="9.293" data-line="13" id="l9.293.13"></span>ψύξεως, ἢ ξηρότητα τὴν ἐκ καυσωδεστάτου πυρετοῦ γινομένην,
<span class="lb" data-page="9.293" data-line="14" id="l9.293.14"></span>ἢ σπασμὸν ἰσχυρόν· ὁ δὲ διά τε κῶμα βαθὺ καὶ τοὺς
<span class="lb" data-page="9.293" data-line="15" id="l9.293.15"></span>λευκοφλεγματίας ὑδέρους καὶ συλλήβδην εἰπεῖν ἄμετρον ὑγρότητα
<span class="lb" data-page="9.293" data-line="16" id="l9.293.16"></span>τῆς ἕξεως τοιοῦτος ἀποτελεῖται. ἀναλαβόντες οὖν αὖθις
<span class="lb" data-page="9.293" data-line="17" id="l9.293.17"></span>ἐν κεφαλαίοις τὰ λεχθέντα, τελευτὴν <span class="milestone ed2page" data-n="8.265" data-unit="ed2page" id="ed2page.8.265"></span>ἐπιθῶμεν ἤδη τῷ
<span class="lb" data-page="9.293" data-line="18" id="l9.293.18"></span>λόγῳ. πάντες οἱ σφυγμοὶ τῆς κατὰ φύσιν ἐπὶ πολὺ συμμετρίας
<span class="lb" data-page="9.293" data-line="19" id="l9.293.19"></span>ἀποχωροῦντες οὐκ ἀγαθοὶ, ἀλλ’ ὁ μὲν ἀμυδρότατός τε καὶ
<span class="pb" data-page="9.294" id="p9.294"></span>
<span class="lb" data-page="9.294" data-line="1" id="l9.294.1"></span>βραδύτατος καὶ ἀραιότατος ἁπάντων χείριστος, ἑξῆς δ’ αὐτῶν
<span class="lb" data-page="9.294" data-line="2" id="l9.294.2"></span>ὁ μικρότατος καὶ μαλακώτατος καὶ σκληρότατος, εἶθ’ ὁ
<span class="lb" data-page="9.294" data-line="3" id="l9.294.3"></span>πυκνότατος, οὐ μὴν ὁ τάχιστός γε, οὐδέ γ’ ὁ μέγιστος, ἀλλὰ
<span class="lb" data-page="9.294" data-line="4" id="l9.294.4"></span>μετρίως οὗτοι κινδυνώδεις. μόνος δ’ ἐκ τῶν ἄκρων ἄριστος
<span class="lb" data-page="9.294" data-line="5" id="l9.294.5"></span>ἁπάντων ὁ σφοδρότατος. Ἀρχιγένης δὲ περὶ τούτων ἑτέρως
<span class="lb" data-page="9.294" data-line="6" id="l9.294.6"></span>ἀπεφήνατο, μήτ’ ἀπόδειξίν τινα τῷ λόγῳ προσθεὶς, οὐδὲ γὰρ
<span class="lb" data-page="9.294" data-line="7" id="l9.294.7"></span>εἶχε, μήτε τὴν ἐμπειρίαν ὁμολογοῦσαν ἔχων, ἀλλὰ παραλογισθεὶς
<span class="lb" data-page="9.294" data-line="8" id="l9.294.8"></span>ὑφ’ ὧν ὀλίγον ἔμπροσθεν εἶπον. ὅστις οὖν ἐθέλει τῶν
<span class="lb" data-page="9.294" data-line="9" id="l9.294.9"></span>ἔργων τῆς τέχνης ἔχεσθαι φιλοπόνως, ἐξεταζέτω τὰ νῦν ὑφ’
<span class="lb" data-page="9.294" data-line="10" id="l9.294.10"></span>ἡμῶν εἰρημένα διὰ τῆς τῶν καμνόντων ἐμπειρίας. ἀλλὰ τοῦτο
<span class="lb" data-page="9.294" data-line="11" id="l9.294.11"></span>μὲν οἶδ’ ὅτι πράξουσιν οἷς ἀλήθεια σπουδάζεται. ἐπεὶ δὲ
<span class="lb" data-page="9.294" data-line="12" id="l9.294.12"></span>καὶ περὶ τούτων αὐτάρκως εἴρηται, καιρὸς ἂν εἴη λέγειν ἤδη
<span class="lb" data-page="9.294" data-line="13" id="l9.294.13"></span>τι καὶ περὶ τῆς καθ’ ἕνα σφυγμὸν ἀνωμαλίας.
</p>
          </article>

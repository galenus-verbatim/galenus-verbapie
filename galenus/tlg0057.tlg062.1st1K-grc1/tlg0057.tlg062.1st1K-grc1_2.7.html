<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.7">
<span class="pb page1" data-page="9.297" id="p9.297"></span>
<span class="milestone ed1page page1" data-n="3.132" data-unit="ed1page" id="ed1page.3.132"></span>
<span class="milestone ed2page page1" data-n="8.266" data-unit="ed2page" id="ed2page.8.266"></span>
            <p>
<span class="lb" data-page="9.297" data-line="6" id="l9.297.6"></span>Ἕτερον δέ ἐστι γένος σφυγμῶν ἀνωμάλων
<span class="lb" data-page="9.297" data-line="7" id="l9.297.7"></span>κατὰ μίαν διαστολὴν, κοινὸν μὲν ἐχόντων τὸ δὶς παίειν, οὐ
<span class="lb" data-page="9.297" data-line="8" id="l9.297.8"></span>κοινὴν δὲ τὴν αἰτίαν. ἀλλ’ ὡς καὶ ἐν τῷ δευτέρῳ τῶν ἐν
<span class="lb" data-page="9.297" data-line="9" id="l9.297.9"></span>σφυγμοῖς αἰτιῶν εἴρηται, τρεῖς εἰσιν αἱ πρῶται τῆς γενέσεως
<span class="lb" data-page="9.297" data-line="10" id="l9.297.10"></span>αὐτῶν αἰτίαι. περὶ μὲν δὴ τῶν δυοῖν εἴρηται μὲν
<span class="lb" data-page="9.297" data-line="11" id="l9.297.11"></span>καὶ δι’ ἐκείνου τοῦ γράμματος, εἰρήσεται δὲ καὶ νῦν ἀναμνήσεως
<span class="lb" data-page="9.297" data-line="12" id="l9.297.12"></span>ἕνεκα περὶ τῆς τρίτης αἰτίας. εἴρηται μὲν ἤδη καὶ
<span class="lb" data-page="9.297" data-line="13" id="l9.297.13"></span>περὶ ταύτης τό γε τοσοῦτον, ὡς ἀνώμαλός ἐστι δυσκρασία
<span class="lb" data-page="9.297" data-line="14" id="l9.297.14"></span>τοῦ σώματος αὐτοῦ τῆς καρδίας, ἀνεβαλλόμεθα δὲ τὸν σύμπαντα
<span class="lb" data-page="9.297" data-line="15" id="l9.297.15"></span>λόγον ὑπὲρ αὐτῆς ἐνταῦθα ποιήσασθαι. καὶ τοίνυν
<span class="lb" data-page="9.297" data-line="16" id="l9.297.16"></span>ἥκει καιρὸς αὐτῷ καὶ λεγέσθω. διὰ δὲ τὴν κοινωνίαν τοῦ
<span class="lb" data-page="9.297" data-line="17" id="l9.297.17"></span>λόγου καὶ τοὺς ἄλλους ἅπαντας ἀνωμάλους σφυγμοὺς, ὅσοι
<span class="lb" data-page="9.297" data-line="18" id="l9.297.18"></span>ταῖς τοῦ σώματος αὐτοῦ τῆς καρδίας ἀνωμάλοις ἀκολουθοῦσι
<span class="lb" data-page="9.297" data-line="19" id="l9.297.19"></span>δυσκρασίαις, ἐν τῷδε τῷ λόγῳ διέξιμεν, ἀρξάμενοι
<span class="pb" data-page="9.298" id="p9.298"></span>
<span class="lb" data-page="9.298" data-line="1" id="l9.298.1"></span>κᾀνταῦθα πάλιν ἀπὸ τῶν σαφεστέρων ἀνωμαλιῶν, ἃς ὀνομάζουσι
<span class="lb" data-page="9.298" data-line="2" id="l9.298.2"></span>συστηματικάς. τὸ σῶμα τῆς καρδίας ἐν ἑαυτῷ τινα
<span class="lb" data-page="9.298" data-line="3" id="l9.298.3"></span>δύναμιν ἔχει διασταλτικήν τε καὶ συσταλτικὴν, οὐ μάτην
<span class="lb" data-page="9.298" data-line="4" id="l9.298.4"></span>οὐδ’ ὡς ἔτυχεν οὔτε δοθεῖσαν ὑπὸ τῆς φύσεως οὔτ’ ἐνεργοῦσαν,
<span class="lb" data-page="9.298" data-line="5" id="l9.298.5"></span>ἀλλ’ ὡς ἐν ἑτέροις ἐπιδέδεικται, τοῦ φυλάττειν ἕνεκα
<span class="lb" data-page="9.298" data-line="6" id="l9.298.6"></span>τὴν ἔμφυτον θερμότητα. κατὰ μὲν οὖν τὰς συστολὰς ἀποχεῖ
<span class="lb" data-page="9.298" data-line="7" id="l9.298.7"></span>τὸ λιγνυῶδες περίττωμα, κατὰ δὲ τὰς διαστολὰς ἐπισπᾶται
<span class="lb" data-page="9.298" data-line="8" id="l9.298.8"></span>τὸ ἀναψῦχον αὐτήν. ὅταν μὲν οὖν ὁμαλῶς θερμὸν,
<span class="lb" data-page="9.298" data-line="9" id="l9.298.9"></span>ἢ ψυχρὸν, ἢ καθαρὸν, ἢ τεθολωμένον ᾖ, πάντ’ αὐτοῦ τὰ
<span class="lb" data-page="9.298" data-line="10" id="l9.298.10"></span>μόρια πρὸς τὴν ἐνέργειαν ὡσαύτως ἐξορμᾷ. ὅταν δ’ ἤτοι τὰ
<span class="lb" data-page="9.298" data-line="11" id="l9.298.11"></span>μὲν θερμότερα, τὰ δὲ ψυχρότερα τύχοι τῶν μορίων αὐτοῦ,
<span class="lb" data-page="9.298" data-line="12" id="l9.298.12"></span>καὶ τὰ μὲν ἀκριβῶς καθαρὰ, τὰ δὲ τεθολωμένα τῷ πλήθει
<span class="lb" data-page="9.298" data-line="13" id="l9.298.13"></span>τῶν περιττωμάτων, οὐ τὴν αὐτὴν ὁρμὴν ἴσχει πρὸς τὴν ἐνέργειαν
<span class="lb" data-page="9.298" data-line="14" id="l9.298.14"></span>ἅπαντα, ἀλλὰ τὰ μὲν αὐτῶν φθάνει, τὰ δὲ μέλλει.
<span class="lb" data-page="9.298" data-line="15" id="l9.298.15"></span>κᾀν τούτῳ τοῖς πλείοσί τε καὶ ἰσχυρότερον ἐξορμήσασι πρὸς
<span class="lb" data-page="9.298" data-line="16" id="l9.298.16"></span>τοὖργον ἕπεται τά τ’ ὀλιγώτερα καὶ ἀσθενέστερα. οὐ γὰρ
<span class="lb" data-page="9.298" data-line="17" id="l9.298.17"></span>δὴ διασπασθῆναί τε καὶ χωρισθῆναι δυνατὸν αὐτοῖς ἀπ’ ἀλλήλων
<span class="lb" data-page="9.298" data-line="18" id="l9.298.18"></span>ἑνὸς ὀργάνου μέρεσιν οὖσιν. <span class="milestone ed1page" data-n="3.133" data-unit="ed1page" id="ed1page.3.133"></span>ὥσπερ δὲ τὰ πλείω
<span class="pb" data-page="9.299" id="p9.299"></span>
<span class="lb" data-page="9.299" data-line="1" id="l9.299.1"></span>τε καὶ σφοδρότερον ἐνεργεῖν ἐπειγόμενα σύμπασαν ἐξορμᾷ
<span class="lb" data-page="9.299" data-line="2" id="l9.299.2"></span>τὴν καρδίαν, οὕτω πάλιν, ὅταν ἐλάττω μὲν ᾖ τὰ πρὸς τὴν
<span class="lb" data-page="9.299" data-line="3" id="l9.299.3"></span>κίνησιν ἐπειγόμενα, πλείω δὲ τὰ μένοντα, σύμπασαν ἐν ἡσυχίᾳ
<span class="lb" data-page="9.299" data-line="4" id="l9.299.4"></span>κατέχει πλείονι. καὶ δὴ καὶ τὸ τῆς κινήσεως ποιὸν ἐκ
<span class="lb" data-page="9.299" data-line="5" id="l9.299.5"></span>τῶν κρατησάντων ἐν αὐτῇ μερῶν ὅλῳ τῷ σπλάγχνῳ γίνεται.
<span class="lb" data-page="9.299" data-line="6" id="l9.299.6"></span>εἰ μὲν γὰρ τὰ θερμότερα τῆς κινήσεως ἐξηγεῖται, πρωϊαίτερόν
<span class="lb" data-page="9.299" data-line="7" id="l9.299.7"></span>τε ἅμα καὶ θάττων καὶ μείζων ἡ διαστολὴ γίνεται, τῶν ψυχρῶν
<span class="lb" data-page="9.299" data-line="8" id="l9.299.8"></span>δ’ ἡγουμένων ὀψιαίτερόν τε καὶ βραδυτέρα καὶ μικροτέρα.
<span class="lb" data-page="9.299" data-line="9" id="l9.299.9"></span>πολλάκις μὲν οὖν τῷ πλήθει τῶν μορίων ἡ τῆς κινήσεως
<span class="lb" data-page="9.299" data-line="10" id="l9.299.10"></span>ἡγεμονία συνέπεται, πολλάκις δὲ τῷ μεγέθει τῆς χρείας.
<span class="lb" data-page="9.299" data-line="11" id="l9.299.11"></span>ὅσα γὰρ ἱκανῶς δεῖταί τινος, ἑτοιμότερόν τε καὶ σφοδρότερον
<span class="lb" data-page="9.299" data-line="12" id="l9.299.12"></span>ἐπὶ τοὖργον ἐξορμᾷ μὲν, κᾂν ἴσα τῷ πλήθει ὑπάρχῃ τοῖς μὴ
<span class="lb" data-page="9.299" data-line="13" id="l9.299.13"></span>δεομένοις. ὅταν μὲν οὖν πολὺ πλείω τὰ ἕτερα τῶν ἑτέρων
<span class="lb" data-page="9.299" data-line="14" id="l9.299.14"></span><span class="milestone ed2page" data-n="8.267" data-unit="ed2page" id="ed2page.8.267"></span>ᾖ, κατ’ ἐκεῖνα διαπαντὸς κινεῖται καὶ ἐνεργεῖ τὸ σπλάγχνον·
<span class="lb" data-page="9.299" data-line="15" id="l9.299.15"></span>ὅταν δὲ ἤτοι βραχεῖ τινι τὰ ἕτερα τῶν ἑτέρων, ἢ
<span class="lb" data-page="9.299" data-line="16" id="l9.299.16"></span>πλείω, ἢ ἀκριβῶς ἴσα, διαπαντὸς μὲν οὐκ ἐνδέχεται κρατεῖν
<span class="lb" data-page="9.299" data-line="17" id="l9.299.17"></span>τὰ ἕτερα, νικῶντα δὲ ἐν μέρει τε καὶ νικώμενα ποικίλας τε
<span class="lb" data-page="9.299" data-line="18" id="l9.299.18"></span>καὶ ἀνωμάλους ἐργάζεται τὰς ὅλου τοῦ σπλάγχνου κινήσεις.
<span class="lb" data-page="9.299" data-line="19" id="l9.299.19"></span>ἔστω γὰρ, εἰ τύχοι, πλείω μὲν, οὐ μὴν πολλῷ γέ τινι τὰ ψυχρὰ
<span class="pb" data-page="9.300" id="p9.300"></span>
<span class="lb" data-page="9.300" data-line="1" id="l9.300.1"></span>μόρια τῶν θερμῶν, ἀνάγκη τὴν πρώτην ἐνέργειαν ἐλάττονά
<span class="lb" data-page="9.300" data-line="2" id="l9.300.2"></span>τε καὶ βραδυτέραν γίνεσθαι, καὶ μὲν δὴ καὶ τὴν ἡσυχίαν ἐν
<span class="lb" data-page="9.300" data-line="3" id="l9.300.3"></span>τούτοις κρατοῦσι μακροτέραν ἢ εἴπερ ἐκράτει τὰ θερμά. καὶ
<span class="lb" data-page="9.300" data-line="4" id="l9.300.4"></span>τοίνυν καὶ ἡ δευτέρα τῆς καρδίας ἐνέργεια τῶν ψυχρῶν κρατούντων
<span class="lb" data-page="9.300" data-line="5" id="l9.300.5"></span>γινέσθω, καὶ μετ’ αὐτὴν αὖθις ἡσυχία. καὶ τρίτη
<span class="lb" data-page="9.300" data-line="6" id="l9.300.6"></span>γε καὶ τετάρτη πρὸς ταύτας ἐνέργειά τε καὶ ἡσυχία κατὰ τὰ
<span class="lb" data-page="9.300" data-line="7" id="l9.300.7"></span>ψυχρὰ νικῶντα συντελείσθω, ἆρ’ οὐ πρόδηλον ὡς τὰ θερμότερα
<span class="lb" data-page="9.300" data-line="8" id="l9.300.8"></span>μόρια τὰ μείζονός τε ἅμα καὶ θάττονος καὶ πυκνοτέρας
<span class="lb" data-page="9.300" data-line="9" id="l9.300.9"></span>δεόμενα τῆς κινήσεως ἐνδεῶς ἀπολαύσει τῆς ἑαυτῶν
<span class="lb" data-page="9.300" data-line="10" id="l9.300.10"></span>χρείας; ὥστε ἐν τούτῳ θερμότερα γενήσεται καί τι καὶ τοῖς
<span class="lb" data-page="9.300" data-line="11" id="l9.300.11"></span>ὁμιλοῦσι μεταδώσει θερμότητος. οὐκοῦν ἔτι φυλαχθήσεται
<span class="lb" data-page="9.300" data-line="12" id="l9.300.12"></span>τῆς καρδίας ἡ ἐξ ἀρχῆς διάθεσις, εἴπερ καὶ πλείω γενήσεται
<span class="lb" data-page="9.300" data-line="13" id="l9.300.13"></span>τὰ θερμότερα μόρια καὶ μᾶλλον ἢ πρόσθεν θερμά. τούτου
<span class="lb" data-page="9.300" data-line="14" id="l9.300.14"></span>τοίνυν ἀεὶ συμβαίνοντος, ἔσται ποτὲ χρόνος ἐν ᾧ καὶ αὐτὰ
<span class="lb" data-page="9.300" data-line="15" id="l9.300.15"></span>κρατήσει τῶν ἐναντίων, ὥστε καὶ πρωϊαίτερον ἐπὶ τὴν ἐνέργειαν
<span class="lb" data-page="9.300" data-line="16" id="l9.300.16"></span>ἐξορμῆσαι, διὰ τὴν τῆς χρείας ἔπειξιν, αὐτήν τε τὴν
<span class="lb" data-page="9.300" data-line="17" id="l9.300.17"></span>κίνησιν ποιήσασθαι θάττονά τε καὶ μείζονα τῶν ἔμπροσθεν
<span class="lb" data-page="9.300" data-line="18" id="l9.300.18"></span>ἁπασῶν κινήσεων, ὧν ἡγεῖτο τὰ ψυχρά. συμβήσεται τοιγαροῦν
<span class="lb" data-page="9.300" data-line="19" id="l9.300.19"></span>ἐν τούτῳ τὰ μὲν κρατοῦντα συμμέτρως ἀπολαύειν ﻿
<span class="pb" data-page="9.301" id="p9.301"></span>
<span class="lb" data-page="9.301" data-line="1" id="l9.301.1"></span>ἐμψύξεως, ὅσα δ’ ἦν ψυχρότερα, πλέον ἤδη καταψύχεσθαι,
<span class="lb" data-page="9.301" data-line="2" id="l9.301.2"></span>καὶ οὕτως μεταπεσεῖν αὖθις ἐν τῷ χρόνῳ τὴν διάθεσιν ὅλης
<span class="lb" data-page="9.301" data-line="3" id="l9.301.3"></span>τῆς καρδίας, ὡς κρατῆσαι τὰ ψυχρότερα. τῶν μὲν γὰρ θερμοτέρων
<span class="lb" data-page="9.301" data-line="4" id="l9.301.4"></span>ἱκανῶς ἀπολαυόντων ἐμψύξεως, τῶν δὲ ψυχροτέρων
<span class="lb" data-page="9.301" data-line="5" id="l9.301.5"></span>αὐτῶν τε πλέον ἢ δεῖ ψυχομένων καὶ τὰ πλησιάζοντα
<span class="lb" data-page="9.301" data-line="6" id="l9.301.6"></span>συγκαταψυχόντων, ἀναγκαῖον οὕτω γενέσθαι πλέονα τὰ ψυχρότερα·
<span class="lb" data-page="9.301" data-line="7" id="l9.301.7"></span>πάλιν δ’ αὖ ἐν τούτῳ τῷ χρόνῳ τὴν κίνησιν ὅλης
<span class="lb" data-page="9.301" data-line="8" id="l9.301.8"></span>τῆς καρδίας ἀναγκαῖον ἔσται κατὰ τὴν τοιούτων χρείαν τυπωθῆναι
<span class="lb" data-page="9.301" data-line="9" id="l9.301.9"></span>καὶ γενέσθαι τὰς διαστολὰς αὐτῆς ἀραιὰς καὶ βραδείας
<span class="lb" data-page="9.301" data-line="10" id="l9.301.10"></span>καὶ μικρὰς, οἷαί περ ὑπέκειντο γίνεσθαι κατ’ ἀρχάς.
<span class="lb" data-page="9.301" data-line="11" id="l9.301.11"></span>ἅπερ οὖν ὀλίγον ἔμπροσθεν εἴρητο περὶ τῆς μεταπτώσεως αὐτῶν,
<span class="lb" data-page="9.301" data-line="12" id="l9.301.12"></span>ταῦτα γοῦν λεγέσθω καὶ νῦν· ὡσαύτως καὶ ὅσα περὶ
<span class="lb" data-page="9.301" data-line="13" id="l9.301.13"></span>τῆς εἰς τὴν ἐξ ἀρχῆς κατάστασιν ἐπανόδου λέλεκται πρόσθεν,
<span class="lb" data-page="9.301" data-line="14" id="l9.301.14"></span>ἀναμνήσθητι νῦν. οὕτω γὰρ οἶμαί σε πεισθήσεσθαι περὶ
<span class="lb" data-page="9.301" data-line="15" id="l9.301.15"></span>τῆς τῶν σφυγμῶν συνεχοῦς μεταπτώσεως ἄχρι περ ἂν ἡ
<span class="lb" data-page="9.301" data-line="16" id="l9.301.16"></span>εἰρημένη δυσκρασία κατὰ τὴν καρδίαν παραμένῃ. κατὰ δὲ
<span class="lb" data-page="9.301" data-line="17" id="l9.301.17"></span>τὸν αὐτὸν λόγον, ἐπειδὰν ἐν τῷ πλήθει τῶν λιγνυωδῶν
<span class="lb" data-page="9.301" data-line="18" id="l9.301.18"></span>περιττωμάτων ἀνώμαλος ἡ δυσκρασία κατὰ τὸ σπλάγχνον
<span class="lb" data-page="9.301" data-line="19" id="l9.301.19"></span>εἰς τὴν συστηματικὴν ἀνωμαλίαν καὶ ἡ τῶν
<span class="pb" data-page="9.302" id="p9.302"></span>
<span class="lb" data-page="9.302" data-line="1" id="l9.302.1"></span>σφυγμῶν κίνησις ἀχθήσεται. οὐδὲν δὲ δήπου θαυμαστὸν
<span class="lb" data-page="9.302" data-line="2" id="l9.302.2"></span>οὐδὲ τὴν καθ’ ἕνα σφυγμὸν ἀνωμαλίαν ἐπὶ ταῖς τῆς καρδίας
<span class="lb" data-page="9.302" data-line="3" id="l9.302.3"></span>γίνεσθαι. τὰ μὲν γὰρ τοῖς θερμοτέροις αὐτῆς μέρεσι κατευθὺ
<span class="lb" data-page="9.302" data-line="4" id="l9.302.4"></span>τῶν ἀρτηριῶν μόρια θερμότερά τε γενήσεται τῶν
<span class="lb" data-page="9.302" data-line="5" id="l9.302.5"></span>ἄλλων καὶ διαστήσεται μεῖζον καὶ κινήσεται θᾶττον· τὰ
<span class="lb" data-page="9.302" data-line="6" id="l9.302.6"></span>δὲ τοῖς ψυχροτέροις αὐτά τε ἔσται ψυχρότερα καὶ βραδύτερον
<span class="lb" data-page="9.302" data-line="7" id="l9.302.7"></span>κινήσεται καὶ διαστήσεται μεῖον. ὅταν δ’ ὅλον
<span class="lb" data-page="9.302" data-line="8" id="l9.302.8"></span>ἀγγεῖον ποτὲ κατευθὺ γένηται τοῖς θερμοτέροις μέρεσι
<span class="lb" data-page="9.302" data-line="9" id="l9.302.9"></span>τῆς καρδίας, θᾶττόν τε κινήσεται καὶ μεῖζον διαστήσεται
<span class="lb" data-page="9.302" data-line="10" id="l9.302.10"></span>τοῦτο τῶν τοῖς ψυχροτέροις κατευθὺ τεταγμένων. καὶ
<span class="lb" data-page="9.302" data-line="11" id="l9.302.11"></span>χωρὶς δὲ τῆς καρδίας οἰκεῖαί τινες γινόμεναι ταῖς ἀρτηρίαις
<span class="lb" data-page="9.302" data-line="12" id="l9.302.12"></span>δυσκρασίαι τάς τε εἰρημένας ἀνωμαλίας ἀποτελοῦσι, τὰς
<span class="lb" data-page="9.302" data-line="13" id="l9.302.13"></span>κατὰ μέγεθος καὶ μικρότητα καὶ τάχος καὶ βραδύτητα καὶ
<span class="lb" data-page="9.302" data-line="14" id="l9.302.14"></span>ἀραιότητα καὶ πυκνότητα, καὶ εἰ πολὺ τοῦ κατὰ τὴν φύσιν
<span class="lb" data-page="9.302" data-line="15" id="l9.302.15"></span>ἐκτρέποιντο, καὶ τὰς κατὰ σφοδρότητά τε καὶ ἀμυδρότητα.
<span class="lb" data-page="9.302" data-line="16" id="l9.302.16"></span>καὶ μὲν δὴ καὶ κατὰ αὐτήν γε τὴν καρδίαν, καὶ προσέτι τὰς
<span class="lb" data-page="9.302" data-line="17" id="l9.302.17"></span>ἀρτηρίας ἁπάσας, <span class="milestone ed2page" data-n="8.268" data-unit="ed2page" id="ed2page.8.268"></span>ἐκ τῆς κατὰ τὸ σπλάγχνον ἀνωμάλου
<span class="lb" data-page="9.302" data-line="18" id="l9.302.18"></span>δυσκρασίας ἐν μιᾷ διαστολῇ πλείους γενήσονται διαφοραὶ
<span class="lb" data-page="9.302" data-line="19" id="l9.302.19"></span>τῶν κινήσεων, τῶν μὲν εἰς τάχος αὐτὴν ἐξορμώντων, ἐνίων
<span class="pb" data-page="9.303" id="p9.303"></span>
<span class="lb" data-page="9.303" data-line="1" id="l9.303.1"></span>δ’ ἐπεχόντων τε καὶ βραδύνειν ἀναγκαζόντων. ὥστε ποτὲ
<span class="lb" data-page="9.303" data-line="2" id="l9.303.2"></span>καὶ στῆναι μεταξὺ κατὰ τὴν ἄνοδον, οἷόν τι συμβαίνει καὶ
<span class="lb" data-page="9.303" data-line="3" id="l9.303.3"></span>τοῖς ἐν ὁδοιπορίαις, ἢ καὶ ἄλλως ὁπωσοῦν ἕλκουσιν ἑτέρους
<span class="lb" data-page="9.303" data-line="4" id="l9.303.4"></span>βραδύνοντας. ἀντισπώμενοι γὰρ ὑπ’ αὐτῶν ἀτάκτως ἐκκόπτονταί
<span class="lb" data-page="9.303" data-line="5" id="l9.303.5"></span>τε καὶ διακόπτονται τὴν ὁρμὴν, ὡς μήτε διαπαντὸς
<span class="lb" data-page="9.303" data-line="6" id="l9.303.6"></span>ὁμοίαν ποιεῖσθαι τὴν κίνησιν ἴσχεσθαί τε πολλάκις. εἰ
<span class="lb" data-page="9.303" data-line="7" id="l9.303.7"></span>δὲ καὶ ἀντιπράττοντάς τε καὶ ἀντισπῶντας ἕλκοιεν, οὐ μόνον
<span class="lb" data-page="9.303" data-line="8" id="l9.303.8"></span>ἴσχονται τῆς κινήσεως, ὡς ἤτοι βραδύτερον ἢ μηδόλως ἐνίοτε
<span class="lb" data-page="9.303" data-line="9" id="l9.303.9"></span>βαδίζειν, ἀλλὰ καὶ ἀνθειλκύσθησάν ποτε εἰς τοὐπίσω. ταῦτ’
<span class="lb" data-page="9.303" data-line="10" id="l9.303.10"></span>οὖν ἅπαντα συμβαίνει τῇ τε καρδίᾳ καὶ ταῖς ἀρτηρίαις ἐν
<span class="lb" data-page="9.303" data-line="11" id="l9.303.11"></span>ταῖς ἀνωμάλοις δυσκρασίαις.
</p>
          </article>

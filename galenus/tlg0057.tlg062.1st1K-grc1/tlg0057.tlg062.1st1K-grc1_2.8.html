<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.8">
<span class="pb page1" data-page="9.303" id="p9.303"></span>
<span class="milestone ed1page page1" data-n="3.133" data-unit="ed1page" id="ed1page.3.133"></span>
<span class="milestone ed2page page1" data-n="8.268" data-unit="ed2page" id="ed2page.8.268"></span>
            <p>
<span class="lb" data-page="9.303" data-line="12" id="l9.303.12"></span>Καὶ ὅ γε δορκαδίζων σφυγμὸς ἐκ τοῦ γένους
<span class="lb" data-page="9.303" data-line="13" id="l9.303.13"></span>μέν ἐστι τῶν ἐν ἡσυχίᾳ διαλαμβανομένων, ἐπιγίνεται δ’
<span class="lb" data-page="9.303" data-line="14" id="l9.303.14"></span>ἐνίοτε τοιούτοις πάθεσι καρδίας, ὥσπερ γε καὶ ὁ δίκροτος ἐκ
<span class="lb" data-page="9.303" data-line="15" id="l9.303.15"></span>τοῦ γένους μέν ἐστι τῶν ἀνθελκομένων ἔσω, συνεδρεύει δὲ καὶ
<span class="lb" data-page="9.303" data-line="16" id="l9.303.16"></span>αὐτὸς ἔστιν ὅτε ταῖς ἀνωμάλοις τῆς καρδίας δυσκρασίαις,
<span class="lb" data-page="9.303" data-line="17" id="l9.303.17"></span>καὶ μᾶλλόν γε, ὅταν ἀξιόλογον ᾖ κατ’ αὐτὴν τὸ πλῆθος τῶν
<span class="lb" data-page="9.303" data-line="18" id="l9.303.18"></span>αἰθαλωδῶν περιττωμάτων ἐν πολλοῖς τῶν μορίων αὐτῆς.
<span class="pb" data-page="9.304" id="p9.304"></span>
<span class="lb" data-page="9.304" data-line="1" id="l9.304.1"></span>ἂν γὰρ ἅμα συμβῇ τὰ μὲν ἁπλῶς εἶναι πάνυ θερμὰ, τὰ δὲ καταπνίγεσθαι
<span class="lb" data-page="9.304" data-line="2" id="l9.304.2"></span>καπνώδει λιγνύϊ, πρὸς τὰς ἐναντίας ἐξορμήσει κινήσεις,
<span class="lb" data-page="9.304" data-line="3" id="l9.304.3"></span>ὡς διαστέλλεσθαι μὲν ἐπιχειρεῖν τὰ ἕτερα, συστέλλεσθαι
<span class="lb" data-page="9.304" data-line="4" id="l9.304.4"></span>δὲ θάτερα. καὶ οὕτως ἤτοι διαστελλομένης τῆς ἀρτηρίας ἐνεργησάντων
<span class="lb" data-page="9.304" data-line="5" id="l9.304.5"></span>τῶν συστελλόντων διαδέξεταί ποτε τὴν διαστολὴν ἡ
<span class="lb" data-page="9.304" data-line="6" id="l9.304.6"></span>συστολὴ καὶ χωρὶς τῆς ἐκτὸς ἠρεμίας, ἢ συστελλομένης ἐνεργησάντων
<span class="lb" data-page="9.304" data-line="7" id="l9.304.7"></span>τῶν διαστελλόντων, ἢ διαδέξεται τὴν συστολὴν ἡ διαστολὴ,
<span class="lb" data-page="9.304" data-line="8" id="l9.304.8"></span>χωρὶς τῆς ἐντὸς ἡσυχίας. ἑκάτερον δὲ αὐτῶν ἔσται
<span class="lb" data-page="9.304" data-line="9" id="l9.304.9"></span>κατὰ πλείονας τρόπους, ἤτοι γὰρ ἐκνικήσει τελείως ἡ δευτέρα
<span class="lb" data-page="9.304" data-line="10" id="l9.304.10"></span>κίνησις τὴν προτέραν, ἢ ἐπ’ ὀλίγον μὲν ἀντισπάσει, νικήσασα
<span class="lb" data-page="9.304" data-line="11" id="l9.304.11"></span>δὲ ἡ προτέρα πληρώσει τὸ προκείμενον ἑαυτῇ μέτρον, ὥστε
<span class="lb" data-page="9.304" data-line="12" id="l9.304.12"></span>γίνεσθαι τρεῖς τὰς πάσας διαφορὰς σφυγμῶν ἔν τε τῷ διαστέλλεσθαι
<span class="lb" data-page="9.304" data-line="13" id="l9.304.13"></span>κᾀν τῷ συστέλλεσθαι· πρώτην μὲν, ἐπειδὰν ἐν
<span class="lb" data-page="9.304" data-line="14" id="l9.304.14"></span>τῷ διαστέλλεσθαι πρὶν πληρῶσαι τὸ μέτρον ἡ συστολὴ διαδέξηται,
<span class="lb" data-page="9.304" data-line="15" id="l9.304.15"></span>δευτέραν δ’, ὅταν ἀκριβῶς πληρωθεῖσαν ἐκδέξηται
<span class="lb" data-page="9.304" data-line="16" id="l9.304.16"></span>τῆς ἐκτὸς ἠρεμίας ἀπολλυμένης. τὴν τρίτην<span class="milestone ed1page" data-n="3.134" data-unit="ed1page" id="ed1page.3.134"></span> δ’, ὅταν ἔτι
<span class="lb" data-page="9.304" data-line="17" id="l9.304.17"></span>γιγνομένην τὴν διαστολὴν ἀντισπάσῃ μὲν ἡ ἐναντία κίνησις,
<span class="lb" data-page="9.304" data-line="18" id="l9.304.18"></span>ἀσθενεστέρα δὲ γενομένη συγχωρήσει τὸ λεῖπον ἐκπληρῶσαι.
<span class="lb" data-page="9.304" data-line="19" id="l9.304.19"></span>κατὰ ταὐτὰ δὲ καὶ τὴν συστολὴν ἡ διαστολὴ ποτὲ μὲν ἤδη
<span class="pb" data-page="9.305" id="p9.305"></span>
<span class="lb" data-page="9.305" data-line="1" id="l9.305.1"></span>γεγενημένην ἐκδέχεται, μὴ συγχωρήσασα στῆναι, ποτὲ δὲ καὶ
<span class="lb" data-page="9.305" data-line="2" id="l9.305.2"></span>πρὸ τοῦ πληρωθῆναι κολούσασά τε καὶ νικήσασα διεδέξατο,
<span class="lb" data-page="9.305" data-line="3" id="l9.305.3"></span>ποτὲ δ’ ἀντέσπασε μὲν ὀλίγον, ἐνικήθη δέ. τοιαῦται κινήσεις
<span class="lb" data-page="9.305" data-line="4" id="l9.305.4"></span>ἀρτηριῶν γίνονταί ποτε καὶ χωρὶς τοῦ τὴν καρδίαν πεπονθέναι,
<span class="lb" data-page="9.305" data-line="5" id="l9.305.5"></span>ἤτοι διὰ δυσκρασίαν ἀνώμαλον ἐν αὐταῖς συστᾶσαν,
<span class="lb" data-page="9.305" data-line="6" id="l9.305.6"></span>ἢ δι’ ἀῤῥωστίαν τῆς δυνάμεως, ἢ διὰ σκληρότητα τοῦ χιτῶνος,
<span class="lb" data-page="9.305" data-line="7" id="l9.305.7"></span>ὑπὲρ ὧν εἴρηται μὲν ἤδη τι κᾀν τῷ δευτέρῳ τῶν ἐν τοῖς σφυγμοῖς
<span class="lb" data-page="9.305" data-line="8" id="l9.305.8"></span>αἰτίων, εἰρήσεται δὲ καὶ νῦν ἐν κεφαλαίοις, ἐκεῖνο πρότερον
<span class="lb" data-page="9.305" data-line="9" id="l9.305.9"></span>ἐπισημηναμένων ἡμῶν, ὡς τὸν περὶ τῆς κατὰ τὴν καρδίαν
<span class="lb" data-page="9.305" data-line="10" id="l9.305.10"></span>ἀνωμάλου δυσκρασίας λόγον, ὃν νῦν διήλθομεν, εἰς τήνδε
<span class="lb" data-page="9.305" data-line="11" id="l9.305.11"></span>τὴν πραγματείαν ἀνεβαλλόμεθα διά τε τὸ ζητεῖν ἔτι καὶ βασανίζειν
<span class="lb" data-page="9.305" data-line="12" id="l9.305.12"></span>αὐτὸν ἐμπειρίᾳ μακρᾷ, καθάπερ καὶ τὰ ἄλλα ἅπαντα
<span class="lb" data-page="9.305" data-line="13" id="l9.305.13"></span>τὰ εἰρημένα τε καὶ λεχθησόμενα, καὶ διότι κατ’ ἐκείνην τὴν
<span class="lb" data-page="9.305" data-line="14" id="l9.305.14"></span>πραγματείαν οὐδέπω περὶ δυνάμεως οὐσίας οὐδὲν εἰρήκαμεν.
<span class="lb" data-page="9.305" data-line="15" id="l9.305.15"></span>οὐδὲ γὰρ οὐδὲ τοῦτο τὸ δόγμα, πρὶν ἐν ἅπασι τοῖς κατὰ
<span class="lb" data-page="9.305" data-line="16" id="l9.305.16"></span>μέρος ὁμολογουμένοις ἐξευρεῖν, ἐτολμήσαμεν ἀποφήνασθαι.
<span class="lb" data-page="9.305" data-line="17" id="l9.305.17"></span><span class="milestone ed2page" data-n="8.269" data-unit="ed2page" id="ed2page.8.269"></span>νῦν δ’ ἐπειδὴ πεπείσμεθά τε τὴν οὐσίαν τῶν δυνάμεων
<span class="lb" data-page="9.305" data-line="18" id="l9.305.18"></span>οὐδὲν ἄλλο παρὰ τὴν ποιὰν εἶναι κρᾶσιν, ἅπαντά τε τὰ κατὰ ﻿
<span class="pb" data-page="9.306" id="p9.306"></span>
<span class="lb" data-page="9.306" data-line="1" id="l9.306.1"></span>τὰς διαγνώσεις τε καὶ προῤῥήσεις καὶ θεραπείας ἐπὶ τούτῳ
<span class="lb" data-page="9.306" data-line="2" id="l9.306.2"></span>τῷ δόγματι συμφωνοῦνθ’ εὑρίσκομεν, εὐλόγως, οἶμαι, καὶ τοὺς
<span class="lb" data-page="9.306" data-line="3" id="l9.306.3"></span>ἑπομένους ταῖς ἀνωμάλοις δυσκρασίαις τῆς καρδίας σφυγμοὺς
<span class="lb" data-page="9.306" data-line="4" id="l9.306.4"></span>ἐνταῦθα διήλθομεν. εἰσὶ δ’, ὡς ἐλέγομεν, ἔνιοί τινες ἐξ αὐτῶν
<span class="lb" data-page="9.306" data-line="5" id="l9.306.5"></span>καὶ χωρὶς ἐκείνης συνιστάμενοι. δίκροτος οὖν τίς ἐστι
<span class="lb" data-page="9.306" data-line="6" id="l9.306.6"></span>σφυγμὸς κλονώδης, ὃν δὴ καὶ μόνον ᾤμην τό γε κατ’ ἀρχὰς
<span class="lb" data-page="9.306" data-line="7" id="l9.306.7"></span>εἶναι πλήττοντα δὶς, ἐξαπατώμενος ὑφ’ ὧν ἔλεγεν Ἀρχιγένης,
<span class="lb" data-page="9.306" data-line="8" id="l9.306.8"></span>εἰκάζων αὐτὸν ταῖς τῆς σφυρᾶς διπλαῖς πρὸς τὸν ἄκμονα
<span class="lb" data-page="9.306" data-line="9" id="l9.306.9"></span>πληγαῖς. ἀποπάλλεσθαι γάρ τι σκληρὸν ἀφ’ ἑτέρου σκληροῦ
<span class="lb" data-page="9.306" data-line="10" id="l9.306.10"></span>κατὰ τὰς τοιαύτας πληγὰς ὑποθέμενος, ἐξ ὧν ἐσφάλην περὶ
<span class="lb" data-page="9.306" data-line="11" id="l9.306.11"></span>τὴν ἔννοιαν τοῦ πράγματος, ἐκ τούτων καὶ περὶ τὴν διάγνωσιν
<span class="lb" data-page="9.306" data-line="12" id="l9.306.12"></span>ἐσφαλόμην. ἐπεὶ δὲ ἐν τῷ χρόνῳ προσεδρεύων ἀεὶ καὶ
<span class="lb" data-page="9.306" data-line="13" id="l9.306.13"></span>λιπαρῶς ἐγκείμενος τῇ διαγνώσει τῆς συστολῆς ἐναργῶς ᾐσθόμην
<span class="lb" data-page="9.306" data-line="14" id="l9.306.14"></span>ἀρτηρίας ποτὲ μαλακῆς καὶ ἀκλόνου συσταλείσης ἐπὶ
<span class="lb" data-page="9.306" data-line="15" id="l9.306.15"></span>βραχὺ, κᾄπειτ’ αὖθις ἐκπληρωσάσης τὴν διαστολὴν, ἐκ τούτου
<span class="lb" data-page="9.306" data-line="16" id="l9.306.16"></span>τάς τε διαθέσεις ἐφ’ αἷς οἱ τοιοῦτοι γίνονται σφυγμοὶ
<span class="lb" data-page="9.306" data-line="17" id="l9.306.17"></span>παρεφύλαξα, καὶ χρόνῳ ποτε μακρῷ σὺν πολλῇ τῇ σκέψει
<span class="lb" data-page="9.306" data-line="18" id="l9.306.18"></span>βεβαίως ἠδυνήθην ἀποφήνασθαι ταῦθ’ ἅπερ νῦν διεξέρχομαι.
<span class="lb" data-page="9.306" data-line="19" id="l9.306.19"></span>φαίνεται δέ μοι καὶ ὁ Ἀρχιγένης ἐπιμελῶς μὲν
<span class="pb" data-page="9.307" id="p9.307"></span>
<span class="lb" data-page="9.307" data-line="1" id="l9.307.1"></span>παραπεφυλακέναι τοὺς δὶς παίοντας σφυγμοὺς, οὔτε δ’ ἑρμηνεύειν
<span class="lb" data-page="9.307" data-line="2" id="l9.307.2"></span>αὐτοὺς ὀρθῶς οὔτε τὰς διαθέσεις αἷς ἕπονται διαγινώσκειν,
<span class="lb" data-page="9.307" data-line="3" id="l9.307.3"></span>ἢ οὐκ ἂν ἁπλῶς οὕτως οὔτε ταῖς τῆς σφυρᾶς
<span class="lb" data-page="9.307" data-line="4" id="l9.307.4"></span>διπλαῖς πρὸς τὸν ἄκμονα πληγαῖς εἴκασεν αὐτοὺς οὔτε παρέλιπεν
<span class="lb" data-page="9.307" data-line="5" id="l9.307.5"></span>εἰπεῖν ὅστις ὁ τρόπος ἐστὶ τῆς γενέσεως αὐτῶν. ἀλλ’
<span class="lb" data-page="9.307" data-line="6" id="l9.307.6"></span>ἡμῖν γε καὶ τοῦτο εὑρέθη μετὰ χρόνον πολὺν, ὥσπερ καὶ ἄλλα
<span class="lb" data-page="9.307" data-line="7" id="l9.307.7"></span>πάμπολλα τῆς θεωρίας. καὶ σὺ οὕτως ἔχειν τὸ πρᾶγμα μὲν
<span class="lb" data-page="9.307" data-line="8" id="l9.307.8"></span>εὑρήσεις, εἰ μόνον ἐθέλησάς τινα φιλοπονίαν τε καὶ σπουδὴν
<span class="lb" data-page="9.307" data-line="9" id="l9.307.9"></span>εἰσενέγκασθαι περὶ τοὖργον, οἵαν ἡμεῖς εἰσενεγκάμεθα. χωρὶς
<span class="lb" data-page="9.307" data-line="10" id="l9.307.10"></span>γὰρ ταύτης οὔτε γνῶναι δυνήσεται τὴν ἐν αὐτοῖς ἀλήθειαν
<span class="lb" data-page="9.307" data-line="11" id="l9.307.11"></span>οὔτ’ αὐτὸς ὠφεληθῆναί τι. τρεῖς οὖν εὑρήκαμεν ἄχρι δεῦρο
<span class="lb" data-page="9.307" data-line="12" id="l9.307.12"></span>καὶ διαθέσεις καὶ γενέσεις τῶν δὶς παιόντων σφυγμῶν· μίαν
<span class="lb" data-page="9.307" data-line="13" id="l9.307.13"></span>μὲν τὴν τῶν κλονωδῶν, κατὰ τοῦτο μόνον αὐτῶν ἀποκεχωρηκυῖαν,
<span class="lb" data-page="9.307" data-line="14" id="l9.307.14"></span>ὅτι βραχέος γενομένου κατὰ τὸ μῆκος τοῦ σφυγμοῦ
<span class="lb" data-page="9.307" data-line="15" id="l9.307.15"></span>τῶν ἑκατέρωθεν μερῶν τῆς ἀρτηρίας ἀφανὴς ὁ κλόνος ἐστὶ,
<span class="lb" data-page="9.307" data-line="16" id="l9.307.16"></span>καὶ διὰ τοῦτο δίκροτος, οὐ κλονώδης φαίνεται· δευτέραν δὲ
<span class="lb" data-page="9.307" data-line="17" id="l9.307.17"></span>καθ’ ἣν ὁ μὲν σφυγμὸς ἄκλονός ἐστιν, ἡ δ’ ἀρτηρία σκληρὰ
<span class="lb" data-page="9.307" data-line="18" id="l9.307.18"></span>καὶ ἡ δύναμις ἀσθενὴς εἰς τοσοῦτον ὡς βαρύνεσθαι μὲν ὑπὸ
<span class="lb" data-page="9.307" data-line="19" id="l9.307.19"></span>τῶν ἐπικειμένων σωμάτων, ὅμως δὲ κατά τι μέρος ἐν τῷ
<span class="pb" data-page="9.308" id="p9.308"></span>
<span class="lb" data-page="9.308" data-line="1" id="l9.308.1"></span>δέρματι τεταγμένον ἀκωλύτως ἀναφέρεσθαι. τούτου γὰρ μόνου
<span class="lb" data-page="9.308" data-line="2" id="l9.308.2"></span>τοῖς ἁπτομένοις εἰς αἴσθησιν ἥκοντος, ἔσται ποτὲ δίκροτος
<span class="lb" data-page="9.308" data-line="3" id="l9.308.3"></span>ὁ σφυγμὸς, ὅταν ἐξορμῆσαν αὐτὸ διὰ τὴν τῶν ἐπικειμένων
<span class="lb" data-page="9.308" data-line="4" id="l9.308.4"></span>κουφότητα πάλιν ἀντισπάσῃ κατέχοντά τε καὶ μὴ
<span class="lb" data-page="9.308" data-line="5" id="l9.308.5"></span>συνεπόμενα τὰ ἑκατέρωθεν μόρια, τὰ πρὸς τῶν ἐπικειμένων
<span class="lb" data-page="9.308" data-line="6" id="l9.308.6"></span>σωμάτων βαρυνόμενα, καὶ διὰ τοῦτο καὶ μήτ’ αἰσθητὴν
<span class="lb" data-page="9.308" data-line="7" id="l9.308.7"></span>ὅλως ποιούμενα τὴν κίνησιν μήθ’ ἣν ποιεῖται τὴν αὐτὴν τῷ
<span class="lb" data-page="9.308" data-line="8" id="l9.308.8"></span>φαινομένῳ μέρει τῆς ἀρτηρίας, ἀλλὰ μεμελημένην τε καὶ βραδύνουσαν.
<span class="lb" data-page="9.308" data-line="9" id="l9.308.9"></span>ἐν τούτῳ γὰρ ἀντισπᾶσθαι συμβαίνει πρὸς αὐτῶν
<span class="lb" data-page="9.308" data-line="10" id="l9.308.10"></span>τὸ φθάνον ἐξορμῆσαι, σκληρᾶς οὔσης τῆς ἀρτηρίας. ἄλλως
<span class="lb" data-page="9.308" data-line="11" id="l9.308.11"></span>γὰρ οὐκ ἐγχωρεῖ γενέσθαι τὴν ἀντίσπασιν ἐν ταῖς τοιαύταις
<span class="lb" data-page="9.308" data-line="12" id="l9.308.12"></span>διαθέσεσιν. οὗτοι μὲν οὖν οἱ δύο σφυγμοὶ δίκροτοί τ’ εἰσὶ
<span class="lb" data-page="9.308" data-line="13" id="l9.308.13"></span>καὶ σκληροὶ, ὁ δὲ τρίτος ὁ ἐπὶ δυσκρασίᾳ γινόμενος οὔτε
<span class="lb" data-page="9.308" data-line="14" id="l9.308.14"></span>δίκροτος, ἀλλὰ δὶς πλήττων μόνον, οὔτ’ ἐξ ἀνάγκης σκληρός.
<span class="lb" data-page="9.308" data-line="15" id="l9.308.15"></span>εἰ δὲ καὶ τοῦτόν τις ὀνομάζειν ἐθέλει δίκροτον, οὐδὲν διαφέρει.
<span class="lb" data-page="9.308" data-line="16" id="l9.308.16"></span>μεμνήσθω δὲ μόνον ὡς οὐκ ἔστιν ὅμοιος τοῖς ἀποπαλλομένοις
<span class="lb" data-page="9.308" data-line="17" id="l9.308.17"></span>σώμασιν ἀπὸ σκληρῶν σκληροῖς, ἀλλ’ ὡς ὀλίγον ἔμπροσθεν
<span class="lb" data-page="9.308" data-line="18" id="l9.308.18"></span>εἴρηται, διαμαχομένων ἀλλήλαις γίγνεται τῶν δύο δυνάμεων,
<span class="lb" data-page="9.308" data-line="19" id="l9.308.19"></span><span class="milestone ed2page" data-n="8.270" data-unit="ed2page" id="ed2page.8.270"></span>τῆς τε διαστελλομένης καὶ τῆς συστελλούσης τὴν
<span class="pb" data-page="9.309" id="p9.309"></span>
<span class="lb" data-page="9.309" data-line="1" id="l9.309.1"></span>καρδίαν. ἐν τίσι δὲ νοσήμασι καὶ κατὰ ποίας αἰτίας τε καὶ διαθέσεις
<span class="lb" data-page="9.309" data-line="2" id="l9.309.2"></span>εἰς ἀνώμαλον ἀφικνεῖται δυσκρασίαν ἡ καρδία, νῦν μὲν
<span class="lb" data-page="9.309" data-line="3" id="l9.309.3"></span>οὐκ ἐπείγει λέγειν, ἐν δὲ τοῖς ἑξῆς ὑπομνήμασιν εἰρήσεται. κατὰ
<span class="lb" data-page="9.309" data-line="4" id="l9.309.4"></span>δὲ τὸ παρὸν ἀρκέσει τό γε τοσοῦτον, ὡς ἐπὶ ταῖς ἀνωμάλοις
<span class="lb" data-page="9.309" data-line="5" id="l9.309.5"></span>δυσκρασίαις τῆς καρδίας, καὶ ὅσα γε κατ’ αὐτὸ τὸ σῶμα τοῦ
<span class="lb" data-page="9.309" data-line="6" id="l9.309.6"></span>σπλάγχνου συνίστανται, γίγνεται μὲν καὶ ὁ δὶς παίων σφυγμὸς,
<span class="lb" data-page="9.309" data-line="7" id="l9.309.7"></span>γίγνεται δὲ καὶ ὁ τὴν ἐκτὸς ἠρεμίαν ἀπολλὺς, ἔτι τε
<span class="lb" data-page="9.309" data-line="8" id="l9.309.8"></span>πρὸς τούτοις καὶ ὁ κολουόμενος τὴν διαστολήν. ἐδείχθη δ’
<span class="lb" data-page="9.309" data-line="9" id="l9.309.9"></span>ὅτι καὶ οἱ διακοπτόμενοι τὴν κίνησιν ἡσυχίᾳ καὶ αὐτοὶ γίγνονται
<span class="lb" data-page="9.309" data-line="10" id="l9.309.10"></span>πάντες ἐπὶ ταῖς ἀνωμάλοις τῆς καρδίας δυσκρασίαις.
<span class="lb" data-page="9.309" data-line="11" id="l9.309.11"></span>οὐ μὴν ἀλλὰ καὶ ὅσοι χωρὶς τοῦ διακόπτεσθαι τὴν διαστολὴν
<span class="lb" data-page="9.309" data-line="12" id="l9.309.12"></span>ἀνώμαλοι φαίνονται κατὰ βραδύτητά τε καὶ τάχος, εὔδηλον
<span class="lb" data-page="9.309" data-line="13" id="l9.309.13"></span>ὅτι καὶ οὗτοι πρὸς ταῖς ἄλλαις αἰτίαις ὑφ’ ὧν ἐδείχθησαν
<span class="lb" data-page="9.309" data-line="14" id="l9.309.14"></span>γίγνεσθαι καὶ αὐτὴν ταύτην ἕξουσιν ὑπὲρ ἧς ὁ λόγος
<span class="lb" data-page="9.309" data-line="15" id="l9.309.15"></span>ἐνέστηκε, τὴν ἀνώμαλον τῆς καρδίας δυσκρασίαν, ὅταν ἐπὶ
<span class="lb" data-page="9.309" data-line="16" id="l9.309.16"></span>τοσοῦτον ἀλλήλοις διαμάχηται τὰ θερμὰ μόρια τοῖς ψυχροῖς,
<span class="lb" data-page="9.309" data-line="17" id="l9.309.17"></span>ὡς ποτὲ μὲν ἀναγκάζεσθαι βραδύνειν τὰ θερμὰ πρὸς τῶν
<span class="lb" data-page="9.309" data-line="18" id="l9.309.18"></span>ψυχρῶν κατεχόμενα, ποτὲ δὲ θᾶττον κινεῖσθαι τὰ ψυχρὰ
<span class="lb" data-page="9.309" data-line="19" id="l9.309.19"></span>πρὸς τῶν θερμῶν ἐφελκόμενα.
</p>
          </article>

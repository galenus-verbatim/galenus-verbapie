<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:2.9">
<span class="pb page1" data-page="9.309" id="p9.309"></span>
<span class="milestone ed1page page1" data-n="3.134" data-unit="ed1page" id="ed1page.3.134"></span>
<span class="milestone ed2page page1" data-n="8.270" data-unit="ed2page" id="ed2page.8.270"></span>
            <p>
<span class="lb" data-page="9.309" data-line="20" id="l9.309.20"></span>Ἕτερον ἐπὶ τοῖς εἰρημένοις γένος ἐστὶν
<span class="pb" data-page="9.310" id="p9.310"></span>
<span class="lb" data-page="9.310" data-line="1" id="l9.310.1"></span>ἀνωμαλίας τῆς καθ’ ἕνα σφυγμὸν, οὐκ ὀλιγάκις φαινόμενον,
<span class="lb" data-page="9.310" data-line="2" id="l9.310.2"></span>οὐδ’ ἐπ’ ὀλίγων παθῶν, ἀλλ’ εἴπερ τι καὶ ἄλλο πολλάκις
<span class="lb" data-page="9.310" data-line="3" id="l9.310.3"></span>τε καὶ ἐπὶ πολλῶν. εὑρίσκεται δὲ ἐν αὐτῷ τὸ ἐγγύτερον τῆς
<span class="lb" data-page="9.310" data-line="4" id="l9.310.4"></span>ἀρχῆς μέρος τῆς ἀρτηρίας πρότερον κινούμενον. καὶ ὅ γε
<span class="lb" data-page="9.310" data-line="5" id="l9.310.5"></span>κυματώδης τε καὶ ὁ σκωληκίζων σφυγμὸς ἐκ τούτου τοῦ γένους
<span class="lb" data-page="9.310" data-line="6" id="l9.310.6"></span>εἰσὶν, ἐπὶ μαλακῇ μὲν ἀρτηρίᾳ, δυνάμει δ’ οὐκ εὐρώστῳ
<span class="lb" data-page="9.310" data-line="7" id="l9.310.7"></span>συνιστάμενοι. ὁ μὲν οὖν σκωληκίζων οὐ μόνον οὐκ εὔρωστον,
<span class="lb" data-page="9.310" data-line="8" id="l9.310.8"></span>ἀλλὰ καὶ καταλελυμένην ἐνδείκνυται τὴν δύναμιν, ὁ δὲ
<span class="lb" data-page="9.310" data-line="9" id="l9.310.9"></span>κυματώδης ἐστὶν ὅτε μὲν αὐτὸ δὴ τοῦτο μόνον οὐκ εὔρωστον,
<span class="lb" data-page="9.310" data-line="10" id="l9.310.10"></span>οὐ μὴν ἤδη γέ πω καταλελυμένην, ἔστι δ’ ὅτε καὶ τόνου μετρίου
<span class="lb" data-page="9.310" data-line="11" id="l9.310.11"></span>μετέχουσαν, ἡνίκα μάλιστα κρίσιμον ἱδρῶτα προδηλοῖ.
<span class="lb" data-page="9.310" data-line="12" id="l9.310.12"></span>εὑρίσκεται <span class="milestone ed1page" data-n="3.135" data-unit="ed1page" id="ed1page.3.135"></span>μὲν γὰρ ἐν ὑγροῖς τε καὶ σφυγματικοῖς νοσήμασιν,
<span class="lb" data-page="9.310" data-line="13" id="l9.310.13"></span>ὅταν αὐτὰ τὰ στερεὰ σώματα μαλακὰ γένηται τῷ
<span class="lb" data-page="9.310" data-line="14" id="l9.310.14"></span>πλήθει τῆς ὑγρότητος τεγχθέντα. συμβαίνει δὲ μάλιστα τοῦτο
<span class="lb" data-page="9.310" data-line="15" id="l9.310.15"></span>κατὰ τὰ ληθαργικὰ πάθη καὶ τοὺς ἀμφημερινοὺς πυρετοὺς,
<span class="lb" data-page="9.310" data-line="16" id="l9.310.16"></span>καὶ προσέτι τοὺς ἑλώδεις τε καὶ τυφώδεις ὀνομαζομένους.
<span class="lb" data-page="9.310" data-line="17" id="l9.310.17"></span>καὶ δὴ καὶ βραδύτητα καὶ ἀραιότητα καὶ μέγεθος ἐν τοῖς
<span class="lb" data-page="9.310" data-line="18" id="l9.310.18"></span>τοιούτοις ἅπασιν ὁ σφυγμὸς προσλαμβάνει. εἰ δὲ καὶ ὕψος
<span class="lb" data-page="9.310" data-line="19" id="l9.310.19"></span>ἢ σφοδρότητά ποτε προσκτήσαιτο, κρίσιμον ἱδρῶτα δηλώσει· ﻿
<span class="pb" data-page="9.311" id="p9.311"></span>
<span class="lb" data-page="9.311" data-line="1" id="l9.311.1"></span>μᾶλλον δ’ ἐλπίζειν ἔσεσθαι τοῦτο πλεόνων τῶν σφοδρῶν τε
<span class="lb" data-page="9.311" data-line="2" id="l9.311.2"></span>καὶ ὑψηλῶν φαινομένων ἤπερ τῶν ἐναντίων. εἰ δ’ ὁμαλῶς
<span class="lb" data-page="9.311" data-line="3" id="l9.311.3"></span>τοιοῦτοι φαίνοιντο, χρηστὸν ἅμα καὶ διὰ ταχέων ἔσεσθαι τὸν
<span class="lb" data-page="9.311" data-line="4" id="l9.311.4"></span>ἱδρῶτα σημαίνουσι, καὶ μᾶλλον, εἰ καὶ τὰ τῆς πέψεως τοῦ
<span class="lb" data-page="9.311" data-line="5" id="l9.311.5"></span>νοσήματος ὑπάρχει γνωρίσματα. πρόδηλον δὲ δήπουθεν ὡς
<span class="lb" data-page="9.311" data-line="6" id="l9.311.6"></span>οὔτε φλεγμονή τις οὔτε σκίῤῥος οὔτε πῆξις ἐκ ψύξεως οὔτε ξηρότης
<span class="lb" data-page="9.311" data-line="7" id="l9.311.7"></span>ἄμετρος οὔτε σπασμώδης διάθεσις ὑπάρχει κατὰ τὸ σῶμα
<span class="lb" data-page="9.311" data-line="8" id="l9.311.8"></span>τἀνθρώπου κυματώδους ὄντος τοῦ σφυγμοῦ, διότι μήτε σκληρύνεσθαι
<span class="lb" data-page="9.311" data-line="9" id="l9.311.9"></span>δυνατόν ἐστι μήτε τετάσθαι τὴν ἀρτηρίαν ἐν τῷ
<span class="lb" data-page="9.311" data-line="10" id="l9.311.10"></span>τοιούτῳ σφυγμῷ. χρὴ γὰρ, ὡς ἀρτίως εἴρηται, μαλακὴν ἀκριβῶς
<span class="lb" data-page="9.311" data-line="11" id="l9.311.11"></span>ὑπάρχειν αὐτὴν, ἵν’ ὅταν ὁ διεγείρων τε καὶ διαστέλλων
<span class="lb" data-page="9.311" data-line="12" id="l9.311.12"></span>τόνος ὀκλάσῃ κατά τι, κατ’ ἐκεῖνο καὶ αὕτη καταπίπτουσα
<span class="lb" data-page="9.311" data-line="13" id="l9.311.13"></span>τὴν οἷον κύματος ἐργάζηται περιγραφήν. ἡ σκληρὰ δὲ καὶ ἡ
<span class="lb" data-page="9.311" data-line="14" id="l9.311.14"></span>τεταμένη, κᾂν ἐνδῷ κατά τι τῆς διαστελλούσης αὐτὴν δυνάμεως
<span class="lb" data-page="9.311" data-line="15" id="l9.311.15"></span>ἀῤῥωστούσης, ἀλλά τοι καὶ αὐτὸ τοῦτο τὸ μόριον συνεξαίρεται
<span class="lb" data-page="9.311" data-line="16" id="l9.311.16"></span>τοῖς ἑκατέρωθεν. <span class="milestone ed2page" data-n="8.271" data-unit="ed2page" id="ed2page.8.271"></span>ὅθεν οὐδ’ εἰ φανείη ποτὲ κατὰ τὴν
<span class="lb" data-page="9.311" data-line="17" id="l9.311.17"></span>σκληρὰν ἀρτηρίαν ὁ σφυγμὸς τοιοῦτος, ὡς τὸ πρότερον ἀεὶ
<span class="lb" data-page="9.311" data-line="18" id="l9.311.18"></span>μέρος αὐτῆς διαστέλλεσθαι πρότερον, οὐδὲ τότε κυματώδης
<span class="lb" data-page="9.311" data-line="19" id="l9.311.19"></span>ἢ σκωληκίζων γενήσεται, ἀλλὰ μᾶλλον ἀνωμαλίαν ἔχων τὴν
<span class="pb" data-page="9.312" id="p9.312"></span>
<span class="lb" data-page="9.312" data-line="1" id="l9.312.1"></span>κατὰ τὸ πρότερόν γε καὶ ὕστερον μέρος τῆς ἀρτηρίας τοῦ χιτῶνος
<span class="lb" data-page="9.312" data-line="2" id="l9.312.2"></span>κινουμένης γινομένην. οἱ κυματώδεις δὲ καὶ οἱ σκωληκίζοντες
<span class="lb" data-page="9.312" data-line="3" id="l9.312.3"></span>καὶ τοῦτο μὲν ἔχουσιν, ἀλλὰ καὶ τὴν οἷον κυμάτων
<span class="lb" data-page="9.312" data-line="4" id="l9.312.4"></span>περιγραφὴν ἐξ ἐπιμέτρου προσλαμβάνουσιν, εὑρίσκονται δ’
<span class="lb" data-page="9.312" data-line="5" id="l9.312.5"></span>ἐν τοῖς ὑγροῖς, ὡς εἴρηται, πάθεσιν, ὅταν μήτε σκίῤῥος ᾖ
<span class="lb" data-page="9.312" data-line="6" id="l9.312.6"></span>περὶ σπλάγχνον τι μήτε φλεγμονὴ, ἐπεί τοι κᾀν τοῖς ὑδέροις,
<span class="lb" data-page="9.312" data-line="7" id="l9.312.7"></span>καὶ μάλιστα τοῖς ἀνασάρκα τε καὶ λευκοφλεγματίαις ὀνομαζομένοις
<span class="lb" data-page="9.312" data-line="8" id="l9.312.8"></span>τοιοῦτος ἂν ἐφαίνετο διαπαντὸς ὁ σφυγμὸς, εἰ μὴ
<span class="lb" data-page="9.312" data-line="9" id="l9.312.9"></span>διὰ τὸ σκιῤῥοῦσθαί τινα σπλάγχνα συνέβαινον οἱ ὕδεροι τὰ
<span class="lb" data-page="9.312" data-line="10" id="l9.312.10"></span>πολλά. τοῖς γὰρ ἐξ αἱμοῤῥοΐδος ἐπισχέσεως ἢ καταμηνίων
<span class="lb" data-page="9.312" data-line="11" id="l9.312.11"></span>ἐποχῆς ἐθεασάμεθα πολλάκις ἀκριβεῖς κυματώδεις τε καὶ σκωληκίζοντας
<span class="lb" data-page="9.312" data-line="12" id="l9.312.12"></span>ἑπομένους σφυγμοὺς, ἐπειδὴ πολλάκις ἐν τοῖς τοιούτοις
<span class="lb" data-page="9.312" data-line="13" id="l9.312.13"></span>ὑδέροις οὐδὲν τῶν σπλάγχνων σκιῤῥοῦται. οὐκοῦν,
<span class="lb" data-page="9.312" data-line="14" id="l9.312.14"></span>ἀναληπτέον γὰρ αὖθις ἐπὶ κεφαλαίων τὸν λόγον, ὁ κυματώδης
<span class="lb" data-page="9.312" data-line="15" id="l9.312.15"></span>σφυγμὸς ὑγρᾶς ἐστι καὶ μαλακῆς ἀρτηρίας ἔγγονος, ἅμα
<span class="lb" data-page="9.312" data-line="16" id="l9.312.16"></span>δυνάμει καμνούσῃ μετρίως, ὁ δὲ σκωληκίζων ἀρτηρίας μὲν
<span class="lb" data-page="9.312" data-line="17" id="l9.312.17"></span>μαλακῆς, ἀῤῥώστου δ’ ἱκανῶς δυνάμεως. διὰ τοῦτο γοῦν καὶ
<span class="lb" data-page="9.312" data-line="18" id="l9.312.18"></span>χωρὶς πυρετῶν ὡς τὰ πολλὰ φαίνεται γινόμενος ἐπὶ κενώσεσι
<span class="pb" data-page="9.313" id="p9.313"></span>
<span class="lb" data-page="9.313" data-line="1" id="l9.313.1"></span>λάβροις αἱμοῤῥαγίαις τε καὶ διαῤῥοίαις καὶ χολέραις καὶ καθάρσεσιν
<span class="lb" data-page="9.313" data-line="2" id="l9.313.2"></span>ἰσχυραῖς ἐμέτοις τε σφοδροῖς καὶ οὔροις παμπόλλοις
<span class="lb" data-page="9.313" data-line="3" id="l9.313.3"></span>καὶ καταμηνίων ἀμέτροις καταῤῥήξεσιν. οὕτως δὲ καὶ
<span class="lb" data-page="9.313" data-line="4" id="l9.313.4"></span>ταῖς δι’ αἱμοῤῥοΐδων κενώσεσι καὶ ταῖς ἐκ μήτρας αἱμοῤῥαγίαις,
<span class="lb" data-page="9.313" data-line="5" id="l9.313.5"></span>ἔτι τε τῷ καλουμένῳ ῥῷ γυναικείῳ καὶ μοχθηροῖς
<span class="lb" data-page="9.313" data-line="6" id="l9.313.6"></span>ἱδρῶσιν ὁ τοιοῦτος ἐπιγίνεται σφυγμὸς, οὐδὲν ἧττον δὲ καὶ
<span class="lb" data-page="9.313" data-line="7" id="l9.313.7"></span>τοῖς ὑγρότητι πολλῇ διασαπεῖσι τὴν πνεύμονα, καθ’ ὃν ἤδη
<span class="lb" data-page="9.313" data-line="8" id="l9.313.8"></span>χρόνον ἂν ἢ δύναμις αὐτῶν κάμνῃ. εἰ μέντοι τι φλεγμονῶδες
<span class="lb" data-page="9.313" data-line="9" id="l9.313.9"></span>ἐπιγένηται τῇ τοιαύτῃ διαθέσει, σκληρότητα προσλαμβάνοντες
<span class="lb" data-page="9.313" data-line="10" id="l9.313.10"></span>οὐκ ἔτι φαίνονται σκωληκίζοντες. διὰ τοῦτο γοῦν
<span class="lb" data-page="9.313" data-line="11" id="l9.313.11"></span>οὐδὲ τοῖς ἑκτικοῖς ὀνομαζομένοις πυρετοῖς, ὧν εἰσι καὶ οἱ
<span class="lb" data-page="9.313" data-line="12" id="l9.313.12"></span>μαρασμώδεις ἅπαντες καὶ οἱ ἐπὶ ταῖς φθόαις, οὐ γίνονται
<span class="lb" data-page="9.313" data-line="13" id="l9.313.13"></span>σκωληκίζοντες οἱ σφυγμοὶ, γενόμενοι πάντως ἂν, ὅσον ἐπὶ
<span class="lb" data-page="9.313" data-line="14" id="l9.313.14"></span>τῷ κάμνειν τὴν δύναμιν, ἀλλ’ ἡ συνοῦσα τοῖς πάθεσι ξηρότης
<span class="lb" data-page="9.313" data-line="15" id="l9.313.15"></span>σκληρὰς ἀποτελεῖ τὰς ἀρτηρίας. ἡ μέντοι τοῦ γένους
<span class="lb" data-page="9.313" data-line="16" id="l9.313.16"></span>τούτου τῶν σφυγμῶν ἀνωμαλία συμπίπτει πάντως αὐτοῖς,
<span class="lb" data-page="9.313" data-line="17" id="l9.313.17"></span>ὅταν ἱκανῶς κάμνουσι τὴν δύναμιν ἐφ’ ἧς εἴπομεν ἐν προτέρῳ
<span class="lb" data-page="9.313" data-line="18" id="l9.313.18"></span>μορίῳ τῆς ἀρτηρίας τὴν κίνησιν φαίνεσθαι πρότερον, ὅπερ
<span class="pb" data-page="9.314" id="p9.314"></span>
<span class="lb" data-page="9.314" data-line="1" id="l9.314.1"></span>Ἐρασίστρατος μὲν ἀεὶ βούλεται γίνεσθαι, φαίνεται δ’ οὐχ
<span class="lb" data-page="9.314" data-line="2" id="l9.314.2"></span>ᾧδε συμβαῖνον, ἀλλ’ ὡς δὴ νῦν λέλεκται.
</p>
          </article>

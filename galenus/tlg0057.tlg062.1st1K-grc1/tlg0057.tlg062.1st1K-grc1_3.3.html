<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:3.3">
<span class="pb page1" data-page="9.338" id="p9.338"></span>
<span class="milestone ed1page page1" data-n="3.139" data-unit="ed1page" id="ed1page.3.139"></span>
<span class="milestone ed2page page1" data-n="8.279" data-unit="ed2page" id="ed2page.8.279"></span>
            <p>
<span class="lb" data-page="9.338" data-line="10" id="l9.338.10"></span><span class="milestone ed2page" data-n="8.280" data-unit="ed2page" id="ed2page.8.280"></span>Ἐν δὲ τῷ παρόντι τὸν περὶ τῶν
<span class="lb" data-page="9.338" data-line="11" id="l9.338.11"></span>ἀρτηριῶν λόγον διέλθωμεν, ὅταν ἐναντίως ἔχωσι τῇ καρδίᾳ,
<span class="lb" data-page="9.338" data-line="12" id="l9.338.12"></span>λέγω δὲ ὅταν ἐκείνη μὲν ᾖ θερμοτέρα τοῦ κατὰ φύσιν, αἱ δὲ
<span class="lb" data-page="9.338" data-line="13" id="l9.338.13"></span>ἀρτηρίαι ψυχρότεραι, ἤτοι χυμῶν τινων ψυχρῶν ἐν αὐταῖς
<span class="lb" data-page="9.338" data-line="14" id="l9.338.14"></span>περιεχομένων οὐδέπω διασηπομένων, ἢ καί τινος ἑτέρας
<span class="lb" data-page="9.338" data-line="15" id="l9.338.15"></span>ψύξεως ἐπικρατούσης. ἀνάγκη δὲ ταύτας τηνικαῦτα τὸ μὲν
<span class="lb" data-page="9.338" data-line="16" id="l9.338.16"></span>ἐψῦχθαι κατὰ τὴν οἰκείαν ἔχειν διάθεσιν, ἐπικτᾶσθαι δ’ ἔτι
<span class="lb" data-page="9.338" data-line="17" id="l9.338.17"></span>παρὰ τῆς καρδίας τὸ θερμαίνεσθαι. ἀλλ’ ἐπεὶ καὶ τὴν κινοῦσαν
<span class="lb" data-page="9.338" data-line="18" id="l9.338.18"></span>αὐτὰς δύναμιν ἐξ ἐκείνης ἐπίῤῥυτον ἔχουσιν, καὶ τόνος
<span class="lb" data-page="9.338" data-line="19" id="l9.338.19"></span>εἷς ἐστιν ὁ διαστέλλων τε καὶ συστέλλων ἅμα τῇ καρδίᾳ τὰς
<span class="lb" data-page="9.338" data-line="20" id="l9.338.20"></span>ἀρτηρίας, ἀναγκαῖόν ἐστι τὸ μέν τι ταὐτὸν ὑπάρχειν τῇ τε τῆς
<span class="pb" data-page="9.339" id="p9.339"></span>
<span class="lb" data-page="9.339" data-line="1" id="l9.339.1"></span>καρδίας κινήσει καὶ τῇ τῶν κατὰ μέρος ἀρτηριῶν ἁπασῶν,
<span class="lb" data-page="9.339" data-line="2" id="l9.339.2"></span>τὸ δέ τι διαλλάττον. αἱ μὲν δὴ πρῶται τῶν κινήσεων ἀρχαὶ
<span class="lb" data-page="9.339" data-line="3" id="l9.339.3"></span>κατὰ τὸν αὐτὸν ἔσονται χρόνον, ὅταν γε δέχωνται τὴν παρ’
<span class="lb" data-page="9.339" data-line="4" id="l9.339.4"></span>αὐτῆς δύναμιν ἀμέμπτως. οὔτε δὲ τὸ μέγεθος οὔτε τὸ τάχος
<span class="lb" data-page="9.339" data-line="5" id="l9.339.5"></span>οὔθ’ ἡ σφοδρότης ὁμοίως ἀμφοτέραις ὑπάρξει, ἀλλ’ ἡ
<span class="lb" data-page="9.339" data-line="6" id="l9.339.6"></span>καρδία τηνικαῦτα καὶ μείζονα καὶ θάττονα καὶ σφοδρότερον
<span class="lb" data-page="9.339" data-line="7" id="l9.339.7"></span>ἕξει τὸν σφυγμὸν ἁπασῶν τῶν κατὰ μέρος ἀρτηριῶν. ἡ μὲν
<span class="lb" data-page="9.339" data-line="8" id="l9.339.8"></span>γὰρ ἀρχὴ τῆς κινήσεως αὐταῖς ἐκ τῆς καρδίας ἐστὶν, ὁ δὲ
<span class="lb" data-page="9.339" data-line="9" id="l9.339.9"></span>τρόπος ἑκάστῃ τῆς οἰκείας κινήσεως, ὡς ἂν καὶ τύχῃ τῇ καρδίᾳ
<span class="lb" data-page="9.339" data-line="10" id="l9.339.10"></span>συνδιατεθεῖσα. συνδιατίθεται γὰρ ἡ μὲν ὡσαύτως ἔχουσα
<span class="lb" data-page="9.339" data-line="11" id="l9.339.11"></span>τῇ κράσει καθ’ ὃν ἂν ἡ καρδία τρόπον ἐνεργῇ, ἡ δ’ ἐναντίως
<span class="lb" data-page="9.339" data-line="12" id="l9.339.12"></span>εἰς ὅσον ἂν καὶ τύχῃ δεξαμένη τὴν ἐξ αὐτῆς ἀλλοίωσιν. ἐνδέχεται
<span class="lb" data-page="9.339" data-line="13" id="l9.339.13"></span>τοιγαροῦν ἐνίοτε τὴν ψυχρὰν ἀρτηρίαν ὑπὸ τῆς καρδίας
<span class="lb" data-page="9.339" data-line="14" id="l9.339.14"></span>θερμαινομένην οὔτε μικρὸν ἐργάσασθαι τὸν σφυγμὸν, οἷός
<span class="lb" data-page="9.339" data-line="15" id="l9.339.15"></span>περ ὁ τῆς ψυχρᾶς ἐστι, οὔτε μέγαν, οἷός περ ὁ τῆς θερμῆς,
<span class="lb" data-page="9.339" data-line="16" id="l9.339.16"></span>ἀλλὰ τὸν ἀμφοῖν μέσον, ὅσπερ δὴ καὶ σύμμετρος καὶ κατὰ
<span class="lb" data-page="9.339" data-line="17" id="l9.339.17"></span>φύσιν ἐστίν. οὕτω δὲ καὶ τῷ τάχει σύμμετρος ἐν ταῖς τοιαύταις
<span class="lb" data-page="9.339" data-line="18" id="l9.339.18"></span>διαθέσεσιν ὁ σφυγμὸς ἔσται καὶ τῇ σφοδρότητι μέτριος.
<span class="lb" data-page="9.339" data-line="19" id="l9.339.19"></span>ἐναργῶς δὲ διαγνώσῃ τὸ λεγόμενον, εἰ κατὰ τὸν αὐτὸν χρόνον ﻿
<span class="pb" data-page="9.340" id="p9.340"></span>
<span class="lb" data-page="9.340" data-line="1" id="l9.340.1"></span>ἅπτοιο τῇ μὲν ἑτέρᾳ χειρὶ τῆς καρδίας, τῇ δὲ ἑτέρᾳ τῶν ἀρτηριῶν
<span class="lb" data-page="9.340" data-line="2" id="l9.340.2"></span>τινος. αἱ μὲν γὰρ ἀρχαὶ τῶν κινήσεων ἅμα σοι φανοῦνται
<span class="lb" data-page="9.340" data-line="3" id="l9.340.3"></span>γίνεσθαι. διαλλάξουσι δὲ μεγέθει καὶ τάχει καὶ σφοδρότητι
<span class="lb" data-page="9.340" data-line="4" id="l9.340.4"></span>τηνικαῦτα. ἐνίοτε δὲ συμβαίνει καὶ τὸ μὴ δέχεσθαι
<span class="lb" data-page="9.340" data-line="5" id="l9.340.5"></span>καθ’ ἕνα χρόνον ἁπάσας τὰς ἀρτηρίας τὴν ἐκ τῆς καρδίας
<span class="lb" data-page="9.340" data-line="6" id="l9.340.6"></span>ἐπιῤῥέουσαν δύναμιν τοῦ σπλάγχνου, ἀλλὰ τὰς μὲν ἐγγυτέρω
<span class="lb" data-page="9.340" data-line="7" id="l9.340.7"></span>τοῦ σπλάγχνου προτέρας, ὑστέρας δὲ τὰς ποῤῥώτερον. γίνεται
<span class="lb" data-page="9.340" data-line="8" id="l9.340.8"></span>δὲ μάλιστα τὸ τοιοῦτον, ἐπειδὰν εἰς ἕνα χρόνον συνέλθοι
<span class="lb" data-page="9.340" data-line="9" id="l9.340.9"></span>τάς τε ἀρτηρίας εἶναι ψυχροτέρας ἄτονόν τε τὴν καρδίαν.
<span class="lb" data-page="9.340" data-line="10" id="l9.340.10"></span>ἐὰν δὲ καὶ αὐτῶν τῶν ἀρτηριῶν τὰ ποῤῥωτέρω τῆς ἀρχῆς μέρη
<span class="lb" data-page="9.340" data-line="11" id="l9.340.11"></span>μᾶλλον ᾖ ψυχρὰ, καθάπερ ἐν ἐπισημασίαις τέ τισι καὶ τοῖς
<span class="lb" data-page="9.340" data-line="12" id="l9.340.12"></span>λιπυρίαις συμβαίνει πυρετοῖς, οὐ μόνον ὑπάρξεται πρωϊαίτερον,
<span class="lb" data-page="9.340" data-line="13" id="l9.340.13"></span>ἀλλὰ καὶ τὴν κίνησιν αὐτὴν θάττονά τε καὶ μείζονα
<span class="lb" data-page="9.340" data-line="14" id="l9.340.14"></span>ποιήσεται τὰ τῆς καρδίας ἐγγυτέρω. καὶ μὲν δὴ ὁ τόνος ἐν
<span class="lb" data-page="9.340" data-line="15" id="l9.340.15"></span>ταῖς τοιαύταις περιστάσεσιν ἀσθενὴς μὲν ἐν ἁπάσαις φαίνεται,
<span class="lb" data-page="9.340" data-line="16" id="l9.340.16"></span>μᾶλλον δ’ ἐν ταῖς ποῤῥωτέραις, ὥστ’ ἐναργῶς εἶναι τὸν σφυγμὸν
<span class="lb" data-page="9.340" data-line="17" id="l9.340.17"></span>ἐν αὐταῖς ἀμυδρότερον τοῦ κατὰ φύσιν τῶν ὑπερκειμένων.
<span class="lb" data-page="9.340" data-line="18" id="l9.340.18"></span>συμβαίνει δέ ποτε καὶ κατὰ τὴν καρδίαν ἡ τοιαύτη τῶν
<span class="lb" data-page="9.340" data-line="19" id="l9.340.19"></span>κράσεων ὑπεναντίωσις. ἐνίοτε μὲν γὰρ αὐτὸ τὸ σῶμα τοῦ
<span class="pb" data-page="9.341" id="p9.341"></span>
<span class="lb" data-page="9.341" data-line="1" id="l9.341.1"></span>σπλάγχνου ψυχρότερόν ἐστι τοῦ κατὰ φύσιν, ἡ περιεχομένη
<span class="lb" data-page="9.341" data-line="2" id="l9.341.2"></span>δὲ ἐν ταῖς κοιλίαις οὐσία θερμοτέρα, ἐνίοτε δ’ ἔμπαλιν ἡ
<span class="lb" data-page="9.341" data-line="3" id="l9.341.3"></span>μὲν οὐσία ψυχροτέρα, θερμοτέρα δ’ ἡ καρδία. καὶ γίνονται
<span class="lb" data-page="9.341" data-line="4" id="l9.341.4"></span>καὶ τότε τῆς <span class="milestone ed1page" data-n="3.140" data-unit="ed1page" id="ed1page.3.140"></span>καρδίας οἱ σφυγμοὶ τοῖς κατὰ φύσιν
<span class="lb" data-page="9.341" data-line="5" id="l9.341.5"></span>ὅμοιοι, μέση γάρ πως ἐν αὐτῇ κατάστασις ἀποτελεῖται ἐκ
<span class="lb" data-page="9.341" data-line="6" id="l9.341.6"></span>δυοῖν ἐναντιοτήτων συγκειμένη, καὶ σφάλλουσί γε καὶ τοὺς
<span class="lb" data-page="9.341" data-line="7" id="l9.341.7"></span>ἀρίστους ἰατροὺς αἱ τοιαῦται διαθέσεις, ὥσπερ καὶ νῦν ἐπὶ
<span class="lb" data-page="9.341" data-line="8" id="l9.341.8"></span>τοῦ μεγάλου λοιμοῦ συνέπεσεν. <span class="milestone ed2page" data-n="8.281" data-unit="ed2page" id="ed2page.8.281"></span>ἔνιοι μὲν γὰρ ἀπὸ τῆς
<span class="lb" data-page="9.341" data-line="9" id="l9.341.9"></span>ἀρχῆς ἕως πλείστου, τινὲς δὲ καὶ δι’ ὅλου τοῦ νοσήματος
<span class="lb" data-page="9.341" data-line="10" id="l9.341.10"></span>ἦσαν εὔσφυκτοι βραχύ τι τοῦ κατὰ φύσιν ἐξηλλαγμένους ἔχοντες
<span class="lb" data-page="9.341" data-line="11" id="l9.341.11"></span>τοὺς σφυγμούς. ἀλλ’ οὗτοι μᾶλλον τῶν ἄλλων ἀπώλοντο,
<span class="lb" data-page="9.341" data-line="12" id="l9.341.12"></span>καὶ διαγινώσκομεν αὐτοὺς εὐθέως ἐν ταῖς πρώταις ἡμέραις ὅτι
<span class="lb" data-page="9.341" data-line="13" id="l9.341.13"></span>τε λοιμώττουσι καὶ ὅτι χείριστα διάκεινται τῷ τε τῆς θερμασίας
<span class="lb" data-page="9.341" data-line="14" id="l9.341.14"></span>δριμεῖ καὶ αὐτῷ τῷ τῆς θερμασίας εἴδει, καὶ αὐτῷ
<span class="lb" data-page="9.341" data-line="15" id="l9.341.15"></span>βραχύ τι τοῦ κατὰ φύσιν ἐξηλλαγμένους ὄντας αὐτοῖς τοὺς
<span class="lb" data-page="9.341" data-line="16" id="l9.341.16"></span>σφυγμοὺς ἀεὶ διαμένειν τοιούτους. ἐν εἴδει γὰρ μάλιστα τῶν
<span class="lb" data-page="9.341" data-line="17" id="l9.341.17"></span>ἑκτικῶν ὀνομαζομένων πυρετῶν οἱ τοιοῦτοι σφυγμοὶ συνίστανται.
<span class="lb" data-page="9.341" data-line="18" id="l9.341.18"></span>καὶ ὅσοι γε τῶν καμνόντων οὐκ ἔφασκον πυρέττειν,
<span class="lb" data-page="9.341" data-line="19" id="l9.341.19"></span>ἐν ἕξει τούτοις ἀκριβῶς ἦν ὁ πυρετὸς, αὐτὸ τῆς καρδίας
<span class="pb" data-page="9.342" id="p9.342"></span>
<span class="lb" data-page="9.342" data-line="1" id="l9.342.1"></span>κατειληφὼς τὸ σῶμα. δύο γὰρ δὴ ταῦτα γνωρίσματα τῶν
<span class="lb" data-page="9.342" data-line="2" id="l9.342.2"></span>ἑκτικῶν πυρετῶν ἐστιν ἴδια, τό τε διαπαντὸς ὁμοίους ἑαυτοῖς
<span class="lb" data-page="9.342" data-line="3" id="l9.342.3"></span>ὑπάρχειν αὐτοὺς, οὔτε εἰσβολὴν παροξυσμοῦ τινος οὔτ’ ἀνάβασιν
<span class="lb" data-page="9.342" data-line="4" id="l9.342.4"></span>οὔτ’ ἀκμὴν οὔτε παρακμὴν οὐδεμίαν ἔχοντας, τό τε
<span class="lb" data-page="9.342" data-line="5" id="l9.342.5"></span>μὴ γινώσκειν ὅτι πυρέττει τὸν κάμνοντα. γίνονται δ’ οἱ
<span class="lb" data-page="9.342" data-line="6" id="l9.342.6"></span>τοιοῦτοι τῶν σφυγμῶν οὐκ ἐξ ἀνάγκης μὲν μείζονες τῶν κατὰ
<span class="lb" data-page="9.342" data-line="7" id="l9.342.7"></span>φύσιν, ἐνίοτε δ’ οὐδὲ πυκνότεροι, θάττονες μέντοι πάντως.
<span class="lb" data-page="9.342" data-line="8" id="l9.342.8"></span>καὶ ὀρθῶς ἄρα τοῦτο τοῖς πλείστοις τε καὶ ἀρίστοις τῶν ἰατρῶν
<span class="lb" data-page="9.342" data-line="9" id="l9.342.9"></span>ἐπιστεύθη, τῶν πυρεττόντων τοὺς σφυγμοὺς ἀχώριστον
<span class="lb" data-page="9.342" data-line="10" id="l9.342.10"></span>ἔχειν τὸ τάχος. ἀλλὰ περὶ μὲν τούτων καὶ αὖθις. ὅπερ
<span class="lb" data-page="9.342" data-line="11" id="l9.342.11"></span>δὲ λέγοντες ἀπελίπομεν, ἐπειδὰν ὑπὸ σηπεδονώδους ποιότητος
<span class="lb" data-page="9.342" data-line="12" id="l9.342.12"></span>ὁ εἰσπνεόμενος ἀὴρ μιανθῇ, καὶ ἅψηται τοῦ σώματος τῆς καρδίας
<span class="lb" data-page="9.342" data-line="13" id="l9.342.13"></span>ἡ σηπεδὼν, οἱ τοιοῦτοι γίνονται σφυγμοί. καὶ οὐδὲν ἔτι
<span class="lb" data-page="9.342" data-line="14" id="l9.342.14"></span>θαυμαστὸν οὔθ’ ὅτι τοὺς σφυγμοὺς ἔχουσιν ὁποίους εἰρήκαμεν
<span class="lb" data-page="9.342" data-line="15" id="l9.342.15"></span>οἱ οὕτω λοιμώττοντες οὔθ’ ὅτι λοιμώδη τὴν ἀναπνοὴν
<span class="lb" data-page="9.342" data-line="16" id="l9.342.16"></span>οὔθ’ ὅτι τεθνήξονται πάντως. τί γὰρ ἄκος εὑρεθείη τῆς ἐν
<span class="lb" data-page="9.342" data-line="17" id="l9.342.17"></span>τῇ καρδίᾳ σηπεδόνος; ὡς ὅσοις γε τὸ σηπεδονῶδες τοῦτο θερμὸν
<span class="lb" data-page="9.342" data-line="18" id="l9.342.18"></span>εἰς τοὺς ἐν ταῖς κοιλίαις ἐτράπετο χυμοὺς μᾶλλον ἤπερ
<span class="pb" data-page="9.343" id="p9.343"></span>
<span class="lb" data-page="9.343" data-line="1" id="l9.343.1"></span>εἰς αὐτὸ τὸ σῶμα τοῦ σπλάγχνου, πολλοὶ τούτων ἐσώθησαν.
<span class="lb" data-page="9.343" data-line="2" id="l9.343.2"></span>ἡ διάγνωσις δ’ αὐτῶν τῶν λοιμωττόντων, εἰ πρῶτον μὲν αἰσθάνονται
<span class="lb" data-page="9.343" data-line="3" id="l9.343.3"></span>πυρέττοντες· ἔπειτα δὲ, εἰ μὴ διαπαντὸς ὡσαύτως
<span class="lb" data-page="9.343" data-line="4" id="l9.343.4"></span>πυρέττοιεν· ἔτι δὲ πρὸς τούτοις, εἰ μὴ διάτονον ἔχοιεν τὸν
<span class="lb" data-page="9.343" data-line="5" id="l9.343.5"></span>σφυγμόν. οἱ γὰρ ἐπὶ δυσκρασίᾳ τοῦ σώματος αὐτοῦ τῆς καρδίας
<span class="lb" data-page="9.343" data-line="6" id="l9.343.6"></span>ἅπαντες ἄτονοι. αἱ μὲν δὴ κατὰ θερμότητα δυσκρασίαι
<span class="lb" data-page="9.343" data-line="7" id="l9.343.7"></span>τῆς καρδίας ὁποίους τινὰς ἐργάζονται τοὺς σφυγμοὺς αὐτάρκως
<span class="lb" data-page="9.343" data-line="8" id="l9.343.8"></span>λέλεκται.
</p>
          </article>

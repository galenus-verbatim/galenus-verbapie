<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:3.6">
<span class="pb page1" data-page="9.367" id="p9.367"></span>
<span class="milestone ed1page page1" data-n="3.144" data-unit="ed1page" id="ed1page.3.144"></span>
<span class="milestone ed2page page1" data-n="8.288" data-unit="ed2page" id="ed2page.8.288"></span>
            <p>
<span class="lb" data-page="9.367" data-line="5" id="l9.367.5"></span><span class="milestone ed2page" data-n="8.289" data-unit="ed2page" id="ed2page.8.289"></span>Ὥσπερ τῶν ἄλλων ὀνομάτων ἕκαστον
<span class="lb" data-page="9.367" data-line="6" id="l9.367.6"></span>ἴδιον δηλοῖ πρᾶγμα παρὰ τοῖς Ἕλλησι πᾶσιν, οὕτω
<span class="lb" data-page="9.367" data-line="7" id="l9.367.7"></span>καὶ κατὰ τῶν ὑποπιπτόντων ταῖς αἰσθήσεσιν ἔθεντο προσηγορίας
<span class="lb" data-page="9.367" data-line="8" id="l9.367.8"></span>τινὰς, ἰδίᾳ μὲν ὅσαι δηλοῦσι τὰς ἀκουστὰς διαφορὰς,
<span class="lb" data-page="9.367" data-line="9" id="l9.367.9"></span>ἰδίᾳ δ’ ὅσαι τὰς ὁρατὰς, ἢ ὀσφρητὰς, ἢ γευστὰς, ἢ ἁπτάς.
<span class="lb" data-page="9.367" data-line="10" id="l9.367.10"></span>οὔτ’ οὖν ἐπ’ ἄλλην φέρουσιν αἴσθησιν τό τε λευκὸν καὶ μέλαν
<span class="lb" data-page="9.367" data-line="11" id="l9.367.11"></span>καὶ ξανθὸν καὶ πυῤῥὸν, ὠχρόν τε καὶ φαιὸν καὶ κυανοῦν,
<span class="lb" data-page="9.367" data-line="12" id="l9.367.12"></span>ὅσα τ’ ἄλλα χρωμάτων ἐστὶν ὀνόματα πλὴν τῶν ὁρατῶν, οὔτ’
<span class="lb" data-page="9.367" data-line="13" id="l9.367.13"></span>αὖ πάλιν ἐπ’ ἄλλα τὸ αὐστηρὸν καὶ γλυκὺ καὶ πικρὸν καὶ
<span class="lb" data-page="9.367" data-line="14" id="l9.367.14"></span>στρυφνὸν καὶ στῦφον, ἁλυκόν τε καὶ ἁλμυρὸν, ὅτι μὴ τῶν
<span class="lb" data-page="9.367" data-line="15" id="l9.367.15"></span>γευστῶν· οὐ μὴν δ’ ἐπ’ ἄλλων τινῶν θερμὸν καὶ ψυχρὸν,
<span class="lb" data-page="9.367" data-line="16" id="l9.367.16"></span>ξηρὸν καὶ ὑγρὸν, καὶ μαλακὸν καὶ σκληρὸν, ἀλλ’ ἐπὶ τῶν
<span class="lb" data-page="9.367" data-line="17" id="l9.367.17"></span>ἁπτῶν ἅπαντες. εἰ δέ τις ἐπ’ ἄλλο μεταφέρει τῶν εἰρημένων
<span class="lb" data-page="9.367" data-line="18" id="l9.367.18"></span>ὁτιοῦν, ὁ μὲν τρόπος τῆς τοιαύτης χρήσεως ὀνομάζεται
<span class="pb" data-page="9.368" id="p9.368"></span>
<span class="lb" data-page="9.368" data-line="1" id="l9.368.1"></span>μεταφορά. γίνεται δὲ δή που ταῖς ἄλλαις ὡσαύτως μεταφοραῖς
<span class="lb" data-page="9.368" data-line="2" id="l9.368.2"></span>καθ’ ὁμοιότητά τινα καὶ ἀναλογίαν, καθ’ οἵαν ὁμοιότητα
<span class="lb" data-page="9.368" data-line="3" id="l9.368.3"></span>καὶ πόδες εἴρηνται καὶ κορυφαὶ καὶ λαγόνες ὄρους. ὡς
<span class="lb" data-page="9.368" data-line="4" id="l9.368.4"></span>γὰρ ἐπὶ τῶν ζώων τὰ κατωτάτω μὲν οἱ πόδες, ἡ κορυφὴ δὲ
<span class="lb" data-page="9.368" data-line="5" id="l9.368.5"></span>τὰ ἀνωτάτω πάντων ἐστὶν, οὕτως ἐπὶ τῶν ὀρῶν συγχωροῦμεν
<span class="lb" data-page="9.368" data-line="6" id="l9.368.6"></span>τοῖς ποιηταῖς τὰ μὲν ἀνωτάτω κορυφὰς ὀνομάζειν, τὰ
<span class="lb" data-page="9.368" data-line="7" id="l9.368.7"></span>κατωτάτω δὲ πόδας. ἐὰν οὖν τις ἐπὶ ζώου ποιούμενος τὸν
<span class="lb" data-page="9.368" data-line="8" id="l9.368.8"></span>λόγον, εἶτα πόδας εἰπὼν ἢ λαγόνας ἀξιώσει μήτε τῶν ποδῶν
<span class="lb" data-page="9.368" data-line="9" id="l9.368.9"></span>ἀκούειν, ὡς ἅπαντες ἀκούουσιν, μήτε τῶν λαγόνων, ὡς
<span class="lb" data-page="9.368" data-line="10" id="l9.368.10"></span>σύνηθες, ἀλλ’ οὕτως δεῖν φάσκῃ λαγόνων ἀκούειν, ὡς ἐπὶ
<span class="lb" data-page="9.368" data-line="11" id="l9.368.11"></span>τοῦ ὄρους τοῦ Βριλλησοῦ Καλλίμαχος εἴρηκε·
</p>
            <div class="l"><span class="lb" data-page="9.368" data-line="12" id="l9.368.12"></span>Βριλλησοῦ λαγόνες εἰσὶ νόμου, ὃν ἐκτήσαντο,</div>
            <p>
<span class="lb" data-page="9.368" data-line="13" id="l9.368.13"></span>γελοιότατος ἂν εἴη, διττῇ τε καὶ παλινδρομούσῃ χρώμενος
<span class="lb" data-page="9.368" data-line="14" id="l9.368.14"></span>ἀπὸ τῶν οὐ κυρίων ἐπὶ τὰ κύρια τῇ μεταφορᾷ. κατὰ δὲ
<span class="lb" data-page="9.368" data-line="15" id="l9.368.15"></span>τὸν αὐτὸν τρόπον καὶ ὅστις ἐπὶ ἤθους, ἢ οἴνου λεγομένου
<span class="lb" data-page="9.368" data-line="16" id="l9.368.16"></span>τοῦ σκληροῦ κατὰ μεταφορὰν, ὑπὲρ τῶν ἁπτῶν σωμάτων
<span class="lb" data-page="9.368" data-line="17" id="l9.368.17"></span>ποιούμενος τὸν λόγον οὐχ ὡς σύνηθες ἅπασιν, οὕτως ἀξιῶν
<span class="lb" data-page="9.368" data-line="18" id="l9.368.18"></span>τῆς προσηγορίας ἀκούειν, ἀλλ’ ὡς οἶνος λέγεται σκληρὸς,
<span class="pb" data-page="9.369" id="p9.369"></span>
<span class="lb" data-page="9.369" data-line="1" id="l9.369.1"></span>ἢ ἄνθρωπος, τὸ ἦθος σκληρόν. ὅμοιον γὰρ ἐκείνῳ τοῦτο τὸ
<span class="lb" data-page="9.369" data-line="2" id="l9.369.2"></span>περὶ πραγμάτων ὁρατῶν διαλεγόμενον, εἶτα λευκὸν μὲν εἰπόντα
<span class="lb" data-page="9.369" data-line="3" id="l9.369.3"></span>μὴ συγχωρεῖν ἀκούειν οὕτως ὡς εἴθισται πᾶσιν, ἀλλ’
<span class="lb" data-page="9.369" data-line="4" id="l9.369.4"></span>ἐπειδὴ πυρετούς τινας λευκοὺς αὐτὸς ὁ Ἀρχιγένης εἴρηκεν,
<span class="lb" data-page="9.369" data-line="5" id="l9.369.5"></span>οὕτως ἀκούειν χρῆναι καὶ τὸ χρῶμα τὸ λευκόν. ὥσπερ οὖν
<span class="lb" data-page="9.369" data-line="6" id="l9.369.6"></span>ὁ τοιοῦτος οὐκ ἂν δόξειε σωφρονεῖν, εἰ τὸ κυρίως ἐπὶ χρώματος
<span class="lb" data-page="9.369" data-line="7" id="l9.369.7"></span>λεγόμενον ὄνομα μετάγειν ἐπ’ αὐτὸ κατὰ διττὴν μεταφορὰν
<span class="lb" data-page="9.369" data-line="8" id="l9.369.8"></span>ἀπὸ τῶν οὐ κυρίως ἀξιώσειεν, οὕτως, οἶμαι, καὶ
<span class="lb" data-page="9.369" data-line="9" id="l9.369.9"></span>ὅστις ἐπὶ σώματος ἁπτοῦ τὸν λόγον ποιούμενος, ἐκ μεταφορᾶς
<span class="lb" data-page="9.369" data-line="10" id="l9.369.10"></span>κελεύσει τὸ σκληρὸν ὄνομα ἀκούειν. συμβαίνει γὰρ ἐν τοῖς
<span class="lb" data-page="9.369" data-line="11" id="l9.369.11"></span>τοιούτοις ἅπασι λόγοις μηδὲν μανθάνειν τοὺς ἀκούοντας,
<span class="lb" data-page="9.369" data-line="12" id="l9.369.12"></span>ὅταν εἴργωνταί τε τοῦ κυρίως λεγομένου, μηδέν τ’ ἄλλο νοῆσαι
<span class="lb" data-page="9.369" data-line="13" id="l9.369.13"></span>δύνωνται. τί γὰρ ἄλλο τις νοήσειε χρῶμα τὸ λευκὸν ἀκούσας
<span class="lb" data-page="9.369" data-line="14" id="l9.369.14"></span>ὄνομα τοῦ τε συνήθους εἰργόμενος ἀκούειν τε κελευόμενος
<span class="lb" data-page="9.369" data-line="15" id="l9.369.15"></span>ἐκ τῆς τῶν λευκῶν πυρετῶν μεταφορᾶς; οὕτως οὖν
<span class="lb" data-page="9.369" data-line="16" id="l9.369.16"></span>καὶ ὁ σκληρὸς σφυγμὸς ὑπὸ τοῦ Ἀρχιγένους εἰσαγόμενος
<span class="lb" data-page="9.369" data-line="17" id="l9.369.17"></span>ἐφ’ ἁπτοῦ πράγματος, εἰ μὴ τὸ κύριον σημαίνει, τοῦτο
<span class="lb" data-page="9.369" data-line="18" id="l9.369.18"></span>δὴ τὸ συνήθως ἅπασι λεγόμενον, ἀλλ’ ὡς ἐκεῖνος ἐκ μεταφορᾶς
<span class="lb" data-page="9.369" data-line="19" id="l9.369.19"></span>τῆς τῶν οἴνων βούλεται, παντάπασιν ἀσαφής τε καὶ ﻿
<span class="pb" data-page="9.370" id="p9.370"></span>
<span class="lb" data-page="9.370" data-line="1" id="l9.370.1"></span>ἄγνωστος γίγνεται καὶ τοιοῦτος οἷος εἰ καὶ σκινδαψὸς ἐλέγετο,
<span class="lb" data-page="9.370" data-line="2" id="l9.370.2"></span>πρὸς τῷ καὶ δύνασθαι πᾶν ὁτιοῦν ἄλλο κατὰ τοῦ τῶν
<span class="lb" data-page="9.370" data-line="3" id="l9.370.3"></span>πυρετῶν ἰδίου σφυγμοῦ φέρειν ὄνομα, καὶ δοκεῖν τι λέγειν,
<span class="lb" data-page="9.370" data-line="4" id="l9.370.4"></span>ὡς πρὸς ἀνθρώπους μὲν ἀγυμνάστους ἐν διαιρέσεσι σημαινομένων,
<span class="lb" data-page="9.370" data-line="5" id="l9.370.5"></span>εὐγνώμονας δὲ καὶ πεπιστευκότας, ὅτι γέρων ἄνθρωπος,
<span class="lb" data-page="9.370" data-line="6" id="l9.370.6"></span>ἐν τοσαύτῃ γεγονὼς δόξῃ καὶ πολλὰ τὴν τέχνην ὠφεληκὼς,
<span class="lb" data-page="9.370" data-line="7" id="l9.370.7"></span>οὐκ ἂν ἑκὼν εἶναί ποτε τοιαύτην ἀσάφειαν ἐμηχανήσατο
<span class="lb" data-page="9.370" data-line="8" id="l9.370.8"></span>κατὰ τὸν λόγον, ὡς ὀνόματα προσφέρεσθαι <span class="milestone ed2page" data-n="8.290" data-unit="ed2page" id="ed2page.8.290"></span>μηδὲν
<span class="lb" data-page="9.370" data-line="9" id="l9.370.9"></span>σημαίνοντα. φέρε γὰρ εἴ τις εἴπῃ τὸν τοῦ πυρέττοντος
<span class="lb" data-page="9.370" data-line="10" id="l9.370.10"></span>σφυγμὸν εἶναι πικρὸν, ἀξιώσει οὕτως ἀκούειν τοῦ πικροῦ
<span class="lb" data-page="9.370" data-line="11" id="l9.370.11"></span>ὀνόματος ὡς ἐπὶ γευστῶν ἐνίοτε λέγομεν, ἆρ’ ἕξομέν τι νοῆσαι
<span class="lb" data-page="9.370" data-line="12" id="l9.370.12"></span>σαφές; οὐ μᾶλλον ἢ εἰ στρυφνὸν, ἢ αὐστηρὸν, ἢ ὀξὺν
<span class="lb" data-page="9.370" data-line="13" id="l9.370.13"></span>ἀκούσαιμεν εἶναι τὸν σφυγμόν. ἐν ἅπασι μὲν γὰρ αὐτοῖς
<span class="lb" data-page="9.370" data-line="14" id="l9.370.14"></span>ἀηδές τι καὶ παρὰ φύσιν ἐμφαίνεται. τί δὲ τοῦτ’ ἔστιν οὐ
<span class="lb" data-page="9.370" data-line="15" id="l9.370.15"></span>δηλοῦται, καίτοι κατὰ μὲν τὰς τοιαύτας μεταφορὰς ἀπὸ τῶν
<span class="lb" data-page="9.370" data-line="16" id="l9.370.16"></span>κυρίων ἐφ’ ἕτερον οὐ κύριον ἡ μετάθεσις γίνεται, συγκεχωρημένον
<span class="lb" data-page="9.370" data-line="17" id="l9.370.17"></span>ἅπασι καὶ εἰθισμένον πρᾶγμα. κατὰ δὲ τὸ τοῦ σκληροῦ
<span class="lb" data-page="9.370" data-line="18" id="l9.370.18"></span>σφυγμοῦ σημαινόμενον, ὅπερ ὁ Ἀρχιγένης ἐνομοθέτησεν,
<span class="pb" data-page="9.371" id="p9.371"></span>
<span class="lb" data-page="9.371" data-line="1" id="l9.371.1"></span>οὔτε συγκεχωρημένον, οὔτε εἰθισμένον, οὔτε ὅλως γεγονὸς,
<span class="lb" data-page="9.371" data-line="2" id="l9.371.2"></span>ἢ γενέσθαι δυνάμενον, ἀκοῦσαι χρὴ σημαινόμενον, ἀπὸ τῶν
<span class="lb" data-page="9.371" data-line="3" id="l9.371.3"></span>μεταφορικῶν ἐπὶ τὸ κύριον ἐπανερχομένους. διόπερ ὀνόματος
<span class="lb" data-page="9.371" data-line="4" id="l9.371.4"></span>μὲν ἔστιν ἀκοῦσαι, πρᾶγμα δὲ οὐδ’ ἐννοῆσαι. ἀλλ’ οὐκ
<span class="lb" data-page="9.371" data-line="5" id="l9.371.5"></span>ἔτι δεῖ περί γε τούτου μηκύνειν, ἐν ἄλλοις ἐπιπλέον ὑπὲρ αὐτοῦ
<span class="lb" data-page="9.371" data-line="6" id="l9.371.6"></span>διειλεγμένους, ἀναλαβόντας δὲ τὰ προειρημένα διὰ κεφαλαίων
<span class="lb" data-page="9.371" data-line="7" id="l9.371.7"></span>ὑπὲρ ἁπάντων τῶν πυρετῶν ἐπελθεῖν.
</p>
          </article>

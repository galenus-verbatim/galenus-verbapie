<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:3.7">
<span class="pb page1" data-page="9.371" id="p9.371"></span>
<span class="milestone ed1page page1" data-n="3.144" data-unit="ed1page" id="ed1page.3.144"></span>
<span class="milestone ed2page page1" data-n="8.290" data-unit="ed2page" id="ed2page.8.290"></span>
            <p>
<span class="lb" data-page="9.371" data-line="8" id="l9.371.8"></span>Ὅτι μὲν δὴ τρία ἐστὶ τὰ πάντα αὐτῶν γένη
<span class="lb" data-page="9.371" data-line="9" id="l9.371.9"></span>δέδεικται δι’ ἑτέρων. ὁποία δέ τις ἑκάστου διάγνωσις ἐκ σφυγμῶν,
<span class="lb" data-page="9.371" data-line="10" id="l9.371.10"></span>ἐν τῷδε ῥητέον. οἱ μὲν ἐφήμεροι πάντες εἰς μέγεθος
<span class="lb" data-page="9.371" data-line="11" id="l9.371.11"></span>καὶ τάχος καὶ πυκνότητα τρέπουσι τοὺς σφυγμοὺς ὅσον
<span class="lb" data-page="9.371" data-line="12" id="l9.371.12"></span><span class="milestone ed1page" data-n="3.145" data-unit="ed1page" id="ed1page.3.145"></span>ἐφ’ ἑαυτοῖς. εἰ γὰρ ἐπιμιγνύοιτό τις ἄλλη διάθεσις,
<span class="lb" data-page="9.371" data-line="13" id="l9.371.13"></span>ἀνάγκη μικτὴν γενέσθαι τὴν τροπὴν, ἐξ ἐκείνης τε καὶ τῆς
<span class="lb" data-page="9.371" data-line="14" id="l9.371.14"></span>κατὰ τὸν λόγον τοῦ πυρετοῦ συνισταμένης. ὡσαύτως δὲ καὶ
<span class="lb" data-page="9.371" data-line="15" id="l9.371.15"></span>οἱ ἑκτικοὶ τῶν πυρετῶν εἰς τὰς αὐτὰς διαφορὰς ἀλλοιοῦσι
<span class="lb" data-page="9.371" data-line="16" id="l9.371.16"></span>τοὺς σφυγμοὺς ὅσον γ’ ἐφ’ ἑαυτοῖς, καὶ πλέον γ’ ἐπὶ τούτοις
<span class="lb" data-page="9.371" data-line="17" id="l9.371.17"></span>ἐξαλλάττεται τὸ τάχος. οἱ δὲ ἐπὶ σήψει χυμῶν ἐν μὲν
<span class="lb" data-page="9.371" data-line="18" id="l9.371.18"></span>ταῖς ἀκμαῖς ἀμφοτέρας ἔχουσι τὰς κινήσεις ταχείας, τήν τε τῆς
<span class="pb" data-page="9.372" id="p9.372"></span>
<span class="lb" data-page="9.372" data-line="1" id="l9.372.1"></span>διαστολῆς καὶ τὴν τῆς συστολῆς. ὡσαύτως δὲ καὶ τὰς πυκνότητας
<span class="lb" data-page="9.372" data-line="2" id="l9.372.2"></span>ἀμφοτέρας ὁμοίως ἀλλοιοῦσι, τήν τε κατὰ τὴν ἐκτὸς
<span class="lb" data-page="9.372" data-line="3" id="l9.372.3"></span>ἡσυχίαν γινομένην καὶ τὴν κατὰ τὴν ἐντὸς, ἐν δὲ ταῖς
<span class="lb" data-page="9.372" data-line="4" id="l9.372.4"></span>εἰσβολαῖς οὐχ ὁμοίως, ἀλλὰ μᾶλλον ἐπιτείνουσι τῆς συστολῆς
<span class="lb" data-page="9.372" data-line="5" id="l9.372.5"></span>τὸ τάχος. ἐν δὲ ταῖς ἀναβάσεσι καὶ τοῦτο μὲν καὶ τὴν ἐκτὸς
<span class="lb" data-page="9.372" data-line="6" id="l9.372.6"></span>ἡσυχίαν ἐπιπλεῖστον συνεργοῦσιν, ὡς πυκνότατον φαίνεσθαι
<span class="lb" data-page="9.372" data-line="7" id="l9.372.7"></span>κατ’ αὐτὴν τὸν σφυγμόν. οὗτοι μόνοι πυρετῶν εἰσιν ἴδιοι
<span class="lb" data-page="9.372" data-line="8" id="l9.372.8"></span>σφυγμοὶ κατὰ τὸν ἑαυτῶν λόγον· οἱ δ’ ἄλλοι πάντες οἱ
<span class="lb" data-page="9.372" data-line="9" id="l9.372.9"></span>τοῖς πυρέσσουσι συμπίπτοντες ἄλλῃ τινὶ διαθέσει μᾶλλον ἢ
<span class="lb" data-page="9.372" data-line="10" id="l9.372.10"></span>τῇ τῶν πυρετῶν ἕπονται. δύο δ’ ἔστι γένη κᾀκείνων τῶν
<span class="lb" data-page="9.372" data-line="11" id="l9.372.11"></span>διαθέσεων, ἤτοι τῆς δυνάμεως ἢ τῶν ὀργάνων ἡ κάκωσις.
<span class="lb" data-page="9.372" data-line="12" id="l9.372.12"></span>ἐδείχθη γὰρ ὡς εἰς τρία χρὴ βλέποντας ταῦτα ἐξευρίσκειν
<span class="lb" data-page="9.372" data-line="13" id="l9.372.13"></span>τὰς ἀλλαττούσας αἰτίας τὸν σφυγμὸν, ὄργανόν τε καὶ χρείαν
<span class="lb" data-page="9.372" data-line="14" id="l9.372.14"></span>καὶ δύναμιν. ἐπιδέδεικται γὰρ καὶ ὅσα καθ’ ἕκαστον αὐτῶν
<span class="lb" data-page="9.372" data-line="15" id="l9.372.15"></span>γένος, ἐξιστάμενον τοῦ κατὰ φύσιν, ἀναγκαῖόν ἐστι συμπίπτειν
<span class="lb" data-page="9.372" data-line="16" id="l9.372.16"></span>τοῖς σφυγμοῖς. οὔκουν ἔτι θαυμαστὸν εἰ διαφέρονταί
<span class="lb" data-page="9.372" data-line="17" id="l9.372.17"></span>τε πρὸς ἀλλήλους οἱ σοφοὶ ἰατροὶ περὶ τῶν ἰδίων
<span class="lb" data-page="9.372" data-line="18" id="l9.372.18"></span>τοῦ πυρετοῦ σφυγμῶν, ἁμαρτάνουσί τε πάντες, ἅτε μήτε
<span class="lb" data-page="9.372" data-line="19" id="l9.372.19"></span>τὰ γένη τῶν πυρετῶν διελόμενοι, τάς τε διὰ τὴν δύναμιν,
<span class="pb" data-page="9.373" id="p9.373"></span>
<span class="lb" data-page="9.373" data-line="1" id="l9.373.1"></span>ἢ τὴν τῶν ὀργάνων κάκωσιν ἀλλοιώσεις τῶν σφυγμῶν αὐτῶν
<span class="lb" data-page="9.373" data-line="2" id="l9.373.2"></span>τῶν πυρετῶν ἰδίας εἶναι νομίζοντες. οἷον αὐτίκα παροξυσμῶν
<span class="lb" data-page="9.373" data-line="3" id="l9.373.3"></span>εἰσβαλόντων οἱ μὲν τοὺς πυκνούς τε καὶ μικροὺς, οἱ δὲ πρὸς
<span class="lb" data-page="9.373" data-line="4" id="l9.373.4"></span>τούτοις καὶ τοὺς ἀμυδροὺς, ἔνιοι δὲ καὶ τοὺς ἀνωμάλους,
<span class="lb" data-page="9.373" data-line="5" id="l9.373.5"></span>εἰσὶ δ’ οἳ καὶ τοὺς βραδεῖς, ὥσπερ ἄλλοι τοὺς ταχεῖς, ἔθεντο
<span class="lb" data-page="9.373" data-line="6" id="l9.373.6"></span>γνωρίσματα. καίτοι γ’ ἔνιοι τῶν πυρετῶν ἀθλίπτους, ὡς
<span class="lb" data-page="9.373" data-line="7" id="l9.373.7"></span>αὐτοὶ καλοῦσι, ποιοῦνται τὰς εἰσβολὰς, ἐφ’ ὧν εἰς μέγεθός
<span class="lb" data-page="9.373" data-line="8" id="l9.373.8"></span>τε καὶ τάχος ἡ πρώτη τροπὴ γίνεται τῶν σφυγμῶν, εἶτ’ ὀλίγον
<span class="lb" data-page="9.373" data-line="9" id="l9.373.9"></span>ὕστερον αὐξανομένοις τοῖσδε καὶ ἡ πυκνότης ἐπιγίνεται,
<span class="lb" data-page="9.373" data-line="10" id="l9.373.10"></span>τῶν δ’ ἄλλων σφυγμῶν τῶν εἰρημένων οὐδεὶς αὐτοῖς οὔτ’
<span class="lb" data-page="9.373" data-line="11" id="l9.373.11"></span>ἀρχομένων τῶν παροξυσμῶν οὔτε αὐξανομένων οὔτε ἀκμαζόντων
<span class="lb" data-page="9.373" data-line="12" id="l9.373.12"></span><span class="milestone ed2page" data-n="8.291" data-unit="ed2page" id="ed2page.8.291"></span>ἐπιφαίνεται. ἀλλὰ τούτοις μὲν οὔτε ῥῖγος οὔτε
<span class="lb" data-page="9.373" data-line="13" id="l9.373.13"></span>φρίκη τις οὔτ’ ἀνωμαλία σαφὴς, ἀλλ’ οὐδὲ ψύξις ἄκρων, ἢ
<span class="lb" data-page="9.373" data-line="14" id="l9.373.14"></span>τῆς ἐκτὸς ἐπιφανείας, οὐδὲ δῆξις, ἢ βάρος, ἢ θλίψις στομάχου
<span class="lb" data-page="9.373" data-line="15" id="l9.373.15"></span>συνεισβάλλει. τοῖς πλείστοις δ’ ἤτοι ἕν τι τῶν εἰρημένων
<span class="lb" data-page="9.373" data-line="16" id="l9.373.16"></span>ἢ καὶ πλείω συνεδρεύει. καί τισιν αὐτῶν ὀλίγον ὕστερον ἔμετος
<span class="lb" data-page="9.373" data-line="17" id="l9.373.17"></span>ἐναργῶς ἐνδεικνύμενος, ὡς ἐκ τοῦ συῤῥεῖν εἰς τὴν γαστέρα
<span class="lb" data-page="9.373" data-line="18" id="l9.373.18"></span>μοχθηροὺς χυμοὺς, οἱ μὲν ἐδήχθησαν αὐτῶν, οἱ δὲ
<span class="pb" data-page="9.374" id="p9.374"></span>
<span class="lb" data-page="9.374" data-line="1" id="l9.374.1"></span>ἐθλίφθησαν, οἱ δ’ ἀσώδεις ἐγένοντο. προφανέστατα γὰρ ἐπὶ
<span class="lb" data-page="9.374" data-line="2" id="l9.374.2"></span>τῶν πλείστων ἀρχῶν ἀποχωρεῖ μὲν ἁπάσης τῆς ἐκτὸς ἐπιφανείας
<span class="lb" data-page="9.374" data-line="3" id="l9.374.3"></span>τὸ αἷμα, συῤῥεῖ δ’ εἰς τὰ σπλάγχνα, κᾀκ τούτου
<span class="lb" data-page="9.374" data-line="4" id="l9.374.4"></span>θλίψεις τε καὶ σφηνώσεις, ἐμφράξεις τε καὶ διατάσεις ἀρτηριῶν
<span class="lb" data-page="9.374" data-line="5" id="l9.374.5"></span>γίνονται κυρίων, ἐφ’ αἷς οἱ ἀνώμαλοι σφυγμοὶ ταῖς
<span class="lb" data-page="9.374" data-line="6" id="l9.374.6"></span>εἰσβολαῖς τῶν τοιούτων παροξυσμῶν συνεδρεύουσιν, ὥσπερ
<span class="lb" data-page="9.374" data-line="7" id="l9.374.7"></span>αὖ πάλιν οἱ ἀμυδροὶ διὰ τὴν τοῦ στομάχου τε καὶ τῆς δυνάμεως
<span class="lb" data-page="9.374" data-line="8" id="l9.374.8"></span>κάκωσιν. οὕτως δὲ καὶ οἱ μικροὶ διά τε τὴν ἀῤῥωστίαν
<span class="lb" data-page="9.374" data-line="9" id="l9.374.9"></span>γίνονται τῆς δυνάμεως καὶ διὰ τὴν ψύξιν, ὥσπερ γε καὶ οἱ
<span class="lb" data-page="9.374" data-line="10" id="l9.374.10"></span>βραδεῖς ἐπὶ ταῖς ἰσχυραῖς ψύξεσιν. ἀλλὰ τούτων γε οὐδεὶς
<span class="lb" data-page="9.374" data-line="11" id="l9.374.11"></span>ὁμοίως τῇ διαστολῇ τὴν συστολὴν ἐποιήσατο βραδεῖαν, ἀλλ’
<span class="lb" data-page="9.374" data-line="12" id="l9.374.12"></span>ἔστιν ἀχώριστόν τε καὶ ἰδιώτατον εἰσβολαῖς πυρετοῦ ἐπὶ σήψει
<span class="lb" data-page="9.374" data-line="13" id="l9.374.13"></span>χυμῶν ἡ συστολὴ τῆς ἀρτηρίας ὠκυτέρα γινομένη. καὶ ὅστις
<span class="lb" data-page="9.374" data-line="14" id="l9.374.14"></span>ἤσκηται γινώσκειν συστολὴν ἀχώριστον ἀρχῆς παροξυσμοῦ
<span class="lb" data-page="9.374" data-line="15" id="l9.374.15"></span>τοῦθ’ ἕξει τὸ σημεῖον, ὅταν, ὡς εἴρηται πολλάκις, ὁ σφυγμὸς
<span class="lb" data-page="9.374" data-line="16" id="l9.374.16"></span>ἔχῃ τινὰ τόνον. ἐδείχθη γὰρ ἐπὶ τῶν ἀμυδρῶν ἀδιάγνωστος
<span class="lb" data-page="9.374" data-line="17" id="l9.374.17"></span>ἡ συστολή. τοῦτ’ οὖν ἀσκητέον ἐν τοῖς μάλιστα τὸν ἀκριβῶς
<span class="lb" data-page="9.374" data-line="18" id="l9.374.18"></span>βουλόμενον ἀρχὴν γνωρίζειν παροξυσμοῦ. ὅπως δ’ ἄν τις ﻿
<span class="pb" data-page="9.375" id="p9.375"></span>
<span class="lb" data-page="9.375" data-line="1" id="l9.375.1"></span>ὑπάρξοιτο τῆς ἀσκήσεως, ἐν τῷ πρώτῳ περὶ διαγνώσεως
<span class="lb" data-page="9.375" data-line="2" id="l9.375.2"></span>σφυγμῶν ἐπὶ πλεῖστον εἴρηται· τοῦτο τὸ σημεῖον ἀψευδέστατόν
<span class="lb" data-page="9.375" data-line="3" id="l9.375.3"></span>ἐστι, καὶ χρὴ θαῤῥεῖν αὐτῷ μάλιστα κατὰ τὰς διαγνώσεις
<span class="lb" data-page="9.375" data-line="4" id="l9.375.4"></span>ἐναργῶς φανέντι. ἔγωγ’ οὖν ἐπὶ πολλῶν πολλάκις,
<span class="lb" data-page="9.375" data-line="5" id="l9.375.5"></span>ὧν οὐδεπώποτε πρόσθεν ἡψάμην τῶν σφυγμῶν, οὔθ’ ὑγιαινόντων
<span class="lb" data-page="9.375" data-line="6" id="l9.375.6"></span>οὔτε νοσούντων, τούτῳ τῷ σημείῳ μόνω πιστεύσας
<span class="lb" data-page="9.375" data-line="7" id="l9.375.7"></span>ἥμαρτον οὐδέποτε. ταῖς μὲν γὰρ ἄλλαις ἁπάσαις, εἴτ’ οὖν
<span class="lb" data-page="9.375" data-line="8" id="l9.375.8"></span>ψύξις εἴη ὅλου τοῦ σώματος, εἴτε καὶ τοῦ στόματος τῆς γαστρὸς,
<span class="lb" data-page="9.375" data-line="9" id="l9.375.9"></span>ὃ καταχρώμενοι στόμαχον ὀνομάζομεν, εἴτ’ εἰς τὸ βάθος
<span class="lb" data-page="9.375" data-line="10" id="l9.375.10"></span>ῥοπαὶ τοῦ αἵματος, ἤτοι διὰ λύπην, ἢ φόβον, ἢ δι’
<span class="lb" data-page="9.375" data-line="11" id="l9.375.11"></span>ἄλλην τινὰ αἰτίαν γιγνόμεναι, παραπλήσιός ἐστιν ἡ βραδύτης
<span class="lb" data-page="9.375" data-line="12" id="l9.375.12"></span>τοῦ σφυγμοῦ διαστελλομένης τε καὶ συστελλομένης τῆς ἀρτηρίας,
<span class="lb" data-page="9.375" data-line="13" id="l9.375.13"></span>εὐθὺς δ’ αὐτῇ σύνεστι καὶ ἡ ἀραιότης κατ’ ἄμφω τὰς
<span class="lb" data-page="9.375" data-line="14" id="l9.375.14"></span>ἡσυχίας. μόναις δὲ ταῖς πυρεκτικαῖς εἰσβολαῖς, κᾂν ἡ διαστολή
<span class="lb" data-page="9.375" data-line="15" id="l9.375.15"></span>ποτε γένηται βραδυτέρα τῆς ἔμπροσθεν, ἀλλ’ ἥ γε συστολὴ
<span class="lb" data-page="9.375" data-line="16" id="l9.375.16"></span>τάχος προσκτᾶται. συναιρεῖται δέ τι καὶ τῆς ἐκτὸς
<span class="lb" data-page="9.375" data-line="17" id="l9.375.17"></span>ἡσυχίας, ὡς πυκνότερον ἐνταῦθα γίνεσθαι τὸν σφυγμὸν, οὐ
<span class="lb" data-page="9.375" data-line="18" id="l9.375.18"></span>μὴν κατά γε τὴν ἐντὸς, ἀλλ’ ἤτοι τῷ πρόσθεν ὡσαύτως, ἢ
<span class="lb" data-page="9.375" data-line="19" id="l9.375.19"></span>βραχεῖ τινι κατὰ τὸν καιρὸν τοῦτον ἀραιότερος φαίνεται.
<span class="pb" data-page="9.376" id="p9.376"></span>
<span class="lb" data-page="9.376" data-line="1" id="l9.376.1"></span>παραβάλλειν δὲ δηλονότι χρὴ τὴν ἔμπροσθεν ἡσυχίαν ὡς
<span class="lb" data-page="9.376" data-line="2" id="l9.376.2"></span>πρὸς τὴν ἁφὴν τῇ νῦν φαινομένῃ, μεμνημένον μὲν ὅτι σύνθετός
<span class="lb" data-page="9.376" data-line="3" id="l9.376.3"></span>ἐστιν ἔκ τε τοῦ πέρατος τῆς συστολῆς καὶ τῆς ἀρχῆς
<span class="lb" data-page="9.376" data-line="4" id="l9.376.4"></span>τῆς διαστολῆς καὶ τῆς μεταξὺ τούτων ἠρεμίας, ἐκλογιζόμενον
<span class="lb" data-page="9.376" data-line="5" id="l9.376.5"></span>δ’ ὅσον ἑκατέρωθεν αὐτῇ προσῆλθεν, ἐκ τοῦ μὴ φαινομένου
<span class="lb" data-page="9.376" data-line="6" id="l9.376.6"></span>μορίου τῶν κινήσεων, αὐτὸ δὲ δὴ τοῦτο πάλιν ἐκλογίζεσθαι
<span class="lb" data-page="9.376" data-line="7" id="l9.376.7"></span>τῷ τόνῳ παραμετροῦντα. εἰ μὲν γὰρ ὡσαύτως ἔχει
<span class="lb" data-page="9.376" data-line="8" id="l9.376.8"></span>τόνου νῦν τε καὶ πρόσθεν ὁ σφυγμὸς, εἰς ὅσον ἂν ὁ χρόνος
<span class="lb" data-page="9.376" data-line="9" id="l9.376.9"></span>τῆς αἰσθητῆς ἡσυχίας γένηται μακρότερος εἰς τοσοῦτο καὶ
<span class="lb" data-page="9.376" data-line="10" id="l9.376.10"></span>καὶ τὴν ὄντως ἡσυχίαν ἡγεῖσθαι μεμηκύνθαι. εἰ δ’ ἀμυδρότερος
<span class="lb" data-page="9.376" data-line="11" id="l9.376.11"></span>ἢ πρόσθεν γένοιτο, λογίζεσθαί τι καὶ διὰ τοῦτ’ ἀποκεκρύφθαι
<span class="lb" data-page="9.376" data-line="12" id="l9.376.12"></span>τῶν κινήσεων, ὅπερ ὑφαιρεῖν χρὴ τῆς αἰσθητῆς
<span class="lb" data-page="9.376" data-line="13" id="l9.376.13"></span>ἡσυχίας εἰς τὴν τῆς ὄντως εὕρεσιν. εἰ γὰρ ὀλίγῳ μέν τινι τοῦ
<span class="lb" data-page="9.376" data-line="14" id="l9.376.14"></span>πρόσθεν ὁ σφυγμὸς ἀτονώτερος γένηται, πολλῷ δὲ ἀραιότερος,
<span class="lb" data-page="9.376" data-line="15" id="l9.376.15"></span>ἡγητέον ἐκτετάσθαι τὴν ὄντως ἡσυχίαν. εἰ δ’ ἀτονώτερος
<span class="lb" data-page="9.376" data-line="16" id="l9.376.16"></span>μὲν πολλῷ, βραχεῖ δ’ ἀραιότερος ὡς πρὸς τὴν αἰσθητὴν
<span class="lb" data-page="9.376" data-line="17" id="l9.376.17"></span>διάγνωσιν, οὐκέτι καὶ τὴν ὄντως ἡσυχίαν τὴν ἔνδον ἡγητέον
<span class="lb" data-page="9.376" data-line="18" id="l9.376.18"></span>ἐκτετάσθαι. <span class="milestone ed2page" data-n="8.292" data-unit="ed2page" id="ed2page.8.292"></span>κατὰ δὲ τὸν αὐτὸν τρόπον εἰ τοῦ
<span class="lb" data-page="9.376" data-line="19" id="l9.376.19"></span>σφυγμοῦ βραχεῖαν ἀτονίαν προσλαβόντος, ἀξιολόγως τινὶ
<span class="pb" data-page="9.377" id="p9.377"></span>
<span class="lb" data-page="9.377" data-line="1" id="l9.377.1"></span>φαίνοντο τὰ τῆς πυκνότητος ἐπιτετάσθαι, συναιρεῖσθαι λογιστέον
<span class="lb" data-page="9.377" data-line="2" id="l9.377.2"></span>τὴν ὄντως ἡσυχίαν. ἐφ’ ὧν μὲν οὖν ἀμυδρότερος ὁ
<span class="lb" data-page="9.377" data-line="3" id="l9.377.3"></span>σφυγμὸς ἐγένετο κατὰ τὸν τῆς διαγνώσεως καιρὸν, ὡς εἴρηται,
<span class="lb" data-page="9.377" data-line="4" id="l9.377.4"></span>λογιστέον. ἐφ’ ὧν δ’ ὡσαύτως ἔχει τόνου, σαφεστάτη διάγνωσις
<span class="lb" data-page="9.377" data-line="5" id="l9.377.5"></span>ἐπὶ τούτων ἐστὶ καὶ τῆς ἐντὸς ἡσυχίας, ὡς λέλεκται,
<span class="lb" data-page="9.377" data-line="6" id="l9.377.6"></span>σκοπουμένοις. ὅταν οὖν ποθ’ ὁ σφυγμὸς ἄτρεπτος μὲν ὢν
<span class="lb" data-page="9.377" data-line="7" id="l9.377.7"></span>τἄλλα θάττων γένηται κατὰ τὴν συστολὴν, ἀρχῆς παροξυσμοῦ
<span class="lb" data-page="9.377" data-line="8" id="l9.377.8"></span>σημεῖον ἀχώριστον τίθεσο. γίγνεται δ’ εὐθὺς τοιοῦτος
<span class="lb" data-page="9.377" data-line="9" id="l9.377.9"></span>σφυγμὸς καὶ πυκνότερος κατὰ τὴν ἐκτὸς ἡσυχίαν, ἐπειγομένης
<span class="lb" data-page="9.377" data-line="10" id="l9.377.10"></span>τῆς φύσεως ἀποτρίψασθαι τὸ καπνῶδες περίττωμα, διὸ θᾶττον
<span class="lb" data-page="9.377" data-line="11" id="l9.377.11"></span>συνεστέλλετο. κατὰ μὲν <span class="milestone ed1page" data-n="3.146" data-unit="ed1page" id="ed1page.3.146"></span>οὖν τὴν πρώτην ἀρχὴν τῆς
<span class="lb" data-page="9.377" data-line="12" id="l9.377.12"></span>γενέσεως αὐτοῦ τῷ τάχει τῆς συστολῆς μόνον ὁ σφυγμὸς
<span class="lb" data-page="9.377" data-line="13" id="l9.377.13"></span>παραλλάττων φαίνεται τοῦ πρόσθεν, ὀλίγῳ δ’ ὕστερον καὶ
<span class="lb" data-page="9.377" data-line="14" id="l9.377.14"></span>πυκνοῦσθαι κατὰ τὴν ἐκτὸς ἠρεμίαν, πρωϊαίτερον ἀρχομένης
<span class="lb" data-page="9.377" data-line="15" id="l9.377.15"></span>συστέλλεσθαι τῆς ἀρτηρίας. τοῖς δ’ ἐφημέροις πυρετοῖς οὐχ
<span class="lb" data-page="9.377" data-line="16" id="l9.377.16"></span>ὑπάρχει τοῦτο, διὰ τὸ χωρὶς σήψεως γίγνεσθαι χυμῶν. οὐ
<span class="lb" data-page="9.377" data-line="17" id="l9.377.17"></span>μὴν οὐδὲ τοῖς ἑκτικοῖς, ὅτι μηδὲ ἄρχονταί ποτε, πλὴν εἰ
<span class="lb" data-page="9.377" data-line="18" id="l9.377.18"></span>συνέλθοι κατὰ τύχην ἑτέρα τις διάθεσις αὐτοῖς, ὥστ’ ἐφ’
<span class="lb" data-page="9.377" data-line="19" id="l9.377.19"></span>ὧν ζητεῖται μάλιστα πυρετῶν ἡ ἀρχὴ τῶν παροξυσμῶν,
<span class="pb" data-page="9.378" id="p9.378"></span>
<span class="lb" data-page="9.378" data-line="1" id="l9.378.1"></span>ἔχειν ἡμᾶς δεῖ διαρκὲς τὸ σημεῖον. εἰ δὲ κατὰ τὴν πρώτην
<span class="lb" data-page="9.378" data-line="2" id="l9.378.2"></span>ἡμέραν ἄρτι μεταπίπτοντος ἐξ ὑγείας εἰς νόσον ἀνθρώπου
<span class="lb" data-page="9.378" data-line="3" id="l9.378.3"></span>τινὸς ἁπτοίμεθα τῶν σφυγμῶν, εὐθὺς καὶ τὸ γένος ἡμῖν ἐνδείξεται
<span class="lb" data-page="9.378" data-line="4" id="l9.378.4"></span>τοῦ πυρετοῦ τὸ σημεῖον τοῦτο, συνεισβάλλων γὰρ
<span class="lb" data-page="9.378" data-line="5" id="l9.378.5"></span>τῷ παροξυσμῷ τῶν ἐπὶ σήψει τινὶ χυμῶν τὸν πυρετὸν εἶναί
<span class="lb" data-page="9.378" data-line="6" id="l9.378.6"></span>φησιν. ἐδείχθησαν δ’ ἐν ταῖς τῶν πυρετῶν διαφοραῖς ἐκ
<span class="lb" data-page="9.378" data-line="7" id="l9.378.7"></span>ταὐτοῦ γένους ὄντες τῷδε καὶ οἱ ἐπὶ ταῖς φλεγμοναῖς. ἀλλὰ
<span class="lb" data-page="9.378" data-line="8" id="l9.378.8"></span>διοριστέον αὐτοὺς τῶν ἐπὶ σήψει χυμῶν μόνῃ τῇ σκληρότητι.
<span class="lb" data-page="9.378" data-line="9" id="l9.378.9"></span>σκληρὰ γὰρ ἡ προσβολὴ τῶν ἐπὶ φλεγμοναῖς. εἰ μὲν οὖν διαγινώσκειν
<span class="lb" data-page="9.378" data-line="10" id="l9.378.10"></span>δύναιο τὴν ἐπὶ τάσει τῆς ἀρτηρίας σκληρὰν προσβολὴν
<span class="lb" data-page="9.378" data-line="11" id="l9.378.11"></span>τῆς ἐπὶ ψύξει τε καὶ σκληρότητι, τρεῖς ἕξεις ἐκ τούτου
<span class="lb" data-page="9.378" data-line="12" id="l9.378.12"></span>προγνώσεις αἰτίων προγεγονότων, ποτὸν ψυχρὸν, οἶνον
<span class="lb" data-page="9.378" data-line="13" id="l9.378.13"></span>ἀκρατέστερον, φλεγμονὴν, ἣν οὐ μόνον ἔμπροσθεν τοῦ παροξυσμοῦ
<span class="lb" data-page="9.378" data-line="14" id="l9.378.14"></span>γεγονὸς αἴτιον, ἀλλὰ καὶ παραμένον ἐροῦμεν. τὴν
<span class="lb" data-page="9.378" data-line="15" id="l9.378.15"></span>δὲ τοῦ ψυχροῦ τε καὶ τοῦ πλέονος ἀκράτου πόσιν, αὐτὴν μὲν
<span class="lb" data-page="9.378" data-line="16" id="l9.378.16"></span>προγεγονέναι, τὴν δ’ ἀπ’ αὐτῆς διάθεσιν ἔτι φυλάττεσθαι.
<span class="lb" data-page="9.378" data-line="17" id="l9.378.17"></span>σκληρύνονται μὲν οὖν ἐπὶ ταῖς βλαψάσαις ψυχροποσίαις οἱ
<span class="lb" data-page="9.378" data-line="18" id="l9.378.18"></span>χιτῶνες τῶν ἀρτηριῶν, ἐξήρανται δὲ ἐπὶ ταῖς τοῦ πλείονος
<span class="pb" data-page="9.379" id="p9.379"></span>
<span class="lb" data-page="9.379" data-line="1" id="l9.379.1"></span>οἴνου πόσεσιν. εἰ δὲ καὶ τῆς τῶν νεύρων ἀρχῆς ὁ οἶνος
<span class="lb" data-page="9.379" data-line="2" id="l9.379.2"></span>ἅψαιτο, καὶ τείνονται παραπλήσιον τοῖς προδηλοῦσι τὸν
<span class="lb" data-page="9.379" data-line="3" id="l9.379.3"></span>σπασμόν. ἐπὶ δὲ ταῖς φλεγμοναῖς ἄνευ τῆς τοῦ χιτῶνος οἰκείας
<span class="lb" data-page="9.379" data-line="4" id="l9.379.4"></span>σκληρότητος τείνονται, καὶ καλεῖται μὲν καὶ τότε σκληρὸς
<span class="lb" data-page="9.379" data-line="5" id="l9.379.5"></span>ὁ σφυγμὸς διὰ τὸ τῆς πληγῆς βίαιον, οὐ μὴν ἐσκλήρυνταί
<span class="lb" data-page="9.379" data-line="6" id="l9.379.6"></span>γε κατὰ τὸν ἑαυτῆς λόγον ἡ ἀρτηρία, καθάπερ ὅταν ἤτοι
<span class="lb" data-page="9.379" data-line="7" id="l9.379.7"></span>ξηρανθῇ πως, ἢ ψυχθῇ βίαιον, ἢ οἷον σκιῤῥώδη τινὰ δέξηται
<span class="lb" data-page="9.379" data-line="8" id="l9.379.8"></span>διάθεσιν. ταυτὶ μὲν οὕτω διωρίσθω. τοὺς δ’ ἐν τῇ
<span class="lb" data-page="9.379" data-line="9" id="l9.379.9"></span>πρώτῃ τῶν ἡμερῶν μηδόλως ἔχοντας τὸ λελεγμένον γνώρισμα,
<span class="lb" data-page="9.379" data-line="10" id="l9.379.10"></span>τῶν μὲν ἐπὶ σήψει χυμῶν ἀφοριστέον ἐστὶν, ἤτοι δ’ ἐφημέρους
<span class="lb" data-page="9.379" data-line="11" id="l9.379.11"></span>νομιστέον ἢ ἑκτικούς. σπανιώτατα μὲν οὖν εὐθὺς ἐξ
<span class="lb" data-page="9.379" data-line="12" id="l9.379.12"></span>ἀρχῆς συνίσταται πυρετὸς ἑκτικὸς, οὐ μὴν ἀδύνατός γε οὐδ’
<span class="lb" data-page="9.379" data-line="13" id="l9.379.13"></span>ἡ τοιαύτη γένεσις αὐτοῦ, ἀλλ’ ὤφθησάν που ἡμῖν καὶ οἱ
<span class="lb" data-page="9.379" data-line="14" id="l9.379.14"></span>τοιοῦτοι. τὰ μὲν οὖν ἄλλα πάντ’ αὐτῶν γνωρίσματα δι’ ἑτέρας
<span class="lb" data-page="9.379" data-line="15" id="l9.379.15"></span>εἴρηται πραγματείας, ἐν ᾗ περὶ τῆς τῶν πυρετῶν διαφορᾶς
<span class="lb" data-page="9.379" data-line="16" id="l9.379.16"></span>ἐσκοπούμεθα· τὰ δὲ ἀπὸ τῶν σφυγμῶν εἰρήσεται νῦν,
<span class="lb" data-page="9.379" data-line="17" id="l9.379.17"></span>οὔθ’ ὁ μέγας οὔθ’ ὁ σφοδρὸς [μὴ σκληρὸς] σφυγμὸς ἅμα τοῖς
<span class="lb" data-page="9.379" data-line="18" id="l9.379.18"></span>ἑκτικοῖς ποτε συνεισβάλλουσι πυρετοῖς, ἀλλ’ ὅτι περ ἂν ὑπάρχῃ ﻿
<span class="pb" data-page="9.380" id="p9.380"></span>
<span class="lb" data-page="9.380" data-line="1" id="l9.380.1"></span>τούτων αὐτοῖς, οὐκ εἰσὶν ἑκτικοί. εἰ δὲ καὶ πάνθ’ ἅμα
<span class="lb" data-page="9.380" data-line="2" id="l9.380.2"></span>παρείη, προφανῶς εἰσιν ἐφήμεροι, τῆς γε συστολῆς αὐτῶν,
<span class="lb" data-page="9.380" data-line="3" id="l9.380.3"></span>ὡς εἴρηται, μὴ ταχυνούσης, ἴδιον γὰρ ἐκείνης τὸ τάχος ἐστὶν
<span class="lb" data-page="9.380" data-line="4" id="l9.380.4"></span>ἐπὶ σήψει χυμῶν, ὧν τὰς κατὰ μέρος ἁπάσας διαφορὰς ἐν
<span class="lb" data-page="9.380" data-line="5" id="l9.380.5"></span>τῇ προειρημένῃ πραγματείᾳ διῆλθον. εἰσὶ δ’ ὡς ἐπὶ κεφαλαίων
<span class="lb" data-page="9.380" data-line="6" id="l9.380.6"></span>φάναι πάντες μὲν οἱ κατὰ περιόδους παροξυνόμενοι,
<span class="lb" data-page="9.380" data-line="7" id="l9.380.7"></span><span class="milestone ed2page" data-n="8.293" data-unit="ed2page" id="ed2page.8.293"></span>πάντες δ’ οἱ συνεχεῖς, ὅταν ὑπὲρ τὴν τρίτην ἡμέραν
<span class="lb" data-page="9.380" data-line="8" id="l9.380.8"></span>ἐκταθῶσιν. ἐκ ταὐτοῦ δὲ αὐτοῖς εἰσι γένους καὶ οἱ ταῖς
<span class="lb" data-page="9.380" data-line="9" id="l9.380.9"></span>φλεγμοναῖς ἐπιγινόμενοι. κατὰ μὲν οὖν τὰς παρακμὰς ἐκλύεται
<span class="lb" data-page="9.380" data-line="10" id="l9.380.10"></span>τὸ τάχος τῆς συστολῆς, καὶ μάλισθ’ ὅταν εἰς ἀπυρεξίαν,
<span class="lb" data-page="9.380" data-line="11" id="l9.380.11"></span>ἢ ἐγγὺς αὐτῆς ἀφίκωνται, κατὰ δὲ τὰς ἀρχὰς τῶν
<span class="lb" data-page="9.380" data-line="12" id="l9.380.12"></span>παροξυσμῶν γεννᾶται, τυφομένων τρόπον τινὰ τῶν χυμῶν,
<span class="lb" data-page="9.380" data-line="13" id="l9.380.13"></span>ἐπιτείνεται δὲ κατὰ τὰς ἀναβάσεις. ἐγγὺς δ’ ἤδη τῆς ἀκμῆς
<span class="lb" data-page="9.380" data-line="14" id="l9.380.14"></span>ἐξημμένων τε τῶν χυμῶν καὶ ζεόντων ἀθρόαν μὲν αὔξην τὸ
<span class="lb" data-page="9.380" data-line="15" id="l9.380.15"></span>τάχος τῆς διαστολῆς λαμβάνει, διαμένει δὲ ἴσον ἑαυτῷ τὸ
<span class="lb" data-page="9.380" data-line="16" id="l9.380.16"></span>τάχος τῆς συστολῆς. ὅταν δ’ ἀκμάσῃ τελέως ὁ πυρετὸς, εἰς
<span class="lb" data-page="9.380" data-line="17" id="l9.380.17"></span>ἄκρον μὲν ἥκει τοῦ κατ’ ἐκεῖνον τὸν παροξυσμὸν τάχους ἡ
<span class="lb" data-page="9.380" data-line="18" id="l9.380.18"></span>διαστολὴ, μειοῦται δὲ τὸ τάχος τῆς συστολῆς. οἱ μὲν οὖν
<span class="pb" data-page="9.381" id="p9.381"></span>
<span class="lb" data-page="9.381" data-line="1" id="l9.381.1"></span>πλεῖστοι τῶν ἰατρῶν, καὶ μάλισθ’ ὅσοι τὴν συστολὴν ἀδιάγνωστον
<span class="lb" data-page="9.381" data-line="2" id="l9.381.2"></span>αἰσθήσει φασὶν ὑπάρχειν, οὐδ’ ἐγγὺς ἥκουσι τοῦ λελεγμένου
<span class="lb" data-page="9.381" data-line="3" id="l9.381.3"></span>σημείου, τῶν τε ἐπὶ σήψει χυμῶν ἁπάντων πυρετῶν
<span class="lb" data-page="9.381" data-line="4" id="l9.381.4"></span>τῆς τε καθ’ ἕκαστον αὐτῶν παροξυσμὸν ἀρχῆς. ὀλίγιστοι δέ
<span class="lb" data-page="9.381" data-line="5" id="l9.381.5"></span>τινες ἀμυδρὰν εἰκόνα τοῦ πράγματος ἐοίκασιν ἑωρακέναι.
<span class="lb" data-page="9.381" data-line="6" id="l9.381.6"></span>γράφουσι γοῦν ἀδιορίστως τε καὶ ἀσαφῶς εἰς τοσοῦτον ὡς
<span class="lb" data-page="9.381" data-line="7" id="l9.381.7"></span>μηδ’ εἰκάσαι μηδένα τί ποτε βούλονται δηλοῦν. ἐξ αὐτῶν
<span class="lb" data-page="9.381" data-line="8" id="l9.381.8"></span>ἐστι καὶ ὁ Ἀρχιγένης, ὡς ἔνεστι γνῶναι τῷ βουληθέντι τό
<span class="lb" data-page="9.381" data-line="9" id="l9.381.9"></span>τε περὶ σφυγμῶν αὐτοῦ βιβλίον ἀναγνῶναι καὶ τὰ περὶ τῆς
<span class="lb" data-page="9.381" data-line="10" id="l9.381.10"></span>τῶν πυρετῶν σημειώσεως, ἢ τήν γ’ ἐπιτομὴν αὐτῶν. ἐπεσκέμμεθα
<span class="lb" data-page="9.381" data-line="11" id="l9.381.11"></span>δὲ καὶ ἡμεῖς ἅμα ταῖς τῶν ἀσαφῶν ἐξηγήσεσιν ἐν
<span class="lb" data-page="9.381" data-line="12" id="l9.381.12"></span>ὑπομνήμασιν ὀκτὼ τὴν περὶ τῶν σφυγμῶν αὐτοῦ πραγματείαν.
<span class="lb" data-page="9.381" data-line="13" id="l9.381.13"></span>ἄριστα δέ μοι δοκοῦσιν ἀποφήνασθαί τινες, εἰ προσθείημεν
<span class="lb" data-page="9.381" data-line="14" id="l9.381.14"></span>αὐτῷ τῷ λόγῳ διορισμόν τινα, τὴν ἐφ’ ἑκάτερα
<span class="lb" data-page="9.381" data-line="15" id="l9.381.15"></span>μεταβολὴν τῶν σφυγμῶν, ἀρχῆς παροξυσμοῦ σημεῖον ὑπάρχειν.
<span class="lb" data-page="9.381" data-line="16" id="l9.381.16"></span>ὃν δέ φημι χρῆναι προσθεῖναι διορισμὸν, ἔστιν εἰ χωρὶς
<span class="lb" data-page="9.381" data-line="17" id="l9.381.17"></span>ἑτέρας προφάσεως ἡ ἀλλοίωσις γένοιτο. προφάσεις δ’ ἔνιαι
<span class="lb" data-page="9.381" data-line="18" id="l9.381.18"></span>μὲν ἔξωθέν εἰσιν, οὐ μόνοις τοῖς ἰατροῖς, ἀλλὰ καὶ τοῖς
<span class="pb" data-page="9.382" id="p9.382"></span>
<span class="lb" data-page="9.382" data-line="1" id="l9.382.1"></span>ἰδιώταις γνώριμοι, τροφῶν καὶ ποτῶν προσφορὰ, καὶ κίνησις
<span class="lb" data-page="9.382" data-line="2" id="l9.382.2"></span>ἡτισοῦν καὶ πάθος ψυχικὸν ὀργισθέντων, ἢ φοβηθέντων,
<span class="lb" data-page="9.382" data-line="3" id="l9.382.3"></span>ἢ ἀγωνισάντων, ἡ ὁπωσοῦν ἑτέρως ταραχθέντων. ἔνιαι δ’
<span class="lb" data-page="9.382" data-line="4" id="l9.382.4"></span>ἐξ αὐτοῦ τοῦ σώματος ὁρμώμεναι, περὶ ὧν ὀλίγον ἔμπροσθεν
<span class="lb" data-page="9.382" data-line="5" id="l9.382.5"></span>εἶπον, ἡνίκα φρίκης τε καὶ ῥίγους καὶ καταψύξεως, ἔτι
<span class="lb" data-page="9.382" data-line="6" id="l9.382.6"></span>τε τῶν εἰς τὴν γαστέρα συῤῥεόντων ἐμνημόνευσα. μηδενὸς
<span class="lb" data-page="9.382" data-line="7" id="l9.382.7"></span>γὰρ τοιούτου περὶ τὸν κάμνοντα συμβαίνοντος, ἡ ἐξαιφνίδιος
<span class="lb" data-page="9.382" data-line="8" id="l9.382.8"></span>ἐφ’ ὁτιοῦν μεταβολὴ παροξυσμὸν ἀγγέλλει, θάττονος μὲν καὶ
<span class="lb" data-page="9.382" data-line="9" id="l9.382.9"></span>μείζονος γινομένου τοῦ σφυγμοῦ, θερμασίας ὑποτρεφομένης
<span class="lb" data-page="9.382" data-line="10" id="l9.382.10"></span>τῇ τῶν ἀρτηριῶν ἀρχῇ, βραδυτέρου δὲ ἢ μικροτέρου, ψύξεως.
<span class="lb" data-page="9.382" data-line="11" id="l9.382.11"></span>οὕτω δὲ καὶ ἡ μὲν πυκνότης ὁμολογήσει τῇ πλεονεξίᾳ τῆς
<span class="lb" data-page="9.382" data-line="12" id="l9.382.12"></span>θερμασίας, ἡ δ’ ἀραιότης τῇ ψύξει. καὶ ἡ ἀμυδρότης δὲ καίτοι
<span class="lb" data-page="9.382" data-line="13" id="l9.382.13"></span>δι’ ἄλλο τι σύμπτωμα γινομένη ταῖς τῶν παροξυσμῶν εἰσβολαῖς
<span class="lb" data-page="9.382" data-line="14" id="l9.382.14"></span>ἐστιν οἰκεία, συῤῥεόντων ὑγρῶν μοχθηρῶν εἰς τὴν γαστέρα
<span class="lb" data-page="9.382" data-line="15" id="l9.382.15"></span>τηνικαῦτα, καὶ τῇ τοῦ στόματος αὐτῶν βλάβῃ κακούντων
<span class="lb" data-page="9.382" data-line="16" id="l9.382.16"></span>τὴν δύναμιν. ἡ δὲ ἀνωμαλία τῶν σφυγμῶν, ἡ πολλοῖς τῶν
<span class="lb" data-page="9.382" data-line="17" id="l9.382.17"></span>παροξυσμῶν συνεισβάλλουσα θλιβομένων, ἢ ἐμφραττομένων
<span class="lb" data-page="9.382" data-line="18" id="l9.382.18"></span>ὑπόγυον ἀρτηριῶν, ἢ πλήθους τοῦ πρὸς τὴν δύναμίν ἐστι
<span class="lb" data-page="9.382" data-line="19" id="l9.382.19"></span>γνώρισμα, λόγῳ καὶ τούτων τοῦ παροξυσμοῦ γίγνεσθαι
<span class="pb" data-page="9.383" id="p9.383"></span>
<span class="lb" data-page="9.383" data-line="1" id="l9.383.1"></span>δυναμένων. ὅσαι μὲν οὖν μεταβολαὶ σφυγμῶν ἤτοι τῆς ἐν
<span class="lb" data-page="9.383" data-line="2" id="l9.383.2"></span>τῇ καρδίᾳ θερμασίας αὐξανομένης ἢ συῤῥεόντων ἔσω τῶν
<span class="lb" data-page="9.383" data-line="3" id="l9.383.3"></span>χυμῶν ἀποτελοῦνται, φανερῶς ἂν αὗται δόξαιεν ἐνδείκνυσθαι
<span class="lb" data-page="9.383" data-line="4" id="l9.383.4"></span>παροξυσμὸν ἀρχόμενον, ὅταν γ’, ὡς εἴρηται, τῶν ἄλλων ἀφορισθῶσι
<span class="lb" data-page="9.383" data-line="5" id="l9.383.5"></span>προφάσεων. ὅσαι δὲ ψύξεως, οὐκ ἔτ’ ἐξ ἀνάγκης
<span class="lb" data-page="9.383" data-line="6" id="l9.383.6"></span>αὗται δείξουσι πυρετὸν εἰσβάλλοντα σημαίνειν· ἀλλ’ ἐὰν κᾀνταῦθα
<span class="lb" data-page="9.383" data-line="7" id="l9.383.7"></span>τὰς ἄλλας προφάσεις ἀφορισώμεθα ἁπάσας, ἕξομεν
<span class="lb" data-page="9.383" data-line="8" id="l9.383.8"></span>καὶ τὴν ψύξιν ἀγγέλλουσαν, ὅσον οὐδέπω πυρετὸν ἀναφθήσεσθαι.
<span class="lb" data-page="9.383" data-line="9" id="l9.383.9"></span>πνίγεται γὰρ κατ’ αὐτὴν τῆς συῤῥεούσης ὕλης εἰς τὸ
<span class="lb" data-page="9.383" data-line="10" id="l9.383.10"></span>βάθος, ἱκανῶς ψυχρᾶς ὑπαρχούσης, ὡς κινδυνεύειν σβεσθῆναι
<span class="lb" data-page="9.383" data-line="11" id="l9.383.11"></span>τὴν ἀρχὴν, οἷόν τι <span class="milestone ed1page" data-n="3.147" data-unit="ed1page" id="ed1page.3.147"></span>κᾀκτὸς συμβαίνει πολλάκις, ὅταν
<span class="lb" data-page="9.383" data-line="12" id="l9.383.12"></span>ὕλην ἅμα τε πολλὴν καὶ δύσκαυστον ἐπιβάλλωμεν ἀθρόως
<span class="lb" data-page="9.383" data-line="13" id="l9.383.13"></span>ὀλίγῳ πυρὶ, κινδυνεύει μὲν γὰρ αὐτίκα σβεσθῆναι, μὴ σβεσθὲν
<span class="lb" data-page="9.383" data-line="14" id="l9.383.14"></span>δ’, ἀλλ’ <span class="milestone ed2page" data-n="8.294" data-unit="ed2page" id="ed2page.8.294"></span>ἀντισχὸν, ὑποτύφειν τε τὴν ὕλην ὀλίγον
<span class="lb" data-page="9.383" data-line="15" id="l9.383.15"></span>ὕστερον ἄρξεται, καί τινα θερμασίαν γεννᾷν, τὰ μὲν πρῶτα
<span class="lb" data-page="9.383" data-line="16" id="l9.383.16"></span>καπνώδη, προϊόντος δὲ τοῦ χρόνου καὶ φλογώδη, μέχρι περ
<span class="lb" data-page="9.383" data-line="17" id="l9.383.17"></span>ἀκριβῶς κρατῆσαν τῆς ὕλης, καθαρὰν ἐργάζηται τὴν φλόγα.
<span class="lb" data-page="9.383" data-line="18" id="l9.383.18"></span>τῆς γὰρ τοιαύτης φλογὸς οὐ καπνός ἐστι τὸ ἀποῤῥέον, ἀλλ’
<span class="pb" data-page="9.384" id="p9.384"></span>
<span class="lb" data-page="9.384" data-line="1" id="l9.384.1"></span>αἰθάλη τε καὶ λιγνύς ἐστιν, ἄμφω γὰρ ὀνομάζεται τὸ κατοπτηθὲν
<span class="lb" data-page="9.384" data-line="2" id="l9.384.2"></span>τῆς ὕλης ἀνωφερὲς περίττωμα, καθάπερ γε τὸ κατωφερὲς
<span class="lb" data-page="9.384" data-line="3" id="l9.384.3"></span>τέφρα τε καὶ σποδιὰ καλεῖται. ἀνάλογον δή μοι
<span class="lb" data-page="9.384" data-line="4" id="l9.384.4"></span>νόει κᾀπὶ τῶν πυρετῶν, ὅταν ἐν ἀρχῇ παροξυσμοῦ πλῆθος
<span class="lb" data-page="9.384" data-line="5" id="l9.384.5"></span>ὕλης ψυχρᾶς ἐπὶ τὴν καρδίαν ἀφίκηται, τὰ μὲν πρῶτα κίνδυνον
<span class="lb" data-page="9.384" data-line="6" id="l9.384.6"></span>γίνεσθαι θανάτου, καὶ προδηλώσει τὸν κίνδυνον τοῦτον
<span class="lb" data-page="9.384" data-line="7" id="l9.384.7"></span>ἡ ἐπὶ πλεῖστον εἰς ἀραιότητά τε καὶ βραδύτητα καὶ μικρότητα
<span class="lb" data-page="9.384" data-line="8" id="l9.384.8"></span>τροπὴ τῶν σφυγμῶν. ἂν γὰρ ἐπιγένηται τούτοις
<span class="lb" data-page="9.384" data-line="9" id="l9.384.9"></span>ἀμυδρότης ἀξιόλογος, αὐτίκα τεθνήξονται· μὴ γενομένης μέντοι
<span class="lb" data-page="9.384" data-line="10" id="l9.384.10"></span>τῆς ἀμυδρότητος, ἀναμάχεται τὴν ἧτταν ταύτης ἡ φύσις,
<span class="lb" data-page="9.384" data-line="11" id="l9.384.11"></span>ἐπεγείρει τε τὴν κίνησιν τῶν ἀρτηριῶν ἐπὶ τὸ μεῖζόν τε καὶ
<span class="lb" data-page="9.384" data-line="12" id="l9.384.12"></span>θᾶττον καὶ πυκνότερον, ὥστε τὰς κινήσεις ἀμφοτέρας μὲν
<span class="lb" data-page="9.384" data-line="13" id="l9.384.13"></span>γενέσθαι θάττονας, ἀλλ’ ἐπιφανέστερον τὴν τῆς συστολῆς,
<span class="lb" data-page="9.384" data-line="14" id="l9.384.14"></span>καὶ παραυξάνεσθαί γε διὰ ταχέων αὐτὴν αἰσθητῶς, ἄχρις ἂν
<span class="lb" data-page="9.384" data-line="15" id="l9.384.15"></span>ὁ παροξυσμὸς αὐξάνηται, τῷ χρόνῳ δ’ ὅταν ἐγκρατὲς τῆς
<span class="lb" data-page="9.384" data-line="16" id="l9.384.16"></span>ὕλης γένηται τὸ θερμὸν, ἡ οἷον φλὸξ ἀνάπτεται. καὶ τοῦτ’
<span class="lb" data-page="9.384" data-line="17" id="l9.384.17"></span>ἔστιν ἡ ἀκμὴ τῶν παροξυσμῶν, τὸ μὲν αἰθαλῶδες περίττωμα
<span class="lb" data-page="9.384" data-line="18" id="l9.384.18"></span>διά τε τῆς ἐκπνοῆς καὶ τῆς τῶν ἀρτηριῶν συστολῆς ἀποχεούσης
<span class="lb" data-page="9.384" data-line="19" id="l9.384.19"></span>τῆς φύσεως, τὸ δ’ οἷον τεφρῶδες διὰ πάχους μὲν οὐ
<span class="lb" data-page="9.384" data-line="20" id="l9.384.20"></span>δυναμένης ἐκκρίνειν ὁμοίως, αἰσθητοῖς δέ τισιν ἐξοχετευούσης ﻿
<span class="pb" data-page="9.385" id="p9.385"></span>
<span class="lb" data-page="9.385" data-line="1" id="l9.385.1"></span>πόροις. ἔστι δὲ τοῦτο κατὰ μὲν τὰ φλεγμαίνοντα μόρια τὸ
<span class="lb" data-page="9.385" data-line="2" id="l9.385.2"></span>πῦον, ἐν δὲ τοῖς ἀγγείοις αὐτοῖς ὅπερ ἐν τοῖς οὔροις ὑφίσταται.
<span class="lb" data-page="9.385" data-line="3" id="l9.385.3"></span>περὶ μὲν δὴ τούτων ἐν ταῖς περὶ τῶν πυρετῶν
<span class="lb" data-page="9.385" data-line="4" id="l9.385.4"></span>πραγματείαις ἐπὶ πλεῖστον εἴρηται· τοὺς σφυγμοὺς δ’ , ὡς
<span class="lb" data-page="9.385" data-line="5" id="l9.385.5"></span>ἔφαμεν, ἀναγκαῖόν ἐστι τὰς εἰρημένας τροπὰς ἐν ἑκάστῳ τε
<span class="lb" data-page="9.385" data-line="6" id="l9.385.6"></span>καιρῷ τοῦ σύμπαντος ἔχειν παροξυσμοῦ, καὶ δὴ καὶ κατὰ
<span class="lb" data-page="9.385" data-line="7" id="l9.385.7"></span>τὴν ἀρχὴν, ὡς ἐλέγομεν, οὐ κακῶς ἀποφήνασθαί τινας ἅπασαν
<span class="lb" data-page="9.385" data-line="8" id="l9.385.8"></span>μεταβολὴν αὐτῶν ἐφ’ ἑκάτερα. πρὸς δὲ τὸ φυλάττειν
<span class="lb" data-page="9.385" data-line="9" id="l9.385.9"></span>ἀκριβῶς τὰς εἰρημένας διαγνώσεις ἀσκητέον ἐστὶ διακρίνειν
<span class="lb" data-page="9.385" data-line="10" id="l9.385.10"></span>ἁπάσας τὰς ἀπὸ τῶν ἄλλων προφάσεων ἀλλοιώσεις τῶν σφυγμῶν,
<span class="lb" data-page="9.385" data-line="11" id="l9.385.11"></span>εἰς ἃς καίτοι φυλαττόμενος ὁ Ἀρχιγένης ἐμπίπτει πολλάκις,
<span class="lb" data-page="9.385" data-line="12" id="l9.385.12"></span>ὥστε μακρολογεῖν τε ἅμα καὶ ταράττειν τὴν διδασκαλίαν
<span class="lb" data-page="9.385" data-line="13" id="l9.385.13"></span>τοῖς ἰδίοις καὶ ἀχωρίστοις ἑκάστου τῶν καιρῶν γνωρίσμασι τὰ
<span class="lb" data-page="9.385" data-line="14" id="l9.385.14"></span>συνακολουθοῦντα, πολλάκις ὁμοτίμως γράφων, καίτοι γ’ ἐν
<span class="lb" data-page="9.385" data-line="15" id="l9.385.15"></span>ἐλαχίστῳ κεῖται μεθόδῳ ληφθέντα. τὴν μὲν γὰρ καθαρὰν
<span class="lb" data-page="9.385" data-line="16" id="l9.385.16"></span>θερμότητα τῆς διαστολῆς ἡ κίνησις ἐνδείκνυται, τὴν δὲ οἷον
<span class="lb" data-page="9.385" data-line="17" id="l9.385.17"></span>καπνώδη τῆς συστολῆς. αἱ δ’ ἄλλαι τῶν σφυγμῶν ἀλλοιώσεις
<span class="lb" data-page="9.385" data-line="18" id="l9.385.18"></span>ἤτοι διὰ τὴν τῆς δυνάμεως ἢ τὴν τῶν ὀργάνων γίνονται
<span class="pb" data-page="9.386" id="p9.386"></span>
<span class="lb" data-page="9.386" data-line="1" id="l9.386.1"></span>μεταβολήν. ἑκάτερον δὲ τούτων ἐπί τισιν ἑτέροις αἰτίοις
<span class="lb" data-page="9.386" data-line="2" id="l9.386.2"></span>προηγουμένοις, ὧν τὰ πλεῖστα πάλιν ἐφ’ ἑτέροις προκατάρξασιν.
<span class="lb" data-page="9.386" data-line="3" id="l9.386.3"></span>ὀνομαζέσθω γὰρ ἕνεκα σαφοῦς διδασκαλίας ὅσα μὲν
<span class="lb" data-page="9.386" data-line="4" id="l9.386.4"></span>ἐκ τοῦ σώματος ὁρμᾶται τῶν ἀλλοιούντων αἰτίων ἤτοι τὴν
<span class="lb" data-page="9.386" data-line="5" id="l9.386.5"></span>δύναμιν ἢ τὰ ὄργανα προηγούμενα· τούτων δ’ αὐτῶν
<span class="lb" data-page="9.386" data-line="6" id="l9.386.6"></span>ἔστιν ἃ πάλιν ἔξωθεν ὄντα τοῦ σώματος αἴτια τῆς ἀλλοιώσεως
<span class="lb" data-page="9.386" data-line="7" id="l9.386.7"></span>ἐγένετο προκατάρχοντα. λέλεκται δ’ ἡμῖν ἡ περὶ
<span class="lb" data-page="9.386" data-line="8" id="l9.386.8"></span>ταῦτα μεθόδος ἅπασα δι’ ἑτέρας πραγματείας, ἣν περὶ τῶν
<span class="lb" data-page="9.386" data-line="9" id="l9.386.9"></span>ἐν τοῖς σφυγμοῖς αἰτίων ἐπιγράφομεν. οὐδὲν οὖν θαυμαστόν
<span class="lb" data-page="9.386" data-line="10" id="l9.386.10"></span>ἐστιν, εἰ ταῦτά τις ἅπαντα μνήμῃ πρόχειρα ποιησάμενος
<span class="lb" data-page="9.386" data-line="11" id="l9.386.11"></span>ἀσκήσας τε διαγινώσκειν ἑτοίμως ἅπαντας τοὺς σφυγμοὺς
<span class="lb" data-page="9.386" data-line="12" id="l9.386.12"></span>ἐπιστημονικῶς, ἐνίοτε τὰ προγεγονότα τῶν αἰτίων ἐπὶ τῶν
<span class="lb" data-page="9.386" data-line="13" id="l9.386.13"></span>καμνόντων ἐξευρήσει. οὗτος μὲν οὖν ὁ λόγος ἐνταυθοῖ
<span class="lb" data-page="9.386" data-line="14" id="l9.386.14"></span>τελευτάτω.
</p>
          </article>

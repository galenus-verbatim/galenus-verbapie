<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.11">
<span class="pb page1" data-page="9.417" id="p9.417"></span>
<span class="milestone ed1page page1" data-n="3.152" data-unit="ed1page" id="ed1page.3.152"></span>
<span class="milestone ed2page page1" data-n="8.305" data-unit="ed2page" id="ed2page.8.305"></span>
            <p>
<span class="lb" data-page="9.417" data-line="7" id="l9.417.7"></span>Ὅπερ δ’ ἀναγκαιότατόν ἐστιν, εἰς ὀλίγα
<span class="lb" data-page="9.417" data-line="8" id="l9.417.8"></span>κεφάλαια τὴν σύνοψιν αὐτῶν ἀναγαγεῖν πειραθῶμεν. ἡ μὲν
<span class="lb" data-page="9.417" data-line="9" id="l9.417.9"></span>δὴ τῶν ἐνεστώτων διάγνωσις οὐδὲν ἄλλο ἐστὶν ἢ διαθέσεων
<span class="lb" data-page="9.417" data-line="10" id="l9.417.10"></span>εὕρεσις· ἡ δὲ τῶν προγεγονότων οὐδὲν αὖ πάλιν ἄλλο τῶν
<span class="lb" data-page="9.417" data-line="11" id="l9.417.11"></span>τὰς διαθέσεις ἐργαζομένων αἰτίων. εἰ τοίνυν ἅπασαι μὲν αἱ
<span class="lb" data-page="9.417" data-line="12" id="l9.417.12"></span>διαθέσεις ἐν τῇδε τῇ πραγματείᾳ διῄρηνται, ἅπαντα δ’ εἴρηται
<span class="lb" data-page="9.417" data-line="13" id="l9.417.13"></span>τὰ ποιητικὰ μὲν ἐν ἑτέραις πραγματείαις, τὰ δ’ ἐν τῇ
<span class="lb" data-page="9.417" data-line="14" id="l9.417.14"></span>προηγουμένῃ τῆσδε τῇ περὶ τῶν ἐν τοῖς σφυγμοῖς αἰτίων,
<span class="lb" data-page="9.417" data-line="15" id="l9.417.15"></span>λείποιτ’ ἂν οὐδὲν ἔτι τῶν εἰς πρόγνωσιν ἀναγκαίων ἤτοι
<span class="lb" data-page="9.417" data-line="16" id="l9.417.16"></span>τῶν προγεγονότων ἢ τῶν παρόντων. ὅτι δὲ καὶ ἡ τῶν μελλόντων
<span class="lb" data-page="9.417" data-line="17" id="l9.417.17"></span>πρόγνωσις ἐκ τῶν ἐνεστώτων γίνεται, πολλάκις μὲν
<span class="lb" data-page="9.417" data-line="18" id="l9.417.18"></span>ἤδη καὶ διὰ τῶν ἔμπροσθεν εἰρημένων ἐνεδειξάμεθα, καὶ νῦν
<span class="lb" data-page="9.417" data-line="19" id="l9.417.19"></span>δ’ ἀναγκαῖον ἅπαντα διελθεῖν ἐπὶ κεφαλαίων τὸν λόγον,
<span class="pb" data-page="9.418" id="p9.418"></span>
<span class="lb" data-page="9.418" data-line="1" id="l9.418.1"></span>ἀρχὴν αὐτῶν τήνδε ποιησαμένους τῆς περὶ τὸ μέλλον ἀποβήσεσθαι
<span class="lb" data-page="9.418" data-line="2" id="l9.418.2"></span>διαγνώσεως. ἓν μὲν καὶ πρῶτόν ἐστιν εἰς ὅ τι τελευτήσει
<span class="lb" data-page="9.418" data-line="3" id="l9.418.3"></span>τὸ νόσημα, πότερον εἰς ὄλεθρον, ἢ εἰς σωτηρίαν·
<span class="lb" data-page="9.418" data-line="4" id="l9.418.4"></span>ἕτερον δ’ ἐπ’ αὐτῷ δεύτερον, ἐν τίνι μάλιστα τοῦτ’ ἔσται
<span class="lb" data-page="9.418" data-line="5" id="l9.418.5"></span>χρόνῳ. καὶ τρίτον δ’ ἐπὶ τούτοις τίς ὁ τρόπος ἔσοιτο τοῦ τε
<span class="lb" data-page="9.418" data-line="6" id="l9.418.6"></span>θανάτου καὶ τῆς σωτηρίας. ἁπάντων δὲ τούτων ἡ πρόγνωσις
<span class="lb" data-page="9.418" data-line="7" id="l9.418.7"></span>ἐκ τῶν διαθέσεών ἐστιν. ἐξ αὐτῶν γὰρ, ὡς ἐδείξαμεν, ἥ τε τοῦ
<span class="lb" data-page="9.418" data-line="8" id="l9.418.8"></span>νοσήματος ἰδέα καὶ τῆς δυνάμεως ἀῤῥωστία τε καὶ ῥώμη
<span class="lb" data-page="9.418" data-line="9" id="l9.418.9"></span>διαγιγνώσκεται. τούτων δ’ ἀλλήλοις παραβαλλομένων τὰ
<span class="lb" data-page="9.418" data-line="10" id="l9.418.10"></span>μέλλοντα γενήσεσθαι προγινώσκεται. τοῦ μὲν γὰρ νοσήματος
<span class="lb" data-page="9.418" data-line="11" id="l9.418.11"></span>ἡ γνῶσις ἐκ τόπου τοῦ πεπονθότος ἐστὶ καὶ τῆς ἐν αὐτῷ
<span class="lb" data-page="9.418" data-line="12" id="l9.418.12"></span>διαθέσεως· τῆς δὲ δυνάμεως ἐκ τῆς εὐκρασίας τε καὶ δυσκρασίας
<span class="lb" data-page="9.418" data-line="13" id="l9.418.13"></span>τῶν στερεῶν σωμάτων. εἰ γὰρ ἀσθένειαι γίνονταί
<span class="lb" data-page="9.418" data-line="14" id="l9.418.14"></span>τινες, διὰ τὸ πνεῦμα τὸ ψυχικὸν ὀλιγοχρόνιοί τ’ εἰσὶ καὶ
<span class="lb" data-page="9.418" data-line="15" id="l9.418.15"></span>συμπτωματικαί. ἀλλήλοις δὲ τούτων παραβαλλομένων, εἰ
<span class="lb" data-page="9.418" data-line="16" id="l9.418.16"></span>μὲν οἵα τέ ἐστι τὴν ἀκμὴν τοῦ νοσήματος ἐνεγκεῖν ἡ δύναμις,
<span class="lb" data-page="9.418" data-line="17" id="l9.418.17"></span>ἀνάγκη σωθῆναι τὸν ἄνθρωπον, ἔξωθέν γε μηδενὸς
<span class="lb" data-page="9.418" data-line="18" id="l9.418.18"></span>ἁμαρτηθέντος· εἰ δ’ οὐχ οἵα τε, πάντως τεθνήξεσθαι.
<span class="lb" data-page="9.418" data-line="19" id="l9.418.19"></span>τοῦ χρόνου δ’ ἡ πρόγνωσις, ἐν ᾧ τῶν εἰρημένων ἑκάτερον
<span class="pb" data-page="9.419" id="p9.419"></span>
<span class="lb" data-page="9.419" data-line="1" id="l9.419.1"></span>ἔσοιτο, διὰ τῶνδε γινώσκεται. σωθήσονται μὲν οἱ μέλλοντες
<span class="lb" data-page="9.419" data-line="2" id="l9.419.2"></span>σώζεσθαι κατ’ ἐκεῖνον τὸν χρόνον ἐν ᾧπερ ἂν ἡ φύσις ἐπικρατήσῃ
<span class="lb" data-page="9.419" data-line="3" id="l9.419.3"></span>τελεώτατα τῆς νοσώδους διαθέσεως· τεθνήξεται δὲ
<span class="lb" data-page="9.419" data-line="4" id="l9.419.4"></span>κατ’ ἐκεῖνον τὸν χρόνον ἐν ᾧπερ τὸ νόσημα τῆς δυνάμεως
<span class="lb" data-page="9.419" data-line="5" id="l9.419.5"></span>εἰς τοσοῦτον ἔσται κρεῖττον ὡς ἐνέργειάν τινα τῶν πρὸς τὸ
<span class="lb" data-page="9.419" data-line="6" id="l9.419.6"></span>ζῇν ἀναγκαίων ἀπολέσθαι. καὶ μὲν δὴ καὶ ὁ τρόπος ὅ τε
<span class="lb" data-page="9.419" data-line="7" id="l9.419.7"></span>τοῦ θανάτου καὶ ὁ τῆς σωτηρίας ἐκ τῶν αὐτῶν προγνωσθήσεται.
<span class="lb" data-page="9.419" data-line="8" id="l9.419.8"></span>τῶν γὰρ ἀπολλυμένων ἐνεργειῶν ἀναγκαίων εἰς τὸ
<span class="lb" data-page="9.419" data-line="9" id="l9.419.9"></span>ζῇν ἔνιαι μὲν πνίξιν ἐπιφέρουσιν, ἔνιαι δὲ τῆς ζωτικῆς δυνάμεως
<span class="lb" data-page="9.419" data-line="10" id="l9.419.10"></span>κατάπτωσιν, ἔνιαι δ’ ἀνάλογον τῆς ζωτικῆς κατάπτωσίν
<span class="lb" data-page="9.419" data-line="11" id="l9.419.11"></span>τε καὶ οἷον πνίξιν. αἱ μὲν οὖν τῆς ζωτικῆς δυνάμεως
<span class="lb" data-page="9.419" data-line="12" id="l9.419.12"></span>ἐπιφέρουσαι πνίξιν ἐκ τῶν τοῦ θώρακός τε καὶ πνεύμονος,
<span class="lb" data-page="9.419" data-line="13" id="l9.419.13"></span>ἔτι τε τραχείας ἀρτηρίας καὶ λάρυγγος καὶ φάρυγγος
<span class="lb" data-page="9.419" data-line="14" id="l9.419.14"></span>ὁρμῶνται διαθέσεις· ἔνιαι δὲ καὶ κατ’ αὐτὴν εὐθέως συνίστανται
<span class="lb" data-page="9.419" data-line="15" id="l9.419.15"></span>τὴν καρδίαν· αἱ δὲ τὴν κατάπτωσιν ἔκ τε τῶν στομαχικῶν
<span class="lb" data-page="9.419" data-line="16" id="l9.419.16"></span>ὀνομαζομένων διαθέσεων, ἐφ’ αἷς <span class="milestone ed2page" data-n="8.306" data-unit="ed2page" id="ed2page.8.306"></span>συγκόπτονται,
<span class="lb" data-page="9.419" data-line="17" id="l9.419.17"></span>καὶ προσέτι τῶν καθ’ ἧπαρ χρονίων, ἐφ’ αἷς ἀτροφοῦσι,
<span class="lb" data-page="9.419" data-line="18" id="l9.419.18"></span>καὶ ἀλγημάτων χρονίων, ἢ σφοδρῶν, ἔτι τε τῶν ἑκτικῶν
<span class="lb" data-page="9.419" data-line="19" id="l9.419.19"></span>ἁπάντων πυρετῶν.<span class="milestone ed1page" data-n="3.153" data-unit="ed1page" id="ed1page.3.153"></span> συνελόντι δὲ φάναι, τοῦ τῆς καρδίας
<span class="pb" data-page="9.420" id="p9.420"></span>
<span class="lb" data-page="9.420" data-line="1" id="l9.420.1"></span>σώματος αἱ μεγάλαι δυσκρασίαι, καθ’ ὃν ἄν τινα τρόπον ἢ
<span class="lb" data-page="9.420" data-line="2" id="l9.420.2"></span>αὐταὶ καθ’ ἑαυτὰς εὐθὺς ἐξ ἀρχῆς, ἢ δι’ ἕτερα σπλάγχνα πάθωσι,
<span class="lb" data-page="9.420" data-line="3" id="l9.420.3"></span>κατάπτωσιν ἐπάγουσι τῆς ζωτικῆς δυνάμεως. οὕτω δὲ
<span class="lb" data-page="9.420" data-line="4" id="l9.420.4"></span>καὶ τῆς ψυχικῆς δυνάμεως αἱ μὲν ἀῤῥωστίαι ταῖς ἐγκεφάλου
<span class="lb" data-page="9.420" data-line="5" id="l9.420.5"></span>μεγάλαις ἕπονται δυσκρασίαις, αἱ δ’ οἷον πνίξεις ταῖς τε
<span class="lb" data-page="9.420" data-line="6" id="l9.420.6"></span>πληρώσεσι τῶν κοιλιῶν αὐτοῦ καὶ ταῖς ἐμφράξεσι τῶν εἰς
<span class="lb" data-page="9.420" data-line="7" id="l9.420.7"></span>αὐτὰς ἡκόντων πόρων. ὥσθ’ ὅστις ἀκριβῶς διαγινώσκει μέτρον
<span class="lb" data-page="9.420" data-line="8" id="l9.420.8"></span>τε δυνάμεως καὶ τόπον πεπονθότα καὶ τὴν ἐν αὐτῷ
<span class="lb" data-page="9.420" data-line="9" id="l9.420.9"></span>διάθεσιν, οὗτός ἐστιν ὁ προγνωστικώτατος τῶν ἐσομένων.
<span class="lb" data-page="9.420" data-line="10" id="l9.420.10"></span>ὅπως μὲν οὖν χρὴ διαγινώσκειν τὰ πεπονθότα μόρια δι’ ἑτέρας
<span class="lb" data-page="9.420" data-line="11" id="l9.420.11"></span>δεδήλωται πραγματείας· ὅπως δὲ καὶ τὰς διαθέσεις αὐτῶν
<span class="lb" data-page="9.420" data-line="12" id="l9.420.12"></span>ἐν ἐκείνῃ τε συνεπιδέδεικται κᾀν τοῖς περὶ κρίσεων
<span class="lb" data-page="9.420" data-line="13" id="l9.420.13"></span>οὐχ ἥκιστα, καὶ μέντοι κᾀν τῇδε τῇ πραγματείᾳ. λέλεκται δὲ
<span class="lb" data-page="9.420" data-line="14" id="l9.420.14"></span>καὶ περὶ τῶν δυνάμεων ἐν πολλοῖς πολλάκις ὡς ἔκ τε τῶν
<span class="lb" data-page="9.420" data-line="15" id="l9.420.15"></span>ἐνεργειῶν αὐτῶν ἡ διάγνωσις ἔκ τε τῆς τῶν ἐνεργούντων
<span class="lb" data-page="9.420" data-line="16" id="l9.420.16"></span>δυσκρασίας. περὶ μὲν δὴ τῶν ἄλλων δυνάμεως ἐν ἑτέρῳ
<span class="lb" data-page="9.420" data-line="17" id="l9.420.17"></span>διώρισται, περὶ δὲ τῆς τοὺς σφυγμοὺς ἐργαζομένης, ἣν δὴ
<span class="lb" data-page="9.420" data-line="18" id="l9.420.18"></span>καὶ ζωτικὴν ὀνομάζομεν, εἴρηται μὲν καὶ ἐν τούτοις οὐκ ὀλίγα,
<span class="lb" data-page="9.420" data-line="19" id="l9.420.19"></span>λεχθήσεται δὲ καὶ νῦν.
</p>
          </article>

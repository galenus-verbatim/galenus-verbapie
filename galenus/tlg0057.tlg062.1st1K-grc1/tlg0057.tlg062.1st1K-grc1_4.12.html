<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.12">
<span class="pb page1" data-page="9.421" id="p9.421"></span>
<span class="milestone ed1page page1" data-n="3.153" data-unit="ed1page" id="ed1page.3.153"></span>
<span class="milestone ed2page page1" data-n="8.306" data-unit="ed2page" id="ed2page.8.306"></span>
            <p>
<span class="lb" data-page="9.421" data-line="1" id="l9.421.1"></span>Ἐπειδὰν μὲν ἅπαντες ἀμυδροὶ τυγχάνωσιν
<span class="lb" data-page="9.421" data-line="2" id="l9.421.2"></span>ὄντες οἱ σφυγμοὶ, κατὰ τὸν ἑαυτῆς λόγον ἡ δύναμις ἀῤῥωστεῖ,
<span class="lb" data-page="9.421" data-line="3" id="l9.421.3"></span>καθ’ ὅλον μὲν τὸ σῶμα τούτου γινομένου, τοῦ τῆς καρδίας
<span class="lb" data-page="9.421" data-line="4" id="l9.421.4"></span>σώματος ἔχοντος δυσκράτως, καθ’ ἓν δὲ μόριον, ἐκείνου
<span class="lb" data-page="9.421" data-line="5" id="l9.421.5"></span>μόνου τοῦ μορίου. ἐπειδὰν δὲ κατὰ τὰς αὐτὰς ἀρτηρίας
<span class="lb" data-page="9.421" data-line="6" id="l9.421.6"></span>ἐνίοτε μὲν ἀμυδρὸς ὁ σφυγμὸς, ἐνίοτε δ’ ᾖ σφοδρὸς, οὐ
<span class="lb" data-page="9.421" data-line="7" id="l9.421.7"></span>κατὰ τὸν ἑαυτῆς λόγον ἡ δύναμις ἀσθενής ἐστιν, ἀλλ’ ὑπὸ
<span class="lb" data-page="9.421" data-line="8" id="l9.421.8"></span>πλήθους βαρύνεται. μόνην δὲ οὔποθ’ εὗρον οὔτ’ ἐν ὅλῳ τῷ
<span class="lb" data-page="9.421" data-line="9" id="l9.421.9"></span>σώματι τὴν τοιαύτην ἀνωμαλίαν οὔτε καθ’ ἕν τι· μόριον,
<span class="lb" data-page="9.421" data-line="10" id="l9.421.10"></span>ἀλλὰ καὶ τἄλλα τρία γένη συμμεταβάλλοντά τε καὶ ἀνώμαλα
<span class="lb" data-page="9.421" data-line="11" id="l9.421.11"></span>γινόμενα. λέγω δὲ τρία γένη τό τε κατὰ μέγεθος καὶ μικρότητα
<span class="lb" data-page="9.421" data-line="12" id="l9.421.12"></span>καὶ τὸ κατὰ τάχος καὶ βραδύτητα καὶ τὸ κατὰ
<span class="lb" data-page="9.421" data-line="13" id="l9.421.13"></span>πυκνότητα καὶ ἀραιότητα. καὶ γὰρ μεγάλοι καὶ μικροὶ καὶ
<span class="lb" data-page="9.421" data-line="14" id="l9.421.14"></span>μέσοι, καὶ ταχεῖς καὶ βραδεῖς καὶ μέσοι, καὶ πυκνοὶ καὶ ἀραιοὶ
<span class="lb" data-page="9.421" data-line="15" id="l9.421.15"></span>καὶ μέσοι, καθάπερ γε καὶ ἀμυδροὶ καὶ σφοδροὶ καὶ μέσοι
<span class="lb" data-page="9.421" data-line="16" id="l9.421.16"></span>ταῖς ὑπὸ πλήθους χυμῶν βαρυνομέναις γίνονται δυνάμεσιν. εἰ
<span class="lb" data-page="9.421" data-line="17" id="l9.421.17"></span>μὲν οὖν οἱ σφυγμοὶ οἱ σφοδροὶ καὶ μεγάλοι πλείους τῶν ἐναντίων
<span class="lb" data-page="9.421" data-line="18" id="l9.421.18"></span>ὑπάρχοιεν, ἧττον ἡ δύναμις ὑπὸ τοῦ πλήθους κέκμηκεν·
<span class="lb" data-page="9.421" data-line="19" id="l9.421.19"></span>εἰ δ’ οἱ μικροὶ καὶ ἀμυδροὶ, μᾶλλον. οὕτω δὲ καὶ τῶν κατὰ
<span class="pb" data-page="9.422" id="p9.422"></span>
<span class="lb" data-page="9.422" data-line="1" id="l9.422.1"></span>μίαν πληγὴν ἀνωμάλων, ὅσοι τε διακοπτομένης ἡσυχίᾳ τῆς
<span class="lb" data-page="9.422" data-line="2" id="l9.422.2"></span>κινήσεως, ὅσοι τε συνεχοῦς μενούσης ἐλέχθησαν γίνεσθαι,
<span class="lb" data-page="9.422" data-line="3" id="l9.422.3"></span>πάντες οὗτοι τὰ τέλη τῶν κινήσεων εὐτονώτερά τε καὶ θάττονα
<span class="lb" data-page="9.422" data-line="4" id="l9.422.4"></span>ποιούμενοι ῥωμαλεωτέραν ἐνδείκνυται τὴν δύναμιν
<span class="lb" data-page="9.422" data-line="5" id="l9.422.5"></span>ὑπάρχειν ἁπάντων τῶν ἀμυδροτέραν τε καὶ βραδυτέραν
<span class="lb" data-page="9.422" data-line="6" id="l9.422.6"></span>ποιουμένων. ἐλέχθη δ’ αὐτάρκως καὶ περὶ τῆς ἐν τοῖς
<span class="lb" data-page="9.422" data-line="7" id="l9.422.7"></span>μυούροις διαφορᾶς. ὅταν οὖν ποτε ἐπὶ τῇ τοιαύτῃ καταστάσει
<span class="lb" data-page="9.422" data-line="8" id="l9.422.8"></span>σφυγμῶν ὑψηλὸς ὁ σφυγμὸς φανῇ, δῆλον μὲν ὅτι
<span class="lb" data-page="9.422" data-line="9" id="l9.422.9"></span>μέγας ἱκανῶς ὁ τοιοῦτός ἐστιν, ὡς ἔμπροσθεν εἴρηται, δηλώσει
<span class="lb" data-page="9.422" data-line="10" id="l9.422.10"></span>δὲ τὴν φύσιν ἐπικρατεῖν ἤδη τοῦ πλήθους. ἀμυδρὸς
<span class="lb" data-page="9.422" data-line="11" id="l9.422.11"></span>μὲν οὖν σφυγμὸς ὑψηλὸς οὐδέποτε γίνεται, μᾶλλον μέντοι
<span class="lb" data-page="9.422" data-line="12" id="l9.422.12"></span>καὶ ἧττον σφοδρὸς, ὅσῳπερ ἂν ὑψηλότερός τε ἅμα καὶ σφοδρότερος
<span class="lb" data-page="9.422" data-line="13" id="l9.422.13"></span>ἀποτελεσθῇ, τήν τε ῥώμην ἐνδείκνυται τῆς δυνάμεως
<span class="lb" data-page="9.422" data-line="14" id="l9.422.14"></span>ἀκώλυτόν τε τὴν κίνησιν. εὐθὺς δὲ τῇ τοιαύτῃ μεταπτώσει
<span class="lb" data-page="9.422" data-line="15" id="l9.422.15"></span>συμμεταβάλλειν ἀναγκαῖόν ἐστι τὴν ἔμπροσθεν ἀνωμαλίαν,
<span class="lb" data-page="9.422" data-line="16" id="l9.422.16"></span>καὶ πρῶτον μὲν τοὺς μεγάλους καὶ ὑψηλοὺς σφυγμοὺς
<span class="lb" data-page="9.422" data-line="17" id="l9.422.17"></span>πολὺ πλείους γενέσθαι τῶν ἐναντίων, ἔπειτα δὲ καὶ πάντας
<span class="lb" data-page="9.422" data-line="18" id="l9.422.18"></span>ἑξῆς ὁμαλοὺς, ἐξ ἀνάγκης οὗτοι δι’ ἐκκρίσεων κριθήσονται.
<span class="lb" data-page="9.422" data-line="19" id="l9.422.19"></span>καὶ οὐ μόνον τοῖς ὑψηλοῖς τε καὶ σφοδροῖς σφυγμοῖς,<span class="milestone ed2page" data-n="8.307" data-unit="ed2page" id="ed2page.8.307"></span>
              <span class="pb" data-page="9.423" id="p9.423"></span>
<span class="lb" data-page="9.423" data-line="1" id="l9.423.1"></span>ἀλλὰ καὶ τοῖς μεγάλοις ὁμοῦ καὶ σφοδροῖς ἕπεται τοῦτο·
<span class="lb" data-page="9.423" data-line="2" id="l9.423.2"></span>βεβαιότερον δὲ καὶ ἀδιαψευστότερον, ὅταν ὑψηλοὶ γενηθῶσιν.
<span class="lb" data-page="9.423" data-line="3" id="l9.423.3"></span>ἐπισκέπτεσθαι δὲ τηνικαῦτα τὴν κίνησιν τῆς συστολῆς·
<span class="lb" data-page="9.423" data-line="4" id="l9.423.4"></span>ἀεὶ μὲν γὰρ ἀποτιθεμένην εὑρήσεις αὐτὴν τὸ πρόσθεν τάχος,
<span class="lb" data-page="9.423" data-line="5" id="l9.423.5"></span>ἧττον δὲ καὶ μᾶλλον πάσχουσαν τοῦτο. διορισμὸς οὖν ἐντεῦθέν
<span class="lb" data-page="9.423" data-line="6" id="l9.423.6"></span>σοι τοῦ τῆς κρίσεως ἤθους ὑπάρξει. βελτίων γὰρ ἡ
<span class="lb" data-page="9.423" data-line="7" id="l9.423.7"></span>κρίσις ἀκολουθεῖν εἴωθε τοῦ κατὰ τὴν συστολὴν τάχους ἐπιπλέον
<span class="lb" data-page="9.423" data-line="8" id="l9.423.8"></span>ἐκλυθέντος. εἰ δὲ καὶ τἄλλα τῆς πέψεως ὑπάρχοι
<span class="lb" data-page="9.423" data-line="9" id="l9.423.9"></span>γνωρίσματα, γέγραπται δ’ ἐν τοῖς περὶ κρίσεων ἅπαντα, τὴν
<span class="lb" data-page="9.423" data-line="10" id="l9.423.10"></span>ἀρίστην κρίσιν ἡ τοιαύτη προδηλοῖ κατάστασις, εἰ δὲ τὸ
<span class="lb" data-page="9.423" data-line="11" id="l9.423.11"></span>τάχος τῆς συστολῆς ἐπ’ ὀλίγον ἐκλυθῇ, ἢ καὶ μήπω φαίνοιτο
<span class="lb" data-page="9.423" data-line="12" id="l9.423.12"></span>πεπέφθαι τὸ νόσημα, γενήσεται μὲν ἡ μετ’ ἐκκρίσεως κρίσις,
<span class="lb" data-page="9.423" data-line="13" id="l9.423.13"></span>οὐ μὴν ἀγαθή γε πάντως, ἀλλ’ ἔχουσά τι τῶν κακῶν κρίσεων,
<span class="lb" data-page="9.423" data-line="14" id="l9.423.14"></span>ἢ ἓν, ἢ δύο, ἢ καὶ πάνθ’ ἅμα συνόντα. χωρὶς μέντοι
<span class="lb" data-page="9.423" data-line="15" id="l9.423.15"></span>τοῦ προηγεῖσθαι τὴν προειρημένην ἀνωμαλίαν ὁ σφυγμὸς
<span class="lb" data-page="9.423" data-line="16" id="l9.423.16"></span>μέγας τε καὶ σφοδρὸς γινόμενος οὐκ ἀεὶ σημαίνει τὴν
<span class="lb" data-page="9.423" data-line="17" id="l9.423.17"></span>ἔκκρισιν· ὁ δ’ ὑψηλὸς ἀεὶ μὲν, ἀλλὰ χωρὶς τοῦ προγεγονέναι
<span class="lb" data-page="9.423" data-line="18" id="l9.423.18"></span>τὴν ἀνωμαλίαν, εἰ συσταίη, μετρίας ἐκκρίσεις ἔσεσθαι
<span class="lb" data-page="9.423" data-line="19" id="l9.423.19"></span>σημαίνει· παμπόλλας δ’, ὅταν ἐπὶ ταῖς πολλαῖς τὸ πρὸς
<span class="pb" data-page="9.424" id="p9.424"></span>
<span class="lb" data-page="9.424" data-line="1" id="l9.424.1"></span>τὴν δύναμιν πλῆθος ἐνδεικνυμέναις ἀνωμαλίαις γενηθῇ.
<span class="lb" data-page="9.424" data-line="2" id="l9.424.2"></span>θαυμαστὸν οὖν ἴσως δόξει τὸ τῶν ἀρίστων ἐκκρίσεων
<span class="lb" data-page="9.424" data-line="3" id="l9.424.3"></span>ὑψηλόν τε ἅμα καὶ σύμμετρον τῷ τάχει κατὰ τὴν συστολὴν
<span class="lb" data-page="9.424" data-line="4" id="l9.424.4"></span>προηγεῖσθαι σφυγμὸν, ἑπομένων γε τῶν ἐκκρίσεων οὐκ
<span class="lb" data-page="9.424" data-line="5" id="l9.424.5"></span>ἐν ταῖς διαστολαῖς τῶν ἀρτηριῶν, ἡνίκα ἕλκουσιν εἰς ἑαυτὰς,
<span class="lb" data-page="9.424" data-line="6" id="l9.424.6"></span>ἀλλ’ ἐν ταῖς συστολαῖς, ἡνίκ’ ἐκκρίνουσι. καί μοι δοκεῖ
<span class="lb" data-page="9.424" data-line="7" id="l9.424.7"></span>τοῦτο μάλιστα καὶ τοὺς περὶ τὸν Ἀρχιγένη πεῖσαι
<span class="lb" data-page="9.424" data-line="8" id="l9.424.8"></span>κατὰ μὲν τὰς συστολὰς ἕλκειν τι τὰς ἀρτηρίας εἰς ἑαυτὰς,
<span class="lb" data-page="9.424" data-line="9" id="l9.424.9"></span>κατὰ δὲ τὰς διαστολὰς ἐκκρίνειν. ἀλλ’ ὅτι μὲν ἀδύνατον
<span class="lb" data-page="9.424" data-line="10" id="l9.424.10"></span>τοῦτο, δέδεικται διὰ τὸ περὶ χρείας σφυγμῶν· ἥτις δ’
<span class="lb" data-page="9.424" data-line="11" id="l9.424.11"></span>ἐστὶν ἡ αἰτία, δι’ ἣν ὁ ὑψηλός τε ἅμα καὶ ὁ ταχὺς ἐν
<span class="lb" data-page="9.424" data-line="12" id="l9.424.12"></span>τῇ συστολῇ σφυγμὸς ἀγγέλλει κριτικὰς ἐκκρίσεις, ἐν τῷδε
<span class="lb" data-page="9.424" data-line="13" id="l9.424.13"></span>λεχθήσεται· οὐχ ἡ αὐτὴ δύναμίς ἐστιν ἥ τε ζωτικὴ προσαγορευομένη
<span class="lb" data-page="9.424" data-line="14" id="l9.424.14"></span>καὶ ἡ θρεπτική τε καὶ ἡ φυσική. τῆς μὲν γὰρ
<span class="lb" data-page="9.424" data-line="15" id="l9.424.15"></span>ἔργον ἐστὶν ἓν τοῦτο μόνον, ἡ τοῦ σφυγμοῦ γένεσις· ἡ φυσικὴ
<span class="lb" data-page="9.424" data-line="16" id="l9.424.16"></span>δὲ τό τ’ οἰκεῖον εἰς τὴν θρέψιν ἕλκειν καὶ τὸ μὴ
<span class="lb" data-page="9.424" data-line="17" id="l9.424.17"></span>τοιοῦτον ἀποκρίνειν σὺν τῷ καὶ κατέχειν δηλονότι καὶ
<span class="lb" data-page="9.424" data-line="18" id="l9.424.18"></span>ἀλλοιοῦν τὸ οἰκεῖον. εἰς γὰρ τὸ τρέφεσθαι τὰ σώματα
<span class="lb" data-page="9.424" data-line="19" id="l9.424.19"></span>τούτων ἁπάντων δεῖται, καθάπερ γε καὶ εἰς τὸ φυλάττεσθαι
<span class="pb" data-page="9.425" id="p9.425"></span>
<span class="lb" data-page="9.425" data-line="1" id="l9.425.1"></span>τὴν συμμετρίαν τῆς ἐμφύτου θερμασίας τοῦ διαστέλλεσθαί
<span class="lb" data-page="9.425" data-line="2" id="l9.425.2"></span>τε καὶ συστέλλεσθαι τὰς ἀρτηρίας καὶ τὴν καρδίαν.
<span class="lb" data-page="9.425" data-line="3" id="l9.425.3"></span>ἥντινα δύναμιν οὔτ’ ἐν τοῖς φυτοῖς ἔστιν εὑρεῖν
<span class="lb" data-page="9.425" data-line="4" id="l9.425.4"></span>οὔτ’ ἐν τοῖς ζώοις ὅσα ψυχρὰ, καθάπερ τά τ’ ὄστρεα καὶ
<span class="lb" data-page="9.425" data-line="5" id="l9.425.5"></span>ὅσα προσπέφυκε πέτραις, ἤ τισιν ἄλλοις στερεοῖς σώμασιν.
<span class="lb" data-page="9.425" data-line="6" id="l9.425.6"></span>ὅσα δὲ θερμὰ τῶν ζώων ἐστὶ, καὶ μάλιστα τὰ ἔναιμα, φανερωτάτην
<span class="lb" data-page="9.425" data-line="7" id="l9.425.7"></span>τε καὶ σφοδροτάτην ἔχει τὴν τοιαύτην δύναμιν.
<span class="lb" data-page="9.425" data-line="8" id="l9.425.8"></span>αὕτη μὲν οὖν ἐν ταῖς συστολαῖς τῶν σφυγμῶν ἀποχεῖ
<span class="lb" data-page="9.425" data-line="9" id="l9.425.9"></span>τὸ λιγνυῶδες περίττωμα μόνον, ὅσον ἂν ἐμποδὼν ἵστηται
<span class="lb" data-page="9.425" data-line="10" id="l9.425.10"></span>τῇ συμμετρίᾳ τῆς ἐμφύτου θερμασίας, ὥσπέρ γε καὶ
<span class="lb" data-page="9.425" data-line="11" id="l9.425.11"></span>κατὰ τὰς διαστολὰς ἐπισπᾶται τὸ ἀναψῦχον αὐτήν. ἡ δὲ
<span class="lb" data-page="9.425" data-line="12" id="l9.425.12"></span>ἑτέρα δύναμις ἡ θρεπτικὴ τό τ’ οἰκεῖον εἰς τὴν θρέψιν
<span class="lb" data-page="9.425" data-line="13" id="l9.425.13"></span>ἕλκει καὶ τὸ ἄχρηστον ἐκκρίνει. διάφοροι μὲν οὖν αἱ ἀρχαὶ
<span class="lb" data-page="9.425" data-line="14" id="l9.425.14"></span>τῶν δυνάμεών εἰσιν, ὡς καὶ τοῦτ’ ἐν τοῖς περὶ τῶν
<span class="lb" data-page="9.425" data-line="15" id="l9.425.15"></span>Ἱπποκράτους τε καὶ Πλάτωνος ἐπιδέδεικται δογμάτων· ἐπιμίγνυται
<span class="lb" data-page="9.425" data-line="16" id="l9.425.16"></span>δ’ ἀλλήλαις ἐν τοῖς κατὰ μέρος ὀργάνοις. αἱ γοῦν
<span class="lb" data-page="9.425" data-line="17" id="l9.425.17"></span>ἀρτηρίαι καθόσον τρέφονται τῇ θρεπτικῇ διοικοῦνται δυνάμει,
<span class="lb" data-page="9.425" data-line="18" id="l9.425.18"></span>καὶ ταύτης ἔργον ἐστὶν ἔκκρισις τῶν περιττωμάτων ﻿
<span class="pb" data-page="9.426" id="p9.426"></span>
<span class="lb" data-page="9.426" data-line="1" id="l9.426.1"></span>τῆς τροφῆς, ὥσπερ τῆς ἑτέρας τῆς ζωτικῆς ἡ τῶν καπνωδῶν
<span class="lb" data-page="9.426" data-line="2" id="l9.426.2"></span>περιττωμάτων ἔκκρισις. ὅταν μὲν οὖν ταῦτα πλεονάζῃ, μεγίστην
<span class="lb" data-page="9.426" data-line="3" id="l9.426.3"></span>τε ἅμα καὶ ταχεῖαν αἱ ἀρτηρίαι ποιοῦνται τὴν
<span class="lb" data-page="9.426" data-line="4" id="l9.426.4"></span>συστολὴν, καὶ εἴπερ ἦν ἐς αὐτὰς ἔσω καθέντα τὸν δάκτυλον
<span class="lb" data-page="9.426" data-line="5" id="l9.426.5"></span>ἐπὶ τὴν τῶν σφυγμῶν διάγνωσιν ἥκειν, ᾐσθόμεθα
<span class="lb" data-page="9.426" data-line="6" id="l9.426.6"></span>ἂν <span class="milestone ed1page" data-n="3.154" data-unit="ed1page" id="ed1page.3.154"></span>αὐτῶν ἀκριβῶς ἐπὶ πλεῖστον εἴσω φερομένων·
<span class="lb" data-page="9.426" data-line="7" id="l9.426.7"></span>ἐπεὶ δ’ ἀδύνατον τοῦτο, τῷ τάχει μὲν πρώτως καὶ μάλιστα
<span class="lb" data-page="9.426" data-line="8" id="l9.426.8"></span>προσέχειν τὸν νοῦν χρή· ἑξῆς δὲ καὶ τῷ ποσῷ τῆς
<span class="lb" data-page="9.426" data-line="9" id="l9.426.9"></span>συστολῆς, εἴ τις ἱκανῶς εἴη διαγινώσκειν αὐτὴν γεγυμνασμένος.
<span class="lb" data-page="9.426" data-line="10" id="l9.426.10"></span>ἐπειδὰν δὲ ταῦτα μὲν τὰ περιττώματα μηκέτι ᾖ,
<span class="lb" data-page="9.426" data-line="11" id="l9.426.11"></span>πεφθῶσι δ’ οἱ πρότερον σηπόμενοι χυμοὶ, ἑτέρᾳ δυνάμει τῇ
<span class="lb" data-page="9.426" data-line="12" id="l9.426.12"></span>φυσικῇ τὰ περιττώματα τῶν πεφθέντων ἐκκρίνεται. <span class="milestone ed2page" data-n="8.308" data-unit="ed2page" id="ed2page.8.308"></span>διαπεφοίτηκε
<span class="lb" data-page="9.426" data-line="13" id="l9.426.13"></span>δ’ αὕτη διὰ παντὸς μορίου τοῦ ζώου, καὶ διὰ
<span class="lb" data-page="9.426" data-line="14" id="l9.426.14"></span>τῶν σαρκῶν καὶ διὰ τῶν νεύρων καὶ διὰ τῶν συνδέσμων
<span class="lb" data-page="9.426" data-line="15" id="l9.426.15"></span>καὶ διὰ τῶν ὀστῶν, οὐ διὰ μόνων τῶν ἀρτηριῶν τε καὶ
<span class="lb" data-page="9.426" data-line="16" id="l9.426.16"></span>φλεβῶν διατέταται. αὕτη τοίνυν ἐστὶν ἡ δύναμις ἡ καὶ
<span class="lb" data-page="9.426" data-line="17" id="l9.426.17"></span>τὰς κρίσεις ἐργαζομένη, καὶ καθόσον ταύτης μετέχουσιν αἱ
<span class="lb" data-page="9.426" data-line="18" id="l9.426.18"></span>ἀρτηρίαι, τὸ περιττὸν ἀποτρίβονται. διὰ δὲ τὴν ἑτέραν
<span class="lb" data-page="9.426" data-line="19" id="l9.426.19"></span>δύναμιν τὴν σφυγμικὴν, ἧς μόναι μετέχουσιν, ἀποκρίνουσιν
<span class="pb" data-page="9.427" id="p9.427"></span>
<span class="lb" data-page="9.427" data-line="1" id="l9.427.1"></span>ἐν ταῖς συστολαῖς τὸ καπνῶδες περίττωμα, καθάπερ ἐν
<span class="lb" data-page="9.427" data-line="2" id="l9.427.2"></span>ταῖς διαστολαῖς ἕλκουσι τὸ ἀναψῦχον αὐτάς. ἡ χρεία δ’
<span class="lb" data-page="9.427" data-line="3" id="l9.427.3"></span>οὐκ ἴση διὰ παντὸς ἑκατέρων ἐστὶν, ἀλλ’ ἡ τοῦ πλεονάζοντος
<span class="lb" data-page="9.427" data-line="4" id="l9.427.4"></span>ἔστιν ὅτε κρατεῖ. καὶ τοίνυν καὶ τυποῖ καθ’
<span class="lb" data-page="9.427" data-line="5" id="l9.427.5"></span>ἑαυτὴν τὸν σφυγμὸν, εἰ καὶ τὰ τῆς δυνάμεως ὡσαύτως
<span class="lb" data-page="9.427" data-line="6" id="l9.427.6"></span>ἔχοι. τοῦ μέντοι καπνώδους περιττώματος κρατοῦντος ἐπὶ
<span class="lb" data-page="9.427" data-line="7" id="l9.427.7"></span>πλεῖστον μὲν συστέλλεται, διαστέλλεται δ’ οὐκ ἐπὶ πλεῖστον
<span class="lb" data-page="9.427" data-line="8" id="l9.427.8"></span>ἡ καρδία μετὰ τῶν ἀρτηριῶν, ἀλλὰ τοσοῦτον μόνον
<span class="lb" data-page="9.427" data-line="9" id="l9.427.9"></span>ὅσον αὔταρκες εἰς ἀνάψυξιν ἀπὸ τῆς ἐσχάτης συστολῆς
<span class="lb" data-page="9.427" data-line="10" id="l9.427.10"></span>αὐταῖς ὑπάρχει. εἰ δὲ τὸ μὲν καπνῶδες θερμὸν
<span class="lb" data-page="9.427" data-line="11" id="l9.427.11"></span>ὀλίγον εἴη, πλεῖστον δὲ τὸ ἀπέριττόν τε καὶ καθαρὸν
<span class="lb" data-page="9.427" data-line="12" id="l9.427.12"></span>καὶ οἷον φλογῶδες, ἐπιπλεῖστον μὲν ἐξαίρονται διαστελλόμενα,
<span class="lb" data-page="9.427" data-line="13" id="l9.427.13"></span>συστέλλονται δὲ τοσοῦτον μόνον ὅσον ἱκανὸν εἰς
<span class="lb" data-page="9.427" data-line="14" id="l9.427.14"></span>τὴν τῆς ἑτέρας χρείας ἐκπλήρωσιν. ὥστε ἀεὶ μὲν ἴση κατὰ
<span class="lb" data-page="9.427" data-line="15" id="l9.427.15"></span>τὸ μέγεθός ἐστιν ἡ διαστολὴ τῇ συστολῇ, πλὴν εἰ κατά
<span class="lb" data-page="9.427" data-line="16" id="l9.427.16"></span>τινα τύχην ἐπιβαλλόντων ἡμῶν τοὺς δακτύλους ἐξαίφνης
<span class="lb" data-page="9.427" data-line="17" id="l9.427.17"></span>ἡ μεταβολὴ γίνοιτο· διαφέρει δὲ ἐν τῷ ποτὲ μὲν τὴν
<span class="lb" data-page="9.427" data-line="18" id="l9.427.18"></span>ἔξω κίνησιν ἐπικρατεῖν, ποτὲ δὲ τὴν ἔσω, καὶ σημαίνει,
<span class="lb" data-page="9.427" data-line="19" id="l9.427.19"></span>καθάπερ εἴρηται, καπνώδη μέν τινα κατὰ τὰς ἀρτηρίας
<span class="pb" data-page="9.428" id="p9.428"></span>
<span class="lb" data-page="9.428" data-line="1" id="l9.428.1"></span>εἶναι θερμασίαν ἡ εἴσω κίνησις κρατοῦσα, πυρώδη δὲ καὶ
<span class="lb" data-page="9.428" data-line="2" id="l9.428.2"></span>καθαρὰν ἡ ἔξω. διὰ ταύτην μὲν δὴ τὴν αἰτίαν ὁ ὑψηλὸς
<span class="lb" data-page="9.428" data-line="3" id="l9.428.3"></span>σφυγμὸς ἐκκρίσεώς ἐστι δηλωτικὸς, ἐπὶ πεπεμμένοις
<span class="lb" data-page="9.428" data-line="4" id="l9.428.4"></span>ἤδη τοῖς τὸν πυρετὸν ἐργαζομένοις γινόμενος χυμοῖς· ἀεὶ
<span class="lb" data-page="9.428" data-line="5" id="l9.428.5"></span>δ’ ἔκκρισις ἅπασα κατὰ λόγον φύσεως ἀποτελουμένη πέψεσιν
<span class="lb" data-page="9.428" data-line="6" id="l9.428.6"></span>ἕπεται. καὶ γὰρ κατὰ τὴν γαστέρα τότε ἀποκρίνουσα
<span class="lb" data-page="9.428" data-line="7" id="l9.428.7"></span>φαίνεται τὸ περιττὸν ἡ φύσις, ὅταν πέψῃ. τὰς
<span class="lb" data-page="9.428" data-line="8" id="l9.428.8"></span>δὲ ἄλλας ἁπάσας ἐκκρίσεις, ὅσαι πρὶν πεφθῆναι τὴν τροφὴν
<span class="lb" data-page="9.428" data-line="9" id="l9.428.9"></span>γίνονται, ποτὲ μὲν τῷ δάκνεσθαι πρὸς τῶν ἐν αὐτῇ
<span class="lb" data-page="9.428" data-line="10" id="l9.428.10"></span>περιεχομένων, ποτὲ δὲ τῷ βαρύνεσθαι πρὸ τοῦ καιροῦ
<span class="lb" data-page="9.428" data-line="11" id="l9.428.11"></span>τῆς πέψεως ἀναγκάζεται ποιεῖσθαι. κατὰ δὲ τὸν αὐτὸν
<span class="lb" data-page="9.428" data-line="12" id="l9.428.12"></span>λόγον καὶ ἡ καθ’ ὅλον τὸ σῶμα δύναμις, ἐπειδὰν ἱκανῶς
<span class="lb" data-page="9.428" data-line="13" id="l9.428.13"></span>πέψῃ τὸν οἰκεῖον ἑκάστου μορίου χυμὸν, ἀποκρίνει τηνικαῦτα
<span class="lb" data-page="9.428" data-line="14" id="l9.428.14"></span>τὸ περιττὸν, ὅταν γε, ὡς εἴρηται, μηδὲν αὐτὴν
<span class="lb" data-page="9.428" data-line="15" id="l9.428.15"></span>ἐρεθίζῃ πρὸ τοῦ καιροῦ. τὸ πλῆθος δὲ τῆς ἐκκρίσεως
<span class="lb" data-page="9.428" data-line="16" id="l9.428.16"></span>ἔκ τε τοῦ τὰ πληθωρικὰ προγεγονέναι σημεῖα καὶ ἐκ τῆς
<span class="lb" data-page="9.428" data-line="17" id="l9.428.17"></span>παρούσης φλογώδους θερμασίας προγινώσκεται. διὰ δὲ
<span class="lb" data-page="9.428" data-line="18" id="l9.428.18"></span>τὴν αὐτὴν ταύτην θερμασίαν οἱ σφυγμοὶ μεγάλοι φαίνονται
<span class="lb" data-page="9.428" data-line="19" id="l9.428.19"></span>καὶ ὑψηλοί. χείρισται τοιγαροῦν τῶν ἐκκρίσεών
<span class="pb" data-page="9.429" id="p9.429"></span>
<span class="lb" data-page="9.429" data-line="1" id="l9.429.1"></span>εἰσιν ἐφ’ ὧν ὁ σφυγμὸς οὔτε μέγας ἐστὶ καὶ ταχὺς ἐν
<span class="lb" data-page="9.429" data-line="2" id="l9.429.2"></span>τῇ συστολῇ φαίνεται. εἰ δὲ δὴ καὶ μέχρι πλείονος εἴσω
<span class="lb" data-page="9.429" data-line="3" id="l9.429.3"></span>χωροίη τὸ καπνῶδες, οὗτος μάλιστα σημαίνει περίττωμα
<span class="lb" data-page="9.429" data-line="4" id="l9.429.4"></span>κρατεῖν, καὶ διὰ τοῦτ’ ἄπεπτον ὑπάρχειν τὴν νόσον.
<span class="lb" data-page="9.429" data-line="5" id="l9.429.5"></span>εἰ δ’ ἐν τούτῳ καὶ ἄτονος ὁ σφυγμὸς εἴη, κίνδυνος
<span class="lb" data-page="9.429" data-line="6" id="l9.429.6"></span>συγκοπῆναι. φλεγματωδεστέρου δὲ τοῦ νοσήματος
<span class="lb" data-page="9.429" data-line="7" id="l9.429.7"></span>ὑπάρχοντος, ὅταν ἐπὶ τοῖς ἀνωμάλοις σφυγμοῖς ἡ μετάπτωσις
<span class="lb" data-page="9.429" data-line="8" id="l9.429.8"></span>εἰς πλείους τοὺς σφοδροὺς καὶ μεγάλους ἀποτελεσθῇ,
<span class="lb" data-page="9.429" data-line="9" id="l9.429.9"></span>δι’ ἀποστάσεως ἡ κρίσις, καὶ μᾶλλον, ὅταν
<span class="lb" data-page="9.429" data-line="10" id="l9.429.10"></span>ἤδη χρονίζῃ· καὶ μᾶλλον, ὅταν ἔτι κατὰ χειμῶνα καὶ
<span class="lb" data-page="9.429" data-line="11" id="l9.429.11"></span>ψυχρὰν ἡλικίαν καὶ φύσιν καὶ χώραν. εἰς ὅ τι δὲ μάλιστα
<span class="lb" data-page="9.429" data-line="12" id="l9.429.12"></span>τοῦ σώματος ὁρμήσει μόριον ἡ ἀπόστασις ἐκ τῶν
<span class="lb" data-page="9.429" data-line="13" id="l9.429.13"></span>σφυγμῶν οὐκ ἔνεστι προγινώσκειν, ἀλλ’ ὡς κᾀν τοῖς περὶ
<span class="lb" data-page="9.429" data-line="14" id="l9.429.14"></span>κρίσεων εἴρηται, σκέπτεσθαι χρὴ τὰς ῥοπὰς τῆς φύσεως,
<span class="lb" data-page="9.429" data-line="15" id="l9.429.15"></span>ἃς κᾀν τοῖς περὶ κρίσεων λογισμοῖς τὸν τρόπον τῆς κινήσεως
<span class="lb" data-page="9.429" data-line="16" id="l9.429.16"></span>ἔφαμεν ἐνδείκνυσθαι. ὅταν γὰρ ὁ σφυγμὸς ἐκκριτικὸς
<span class="lb" data-page="9.429" data-line="17" id="l9.429.17"></span>ἀκριβῶς ᾖ, συνόντων μὲν αὐτῷ τῶν αἱμοῤῥαγικῶν
<span class="lb" data-page="9.429" data-line="18" id="l9.429.18"></span>καλουμένων σημείων, ἐκ ῥινῶν αἱμοῤῥαγήσουσιν· ἀπόντων
<span class="pb" data-page="9.430" id="p9.430"></span>
<span class="lb" data-page="9.430" data-line="1" id="l9.430.1"></span>δὲ αὐτῶν ἐξ ἄλλου τινὸς χωρίου διασκέπτεσθαι τὴν ἔκκρισιν.
<span class="lb" data-page="9.430" data-line="2" id="l9.430.2"></span>εἴρηται δὲ περὶ τοιούτων ἁπάντων αὐτάρκως ἐν
<span class="lb" data-page="9.430" data-line="3" id="l9.430.3"></span>τοῖς τῶν κρίσεων ὑπομνήμασιν.
</p>
          </article>

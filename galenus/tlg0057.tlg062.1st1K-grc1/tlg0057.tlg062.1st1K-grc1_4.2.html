<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.2">
<span class="pb page1" data-page="9.392" id="p9.392"></span>
<span class="milestone ed1page page1" data-n="3.148" data-unit="ed1page" id="ed1page.3.148"></span>
<span class="milestone ed2page page1" data-n="8.295" data-unit="ed2page" id="ed2page.8.295"></span>
            <p>
<span class="lb" data-page="9.392" data-line="13" id="l9.392.13"></span><span class="milestone ed2page" data-n="8.297" data-unit="ed2page" id="ed2page.8.297"></span>Τὰ μὲν οὖν ἀναπνευστικὰ μόρια τοῦ
<span class="lb" data-page="9.392" data-line="14" id="l9.392.14"></span>ζώου δύο ἐστὶ μόνα, πνεύμων καὶ θώραξ· τὰ δὲ τῆς τροφῆς
<span class="lb" data-page="9.392" data-line="15" id="l9.392.15"></span>ὄργανα πολὺ πλείω δυοῖν, ἧπαρ καὶ γαστὴρ, ἔντερά τε καὶ
<span class="lb" data-page="9.392" data-line="16" id="l9.392.16"></span>σπλὴν, οἱ νεφροὶ, καὶ αἱ κύστεις ἀμφότεραι, ταχίστην θ’
<span class="lb" data-page="9.392" data-line="17" id="l9.392.17"></span>ἅμα καὶ μεγίστην ἁπάντων ἐπιφέρει τῇ καρδίᾳ τὴν βλάβην ὁ
<span class="lb" data-page="9.392" data-line="18" id="l9.392.18"></span>πνεύμων. καὶ γὰρ τῇ θέσει πάντων ἔγγιστα καὶ τοῖς ἀγγείοις
<span class="lb" data-page="9.392" data-line="19" id="l9.392.19"></span>αὐτῇ συγγενέστατος ὑπάρχει, καὶ σύῤῥους μεγίστοις στόμασιν
<span class="pb" data-page="9.393" id="p9.393"></span>
<span class="lb" data-page="9.393" data-line="1" id="l9.393.1"></span>εἰς ἀμφοτέρας τὰς κοιλίας ἐστίν. εἰ γοῦν ἑαυτοῦ γένοιτό ποτε
<span class="lb" data-page="9.393" data-line="2" id="l9.393.2"></span>θερμότερος, αὐτίκα καὶ τὴν καρδίαν θερμαίνει, κᾂν ᾖ ψυχρότερος,
<span class="lb" data-page="9.393" data-line="3" id="l9.393.3"></span>οὐδὲ τοῦτ’ ἀναβάλλεται. τάς τε καθ’ ὑγρότητά τε
<span class="lb" data-page="9.393" data-line="4" id="l9.393.4"></span>καὶ ξηρότητα δυσκρασίας οὐχ ὁμοίως μὲν ταῖς εἰρημέναις,
<span class="lb" data-page="9.393" data-line="5" id="l9.393.5"></span>θᾶττον δ’ οὖν καὶ ταύτας ἁπάντων τῶν ἄλλων ὀργάνων ἐπιπέμπει
<span class="lb" data-page="9.393" data-line="6" id="l9.393.6"></span>τῇ καρδίᾳ. καὶ τὰ πληθωρικὰ δ’ ἐν αὐτῷ νοσήματα,
<span class="lb" data-page="9.393" data-line="7" id="l9.393.7"></span>καὶ μάλιστα ὅταν ἐρυσίπελας, ἢ φλεγμονὴ καταλάβῃ τὸ
<span class="lb" data-page="9.393" data-line="8" id="l9.393.8"></span>σπλάγχνον, αὐτίκα τῆς καρδίας ἀλλοιοῖ τὰς ἐνεργείας. ὡσαύτως
<span class="lb" data-page="9.393" data-line="9" id="l9.393.9"></span>δὲ καὶ ὅσα διὰ φλεγματικὸν ῥεῦμα συνίσταται παθήματα
<span class="lb" data-page="9.393" data-line="10" id="l9.393.10"></span>κατ’ αὐτὸν, εἰς συμπάθειαν ἐπισπᾶται τὴν καρδίαν. ἀλλ’
<span class="lb" data-page="9.393" data-line="11" id="l9.393.11"></span>ἀπὸ τῶν δυσκρασιῶν ἀρκτέον, ὅσαι ἄνευ ῥεύματος γίνονται,
<span class="lb" data-page="9.393" data-line="12" id="l9.393.12"></span>καὶ πρώτην γ’ ἐξ αὐτῶν προχειριστέον ἐστὶ τὴν κατὰ θερμότητα.
<span class="lb" data-page="9.393" data-line="13" id="l9.393.13"></span>τῷ τοίνυν πνεύμονι θερμανθέντι νοσωδῶς ἡ καρδία
<span class="lb" data-page="9.393" data-line="14" id="l9.393.14"></span>συνθερμανθεῖσα τοὺς ἐπὶ τῇ χρείᾳ τῶν σφυγμῶν αὐξηθείσῃ
<span class="lb" data-page="9.393" data-line="15" id="l9.393.15"></span>γιγνομένους ἐργάζεται σφυγμούς. εἰ δ’ ἐν πλέονι χρόνῳ
<span class="lb" data-page="9.393" data-line="16" id="l9.393.16"></span>τοῦτο συμβαίνει, κίνδυνος αὐτῇ τὸν ἑκτικὸν ἀναδέξασθαι πυρετὸν,
<span class="lb" data-page="9.393" data-line="17" id="l9.393.17"></span>οὗ τὰ γνωρίσματα πρόσθεν εἴρηται. ἡ μὲν δὴ τῶν
<span class="lb" data-page="9.393" data-line="18" id="l9.393.18"></span>σφυγμῶν ἀλλοίωσις ἡ αὐτὴ γενήσεται τῆς καρδίας μόνης
<span class="lb" data-page="9.393" data-line="19" id="l9.393.19"></span>αὐτῆς καθ’ ἑαυτὴν δυσκράτως ἐχούσης, ἐπί τε τῇ πρὸς τὸν
<span class="pb" data-page="9.394" id="p9.394"></span>
<span class="lb" data-page="9.394" data-line="1" id="l9.394.1"></span>πνεύμονα συμπαθείᾳ. καὶ μέντοι καὶ ἡ τῆς ἀναπνοῆς ἰδέα
<span class="lb" data-page="9.394" data-line="2" id="l9.394.2"></span>τὴν αὐτὴν ἕξει κατάστασιν, εἴθ’ ἡ καρδία μόνη τὴν πυρετώδη
<span class="lb" data-page="9.394" data-line="3" id="l9.394.3"></span>πάθοι δυσκρασίαν, εἴτε τῷ πνεύμονι συμπάσχοι. πλέονος δ’
<span class="lb" data-page="9.394" data-line="4" id="l9.394.4"></span>αἰσθήσεται καύματος ἐν ἅπαντι τῷ κύτει τοῦ θώρακος ὁ διὰ
<span class="lb" data-page="9.394" data-line="5" id="l9.394.5"></span>τὸν πνεύμονα πάσχων, ἐκπνεύσει τε θερμὸν ἱκανῶς, ὡς καὶ
<span class="lb" data-page="9.394" data-line="6" id="l9.394.6"></span>διψήσει θατέρου μᾶλλον καὶ θερμοτέραν ἕξει τήν τε φάρυγγα
<span class="lb" data-page="9.394" data-line="7" id="l9.394.7"></span>καὶ τὴν γλῶτταν, ὡς τὰ πολλὰ δὲ καὶ ξηροτέραν. εἰ δ’ ἐπὶ
<span class="lb" data-page="9.394" data-line="8" id="l9.394.8"></span>πλέον ἥκοι τὸ κακὸν, χρωσθήσεται χρώματι μέλανι τὴν γλῶτταν
<span class="lb" data-page="9.394" data-line="9" id="l9.394.9"></span>καὶ τραχεῖαν ἐσχάτως ἕξει. ψυχθέντος δὲ τοῦ πνεύμονος,
<span class="lb" data-page="9.394" data-line="10" id="l9.394.10"></span>ἡ καρδία συμπάσχουσα κατ’ ἀρχὰς μὲν εἰς ἐκείνην ἄξει τοὺς
<span class="lb" data-page="9.394" data-line="11" id="l9.394.11"></span>σφυγμοὺς τὴν ἀλλοίωσιν, ἣν ἔμπροσθεν ἐδείξαμεν ἐκλυομένης
<span class="lb" data-page="9.394" data-line="12" id="l9.394.12"></span>τῆς χρείας συνίστασθαι, προϊόντος δὲ τοῦ χρόνου ψύξιν
<span class="lb" data-page="9.394" data-line="13" id="l9.394.13"></span>ἑκτικὴν ἀναδεξαμένη, τοὺς ἐπὶ ταύτῃ κρατούσῃ λελεγμένους
<span class="lb" data-page="9.394" data-line="14" id="l9.394.14"></span>γίγνεσθαι σφυγμοὺς ἀπεργάσεται. τὰ μὲν οὖν ἄλλα κοινὰ
<span class="lb" data-page="9.394" data-line="15" id="l9.394.15"></span>τοῖς τε τὴν καρδίαν μόνην ἐψυγμένοις ἐστὶ καὶ τοῖς τὸν
<span class="lb" data-page="9.394" data-line="16" id="l9.394.16"></span>πνεύμονα, συμπάσχει γὰρ ἐξ ἀνάγκης τὸ ἕτερον τῷ ἑτέρῳ.
<span class="lb" data-page="9.394" data-line="17" id="l9.394.17"></span>πρόσεστι δ’ ἐξαίρετον οἷς ὁ πνεύμων ἔψυκται πρῶτος αἴσθησις
<span class="lb" data-page="9.394" data-line="18" id="l9.394.18"></span>ψυχρᾶς τῆς ἀναπνοῆς. εἰ δὲ καὶ κατὰ ξηρότητα δύσκρατος
<span class="lb" data-page="9.394" data-line="19" id="l9.394.19"></span>ὁ πνεύμων γένοιτο, κατ’ ἀρχὰς μὲν οὐδέν τι σαφὲς ἀλλοιώσει
<span class="pb" data-page="9.395" id="p9.395"></span>
<span class="lb" data-page="9.395" data-line="1" id="l9.395.1"></span>τοὺς σφυγμοὺς, ἐν τῷ χρόνῳ δ’ ἄν ποτε σκληροτέρους ἐργάσεται,
<span class="lb" data-page="9.395" data-line="2" id="l9.395.2"></span>τῆς καρδίας συμπαθούσης αὐτῷ. τούτοις ἡ φάρυγξ.
<span class="lb" data-page="9.395" data-line="3" id="l9.395.3"></span>ἑτοίμως ξηραίνεται, καίτοι γ’ οὐ διψῶσιν. ἡ δὲ καθ’ ὑγρότητα
<span class="lb" data-page="9.395" data-line="4" id="l9.395.4"></span>δυσκρασία πλαδαρὰν μὲν καὶ ἄδιψον ἐργάζεται τὴν φάρυγγα,
<span class="lb" data-page="9.395" data-line="5" id="l9.395.5"></span>τῷ χρόνῳ δ’ ἀλλοιοῖ τοὺς σφυγμοὺς εἰς μαλακότητα.
<span class="lb" data-page="9.395" data-line="6" id="l9.395.6"></span>τοιαῦται μὲν αἱ ἁπλαῖ δυσκρασίαι τοῦ πνεύμονος. αἱ σύνθετοι
<span class="lb" data-page="9.395" data-line="7" id="l9.395.7"></span>δ’ ἐκ τούτων γνωριζέσθωσαν. ἐμοὶ γὰρ ἤδη καιρὸς ἐπὶ
<span class="lb" data-page="9.395" data-line="8" id="l9.395.8"></span>θάτερον ἰέναι γένος, ὃ ῥευμάτων ἔγγονον ἔφην ὑπάρχειν.
<span class="lb" data-page="9.395" data-line="9" id="l9.395.9"></span>ἔστι δ’ ἐν αὐτῷ κοινὸν μὲν ἁπάντων ἀνωμαλία τῶν σφυγμῶν,
<span class="lb" data-page="9.395" data-line="10" id="l9.395.10"></span>ἔμφραξίς τε γὰρ ἑτοίμως καὶ σφήνωσις καὶ θλίψις τῶν κυριωτάτων
<span class="lb" data-page="9.395" data-line="11" id="l9.395.11"></span>ἀρτηριῶν, ἐπὶ τοῖς τοιούτοις γίνεται ῥεύμασιν. οὐχ
<span class="lb" data-page="9.395" data-line="12" id="l9.395.12"></span>ἧττον δὲ τούτων καὶ τὸ πρὸς τὴν δύναμιν πλῆθος, ὡς ἂν
<span class="lb" data-page="9.395" data-line="13" id="l9.395.13"></span>ἐγγὺς οὕτω κειμένης τῆς καρδίας τῷ πνεύμονι, καὶ διὰ μεγάλων
<span class="lb" data-page="9.395" data-line="14" id="l9.395.14"></span>στομάτων ἐχούσης τὴν σύῤῥοιαν. ἡ μὲν οὖν ἀνωμαλία
<span class="lb" data-page="9.395" data-line="15" id="l9.395.15"></span>κοινὴ πάντων ῥευμάτων ὅσα κατασκήπτει τῷ πνεύμονι, τοῦ
<span class="lb" data-page="9.395" data-line="16" id="l9.395.16"></span>μᾶλλόν τε καὶ ἧττον ἐν αὐτῇ παρά τε τὴν σύστασιν
<span class="lb" data-page="9.395" data-line="17" id="l9.395.17"></span>καὶ τὸ ποσὸν τοῦ χυμοῦ γιγνομένου. ἐλάττων μὲν γὰρ
<span class="lb" data-page="9.395" data-line="18" id="l9.395.18"></span>ἐπί τε τοῖς λεπτοῖς καὶ ὀλίγοις, ἀξιολογωτέρα δὲ ἐπί τε
<span class="lb" data-page="9.395" data-line="19" id="l9.395.19"></span>τοῖς παχέσι καὶ γλίσχροις καὶ πολλοῖς ἀποτελεῖται ῥεύμασι, ﻿
<span class="pb" data-page="9.396" id="p9.396"></span>
<span class="lb" data-page="9.396" data-line="1" id="l9.396.1"></span>καὶ γὰρ ἐμφράττει ταῦτα καὶ θλίβει καὶ βαρύνει μᾶλλον.
<span class="lb" data-page="9.396" data-line="2" id="l9.396.2"></span><span class="milestone ed1page" data-n="3.149" data-unit="ed1page" id="ed1page.3.149"></span>αἱ δ’ εἰς τὰς ἄλλας διαφορὰς τῶν σφυγμῶν ἀλλοιώσεις ἐπὶ
<span class="lb" data-page="9.396" data-line="3" id="l9.396.3"></span>μὲν τοῖς θερμοτέροις ῥεύμασιν οἵας ἐπὶ πλήθει θερμασίας,
<span class="lb" data-page="9.396" data-line="4" id="l9.396.4"></span>ἐπὶ δὲ τοῖς ψυχροτέροις οἵας ἐπ’ ἐνδείᾳ πρόσθεν ἔφαμεν
<span class="lb" data-page="9.396" data-line="5" id="l9.396.5"></span>συνίστασθαι. σκληρότεροι δὲ γίνονται τῶν κατὰ φύσιν ἐπί
<span class="lb" data-page="9.396" data-line="6" id="l9.396.6"></span>τε ταῖς ξηραῖς δυσκρασίαις καὶ τοῖς φλεγμονώδεσιν ὄγκοις ἢ
<span class="lb" data-page="9.396" data-line="7" id="l9.396.7"></span>σκιῤῥώδεσι τοῦ πνεύμονος, ὥσπερ γε καὶ μαλακώτεροι διὰ
<span class="lb" data-page="9.396" data-line="8" id="l9.396.8"></span>τὰς οἰδηματώδεις διαθέσεις. οὐ μὴν οὐδὲ τὸ τῆς ἀναπνοῆς
<span class="lb" data-page="9.396" data-line="9" id="l9.396.9"></span>εἶδος ὅμοιον ἐπί τε ταῖς δυσκρασίαις ἐστὶ καὶ τοῖς ῥεύμασιν·
<span class="lb" data-page="9.396" data-line="10" id="l9.396.10"></span>αἱ μὲν γὰρ ψυχραὶ δυσκρασίαι μικρὰν καὶ βραδεῖαν καὶ
<span class="lb" data-page="9.396" data-line="11" id="l9.396.11"></span>ἀραιὰν ἐργάζονται τὴν ἀναπνοὴν, ὥσπερ καὶ τοὺς σφυγμούς.
<span class="lb" data-page="9.396" data-line="12" id="l9.396.12"></span>τὰ μὲν δὴ ῥεύματα τὰ ψυχρὰ τοὺς μὲν σφυγμοὺς ὁμοίως ἀλλοιοῖ,
<span class="lb" data-page="9.396" data-line="13" id="l9.396.13"></span>τὴν δ’ ἀναπνοὴν οὔτε μικρὰν οὔτε βραδεῖαν οὔτ’
<span class="lb" data-page="9.396" data-line="14" id="l9.396.14"></span>ἀραιὰν ἐργάζεται. διὰ γὰρ τὴν στενοχωρίαν ὀλίγου πνεύματος
<span class="lb" data-page="9.396" data-line="15" id="l9.396.15"></span>ἐμπίπτοντος τῷ πνεύμονι, καὶ διὰ τοῦτο τῆς φύσεως
<span class="lb" data-page="9.396" data-line="16" id="l9.396.16"></span>ἐλλιπῶς ἀπολαβούσης αὐτοῦ, συμβαίνει τὴν δευτέραν ἐνέργειαν
<span class="lb" data-page="9.396" data-line="17" id="l9.396.17"></span>αὐτίκα τε καὶ ταχεῖαν ἅμα καὶ μεγάλην ἀποτελεῖσθαι,
<span class="lb" data-page="9.396" data-line="18" id="l9.396.18"></span>καὶ μόναις ταύταις τῶν δυσπνοιῶν, ὡς κᾀν τῇ περὶ αὐτῶν
<span class="lb" data-page="9.396" data-line="19" id="l9.396.19"></span>ἐδείχθη πραγματείᾳ, συμβέβηκεν ὑπεναντίως ἔχειν τῇ διαστολῇ
<span class="lb" data-page="9.396" data-line="20" id="l9.396.20"></span>τοῦ θώρακος τὸ ποσὸν τῆς εἰσπνοῆς. μέγιστον μὲν
<span class="pb" data-page="9.397" id="p9.397"></span>
<span class="lb" data-page="9.397" data-line="1" id="l9.397.1"></span>γὰρ ὁ θώραξ διαστέλλεται, πλεῖστον δ’ οὐκ εἰσπνεῖται, καθάπερ
<span class="lb" data-page="9.397" data-line="2" id="l9.397.2"></span>ὅτ’ ἄφρακτος ὁ πνεύμων ὑπῆρχεν. ἡ μὲν οὖν ἰδέα τῆς
<span class="lb" data-page="9.397" data-line="3" id="l9.397.3"></span>ἀναπνοῆς ὁμοία τοῖς ῥεύμασιν ἅπασιν ὑπάρχει. τὸ πνίγεσθαι
<span class="lb" data-page="9.397" data-line="4" id="l9.397.4"></span>δ’ οὐχ ὁμοίως ἅπασιν, ἀλλὰ τοῖς θερμοῖς ἅπασι μᾶλλον
<span class="lb" data-page="9.397" data-line="5" id="l9.397.5"></span>ἕπεται, ἐπειδὴ πλείονος τῆς εἰσπνοῆς ἡ φύσις δεῖται τηνικαῦτα.
<span class="lb" data-page="9.397" data-line="6" id="l9.397.6"></span>διὰ δὲ τὰς δυσκρασίας μόνας οὐδεὶς ἕπεται κίνδυνος
<span class="lb" data-page="9.397" data-line="7" id="l9.397.7"></span>πνίξεως. καὶ τοῖς σφυγμοῖς δ’ αὐτοῖς ἐγγίνεταί τις ἑτέρα
<span class="lb" data-page="9.397" data-line="8" id="l9.397.8"></span>διαφορὰ παρὰ τὰς ἔμπροσθεν εἰρημένας ἐν τῷ τὸ ῥεῦμα
<span class="lb" data-page="9.397" data-line="9" id="l9.397.9"></span>ποτὲ μὲν εἰς αὐτὰς μόνας ἐμπίπτειν τὰς τραχείας ἀρτηρίας,
<span class="lb" data-page="9.397" data-line="10" id="l9.397.10"></span>ποτὲ δ’ εἰς τὰς λείας τε καὶ τὰς φλέβας, ἢ καὶ τὰς μεταξὺ
<span class="lb" data-page="9.397" data-line="11" id="l9.397.11"></span>χώρας αὐτῶν ἁπάσας μεταλαμβάνειν. ἐπὶ μὲν γὰρ ταῖς τραχείαις
<span class="lb" data-page="9.397" data-line="12" id="l9.397.12"></span>ἀρτηρίαις μόναις πληρωθείσαις οὐδεμία κατὰ σκληρότητα
<span class="lb" data-page="9.397" data-line="13" id="l9.397.13"></span>γίνεται μεταβολὴ τοῖς σφυγμοῖς· ἐπὶ δὲ ταῖς λείαις αἱ
<span class="lb" data-page="9.397" data-line="14" id="l9.397.14"></span>καθ’ ὅλον τὸ ζῶον ἀρτηρίαι τεινόμεναι σκληρότερον ἐργάζονται
<span class="lb" data-page="9.397" data-line="15" id="l9.397.15"></span>τὸν σφυγμόν. τὰ δ’ οἰδήματα τοσοῦτον ἐνδεῖ τοῦ
<span class="lb" data-page="9.397" data-line="16" id="l9.397.16"></span>σκληρύνειν αὐτὸν ὥστε καὶ μαλακώτερον ἀποτελεῖν, διαβρέχοντα
<span class="lb" data-page="9.397" data-line="17" id="l9.397.17"></span>μὲν ἐν τῷ χρόνῳ τοὺς χιτῶνας τῶν ἀρτηριῶν, τάσιν δ’
<span class="lb" data-page="9.397" data-line="18" id="l9.397.18"></span>οὐδεμίαν ἐργαζόμενα, καθάπερ ἐπὶ τῶν φλεγμονωδῶν τε καὶ
<span class="lb" data-page="9.397" data-line="19" id="l9.397.19"></span>σκιῤῥωδῶν ὄγκων ἔχει. μὴ τοίνυν ὀνόματα ζήτει ἀκούειν ἔτι
<span class="pb" data-page="9.398" id="p9.398"></span>
<span class="lb" data-page="9.398" data-line="1" id="l9.398.1"></span>περιπνευμονιῶν, ἢ ἀσθμάτων, ἢ πνευμονωδῶν παθῶν, μεμαθηκὼς
<span class="lb" data-page="9.398" data-line="2" id="l9.398.2"></span>τὰς διαθέσεις τοῦ πνεύμονος. ὅτι γὰρ ἡ διὰ τῶν
<span class="lb" data-page="9.398" data-line="3" id="l9.398.3"></span>ὀνομάτων διδασκαλία πρώτην μὲν ἔχει τὴν περὶ τὸ σημαινόμενον
<span class="lb" data-page="9.398" data-line="4" id="l9.398.4"></span>ἀμφισβήτησιν, δευτέραν δὲ τὴν τοῦ ἀριθμοῦ τῶν νοσημάτων
<span class="lb" data-page="9.398" data-line="5" id="l9.398.5"></span>ἔννοιαν, ἐν πολλαῖς πολλάκις ἐπιδέδεικται
<span class="lb" data-page="9.398" data-line="6" id="l9.398.6"></span>πραγματείαις.
</p>
          </article>

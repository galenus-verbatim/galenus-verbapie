<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.3">
<span class="pb page1" data-page="9.398" id="p9.398"></span>
<span class="milestone ed1page page1" data-n="3.149" data-unit="ed1page" id="ed1page.3.149"></span>
<span class="milestone ed2page page1" data-n="8.297" data-unit="ed2page" id="ed2page.8.297"></span>
            <p>
<span class="lb" data-page="9.398" data-line="7" id="l9.398.7"></span>Ἀλλ’ ἐπὶ τὰ τοῦ θώρακος ἰέναι καιρὸς ἤδη
<span class="lb" data-page="9.398" data-line="8" id="l9.398.8"></span>νοσήματα κατὰ τὴν αὐτὴν μέθοδον. αἱ μὲν δὴ δυσκρασίαι
<span class="lb" data-page="9.398" data-line="9" id="l9.398.9"></span>τὰς αὐτὰς <span class="milestone ed2page" data-n="8.299" data-unit="ed2page" id="ed2page.8.299"></span>ἀλλοιώσεις ἐργάζονται ταῖς ὀλίγον ἔμπροσθεν
<span class="lb" data-page="9.398" data-line="10" id="l9.398.10"></span>ἐπὶ τοῦ πνεύμονος εἰρημέναις. οἱ δ’ ὄγκοι κατά τε τὴν ποσότητα
<span class="lb" data-page="9.398" data-line="11" id="l9.398.11"></span>καὶ τὴν ἰδέαν ἑκάστου τῶν ἐργασαμένων αὐτοὺς χυμῶν.
<span class="lb" data-page="9.398" data-line="12" id="l9.398.12"></span>διαλλάξουσι δὲ τῷ θᾶττον μὲν καὶ μᾶλλον τῷ πνεύμονι συμπάσχειν
<span class="lb" data-page="9.398" data-line="13" id="l9.398.13"></span>τὴν καρδίαν, ἧττον δὲ καὶ βραδύτερον τῷ θώρακι.
<span class="lb" data-page="9.398" data-line="14" id="l9.398.14"></span>διαλλάξουσι δὲ κᾀν τῷ ποτὲ μὲν νῦν εἶναι τὸ πάσχον μέρος
<span class="lb" data-page="9.398" data-line="15" id="l9.398.15"></span>τοῦ θώρακος, ποτὲ δὲ τὸν ὑπεζωκότα τὰς πλευρὰς χιτῶνα.
<span class="lb" data-page="9.398" data-line="16" id="l9.398.16"></span>πλείων γὰρ ἡ τάσις ἐπὶ τοῖς σκληροῖς καὶ πυκνοῖς μέρεσιν εἰς
<span class="lb" data-page="9.398" data-line="17" id="l9.398.17"></span>ὄγκον ἀρθεῖσιν, καὶ διὰ τοῦτο καὶ οἱ πλευριτικοὶ τῶν περιπνευμονικῶν
<span class="lb" data-page="9.398" data-line="18" id="l9.398.18"></span>ἀεὶ σκληρότερον ἔχουσι τὸν σφυγμόν. ὁμαλὸς δὲ
<span class="lb" data-page="9.398" data-line="19" id="l9.398.19"></span>τοὐπίπαν ἐπὶ τοῖς κατὰ τὰς πλευρὰς ὄγκοις ὁ σφυγμὸς, οὐχ
<span class="pb" data-page="9.399" id="p9.399"></span>
<span class="lb" data-page="9.399" data-line="1" id="l9.399.1"></span>ὥσπερ ἐπὶ τοῖς κατὰ τὸν πνεύμονα παντοίως ἀνώμαλος. οὔτε
<span class="lb" data-page="9.399" data-line="2" id="l9.399.2"></span>γὰρ διὰ μεγάλων ἀγγείων οὔτ’ ἐγγὺς τῆς καρδίας ἡ κοινωνία
<span class="lb" data-page="9.399" data-line="3" id="l9.399.3"></span>τῷ θώρακι πρὸς αὐτήν ἐστι. περὶ δὲ τῆς κατὰ τὴν δύσπνοιαν
<span class="lb" data-page="9.399" data-line="4" id="l9.399.4"></span>ἰδέας οὐδὲν ἐν τῷδε τῷ λόγῳ δέομαι λέγειν, ὥσπερ ἐπὶ
<span class="lb" data-page="9.399" data-line="5" id="l9.399.5"></span>πνεύμονος ἐδεήθην διακρῖναι. ποτὲ μὲν ἡ καρδία πρώτη πάσχει,
<span class="lb" data-page="9.399" data-line="6" id="l9.399.6"></span>ποτὲ δὲ ὁ πνεύμων. ἑτοίμη γὰρ ἡ διάγνωσις ἐπὶ τῷ
<span class="lb" data-page="9.399" data-line="7" id="l9.399.7"></span>θώρακι πάσχοντι.
</p>
          </article>

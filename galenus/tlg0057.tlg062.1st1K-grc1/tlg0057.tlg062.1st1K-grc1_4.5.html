<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.5">
<span class="pb page1" data-page="9.400" id="p9.400"></span>
<span class="milestone ed1page page1" data-n="3.149" data-unit="ed1page" id="ed1page.3.149"></span>
<span class="milestone ed2page page1" data-n="8.299" data-unit="ed2page" id="ed2page.8.299"></span>
            <p>
<span class="lb" data-page="9.400" data-line="3" id="l9.400.3"></span>Συμπάσχει δὲ καὶ τῷ διαφράγματι μᾶλλον
<span class="lb" data-page="9.400" data-line="4" id="l9.400.4"></span>τῶν ἄλλων ἁπάντων τοῦ θώρακος μερῶν, ὅτι παρ’ αὐτῆς
<span class="lb" data-page="9.400" data-line="5" id="l9.400.5"></span>τῆς κοίλης αἱ φλέβες τούτῳ. τάσιν δ’ οὐδὲν οὕτω μόριον
<span class="lb" data-page="9.400" data-line="6" id="l9.400.6"></span>ἄλλο ταῖς ἀρτηρίαις ἐργάζεται, καὶ μάλιστα ὅταν αὐτὸ τὸ
<span class="lb" data-page="9.400" data-line="7" id="l9.400.7"></span>νευρῶδες αὐτοῦ πάθοι. εἰ μὲν οὖν ὑπὸ τῶν ἐν αὐτῷ περιττωμάτων
<span class="lb" data-page="9.400" data-line="8" id="l9.400.8"></span>διατείνοιτο, χωρὶς πυρετῶν, ὀδύνη τε καὶ δύσπνοια
<span class="lb" data-page="9.400" data-line="9" id="l9.400.9"></span>τό γε κατ’ ἀρχὰς ἐπιγίνεται. προϊόντος δὲ τοῦ χρόνου πυρέττουσι
<span class="lb" data-page="9.400" data-line="10" id="l9.400.10"></span>σηπομένων τῶν περιττωμάτων. εἰ δὲ ἐκ ῥεύματος εἰς
<span class="lb" data-page="9.400" data-line="11" id="l9.400.11"></span>αὐτὸ κατασκήψαντος, εἶναι μὲν χρὴ τοῦτο πάντως ἤτοι χολῆς
<span class="lb" data-page="9.400" data-line="12" id="l9.400.12"></span>ξανθῆς ἢ αἵματος θερμοῦ καὶ λεπτοῦ, παχὺ γὰρ αἷμα
<span class="lb" data-page="9.400" data-line="13" id="l9.400.13"></span>καὶ φλέγμα γλίσχρον οὐκ ἄν ποτε δέξαιτο διὰ πυκνότητα.
<span class="lb" data-page="9.400" data-line="14" id="l9.400.14"></span>παραφρονήσουσι δ’ ἐξ ἀνάγκης, ἕξουσί τε τὸν σφυγμὸν ἱκανῶς
<span class="lb" data-page="9.400" data-line="15" id="l9.400.15"></span>σκληρὸν, καὶ διὰ τοῦτο καὶ μικρόν. ὅτι δ’ ἄμφω γε
<span class="lb" data-page="9.400" data-line="16" id="l9.400.16"></span>ταῦτα καὶ ἡ θερμασία πολλὴ, διὰ τοῦτο καὶ πυκνότατος.
<span class="lb" data-page="9.400" data-line="17" id="l9.400.17"></span>ὁ δ’ ἄνευ πυρετοῦ σφυγμὸς ἐπὶ διαφράγματι δυσπραγοῦντι
<span class="lb" data-page="9.400" data-line="18" id="l9.400.18"></span>σκληρὸς μὲν γίνεται καὶ μικρὸς, οὐ μὴν πυκνός γε ἐπιπλέον
<span class="lb" data-page="9.400" data-line="19" id="l9.400.19"></span>ἀλλ’ ἤτοι βραχύ τι παντάπασιν ἢ οὐδ’ ὅλως εἰς τοιαύτην ﻿
<span class="pb" data-page="9.401" id="p9.401"></span>
<span class="lb" data-page="9.401" data-line="1" id="l9.401.1"></span>ἀφικνεῖται μεταβολήν. ἀνάλογον δὲ τοῖς ἐπὶ τῷ νευρώδει τοῦ
<span class="lb" data-page="9.401" data-line="2" id="l9.401.2"></span>διαφράγματος ἕπεται πάντα ταῖς μεγάλαις πλευρίτισιν, ὅτι
<span class="lb" data-page="9.401" data-line="3" id="l9.401.3"></span>καὶ ὁ ὑπεζωκὼς τὰς πλευρὰς χιτὼν πλείστων τε νεύρων μετέχει
<span class="lb" data-page="9.401" data-line="4" id="l9.401.4"></span>καὶ συνῆπται ταῖς φρεσὶ καὶ τοῖς τὸν θώρακα διαφράττουσιν
<span class="lb" data-page="9.401" data-line="5" id="l9.401.5"></span>ὑμέσι, δι’ ὧν κατὰ συνέχειαν ἐγγὺς τῆς καρδίας ἀφικνεῖται.
<span class="lb" data-page="9.401" data-line="6" id="l9.401.6"></span>καὶ μέγιστον δὴ τοῦτ’ ἔστι γνώρισμα πλευρίτιδος
<span class="lb" data-page="9.401" data-line="7" id="l9.401.7"></span>ὀλεθρίας, εἰ σκληρὸς ἱκανῶς ὁ σφυγμὸς γένοιτο, <span class="milestone ed2page" data-n="8.300" data-unit="ed2page" id="ed2page.8.300"></span>καὶ
<span class="lb" data-page="9.401" data-line="8" id="l9.401.8"></span>διὰ τοῦτο καὶ μικρὸς καὶ δι’ ἄμφω τε ταῦτα καὶ τὴν θερμότητα
<span class="lb" data-page="9.401" data-line="9" id="l9.401.9"></span>πυκνότατος. οὐδεὶς ἐσώθη πλευριτικὸς ἐπὶ τοιούτῳ
<span class="lb" data-page="9.401" data-line="10" id="l9.401.10"></span>σφυγμῷ. παραπαίουσι δ’ ἧττον οὗτοι τῶν τὸ διάφραγμα
<span class="lb" data-page="9.401" data-line="11" id="l9.401.11"></span>φλεγμαινόντων. ἐγγυτέρα γάρ ἐστι τῆς ἀρχῆς ἡ τῶν τοῦ διαφράγματος
<span class="lb" data-page="9.401" data-line="12" id="l9.401.12"></span>νεύρων ἔκφυσις. ἀλλ’ οὐ χρὴ μηκύνειν ἐν ταῖς ἄλλαις
<span class="lb" data-page="9.401" data-line="13" id="l9.401.13"></span>διαγνώσεσι περὶ σφυγμῶν προθεμένους λέγειν. ἐν γὰρ
<span class="lb" data-page="9.401" data-line="14" id="l9.401.14"></span>τοῖς τῶν πεπονθότων τόπων ὑπομνήμασιν ἐπιπλέον ὑπὲρ
<span class="lb" data-page="9.401" data-line="15" id="l9.401.15"></span>τῶν τοιούτων διῄρηται.
</p>
          </article>

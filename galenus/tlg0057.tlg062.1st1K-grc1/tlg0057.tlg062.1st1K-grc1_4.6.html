<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.6">
<span class="pb page1" data-page="9.401" id="p9.401"></span>
<span class="milestone ed1page page1" data-n="3.149" data-unit="ed1page" id="ed1page.3.149"></span>
<span class="milestone ed2page page1" data-n="8.300" data-unit="ed2page" id="ed2page.8.300"></span>
            <p>
<span class="lb" data-page="9.401" data-line="16" id="l9.401.16"></span>Γαστὴρ δὲ κακοπραγοῦσα κατὰ δυσκρασίαν
<span class="lb" data-page="9.401" data-line="17" id="l9.401.17"></span>μὲν ἀνάλογον τοῖς προειρημένοις ἀλλοιώσει <span class="milestone ed1page" data-n="3.150" data-unit="ed1page" id="ed1page.3.150"></span>σφυγμοὺς,
<span class="lb" data-page="9.401" data-line="18" id="l9.401.18"></span>δι’ ὄγκον δέ τινα κατὰ μὲν τὸν πυθμένα συμβάντα
<span class="lb" data-page="9.401" data-line="19" id="l9.401.19"></span>τοῖς ἄλλοις ἀνάλογον· εἰ δ’ ἐν τῷ στόματι γένοιτο,
<span class="pb" data-page="9.402" id="p9.402"></span>
<span class="lb" data-page="9.402" data-line="1" id="l9.402.1"></span>σκληρότερος ὁ σφυγμὸς ἔσται διὰ τὸ πλῆθος τῶν νεύρων, οὐ
<span class="lb" data-page="9.402" data-line="2" id="l9.402.2"></span>μὴν οὕτω γε σκληρὸς ὡς ἐπὶ διαφράγματι. παμπόλλῳ γὰρ
<span class="lb" data-page="9.402" data-line="3" id="l9.402.3"></span>ἀπολείπεται τοῦδε, καίτοι γ’ οὐκ ἀπολειπομένου τοῦ μορίου
<span class="lb" data-page="9.402" data-line="4" id="l9.402.4"></span>τῷ μεγέθει τῶν νεύρων. ἀλλὰ διὰ μὲν ταῦτα τὰ νεῦρα τὸ
<span class="lb" data-page="9.402" data-line="5" id="l9.402.5"></span>περιττὸν τῆς αἰσθήσεως ἔχει· μαλακὰ γάρ ἐστι καὶ μεγάλα
<span class="lb" data-page="9.402" data-line="6" id="l9.402.6"></span>καὶ ἀπ’ αὐτῆς ἐκπέφυκε τῆς ἀρχῆς· διὰ δὲ τὸ τῆς τοῦ σώματος
<span class="lb" data-page="9.402" data-line="7" id="l9.402.7"></span>οὐσίας σαρκοειδὲς ἀπολείπεται σκληρότητι τοῦ θ’ ὑπεζωκότος
<span class="lb" data-page="9.402" data-line="8" id="l9.402.8"></span>καὶ τῶν φρενῶν. σύντονα γὰρ ἐκεῖνα τὰ μόρια καὶ
<span class="lb" data-page="9.402" data-line="9" id="l9.402.9"></span>σκληρὰ καὶ πυκνὰ, διὸ καὶ τείνεται μᾶλλον εἰς ὄγκον αἰρόμενα.
<span class="lb" data-page="9.402" data-line="10" id="l9.402.10"></span>καὶ τὰ νεῦρα δ’ αὐτῶν ὁμοίως αὐτοῖς τοῖς ὀργάνοις
<span class="lb" data-page="9.402" data-line="11" id="l9.402.11"></span>σκληρὰ καὶ σύντονα, τὰ δὲ τῆς γαστρὸς, ὡς εἴρηται, μαλακά.
<span class="lb" data-page="9.402" data-line="12" id="l9.402.12"></span>ταῦτά τοι σκληρότατοι μὲν ἐπὶ διαφράγματι καὶ ὑπεζωκότι,
<span class="lb" data-page="9.402" data-line="13" id="l9.402.13"></span>καὶ διὰ τοῦτο καὶ μικροὶ γίνονται σφυγμοὶ, καὶ εἰ θερμασία
<span class="lb" data-page="9.402" data-line="14" id="l9.402.14"></span>τις αὐτοῖς συνείη, καθάπερ ἐν φλεγμοναῖς τε καὶ πυρετοῖς,
<span class="lb" data-page="9.402" data-line="15" id="l9.402.15"></span>εὐθὺς καὶ πυκνότατοι. κατὰ δὲ τὸ τῆς γαστρὸς στόμα σκληρὸς
<span class="lb" data-page="9.402" data-line="16" id="l9.402.16"></span>μὲν οὐδέποθ’ οὕτως ὁ σφυγμὸς, ὅτι μήτ’ αὐτὰ τὰ νεῦρα
<span class="lb" data-page="9.402" data-line="17" id="l9.402.17"></span>μήτε τὸ μόριον σύντονον, μικροὶ μέντοι καὶ πυκνοὶ πολλάκις
<span class="lb" data-page="9.402" data-line="18" id="l9.402.18"></span>ἐπὶ τῷ περιττῷ τῆς αἰσθήσεως, ὅτι τάχιστα καμνούσης
<span class="pb" data-page="9.403" id="p9.403"></span>
<span class="lb" data-page="9.403" data-line="1" id="l9.403.1"></span>τε καὶ καταλυομένης τὴν δυνάμεως. ἐμάθομεν γὰρ ὁποίους
<span class="lb" data-page="9.403" data-line="2" id="l9.403.2"></span>ἄλγημα, καὶ μάλιστα τὸ τῆς δυνάμεως ἁπτόμενον ἐργάζεται
<span class="lb" data-page="9.403" data-line="3" id="l9.403.3"></span>τοὺς σφυγμούς. ὥσπερ δ’ ἐπὶ τοῖς ἀλγήμασι τοῖς κατὰ τὸ
<span class="lb" data-page="9.403" data-line="4" id="l9.403.4"></span>στόμα τῆς γαστρὸς ἡ δύναμις τάχιστα κάμνει, κατὰ τὸν αὐτὸν
<span class="lb" data-page="9.403" data-line="5" id="l9.403.5"></span>λόγον οὐκ ἀνέχεται πλήθους οὐδ’ ἐπ’ ὀλίγον, ἀλλὰ βαρύνεταί
<span class="lb" data-page="9.403" data-line="6" id="l9.403.6"></span>τε καὶ κάμνει, καὶ τοὺς σφυγμοὺς ἀνωμάλους ἐργάζεται.
<span class="lb" data-page="9.403" data-line="7" id="l9.403.7"></span>λέλεκται δ’ ἐν τοῖς ἔμπροσθεν ὁποῖοι σφυγμοὶ γίνονται βαρυνομένης
<span class="lb" data-page="9.403" data-line="8" id="l9.403.8"></span>δυνάμεως ὑπὸ πλήθους ὕλης, ὥσπερ γε καὶ οἷοί τινες
<span class="lb" data-page="9.403" data-line="9" id="l9.403.9"></span>αῤῥωστούσης. ἀμφοτέρας οὖν τὰς βλάβας τῆς δυνάμεως ἑπομένας
<span class="lb" data-page="9.403" data-line="10" id="l9.403.10"></span>ἔχον τὸ στόμα τῆς γαστρὸς εὐλόγως ἐργάζεται τοὺς
<span class="lb" data-page="9.403" data-line="11" id="l9.403.11"></span>σφυγμοὺς ἐνίοτε μὲν ἀμυδροὺς καὶ μικροὺς καὶ πυκνοὺς,
<span class="lb" data-page="9.403" data-line="12" id="l9.403.12"></span>ἐνίοτε δὲ ἀνωμάλους, ἔν τε τοῖς εἰρημένοις τρισὶ γένεσι καὶ
<span class="lb" data-page="9.403" data-line="13" id="l9.403.13"></span>προσέτι τῷ κατὰ τάχος τε καὶ βραδύτητα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg062.1st1K-grc1:4.7">
<span class="pb page1" data-page="9.403" id="p9.403"></span>
<span class="milestone ed1page page1" data-n="3.150" data-unit="ed1page" id="ed1page.3.150"></span>
<span class="milestone ed2page page1" data-n="8.300" data-unit="ed2page" id="ed2page.8.300"></span>
            <p>
<span class="lb" data-page="9.403" data-line="14" id="l9.403.14"></span>Καὶ τοίνυν οὐδὲν ἔτι χαλεπὸν οὐδὲ ἐπὶ
<span class="lb" data-page="9.403" data-line="15" id="l9.403.15"></span>τῶν ὑπολοίπων ὀργάνων τῆς τροφῆς ἐξευρίσκειν τὰς τροπὰς
<span class="lb" data-page="9.403" data-line="16" id="l9.403.16"></span>τῶν σφυγμῶν εἰς τὰ προειρημένα σύμπαντα καθάπερ εἰς
<span class="lb" data-page="9.403" data-line="17" id="l9.403.17"></span>στοιχεῖα βλέποντας, ὡς μηδὲν αὐτῶν ἄσκοπον παραλιπεῖν.
<span class="lb" data-page="9.403" data-line="18" id="l9.403.18"></span>ὅσα μὲν γὰρ ἐγγυτέρω τε τῆς καρδίας ἐστὶ καὶ διὰ μεγάλων
<span class="lb" data-page="9.403" data-line="19" id="l9.403.19"></span>ἀγγείων κοινωνεῖ, θᾶττόν τε καὶ μᾶλλον αὐτὴν εἰς συμπάθειαν
<span class="pb" data-page="9.404" id="p9.404"></span>
<span class="lb" data-page="9.404" data-line="1" id="l9.404.1"></span>ἄξει· ὅσα δ’ ἀπωτέρω τε καὶ διὰ μικρῶν, ἧττόν τε καὶ
<span class="lb" data-page="9.404" data-line="2" id="l9.404.2"></span>βραδύτερον. οὕτως δὲ καὶ ὅσα μέν ἐστι <span class="milestone ed2page" data-n="8.301" data-unit="ed2page" id="ed2page.8.301"></span>σκληρὰ καὶ
<span class="lb" data-page="9.404" data-line="3" id="l9.404.3"></span>σύντονα καὶ νεύρων πλείστων μετέχει σκληρῶν, ἑτοίμως
<span class="lb" data-page="9.404" data-line="4" id="l9.404.4"></span>ταῦτα τοὺς σφυγμοὺς ἐργάζεται σκληροὺς, ὅσα δὲ ἐναντία,
<span class="lb" data-page="9.404" data-line="5" id="l9.404.5"></span>μαλακούς. ὅσα δ’ αἰσθητικὰ, βλάψει τὴν δύναμιν ἑκατέραν
<span class="lb" data-page="9.404" data-line="6" id="l9.404.6"></span>τὴν βλάβην. ὥστε οὐδὲν χαλεπὸν ἐξευρεῖν αὐτόν τινα καθ’
<span class="lb" data-page="9.404" data-line="7" id="l9.404.7"></span>αὑτὸν ἕκαστον τῶν μορίων, ὁποῖόν τινα τὸν σφυγμὸν ἐργάζεται
<span class="lb" data-page="9.404" data-line="8" id="l9.404.8"></span>καθ’ ἕκαστον πάθος, οἷον αὐτίκα κύστις καὶ μήτρα
<span class="lb" data-page="9.404" data-line="9" id="l9.404.9"></span>τῇ θέσει μὲν οὐδὲν ἀλλήλων διαφέρουσι, σκληροτέρα δ’
<span class="lb" data-page="9.404" data-line="10" id="l9.404.10"></span>ἐστὶ καὶ νευρωδεστέρα ἡ κύστις· ὥστε καὶ τοὺς σφυγμοὺς
<span class="lb" data-page="9.404" data-line="11" id="l9.404.11"></span>φλεγμαίνουσα μᾶλλον τῆς μήτρας ἐργάζεται σκληροὺς, ἀλλοιώσει
<span class="lb" data-page="9.404" data-line="12" id="l9.404.12"></span>δὲ θᾶττόν τε καὶ μᾶλλον αὐτοὺς εἰς μέγεθός τε καὶ
<span class="lb" data-page="9.404" data-line="13" id="l9.404.13"></span>μικρότητα καὶ τὰς ἄλλας διαφορὰς ἡ μήτρα. μείζους τε
<span class="lb" data-page="9.404" data-line="14" id="l9.404.14"></span>γὰρ ἀρτηρίας ἔχει καὶ φλέβας καὶ πολὺ πρότερον ἀποφυομένας
<span class="lb" data-page="9.404" data-line="15" id="l9.404.15"></span>τῶν κατὰ ῥάχιν ἀγγείων τῶν μεγάλων ἤπερ αἱ εἰς τὴν
<span class="lb" data-page="9.404" data-line="16" id="l9.404.16"></span>κύστιν ἥκουσαι. τὰ δὲ τῆς ὀδύνης ἀμφοτέροις τοῖς ὀργάνοις,
<span class="lb" data-page="9.404" data-line="17" id="l9.404.17"></span>ὅσον μὲν ἐπὶ τῷ νευρῷ ἐξ ἴσου μετέχειν, ὡσαύτως, ὅσον δ’
<span class="lb" data-page="9.404" data-line="18" id="l9.404.18"></span>ἐπὶ τῷ πυκνότερον καὶ σκληρότερον εἶναι τὸ τῆς κυστέως
<span class="lb" data-page="9.404" data-line="19" id="l9.404.19"></span>σῶμα, μείζους ἐν τούτῳ. τὰ γὰρ ἐν πυκνοτέροις σώμασιν
<span class="pb" data-page="9.405" id="p9.405"></span>
<span class="lb" data-page="9.405" data-line="1" id="l9.405.1"></span>ἐμφραττόμενά τε καὶ σφηνούμενα τῶν· ὑγρῶν ὀδυνηρότερα
<span class="lb" data-page="9.405" data-line="2" id="l9.405.2"></span>τῶν ἐν ἀραιοτέροις τέ ἐστι καὶ μαλακοῖς, ὡς ἂν βιαιοτέραν
<span class="lb" data-page="9.405" data-line="3" id="l9.405.3"></span>ποιούμενα τὴν τάσιν, ᾗ τὸ τῆς ὀδύνης εἵπετο μέγεθος.
<span class="lb" data-page="9.405" data-line="4" id="l9.405.4"></span>οὕτως μὲν οὖν χρὴ μεθόδῳ ζητεῖν ἁπάσας τῶν μορίων τὰς
<span class="lb" data-page="9.405" data-line="5" id="l9.405.5"></span>διαφοράς.
</p>
          </article>

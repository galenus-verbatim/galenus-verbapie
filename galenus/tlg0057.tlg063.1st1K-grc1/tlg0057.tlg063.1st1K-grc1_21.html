<article xmlns="http://www.w3.org/1999/xhtml" id="urn:cts:greekLit:tlg0057.tlg063.1st1K-grc1:21">
<span class="pb page1" data-page="9.490" id="p9.490"></span>


          <p>
<span class="lb" data-page="9.490" data-line="14" id="l9.490.14"></span>Νυνὶ δὲ πάλιν ἀναλαβόντες ἀπ’ ἀρχῆς τὸν
<span class="lb" data-page="9.490" data-line="15" id="l9.490.15"></span>λόγον, ἐροῦμεν ὁπόσοι τέ εἰσιν οἱ κατὰ τὴν διαστολὴν τῆς
<span class="lb" data-page="9.490" data-line="16" id="l9.490.16"></span>ἀρτηρίας φαινόμενοι σφυγμοὶ, τίς τε καθ’ ἕκαστον αὐτῶν
<span class="lb" data-page="9.490" data-line="17" id="l9.490.17"></span>ἐστι διάθεσις ὑφ’ ἧς γίνεται, τίς τε ἡ πρόγνωσις ἐξ ἑκάστης
<span class="lb" data-page="9.490" data-line="18" id="l9.490.18"></span>αὐτῶν. ἐπιβάλλειν δέ σε βούλομαι κατὰ τὰς ἀρτηρίας τοὺς ﻿
<span class="pb" data-page="9.491" id="p9.491"></span>
<span class="lb" data-page="9.491" data-line="1" id="l9.491.1"></span>δακτύλους ἁπαλοὺς ὄντας, οὔτ’ ἐπιπολῆς ψαύοντας τήν γε
<span class="lb" data-page="9.491" data-line="2" id="l9.491.2"></span>πρώτην οὔτε θλίβοντας βιαίως. εἶτ’ ἂν μὲν ἰσχυρῶς αἰσθάνῃ
<span class="lb" data-page="9.491" data-line="3" id="l9.491.3"></span>πληττόμενος ὑπὸ τῆς ἀρτηρίας διαστελλομένης, ἔτι καὶ
<span class="lb" data-page="9.491" data-line="4" id="l9.491.4"></span>μᾶλλον ἐπιθλίβειν· ἐὰν δὲ αὐτὸ πράττοντος ἀναίσθητος ἡ
<span class="lb" data-page="9.491" data-line="5" id="l9.491.5"></span>κίνησις γίγνηται, παντάπασιν ἐπιπολῆς ψαύειν. ἰσχυρὰν μὲν
<span class="lb" data-page="9.491" data-line="6" id="l9.491.6"></span>γὰρ ἐνδείκνυται τὴν δύναμιν ὁ πρὸς τὴν θλίψιν ἀντιβαίνων
<span class="lb" data-page="9.491" data-line="7" id="l9.491.7"></span>σφυγμὸς, ἀσθενῆ δὲ ὁ καταπίπτων τε καὶ νικώμενος. ἐνίους
<span class="lb" data-page="9.491" data-line="8" id="l9.491.8"></span>γοῦν εὑρήσεις μεγίστους, ἐπιπολῆς ψαυόντων, μικροὺς δ’, εἰ
<span class="lb" data-page="9.491" data-line="9" id="l9.491.9"></span>θλίψαις, φαινομένους· ἐνίοτε δ’ οὐδ’ ὅλως ἔτι σωζομένους,
<span class="lb" data-page="9.491" data-line="10" id="l9.491.10"></span>ἀλλ’ ἀπολλυμένους παντάπασιν. ὥστ’ ἐκ τοῦ κατὰ τὴν θλίψιν
<span class="lb" data-page="9.491" data-line="11" id="l9.491.11"></span>ποσοῦ τὸ ποσὸν τῆς κατὰ τὴν δύναμιν ἀσθενείας τε καὶ ῥώμης
<span class="lb" data-page="9.491" data-line="12" id="l9.491.12"></span>διαγινώσκεσθαί σοι, μέγιστον ἀγαθὸν τῶν ἐν τοῖς σφυγμοῖς
<span class="lb" data-page="9.491" data-line="13" id="l9.491.13"></span>ὑπάρχον. ἐὰν γοῦν ποθ’ εὕρῃς ἐπ’ ἀνθρώπου πυρετῶδες
<span class="lb" data-page="9.491" data-line="14" id="l9.491.14"></span>νόσημα νοσοῦντος ἅμα τοῖς τῆς πέψεως σημείοις ἰσχυρὰν
<span class="lb" data-page="9.491" data-line="15" id="l9.491.15"></span>τὴν δύναμιν, ἀκινδυνότητα τοῦτον ἔχειν ἴσθι, διὰ ταχέων δὲ
<span class="lb" data-page="9.491" data-line="16" id="l9.491.16"></span>λύεσθαι τὴν νόσον. ἐὰν δὲ ἰσχυρὰ μὲν ἡ δύναμις ᾖ, τῆς δ’
<span class="lb" data-page="9.491" data-line="17" id="l9.491.17"></span>ἐν τοῖς χυμοῖς πέψεως μηδὲν σημεῖον, ἐν χρόνῳ πλέονι νοσήσας
<span class="lb" data-page="9.491" data-line="18" id="l9.491.18"></span>σωθήσεται, μεμνημένων ἡμῶν, ἃ καὶ χωρὶς ἀναμνήσεως
<span class="pb" data-page="9.492" id="p9.492"></span>
<span class="lb" data-page="9.492" data-line="1" id="l9.492.1"></span>τῆς ἐμῆς οἱ νοῦν ἔχοντες ἴσασιν, ὡς ἅπαντα τὰ κατὰ
<span class="lb" data-page="9.492" data-line="2" id="l9.492.2"></span>τὰς προγνώσεις λέγεται χωρὶς τοῦ τοὺς νοσοῦντας ἁμαρτεῖν,
<span class="lb" data-page="9.492" data-line="3" id="l9.492.3"></span>ἤ τινα βλάβην ἔξωθεν γενέσθαι. μεγάλην δὲ ἔφην ἔχειν ἰσχὺν
<span class="lb" data-page="9.492" data-line="4" id="l9.492.4"></span>ἐν τοῖς πυρετώδεσι νοσήμασι τὴν ῥώμην τῆς τὰς ἀρτηρίας κινούσης
<span class="lb" data-page="9.492" data-line="5" id="l9.492.5"></span>δυνάμεως, ἣν καὶ ζωτικὴν ὀνομάζομεν, ἐπειδὴ πολλάκις,
<span class="lb" data-page="9.492" data-line="6" id="l9.492.6"></span>ὅταν ὁ κίνδυνος ᾖ διὰ τὸ νευρῶδες γένος, οὐδὲν μέγα συμβάλλονται
<span class="lb" data-page="9.492" data-line="7" id="l9.492.7"></span>τῆς ζωτικῆς δυνάμεως ὁ τόνος· ἀλλ’ ἐπισκεπτόμεθα
<span class="lb" data-page="9.492" data-line="8" id="l9.492.8"></span>τηνικαῦθ’ ὅπως ἔχει ῥώμης ἡ ψυχικὴ δύναμις. ἄμεινον μὲν
<span class="lb" data-page="9.492" data-line="9" id="l9.492.9"></span>οὖν ἀμφοτέρας ἐῤῥῶσθαι καὶ πρὸς αὐταῖς γε τρίτην τὴν φυσικὴν
<span class="lb" data-page="9.492" data-line="10" id="l9.492.10"></span>ὀνομαζομένην, ἧς ἀρχὴ τὸ ἧπάρ ἐστιν· ὥσπερ τῆς μὲν
<span class="lb" data-page="9.492" data-line="11" id="l9.492.11"></span>ζωτικῆς ἡ καρδία, τῆς ψυχικῆς δ’ ὁ ἐγκέφαλος. ἐπικρατεῖ δὲ
<span class="lb" data-page="9.492" data-line="12" id="l9.492.12"></span>καθ’ ἕκαστον εἶδος νοσήματος εἰς τὸ τῆς προγνώσεως βέβαιον
<span class="lb" data-page="9.492" data-line="13" id="l9.492.13"></span>ἡ τῆς οἰκείας δυνάμεως τῶν πεπονθότων μορίων ῥώμη. τοῦ
<span class="lb" data-page="9.492" data-line="14" id="l9.492.14"></span>μὲν οὖν ἰσχυροῦ σφυγμοῦ τὸν τόνον, ὁποῖός τις ἐστὶ, θλίβων
<span class="lb" data-page="9.492" data-line="15" id="l9.492.15"></span>διαγνώσῃ, συνεμφαινομένου μὲν αὐτῷ καὶ τοῦ μεγέθους
<span class="lb" data-page="9.492" data-line="16" id="l9.492.16"></span>τῆς διαστολῆς ἀκριβῶς τε διαγινωσκομένου. βεβαία δὲ καὶ ἡ
<span class="lb" data-page="9.492" data-line="17" id="l9.492.17"></span>γνῶσις γίνεται τῶν μεγάλων σφυγμῶν, ἐξ ἐπιπολῆς ψαυόντων·
<span class="lb" data-page="9.492" data-line="18" id="l9.492.18"></span>ἴσθι δὲ μέγιστον σφυγμὸν ἐκεῖνον, ὃς ἂν κατὰ πολλὰ
<span class="pb" data-page="9.493" id="p9.493"></span>
<span class="lb" data-page="9.493" data-line="1" id="l9.493.1"></span>μέρη τῆς ἀρτηρίας ψαύῃ, ἤτοι μήκους, πλάτους καὶ βάθους·
<span class="lb" data-page="9.493" data-line="2" id="l9.493.2"></span>ὡς καὶ μακρὸν, ὃς ἂν κατὰ τὸ μῆκος ἐπικρατοῖ, καὶ πλατὺν,
<span class="lb" data-page="9.493" data-line="3" id="l9.493.3"></span>ὃς ἂν κατὰ τὸ πλάτος, καὶ ὑψηλὸν παραπλησίως, ὅταν κατὰ
<span class="lb" data-page="9.493" data-line="4" id="l9.493.4"></span>τὸ ὕψος· εἴρηται δὲ καὶ βάθος. ὥσπερ δ’ ἐν ὅλῳ τῷ πρώτῳ
<span class="lb" data-page="9.493" data-line="5" id="l9.493.5"></span>περὶ διαγνώσεως σφυγμῶν ὑπὲρ τοῦ κατὰ τὴν συστολὴν αἰσθητοῦ
<span class="lb" data-page="9.493" data-line="6" id="l9.493.6"></span>τε καὶ ἀναισθήτου, οὕτως ἐν τῷ δευτέρῳ περὶ τῆς
<span class="lb" data-page="9.493" data-line="7" id="l9.493.7"></span>κατὰ τὸ μέγεθός τε καὶ μικρότητα διαφορᾶς ἐπιδέδεικται, δεικνύντος
<span class="lb" data-page="9.493" data-line="8" id="l9.493.8"></span>μου παραβάλλειν χρῆναι τὸ ποσὸν τῆς κατὰ τὸν κύκλον
<span class="lb" data-page="9.493" data-line="9" id="l9.493.9"></span>διαστολῆς τῆς ἀρτηρίας, τὸ κατὰ τὸ περιὸν εὑρεῖν, καὶ
<span class="lb" data-page="9.493" data-line="10" id="l9.493.10"></span>ζητεῖν εἰς ὅσον ἐξαίρεται (C. ἐξαιρεῖται) μέγεθος ἀρτηρία εὐρυτάτη
<span class="lb" data-page="9.493" data-line="11" id="l9.493.11"></span>τῇ στενοτάτῃ (F. add. συμβαλλομένη V. L. collata).
<span class="lb" data-page="9.493" data-line="12" id="l9.493.12"></span>κατὰ ταὐτὸν οὖν κἀπὶ τῶν παίδων ἔνιοι τὸν σφυγμὸν εἶναι
<span class="lb" data-page="9.493" data-line="13" id="l9.493.13"></span>μικρὸν λέγουσι, οὐ τῇ κατὰ τὴν ἀρτηρίαν εὐρυχωρίᾳ παραβάλλοντες
<span class="lb" data-page="9.493" data-line="14" id="l9.493.14"></span>τὴν διαστολὴν, ἀλλὰ τῇ τῶν ἀκμαζόντων· ὡς ἐάν
<span class="lb" data-page="9.493" data-line="15" id="l9.493.15"></span>γε λογίσηταί τις, ὁπηλίκη κατὰ κύκλον οὖσα τῶν παίδων ἡ
<span class="lb" data-page="9.493" data-line="16" id="l9.493.16"></span>ἀρτηρία τὸν σφυγμὸν πηλίκον ἐργάζεται, γνώσεται ὅτι καλῶς
<span class="lb" data-page="9.493" data-line="17" id="l9.493.17"></span>ὁ Ἡρόφιλος ἔφη τὸν σφυγμὸν αὐτῶν ἱκανὸν εἶναι τῷ
<span class="lb" data-page="9.493" data-line="18" id="l9.493.18"></span>μεγέθει. δύο μὲν δή σοι ταῦτα γένη σφυγμῶν ἐν τῇ διαστολῇ
<span class="pb" data-page="9.494" id="p9.494"></span>
<span class="lb" data-page="9.494" data-line="1" id="l9.494.1"></span>τῆς ἀρτηρίας ὑποπεσεῖται καθ’ ὃν εἴρηται τρόπον ἐπιβάλλοντι
<span class="lb" data-page="9.494" data-line="2" id="l9.494.2"></span>τοὺς δακτύλους, τὸ μὲν ἕτερον ἐν ποσότητι μήκους καὶ
<span class="lb" data-page="9.494" data-line="3" id="l9.494.3"></span>πλάτους καὶ βάθους, τὸ δ’ ἕτερον ἐν τῷ τῆς πληγῆς εὐτόνῳ.
<span class="lb" data-page="9.494" data-line="4" id="l9.494.4"></span>καὶ καλεῖν γ’ ἔξεστί σοι τὸν ἰσχυρῶς πλήττοντα τὴν ἁφὴν ὅτῳ
<span class="lb" data-page="9.494" data-line="5" id="l9.494.5"></span>περ ἂν ἐθέλῃς ὀνόματι. καὶ γὰρ ἰσχυρὸν καὶ σφοδρὸν εὔτονόν
<span class="lb" data-page="9.494" data-line="6" id="l9.494.6"></span>τε καὶ ῥωμαλέον ὀνομάζων οὐδὲν βλάψεις τὰ τῆς τέχνης
<span class="lb" data-page="9.494" data-line="7" id="l9.494.7"></span>ἔργα. καλοῦμεν δ’ ἡμεῖς αὐτὸν σφοδρὸν τοῖς πρὸ ἡμῶν ἑπόμενοι
<span class="lb" data-page="9.494" data-line="8" id="l9.494.8"></span>ὁμοίως σφυγμόν· καὶ ὅτι μάλιστα σύνθετός ἐστιν ἡ τῆς
<span class="lb" data-page="9.494" data-line="9" id="l9.494.9"></span>σφοδρότητος νόησις ἐξ ἰσχύος τε καὶ τόνου. ἐπεὶ δὲ τὸ προγινώσκειν
<span class="lb" data-page="9.494" data-line="10" id="l9.494.10"></span>ὀρθῶς οὐκ ἐκ τῆς τῶν ὀνομάτων, ἀλλ’ ἐκ τῆς τῶν
<span class="lb" data-page="9.494" data-line="11" id="l9.494.11"></span>πραγμάτων ἀκριβοῦς γνώσεως γίνεται, χρήσθω μὲν ἕκαστος ὡς
<span class="lb" data-page="9.494" data-line="12" id="l9.494.12"></span>ἂν βούληται τοῖς ὀνόμασι, σπουδαζέτω δὲ τὴν τῶν πραγμάτων
<span class="lb" data-page="9.494" data-line="13" id="l9.494.13"></span>ἐπιστήμην. ὥσπερ δὲ ὁ σφοδρὸς σφυγμὸς ἀεὶ ῥώμην ἐνδείκνυται
<span class="lb" data-page="9.494" data-line="14" id="l9.494.14"></span>δυνάμεως, οὕτως ὁ σκληρὸς ἤτοι τετάσθαι τὴν ἀρτηρίαν
<span class="lb" data-page="9.494" data-line="15" id="l9.494.15"></span>ἢ σκληρὰν γεγονέναι, εἰ μὴ ἄρα καὶ τὸ τεταμένον σῶμα
<span class="lb" data-page="9.494" data-line="16" id="l9.494.16"></span>φαίη τις ἐξ αὐτοῦ τετάσθαι γεγονέναι σκληρόν· οὕτως γὰρ ὁ
<span class="lb" data-page="9.494" data-line="17" id="l9.494.17"></span>σκληρὸς ἀεὶ δηλώσει τὴν κατάστασιν τοῦ χιτῶνος τῆς ἀρτηρίας
<span class="lb" data-page="9.494" data-line="18" id="l9.494.18"></span>ποιότητα. φαίνεται δ’ οὖν ὁ τοιοῦτος σφυγμὸς ἐπὶ φλεγμοναῖς
<span class="pb" data-page="9.495" id="p9.495"></span>
<span class="lb" data-page="9.495" data-line="1" id="l9.495.1"></span>ἢ ἐμφράξεσιν ἢ πληρώσεσιν ἢ τάσεσι τῶν νευρωδῶν μορίων,
<span class="lb" data-page="9.495" data-line="2" id="l9.495.2"></span>ἢ ἐπὶ σκίῤῥοις οὐ μόνον τῶν νευρωδῶν, ἀλλὰ καὶ τῶν ἄλλων,
<span class="lb" data-page="9.495" data-line="3" id="l9.495.3"></span>ἐὰν ᾖ κύρια. καὶ γὰρ ἧπαρ καὶ γαστὴρ καὶ σπλὴν καὶ μήτρα
<span class="lb" data-page="9.495" data-line="4" id="l9.495.4"></span>τοιοῦτον ἐργάζονται τὸν σφυγμὸν, ὅταν σκιῤῥωθῶσι. γίνεται
<span class="lb" data-page="9.495" data-line="5" id="l9.495.5"></span>δὲ καὶ διὰ ψύξιν ἰσχυρὰν καὶ ξηρότητα, καὶ ὅταν γέ σοι
<span class="lb" data-page="9.495" data-line="6" id="l9.495.6"></span>κατὰ πρώτην εἴσοδον ὁ σφυγμὸς φανῇ τὸ μαλακὸν οὐκ ἔχων
<span class="lb" data-page="9.495" data-line="7" id="l9.495.7"></span>τῆς προσβολῆς τοιοῦτον ὁποῖον ἐν τῷ κατὰ φύσιν ἔχει, τῶν
<span class="lb" data-page="9.495" data-line="8" id="l9.495.8"></span>εἰρημένων τι παθῶν ἐννόει κατὰ τὸν ἄνθρωπον εἶναι. διακρινεῖς
<span class="lb" data-page="9.495" data-line="9" id="l9.495.9"></span>δὲ τί ποτ’ ἐστὶν ἔκ τε τῶν ἄλλων συμπτωμάτων καὶ τῶν
<span class="lb" data-page="9.495" data-line="10" id="l9.495.10"></span>προηγησαμένων αἰτίων, οἷον εἰ ψυχρὸν πόμα παρὰ τὸ ἔθος,
<span class="lb" data-page="9.495" data-line="11" id="l9.495.11"></span>ἢ ἐν ὕδατι ψυχρῷ διατριβὴ πολυχρόνιος, ἢ ἐν ἀέρι τοιούτῳ,
<span class="lb" data-page="9.495" data-line="12" id="l9.495.12"></span>καὶ μάλιστα μὴ προηραιωμένου τοῦ σώματος. ἀλλὰ καὶ δοῦλόν
<span class="lb" data-page="9.495" data-line="13" id="l9.495.13"></span>τις πλήξας τῇ χειρὶ, καὶ θλάσας τοῦ μέσου δακτύλου
<span class="lb" data-page="9.495" data-line="14" id="l9.495.14"></span>τὸν κατὰ τὸ πρῶτον ἄρθρον τένοντα, κατὰ συντυχίαν ἑτέρων
<span class="lb" data-page="9.495" data-line="15" id="l9.495.15"></span>αἰτίων ἐπύρεξεν. εὑρὼν δ’ ἐγὼ τὸν σφυγμὸν αὐτοῦ σαφῶς
<span class="lb" data-page="9.495" data-line="16" id="l9.495.16"></span>ἐνδεικνύμενον τετάσθαι τὴν ἀρτηρίαν, ἰδὼν δὲ καὶ τὴν
<span class="lb" data-page="9.495" data-line="17" id="l9.495.17"></span>χεῖρα περιβεβλημένην ἐρίῳ, τί ποτ’ ἐστὶ κατ’ αὐτὴν ἠρόμην. ﻿
<span class="pb" data-page="9.496" id="p9.496"></span>
<span class="lb" data-page="9.496" data-line="1" id="l9.496.1"></span>ὁ δὲ οὐδὲν ἔφη πρᾶγμα κατά γε τοῦθ’ ὑπάρχειν αὐτῷ· πληγεὶς
<span class="lb" data-page="9.496" data-line="2" id="l9.496.2"></span>γὰρ ἐκ τοῦ πατάξαι τινὰ, κηρώτιον ἐπιτεθεικέναι σύνηθες
<span class="lb" data-page="9.496" data-line="3" id="l9.496.3"></span>αὐτῷ. ἐγὼ μὲν οὖν οὐδεμίαν ἑτέραν αἰτίαν εὑρίσκων τῆς
<span class="lb" data-page="9.496" data-line="4" id="l9.496.4"></span>κατὰ τὸν σφυγμὸν τάσεως, ἐκέλευον ὑπαλλάξαι τὴν θεραπείαν
<span class="lb" data-page="9.496" data-line="5" id="l9.496.5"></span>τοῦ δακτύλου, καὶ χρῆσθαι τῇ πρὸς τὰ τοιαῦτα πάθη
<span class="lb" data-page="9.496" data-line="6" id="l9.496.6"></span>τῶν νεύρων ἀγωγῇ. καταφρονήσας δέ μου τῆς συμβουλῆς ὁ
<span class="lb" data-page="9.496" data-line="7" id="l9.496.7"></span>ἄνθρωπος ἐσπάσθη διὰ τῆς ἐπιούσης νυκτός. καὶ πλευριτικοῖς
<span class="lb" data-page="9.496" data-line="8" id="l9.496.8"></span>τε καὶ φρενιτικοῖς καὶ ὅσοις αἱ φρένες φλεγμαίνουσι
<span class="lb" data-page="9.496" data-line="9" id="l9.496.9"></span>σκληρὸς ὁ σφυγμὸς φαίνεται, τετάσθαι τὴν ἀρτηρίαν ἐνδεικνύμενος.
<span class="lb" data-page="9.496" data-line="10" id="l9.496.10"></span>ὥσθ’ ὅταν ἀμφίβολος ᾖ τῶν παθῶν τούτων ἡ διάγνωσις
<span class="lb" data-page="9.496" data-line="11" id="l9.496.11"></span>ἔτ’ ἀρχομένων, οὐ σμικρὰν ἕξεις μοῖραν ἐπὶ διάγνωσιν
<span class="lb" data-page="9.496" data-line="12" id="l9.496.12"></span>αὐτῶν ἐκ τῶν τοιούτων σφυγμῶν. εἰ δὲ πρὸς ἤδη νοσοῦντα
<span class="lb" data-page="9.496" data-line="13" id="l9.496.13"></span>χρονίως παραγένοιο νῦν πρῶτον εἰσαχθεὶς, ἐὰν ὁ σφυγμὸς
<span class="lb" data-page="9.496" data-line="14" id="l9.496.14"></span>αὐτοῦ φαίνοιτό σοι σκληρὸς, ἐπισκέπτου σκιῤῥουμένην ἤδη
<span class="lb" data-page="9.496" data-line="15" id="l9.496.15"></span>φλεγμονὴν σπληνός. ἐνδείξεται δ’ αὐτὴν καὶ ἡ χροιὰ τοῦ
<span class="lb" data-page="9.496" data-line="16" id="l9.496.16"></span>προσώπου, καθάπερ γε κἂν ἧπαρ ᾖ τι τοιοῦτον πεπονθὸς,
<span class="lb" data-page="9.496" data-line="17" id="l9.496.17"></span>ἴδιον γὰρ ἐφ’ ἑκατέρων τῶν σπλάγχνων γίνεται τὸ χρῶμα,
<span class="lb" data-page="9.496" data-line="18" id="l9.496.18"></span>τῷ τετριμμένῳ σαφῶς ἐνδεικνύμενον, ὃ πρότερον πέπονθεν.
<span class="pb" data-page="9.497" id="p9.497"></span>
<span class="lb" data-page="9.497" data-line="1" id="l9.497.1"></span>ἀλλ’ οὐ νῦν ὁ περὶ τούτου λόγος· ὅσα γὰρ ἐκ σφυγμοῦ εἰς
<span class="lb" data-page="9.497" data-line="2" id="l9.497.2"></span>πρόγνωσίν ἐστι χρήσιμα, ταῦτα νῦν ἡμῖν πρόκειται διελθεῖν.
<span class="lb" data-page="9.497" data-line="3" id="l9.497.3"></span>ἐὰν οὖν ἴδῃς οὐ προτεθεαμένος τὸν ἄῤῥωστον ἐν πυρετώδει
<span class="lb" data-page="9.497" data-line="4" id="l9.497.4"></span>νοσήματι καθεστῶτα, χωρὶς τοῦ πεπονθέναι τὴν ἄνωθεν ἀρχὴν,
<span class="lb" data-page="9.497" data-line="5" id="l9.497.5"></span>ἐπανελθόντος δὲ ὁ σφυγμὸς φαίνηται σκληρὸς, ἢ ὕδωρ
<span class="lb" data-page="9.497" data-line="6" id="l9.497.6"></span>ψυχρὸν οὗτος ἔπιεν ἢ ὀπώραν ψύχουσαν ἐν τῷ μεταξὺ χωρισθέντος
<span class="lb" data-page="9.497" data-line="7" id="l9.497.7"></span>σου προσηνέγκατο. ταυτὶ μὲν οὖν ἴσθι γενόμενα.
<span class="lb" data-page="9.497" data-line="8" id="l9.497.8"></span>σφοδρὸν δὲ ὅταν εὑρίσκῃς ὁμαλόν τε καὶ μέγαν σφυγμὸν, ἅμα
<span class="lb" data-page="9.497" data-line="9" id="l9.497.9"></span>τῷ κατὰ φύσιν ἔχειν τὸν χιτῶνα τῆς ἀρτηρίας, μέγιστον τοῦτο
<span class="lb" data-page="9.497" data-line="10" id="l9.497.10"></span>σημεῖον εἰς σωτηρίαν τοῦ κάμνοντος ἔστω. τὸ γάρ τοι τοῦ
<span class="lb" data-page="9.497" data-line="11" id="l9.497.11"></span>τάχους ἢ τῆς βραδυτῆτος ἐπὶ τῶν οὕτως ἐχόντων οὐδὲν μέγα
<span class="lb" data-page="9.497" data-line="12" id="l9.497.12"></span>νῦν ἐνδείξεται πρὸς σωτηρίαν ἢ θάνατον· ἀλλὰ τὸ μὲν τάχος
<span class="lb" data-page="9.497" data-line="13" id="l9.497.13"></span>ἐπὶ θερμασίᾳ μείζονι γιγνόμενον εὕρῃς, τὴν βραδυτῆτα δὲ
<span class="lb" data-page="9.497" data-line="14" id="l9.497.14"></span>ἐπὶ ψύξει. ταυτὶ μὲν οὖν ἐν πυρετώδει νοσήματι κατὰ τὸν
<span class="lb" data-page="9.497" data-line="15" id="l9.497.15"></span>εἰρημένον σφυγμὸν οὐχ οἷόν τε γενέσθαι. τὸ τάχος δὲ συνεχέστατα
<span class="lb" data-page="9.497" data-line="16" id="l9.497.16"></span>γίνεται, καὶ τὰ πολλὰ δὲ ἐν τοῖς ἀκινδυνοτάτοις πυρετοῖς,
<span class="lb" data-page="9.497" data-line="17" id="l9.497.17"></span>ὧν εἰσὶ καὶ οἱ γνήσιοι τριταῖοι. μεγάλοι γάρ εἰσιν ἐπ’
<span class="pb" data-page="9.498" id="p9.498"></span>
<span class="lb" data-page="9.498" data-line="1" id="l9.498.1"></span>αὐτῶν οἱ σφυγμοὶ καὶ ταχεῖς κατὰ τὴν ἀκμὴν τῶν παροξυσμῶν,
<span class="lb" data-page="9.498" data-line="2" id="l9.498.2"></span>γίνεται δὲ διὰ τὸ πλῆθος τῆς θερμασίας. εἴρηται δὲ ἐν τοῖς
<span class="lb" data-page="9.498" data-line="3" id="l9.498.3"></span>περὶ διαγνώσεως σφυγμῶν κατὰ τὸ τρίτον καὶ τοῦ δευτέρου
<span class="lb" data-page="9.498" data-line="4" id="l9.498.4"></span>τὰ πρῶτα περὶ τῆς τοῦ τάχους διαγνώσεως, ἐπιδεικνύντος
<span class="lb" data-page="9.498" data-line="5" id="l9.498.5"></span>μου σφαλλομένους τοὺς ἄνευ τοῦ συνεπιβλέπειν τὸ μέγεθος
<span class="lb" data-page="9.498" data-line="6" id="l9.498.6"></span>τῆς διαστολῆς ἐκ τοῦ χρόνου μόνου τῆς κινήσεως ἀποφαινομένους
<span class="lb" data-page="9.498" data-line="7" id="l9.498.7"></span>τι περὶ βραδυτῆτος ἢ τάχους σφυγμῶν· οὐ γὰρ ἁπλῶς
<span class="lb" data-page="9.498" data-line="8" id="l9.498.8"></span>ὁ ἐν ἐλάττονι χρόνῳ διαστελλομένης τῆς ἀρτηρίας γινόμενος
<span class="lb" data-page="9.498" data-line="9" id="l9.498.9"></span>σφυγμὸς ὠκύτερός ἐστι τοῦ πλέονι χρόνῳ διαστελλομένης ἀποτελουμένου·
<span class="lb" data-page="9.498" data-line="10" id="l9.498.10"></span>δυνατὸν γὰρ ἐν βραχυτάτῃ διαστολῇ, καίτοι μὴ
<span class="lb" data-page="9.498" data-line="11" id="l9.498.11"></span>ταχέως κινουμένης τῆς ἀρτηρίας, ὀλιγοχρόνιον γενέσθαι τὸν
<span class="lb" data-page="9.498" data-line="12" id="l9.498.12"></span>σφυγμόν· ὥσπερ αὖ πάλιν ἐν μεγίστῃ μὲν, ἀλλὰ κινουμένης
<span class="lb" data-page="9.498" data-line="13" id="l9.498.13"></span>ταχέως, πολυχρόνιον. ἄμεινον οὖν ἔφην εἶναι τῷ ῥοίζῳ τῆς
<span class="lb" data-page="9.498" data-line="14" id="l9.498.14"></span>κινήσεως προσέχειν, οὐ ποσότητι χρόνου τῆς ὅλης διαστολῆς.
<span class="lb" data-page="9.498" data-line="15" id="l9.498.15"></span>ὁ μὲν οὖν ταχὺς ἐπὶ πλήθει γίνεται θερμασίας, ἐῤῥωμένης
<span class="lb" data-page="9.498" data-line="16" id="l9.498.16"></span>δηλονότι τῆς δυνάμεως, ὁ δὲ βραδὺς ἐπὶ ψύξει· καὶ ὅταν γε
<span class="lb" data-page="9.498" data-line="17" id="l9.498.17"></span>βραδὺς ἅμα καὶ σμικρὸς καὶ ἄτονος ὁ σφυγμὸς ᾖ, πλησίον
<span class="lb" data-page="9.498" data-line="18" id="l9.498.18"></span>ἥκουσι θανάτου· μέμνησο δ’ ἐν πᾶσι τοῖς οὕτω λεγομένοις
<span class="pb" data-page="9.499" id="p9.499"></span>
<span class="lb" data-page="9.499" data-line="1" id="l9.499.1"></span>τῆς κατὰ τὰς ἡλικίας διαφορᾶς· οὐ γὰρ μόνον φλεβοπαλία
<span class="lb" data-page="9.499" data-line="2" id="l9.499.2"></span>παιδικὴ γέροντι κακὸν, ἀλλὰ γεροντικὴ παιδί. δέκα γοῦν χρόνων
<span class="lb" data-page="9.499" data-line="3" id="l9.499.3"></span>τῶν πρώτων, ὡς Ἡρόφιλος ἐμέτρει τοὺς σφυγμοὺς, εἰ
<span class="lb" data-page="9.499" data-line="4" id="l9.499.4"></span>παιδίῳ γεννηθείη ποτὲ τὸ μεταξὺ δύο πληγῶν διάστημα, ψύξεως
<span class="lb" data-page="9.499" data-line="5" id="l9.499.5"></span>ἐσχάτης καὶ διὰ τοῦτο καὶ νεκρώσεώς ἐστι σημεῖον· ὡσπερεὶ
<span class="lb" data-page="9.499" data-line="6" id="l9.499.6"></span>γέροντι πάλιν παιδίων σφυγμὸς, ἐν ᾧ τῆς διαστολῆς ὁ
<span class="lb" data-page="9.499" data-line="7" id="l9.499.7"></span>χρόνος ἴσος ἐστὶ τῷ τῆς συστολῆς, ἐκπεπυρῶσθαι σημαίνει
<span class="lb" data-page="9.499" data-line="8" id="l9.499.8"></span>τὴν φύσιν. ἀλλὰ τοῦτο μὲν οὐδ’ εἶδον ποτὲ, παιδίῳ δὲ πολλάκις
<span class="lb" data-page="9.499" data-line="9" id="l9.499.9"></span>ὁ τοιοῦτος ὤφθη σφυγμός. ὅ γε μὴν τοῦ γέροντος ὅταν
<span class="lb" data-page="9.499" data-line="10" id="l9.499.10"></span>οὕτω γένηται ταχὺς, ὡς τὸν μεταξὺ τῶν δυοῖν πληγῶν χρόνον
<span class="lb" data-page="9.499" data-line="11" id="l9.499.11"></span>διπλάσιον εἶναι τοῦ τῆς πληγῆς, ἔστι μὲν οὖν καὶ τοῦτο σπάνιον,
<span class="lb" data-page="9.499" data-line="12" id="l9.499.12"></span>ἀλλ’ οὐ προσωτέρω γ’ ἔτι προέρχεται· φθάνει γὰρ ἀποθνήσκειν.
<span class="lb" data-page="9.499" data-line="13" id="l9.499.13"></span>εἰς τοῦτο δ’ ἀφικνούμενος, εἰς τὸν ἴδιον μὲν ἔρχεται
<span class="lb" data-page="9.499" data-line="14" id="l9.499.14"></span>τῆς τοῦ κάμνοντος ἡλικίας σφυγμὸν, ἐφεξῆς δὲ ἐπὶ τὸν
<span class="lb" data-page="9.499" data-line="15" id="l9.499.15"></span>ἀραιότερον. ἔνθα τις καὶ ἀπάτη γίνεται τοῖς ἀγυμνάστοις
<span class="lb" data-page="9.499" data-line="16" id="l9.499.16"></span>περὶ τοὺς σφυγμούς. ὅταν ὑπὸ θερμασίας παμπόλλης εἰς τάχος
<span class="lb" data-page="9.499" data-line="17" id="l9.499.17"></span>ἄμετρον ὡς πρὸς τὴν ἡλικίαν ὁ σφυγμὸς ἀφίκηται,
<span class="pb" data-page="9.500" id="p9.500"></span>
<span class="lb" data-page="9.500" data-line="1" id="l9.500.1"></span>ξηρανθείσης ἐν τῇ τοιαύτῃ διαθέσει τῆς καρδίας εἰς τοσοῦτον
<span class="lb" data-page="9.500" data-line="2" id="l9.500.2"></span>ὡς καὶ θανατώδη δυσκρασίαν ἔχειν, ἀναγκαῖόν ἐστι τὴν θερμασίαν
<span class="lb" data-page="9.500" data-line="3" id="l9.500.3"></span>ταύτην ἐναποσβεσθῆναι τῇ κατὰ φύσιν· εἰκότως οὖν
<span class="lb" data-page="9.500" data-line="4" id="l9.500.4"></span>ἐν τούτῳ τῷ καιρῷ βραδύτερος ὁ σφυγμὸς γίνεται, καί τις, ὡς
<span class="lb" data-page="9.500" data-line="5" id="l9.500.5"></span>ἔφην, δόξει πρὸς τὸ κατὰ φύσιν αὐτὸν ἐπανέρχεσθαι, καίτοι
<span class="lb" data-page="9.500" data-line="6" id="l9.500.6"></span>γε ὁδοιποροῦντα πρὸς νεκρώδη ψύξιν, οὐ γεροντικὴν κρᾶσιν.
<span class="lb" data-page="9.500" data-line="7" id="l9.500.7"></span>ὅ γε μὴν διορισμὸς τῶν τε πρὸς τὸ κατὰ φύσιν ἐπανερχομένων
<span class="lb" data-page="9.500" data-line="8" id="l9.500.8"></span>σφυγμῶν καὶ τῶν ἐπὶ θάνατον ἰόντων οὐ χαλεπός. ἀμυδρότερος
<span class="lb" data-page="9.500" data-line="9" id="l9.500.9"></span>γὰρ τοῦ ἔμπροσθεν ἀεὶ καὶ μᾶλλον τῶν ὀλεθρίως ἐχόντων
<span class="lb" data-page="9.500" data-line="10" id="l9.500.10"></span>ἀποτελεῖται σφυγμός. καὶ τούτῳ μάλιστα πρόσεχε τῷ
<span class="lb" data-page="9.500" data-line="11" id="l9.500.11"></span>γνωρίσματι κατὰ τὰς ἀμφιβόλους ἁπάσας διαθέσεις, μὴ τρεῖς
<span class="lb" data-page="9.500" data-line="12" id="l9.500.12"></span>ἢ τέτταρας μόνας διαστολὰς τῆς ἀρτηρίας σκοπούμενος, ἀλλ’
<span class="lb" data-page="9.500" data-line="13" id="l9.500.13"></span>ὅταν ἐν τοσαύταις ἀμυδρὸς ᾖ, περιμένων ἑτέρας. ὁρᾶται γὰρ
<span class="lb" data-page="9.500" data-line="14" id="l9.500.14"></span>ἔσθ’ ὅτε ὁ πέμπτος ἢ ὁ στ΄ ἐπ’ αὐταῖς εὔτονος· ὅπερ ὅταν
<span class="lb" data-page="9.500" data-line="15" id="l9.500.15"></span>εὑρήσεις, γίνωσκε τὴν δύναμιν οὐ κατὰ τὸν ἑαυτῆς λόγον ἀῤῥωστοῦσαν,
<span class="lb" data-page="9.500" data-line="16" id="l9.500.16"></span>ἀλλ’ ὑπὸ πλήθους ἢ ἐμφράξεως ἢ θλίψεως ἤ τινος
<span class="lb" data-page="9.500" data-line="17" id="l9.500.17"></span>ὅλως στενοχωρίας ἢ βάρους κωλυομένην εὐῤῥώστως κινεῖσθαι, ﻿
<span class="pb" data-page="9.501" id="p9.501"></span>
<span class="lb" data-page="9.501" data-line="1" id="l9.501.1"></span>παραπλησίως τοῖς ἰσχυροῖς ἀνθρώποις, ἐπειδὰν ἤτοι
<span class="lb" data-page="9.501" data-line="2" id="l9.501.2"></span>γ’ ἐμποδίζωνται διὰ δεσμῶν ἢ ὑπὸ μεγεθῶν φορτίου βαρύνωνται.
<span class="lb" data-page="9.501" data-line="3" id="l9.501.3"></span>καὶ ὅταν γε τὴν μίαν ἐκείνην διαστολὴν εὔτονόν τε
<span class="lb" data-page="9.501" data-line="4" id="l9.501.4"></span>καὶ ὑψηλὴν ποιῆται, γίγνωσκε τηνικαῦτα πρὸς τὴν τῶν λυπούντων
<span class="lb" data-page="9.501" data-line="5" id="l9.501.5"></span>ἔκκρισιν ἐπεγειρομένην τὴν φύσιν. ἐὰν μὲν οὖν
<span class="lb" data-page="9.501" data-line="6" id="l9.501.6"></span>ἱκανῶς ἰσχυρὸς ὁ ε΄ ἢ στ΄ παρεμπίπτῃ σφυγμὸς ἅμα τοῖς διὰ
<span class="lb" data-page="9.501" data-line="7" id="l9.501.7"></span>τῶν οὔρων φαινομένοις τῆς πέψεως σημείοις, ἐγχωρεῖ σωθῆναι
<span class="lb" data-page="9.501" data-line="8" id="l9.501.8"></span>τὸν ἄνθρωπον· ἐὰν δὲ χωρὶς πέψεως ἐπὶ τὴν ἔκκρισιν ἡ
<span class="lb" data-page="9.501" data-line="9" id="l9.501.9"></span>φύσις ἐξορμήσῃ, τεθνήξεται κρινόμενος. ἐν περιπνευμονίαις δὲ
<span class="lb" data-page="9.501" data-line="10" id="l9.501.10"></span>μάλιστα τοιοῦτοι φαίνονται σφυγμοί· λέγω δ’ οὐ τὴν κατὰ
<span class="lb" data-page="9.501" data-line="11" id="l9.501.11"></span>σφοδρότητα καὶ ἀμυδρότητα μόνην ἀνωμαλίαν, ἀλλὰ καὶ τὴν
<span class="lb" data-page="9.501" data-line="12" id="l9.501.12"></span>κατὰ μέγεθος καὶ μικρότητα καὶ τάχος καὶ βραδυτῆτα. καὶ
<span class="lb" data-page="9.501" data-line="13" id="l9.501.13"></span>χρὴ διδόναι πλέον ὀξιμέλιτος αὐτοῖς, ὀξυτέρου τὴν κρᾶσιν,
<span class="lb" data-page="9.501" data-line="14" id="l9.501.14"></span>ἅμα τοῖς ἄλλοις ὅσα χωρὶς τοῦ τὸν πυρετὸν ἐξάπτειν τέμνει
<span class="lb" data-page="9.501" data-line="15" id="l9.501.15"></span>τάχος χυμῶν. ὑπὸ τοιούτων γὰρ αἱ πλησίον τῆς καρδίας
<span class="lb" data-page="9.501" data-line="16" id="l9.501.16"></span>ἀρτηρίαι φραττόμεναι τοὺς ἀνωμάλους ἐργάζονται σφυγμοὺς,
<span class="lb" data-page="9.501" data-line="17" id="l9.501.17"></span>οὐ μόνον τὴν συστατικὴν ἀνωμαλίαν, ἀλλὰ καὶ κατὰ μίαν
<span class="pb" data-page="9.502" id="p9.502"></span>
<span class="lb" data-page="9.502" data-line="1" id="l9.502.1"></span>διαστολήν· ὑπὲρ ἧς εἴρηται μὲν ἤδη καὶ πρόσθεν, ἀλλὰ καὶ
<span class="lb" data-page="9.502" data-line="2" id="l9.502.2"></span>νῦν ἀναμνήσομεν ὑμᾶς αὐτούς. ὡς περὶ τῶν ἐν εἰσβολαῖς
<span class="lb" data-page="9.502" data-line="3" id="l9.502.3"></span>πυρεκτικῶν παροξυσμῶν καὶ ἀναβάσεσι συνεδρευόντων σφυγμῶν
<span class="lb" data-page="9.502" data-line="4" id="l9.502.4"></span>ὄντος ἡμῖν τοῦ λόγου, καὶ τῶν ἀνωμαλιῶν ἐμνημονεύσαμεν,
<span class="lb" data-page="9.502" data-line="5" id="l9.502.5"></span>ὅσαι γίνονται πολλάκις ἐν τοῖς τοιούτοις καιροῖς κατὰ
<span class="lb" data-page="9.502" data-line="6" id="l9.502.6"></span>μέγεθος καὶ μικρότητα καὶ τάχος καὶ βραδυτῆτα καὶ σφοδρότητα
<span class="lb" data-page="9.502" data-line="7" id="l9.502.7"></span>καὶ ἀμυδρότητα.
</p>
        </article>

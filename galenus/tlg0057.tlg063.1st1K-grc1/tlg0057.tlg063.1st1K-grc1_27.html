<article xmlns="http://www.w3.org/1999/xhtml" id="urn:cts:greekLit:tlg0057.tlg063.1st1K-grc1:27">
<span class="pb page1" data-page="9.522" id="p9.522"></span>


          <p>
<span class="lb" data-page="9.522" data-line="8" id="l9.522.8"></span>Ἔστω τινὸς ἀῤῥώστου νῦν πρῶτον ἡμῖν
<span class="lb" data-page="9.522" data-line="9" id="l9.522.9"></span>ὁρωμένου τὸν ἐν τῷ καρπῷ τῆς χειρὸς φαίνεσθαι σφυγμὸν
<span class="lb" data-page="9.522" data-line="10" id="l9.522.10"></span>μακρότερον, ὡς εἰς ἓξ δακτύλων ἢ πλειόνων ἐπιβολὴν αἰσθητὴν
<span class="lb" data-page="9.522" data-line="11" id="l9.522.11"></span>εἶναι τὴν κίνησιν. ἤδη μὲν οὖν δῆλον ὡς ἀναγκαῖόν
<span class="lb" data-page="9.522" data-line="12" id="l9.522.12"></span>ἐστιν ἰσχνὸν εἶναι τὸν ἄνθρωπον τοῦτον· ἀδύνατον γὰρ εὐσάρκου
<span class="lb" data-page="9.522" data-line="13" id="l9.522.13"></span>τοῦ σώματος ὄντος εἰς τοσοῦτον γενέσθαι μακρὸν
<span class="lb" data-page="9.522" data-line="14" id="l9.522.14"></span>τὸν σφυγμόν. ἐφεξῆς οὖν σκόπει τὴν σύστασιν τοῦ χιτῶνος
<span class="lb" data-page="9.522" data-line="15" id="l9.522.15"></span>τῆς ἀρτηρίας, ὡς πρὸς τὴν ἡλικίαν τε καὶ τὴν ἕξιν τοῦ σώματος
<span class="lb" data-page="9.522" data-line="16" id="l9.522.16"></span>ἀποβλέπων τοῦ κάμνοντος. ὁ μὲν γὰρ ἐν τοῖς παιδίοις
<span class="lb" data-page="9.522" data-line="17" id="l9.522.17"></span>μαλακώτερός ἐστι τοῦ τοῖς τελείοις ὑπάρχοντος, ὁ δ’ ἐν
<span class="lb" data-page="9.522" data-line="18" id="l9.522.18"></span>ταῖς γυναιξὶ τοῦ τοῖς ἀνδράσιν, ὁ δ’ ἐν τοῖς φύσει μαλακοσάρκοις
<span class="pb" data-page="9.523" id="p9.523"></span>
<span class="lb" data-page="9.523" data-line="1" id="l9.523.1"></span>τε καὶ λεπτοῖς τοῦ τοῖς ἐναντίοις. ἐὰν οὖν σοι φαίνεται
<span class="lb" data-page="9.523" data-line="2" id="l9.523.2"></span>(C. φανεῖται) πολλῷ σκληρότερος τοῦ κατὰ φύσιν ὁ
<span class="lb" data-page="9.523" data-line="3" id="l9.523.3"></span>σφυγμὸς γεγονέναι, σκόπει τὸν ὄγκον τῆς διαστολῆς. ὀνομάζω
<span class="lb" data-page="9.523" data-line="4" id="l9.523.4"></span>δὲ ἄρτι ὄγκον τὴν κατὰ κύκλον ὅλης τῆς ἀρτηρίας κίνησιν, ἧς
<span class="lb" data-page="9.523" data-line="5" id="l9.523.5"></span>ὕψος τε καὶ πλάτος ἐπινοίᾳ τέμνομεν· οὐ γὰρ διώρισται καθάπερ
<span class="lb" data-page="9.523" data-line="6" id="l9.523.6"></span>ἐν τοῖς κυβικοῖς σώμασι τὸ πλάτος τοῦ ὕψους ἐπὶ
<span class="lb" data-page="9.523" data-line="7" id="l9.523.7"></span>τῆς ἀρτηρίας. τοιούτου δὲ ὄντος τοῦ σφυγμοῦ πάντως μὲν
<span class="lb" data-page="9.523" data-line="8" id="l9.523.8"></span>ἀναγκαῖον εἶναί τινα διάθεσιν τῶν σκληρὸν ἐργαζομένων αὐτόν.
<span class="lb" data-page="9.523" data-line="9" id="l9.523.9"></span>ἔμαθες δὲ τὰς διαθέσεις, ψύξιν ἰσχυρὰν ὡς πηγνύναι τὸ
<span class="lb" data-page="9.523" data-line="10" id="l9.523.10"></span>σῶμα τῆς ἀρτηρίας, ἢ ὑπερβάλλουσαν ξηρότητα καθάπερ ἐν
<span class="lb" data-page="9.523" data-line="11" id="l9.523.11"></span>τοῖς μαρασμοῖς, ἢ σκίῤῥον σπλάγχνου τινὸς, ἢ μεγίστην φλεγμονὴν
<span class="lb" data-page="9.523" data-line="12" id="l9.523.12"></span>σπασμώδη κατασκευὴν ἔν τινι τῶν νευρωδῶν μορίων.
<span class="lb" data-page="9.523" data-line="13" id="l9.523.13"></span>ἀλλὰ τό γε πρόσωπον εὐθέως ἐνδείξεταί σοι, πότερα μαρασμός
<span class="lb" data-page="9.523" data-line="14" id="l9.523.14"></span>ἐστιν, ἤ τι τῶν ἄλλων· προσήκει γὰρ τὸν μαρασμὸν ὡς
<span class="lb" data-page="9.523" data-line="15" id="l9.523.15"></span>ἀνίατον ὑπάρχειν, ὁπόταν δι’ αὐτὸν ἀρτηρία τοσαύτην λάβῃ
<span class="lb" data-page="9.523" data-line="16" id="l9.523.16"></span>ξηρότητα. κοίλους τε οὖν ὄψει τοὺς ὀφθαλμοὺς τῶν οὕτως
<span class="lb" data-page="9.523" data-line="17" id="l9.523.17"></span>ἐχόντων, ὡς ὑπερέχειν ἐν κύκλῳ τὰ περιγράφοντα τοὺς χιτῶνας
<span class="pb" data-page="9.524" id="p9.524"></span>
<span class="lb" data-page="9.524" data-line="1" id="l9.524.1"></span>αὐτῶν ὀστᾶ, καὶ τἄλλα ὅσα κατὰ τὸ περὶ τοῦ μαρασμοῦ
<span class="lb" data-page="9.524" data-line="2" id="l9.524.2"></span>βιβλίον ἔμαθες. ἀλλὰ καὶ τοὺς μὲν οὕτω διακειμένους καὶ
<span class="lb" data-page="9.524" data-line="3" id="l9.524.3"></span>πρὶν ἅψασθαι τῶν σφυγμῶν ἔνεστί σοι διαγινώσκειν ἐκ μόνου
<span class="lb" data-page="9.524" data-line="4" id="l9.524.4"></span>τοῦ προσώπου. μὴ φαινομένου δ’ αὐτοῦ τοιούτου, τὴν
<span class="lb" data-page="9.524" data-line="5" id="l9.524.5"></span>σκληρότητα τοῦ σφυγμοῦ τοὐπίπαν μὲν εὑρήσεις διὰ σπλῆνα
<span class="lb" data-page="9.524" data-line="6" id="l9.524.6"></span>γεγονυῖαν ἐσκιῤῥωμένον· ἤδη δὲ καὶ δι’ ἄλλο τι μόριον κύριον,
<span class="lb" data-page="9.524" data-line="7" id="l9.524.7"></span>ὃ καὶ διὰ τῆς ἁφῆς ἑτοίμως γνώσῃ. καὶ συμπτώματα δ’ ἕπεται
<span class="lb" data-page="9.524" data-line="8" id="l9.524.8"></span>διορίζοντα σαφῶς ἀπὸ τῶν ἄλλων αὐτά. τοῦ μὲν γὰρ
<span class="lb" data-page="9.524" data-line="9" id="l9.524.9"></span>ἥπατος εἰς τηλικοῦτον ἥκοντος σκίῤῥον ὡς τὸν σφυγμὸν οἷον
<span class="lb" data-page="9.524" data-line="10" id="l9.524.10"></span>εἶπον ἐργάζεσθαι, τὰ τῶν ὑδέρων συμπτώματα παρὰ πρόσωπον
<span class="lb" data-page="9.524" data-line="11" id="l9.524.11"></span>ἤδη σοι φανεῖται. τῶν δὲ κατὰ γαστέρα τε καὶ κύστιν
<span class="lb" data-page="9.524" data-line="12" id="l9.524.12"></span>ἤ τι τῶν ἐντέρων πασχόντων αἱ διάῤῥοιαι δηλώσουσιν· ὥσπερ
<span class="lb" data-page="9.524" data-line="13" id="l9.524.13"></span>γε διαφράγματος ἢ ὑπεζωκότος πασχόντων αἱ τούτων
<span class="lb" data-page="9.524" data-line="14" id="l9.524.14"></span>ἴδιαι δύσπνοιαι. μεμάθηκας δ’ αὐτῶν τὴν ἰδέαν ἐν τοῖς περὶ
<span class="lb" data-page="9.524" data-line="15" id="l9.524.15"></span>δυσπνοίας ὑπομνήμασιν. ἐὰν δὲ μηδὲν τούτων φαίνεται, σκόπει
<span class="lb" data-page="9.524" data-line="16" id="l9.524.16"></span>μή τις εἴη σπασμώδης διάθεσις. ἐπί τε γυναικῶν ἐπισκέπτου
<span class="lb" data-page="9.524" data-line="17" id="l9.524.17"></span>μὴ τὸ σκιῤῥῶδες τοῦτο πάθος ἐν ταῖς μήτραις ἐστί.
<span class="lb" data-page="9.524" data-line="18" id="l9.524.18"></span>μηδενὸς δὲ τοιούτου φαινομένου, ψύξις ἰσχυρὰ καὶ πρόσφατος
<span class="pb" data-page="9.525" id="p9.525"></span>
<span class="lb" data-page="9.525" data-line="1" id="l9.525.1"></span>ἢ ἐξ ὕδατος ψυχροῦ ἢ οἴνου πόσεως· ἐπ’ ἐκείνων γὰρ ἡ
<span class="lb" data-page="9.525" data-line="2" id="l9.525.2"></span>ἀρτηρία φαίνεται νεναρκηκυῖα περὶ τὴν κίνησιν. ἔοικε δὲ τῶν
<span class="lb" data-page="9.525" data-line="3" id="l9.525.3"></span>οὕτως ἐχόντων ὁ ἄκρατος ξηραίνειν τὴν ἕξιν αὐτῶν, ὥσπερ τὸ
<span class="lb" data-page="9.525" data-line="4" id="l9.525.4"></span>ψυχρὸν ὕδωρ πηγνύναι. καὶ ὀπῶραι δὲ ψυχραὶ κατὰ τὴν
<span class="lb" data-page="9.525" data-line="5" id="l9.525.5"></span>ἁφὴν καὶ τὴν δύναμιν ἐργάζονται σκληρὸν σφυγμόν. ἀλλ’ αἱ
<span class="lb" data-page="9.525" data-line="6" id="l9.525.6"></span>μὲν ἀπὸ τῶν ἔξωθεν αἰτίων βλάβαι ταχὺ συναποκαθίστανται,
<span class="lb" data-page="9.525" data-line="7" id="l9.525.7"></span>θερμαινόντων ἡμῶν τὸν κάμνοντα, καὶ διὰ τοῦτο καὶ οἱ
<span class="lb" data-page="9.525" data-line="8" id="l9.525.8"></span>σφυγμοὶ συναποκαθίστανται· παραμένουσι δὲ ταῖς ἐπὶ τῷ
<span class="lb" data-page="9.525" data-line="9" id="l9.525.9"></span>σώματι διαθέσεσι δυσιάτοις οὔσαις. ὅταν οὖν ὁ μακρὸς σφυγμὸς
<span class="lb" data-page="9.525" data-line="10" id="l9.525.10"></span>ἅμα καὶ σκληρὸς ᾖ, τὰς ἐπισκέψεις, ὡς εἴρηται, ποιήσῃ.
<span class="lb" data-page="9.525" data-line="11" id="l9.525.11"></span>συμμέτρου δὲ ὄντος αὐτοῦ κατὰ τὴν ἐν σκληρότητι καὶ μαλακότητι
<span class="lb" data-page="9.525" data-line="12" id="l9.525.12"></span>διαφορὰν, προεπισκέπτου τὸ ποσὸν τῆς διαστολῆς.
<span class="lb" data-page="9.525" data-line="13" id="l9.525.13"></span>ἂν μὲν γὰρ ἀξιολόγως διαστέλλεται καθ’ ἑκατέρας τὰς διαστάσεις
<span class="lb" data-page="9.525" data-line="14" id="l9.525.14"></span>ἡ ἀρτηρία, τήν τε εἰς μῆκος καὶ τὴν εἰς ὕψος, καὶ μήτε
<span class="lb" data-page="9.525" data-line="15" id="l9.525.15"></span>διὰ πρόσφατον τροφὴν ἢ οἴνου πόσιν ἢ λουτρὸν ἤ τινα ἄλλην
<span class="lb" data-page="9.525" data-line="16" id="l9.525.16"></span>κίνησιν τοῦτο γέγονεν, εὔδηλον δήπου πυρέττειν τὸν ἄνθρωπον.
<span class="lb" data-page="9.525" data-line="17" id="l9.525.17"></span>ἐὰν δὲ καὶ τάχος ἅμα τῇ τοιαύτῃ σφοδρότητι καὶ πυκνότης
<span class="lb" data-page="9.525" data-line="18" id="l9.525.18"></span>προσῇ, δῆλον ὅτι καὶ ὁ πυρετὸς μείζων ἐστί. ἐὰν δὲ ﻿
<span class="pb" data-page="9.526" id="p9.526"></span>
<span class="lb" data-page="9.526" data-line="1" id="l9.526.1"></span>κατὰ μὲν ὕψος τε καὶ πλάτος ᾖ σύμμετρος ὁ σφυγμὸς, ἐπὶ δέ
<span class="lb" data-page="9.526" data-line="2" id="l9.526.2"></span>γε τῷ τάχει καὶ προσέτι καὶ πυκνὸς ἱκανῶς ᾖ, πολλὴν μὲν
<span class="lb" data-page="9.526" data-line="3" id="l9.526.3"></span>ἐνδείκνυται θερμασίαν, ἀσθενῆ δὲ τὴν δύναμιν. εἰ γὰρ ἦν
<span class="lb" data-page="9.526" data-line="4" id="l9.526.4"></span>ἰσχυρὰ, μέγεθος ἂν ὑπῆρχε τοῖς σφυγμοῖς. ἀλλὰ καὶ δι’ αὐτὸ
<span class="lb" data-page="9.526" data-line="5" id="l9.526.5"></span>τοῦτο ταχὺς ἱκανῶς γίνεται καὶ πυκνὸς, ὅτι μὴ πληροῦται
<span class="lb" data-page="9.526" data-line="6" id="l9.526.6"></span>διὰ μακρότητα τῆς διαστολῆς ἡ χρεία. φανεῖται δέ σοι πάντως
<span class="lb" data-page="9.526" data-line="7" id="l9.526.7"></span>ὁ τοιοῦτος ἀμυδρός. ἴδιον γὰρ ἀχώριστον τοῦτο σημεῖον
<span class="lb" data-page="9.526" data-line="8" id="l9.526.8"></span>ἐν σφυγμοῖς ἐστιν ἀῤῥωστούσης δυνάμεως· ὥστ’ ἐκ περιουσίας
<span class="lb" data-page="9.526" data-line="9" id="l9.526.9"></span>ἅπαντα τἄλλα τὰ τῆς δυνάμεως ἀσθένειαν ἢ ῥώμην σημαίνοντα
<span class="lb" data-page="9.526" data-line="10" id="l9.526.10"></span>σκοπεῖσθαι· πρός γε μὴν ἐπιστήμην ἀκριβῆ τῆς κατὰ
<span class="lb" data-page="9.526" data-line="11" id="l9.526.11"></span>τοὺς σφυγμοὺς θεωρίας γίνεται χρήσιμα μαρτυρούμενά τε καὶ
<span class="lb" data-page="9.526" data-line="12" id="l9.526.12"></span>μαρτυροῦντα τῇ διὰ τῶν ἀμυδρῶν τε ἔθος τοὺς μὲν εὐτόνους
<span class="lb" data-page="9.526" data-line="13" id="l9.526.13"></span>ὀνομάζω σφοδροὺς, τοὺς δὲ ἀτόνους ἀμυδρούς. φέρε γάρ τινι
<span class="lb" data-page="9.526" data-line="14" id="l9.526.14"></span>συμμέτρως ἔχοντι σαρκώσεως τὸν σφυγμὸν φαίνεσθαι σύμμετρον
<span class="lb" data-page="9.526" data-line="15" id="l9.526.15"></span>κατὰ μέγεθος, τοῦ χιτῶνος τῆς ἀρτηρίας καὶ αὐτοῦ
<span class="lb" data-page="9.526" data-line="16" id="l9.526.16"></span>συμμέτρως ἔχοντος ἐν τῇ κατὰ σκληρότητα καὶ μαλακότητα
<span class="pb" data-page="9.527" id="p9.527"></span>
<span class="lb" data-page="9.527" data-line="1" id="l9.527.1"></span>διαφορᾷ, καλουμένῃ δὲ ὀνόματι κοινῷ κατάστασιν τοῦ χιτῶνος.
<span class="lb" data-page="9.527" data-line="2" id="l9.527.2"></span>ἐπὶ τοῦ τοιούτου σφυγμοῦ τὴν δύναμιν ἐῤῥῶσθαι πάντως
<span class="lb" data-page="9.527" data-line="3" id="l9.527.3"></span>ἐρεῖς, πρὶν γνῶναι σφοδρότητος ὅπως ἔχει. οὐ γὰρ δὴ
<span class="lb" data-page="9.527" data-line="4" id="l9.527.4"></span>κατά γε πᾶσαν ἐπιβολὴν τῆς ἁφῆς εὐθὺς ὁ σφοδρὸς διαγινώσκεται
<span class="lb" data-page="9.527" data-line="5" id="l9.527.5"></span>σφυγμὸς, ἀλλὰ μόνον ὅταν θλίψωμεν τὴν ἀρτηρίαν.
<span class="lb" data-page="9.527" data-line="6" id="l9.527.6"></span>ἡ γὰρ ἐπιπολῆς ψαῦσις ἀκριβῶς μὲν διαγινώσκει τὸ μέγεθος,
<span class="lb" data-page="9.527" data-line="7" id="l9.527.7"></span>οὐδ’ ὅλως δὲ τὴν σφοδρότητα. θλιψάντων μέντοι γε σαφῶς
<span class="lb" data-page="9.527" data-line="8" id="l9.527.8"></span>ἡ μὲν σφοδρότης φαίνεται, καθάπερ γε καὶ ἡ ἀμυδρότης. συνεκφαίνεται
<span class="lb" data-page="9.527" data-line="9" id="l9.527.9"></span>δὲ καὶ τὸ μέγεθος. ἀνιέναι γὰρ εἰς ὕψος ἡ ἀρτηρία
<span class="lb" data-page="9.527" data-line="10" id="l9.527.10"></span>κωλυομένη διὰ τὴν θλίψιν, ἅμα μὲν εὔτονον ποιεῖται τὴν ἀντίβασιν,
<span class="lb" data-page="9.527" data-line="11" id="l9.527.11"></span>ἅμα δὲ ἔμφασίν τινα τῆς εἰς τὸ πλάτος ἐκτάσεως.
<span class="lb" data-page="9.527" data-line="12" id="l9.527.12"></span>ἐν οἷς ἔνδειξις γίνεται τῆς κωλύσεως διὰ τὴν θλίψιν τῆς εἰς
<span class="lb" data-page="9.527" data-line="13" id="l9.527.13"></span>ὕψος ἀνόδου· ἀλλ’ ὅταν γε σκληρὸς ὁ χιτὼν ᾖ τῆς ἀρτηρίας,
<span class="lb" data-page="9.527" data-line="14" id="l9.527.14"></span>οὐδὲ γίγνεταί πω μεγίστη διαστολή. καὶ διὰ τοῦθ’ ὅταν ᾖ κυρίου
<span class="lb" data-page="9.527" data-line="15" id="l9.527.15"></span>σπλάγχνου φλεγμονὴ καὶ δι’ αὐτὴν ὁ σφυγμὸς σκληρὸς,
<span class="lb" data-page="9.527" data-line="16" id="l9.527.16"></span>ἐὰν πρὸς τούτοις ἡ διαστέλλουσα τὰς ἀρτηρίας δύναμις εὔῤῥωστος
<span class="lb" data-page="9.527" data-line="17" id="l9.527.17"></span>ᾖ, κλονώδης ὁ σφυγμὸς ἀποτελεῖται. ὅταν γὰρ ἥ τε
<span class="pb" data-page="9.528" id="p9.528"></span>
<span class="lb" data-page="9.528" data-line="1" id="l9.528.1"></span>χρεία τῆς διαστολῆς αὐξήσῃ καὶ ῥώμη παρῇ τῇ ζωτικῇ δυνάμει,
<span class="lb" data-page="9.528" data-line="2" id="l9.528.2"></span>βιαίως διαστελλομένης τῆς ἀρτηρίας, ὁ κλόνος ἀποτελεῖται.
<span class="lb" data-page="9.528" data-line="3" id="l9.528.3"></span>τὰ πολλὰ δὲ ἐν ταῖς τοιαύταις διαθέσεσιν οὐκ ἔστιν εὔῤῥωστος
<span class="lb" data-page="9.528" data-line="4" id="l9.528.4"></span>ἡ δύναμις· ἀλλ’ ἀγαπήσειεν ἄν τις ἐν ἰσχνῷ σώματι διὰ μῆκος
<span class="lb" data-page="9.528" data-line="5" id="l9.528.5"></span>νόσου γεγονότι μετρίως ἔχειν τόνου τὴν δύναμιν. διὰ τοῦτ’
<span class="lb" data-page="9.528" data-line="6" id="l9.528.6"></span>οὖν οὐδὲ κλονώδεις αὐτοῖς οἱ σφυγμοὶ γίνονται. πιοῦσι γε
<span class="lb" data-page="9.528" data-line="7" id="l9.528.7"></span>μὴν οἶνον ἀκρατέστερον ἢ πλέον κλονώδεις αὐτοῖς ἐνίοτε
<span class="lb" data-page="9.528" data-line="8" id="l9.528.8"></span>φαίνονται, τῆς τε δυνάμεως ῥωννυμένης καὶ τῆς πυρετώδους
<span class="lb" data-page="9.528" data-line="9" id="l9.528.9"></span>θερμασίας αὐξανομένης. οὗτοι μὲν οὖν οἱ σφυγμοὶ πολλάκις
<span class="lb" data-page="9.528" data-line="10" id="l9.528.10"></span>φαίνονται, σπάνιοι δὲ οἱ τὸ μὲν ὕψος φυλάττοντες ἅμα τῷ
<span class="lb" data-page="9.528" data-line="11" id="l9.528.11"></span>πλάτει, τῷ μήκει δὲ βραχεῖς, σπανιώτατοι δ’ αὐτῶν οἱ καὶ
<span class="lb" data-page="9.528" data-line="12" id="l9.528.12"></span>τὸ μῆκος ἅμα τῷ πλάτει συστέλλοντες. τούτων δ’ ἔτι σπανιώτερος
<span class="lb" data-page="9.528" data-line="13" id="l9.528.13"></span>ὁ ὑψηλὸς ἅμα καὶ στενὸς καὶ βραχὺς, ἐν μὲν τοῖς
<span class="lb" data-page="9.528" data-line="14" id="l9.528.14"></span>μακρὸν ἔχουσι τὸν σφυγμὸν, ὅθ’ ὑγίαινον, οὐδὲ γενέσθαι δυνάμενος·
<span class="lb" data-page="9.528" data-line="15" id="l9.528.15"></span>ἐν δὲ τοῖς βραχὺν, ἐπὶ πλήθει συνιστάμενος, ἐῤῥωμένης
<span class="lb" data-page="9.528" data-line="16" id="l9.528.16"></span>τῆς δυνάμεως. διὸ καὶ τοὐπίπαν ἀνώμαλος φαίνεται κατὰ
<span class="lb" data-page="9.528" data-line="17" id="l9.528.17"></span>τὰ δύο γένη τῆς ἀνωμαλίας. ὥσπερ γάρ ἐστι σημεῖον ἐῤῥωμένης
<span class="lb" data-page="9.528" data-line="18" id="l9.528.18"></span>δυνάμεως ὁ σφοδρὸς σφυγμὸς, οὕτω μετ’ ἐκεῖνον ὁ ὑψηλὸς,
<span class="pb" data-page="9.529" id="p9.529"></span>
<span class="lb" data-page="9.529" data-line="1" id="l9.529.1"></span>ὅταν ἐν τῷ μήκει βραχύνηται. δῆλος οὖν ἐστι τηνικαῦτα μήτε
<span class="lb" data-page="9.529" data-line="2" id="l9.529.2"></span>διὰ λεπτότητα τοῦ σώματος εἰς ὕψος ἀνιὼν μήτε διὰ μαλακότητα
<span class="lb" data-page="9.529" data-line="3" id="l9.529.3"></span>τοῦ χιτῶνος τῆς ἀρτηρίας· εἰ γὰρ διὰ τούτων παρεῖτο,
<span class="lb" data-page="9.529" data-line="4" id="l9.529.4"></span>βραχὺς ὁ σφυγμὸς οὐκ ἂν ἦν. ὡς τὸ πολὺ μὲν οὖν ὁ ὑψηλὸς
<span class="lb" data-page="9.529" data-line="5" id="l9.529.5"></span>σφυγμὸς εὐθὺς καὶ πλατύς ἐστιν· εἰ δὲ μὴ, σύμμετρος κατὰ
<span class="lb" data-page="9.529" data-line="6" id="l9.529.6"></span>τὸ πλάτος. ἐστενῶσθαι δὲ τὸν αὐτὸν καὶ ὑψηλότερον εἶναι
<span class="lb" data-page="9.529" data-line="7" id="l9.529.7"></span>τοῦ συμμέτρου χωρὶς ἀνωμαλίας συστηματικῆς ἀδυναμία
<span class="lb" data-page="9.529" data-line="8" id="l9.529.8"></span>ἐστίν· καὶ ταύτης ἐλάττους ἀριθμῷ τοὺς ὑψηλοὺς σφυγμοὺς
<span class="lb" data-page="9.529" data-line="9" id="l9.529.9"></span>ἐχούσης τῶν συμμέτρων κατὰ τὸ βάθος. ἀλλὰ καὶ κατὰ μίαν
<span class="lb" data-page="9.529" data-line="10" id="l9.529.10"></span>διαστολὴν ὁ τοιοῦτος ἀνωμαλίας χωρὶς μὴ πάνυ τι φαίνεσθαι.
<span class="lb" data-page="9.529" data-line="11" id="l9.529.11"></span>καὶ μέντοι κἂν κολουθῇ κατὰ μῆκος ὁ ὑψηλὸς σφυγμὸς, ἀλλ’
<span class="lb" data-page="9.529" data-line="12" id="l9.529.12"></span>εἰς τοσοῦτόν γε εἰς ὅσον ἐν τῷ μυρμηκίζοντι οὐ κολουθήσεται.
<span class="lb" data-page="9.529" data-line="13" id="l9.529.13"></span>δακτύλου γοῦν ἑνὸς ἐπιβολὴν ἐκπληροῖ, τοῦ μυρμηκίζοντος
<span class="lb" data-page="9.529" data-line="14" id="l9.529.14"></span>οὐδὲ τὸ τρίτον μέρος τοῦ ὅλου πληροῦντος. ὁ δ’ οὖν
<span class="lb" data-page="9.529" data-line="15" id="l9.529.15"></span>ὑψηλός τε ἅμα καὶ βραχὺς τῷ μήκει σφυγμὸς, ὅταν σκληρότερός
<span class="lb" data-page="9.529" data-line="16" id="l9.529.16"></span>τε ἅμα γένηται δηλονότι. τὴν δ’ ἀρχὴν οὐδὲ ὤφθη ποτέ
<span class="lb" data-page="9.529" data-line="17" id="l9.529.17"></span>μοι μακρὸς ἅμα καὶ δίκροτος. ἀλλ’ ὅ γε μῆκος προσλαβὼν
<span class="pb" data-page="9.530" id="p9.530"></span>
<span class="lb" data-page="9.530" data-line="1" id="l9.530.1"></span>ἐπὶ τοῖς εἰρημένοις αἰτίοις κλονώδης γίνεται· τὰ δ’ αἴτια πλῆθος
<span class="lb" data-page="9.530" data-line="2" id="l9.530.2"></span>θερμασίας καὶ ῥώμη δυνάμεως καὶ ὀργάνου σκληρότης.
<span class="lb" data-page="9.530" data-line="3" id="l9.530.3"></span>ἐνίοτε δὲ καὶ διὰ πάθος ἐν νόσοις ἡ θέσις ἡ τῆς ἀρτηρίας
<span class="lb" data-page="9.530" data-line="4" id="l9.530.4"></span>ὑπαλλάττεται καὶ διαστρέφεται, δυσκρασίας τινὸς ἀνωμάλου
<span class="lb" data-page="9.530" data-line="5" id="l9.530.5"></span>κατὰ τοὺς χιτῶνας αὐτῆς ἢ τὰ πέριξ σώματα γινομένης· ὡς
<span class="lb" data-page="9.530" data-line="6" id="l9.530.6"></span>τὸ μὲν ἐξηράνθαι μέρος, τὸ δὲ μὴ, καὶ τὸ μὲν ἐσκληρύνθαι,
<span class="lb" data-page="9.530" data-line="7" id="l9.530.7"></span>τὸ δὲ μὴ, καὶ τὸ μὲν ὑπό τινος τῶν περικειμένων σωμάτων ἑλκόμενον
<span class="lb" data-page="9.530" data-line="8" id="l9.530.8"></span>τετάσθαι, τὸ δὲ ἐξεῶσθαι τῆς θέσεως. ἀλλὰ ταῦτα
<span class="lb" data-page="9.530" data-line="9" id="l9.530.9"></span>μέν ἐστι σπάνια, τὰ δὲ διὰ θερμασίαν ἢ ψύξιν ὅλου τοῦ κώλου
<span class="lb" data-page="9.530" data-line="10" id="l9.530.10"></span>σὺν τοῖς περικειμένοις ἢ ὑγρότητα καὶ πλῆθος ἢ ἔνδειαν
<span class="lb" data-page="9.530" data-line="11" id="l9.530.11"></span>ἢ ξηρότητα πολλάκις συμβαίνει. μεμνῆσθαι μέντοι χρὴ καὶ
<span class="lb" data-page="9.530" data-line="12" id="l9.530.12"></span>τῶν σπανίως γιγνομένων· ὥστ’ ἐπειδὰν ἀφίκῃ πρὸς ἄῤῥωστον·
<span class="lb" data-page="9.530" data-line="13" id="l9.530.13"></span>ὃν οὔπω πρότερον εἶδες, ἀπὸ τῶν ὡς ἐπιπολὺ γιγνομένων
<span class="lb" data-page="9.530" data-line="14" id="l9.530.14"></span>ἀρξάμενον μεταβαίνειν ἐπὶ τὰ μὴ πάνυ πολλάκις ὁρώμενα,
<span class="lb" data-page="9.530" data-line="15" id="l9.530.15"></span>κἄπειθ’ οὕτως ἐπὶ τἄλλα μέχρι τῶν σπανιωτάτων, ὥσπερ
<span class="lb" data-page="9.530" data-line="16" id="l9.530.16"></span>ἀμέλει κἀπὶ τοῦ βραχέος μὲν κατὰ τὸ μῆκος, ὑψηλοῦ δὲ κατὰ
<span class="lb" data-page="9.530" data-line="17" id="l9.530.17"></span>τὸ βάθος σφυγμοῦ παράδειγμα γινόμενος τῆς ἀπὸ τῶν ﻿
<span class="pb" data-page="9.531" id="p9.531"></span>
<span class="lb" data-page="9.531" data-line="1" id="l9.531.1"></span>πολλάκις ὁρωμένων ἐπὶ τὰ σπανιώτερα μεταβάσεως. εὔλογον
<span class="lb" data-page="9.531" data-line="2" id="l9.531.2"></span>οὖν ἐστιν, ὅταν ὁ σφυγμὸς οὗτος ὀφθῇ θεάσασθαι πρότερον
<span class="lb" data-page="9.531" data-line="3" id="l9.531.3"></span>ὅπως ἔχει παχύτητος ὁ ἄνθρωπος. εἰ μὲν γὰρ εὔσαρκός τε
<span class="lb" data-page="9.531" data-line="4" id="l9.531.4"></span>καὶ πίων ἱκανῶς εἴη, κατὰ λόγον ὁ σφυγμὸς φαίνεται· μικρὸς
<span class="lb" data-page="9.531" data-line="5" id="l9.531.5"></span>γὰρ ἔσται. διότι ἐν ταῖς ἀμετροτέραις σαρκώσεσιν ἡ σὰρξ
<span class="lb" data-page="9.531" data-line="6" id="l9.531.6"></span>ἀποχεομένη κωλύει διαστέλλεσθαι τὸ ἀγγεῖον, εἰς ὅσον ἐπεφύκει·
<span class="lb" data-page="9.531" data-line="7" id="l9.531.7"></span>ἀλλὰ καὶ τὸ μῆκος αὐτοῦ βραχύτερον γίνεται καὶ τὸ
<span class="lb" data-page="9.531" data-line="8" id="l9.531.8"></span>πλάτος στενώτερον, τῷ πλήθει τῆς σαρκὸς θλιβόμενον. τῶν
<span class="lb" data-page="9.531" data-line="9" id="l9.531.9"></span>δ’ ἰσχνῶν μὲν τὴν ἕξιν, τἄλλα δὲ εὐῤῥώστων, ἱκανὸν μὲν τό
<span class="lb" data-page="9.531" data-line="10" id="l9.531.10"></span>γε πλάτος καὶ τὸ μῆκος ὁ σφυγμὸς ἔχει, ἀξιόλογον δὲ καὶ τὴν
<span class="lb" data-page="9.531" data-line="11" id="l9.531.11"></span>εἰς ὕψος ἀνάβασιν. ἔτι δὲ μᾶλλον ἐφ’ ὧν χαλαρόν ἐστι τὸ
<span class="lb" data-page="9.531" data-line="12" id="l9.531.12"></span>δέρμα, κατάδηλον γίνεται τὸ τοῦ διαστήματος αὐτοῦ τε καὶ
<span class="lb" data-page="9.531" data-line="13" id="l9.531.13"></span>τοῦ τῆς ἀρτηρίας χιτῶνος. ᾧ δῆλον ὅτι τὰ μὲν κουφότερα
<span class="lb" data-page="9.531" data-line="14" id="l9.531.14"></span>σώματα ῥᾳδίως συνεξαίρουσιν αἱ ἀρτηρίαι διαστελλόμεναι, τὰ
<span class="lb" data-page="9.531" data-line="15" id="l9.531.15"></span>δὲ βαρύτερα δυσχερέστερον· ὅσα δ’ ἱκανῶς βαρέα, ταῦτα
<span class="lb" data-page="9.531" data-line="16" id="l9.531.16"></span>οὐδ’ ὅλως κινοῦσι.
</p>
        </article>

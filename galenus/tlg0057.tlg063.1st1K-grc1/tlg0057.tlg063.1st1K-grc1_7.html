<article xmlns="http://www.w3.org/1999/xhtml" id="urn:cts:greekLit:tlg0057.tlg063.1st1K-grc1:7">
<span class="pb page1" data-page="9.447" id="p9.447"></span>


          <p>
<span class="lb" data-page="9.447" data-line="7" id="l9.447.7"></span>Ἄρξαι δὴ πρῶτον ἀπὸ τοῦ διαγινώσκειν τὴν
<span class="lb" data-page="9.447" data-line="8" id="l9.447.8"></span>ποσότητα τῆς διαστολῆς. ὑπάρξει δέ σοι τοῦτο τὴν ἐπιβολὴν
<span class="lb" data-page="9.447" data-line="9" id="l9.447.9"></span>τῶν δακτύλων ἐπιπολῆς ποιουμένῳ, καὶ μᾶλλον ἐκ τῶν κατὰ
<span class="lb" data-page="9.447" data-line="10" id="l9.447.10"></span>μερῶν τῆς ἀρτηρίας. ἄνωθεν μὲν γὰρ ἐπιβάλλων τὴν ἁφὴν,
<span class="lb" data-page="9.447" data-line="11" id="l9.447.11"></span>ἴσως που βαρυνεῖς ἐνίοτε καὶ θλίψεις αὐτὴν, εἰ μὴ πάνυ
<span class="lb" data-page="9.447" data-line="12" id="l9.447.12"></span>σφόδρα προσέχεις τὸν νοῦν, ὡς ἀκριβῶς θεωρεῖν τοὺς
<span class="lb" data-page="9.447" data-line="13" id="l9.447.13"></span>δακτύλους ἄνευ θλίψεως πάσης. ἡ δ’ ἐκ τῶν κάτω μερῶν
<span class="lb" data-page="9.447" data-line="14" id="l9.447.14"></span>ἐπιβολὴ μᾶλλον δύναται στοχάσασθαι, τῷ μηδ’ ὅλως θλίβεσθαι
<span class="lb" data-page="9.447" data-line="15" id="l9.447.15"></span>τὴν ἀρτηρίαν. εἰς ὅσον δ’ ἂν αὐτὴν θλίψῃς, εἰς
<span class="lb" data-page="9.447" data-line="16" id="l9.447.16"></span>τοσοῦτον κωλύσεις τὸν ὄγκον τῆς διαστολῆς· καὶ μάλισθ’
<span class="lb" data-page="9.447" data-line="17" id="l9.447.17"></span>ὅταν ἄτονος ὁ σφυγμὸς ᾖ, καθάπερ ἐπὶ τῶν ληθαργικῶν·
<span class="pb" data-page="9.448" id="p9.448"></span>
<span class="lb" data-page="9.448" data-line="1" id="l9.448.1"></span>ὧν ἂν ἐπιθλίψῃς τὴν ἀρτηρίαν τοῖς δακτύλοις, ἀντὶ μεγίστου
<span class="lb" data-page="9.448" data-line="2" id="l9.448.2"></span>μικρότατος φανεῖται. ἐὰν δὲ, ὡς εἴρηται, τελέως ἀσθενὴς
<span class="lb" data-page="9.448" data-line="3" id="l9.448.3"></span>ἡ ζωτικὴ δύναμις ᾖ, τὸ δ’ ἐναντίον ἐπὶ τῶν εὐτόνων γίνεται
<span class="lb" data-page="9.448" data-line="4" id="l9.448.4"></span>σφυγμῶν, οὓς καὶ σφοδροὺς ὀνομάζομεν, ἀντιβαίνει γὰρ ἡ
<span class="lb" data-page="9.448" data-line="5" id="l9.448.5"></span>ἀρτηρία θλιβόντων μᾶλλον ἢ μετρίως ἐπιβαλλόντων τοὺς δακτύλους,
<span class="lb" data-page="9.448" data-line="6" id="l9.448.6"></span>ἐνδεικνυμένη τῆς κινούσης τὴν ῥώμην αὐτὴν δυνάμεως.
<span class="lb" data-page="9.448" data-line="7" id="l9.448.7"></span>ὥσθ’ ὅταν τό τε δέρμα τοῦ κάμνοντος ᾖ σκληρὸν ὅ τε
<span class="lb" data-page="9.448" data-line="8" id="l9.448.8"></span>τῆς ἀρτηρίας χιτὼν ὁμοίως διακείμενος, οἱ εὔτονοι σφυγμοὶ
<span class="lb" data-page="9.448" data-line="9" id="l9.448.9"></span>τὴν τῶν ἐπιβαλλομένων δακτύλων ἀνατρέπουσι σάρκα μετὰ
<span class="lb" data-page="9.448" data-line="10" id="l9.448.10"></span>τοῦ δέρματος, ὥσπερ εἰ καὶ τῶν ἐκτός τι προσενέγκαις σκληρὸν
<span class="lb" data-page="9.448" data-line="11" id="l9.448.11"></span>σῶμα μαλακῷ χρωτί· κατ’ αὐτὸ γάρ τοι τοῦτο διακρίνεται
<span class="lb" data-page="9.448" data-line="12" id="l9.448.12"></span>τοῦ μαλακοῦ τὸ σκληρὸν, ἐγκαταβαίνοντος τῷ μαλακωτέρῳ
<span class="lb" data-page="9.448" data-line="13" id="l9.448.13"></span>τοῦ σκληροτέρου. τὸ δ’ εὔτονον ἁπλῶς ἄνευ τοῦ σκληρὸν
<span class="lb" data-page="9.448" data-line="14" id="l9.448.14"></span>εἶναι τὸ μὲν ἀνατρέπειν ἔχει, τὸ δ’ οἷον πιλεῖν καὶ θλᾷν
<span class="lb" data-page="9.448" data-line="15" id="l9.448.15"></span>οὐκ ἔχει. νοήσεις δ’ ὀλίγῳ σαφέστερον ἐπ’ ἀνέμου τε βιαίας
<span class="lb" data-page="9.448" data-line="16" id="l9.448.16"></span>προσβολῆς καὶ λιθιδίου μετρίας ἐπιθέσεως. ὁ μὲν γὰρ ἄνετος
<span class="lb" data-page="9.448" data-line="17" id="l9.448.17"></span>ἀνατρέπει ἡμᾶς καὶ δένδρα πολλάκις οὐ σμικρά· λιθίδιον δὲ
<span class="pb" data-page="9.449" id="p9.449"></span>
<span class="lb" data-page="9.449" data-line="1" id="l9.449.1"></span>ἐπιτεθὲν τῷ δέρματι πιλεῖν μὲν αὐτὸ καὶ θλίβειν πέφυκεν,
<span class="lb" data-page="9.449" data-line="2" id="l9.449.2"></span>ἀνατρέπειν δὲ τὸ κῶλον ὅλον οὐ δύναται. τὸ μὲν ἀνατρεπόμενον
<span class="lb" data-page="9.449" data-line="3" id="l9.449.3"></span>ἄνευ τοῦ θλίβεσθαι τὴν χώραν ἐν ᾗ πρόσθεν ἦν καταλείπει,
<span class="lb" data-page="9.449" data-line="4" id="l9.449.4"></span>τὸ δ’ ὑπὸ σκληροτέρου πιλούμενον εἶκον εἰς ἑαυτὸ
<span class="lb" data-page="9.449" data-line="5" id="l9.449.5"></span>δέχεται τὸ σκληρὸν ἄνευ τοῦ καταλείπειν ἣν εἶχεν ἔμπροσθεν
<span class="lb" data-page="9.449" data-line="6" id="l9.449.6"></span>ἕδραν. οὕτως οὖν κἀπὶ τῆς ἀρτηρίας διάκρινε τὸν σκληρὸν
<span class="lb" data-page="9.449" data-line="7" id="l9.449.7"></span>σφυγμὸν τοῦ σφοδροῦ. τὸν μὲν γὰρ σκληρὸν ὡς λίθον ἢ ξύλον
<span class="lb" data-page="9.449" data-line="8" id="l9.449.8"></span>αἰσθήσῃ προσπίπτοντα, νικώμενον ὑπὸ τῆς ἐπερείσεως,
<span class="lb" data-page="9.449" data-line="9" id="l9.449.9"></span>ἐὰν μὴ καὶ σφοδρὸς ᾖ· τὸν σφοδρὸν δ’ ἔμπαλιν ἐπερείσεως,
<span class="lb" data-page="9.449" data-line="10" id="l9.449.10"></span>ἐὰν μὴ καὶ σφοδρὸς ᾖ· τὸν σφοδρὸν δ’ ἔμπαλιν εὐτονώτερον,
<span class="lb" data-page="9.449" data-line="11" id="l9.449.11"></span>ἐὰν ἐπερείσῃς, φαινόμενον. ὅταν οὖν τούτους διακρῖναι
<span class="lb" data-page="9.449" data-line="12" id="l9.449.12"></span>ἀσκηθῇς, ἐπὶ τὴν τῆς συστολῆς διάγνωσιν ἧκε, προασκήσας
<span class="lb" data-page="9.449" data-line="13" id="l9.449.13"></span>ἑαυτὸν πρῶτον ἐπὶ σφυγμῶν ὅσοι μεγάλοι τέ εἰσι καὶ
<span class="lb" data-page="9.449" data-line="14" id="l9.449.14"></span>σφοδροὶ καὶ σκληροί. τούτους γὰρ ἔξεστί σοι μετρίως θλίβοντι
<span class="lb" data-page="9.449" data-line="15" id="l9.449.15"></span>τὴν αἴσθησιν ἴσχειν τὸ πρῶτον τῆς συστολῆς. ὅσον οὖν
<span class="lb" data-page="9.449" data-line="16" id="l9.449.16"></span>εἴκοντος τοῦ σοῦ δέρματος ἀνετρέπετο, καὶ οἷον ἐκοιλαίνετο
<span class="lb" data-page="9.449" data-line="17" id="l9.449.17"></span>προσπιπτούσης τῆς ἀρτηρίας, τοῦτ’ ἀποχωρούσης ἕπεται μέχρι
<span class="lb" data-page="9.449" data-line="18" id="l9.449.18"></span>τῆς κατὰ φύσιν ἕδρας τε καὶ καταστάσεως. ὥστε αἰσθήσῃ
<span class="pb" data-page="9.450" id="p9.450"></span>
<span class="lb" data-page="9.450" data-line="1" id="l9.450.1"></span>τοσούτῳ χρόνῳ τῆς συστολῆς ἐν ὅσῳ τοῦτο γίνεται· τὸ δ’
<span class="lb" data-page="9.450" data-line="2" id="l9.450.2"></span>ἄλλο πᾶν ἀδιάγνωστον αὐτῆς ἔσται σοι. μετὰ δὲ τὸ προγυμνάσασθαι
<span class="lb" data-page="9.450" data-line="3" id="l9.450.3"></span>κατὰ τοὺς τοιούτους σφυγμοὺς ἐπὶ τοὺς μεγάλους
<span class="lb" data-page="9.450" data-line="4" id="l9.450.4"></span>ἅμα καὶ σφοδροὺς μετάβαινε, κἂν ὦσι μὴ σκληροί· κἄπειτα
<span class="lb" data-page="9.450" data-line="5" id="l9.450.5"></span>ἐπὶ τοὺς σφοδροὺς, κἂν ὦσι μὴ μεγάλοι. μαλακὴν δ’ ἔχειν
<span class="lb" data-page="9.450" data-line="6" id="l9.450.6"></span>σε χρὴ τὴν ἁφὴν εὐαίσθητόν τε φύσει. καὶ γὰρ ἀνατρέπεται
<span class="lb" data-page="9.450" data-line="7" id="l9.450.7"></span>θᾶττον ὑπὸ τῆς ἀρτηρίας ἐμπιπτούσης βιαίως ἡ τοιαύτη, καὶ
<span class="lb" data-page="9.450" data-line="8" id="l9.450.8"></span>τῶν ἐν αὐτῇ παθημάτων αἰσθάνεται μᾶλλον. εἴρηται δ’ ἐπὶ
<span class="lb" data-page="9.450" data-line="9" id="l9.450.9"></span>πλεῖστον ἐν τῷ πρώτῳ περὶ τῆς τῶν σφυγμῶν διαγνώσεως,
<span class="lb" data-page="9.450" data-line="10" id="l9.450.10"></span>ὅπως ἂν μάλιστα περὶ τὴν τῆς συστολῆς διάγνωσιν ἀσκηθείης.
<span class="lb" data-page="9.450" data-line="11" id="l9.450.11"></span>ἐὰν δὲ μηδέποτε πείσῃς σεαυτὸν ἀκριβῶς αἰσθέσθαι τῶν πρώτων
<span class="lb" data-page="9.450" data-line="12" id="l9.450.12"></span>τῆς συστολῆς, ἀλλ’ ἀδιάγνωστος τελείως σοι φαίνηται,
<span class="lb" data-page="9.450" data-line="13" id="l9.450.13"></span>σκληρὸν ἢ δυσαισθήτων ἔχοντι τὸ δέρμα, γίγνωσκε μὲν ὡς εἰς
<span class="lb" data-page="9.450" data-line="14" id="l9.450.14"></span>πολλὰς προγνώσεις ἐκ τούτου βλαβησόμενος, ἃς ἀκούσῃ τοῦ
<span class="lb" data-page="9.450" data-line="15" id="l9.450.15"></span>λόγου προϊόντος. ὅμως οὖν ἐγώ σοί τινα ποριοῦμαι παραμυθίαν
<span class="lb" data-page="9.450" data-line="16" id="l9.450.16"></span>εἰς τὴν ἐπὶ τῶν ἔργων χρείαν. ὅλον γάρ σε δεήσει τὸν
<span class="lb" data-page="9.450" data-line="17" id="l9.450.17"></span>χρόνον ἐκεῖνον, ἐν ᾧ μηδεμιᾶς αἰσθάνῃ κινήσεως, ἐπὶ τῇ
<span class="lb" data-page="9.450" data-line="18" id="l9.450.18"></span>μνήμῃ παραθέσθαι, πηλίκος τίς ἐστι καθ’ ἑκάστην ἡλικίαν. ﻿
<span class="pb" data-page="9.451" id="p9.451"></span>
<span class="lb" data-page="9.451" data-line="1" id="l9.451.1"></span>οὔσης δ’ οὖ σμικρᾶς διαφορᾶς τοῖς ἀνθρώποις πρὸς ἀλλήλους
<span class="lb" data-page="9.451" data-line="2" id="l9.451.2"></span>ἐν τῇ ποσότητι τοῦ χρόνου τῆς ἡσυχίας, ἀξιῶ σε τῶν συνήθων,
<span class="lb" data-page="9.451" data-line="3" id="l9.451.3"></span>οὓς προσδοκᾷς ποτε νοσοῦντας ἐπισκέπτεσθαι, πολλάκις
<span class="lb" data-page="9.451" data-line="4" id="l9.451.4"></span>ὑγιαινόντων ἧφθαι κατ’ ἐκεῖνον τὸν χρόνον ἐν ᾧ μηδεμίαν
<span class="lb" data-page="9.451" data-line="5" id="l9.451.5"></span>ἔξωθεν ἔχει τὸ σῶμα κίνησιν ἐκ περιπάτων ἤ δρόμων
<span class="lb" data-page="9.451" data-line="6" id="l9.451.6"></span>ἢ λουτροῦ ἢ πάλης ἢ ἐδωδῆς ἢ πόσεως ἢ ἀγωνίας ἢ θυμοῦ
<span class="lb" data-page="9.451" data-line="7" id="l9.451.7"></span>τινος ἤ φόβου, παραθέμενόν τε τῇ μνήμῃ τὴν ποσότητα
<span class="lb" data-page="9.451" data-line="8" id="l9.451.8"></span>τοῦ τῆς ἠρεμίας χρόνου, παραβάλλειν αὐτῷ τὸν ἑκάστοτε φαινόμενον·
<span class="lb" data-page="9.451" data-line="9" id="l9.451.9"></span>εἶτ’ εἰ μὲν πλείων εἴη, καλεῖν ἀραιὸν τὸν σφυγμόν·
<span class="lb" data-page="9.451" data-line="10" id="l9.451.10"></span>εἰ δ’ ἐλάττων, πυκνόν· εἰ δ’ ἴσος τῷ κατὰ φύσιν, σύμμετρον.
<span class="lb" data-page="9.451" data-line="11" id="l9.451.11"></span>ὥσπερ δὲ τοῦ χρόνου τῆς συστολῆς οὐκ ἐνὸν αἰσθέσθαι
<span class="lb" data-page="9.451" data-line="12" id="l9.451.12"></span>παντὸς, οὕτως οὐδὲ τῆς διαστολῆς· ἐπιδέδεικται δὲ καὶ τοῦτο
<span class="lb" data-page="9.451" data-line="13" id="l9.451.13"></span>κατὰ τὸ πρῶτον τῆς διαγνώσεως τῶν σφυγμῶν. ἀλλὰ τόν γε
<span class="lb" data-page="9.451" data-line="14" id="l9.451.14"></span>ταχὺν καὶ βραδὺν σφυγμὸν ἔνεστι διαγνῶναι κἀκ τοῦ φαινομένου
<span class="lb" data-page="9.451" data-line="15" id="l9.451.15"></span>τῆς διαστολῆς. εἴρηται δὲ καὶ περὶ τοῦδε καὶ διὰ τοῦ
<span class="lb" data-page="9.451" data-line="16" id="l9.451.16"></span>δευτέρου μὲν ἐν ἀρχῇ τῆς διαγνώσεως τῶν σφυγμῶν, καὶ
<span class="lb" data-page="9.451" data-line="17" id="l9.451.17"></span>διὰ τοῦ τρίτου δ’ ἐπιπλεῖστον, ἐν ᾧ καὶ τὴν τῶν ῥυθμῶν
<span class="lb" data-page="9.451" data-line="18" id="l9.451.18"></span>διδασκαλίαν ἐδείκνυον ἄχρηστον· ἀρκεῖν γὰρ ἡμῖν εἰς τὰς
<span class="pb" data-page="9.452" id="p9.452"></span>
<span class="lb" data-page="9.452" data-line="1" id="l9.452.1"></span>προγνώσεις τὸ τάχος μόνον ἢ τὴν βραδυτῆτα διαγνῶναι τῶν
<span class="lb" data-page="9.452" data-line="2" id="l9.452.2"></span>κινήσεων τῆς ἀρτηρίας· ὥσπερ γε καὶ τῶν ἡσυχιῶν τὸν χρόνον
<span class="lb" data-page="9.452" data-line="3" id="l9.452.3"></span>ὁπηλίκος τίς ἐστι καθ’ ὃν ἀραιὸς καὶ πυκνὸς ὁ σφυγμὸς γίνεται·
<span class="lb" data-page="9.452" data-line="4" id="l9.452.4"></span>μαθήσῃ δὲ τοῦτον διὰ τῶν ἑξῆς, ἔνθα περὶ τῆς τῶν
<span class="lb" data-page="9.452" data-line="5" id="l9.452.5"></span>σφυγμῶν προγνώσεως ὁ λόγος ἔσται μοι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg063.1st1K-grc1:8">
<span class="pb page1" data-page="9.452" id="p9.452"></span>


          <p>
<span class="lb" data-page="9.452" data-line="6" id="l9.452.6"></span>Νυνὶ δὲ περὶ τοῦ μεγάλου καὶ μικροῦ σφυγμοῦ
<span class="lb" data-page="9.452" data-line="7" id="l9.452.7"></span>καὶ τῶν ἄλλων ὅσοι κατὰ τὸ ποσὸν τῆς διαστολῆς
<span class="lb" data-page="9.452" data-line="8" id="l9.452.8"></span>νοοῦνταί τε καὶ διαγνώσκονται προσθεὶς ὅσον χρήσιμον,
<span class="lb" data-page="9.452" data-line="9" id="l9.452.9"></span>ἐπὶ τὰς αἰτίας αὐτῶν μεταβήσομαι. καὶ γὰρ ἐπὶ τούτων τῶν
<span class="lb" data-page="9.452" data-line="10" id="l9.452.10"></span>σφυγμῶν τὸ μέν τι κοινόν ἐστι μέτρον ἐν πλάτει συχνῷ λαμβανόμενον,
<span class="lb" data-page="9.452" data-line="11" id="l9.452.11"></span>τὸ δέ τι καθ’ ἕκαστον ἄνθρωπον ἴδιον. ἐν μὲν
<span class="lb" data-page="9.452" data-line="12" id="l9.452.12"></span>τῷ κοινῷ σύμμετρος καθ’ ἡντιναοῦν διάστασιν ὁ σφυγμὸς ἔσται,
<span class="lb" data-page="9.452" data-line="13" id="l9.452.13"></span>καὶ διαγνωσθήσεται ἐν τῷ τῆς ἀρτηρίας ὄγκῳ παραμετρούμενος·
<span class="lb" data-page="9.452" data-line="14" id="l9.452.14"></span>ὀνομάζω δὲ νῦν ὄγκον αὐτὴν τὴν κατὰ κύκλον περιγραφήν.
<span class="lb" data-page="9.452" data-line="15" id="l9.452.15"></span>ὁμοίως δὲ τούτῳ καὶ οἱ τῶν συμμέτρων καθ’ ἑκάστην
<span class="lb" data-page="9.452" data-line="16" id="l9.452.16"></span>διάστασιν ὑπερέχοντες ἢ ἐλλείποντες· ἰδίᾳ δὲ καθ’ ἕκαστον
<span class="lb" data-page="9.452" data-line="17" id="l9.452.17"></span>ἄνθρωπον ἐκ τῆς κατ’ ἐκεῖνον ἁφῆς προεγνωσμένης τε καὶ
<span class="lb" data-page="9.452" data-line="18" id="l9.452.18"></span>μνημονευομένης. εἴρηται δὲ καὶ περὶ τῶν τοιούτων σφυγμῶν
<span class="pb" data-page="9.453" id="p9.453"></span>
<span class="lb" data-page="9.453" data-line="1" id="l9.453.1"></span>ἐν τῷ δευτέρῳ τῆς διαγνώσεως αὐτῶν, ἥντινα πραγματείαν
<span class="lb" data-page="9.453" data-line="2" id="l9.453.2"></span>οὐδεὶς ἔγραψε πρὸ ἐμοῦ, αὐτὴν καθ’ αὑτὴν ἀποτεμνόμενος
<span class="lb" data-page="9.453" data-line="3" id="l9.453.3"></span>ἰδίᾳ καὶ μόνην, ἀλλ’ ὀλίγα που πράγματα κατὰ τὸ πάρεργον
<span class="lb" data-page="9.453" data-line="4" id="l9.453.4"></span>αὐτῆς ἄλλος ἄλλο προχειρισάμενος διεφώνησαν ἐν αὐτοῖς.
<span class="lb" data-page="9.453" data-line="5" id="l9.453.5"></span>τὸν γοῦν τοῦ παιδὸς σφυγμὸν ὁ μὲν Ἡρόφιλος ἱκανὸν τῷ μεγέθει
<span class="lb" data-page="9.453" data-line="6" id="l9.453.6"></span>φησὶν ὑπάρχειν, ὁ δ’ Ἀρχιγένης μικρόν. οὕτω δὴ καὶ
<span class="lb" data-page="9.453" data-line="7" id="l9.453.7"></span>τὸν μυρμηκίζοντα ταχὺν εἶναι φησὶν ὁ Ἀρχιγένης, Ἡρόφιλος
<span class="lb" data-page="9.453" data-line="8" id="l9.453.8"></span>δὲ οὐ ταχύν. ἐῤῥήθησαν δὲ καὶ αἱ τῶν σφαλμάτων αἰτίαι
<span class="lb" data-page="9.453" data-line="9" id="l9.453.9"></span>κατὰ τὴν πραγματείαν ἐκείνην· ὥστε σοι παντὸς μᾶλλόν ἐστι
<span class="lb" data-page="9.453" data-line="10" id="l9.453.10"></span>προσεκτέον αὐτῇ τὸν νοῦν, εἰ διαγινώσκειν τε καὶ προγινώσκειν
<span class="lb" data-page="9.453" data-line="11" id="l9.453.11"></span>ἐθέλοις διαφορὰς σφυγμῶν ὅσα περὶ ἡμᾶς εἶδες.
<span class="lb" data-page="9.453" data-line="12" id="l9.453.12"></span>οὐδὲν γὰρ οὕτως ὃ οὔτε πλείονος εἰς ἄσκησιν δεῖται χρόνου
<span class="lb" data-page="9.453" data-line="13" id="l9.453.13"></span>τῶν κατὰ τὴν τέχνην, οὐδὲ μείζονα δύναμιν ἔχει τῆς τῶν
<span class="lb" data-page="9.453" data-line="14" id="l9.453.14"></span>σφυγμῶν διαγνώσεως. ὅπου γὰρ Ἀρχιγένης ἐδείχθη σφαλλόμενος
<span class="lb" data-page="9.453" data-line="15" id="l9.453.15"></span>οὐ μόνον ἐν τῇ τοῦ τάχους, ἀλλὰ καὶ ἐν τῇ τοῦ μεγέθους
<span class="lb" data-page="9.453" data-line="16" id="l9.453.16"></span>διαγνώσει, τίνα δυνήσῃ σχεῖν ἐλπίδα σὺ τῆς ἐπιστήμης
<span class="lb" data-page="9.453" data-line="17" id="l9.453.17"></span>αὐτῶν ἄνευ τοῦ λόγῳ μὲν πρῶτον ἐν τοῖς τέτταρσι περὶ
<span class="lb" data-page="9.453" data-line="18" id="l9.453.18"></span>διαγνώσεως βιβλίοις, ὕστερον δὲ καὶ τριβῇ τὴν ἐν αὐτοῖς
<span class="pb" data-page="9.454" id="p9.454"></span>
<span class="lb" data-page="9.454" data-line="1" id="l9.454.1"></span>ἀλήθειαν ἐκμαθεῖν; ὡς οὖν οὕτως πράξαντός σου τὰ κεφάλαια
<span class="lb" data-page="9.454" data-line="2" id="l9.454.2"></span>τῶν ἐν ἐκείνοις εἰρημένων ὥσπερ ἐπὶ τῶν προειρημένων
<span class="lb" data-page="9.454" data-line="3" id="l9.454.3"></span>διαφορῶν, οὕτως καὶ τῶν ἄλλων ἐρῶ. τῆς γάρ τοι διαστολῆς
<span class="lb" data-page="9.454" data-line="4" id="l9.454.4"></span>αἰσθητὴν ἐχούσης ἅπασι τὴν κίνησιν, ὅταν μὲν ἐπιπολῆς
<span class="lb" data-page="9.454" data-line="5" id="l9.454.5"></span>ψαύσῃς περιλαβὼν ἀβιάστως τὴν ἀρτηρίαν, καὶ μᾶλλον ὅταν
<span class="lb" data-page="9.454" data-line="6" id="l9.454.6"></span>ἐκ τῶν κάτω μερῶν, ἡ τοῦ μεγέθους διάγνωσις ἀκριβὴς γίνεται.
<span class="lb" data-page="9.454" data-line="7" id="l9.454.7"></span>πότερα δὲ σφοδρῶς ἢ ἀμυδρῶς καὶ ὁμαλῶς ἤ ἀνωμάλως
<span class="lb" data-page="9.454" data-line="8" id="l9.454.8"></span>ἐκινήθη, γνῶναι βεβαίως τε καὶ ἀκριβῶς ἀδύνατόν ἐστι κατὰ
<span class="lb" data-page="9.454" data-line="9" id="l9.454.9"></span>τὴν εἰρημένην ἐπιβολὴν τῆς ἁφῆς. ἀλλὰ χρὴ θλίβειν ἠρέμα
<span class="lb" data-page="9.454" data-line="10" id="l9.454.10"></span>τὴν ἀρτηρίαν· οὕτως γὰρ αἰσθήσῃ πλείονι χρόνῳ τῆς διαστολῆς
<span class="lb" data-page="9.454" data-line="11" id="l9.454.11"></span>ἤπερ ὅτε ἀβιάστως ἐπέβαλες αὐτῇ τοὺς δακτύλους. οὐ
<span class="lb" data-page="9.454" data-line="12" id="l9.454.12"></span>μὴν οὐδὲ τοῦ τάχους οὐδὲ τῆς βραδυτῆτος ἡ διάγνωσις ἐναργῶς
<span class="lb" data-page="9.454" data-line="13" id="l9.454.13"></span>φαίνεται χωρὶς τοῦ κἂν ἐπιβραχὺ θλῖψαι τὸ κατὰ τὰς
<span class="lb" data-page="9.454" data-line="14" id="l9.454.14"></span>ἀρτηρίας ἐπικείμενον δέρμα. πράξαντι δὲ οὕτως ἐνίοτε μὲν
<span class="lb" data-page="9.454" data-line="15" id="l9.454.15"></span>ἰσοταχῶς, ἐνίοτε δὲ ἀνωμάλως σοι φανεῖται κινουμένη, καὶ
<span class="lb" data-page="9.454" data-line="16" id="l9.454.16"></span>ποτὲ μὲν τὰ πρῶτα τῆς κινήσεως ἢ τὰ μέσα βραδύτερα ποιουμένη,
<span class="lb" data-page="9.454" data-line="17" id="l9.454.17"></span>ποτὲ δ’ ἔμπαλιν. οὕτως δὲ καὶ ὠκυτέρως ποτὲ μὲν τὰ
<span class="pb" data-page="9.455" id="p9.455"></span>
<span class="lb" data-page="9.455" data-line="1" id="l9.455.1"></span>τελευταῖα, ποτὲ δὲ τὰ πρὸ αὐτῶν, ἢ τὰ πάντων πρῶτα·
<span class="lb" data-page="9.455" data-line="2" id="l9.455.2"></span>καὶ δὴ καὶ σφοδρότερα καὶ ἀμυδρότερα κατὰ τὸν αὐτὸν λόγον.
<span class="lb" data-page="9.455" data-line="3" id="l9.455.3"></span>καὶ τοίνυν καὶ διακοπτομένην ἡσυχίᾳ τὴν ἄνοδον αἰσθήσῃ τῆς
<span class="lb" data-page="9.455" data-line="4" id="l9.455.4"></span>ἀρτηρίας, ὡς δοκεῖν ἵστασθαι, καὶ τὴν δευτέραν δὲ προσβολὴν
<span class="lb" data-page="9.455" data-line="5" id="l9.455.5"></span>ἐπὶ τῇ στάσει ποτὲ μὲν ἰσχυροτέραν ἤ θάττω, ποτὲ δὲ
<span class="lb" data-page="9.455" data-line="6" id="l9.455.6"></span>ἀσθενεστέραν ἤ βραδυτέραν τῆς προτέρας. πολλῶν δὲ οὐσῶν
<span class="lb" data-page="9.455" data-line="7" id="l9.455.7"></span>κἀν τούτῳ γένει τῶν κατὰ μέρος διαφορῶν, ἁπάσας ἔχεις
<span class="lb" data-page="9.455" data-line="8" id="l9.455.8"></span>ἐν τῷ πρώτῳ τῆς περὶ σφυγμῶν πραγματείας γεγραμμένας.
<span class="lb" data-page="9.455" data-line="9" id="l9.455.9"></span>ἀλλὰ κἀνταῦθά σοι τὸ χρήσιμον ἅμα τοῖς ἐξ αὐτῶν δηλουμένοις
<span class="lb" data-page="9.455" data-line="10" id="l9.455.10"></span>εἰπεῖν πειράσομαι διὰ βραχυτάτων ἐν τοῖς ἑξῆς λόγοις.
<span class="lb" data-page="9.455" data-line="11" id="l9.455.11"></span>ὁμοίως δὲ καὶ περὶ τῶν ἄλλων ὅσα νῦν παραλέλειπται περιεργότερον
<span class="lb" data-page="9.455" data-line="12" id="l9.455.12"></span>ἐζητημένα τοῖς ἰατροῖς, ἐν τῷ προγνωστικῷ μέρει
<span class="lb" data-page="9.455" data-line="13" id="l9.455.13"></span>τῆς πραγματείας ἀκούσῃ. νυνὶ δ’ ἀρκεῖ τό γε τοσοῦτον εἰπεῖν,
<span class="lb" data-page="9.455" data-line="14" id="l9.455.14"></span>ὡς ὅστις ἀναγινώσκει τὸ βιβλίον τοῦτο πρὸ τῆς μεγάλης
<span class="lb" data-page="9.455" data-line="15" id="l9.455.15"></span>πραγματείας, ἐγχωρεῖ μὲν αὐτῷ πρὸς τὰ τῆς τέχνης
<span class="lb" data-page="9.455" data-line="16" id="l9.455.16"></span>ἔργα μήτε τοῦ πρώτου μέρους αὐτῆς τοῦ περὶ τῆς διαφορᾶς
<span class="lb" data-page="9.455" data-line="17" id="l9.455.17"></span>τῶν σφυγμῶν δεηθῆναι μήτε τούτου περὶ τῶν αἰτιῶν· ﻿
<span class="pb" data-page="9.456" id="p9.456"></span>
<span class="lb" data-page="9.456" data-line="1" id="l9.456.1"></span>ἕξει γὰρ αὐτῶν κἀνταῦθα περιεχομένην τὴν δύναμιν. ἡ μέντοι
<span class="lb" data-page="9.456" data-line="2" id="l9.456.2"></span>διαγνωστικὴ καὶ ἡ προγνωστικὴ πραγματεία χρησιμώταται
<span class="lb" data-page="9.456" data-line="3" id="l9.456.3"></span>πρὸς τὰ τῆς τέχνης ἔργα εἰσὶ κατὰ διέξοδον, οὐκ ἐπιτομὴν,
<span class="lb" data-page="9.456" data-line="4" id="l9.456.4"></span>ἀναγινωσκόμενα. καλῶς οὖν ποιήσεις μὴ θαῤῥήσας μόνῃ ταύτῃ
<span class="lb" data-page="9.456" data-line="5" id="l9.456.5"></span>τῇ διδασκαλίᾳ, πρὸς ἀνάμνησιν πρόχειρον οὔσῃ χρησίμῃ τοῖς
<span class="lb" data-page="9.456" data-line="6" id="l9.456.6"></span>ἐπιμελῶς μεμαθηκόσι τὰ κατὰ διέξοδον ἐν ἐκείναις γεγραμμένα.
<span class="lb" data-page="9.456" data-line="7" id="l9.456.7"></span>περὶ δὲ τῆς τοῦ τάχους διαγνώσεως τοῦ σφυγμοῦ, ἐν ᾗ τὸν
<span class="lb" data-page="9.456" data-line="8" id="l9.456.8"></span>Ἀρχιγένην σφαλλόμενον ἐδείξαμεν, οὐχ οἷόν τε βεβαίαν διάγνωσιν
<span class="lb" data-page="9.456" data-line="9" id="l9.456.9"></span>λαβεῖν λαβεῖν ἄνευ τοῦ περὶ τῆς διαγνώσεως τῶν σφυγμῶν
<span class="lb" data-page="9.456" data-line="10" id="l9.456.10"></span>ἀναγνῶναι μὴ κατὰ τὸ πάρεργον, ἐν οἷς δείκνυται μὴ ψιλῷ
<span class="lb" data-page="9.456" data-line="11" id="l9.456.11"></span>καὶ μόνῳ χρῆναι τῷ χρόνῳ τῆς κινήσεως διακρῖναι τὸ τάχος
<span class="lb" data-page="9.456" data-line="12" id="l9.456.12"></span>ἀπὸ τῆς βραδυτῆτος, ἀλλὰ καὶ τὸ τῆς ἀνόδου ποσὸν ἐπισκοπεῖν.
<span class="lb" data-page="9.456" data-line="13" id="l9.456.13"></span>ὡς ἐάν γε μόνῳ τῷ χρόνῳ προσέχῃς τὸν νοῦν, τὸν
<span class="lb" data-page="9.456" data-line="14" id="l9.456.14"></span>μυρμηκίζοντα καλούμενον σφυγμὸν ταχὺν εἶναι δόξεις, οὐκ
<span class="lb" data-page="9.456" data-line="15" id="l9.456.15"></span>ὄντα ταχὺν, ἀλλ’ ὀλιγοχρόνιον, ὡς ἅτε μικροτάτην ἔχοντα
<span class="lb" data-page="9.456" data-line="16" id="l9.456.16"></span>διαστολήν. οὐ γὰρ ἐνδέχεται πολλῷ χρόνῳ διεξέρχεσθαι
<span class="lb" data-page="9.456" data-line="17" id="l9.456.17"></span>βραχὺ διάστημα, κἂν βραδὺ τὸ κινούμενον ᾖ· χελώνη γοῦν
<span class="lb" data-page="9.456" data-line="18" id="l9.456.18"></span>ἐν ἐλάττονι χρόνῳ διεξέρχεται πῆχυν ἢ παρασάγγνη ἵππος,
<span class="pb" data-page="9.457" id="p9.457"></span>
<span class="lb" data-page="9.457" data-line="1" id="l9.457.1"></span>
<span class="lb" data-page="9.457" data-line="2" id="l9.457.2"></span>ἀλλ’ ὁ τῆς φορᾶς ῥοῖζος οὐκ ἴσος τῶν ζώων ἀμφοτέρων.
<span class="lb" data-page="9.457" data-line="3" id="l9.457.3"></span>ἐθισθῆναι δ’ οὖν σε χρὴ ταύτῃ διαγινώσκειν καὶ βραδυτῆτα
<span class="lb" data-page="9.457" data-line="4" id="l9.457.4"></span>χρόνου. περὶ μὲν οὖν τούτου, καθάπερ ἔφην, ἔν τε τῷ
<span class="lb" data-page="9.457" data-line="5" id="l9.457.5"></span>τρίτῳ περὶ διαγνώσεως ἐπιπλεῖστον· εἴρηται καὶ κατὰ τὰ
<span class="lb" data-page="9.457" data-line="6" id="l9.457.6"></span>πρῶτα τοῦ δευτέρου· περὶ δὲ τῆς συστολῆς ἐν τῷ πρώτῳ
<span class="lb" data-page="9.457" data-line="7" id="l9.457.7"></span>τελεώτατα γέγραπται, δεικνύντος μου κατὰ τοὺς ἀμυδροὺς
<span class="lb" data-page="9.457" data-line="8" id="l9.457.8"></span>σφυγμοὺς ἀδιάγνωστον αὐτὴν εἶναι, καὶ μάλισθ’ ὅταν ὁ χιτὼν
<span class="lb" data-page="9.457" data-line="9" id="l9.457.9"></span>τῆς ἀρτηρίας ᾖ μαλακός· ἐπὶ δὲ τῶν σφοδρῶν σφυγμῶν διαγινώσκεσθαι
<span class="lb" data-page="9.457" data-line="10" id="l9.457.10"></span>κἀπὶ τῶν μέσων κατὰ σφοδρότητα καὶ μέγεθος.
<span class="lb" data-page="9.457" data-line="11" id="l9.457.11"></span>περὶ δὲ μαλακότητος τῆς ἀρτηρίας οὐδὲν χρὴ προσδιορίζεσθαι
<span class="lb" data-page="9.457" data-line="12" id="l9.457.12"></span>κατὰ τοὺς σφοδροὺς σφυγμούς. οὐδέποτε γὰρ ὁ αὐτὸς σφυγμὸς
<span class="lb" data-page="9.457" data-line="13" id="l9.457.13"></span>ἅμα σφοδρός τέ ἐστι καὶ μαλακὸς, ἀλλ’ ἤτοι σκληρὸς ἢ
<span class="lb" data-page="9.457" data-line="14" id="l9.457.14"></span>σύμμετρός τε καὶ κατὰ φύσιν ἐν τούτῳ τῷ γένει. κατὰ τοὺς
<span class="lb" data-page="9.457" data-line="15" id="l9.457.15"></span>σφοδροὺς οὖν σφυγμοὺς θλίβων ἀτρέμα τὴν ἀρτηρίαν αἰσθήσῃ,
<span class="lb" data-page="9.457" data-line="16" id="l9.457.16"></span>πότερον εὐθέως ἀποχωρεῖ πρὸς τὴν συστολὴν βραχυχρόνιον
<span class="lb" data-page="9.457" data-line="17" id="l9.457.17"></span>ποιοῦσα τὴν ἐκτὸς ἠρεμίαν, ἢ πλέονι χρόνῳ τῆς κατὰ
<span class="lb" data-page="9.457" data-line="18" id="l9.457.18"></span>φύσιν ἡσυχάζει· καὶ πότερον ἡ κίνησις αὐτῆς συστελλομένη
<span class="lb" data-page="9.457" data-line="19" id="l9.457.19"></span>ὠκυτέρα τῆς κατὰ φύσιν κινήσεως ἐστὶν ἢ βραδυτέρα.
<span class="pb" data-page="9.458" id="p9.458"></span>
<span class="lb" data-page="9.458" data-line="1" id="l9.458.1"></span>μέγιστα γὰρ ἐκ τῆς τοιαύτης διαγνώσεως εἰς τὸ προγινώσκειν
<span class="lb" data-page="9.458" data-line="2" id="l9.458.2"></span>ὠφεληθήσῃ, ὃ ἔχεις ἐν τέτταρσι βιβλίοις.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.10">
<span class="pb page1" data-page="9.585" id="p9.585"></span>
<span class="milestone ed1page page1" data-n="3.395" data-unit="ed1page" id="ed1page.3.395"></span>
<span class="milestone ed2page page1" data-n="8.389" data-unit="ed2page" id="ed2page.8.389"></span>
            <p>
<span class="lb" data-page="9.585" data-line="11" id="l9.585.11"></span>Πῶς οὖν, ἀναληπτέον γὰρ αὖθις ὅθεν προλέγοντες
<span class="lb" data-page="9.585" data-line="12" id="l9.585.12"></span>ἀπελίπομεν, ὅρον ἐπιθήσει τις οὕτω σαφῆ τῷ πέρατι
<span class="lb" data-page="9.585" data-line="13" id="l9.585.13"></span>τῆς ἀναβάσεως, ὥσπερ καὶ τῷ τῆς ἀρχῆς; πῶς δὲ ἄλλον ἢ
<span class="lb" data-page="9.585" data-line="14" id="l9.585.14"></span>τὰ τῆς ἀκμῆς θεασάμενος γνωρίσματα; λέγει δὲ καὶ ταῦτα ὁ
<span class="lb" data-page="9.585" data-line="15" id="l9.585.15"></span>Ἱπποκράτης ἑνὶ μὲν λόγῳ τῷδε· κατὰ τὰς ἀρχὰς καὶ τὰ
<span class="lb" data-page="9.585" data-line="16" id="l9.585.16"></span>τέλη πάντα ἤδη ἀσθενέστερα, κατὰ δὲ τὰς ἀκμὰς ἰσχυρότερα.
<span class="pb" data-page="9.586" id="p9.586"></span>
<span class="lb" data-page="9.586" data-line="1" id="l9.586.1"></span>ἑτέρῳ δὲ τῷδε· ὅκου μὲν οὖν κάτοξυ τὸ νόσημα, αὐτίκα
<span class="lb" data-page="9.586" data-line="2" id="l9.586.2"></span>καὶ τοὺς ἐσχάτους πόνους ἔχει. πῶς οὖν ἐπιγνῶμεν αὐτό;
<span class="lb" data-page="9.586" data-line="3" id="l9.586.3"></span>διὰ τοῦθ’, ὅτι νῦν ἰσχυρότατόν ἐστι νόσημα καὶ τοὺς
<span class="lb" data-page="9.586" data-line="4" id="l9.586.4"></span>μεγίστους ἔχει παροξυσμούς. εἰ μὲν γὰρ ἀθρόως μέλλει
<span class="lb" data-page="9.586" data-line="5" id="l9.586.5"></span>μεταβάλλειν, ὅπερ δὴ κρίνεσθαι καλέσομεν ἐν τῷ παρόντι,
<span class="lb" data-page="9.586" data-line="6" id="l9.586.6"></span>τὴν ἀρχὴν τῆς κρίσεως ἔσχατον ὅρον ἀναβάσεως θετέον·
<span class="lb" data-page="9.586" data-line="7" id="l9.586.7"></span>εἰ δὲ κατὰ βραχὺ, τοῖς ἐν ταῖς περιόδοις παροξυσμοῖς δοκιμαστέος.
<span class="lb" data-page="9.586" data-line="8" id="l9.586.8"></span>εἰ μὲν γὰρ ἐπὶ τὸ πρωϊαίτερόν τε καὶ πλείονα
<span class="lb" data-page="9.586" data-line="9" id="l9.586.9"></span>χρόνον, καὶ μᾶλλον, ὡς αὐτὸς ἔλεγεν, εἴησαν γινόμενοι,
<span class="lb" data-page="9.586" data-line="10" id="l9.586.10"></span>δῆλον ὡς ἐπὶ τὴν ἀκμὴν ἀνέρχεται καὶ αὐξάνεται τὸ
<span class="lb" data-page="9.586" data-line="11" id="l9.586.11"></span>νόσημα. τῆς δὲ ἐπὶ τοὐναντίον μεταβολῆς αὐτοὺς ἐκδεξαμένης,
<span class="lb" data-page="9.586" data-line="12" id="l9.586.12"></span>παύεται καὶ παρακμάζει. συμβαίνει δέ ποτε δύο
<span class="lb" data-page="9.586" data-line="13" id="l9.586.13"></span>παροξυσμοὺς γινομένους μεγίστους μὲν τῶν ἄλλων, ἴσους
<span class="lb" data-page="9.586" data-line="14" id="l9.586.14"></span>δ’ ἀλλήλοις τὸν τῆς ἀκμῆς περιγράψαι καιρόν· ἐνίοτε δ’
<span class="lb" data-page="9.586" data-line="15" id="l9.586.15"></span>ἕνα καὶ τῶν ἔμπροσθεν ἁπάντων καὶ τῶν μετ’ αὐτὸν
<span class="lb" data-page="9.586" data-line="16" id="l9.586.16"></span>γενέσθαι μέγιστον. εἰς τρεῖς δὲ παροξυσμοὺς ἐν μὲν τοῖς
<span class="lb" data-page="9.586" data-line="17" id="l9.586.17"></span>ὀξέσι οὐ πάνυ τι προέρχεσθαι συμβαίνει τὸν τῆς ἀκμῆς
<span class="lb" data-page="9.586" data-line="18" id="l9.586.18"></span>καιρόν· ἐν δὲ τοῖς χρονίοις οὐκ εἰς τοσούτους μόνον,
<span class="lb" data-page="9.586" data-line="19" id="l9.586.19"></span>ἀλλὰ καὶ πολὺ πλείονας. οὕτω μὲν διαγινώσκειν χρὴ τοὺς
<span class="pb" data-page="9.587" id="p9.587"></span>
<span class="lb" data-page="9.587" data-line="1" id="l9.587.1"></span>καθόλου καιροὺς, ἢ γινομένους, ἢ γεγονότας ἄρτι, μέλλοντας
<span class="lb" data-page="9.587" data-line="2" id="l9.587.2"></span>δ’ ἔσεσθαι καθ’ ἕτερον τρόπον.
</p>
          </article>

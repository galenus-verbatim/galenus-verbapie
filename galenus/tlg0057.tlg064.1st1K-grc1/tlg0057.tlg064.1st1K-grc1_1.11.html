<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.11">
<span class="pb page1" data-page="9.587" id="p9.587"></span>
<span class="milestone ed1page page1" data-n="3.395" data-unit="ed1page" id="ed1page.3.395"></span>
<span class="milestone ed2page page1" data-n="8.389" data-unit="ed2page" id="ed2page.8.389"></span>
            <p>
<span class="lb" data-page="9.587" data-line="3" id="l9.587.3"></span>Ἵνα σαφὴς ᾖ τοῖς ἀκούουσι, ἀνάγκη πρότερον
<span class="lb" data-page="9.587" data-line="4" id="l9.587.4"></span>εἰπεῖν τι περί τε διαχωρημάτων καὶ οὔρων, ὡς πρότερον
<span class="lb" data-page="9.587" data-line="5" id="l9.587.5"></span>εἴπομεν περὶ τῶν πτυσμάτων. διαχώρημα τοίνυν ἄριστόν
<span class="lb" data-page="9.587" data-line="6" id="l9.587.6"></span>ἐστι τὸ μαλθακόν τε καὶ συνεστηκὸς, καὶ τὴν ὥρην,
<span class="lb" data-page="9.587" data-line="7" id="l9.587.7"></span><span class="milestone ed2page" data-n="8.390" data-unit="ed2page" id="ed2page.8.390"></span>ἥν περ καὶ ὑγιαίνοντι ὑπεχώρει. πλῆθος δὲ πρὸς λόγον
<span class="lb" data-page="9.587" data-line="8" id="l9.587.8"></span>τῶν εἰσιόντων. ἐνταῦθα μὲν ἀπό τε συστάσεως αὐτοῦ καὶ
<span class="lb" data-page="9.587" data-line="9" id="l9.587.9"></span>ποσότητος καὶ τοῦ καιροῦ τῆς ἐκκρίσεως ποιεῖται τὴν διάγνωσιν,
<span class="lb" data-page="9.587" data-line="10" id="l9.587.10"></span>ἐπειδὴ τὴν κάτω κοιλίαν ὑγιαίνουσαν ἐνδείκνυται τὸ
<span class="lb" data-page="9.587" data-line="11" id="l9.587.11"></span>τοιοῦτον διαχώρημα. διὰ τοῦτο οὖν ἐπιφέρων ἐρεῖ· τοιαύτης
<span class="lb" data-page="9.587" data-line="12" id="l9.587.12"></span>γὰρ ἐούσης τῆς διεξόδου, ἡ κάτω κοιλίη ὑγιαίνοι ἄν. κάτω
<span class="lb" data-page="9.587" data-line="13" id="l9.587.13"></span>δὲ κοιλίαν εἴρηκε νῦν ἀντιδιαιρούμενος τῷ θώρακι. διὰ τοῦτο
<span class="lb" data-page="9.587" data-line="14" id="l9.587.14"></span>τοίνυν οὐδὲ τῆς χροιᾶς ἐμνημόνευσε τοῦ διαχωρήματος.
<span class="lb" data-page="9.587" data-line="15" id="l9.587.15"></span>οὐδὲν γὰρ ὡς πρὸς τὴν τῆς κοιλίας αὐτῆς ἀκριβῆ διάγνωσιν,
<span class="lb" data-page="9.587" data-line="16" id="l9.587.16"></span>ὅπως ἔχῃ διαθέσεως, ἡ χροιὰ τῶν διαχωρημάτων ἐνδείκνυται.
<span class="lb" data-page="9.587" data-line="17" id="l9.587.17"></span>τοῦ γὰρ πεπέφθαι καλῶς ἱκανὰ τὰ προειρημένα γνωρίσματα
<span class="lb" data-page="9.587" data-line="18" id="l9.587.18"></span>τὸ μαλθακόν τε εἶναι καὶ συνεστηκὸς τὸ διαχώρημα, καὶ μήτε
<span class="pb" data-page="9.588" id="p9.588"></span>
<span class="lb" data-page="9.588" data-line="1" id="l9.588.1"></span>προλαμβάνειν τὸν κατὰ φύσιν καιρὸν, μήθ’ ὑστερίζειν. καὶ
<span class="lb" data-page="9.588" data-line="2" id="l9.588.2"></span>τὸ πλῆθος ἀνάλογον τοῖς ἐδέσμασιν. ὥσπερ δ’ εἰ ταῦτα εἴη,
<span class="lb" data-page="9.588" data-line="3" id="l9.588.3"></span>πάντως πέπτεται, οὕτως οὐκ ἔτι, εἰ μὴ τούτων τι παρείη,
<span class="lb" data-page="9.588" data-line="4" id="l9.588.4"></span>πάντως οὐ πέπτεται. δύναται μὲν γὰρ αὐτὴ ἡ γαστὴρ ἐῤῥῶσθαι
<span class="lb" data-page="9.588" data-line="5" id="l9.588.5"></span>περὶ τὸ ἑαυτῆς ἔργον, ἤτοι εἰ διά τινα θερμασίαν
<span class="lb" data-page="9.588" data-line="6" id="l9.588.6"></span>ἰσχυρὰν παρακειμένων αὐτῇ μορίων, ἐξικμάζεσθαί τε καὶ
<span class="lb" data-page="9.588" data-line="7" id="l9.588.7"></span>ξηραίνεσθαι τὸ καλῶς πεφθὲν, ἢ δι’ ἀῤῥωστίαν ἀναδόσεως
<span class="lb" data-page="9.588" data-line="8" id="l9.588.8"></span>ὑγρότερον τοῦ δέοντος ὑπιέναι. τὸ μέντοι μαλθακόν τε καὶ
<span class="lb" data-page="9.588" data-line="9" id="l9.588.9"></span>συνεστηκὸς ἄντικρυς μὲν ἐνδείκνυται τὴν πεπτικὴν ἐνέργειαν
<span class="lb" data-page="9.588" data-line="10" id="l9.588.10"></span>ἐῤῥῶσθαι, συνενδείκνυται δὲ καὶ τὸ τὴν ἀνάδοσιν ἀμέμπτως
<span class="lb" data-page="9.588" data-line="11" id="l9.588.11"></span>ἀποτελεῖσθαι. καὶ πρὸς τούτοις ἔτι τὸ μηδὲν φλεγμαίνειν
<span class="lb" data-page="9.588" data-line="12" id="l9.588.12"></span>τῶν κατὰ τὴν γαστέρα μορίων. εἰ δέ τῳ δοκεῖ παραλελεῖφθαι
<span class="lb" data-page="9.588" data-line="13" id="l9.588.13"></span>τὸ λεῖον, εἶναι γὰρ χρὴ τὸ καλῶς πεπεμμένον εὐθὺς καὶ
<span class="lb" data-page="9.588" data-line="14" id="l9.588.14"></span>λεῖον, οὐκ ὀρθῶς οὗτος διαγινώσκει. τὸ γὰρ συνεστηκὸς οὐκ
<span class="lb" data-page="9.588" data-line="15" id="l9.588.15"></span>ἐνδέχεται μὴ οὐχὶ καὶ λεῖον ὑπάρχειν. ἡνῶσθαι γὰρ αὐτὸ δεῖ
<span class="lb" data-page="9.588" data-line="16" id="l9.588.16"></span>τοῖς μορίοις ἅπασι καὶ οἷον ἓν ὑπάρχειν ἀκριβῶς. εἰ δὲ τὰ
<span class="lb" data-page="9.588" data-line="17" id="l9.588.17"></span>μὲν ὁλόκληρά τε καὶ τραχέα καὶ σκληρὰ τῶν μορίων αὐτοῦ
<span class="pb" data-page="9.589" id="p9.589"></span>
<span class="lb" data-page="9.589" data-line="1" id="l9.589.1"></span>φαίνοιτο, τὰ δ’ ὑγρὰ καὶ ὑδατώδη, πῶς ἂν εἴη ταῦτα πρὸς
<span class="lb" data-page="9.589" data-line="2" id="l9.589.2"></span>ἄλληλα συνεστηκότα; διαλέλυται γὰρ οὕτω γε ἀπ’ ἀλλήλων,
<span class="lb" data-page="9.589" data-line="3" id="l9.589.3"></span>καὶ τὰ μὲν τραχέα τε καὶ σκληρὰ κεχώρισται πάντῃ. τὸ δ’
<span class="lb" data-page="9.589" data-line="4" id="l9.589.4"></span>ὑγρὸν, ὡς ἂν ὑδατῶδές τε καὶ λεπτὸν ἔτι μένῃ, οὔθ’ ἑαυτὸ
<span class="lb" data-page="9.589" data-line="5" id="l9.589.5"></span>συνδεῖν δύναται τοῖς στερεοῖς οὔτε δι’ ἑαυτοῦ κᾀκείνοις τινὰ
<span class="lb" data-page="9.589" data-line="6" id="l9.589.6"></span>κοινωνίαν ἐργάζεσθαι, περιῤῥέον τε αὐτοῖς ἐν κύκλῳ καὶ
<span class="lb" data-page="9.589" data-line="7" id="l9.589.7"></span>ᾀποῤῥέον, ἀνώμαλόν τε ἅμα καὶ οὐδαμῶς γε συνεστηκὸς ἐργάζεται
<span class="lb" data-page="9.589" data-line="8" id="l9.589.8"></span>τὸ διαχώρημα. τὸ μὲν δὴ τοιοῦτον, λέγω δὴ τὸ μαλθακόν
<span class="lb" data-page="9.589" data-line="9" id="l9.589.9"></span>τε καὶ συνεστηκὸς, ὑγιαίνειν μὲν ἐνδείκνυται πάντως
<span class="lb" data-page="9.589" data-line="10" id="l9.589.10"></span>τὴν γαστέρα. συνενδείκνυται δὲ, ὡς ἔφην, καὶ τὸ μηδὲν τῶν
<span class="lb" data-page="9.589" data-line="11" id="l9.589.11"></span>πέριξ πεπονθέναι καὶ τὸ τὴν ἀνάδοσιν ἀμέμπτως γίνεσθαι.
<span class="lb" data-page="9.589" data-line="12" id="l9.589.12"></span>πάντως γὰρ ἂν ὑγρὸν ἦν, ἐλλιπῶς αὐτῆς ἐπιτελουμένης. εἰ
<span class="lb" data-page="9.589" data-line="13" id="l9.589.13"></span>δὲ καὶ τὸν καιρὸν φυλάττει τῆς ἐκκρίσεως, καθ’ ὃν ὑγιαίνοντος
<span class="lb" data-page="9.589" data-line="14" id="l9.589.14"></span>ἐγένετο, δῆλον ὡς οὔτε βραδυπεψίαν οὔτε τῆς καθεκτικῆς
<span class="lb" data-page="9.589" data-line="15" id="l9.589.15"></span>ἢ ἀποκριτικῆς δυνάμεως ἐνδείκνυταί τι σφάλμα. τὸ μὲν δὴ
<span class="lb" data-page="9.589" data-line="16" id="l9.589.16"></span>ὀψιαίτερον ἢ χρὴ διαχωρεῖν, ἢ τὴν πέψιν αὐτὴν, ἢ τὴν διὰ τῶν
<span class="lb" data-page="9.589" data-line="17" id="l9.589.17"></span>ἐντέρων φορὰν ἐνδείκνυται βραδυτέραν· τὸ δὲ πρωϊαίτερον τὴν
<span class="lb" data-page="9.589" data-line="18" id="l9.589.18"></span>ἀῤῥωστίαν τῆς καθεκτικῆς δυνάμεως, οὐ γὰρ δὴ ῥώμην γε τῆς ﻿
<span class="pb" data-page="9.590" id="p9.590"></span>
<span class="lb" data-page="9.590" data-line="1" id="l9.590.1"></span>ἀλλοιωτικῆς. οὐ γὰρ ἐνδέχεται τὸν νοσοῦντα, καὶ μάλιστα
<span class="lb" data-page="9.590" data-line="2" id="l9.590.2"></span>ὀξέως, ῥωμαλεωτέραν ἔχειν τοῦ κατὰ φύσιν τὴν κοιλίαν, ἀλλ’
<span class="lb" data-page="9.590" data-line="3" id="l9.590.3"></span>ἀγαπητὸν, εἰ μὴ πολλῷ τινι τοῦ κατὰ φύσιν ἀπολείποιτο.
<span class="lb" data-page="9.590" data-line="4" id="l9.590.4"></span>τὸ μέντοι σὺν δήξει τινὶ ταχέως διεξερχόμενον ἐρεθισμῷ δηλονότι
<span class="lb" data-page="9.590" data-line="5" id="l9.590.5"></span>τὸ τοιοῦτον ἔπαθεν, οὔτε δ’ ἰσχὺν οὔτε ἀῤῥωστίαν
<span class="lb" data-page="9.590" data-line="6" id="l9.590.6"></span>ὅλως ἐνδείκνυται δυνάμεως. ἀλλὰ τό γε χωρὶς δήξεως, ἤ τινος
<span class="lb" data-page="9.590" data-line="7" id="l9.590.7"></span>ἄλλου συμπτώματος ἐν τῷ προσήκοντι καιρῷ κενούμενον,
<span class="lb" data-page="9.590" data-line="8" id="l9.590.8"></span>ἐῤῥῶσθαι τὰς τρεῖς τῆς κοιλίας ἐνδείκνυται<span class="milestone ed1page" data-n="3.396" data-unit="ed1page" id="ed1page.3.396"></span> δυνάμεις,
<span class="lb" data-page="9.590" data-line="9" id="l9.590.9"></span>τὴν ἀλλοιωτικὴν, τὴν καθεκτικὴν καὶ τὴν ἀποκριτικὴν,
<span class="lb" data-page="9.590" data-line="10" id="l9.590.10"></span><span class="milestone ed2page" data-n="8.391" data-unit="ed2page" id="ed2page.8.391"></span>ὅτι δὲ τέσσαρες αἱ πᾶσι φυσικαὶ δυνάμεις ἐν ἑκάστῳ
<span class="lb" data-page="9.590" data-line="11" id="l9.590.11"></span>τῶν τοῦ σώματος ἡμῶν μορίων εἰσὶν ἑτέρωθι δέδεικται.
<span class="lb" data-page="9.590" data-line="12" id="l9.590.12"></span>καὶ νῦν οὐ χρὴ τῶν οὕτω τι παρεμπιπτόντων ἀπόδειξιν μαθεῖν.
<span class="lb" data-page="9.590" data-line="13" id="l9.590.13"></span>ἰδίᾳ γὰρ ὑπὲρ ἑκάστου γέγραπται. λοιπὸν οὖν ὑπὲρ
<span class="lb" data-page="9.590" data-line="14" id="l9.590.14"></span>τοῦ χρῆναι πρὸς λόγον τῶν εἰσιόντων εἶναι τὰ κενούμενα,
<span class="lb" data-page="9.590" data-line="15" id="l9.590.15"></span>διελθεῖν ἀπολείπεται. τὸ τοίνυν μαλθακόν τε καὶ συνεστηκὸς
<span class="lb" data-page="9.590" data-line="16" id="l9.590.16"></span>καὶ κατὰ τὴν τῶν ὑγιαινόντων ὥραν ἐκκρινόμενον, εἰ μὴ
<span class="lb" data-page="9.590" data-line="17" id="l9.590.17"></span>διασώζοι τὴν τῶν ἐδηδεσμένων ἀναλογίαν, ἴσχεταί πού τι
<span class="pb" data-page="9.591" id="p9.591"></span>
<span class="lb" data-page="9.591" data-line="1" id="l9.591.1"></span>μέρος αὐτοῦ κατὰ τὸ τυφλὸν ἔντερον, ἢ τὸ κῶλον, ἢ κᾀν ταῖς
<span class="lb" data-page="9.591" data-line="2" id="l9.591.2"></span>ἄλλαις ἕλιξι ταῖς λεπταῖς. οὐκ ἀγαθὸν δὲ τοῦτο καὶ ὡς
<span class="lb" data-page="9.591" data-line="3" id="l9.591.3"></span>σημεῖον καὶ ὡς αἴτιον. ὡς σημεῖον μὲν, ὅτι τὴν ἀποκριτικήν
<span class="lb" data-page="9.591" data-line="4" id="l9.591.4"></span>τε καὶ προωστικὴν ὀνομαζομένην δύναμιν ἄῤῥωστον εἶναί φησιν·
<span class="lb" data-page="9.591" data-line="5" id="l9.591.5"></span>ὡς αἴτιον δὲ, ὅτι μένει τινὰ τῶν περιττωμάτων ἔνδον
<span class="lb" data-page="9.591" data-line="6" id="l9.591.6"></span>ἃ ἐχρῆν ἐκκρίνεσθαι μᾶλλον. ὥστε τὸ μὲν ἅμα ταῦτ’ ἔχον
<span class="lb" data-page="9.591" data-line="7" id="l9.591.7"></span>ἅπαντα τὰ προειρημένα γνωρίσματα διαχώρημα βεβαίως ἐνδείκνυται
<span class="lb" data-page="9.591" data-line="8" id="l9.591.8"></span>τὴν κάτω κοιλίαν ὑγιαίνειν· εἰ δέ πῃ τινος αὐτῶν
<span class="lb" data-page="9.591" data-line="9" id="l9.591.9"></span>ἀπολείποιτο, ποτὲ μὲν αὐτῆς τῆς γαστρὸς ἐνδείξεταί τινα
<span class="lb" data-page="9.591" data-line="10" id="l9.591.10"></span>διάθεσιν, ἐνίοτε δὲ βεβλάφθαι τὴν ἀνάδοσιν, ἢ καί τι τῶν
<span class="lb" data-page="9.591" data-line="11" id="l9.591.11"></span>πέριξ ὀργάνων οὐχ ὑγιαίνειν, ἢ καί τι σύμπτωμα κρατεῖν,
<span class="lb" data-page="9.591" data-line="12" id="l9.591.12"></span>ὡς ἐπὶ τῆς δήξεως ἐλέγετο. ποῖον οὖν τι τὸ κατὰ φύσιν ἔχον
<span class="lb" data-page="9.591" data-line="13" id="l9.591.13"></span>ἀκριβῶς ἐστι διαχώρημα, τὸ μηδὲν μήτ’ ἐν τῇ γαστρὶ μήτ’
<span class="lb" data-page="9.591" data-line="14" id="l9.591.14"></span>ἐν τοῖς πέριξ ὀργάνοις ἐνδεικνύμενον σφάλμα· τοιοῦτον δ’ ἂν
<span class="lb" data-page="9.591" data-line="15" id="l9.591.15"></span>εἴη τὸ πρὸς τὸ τὰ προειρημένα διαφυλάττειν ἅπαντα, δύο
<span class="lb" data-page="9.591" data-line="16" id="l9.591.16"></span>ταῦτ’ ἔτι προσειληφὸς, ἅπερ αὐτὸς Ἱπποκράτης ἐφεξῆς ἐδίδαξε
<span class="lb" data-page="9.591" data-line="17" id="l9.591.17"></span>γράφων ὡδί· ὑπόπυῤῥον δ’ ἔστω καὶ μὴ λίην δυσῶδες.
<span class="pb" data-page="9.592" id="p9.592"></span>
<span class="lb" data-page="9.592" data-line="1" id="l9.592.1"></span>εἰ γὰρ ἤτοι πυῤῥὸν ἀκράτως, ἢ μηδόλως ὑπόπυῤῥον, ἀλλὰ
<span class="lb" data-page="9.592" data-line="2" id="l9.592.2"></span>καὶ κατὰ τὴν τῶν ἐδηδεσμένων εἴη χροιὰν, ἤτοι πλέον εἰς τὴν
<span class="lb" data-page="9.592" data-line="3" id="l9.592.3"></span>γαστέρα συῤῥεῖν ὠχρᾶς χολῆς, ἢ μηδόλως ὑπιέναι δηλώσει.
<span class="lb" data-page="9.592" data-line="4" id="l9.592.4"></span>τούτων δὲ τὸ μὲν πρότερον, εἰ μὲν κατ’ ἀρχὰς γίγνοιτο, χολωδεστέραν
<span class="lb" data-page="9.592" data-line="5" id="l9.592.5"></span>ἐνδείκνυται τὴν νόσον· εἰ δ’ ἐν τοῖς τῆς παρακμῆς
<span class="lb" data-page="9.592" data-line="6" id="l9.592.6"></span>χρόνοις, ἐκκαθαίρεσθαι χρηστῶς τὸ σῶμα. περὶ μὲν δὴ τούτων
<span class="lb" data-page="9.592" data-line="7" id="l9.592.7"></span>ἐν τοῖς ἐφεξῆς ἀκριβέστερον διορισθήσεται· τὸ δὲ ἄπεπτον
<span class="lb" data-page="9.592" data-line="8" id="l9.592.8"></span>διαχώρημα τὸ λεπτὸν καὶ τραχὺ καὶ ἀχύμωτόν ἐστι,
<span class="lb" data-page="9.592" data-line="9" id="l9.592.9"></span>καὶ τὴν τῶν ἐδηδεσμένων διαφυλάττον ποιότητα. τρίτον δ’
<span class="lb" data-page="9.592" data-line="10" id="l9.592.10"></span>ἐπὶ τούτοις ἐστὶ γένος διαχωρημάτων τὸ μηκέτι ἐκ τῆς τῶν
<span class="lb" data-page="9.592" data-line="11" id="l9.592.11"></span>σιτίων διαθέσεως, ἀλλ’ ἐκ τῶν συῤῥεόντων εἰς τὴν γαστέρα
<span class="lb" data-page="9.592" data-line="12" id="l9.592.12"></span>περιττωμάτων ἐκ παντὸς τοῦ σώματος ἐνδείκνυσθαί τι δυνάμενον,
<span class="lb" data-page="9.592" data-line="13" id="l9.592.13"></span>οἷόν περ καὶ τὸ πυῤῥὸν ἀκράτως, ὡς ὀλίγον ἔμπροσθεν
<span class="lb" data-page="9.592" data-line="14" id="l9.592.14"></span>ἐλέγομεν. ἀλλὰ τοῦτο μὲν ὅταν ὁ τῆς πικρᾶς χολῆς χυμὸς
<span class="lb" data-page="9.592" data-line="15" id="l9.592.15"></span>ἄκρατός τε καὶ πολὺς εἰς τὴν γαστέρα συῤῥέῃ, γίγνεται·
<span class="lb" data-page="9.592" data-line="16" id="l9.592.16"></span>τὸ χλωρὸν δὲ τῆς ἰώδους χολῆς ἐστι γνώρισμα, καθάπερ
<span class="lb" data-page="9.592" data-line="17" id="l9.592.17"></span>γε τὸ μέλαν ἤτοι τῆς μελαίνης, ἤ τινος αἵματος αὐτόθι
<span class="lb" data-page="9.592" data-line="18" id="l9.592.18"></span>κατοπτηθέντος. εἰ δ’ οἷον πελιδνόν τε φαίνοιτο κατὰ τὴν
<span class="pb" data-page="9.593" id="p9.593"></span>
<span class="lb" data-page="9.593" data-line="1" id="l9.593.1"></span>διαχώρησιν, οὐδενὸς ἐδηδεσμένου τοιούτου, ψύξιν τινὰ καὶ
<span class="lb" data-page="9.593" data-line="2" id="l9.593.2"></span>νέκρωσιν οὐκ ἀγεννῆ τῶν ἐντὸς ὑποδείκνυσιν, ὥσπερ εἰ καὶ
<span class="lb" data-page="9.593" data-line="3" id="l9.593.3"></span>λιπαρὸν, οὐδενὸς ἐδηδεσμένου λιπαροῦ, συντήξεώς ἐστι γνώρισμα.
<span class="lb" data-page="9.593" data-line="4" id="l9.593.4"></span>καὶ μὲν δὴ καὶ τὸ γλίσχρον, εἰ μὴ καὶ τοῦτο κατὰ
<span class="lb" data-page="9.593" data-line="5" id="l9.593.5"></span>τὴν τοῦ σιτίου φύσιν εἴη τοιοῦτον, συντήξεώς ἐστι σημεῖον.
<span class="lb" data-page="9.593" data-line="6" id="l9.593.6"></span>ἀλλὰ τὸ μὲν λιπαρὸν πιμελῆς τηκομένης γίνεται, τὸ δ’ αὖ
<span class="lb" data-page="9.593" data-line="7" id="l9.593.7"></span>γλίσχρον αὐτῶν τῶν στερεῶν τοῦ ζώου μορίων, ὥστε χεῖρον
<span class="lb" data-page="9.593" data-line="8" id="l9.593.8"></span>μακρῷ. καὶ μὲν δὴ καὶ τὸ λίαν δυσῶδες εἰ μὴ καὶ τοῦτ’ εἴη
<span class="lb" data-page="9.593" data-line="9" id="l9.593.9"></span>κατὰ τὸ σιτίον, οὐ μικρὰν ἐνδείκνυται σῆψιν. ἁπλῶς δ’ εἰπεῖν
<span class="lb" data-page="9.593" data-line="10" id="l9.593.10"></span>ἐπὶ πάντων εἰ μὴ κατὰ τὸ σιτίον ἡ ποιότης εἴη τῶν διαχωρημάτων,
<span class="lb" data-page="9.593" data-line="11" id="l9.593.11"></span>οὕτως ἤδη σκοπεῖσθαι τὴν διάθεσιν, ὥστε κᾂν μὴ
<span class="lb" data-page="9.593" data-line="12" id="l9.593.12"></span>λέγηταί που τοῦτο, προσυπακούειν αὐτὸ χρή. καὶ πάντα γε
<span class="lb" data-page="9.593" data-line="13" id="l9.593.13"></span>τὰ ὑφ’ Ἱπποκράτους εἰρημένα διὰ τοῦ προγνωστικοῦ, ὡς εἴρηται,
<span class="lb" data-page="9.593" data-line="14" id="l9.593.14"></span>δῆλον, διοριζομένων ἡμῶν <span class="milestone ed2page" data-n="8.392" data-unit="ed2page" id="ed2page.8.392"></span>ἀεὶ τὸ δι’ ἄλλο τι
<span class="lb" data-page="9.593" data-line="15" id="l9.593.15"></span>καὶ οὐ διὰ τὸ νόσημα γεγονός. λοιπὸν δ’ ἂν εἴη περί τε τοῦ
<span class="lb" data-page="9.593" data-line="16" id="l9.593.16"></span>τρύζοντος εἰπεῖν καὶ ἀφρώδους καὶ ποικίλου. τὸ μὲν δὴ τρύζον
<span class="lb" data-page="9.593" data-line="17" id="l9.593.17"></span>ὠνόμασται μὲν ἀπὸ τοῦ γιγνομένου ψόφου κατὰ τὴν
<span class="lb" data-page="9.593" data-line="18" id="l9.593.18"></span>διαχώρησιν, ἐνδείκνυται δὲ τὸ μὲν ἐκκρινόμενον αὐτὸ σὺν
<span class="pb" data-page="9.594" id="p9.594"></span>
<span class="lb" data-page="9.594" data-line="1" id="l9.594.1"></span>ὑγρότητι λεπτῇ φυσῶδες εἶναι, τὰ δ’ ὄργανα συνῆχθαί τε
<span class="lb" data-page="9.594" data-line="2" id="l9.594.2"></span>καὶ οἷον ἐσφίχθαι καὶ στενοχωρεῖσθαι· τὸ δ’ ἀφρῶδες, ὥσπερ
<span class="lb" data-page="9.594" data-line="3" id="l9.594.3"></span>οὖν κᾀπὶ τῶν ἐκτὸς, ἤτοι ζέοντός τινος, ἢ φυσώδους πνεύματος
<span class="lb" data-page="9.594" data-line="4" id="l9.594.4"></span>ὑγρῷ μαχομένου γίγνεται. τὸ μὲν δὴ πρότερον ἀμέτρου
<span class="lb" data-page="9.594" data-line="5" id="l9.594.5"></span>θερμασίας συντηκούσης τὸ σῶμα, τὸ δὲ δεύτερον ἀνωμάλου
<span class="lb" data-page="9.594" data-line="6" id="l9.594.6"></span>ταραχῆς ἐστιν ἔκγονον. τὰ δὲ ποικίλα ποικίλαις ἔχεσθαι
<span class="lb" data-page="9.594" data-line="7" id="l9.594.7"></span>τὸ σῶμα διαθέσεσιν ἐνδείκνυται. διὰ τοῦτο οὖν καὶ
<span class="lb" data-page="9.594" data-line="8" id="l9.594.8"></span>χρόνια καὶ κακοήθη. αἱ πολλαὶ γὰρ διαθέσεις καὶ χρόνου
<span class="lb" data-page="9.594" data-line="9" id="l9.594.9"></span>πλείονος εἰς πέψιν δέονται καὶ τὸν κίνδυνον ἐπιφέρουσιν
<span class="lb" data-page="9.594" data-line="10" id="l9.594.10"></span>ὁμότιμον τῷ πλήθει. καὶ γὰρ πέττεται ῥᾷον ἁπλῆ διάθεσις
<span class="lb" data-page="9.594" data-line="11" id="l9.594.11"></span>καὶ ἧττον κινδυνώδης ἐστὶ τῆς πολυειδοῦς. οὕτω μὲν δὴ καὶ
<span class="lb" data-page="9.594" data-line="12" id="l9.594.12"></span>περὶ τῶν διαχωρημάτων δεῖ γινώσκειν.
</p>
          </article>

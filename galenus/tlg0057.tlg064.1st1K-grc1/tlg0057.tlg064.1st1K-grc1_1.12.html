<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.12">
<span class="pb page1" data-page="9.594" id="p9.594"></span>
<span class="milestone ed1page page1" data-n="3.396" data-unit="ed1page" id="ed1page.3.396"></span>
<span class="milestone ed2page page1" data-n="8.392" data-unit="ed2page" id="ed2page.8.392"></span>
            <p>
<span class="lb" data-page="9.594" data-line="13" id="l9.594.13"></span>Ἐφεξῆς δὲ περὶ τῶν οὔρων εἴπωμεν. ἄριστον
<span class="lb" data-page="9.594" data-line="14" id="l9.594.14"></span>μὲν οὖν κᾀνταῦθα τὸ τοῖς τῶν ὑγιαινόντων ὁμοιότατον.
<span class="lb" data-page="9.594" data-line="15" id="l9.594.15"></span>ὅσον δὲ οὐ τοιοῦτον, ἢ ἁπλῶς ἄπεπτόν ἐστιν, ἢ πρὸς
<span class="lb" data-page="9.594" data-line="16" id="l9.594.16"></span>τούτῳ καὶ ὀλέθριον. ἄπεπτον δὲ καὶ πεπεμμένον ὀνόματι
<span class="lb" data-page="9.594" data-line="17" id="l9.594.17"></span>μὲν ἓν, ὥσπερ οὖν καὶ τῷ γένει· πάμπολυ δὲ ἐν τῷ μᾶλλόν ﻿
<span class="pb" data-page="9.595" id="p9.595"></span>
<span class="lb" data-page="9.595" data-line="1" id="l9.595.1"></span>τε καὶ ἧττον ἀλλήλων διαφέρουσιν. ὅρους οὖν κᾀνταῦθα
<span class="lb" data-page="9.595" data-line="2" id="l9.595.2"></span>πειραθῶμεν ἐπιθεῖναι σαφεῖς, οἷς ἅπαν τοὐν μέσῳ διακριθήσεται.
<span class="lb" data-page="9.595" data-line="3" id="l9.595.3"></span>τὸ μὲν δὴ κάλλιστα πεπεμμένον ἐν τοῖς ἀκριβῶς
<span class="lb" data-page="9.595" data-line="4" id="l9.595.4"></span>ὑγιαίνουσι σκοπεῖσθαι προσήκει. τοιοῦτον δ’ ἐστὶν ὑπόπυῤῥόν
<span class="lb" data-page="9.595" data-line="5" id="l9.595.5"></span>τε ἅμα καὶ ὑπόξανθον καὶ πλέον γε ὑπόπυῤῥον ἢ
<span class="lb" data-page="9.595" data-line="6" id="l9.595.6"></span>ὑπόξανθον. εὐθὺς δὲ τοῦτο καὶ τάχους ἔχει συμμέτρως. τὸ
<span class="lb" data-page="9.595" data-line="7" id="l9.595.7"></span>δή τοι λεπτότερον ἢ παχύτερον αὐτοῦ πέψιν ἐνδεῆ σημαίνει.
<span class="lb" data-page="9.595" data-line="8" id="l9.595.8"></span>τὸ μὲν γὰρ οὔπω κεχύμωται, τὸ δ’ ἔτι τετάρακται.
<span class="lb" data-page="9.595" data-line="9" id="l9.595.9"></span>μάθοις δ’ ἂν ἐκ τῶν ἀποκρινομένων μὲν λεπτῶν τε καὶ καθαρῶν,
<span class="lb" data-page="9.595" data-line="10" id="l9.595.10"></span>μετὰ ταῦτα δ’ ἤτοι μενόντων ἀεὶ λεπτῶν ἢ μετ’
<span class="lb" data-page="9.595" data-line="11" id="l9.595.11"></span>ὀλίγον ἀναθολουμένων, ὡς ἀμφότερα μὲν εἶναι ἄπεπτα, διαφέρει
<span class="lb" data-page="9.595" data-line="12" id="l9.595.12"></span>δὲ τῷ τὸ μὲν οὐκ ἐγχειρεῖσθαί πω πέττεσθαι, τὸ δ’, ὅτι
<span class="lb" data-page="9.595" data-line="13" id="l9.595.13"></span>φυσώδη αὐτῷ πνεύματα ἀναμέμικται ταραχή τις, οἷα καὶ τοῖς
<span class="lb" data-page="9.595" data-line="14" id="l9.595.14"></span>νέοις οἴνοις τοῖς ἔτι ζέουσι γίγνεται. οὔσης γὰρ τριττῆς διαφορᾶς
<span class="lb" data-page="9.595" data-line="15" id="l9.595.15"></span>τῶν οὔρων τῶν θολερῶν, ἢ γὰρ οὐρηθέντα τοιαῦτα
<span class="lb" data-page="9.595" data-line="16" id="l9.595.16"></span>καθίσταται μετ’ ὀλίγον, ἢ μένει παραπλήσια μέχρι παντὸς,
<span class="lb" data-page="9.595" data-line="17" id="l9.595.17"></span>ἢ καθαρὰ μὲν ἐκκρίνεται, μετὰ ταῦτα δ’ ἀναθολοῦται.
<span class="pb" data-page="9.596" id="p9.596"></span>
<span class="lb" data-page="9.596" data-line="1" id="l9.596.1"></span>μοχθηρὸν μὲν τὸ τρίτον μέρος τῶν εἰρημένων, ἐπιεικὲς δὲ τὸ
<span class="lb" data-page="9.596" data-line="2" id="l9.596.2"></span>πρῶτον, ἐν μέσῳ δ’ ἀμφοῖν ἐστι τὸ δεύτερον. τὸ μὲν γὰρ
<span class="lb" data-page="9.596" data-line="3" id="l9.596.3"></span>εὐθὺς καθιστάμενον ὀλίγον ἔτι τῆς ἀνωμάλου ταραχῆς ἀπολείπεσθαι
<span class="lb" data-page="9.596" data-line="4" id="l9.596.4"></span>δηλοῖ, τὸ δ’ ἀεὶ διαμένον ὅμοιον ἀκμάζειν ἔτι
<span class="lb" data-page="9.596" data-line="5" id="l9.596.5"></span>τὸν ἐν τοῖς αἵμασι σάλον ἐνδείκνυται, τὸ δ’ ἔξω ταραττόμενον
<span class="lb" data-page="9.596" data-line="6" id="l9.596.6"></span>ἄρχεσθαι πέττεσθαι μέλλει, ὥστ’ εὐλόγως κάκιστον μὲν
<span class="lb" data-page="9.596" data-line="7" id="l9.596.7"></span>τοῦτο. καὶ γὰρ καὶ χρόνου παμπόλλου δεῖται, καὶ δυνάμεως
<span class="lb" data-page="9.596" data-line="8" id="l9.596.8"></span>ἰσχυρᾶς εἰς τὴν πέψιν. τὸ δ’ οὐρούμενον μὲν θολερὸν, εὐθὺς
<span class="lb" data-page="9.596" data-line="9" id="l9.596.9"></span>δ’ ὑπόστασιν ἔχον χρηστὴν, οὐκ εἰς μακρὰν πεφθήσεσθαι δηλοῖ
<span class="lb" data-page="9.596" data-line="10" id="l9.596.10"></span>τὸ νόσημα, καὶ διὰ τοῦτο ἐπιεικέστερον. ἐν τῷ μέσῳ δ’
<span class="lb" data-page="9.596" data-line="11" id="l9.596.11"></span>ἀμφοῖν ἐστι τὸ λοιπὸν καὶ τρίτον. ἅτε γὰρ ἀκμαζούσης ταραχῆς
<span class="lb" data-page="9.596" data-line="12" id="l9.596.12"></span>ἔκγονον ὑπάρχον, ὅσον ἀπολείπεται κακίᾳ τοῦ μέλλουσαν
<span class="lb" data-page="9.596" data-line="13" id="l9.596.13"></span>ἔτι τὴν ταραχὴν ἐνδεικνυμένου, τοσοῦτον πλεονεκτεῖ
<span class="lb" data-page="9.596" data-line="14" id="l9.596.14"></span>τοῦ παυομένην ἤδη κεκτημένου. τὸ τοίνυν ἐσχάτως ἄπεπτον
<span class="lb" data-page="9.596" data-line="15" id="l9.596.15"></span><span class="milestone ed2page" data-n="8.393" data-unit="ed2page" id="ed2page.8.393"></span>ὑπὲρ ἅπαντα ταῦτ’ ἐστίν. εἴη δ’ ἂν ὑδατῶδες ἀκριβῶς
<span class="lb" data-page="9.596" data-line="16" id="l9.596.16"></span>τὸ τοιοῦτον, οὔτ’ ἤδη πεττόμενον, ὡς τὸ θολερὸν, οὔτε
<span class="lb" data-page="9.596" data-line="17" id="l9.596.17"></span>μέλλον, ὡς τὸ μετ’ ὀλίγον ἀναθολούμενον, ἀλλ’ οἷον ἀπεγνωσμένης
<span class="pb" data-page="9.597" id="p9.597"></span>
<span class="lb" data-page="9.597" data-line="1" id="l9.597.1"></span>τῆς πέψεως σύμπτωμα. τὸ τοιοῦτον τοῦ φλεβώδους
<span class="lb" data-page="9.597" data-line="2" id="l9.597.2"></span>γένους ὑπάρχει πάθος,<span class="milestone ed1page" data-n="3.397" data-unit="ed1page" id="ed1page.3.397"></span> οἷον ἀκριβῶς ἀπεψία γαστρός.
<span class="lb" data-page="9.597" data-line="3" id="l9.597.3"></span>ὅταν δὲ καὶ ταχέως διεξέρχηται τοῦτο, καλεῖται μὲν
<span class="lb" data-page="9.597" data-line="4" id="l9.597.4"></span>ὑπό τινων ὕδερος εἰς ἀμίδα τὸ πάθημα, διαβήτην δ’ ἔνιοι
<span class="lb" data-page="9.597" data-line="5" id="l9.597.5"></span>προσαγορεύουσι ἄλλος δέ τις παλαιὸς ἀνὴρ εἰς οὖρα διάῤῥοιαν
<span class="lb" data-page="9.597" data-line="6" id="l9.597.6"></span>ὠνόμαζε. περὶ μὲν δὴ τῶν ὀνομάτων ἑτέρωθι σκοπείσθω·
<span class="lb" data-page="9.597" data-line="7" id="l9.597.7"></span>τὸ δ’ οὖν πάθημα τοιοῦτόν ἐστιν οἷον ἐν τῇ περὶ
<span class="lb" data-page="9.597" data-line="8" id="l9.597.8"></span>γαστέρα λειεντερίᾳ νέκρωσις, ὡς ἂν εἴποι τις, ἀμφοτέρων τῶν
<span class="lb" data-page="9.597" data-line="9" id="l9.597.9"></span>δυνάμεων, ἀλλοιωτικῆς τε καὶ καθεκτικῆς ὑπάρχον. ἀλλὰ
<span class="lb" data-page="9.597" data-line="10" id="l9.597.10"></span>τοῦτο μὲν ἀπέπτων οὔρων τὸ χείριστον· ἐφεξῆς δ’ αὐτῷ τὸ
<span class="lb" data-page="9.597" data-line="11" id="l9.597.11"></span>ὑδατῶδες, ὅσον μὲν ἐπὶ τῷ μὴ πεπέφθαι παραπλήσιον. τῷ
<span class="lb" data-page="9.597" data-line="12" id="l9.597.12"></span>δὲ μηδὲν ἄλλο συνενδείκνυσθαι κακὸν καὶ ὀλέθριον ἧττον.
<span class="lb" data-page="9.597" data-line="13" id="l9.597.13"></span>ἐκεῖνο μὲν γὰρ οὐ τῆς ἀλλοιωτικῆς μόνον δυνάμεως, ἀλλὰ καὶ
<span class="lb" data-page="9.597" data-line="14" id="l9.597.14"></span>τῆς καθεκτικῆς ἀῤῥωστίαν ἐσχάτην δηλοῖ, τουτὶ δὲ τῆς ἑτέρας
<span class="lb" data-page="9.597" data-line="15" id="l9.597.15"></span>μόνης, τῆς ἀλλοιωτικῆς. ὅσῳ δ’ ἂν πλείους οὑτινοσοῦν γένους
<span class="lb" data-page="9.597" data-line="16" id="l9.597.16"></span>ὀργάνων ἐνέργειαί τε καὶ δυνάμεις ἐμποδισθῶσιν, ἢ καὶ
<span class="lb" data-page="9.597" data-line="17" id="l9.597.17"></span>παντάπασιν ἀπόλωνται, τοσούτῳ χεῖρόν ἐστι τὸ νόσημα.
<span class="lb" data-page="9.597" data-line="18" id="l9.597.18"></span>διὰ ταῦτ’ ἄρα χείριστον μὲν ἡ εἰς οὖρα διάῤῥοια, διττὴ γὰρ
<span class="pb" data-page="9.598" id="p9.598"></span>
<span class="lb" data-page="9.598" data-line="1" id="l9.598.1"></span>ἡ κακία. μοχθηρὸν δ’ ἱκανῶς καὶ τὸ λεπτὸν οὕτως καὶ
<span class="lb" data-page="9.598" data-line="2" id="l9.598.2"></span>λευκὸν, οἷόν περ καὶ τὸ ὕδωρ. ἁπλῆ μὲν ἡ διάθεσις, ἀλλ’
<span class="lb" data-page="9.598" data-line="3" id="l9.598.3"></span>ἔσχατον ἀῤῥωστίας γνώρισμα. τούτῳ δ’ ἐγγύς ἐστιν ἕτερον
<span class="lb" data-page="9.598" data-line="4" id="l9.598.4"></span>οὖρον, ἐν πολλαῖς τῶν νόσων φαινόμενον, ὡς οἴνου δοκεῖν
<span class="lb" data-page="9.598" data-line="5" id="l9.598.5"></span>ἱκανῶς λευκοῦ καὶ λεπτοῦ μεμιγμένην ἔχειν ἰδέαν. ἡ γένεσις δ’
<span class="lb" data-page="9.598" data-line="6" id="l9.598.6"></span>αὐτοῦ ἐκ τοῦ προειρημένου λεπτοῦ καὶ ὑδατώδους οὔρου
<span class="lb" data-page="9.598" data-line="7" id="l9.598.7"></span>βραχὺν ἰχῶρα λεπτὸν ἐκ τῆς πυῤῥᾶς χολῆς ὑποδεξαμένου. καὶ
<span class="lb" data-page="9.598" data-line="8" id="l9.598.8"></span>γὰρ εἰ κᾀκτὸς εἰς ὕδωρ καθαρὸν ἐμβάλοις ὠχρᾶς ὀλίγον, ἢ
<span class="lb" data-page="9.598" data-line="9" id="l9.598.9"></span>αὐτῆς τῆς χολῆς, τοιοῦτόν σοι φανεῖται. τουτὶ μὲν οὖν ἐγγυτάτω
<span class="lb" data-page="9.598" data-line="10" id="l9.598.10"></span>τοῦ παντελοῦς ἀπέπτου, τὸ δ’ ὕπωχρον ἐφεξῆς τούτῳ.
<span class="lb" data-page="9.598" data-line="11" id="l9.598.11"></span>τὸ δ’ ὠχρὸν, εἴη μὲν ἂν ἤδη τοῦτο καὶ ὑπόπυῤῥον. εἰ γὰρ
<span class="lb" data-page="9.598" data-line="12" id="l9.598.12"></span>εἰς ὕδωρ ἐμβάλλοις, ἢ πυῤῥοῦ χρώματος ὀλίγον, ἢ ὠχροῦ
<span class="lb" data-page="9.598" data-line="13" id="l9.598.13"></span>πλέον, ὅμοιόν σοι φανεῖται. πέπτεται δ’ ἤδη τοῦτο, τῆς
<span class="lb" data-page="9.598" data-line="14" id="l9.598.14"></span>χρόας γε ἕνεκα. χρὴ δὲ αὐτὸ καὶ τῷ πάχει τοσοῦτον ἀποκεχωρηκέναι
<span class="lb" data-page="9.598" data-line="15" id="l9.598.15"></span>τοῦ ὑδατώδους, εἰ μέλλοι πεπέφθαι καλῶς, ὅσον
<span class="lb" data-page="9.598" data-line="16" id="l9.598.16"></span>καὶ τῷ χρώματι. τὸ δ’ ἄριστον ἁπάντων τῶν οὔρων ὑπόπυῤῥόν
<span class="lb" data-page="9.598" data-line="17" id="l9.598.17"></span>ἐστιν καὶ ὑπόξανθον, ὡς εἴρηται καὶ πρόσθεν, οἷον
<span class="lb" data-page="9.598" data-line="18" id="l9.598.18"></span>εἰ κᾀκτὸς ἐργάσασθαι θελήσοις, αἵματος ὀῤῥῷ καὶ χολῆς
<span class="pb" data-page="9.599" id="p9.599"></span>
<span class="lb" data-page="9.599" data-line="1" id="l9.599.1"></span>πυῤῥᾶς ἐπιθολώσας ὕδωρ. λόγῳ δ’ εἰπεῖν οὐκ ἐγχωρεῖ τὸ
<span class="lb" data-page="9.599" data-line="2" id="l9.599.2"></span>ποσὸν τῆς μίξεως, ἀλλ’ ἢ παρ’ ἄλλου χρὴ μαθεῖν, περὶ
<span class="lb" data-page="9.599" data-line="3" id="l9.599.3"></span>ἀρίστου οὔρου, ἢ αὐτὸν ἐκ τῆς πείρας διδαχθῆναι τοῦ κατὰ
<span class="lb" data-page="9.599" data-line="4" id="l9.599.4"></span>φύσιν οὔρου τὴν ἰδέαν, ἐπ’ αὐτῶν τῶν ὑγιαινόντων ἐξετάζοντα.
<span class="lb" data-page="9.599" data-line="5" id="l9.599.5"></span>πεττομένου γὰρ ἔτι τοῦ αἵματος, ὅσον ἂν οὐρηθῇ,
<span class="lb" data-page="9.599" data-line="6" id="l9.599.6"></span>λείαν καὶ ὁμαλὴν καὶ λευκὴν ὑπόστασιν καὶ πολλὴν ποιεῖται.
<span class="lb" data-page="9.599" data-line="7" id="l9.599.7"></span>τελειωθείσης δὲ τῆς πέψεως, ἐπιτείνεται μὲν αὐτῷ τὰ τοῦ
<span class="lb" data-page="9.599" data-line="8" id="l9.599.8"></span>χρώματος, ἔλαττον δ’ ὑφίσταται, κᾂν εἰ πλείονα χρόνον ἐπὶ
<span class="lb" data-page="9.599" data-line="9" id="l9.599.9"></span>τούτοις ἄσιτον φυλάττοις τὸν ἄνθρωπον, ὄψει πυῤῥότερον
<span class="lb" data-page="9.599" data-line="10" id="l9.599.10"></span>ἀεὶ καὶ μᾶλλον αὐτὸ γινόμενον. ἐδείκνυτο γὰρ δὴ κᾀν τοῖς
<span class="lb" data-page="9.599" data-line="11" id="l9.599.11"></span>τῶν φυσικῶν δυνάμεων ὑπομνήμασι, ὅσον ἀμετρότερον ἐθερμάνθη
<span class="lb" data-page="9.599" data-line="12" id="l9.599.12"></span>τῆς τροφῆς καὶ μάλιστα εἰ πῖον εἴη καὶ γλυκὺ, χολὴ
<span class="lb" data-page="9.599" data-line="13" id="l9.599.13"></span>πικρὰ γινόμενον. ἐπεὶ δὲ καὶ ξανθὴν ὀνομάζουσι καὶ πυῤῥὰν
<span class="lb" data-page="9.599" data-line="14" id="l9.599.14"></span>καὶ ὠχρὰν τὴν τοιαύτην χολὴν, καὶ μεστὰ πάντα ἐστὶ τὰ
<span class="lb" data-page="9.599" data-line="15" id="l9.599.15"></span>τῶν ἰατρῶν βιβλία, τῶν μὲν οὕτως, τῶν δ’ ἐκείνως καλούντων,
<span class="lb" data-page="9.599" data-line="16" id="l9.599.16"></span>τινῶν δὲ καὶ ἀδιαφόρως, ἄμεινον ἐν τῷδε πάλιν
<span class="lb" data-page="9.599" data-line="17" id="l9.599.17"></span>ἐπιστῆσαι τὸν λόγον, ἵν’ ἕπηταί τις ἀκριβέστερον τοῖς λεγομένοις.
<span class="lb" data-page="9.599" data-line="18" id="l9.599.18"></span>ἐγγυτάτω τὴν φύσιν ἐστὶν τὸ πυῤῥὸν χρῶμα τῷ ξανθῷ, ﻿
<span class="pb" data-page="9.600" id="p9.600"></span>
<span class="lb" data-page="9.600" data-line="1" id="l9.600.1"></span><span class="milestone ed2page" data-n="8.394" data-unit="ed2page" id="ed2page.8.394"></span>διαφέρει δ’ ἀλλήλων τῷ τὸ μὲν λευκότερον εἶναι, τὸ
<span class="lb" data-page="9.600" data-line="2" id="l9.600.2"></span>δὲ στιλπνότερον. καὶ γὰρ οὖν καὶ ἡ πικρὰ χολὴ ποτὲ μὲν
<span class="lb" data-page="9.600" data-line="3" id="l9.600.3"></span>πυῤῥὰ φαίνεται μᾶλλον, ποτὲ δὲ ξανθὴ, πολλάκις δ’ ἄν σοι
<span class="lb" data-page="9.600" data-line="4" id="l9.600.4"></span>καὶ ὠχρὰ δόξειεν εἶναι, λευκοτέρα μὲν καὶ θολωδεστέρα γινομένη,
<span class="lb" data-page="9.600" data-line="5" id="l9.600.5"></span>πυῤῥά· στίλβουσα δὲ καὶ καθαρωτέρα, ξανθή. τὸ
<span class="lb" data-page="9.600" data-line="6" id="l9.600.6"></span>γὰρ οἷον πυρῶδες ἐλλάμπον αὐτῇ ξανθότερον ἀπεργάζεται.
<span class="lb" data-page="9.600" data-line="7" id="l9.600.7"></span>ὅσον δ’ ἐστὶ τὸ πυῤῥὸν τοῦ ξανθοῦ λευκότερον, τοσοῦτον
<span class="lb" data-page="9.600" data-line="8" id="l9.600.8"></span>ἐκείνου τὸ ὠχρόν. ὅσον δ’ αὖ πάλιν ἧττον λευκόν ἐστιν τὸ
<span class="lb" data-page="9.600" data-line="9" id="l9.600.9"></span>ξανθὸν τοῦ πυῤῥοῦ, τοσοῦτον τοῦ ξανθοῦ τὸ ἐρυθρόν.
<span class="lb" data-page="9.600" data-line="10" id="l9.600.10"></span>ὅθεν καὶ ἡ τοῦ αἵματος χρόα ποτὲ μὲν ξανθοτέρα, ποτὲ δ’
<span class="lb" data-page="9.600" data-line="11" id="l9.600.11"></span>ἐρυθροτέρα φαίνεται. διὸ καὶ τοῦτο ποτὲ μὲν ἐρυθρὸν ὀνομάζουσι,
<span class="lb" data-page="9.600" data-line="12" id="l9.600.12"></span>ποτὲ δὲ ξανθόν. οὐδέποτε μέντοι τὸ ξανθότατον
<span class="lb" data-page="9.600" data-line="13" id="l9.600.13"></span>αἷμα τὴν αὐτὴν ἔχει χρόαν τῇ ξανθοτάτῃ χολῇ, ἀλλ’ ἔστιν
<span class="lb" data-page="9.600" data-line="14" id="l9.600.14"></span>ἐκείνη μὲν ξανθοτέρα, τὸ δὲ αἷμα πάντως ἐρυθρότερον. τὸ
<span class="lb" data-page="9.600" data-line="15" id="l9.600.15"></span>γὰρ ἀκριβῶς ξανθὸν αἷμα μέσον ἀκριβοῦς αἵματος καὶ χολῆς
<span class="lb" data-page="9.600" data-line="16" id="l9.600.16"></span>ἐστιν ἐπὶ τῶν κατὰ φύσιν ἐχόντων, ὥστε ἑκατέρου αὐτῷ
<span class="lb" data-page="9.600" data-line="17" id="l9.600.17"></span>τῶν χυμῶν προσιόντος μηδέποτε μὲν ἀκριβῶς γίνεσθαι ξανθὸν,
<span class="lb" data-page="9.600" data-line="18" id="l9.600.18"></span>ἑαυτοῦ μέντοι ξανθότερον. αὕτη μὲν οὖν ἡ αἰτία τοῦ
<span class="pb" data-page="9.601" id="p9.601"></span>
<span class="lb" data-page="9.601" data-line="1" id="l9.601.1"></span>συγκεχύσθαι τὰς προσηγορίας. ὅσον δ’ εἰς τὴν χρείαν διαφέρει,
<span class="lb" data-page="9.601" data-line="2" id="l9.601.2"></span>ῥᾷστον ἐξευρεῖν, ὅτι τῶν κατὰ φύσιν οὔρων ὅρος ὁ τῆς
<span class="lb" data-page="9.601" data-line="3" id="l9.601.3"></span>ἀκριβοῦς τοῦ αἵματος πέψεως πρῶτος καιρός ἐστιν ἐν τοῖς
<span class="lb" data-page="9.601" data-line="4" id="l9.601.4"></span>ὑγιαίνουσιν ἄριστα σώμασι. ὁ δὴ τοῦτο θεασάμενος, εἶθ’
<span class="lb" data-page="9.601" data-line="5" id="l9.601.5"></span>οἷον κανόνα τινὰ τῶν ἄλλων οὔρων ἑαυτῷ ποιησάμενος, ἐξευρήσει
<span class="lb" data-page="9.601" data-line="6" id="l9.601.6"></span>ῥᾳδίως τὰς ἀλλοιούσας αὐτὸ διαθέσεις. εἰ μὲν γὰρ τὴν
<span class="lb" data-page="9.601" data-line="7" id="l9.601.7"></span>χρόαν ἀκριβῶς ἐπιφυλάττει, ὑπόστασίν τε καὶ λευκὴν καὶ
<span class="lb" data-page="9.601" data-line="8" id="l9.601.8"></span>λείαν καὶ ὁμαλὴν καὶ πολλὴν ποιεῖται, πέψεως μὲν ἂν εἴη γε
<span class="lb" data-page="9.601" data-line="9" id="l9.601.9"></span>καὶ οὕτως ἀκριβοῦς γνώρισμα. πλέονα δὲ τὸν ὠμὸν ὀνομαζόμενον
<span class="lb" data-page="9.601" data-line="10" id="l9.601.10"></span>χυμὸν ἐκκαθαίρεσθαι δηλοῖ. διὰ τοῦτο καὶ τοῖς
<span class="lb" data-page="9.601" data-line="11" id="l9.601.11"></span>παιδίοις σχεδὸν ἅπασι καὶ τῶν τελείων τοῖς ἀργῶς διαιτωμένοις,
<span class="lb" data-page="9.601" data-line="12" id="l9.601.12"></span>ἢ ἄλλως ἐμπιπλαμένοις ἱκανὴν ὑπόστασιν ἴσχει τὰ
<span class="lb" data-page="9.601" data-line="13" id="l9.601.13"></span>οὖρα. πλεῖον γὰρ ἐν τούτοις ἅπασι τὸ ἀκατέργαστόν τε καὶ
<span class="lb" data-page="9.601" data-line="14" id="l9.601.14"></span>ὠμὸν, τοῖς μὲν διὰ τὴν ἀργίαν, τοῖς δὲ διὰ τὴν πλησμονὴν,
<span class="lb" data-page="9.601" data-line="15" id="l9.601.15"></span>τοῖς παιδίοις δὲ καὶ διὰ τὴν πλησμονὴν, ἀδδηφάγοι γὰρ μᾶλλον,
<span class="lb" data-page="9.601" data-line="16" id="l9.601.16"></span>ἀλλὰ καὶ διότι μία τῆς γαστρὸς ἐνέργεια δυοῖν ἑτέραις
<span class="pb" data-page="9.602" id="p9.602"></span>
<span class="lb" data-page="9.602" data-line="1" id="l9.602.1"></span>ἐνεργείαις ἱκανῶς ἐξαρκεῖν ἀδύνατος, αὐξήσει τε ἅμα καὶ
<span class="lb" data-page="9.602" data-line="2" id="l9.602.2"></span>θρέψει. πρὶν οὖν ἀκριβῶς ἐν αὐτῇ πεφθῆναι τὴν τροφὴν,
<span class="lb" data-page="9.602" data-line="3" id="l9.602.3"></span>ἕλκει τὸ σῶμα. κᾀντεῦθεν πλεῖστον τὸν ὠμὸν ἀθροίζει χυμόν.
<span class="lb" data-page="9.602" data-line="4" id="l9.602.4"></span>διὰ τοῦτο καὶ τοῖς ἐξ ἀργίας τε καὶ πλησμονῆς πυρέττουσιν,
<span class="lb" data-page="9.602" data-line="5" id="l9.602.5"></span>ἢν σώζεσθαι μέλλουσι, ἐξ ἀνάγκης ὑφίσταται πλεῖστον. ἔμπαλιν
<span class="lb" data-page="9.602" data-line="6" id="l9.602.6"></span>δὲ τοῖς ἐξ ἐνδείας καὶ πόνου πυῤῥὰ μὲν καὶ χολώδη τὰ
<span class="lb" data-page="9.602" data-line="7" id="l9.602.7"></span>οὖρα, λύεται γὰρ ἡ νοῦσος καὶ πρὶν ὑποστῆναι πολλάκις.
<span class="lb" data-page="9.602" data-line="8" id="l9.602.8"></span>ἀρκεῖ γὰρ ἐπὶ τούτων καὶ νεφέλη καὶ ἐναιώρημα χρηστόν.
<span class="lb" data-page="9.602" data-line="9" id="l9.602.9"></span>τοιοῦτον δ’ ἐστὶ τὸ λευκὸν καὶ λεῖον καὶ ὁμαλόν. καὶ γὰρ
<span class="lb" data-page="9.602" data-line="10" id="l9.602.10"></span>οὖν αὐτῶν τῶν ὑγιαινόντων τοῖς πονοῦσι πλέον καὶ ἧττον
<span class="lb" data-page="9.602" data-line="11" id="l9.602.11"></span>προσφερομένοις σιτία χολωδέστερα τὰ οὖρα. διόπερ οὐδὲ
<span class="lb" data-page="9.602" data-line="12" id="l9.602.12"></span>ἁπλῶς ὁ Ἱπποκράτης ἔψεξε τὸ πυῤῥὸν, ἀλλ’ ὅταν ἅμα τῷ
<span class="lb" data-page="9.602" data-line="13" id="l9.602.13"></span>τοιοῦτον εἶναι καὶ λεπτὸν ὑπάρχῃ. λέγει γ’ οὖν ᾧδε· ἔστ’
<span class="lb" data-page="9.602" data-line="14" id="l9.602.14"></span>ἂν δὲ πυῤῥὸν εἴη τὸ οὖρον καὶ λεπτὸν, ἄπεπτον σημαίνει τὸ
<span class="lb" data-page="9.602" data-line="15" id="l9.602.15"></span>νόσημα εἶναι. δῆλον δὲ καὶ ὡς οὐδὲ ὑφίσταταί τι τοῖς τοιούτοις
<span class="lb" data-page="9.602" data-line="16" id="l9.602.16"></span>οὔροις. οὐ γὰρ ἐγχωρεῖ τὸ λεπτὸν ἱκανῶς, οὐδὲ εἰ πάμπολυν
<span class="lb" data-page="9.602" data-line="17" id="l9.602.17"></span>χρόνον ἀτρεμοῦν ἀποκέοιτο, λαβεῖν τινα διάκρισιν,
<span class="lb" data-page="9.602" data-line="18" id="l9.602.18"></span>ὥστε τὸ μὲν ἐμφερόμενον αὐτῷ παχύτερον ὑποστῆναι, τὸ
<span class="pb" data-page="9.603" id="p9.603"></span>
<span class="lb" data-page="9.603" data-line="1" id="l9.603.1"></span>λεπτότερον δὲ ἐπιπολάσαι. μόνου γὰρ τοῦ παχύτητά τινα
<span class="lb" data-page="9.603" data-line="2" id="l9.603.2"></span>κεκτημένου τὸ τοιοῦτον πάθημα. οὐ μὴν οὐδὲ εἰ συμμέτρως
<span class="lb" data-page="9.603" data-line="3" id="l9.603.3"></span>εἴη παχὺ, καί τινα βραχεῖαν ὑπόστασιν ἔχον, τοῦτο πέπεπται.
<span class="lb" data-page="9.603" data-line="4" id="l9.603.4"></span>εἰ γὰρ ἤτοι κριμνώδεις ἢ πεταλώδεις, <span class="milestone ed2page" data-n="8.395" data-unit="ed2page" id="ed2page.8.395"></span>ἢ πιτυρώδεις
<span class="lb" data-page="9.603" data-line="5" id="l9.603.5"></span>ἢ μελαίνας ἢ χλωρὰς ἢ πελιδνὰς ἢ δυσώδεις ὑποστάσεις ἔχοι,
<span class="lb" data-page="9.603" data-line="6" id="l9.603.6"></span>πρὸς τῷ καὶ πᾶν τὸ τοιοῦτον ἄπεπτον εἶναι καὶ ἄλλως ὀλέθριον
<span class="lb" data-page="9.603" data-line="7" id="l9.603.7"></span>ὑπάρχει. αἱ μὲν γὰρ κριμνώδεις δυοῖν εἰσι διαθέσεων
<span class="lb" data-page="9.603" data-line="8" id="l9.603.8"></span>γνωρίσματα, συντήξεως ἁδρομεροῦς καὶ θερμασίας καυσώδους,
<span class="lb" data-page="9.603" data-line="9" id="l9.603.9"></span>ἐκφρυγούσης τὸ αἷμα. αἱ δὲ πεταλώδεις αὐτῶν τῶν
<span class="lb" data-page="9.603" data-line="10" id="l9.603.10"></span>ἀγγείων εἰσὶ, τὰ ἐπιπολῆς μόρια, πάντως δήπου ἀναλυομένων
<span class="lb" data-page="9.603" data-line="11" id="l9.603.11"></span>τε καὶ συντηκομένων, ὡσαύτως δὲ καὶ αἱ πιτυρώδεις,
<span class="lb" data-page="9.603" data-line="12" id="l9.603.12"></span>πλὴν ὅσον ἁδρόταται <span class="milestone ed1page" data-n="3.398" data-unit="ed1page" id="ed1page.3.398"></span>μὲν αὗται καὶ σμικρόταται. πλατύτεραι
<span class="lb" data-page="9.603" data-line="13" id="l9.603.13"></span>δὲ καὶ λεπτότεραι τούτων αἱ πεταλώδεις, μέλαιναι
<span class="lb" data-page="9.603" data-line="14" id="l9.603.14"></span>δ’ ὑποστάσεις ἢ θερμασίαν ἄκρατον καὶ πυρώδη σημαίνουσιν,
<span class="lb" data-page="9.603" data-line="15" id="l9.603.15"></span>ἢ νέκρωσιν ἐκ καταψύξεως ἰσχυρᾶς. οὕτω γὰρ δὴ φαίνεται
<span class="lb" data-page="9.603" data-line="16" id="l9.603.16"></span>καὶ τἀκτὸς ἡμῶν μόρια μελαινόμενα, τὰ μὲν ὑπερθερμανθέντα,
<span class="lb" data-page="9.603" data-line="17" id="l9.603.17"></span>καθάπερ τοῖς εἱληθεροῦσι, τὰ δ’ ἐσχάτως
<span class="pb" data-page="9.604" id="p9.604"></span>
<span class="lb" data-page="9.604" data-line="1" id="l9.604.1"></span>ψυχθέντα, καὶ οἷον νεκρωθέντα, καθάπερ τοῖς τε πρεσβυτέροις
<span class="lb" data-page="9.604" data-line="2" id="l9.604.2"></span>καὶ τοῖς ἄλλοις ὁπωσοῦν ἰσχυρῶς ψυχθεῖσι. καὶ γὰρ
<span class="lb" data-page="9.604" data-line="3" id="l9.604.3"></span>οὖν καὶ αὐτῶν ὅλων τῶν οὔρων ἡ μέλαινα χρόα, καὶ προσέτι
<span class="lb" data-page="9.604" data-line="4" id="l9.604.4"></span>τῶν ἐναιωρουμένων αὐτοῖς, ἢ ἐποχουμένων νεφελῶν, εἰς τὰς
<span class="lb" data-page="9.604" data-line="5" id="l9.604.5"></span>αὐτὰς αἰτίας ἀνάγεται, θερμασίαν, ἢ νέκρωσιν ἐκ καταψύξεως
<span class="lb" data-page="9.604" data-line="6" id="l9.604.6"></span>ἰσχυρᾶς. κάκιστον μὲν δὴ σύμπαν τὸ οὖρον μελανθὲν,
<span class="lb" data-page="9.604" data-line="7" id="l9.604.7"></span>ὥστε οὐδένα οἶδα σωθέντα τῶν τοιοῦτον οὐρησάντων,
<span class="lb" data-page="9.604" data-line="8" id="l9.604.8"></span>ἧττον δ’ ὀλέθριον ἡ ὑπόστασις αὐτοῦ μόνη μελανθεῖσα.
<span class="lb" data-page="9.604" data-line="9" id="l9.604.9"></span>ταύτης δ’ ἐστὶν ἧττον ἐναιώρημα μέλαν, ἔτι δ’ ἧττον ἡ
<span class="lb" data-page="9.604" data-line="10" id="l9.604.10"></span>νεφέλη. τὸ δ’ αὖ χλωρὸν χρῶμα κατὰ τὴν ἐπὶ τὸ μέλαν
<span class="lb" data-page="9.604" data-line="11" id="l9.604.11"></span>ὁδὸν γίνεται, καὶ ἔστιν ὥσπερ οἷον προοίμιον τοῦ μέλανος.
<span class="lb" data-page="9.604" data-line="12" id="l9.604.12"></span>εἰ γὰρ κακόηθες εἴη τὸ νόσημα, καὶ τοῖς ἐμέτοις καὶ τοῖς
<span class="lb" data-page="9.604" data-line="13" id="l9.604.13"></span>διαχωρήμασι καὶ τοῖς οὔροις τοῖς χλωροῖς, ἐφεξῆς ἐπιφαίνεται
<span class="lb" data-page="9.604" data-line="14" id="l9.604.14"></span>τὰ μέλανα. πελιδνὸν δὲ χρῶμα μόνης ψύξεως ἔκγονον,
<span class="lb" data-page="9.604" data-line="15" id="l9.604.15"></span>ἡ δ’ αὖ δυσώδης ὀσμὴ σήψεως ἴδιον. εἰ δ’ οἷον ἔλαιον οὐροῖτο,
<span class="lb" data-page="9.604" data-line="16" id="l9.604.16"></span>συντήξεως γνώρισμα. τὰ μὲν δὴ τοιαῦτα τῶν οὔρων
<span class="lb" data-page="9.604" data-line="17" id="l9.604.17"></span>μοχθηρά· τὰ δ’ εὔχροά τε ἅμα καὶ ἤτοι τὰς ὑποστάσεις ﻿
<span class="pb" data-page="9.605" id="p9.605"></span>
<span class="lb" data-page="9.605" data-line="1" id="l9.605.1"></span>λευκὰς καὶ λείας καὶ ὁμαλὰς, ἢ νεφέλας τινὰς ὁμοίως, ἢ
<span class="lb" data-page="9.605" data-line="2" id="l9.605.2"></span>ἐναιωρήματα ποιούμενα, πάντων οὔρων ἐστὶ τὰ χρηστότατα,
<span class="lb" data-page="9.605" data-line="3" id="l9.605.3"></span>μάλιστα μὲν ὧν ἡ ὑπόστασις εἴη τοιαύτη, δεύτερα δὲ ὧν
<span class="lb" data-page="9.605" data-line="4" id="l9.605.4"></span>ἐναιωρήματα, τρίτα δὲ ὧν αἱ νεφέλαι. ταῦτα μὲν οὖν τὰ
<span class="lb" data-page="9.605" data-line="5" id="l9.605.5"></span>τῆς πέψεώς ἐστι γνωρίσματα, τὰ δ’ ἄλλα σύμπαντα τὰ μὲν
<span class="lb" data-page="9.605" data-line="6" id="l9.605.6"></span>ἀπεψίας, τὰ δ’ ὀλέθρου. τὸ μὲν γὰρ λευκὸν καὶ τὸ λεπτὸν
<span class="lb" data-page="9.605" data-line="7" id="l9.605.7"></span>καὶ τὸ θολερὸν ἀπεψίας, τὸ δ’ αὖ κριμνῶδες καὶ τὸ πεταλῶδες
<span class="lb" data-page="9.605" data-line="8" id="l9.605.8"></span>καὶ τὸ πιτυρῶδες καὶ τὸ μέλαν καὶ τὸ χλωρὸν καὶ τὸ
<span class="lb" data-page="9.605" data-line="9" id="l9.605.9"></span>πελιδνὸν καὶ τὸ ἐλαιῶδες καὶ τὸ δυσῶδες ὀλέθρου, τὸ δ’
<span class="lb" data-page="9.605" data-line="10" id="l9.605.10"></span>ὑπόπυῤῥόν τε καὶ ὑπόξανθον ἔτι καὶ λεπτὸν, ᾗ μὲν λεπτὸν,
<span class="lb" data-page="9.605" data-line="11" id="l9.605.11"></span>ἄπεπτον, ᾗ δὲ τῇ χρόᾳ τοιοῦτον, ἤδη πέπεπται. μέσον δ’
<span class="lb" data-page="9.605" data-line="12" id="l9.605.12"></span>ἐστὶ τῶν ἀκριβῶς ἀπέπτων τε καὶ πεπεμμένων, ὥσπερ δὴ καὶ
<span class="lb" data-page="9.605" data-line="13" id="l9.605.13"></span>οἷς λευκὰ μὲν ἐναιωρήματα καὶ λεῖα, διεσπασμένα δὲ καὶ μὴ
<span class="lb" data-page="9.605" data-line="14" id="l9.605.14"></span>συνεχῆ. τοῦτο μὲν δεῖ κᾀν ταῖς ὑποστάσεσι θεωρεῖν, εἰ μὴ
<span class="lb" data-page="9.605" data-line="15" id="l9.605.15"></span>λευκαὶ καὶ λεῖαι μόνον, ἀλλὰ καὶ εἰ παντοίως ὁμαλαὶ, τῷ τε
<span class="lb" data-page="9.605" data-line="16" id="l9.605.16"></span>μὴ διεσπάσθαι κατά τι καὶ τῷ διὰ παντὸς γίνεσθαι τοῦ χρόνου
<span class="lb" data-page="9.605" data-line="17" id="l9.605.17"></span>τοιαῦται. εἰ γὰρ ἐναλλὰξ οὐροῖτο καθαρὰ τοῖς ὑφισταμένοις,
<span class="pb" data-page="9.606" id="p9.606"></span>
<span class="lb" data-page="9.606" data-line="1" id="l9.606.1"></span>ἡμιπέπτου νοσήματος γνωρίσματα. περί τε οὖν τούτων
<span class="lb" data-page="9.606" data-line="2" id="l9.606.2"></span>ἁπάντων ὁ θαυμάσιος Ἱπποκράτης πρῶτος ὧν ἴσμεν
<span class="lb" data-page="9.606" data-line="3" id="l9.606.3"></span>ἀπεφήνατο κάλλιστα, καὶ ὡς τοῖς μὲν ἀνδράσι καὶ ταῖς γυναιξὶ
<span class="lb" data-page="9.606" data-line="4" id="l9.606.4"></span>τὰ μέλανα τῶν οὔρων εἴη κάκιστα, τοῖς δ’ αὖ παιδίοις
<span class="lb" data-page="9.606" data-line="5" id="l9.606.5"></span>τὰ ὑδατώδεα. τοῖς μὲν γὰρ παιδίοις συνηθέστερα τὰ
<span class="lb" data-page="9.606" data-line="6" id="l9.606.6"></span>παχύτερα, τοῖς δ’ αὖ τελείοις τὰ πυῤῥότερα. τὸ δ’ ἐναντίον
<span class="lb" data-page="9.606" data-line="7" id="l9.606.7"></span>ἀεὶ τοῖς οἰκείοις ὀλέθριον. <span class="milestone ed2page" data-n="8.396" data-unit="ed2page" id="ed2page.8.396"></span>ἀλλὰ καὶ περὶ τῶν
<span class="lb" data-page="9.606" data-line="8" id="l9.606.8"></span>ὑπερύθρων οὔρων, εὐθὺς δὲ καὶ τὴν ὑπόστασιν ὑπέρυθρόν
<span class="lb" data-page="9.606" data-line="9" id="l9.606.9"></span>τε καὶ λείαν ἐχόντων, ὀρθῶς εἶπεν ὡς σωτήρια μὲν ἱκανῶς
<span class="lb" data-page="9.606" data-line="10" id="l9.606.10"></span>ἐστι, χρονιώτερα δὲ τῶν ἀρτίως ὀνομασθέντων ἡμιπέπτων.
<span class="lb" data-page="9.606" data-line="11" id="l9.606.11"></span>αἵματος γὰρ ὀῤῥὸς ἐπιχρώζει τὰ τοιαῦτα. χρὴ δὲ οὐ τοῦτο
<span class="lb" data-page="9.606" data-line="12" id="l9.606.12"></span>μόνον, ἀλλὰ καὶ τῆς πυῤῥᾶς τι μεμίχθαι χολῆς. εἰ δ’ οὕτως
<span class="lb" data-page="9.606" data-line="13" id="l9.606.13"></span>ἐστὶ καὶ τὸ κατὰ φύσιν ἀσθενὲς θερμὸν, ὡς μήτε τὴν ξανθὴν
<span class="lb" data-page="9.606" data-line="14" id="l9.606.14"></span>χολὴν γεννᾷν ἤδη, μήθ’ αἷμα πεττόμενον ἀκριβῶς, ἀλλ’
<span class="lb" data-page="9.606" data-line="15" id="l9.606.15"></span>ἔτ’ ὀῤῥῶδές τε καὶ ὑγρὸν, ὅτι μὲν εἰς πέψιν αὐτοῦ χρόνου
<span class="lb" data-page="9.606" data-line="16" id="l9.606.16"></span>δεῖ πρόδηλον, ὅτι δ’ ἀκίνδυνος ἡ διάθεσις ἡ τῆς ὕλης ἐνδείκνυται
<span class="lb" data-page="9.606" data-line="17" id="l9.606.17"></span>φύσις, οὔτε λεπτὴ καὶ ὑδατώδης, οὔτε μὴν παχεῖα
<span class="pb" data-page="9.607" id="p9.607"></span>
<span class="lb" data-page="9.607" data-line="1" id="l9.607.1"></span>τελέως, ἀλλ’ οὔτε δριμεῖά τις, ἢ σεσηπυῖα, χρηστὴ δ’ οὖσα,
<span class="lb" data-page="9.607" data-line="2" id="l9.607.2"></span>καὶ τῆς τοῦ αἵματος ἰδέας ἐγγύς.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.13">
<span class="pb page1" data-page="9.607" id="p9.607"></span>
<span class="milestone ed1page page1" data-n="3.398" data-unit="ed1page" id="ed1page.3.398"></span>
<span class="milestone ed2page page1" data-n="8.396" data-unit="ed2page" id="ed2page.8.396"></span>
            <p>
<span class="lb" data-page="9.607" data-line="3" id="l9.607.3"></span>Ἀλλ’ ἐπεὶ καὶ περὶ τῶν οὔρων ὅσον εἰς
<span class="lb" data-page="9.607" data-line="4" id="l9.607.4"></span>τὰ παρόντα χρήσιμον εἴρηται πᾶν, ἐφεξῆς ἂν εἴη λέγειν ὅπερ
<span class="lb" data-page="9.607" data-line="5" id="l9.607.5"></span>ὑπεσχόμεθα πρόγνωσιν ἀκμῆς, καὶ τῶν ἄλλων τῆς νόσου καιρῶν.
<span class="lb" data-page="9.607" data-line="6" id="l9.607.6"></span>εἰ μὲν δὴ τοιοῦτόν τι σημεῖον ἓν, ἢ καὶ πλειόνων σημείων
<span class="lb" data-page="9.607" data-line="7" id="l9.607.7"></span>ἄθροισμα εἴχομεν τῶν μελλόντων ἔσεσθαι βεβαίως δηλωτικὸν,
<span class="lb" data-page="9.607" data-line="8" id="l9.607.8"></span>οὔτ’ ἂν αὐτὸς ὁ Ἱπποκράτης εἴρηκε μακρὰν τὴν
<span class="lb" data-page="9.607" data-line="9" id="l9.607.9"></span>τέχνην, οὔτε ἂν οἱ νῦν ἐθαύμαζον, εἰ δυνατόν ἐστιν εἰς πρόγνωσιν
<span class="lb" data-page="9.607" data-line="10" id="l9.607.10"></span>ἰατρικὴν τὰ τοιαῦτα πάνθ’ ἥκειν. ἐπεὶ δ’ οὔτε σημεῖον
<span class="lb" data-page="9.607" data-line="11" id="l9.607.11"></span>οὐδὲν οὕτω πιστὸν ὡς ἀκριβῶς ἐνδείξασθαι τὸν μέλλοντα
<span class="lb" data-page="9.607" data-line="12" id="l9.607.12"></span>χρόνον ἑκάστου τῶν καιρῶν, ἀλλ’ οὐδὲ κατὰ συνδρομάς
<span class="lb" data-page="9.607" data-line="13" id="l9.607.13"></span>τινας ἀλλήλοις ἐπιπλεκόμενα τὰ σημεῖα τῇ πείρᾳ μόνῃ κριθῆναι
<span class="lb" data-page="9.607" data-line="14" id="l9.607.14"></span>δύνανται, πάμπολλαι γὰρ ἂν οὕτως αἱ συνδρομαὶ γενήσονται
<span class="lb" data-page="9.607" data-line="15" id="l9.607.15"></span>τὸ πλῆθος ὡς μήτε ἀριθμῆσαί τινα αὐτὰς, μήτε
<span class="lb" data-page="9.607" data-line="16" id="l9.607.16"></span>τηρῆσαι, μήτε μνημονεῦσαι δύνασθαι, διὰ τοῦτο ἀναγκαῖον
<span class="lb" data-page="9.607" data-line="17" id="l9.607.17"></span>ἑκάστου σημείου τὴν φύσιν ἀκριβῶς ἐπισκέπτεσθαι τῷ μέλλοντι
<span class="lb" data-page="9.607" data-line="18" id="l9.607.18"></span>προγνώσεσθαι ἀκριβῶς, ἵν’ ἐκ τῆς δυνάμεως ἑκάστου
<span class="pb" data-page="9.608" id="p9.608"></span>
<span class="lb" data-page="9.608" data-line="1" id="l9.608.1"></span>τὴν πρόγνωσιν ᾖ ποιούμενος. οὐ γὰρ δὴ τὰ γε πλείω πάντως
<span class="lb" data-page="9.608" data-line="2" id="l9.608.2"></span>ἰσχυρότερα τῶν ἐλαττόνων, ἓν γὰρ ἐνίοτε σημεῖον ἰσχυρὸν
<span class="lb" data-page="9.608" data-line="3" id="l9.608.3"></span>πιστότερον γίνεται πολλῶν ἀσθενῶν. ταῦτ’ ἄρα καὶ ὁ θαυμάσιος
<span class="lb" data-page="9.608" data-line="4" id="l9.608.4"></span>Ἱπποκράτης ἔλεγεν ἐν τῷ προγνωστικῷ· τὰ σημεῖα
<span class="lb" data-page="9.608" data-line="5" id="l9.608.5"></span>δεῖν ἐκμανθάνοντα πάντα κρίνειν ἐκλογιζόμενον τὰς δυνάμεις
<span class="lb" data-page="9.608" data-line="6" id="l9.608.6"></span>αὐτῶν πρὸς ἀλλήλας· ὥστ’ εὐλόγως καὶ τὴν διδασκαλίαν
<span class="lb" data-page="9.608" data-line="7" id="l9.608.7"></span>αὐτῶν ἐποίησε κατὰ τὰς δυνάμεις, οὐχ ἁπλῶς ἐφεξῆς ἀγαθὰ
<span class="lb" data-page="9.608" data-line="8" id="l9.608.8"></span>σημεῖα καταλέξας, εἶτ’ αὖθις τὰ κακὰ, προσεπισημηνάμενος
<span class="lb" data-page="9.608" data-line="9" id="l9.608.9"></span>δ’ ἐν τοῖς ὀνόμασιν ἑκάστου τὴν φύσιν, ὀλέθριόν τε καὶ δεινὸν
<span class="lb" data-page="9.608" data-line="10" id="l9.608.10"></span>ὀνομάζων καὶ δεινότερον καὶ δεινότατον καὶ ἧττον δεινὸν,
<span class="lb" data-page="9.608" data-line="11" id="l9.608.11"></span>ἢ μᾶλλον δεινὸν, οὕτω δὲ καὶ πονηρὸν καὶ πονηρότερον καὶ
<span class="lb" data-page="9.608" data-line="12" id="l9.608.12"></span>πονηρότατον καὶ θανατῶδές γε νὴ Δία καὶ κακὸν ἁπλῶς.
<span class="lb" data-page="9.608" data-line="13" id="l9.608.13"></span>ἐνίοτε δὲ καὶ τὸ κάρτα προσγράφει καθ’ ἑκατέρων τῶν σημείων
<span class="lb" data-page="9.608" data-line="14" id="l9.608.14"></span>τὰ γένη, τά τε νῦν εἰρημένα τὰ μοχθηρὰ καὶ τὰ χρηστόν
<span class="lb" data-page="9.608" data-line="15" id="l9.608.15"></span>τι δηλοῦντα. καὶ γὰρ οὖν καὶ κατ’ ἐκεῖνα τὸ μὲν ἄριστον
<span class="lb" data-page="9.608" data-line="16" id="l9.608.16"></span>λέγει, τὸ δὲ ἀγαθὸν ἁπλῶς, τὸ δὲ μᾶλλόν τε καὶ ἧττον. τοιοῦτον
<span class="lb" data-page="9.608" data-line="17" id="l9.608.17"></span>δέ τι καὶ τὸ κάρτα, μεγάλην ἔχειν δύναμιν εἰς σωτηρίαν
<span class="pb" data-page="9.609" id="p9.609"></span>
<span class="lb" data-page="9.609" data-line="1" id="l9.609.1"></span>φησίν. ἐνίοτε δ’ οὐδὲν τούτων προσθεὶς, ὅτι χρόνου σημεῖον
<span class="lb" data-page="9.609" data-line="2" id="l9.609.2"></span>ἔσται, καὶ μακρᾶς λύσεως ἐμνημόνευσεν, ἡμῖν, ὡς οἶμαι,
<span class="lb" data-page="9.609" data-line="3" id="l9.609.3"></span>καταλιπὼν λογίζεσθαι περὶ τῶν τοιούτων ἁπάντων, ὡς οὔτε
<span class="lb" data-page="9.609" data-line="4" id="l9.609.4"></span>πονηρὰ τὸ σύμπαν οὔτ’ ἀκίνδυνα τελέως ἐστὶν, ἀλλὰ σὺν
<span class="lb" data-page="9.609" data-line="5" id="l9.609.5"></span>μὲν ἰσχυρᾷ τῇ δυνάμει σωτήρια, σὺν ἀσθενεῖ δὲ κινδυνώδη.
<span class="lb" data-page="9.609" data-line="6" id="l9.609.6"></span><span class="milestone ed2page" data-n="8.397" data-unit="ed2page" id="ed2page.8.397"></span>ταῦτα οὐκ ἀναγνῶναι χρὴ μόνον ἐκ τῶν Ἱπποκράτους
<span class="lb" data-page="9.609" data-line="7" id="l9.609.7"></span>συγγραμμάτων, ἀλλὰ καὶ μνημονεῦσαι καὶ παραφυλάξαι
<span class="lb" data-page="9.609" data-line="8" id="l9.609.8"></span>πολλάκις ἐπὶ τῶν ἀσθενούντων, ἵν’ ἐκ τοῦ συνεχῶς ἑωρακέναι
<span class="lb" data-page="9.609" data-line="9" id="l9.609.9"></span>τὴν ἀκριβῆ τῆς δυνάμεως αὐτῶν ἔχωμεν διάγνωσιν· ἀναπεμπάζεσθαι
<span class="lb" data-page="9.609" data-line="10" id="l9.609.10"></span>δὲ πρὸς ἑαυτοὺς ἀεὶ καὶ σκοπεῖν τίνα μὲν
<span class="lb" data-page="9.609" data-line="11" id="l9.609.11"></span>ἄριστα σημεῖα, τίνα δέ χείριστα, τίνα δ’ ἐν τῷ μεταξὺ τούτων
<span class="lb" data-page="9.609" data-line="12" id="l9.609.12"></span>ἐστὶν οἷον βαθμούς τινας ἔχοντα, τὰ μὲν ἐγγὺς τοῖς ἀρίστοις,
<span class="lb" data-page="9.609" data-line="13" id="l9.609.13"></span>τὰ δ’ ἐγγὺς τοῖς χειρίστοις, καὶ τίνα μὲν ἧττον, τίνα
<span class="lb" data-page="9.609" data-line="14" id="l9.609.14"></span>δὲ μᾶλλον, ἐπὶ τοῦ ἐναλλὰξ εὑρῆσθαι, ἐγγὺς καὶ πόῤῥω
<span class="lb" data-page="9.609" data-line="15" id="l9.609.15"></span>τούτων ἐστὶ, τίνα δ’ ἀκριβῶς μέσα θετέον ἐστὶν ἀγαθῶν τε
<span class="lb" data-page="9.609" data-line="16" id="l9.609.16"></span>καὶ κακῶν σημείων· ἔπειτ’ ἐφεξῆς σκοπεῖσθαι τίνα μὲν ἀεὶ
<span class="lb" data-page="9.609" data-line="17" id="l9.609.17"></span>κακὰ, τίνα δὲ διὰ παντὸς ἀγαθὰ, τίνα δὲ τοῖς καιροῖς ὑπαλλάττεται
<span class="lb" data-page="9.609" data-line="18" id="l9.609.18"></span>ὅλης τῆς νόσου, ποτὲ μὲν ἀγαθὰ, ποτὲ δὲ κακὰ ﻿
<span class="pb" data-page="9.610" id="p9.610"></span>
<span class="lb" data-page="9.610" data-line="1" id="l9.610.1"></span>τοιαῦτα γινόμενα, καὶ ποτὲ μὲν ἄπιστα, ποτὲ δὲ πιστά.
<span class="lb" data-page="9.610" data-line="2" id="l9.610.2"></span>καὶ γὰρ οὖν καὶ τοῦτο πρὸς Ἱπποκράτους εἴρηται θαυμαστῶς,
<span class="lb" data-page="9.610" data-line="3" id="l9.610.3"></span>ὅτι τοῖς μὴ κατὰ λόγον κουφίζουσιν οὐ δεῖ πιστεύειν, οὐδὲ
<span class="lb" data-page="9.610" data-line="4" id="l9.610.4"></span>φοβεῖσθαι<span class="milestone ed1page" data-n="3.399" data-unit="ed1page" id="ed1page.3.399"></span> λίην τὰ μοχθηρὰ γινόμενα παραλόγως. ὅπερ
<span class="lb" data-page="9.610" data-line="5" id="l9.610.5"></span>εἰ μὴ γινώσκει τις, οὐδ’ οἷός τ’ ἔσται προγνῶναι σαφῶς. ἀλλ’
<span class="lb" data-page="9.610" data-line="6" id="l9.610.6"></span>ἐνίοτε μὲν ἐνεστηκυίας ἤδη τῆς κρίσεως οὐδὲν ἂν ἰδιώτου
<span class="lb" data-page="9.610" data-line="7" id="l9.610.7"></span>φαίνοιτο διαφέρων, ἀλλὰ ταράττοιτό τε ἅμα καὶ φοβοῖτο
<span class="lb" data-page="9.610" data-line="8" id="l9.610.8"></span>περὶ τοῦ μέλλοντος, ἐνίοτε δ’ ἂν οἰηθεὶς ἀπηλλάχθαι τῆς νόσου
<span class="lb" data-page="9.610" data-line="9" id="l9.610.9"></span>τὸν κάμνοντα, κᾄπειτα συγχωρήσας ἀδεῶς διαιτᾶσθαι,
<span class="lb" data-page="9.610" data-line="10" id="l9.610.10"></span>μέγα τι κακὸν ἐξειργάσατο. διαπαντὸς δ’ ἂν κακῶς διαιτῴη,
<span class="lb" data-page="9.610" data-line="11" id="l9.610.11"></span>μὴ προγινώσκων τὴν ἐσομένην ἀκμήν. εἰ μὴ γὰρ πρὸς ταύτην
<span class="lb" data-page="9.610" data-line="12" id="l9.610.12"></span>ἀποβλέπων τις εὐθὺς ἐξ ἀρχῆς καταστήσει τὸν τῆς διαίτης
<span class="lb" data-page="9.610" data-line="13" id="l9.610.13"></span>τρόπον, οὐκ ἔστιν ὅπως οὐ μέγα τι κακὸν ἐξεργάσεται
<span class="lb" data-page="9.610" data-line="14" id="l9.610.14"></span>τὸν κάμνοντα.
</p>
          </article>

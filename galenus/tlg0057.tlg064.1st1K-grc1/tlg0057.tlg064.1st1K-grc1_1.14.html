<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.14">
<span class="pb page1" data-page="9.610" id="p9.610"></span>
<span class="milestone ed1page page1" data-n="3.399" data-unit="ed1page" id="ed1page.3.399"></span>
<span class="milestone ed2page page1" data-n="8.397" data-unit="ed2page" id="ed2page.8.397"></span>
            <p>
<span class="lb" data-page="9.610" data-line="15" id="l9.610.15"></span>Ταῦτ’ οὖν ἤδη λέγωμεν ἡμεῖς, ὡς προὐθέμεθα,
<span class="lb" data-page="9.610" data-line="16" id="l9.610.16"></span>διαλεγόμενοι κατὰ γένος ἕκαστον. καὶ πρῶτόν γε τῶν
<span class="lb" data-page="9.610" data-line="17" id="l9.610.17"></span>σημείων ἁπάντων, ὡς ἔστι τριττή τις διαφορὰ, διέλθωμεν,
<span class="pb" data-page="9.611" id="p9.611"></span>
<span class="lb" data-page="9.611" data-line="1" id="l9.611.1"></span>ἔπειτα δ’ ἑκάστου τὰς δυνάμεις· εἶθ’ ὡς ἄν τις μάλιστα προγινώσκοι
<span class="lb" data-page="9.611" data-line="2" id="l9.611.2"></span>τοὺς καιροὺς τῶν νοσημάτων. ἡ μὲν δὴ τριττὴ φύσις
<span class="lb" data-page="9.611" data-line="3" id="l9.611.3"></span>ἁπάντων τῶν σημείων ὁποία τίς ἐστιν, εἴρηται μὲν καὶ
<span class="lb" data-page="9.611" data-line="4" id="l9.611.4"></span>πρόσθεν, ἀλλ’ οὐδὲν χεῖρον ἀναμνῆσαι καὶ νῦν, ὡς τὰ μὲν
<span class="lb" data-page="9.611" data-line="5" id="l9.611.5"></span>πέψεώς τε καὶ ἀπεψίας ἐστὶ, τὰ δ’ ὀλέθρου καὶ σωτηρίας
<span class="lb" data-page="9.611" data-line="6" id="l9.611.6"></span>ἐνδεικτικά. ταυτὶ μὲν οὖν τὰ δύο γένη· τρίτον δ’ ἐπὶ τούτοις
<span class="lb" data-page="9.611" data-line="7" id="l9.611.7"></span>ἄλλο γένος ἀνακειμένων ταῖς κρίσεσι τῶν σημείων. ἀπεψίας
<span class="lb" data-page="9.611" data-line="8" id="l9.611.8"></span>μὲν οὖν καὶ πέψεως γνωρίσματα διαχωρήματά τε καὶ πτύσματα
<span class="lb" data-page="9.611" data-line="9" id="l9.611.9"></span>καὶ οὖρα τίθεσθαι χρή· τὰ δ’ ὀλέθρου καὶ σωτηρίας
<span class="lb" data-page="9.611" data-line="10" id="l9.611.10"></span>ἐνδεικτικὰ σημεῖα τά τε σὺν αὐτοῖς ἐστιν ἐκκρινόμενα καὶ
<span class="lb" data-page="9.611" data-line="11" id="l9.611.11"></span>τὰ καθ’ ὅλον τὸ σῶμα φαινόμενα· περὶ ὧν ἐπὶ πλεῖστον ἐν
<span class="lb" data-page="9.611" data-line="12" id="l9.611.12"></span>τῷ προγνωστικῷ διῆλθεν ὁ Ἱπποκράτης. εἴς γε μὴν τὰς κρίσεις
<span class="lb" data-page="9.611" data-line="13" id="l9.611.13"></span>συνεισφέρει μὲν τινὰ καὶ τούτων, οὐ μὴν ἀλλ’ ἴδιόν τι
<span class="lb" data-page="9.611" data-line="14" id="l9.611.14"></span>γένος αὐτῶν ἐστιν ἐξαίρετον, ὃ μικρὸν ὕστερον ἅπαν εἰρήσεται.
<span class="lb" data-page="9.611" data-line="15" id="l9.611.15"></span>τὰ μὲν δὴ τῆς ἀπεψίας τε καὶ πέψεως σημεῖα βεβαίαν
<span class="lb" data-page="9.611" data-line="16" id="l9.611.16"></span>ἀεὶ τὴν οἰκείαν ἔχει δύναμιν, ἄν τ’ εὐθὺς ἐν τῇ πρώτῃ
<span class="lb" data-page="9.611" data-line="17" id="l9.611.17"></span>τῶν ἡμερῶν ἄν τε καὶ κατὰ τὰς μετ’ αὐτὴν ἐπιφαίνηται.
<span class="lb" data-page="9.611" data-line="18" id="l9.611.18"></span>τὰ μέντοι τοῦ τρόπου τῶν νοσημάτων τριχῶς διῄρηται·
<span class="pb" data-page="9.612" id="p9.612"></span>
<span class="lb" data-page="9.612" data-line="1" id="l9.612.1"></span>τὰ μὲν, ὡς καὶ πρόσθεν ἐλέγετο, τοῖς οὔροις τε καὶ διαχωρήμασι
<span class="lb" data-page="9.612" data-line="2" id="l9.612.2"></span>καὶ πτυέλοις ἐμφαινόμενα, τὰ δὲ ἐν ταῖς διαθέσεσιν
<span class="lb" data-page="9.612" data-line="3" id="l9.612.3"></span>ὅλου τοῦ σώματος εὑρισκόμενα, τὰ δ’ ἐν ταῖς φυσικαῖς τε
<span class="lb" data-page="9.612" data-line="4" id="l9.612.4"></span>καὶ ψυχικαῖς ἐνεργείαις ἐμφαινόμενα. ταῦτα δ’ οὐκ ἔτι σύμπαντα
<span class="lb" data-page="9.612" data-line="5" id="l9.612.5"></span>πιστὰ κατὰ πάντας τῶν νοσημάτων τοὺς καιρούς.
<span class="lb" data-page="9.612" data-line="6" id="l9.612.6"></span>ἀλλ’ ἐφεξῆς αὐτὰ διαιρήσομεν. τὰ δὲ δὴ κρίσιμα συμπτώματα,
<span class="lb" data-page="9.612" data-line="7" id="l9.612.7"></span>διττὴ μὲν καὶ ἡ τούτων φύσις, <span class="milestone ed2page" data-n="8.398" data-unit="ed2page" id="ed2page.8.398"></span>ἢ ὡς αἰτίων τε ἅμα
<span class="lb" data-page="9.612" data-line="8" id="l9.612.8"></span>καὶ ὡς σημείων, ἢ ὡς σημείων μόνον. ἄπιστός τε πᾶσα καὶ
<span class="lb" data-page="9.612" data-line="9" id="l9.612.9"></span>τἀναντία σημαίνουσί τε καὶ δρῶσι, κατὰ τοὺς διαφέροντας
<span class="lb" data-page="9.612" data-line="10" id="l9.612.10"></span>καιροὺς τῶν νοσημάτων. ἐν τούτοις δὲ δὴ καὶ τὸ σύμπαν
<span class="lb" data-page="9.612" data-line="11" id="l9.612.11"></span>ἐστὶν ἀγώνισμα τῆς προγνώσεως. ἐν ἄλλῳ μὲν γὰρ καιρῷ
<span class="lb" data-page="9.612" data-line="12" id="l9.612.12"></span>καὶ κατ’ ἄλλην διάθεσίν ἐστι κρίσιμα, κατ’ ἄλλην δέ τινα
<span class="lb" data-page="9.612" data-line="13" id="l9.612.13"></span>διάθεσιν, ἢ καιρὸν τῆς νόσου, συμπτώματα μὲν, ἢ σημεῖα
<span class="lb" data-page="9.612" data-line="14" id="l9.612.14"></span>γίνεται μοχθηρὰ, κρίσιμα δὲ οὐδ’ ὅλως ἐστίν. εἴρηται δὲ περὶ
<span class="lb" data-page="9.612" data-line="15" id="l9.612.15"></span>τούτων καὶ πρὸς Ἱπποκράτους πολλάκις. ἀλλ’ ἀρκεῖ κατά
<span class="lb" data-page="9.612" data-line="16" id="l9.612.16"></span>γε τὸ παρὸν ὑπομνῆσαι διὰ μιᾶς ῥήσεως ἐκ τοῦ δευτέρου τῶν
<span class="lb" data-page="9.612" data-line="17" id="l9.612.17"></span>ἐπιδημιῶν· τὰ κρίσιμα μὴ κρίνοντα τὰ μὲν θανατώδεα,
<span class="lb" data-page="9.612" data-line="18" id="l9.612.18"></span>τὰ δὲ δύσκριτα. τουτὶ δ’ οὐκ ἔτι τοῖς τῆς πέψεώς τε καὶ
<span class="pb" data-page="9.613" id="p9.613"></span>
<span class="lb" data-page="9.613" data-line="1" id="l9.613.1"></span>ἀπεψίας ὑπάρχει σημείοις, ἀλλὰ διὰ παντὸς ἕκαστον αὐτῶν ἕν
<span class="lb" data-page="9.613" data-line="2" id="l9.613.2"></span>τι σημαίνει καὶ ταὐτὸν ἀεὶ, τὸ μὲν εὔχρουν εἰ τύχῃ καὶ λευκὴν
<span class="lb" data-page="9.613" data-line="3" id="l9.613.3"></span>καὶ λείαν καὶ ὁμαλὴν ὑπόστασιν ἔχον οὖρον πέψεως σημεῖον,
<span class="lb" data-page="9.613" data-line="4" id="l9.613.4"></span>τὸ δὲ λεπτόν τε ἅμα καὶ μηδεμίαν ὑπόστασιν ἔχον ἀεὶ σημεῖον
<span class="lb" data-page="9.613" data-line="5" id="l9.613.5"></span>ἀπεψίας. καὶ τὸ μὲν τῆς πέψεως ἀγαθὸν ἀεὶ, τὸ δὲ
<span class="lb" data-page="9.613" data-line="6" id="l9.613.6"></span>τῆς ἀπεψίας οὐκ ἀγαθόν ἐστιν, εἴ τι μεμνήμεθα τῶν ἔμπροσθεν
<span class="lb" data-page="9.613" data-line="7" id="l9.613.7"></span>εἰρημένων. εἰ μέντοι κεφαλαλγίαν, ἢ παραφροσύνην,
<span class="lb" data-page="9.613" data-line="8" id="l9.613.8"></span>ἢ σκοτοδινίαν, ἢ δύσπνοιαν, ἢ ἄλυν, ἢ κῶμα θεάσῃ, βέβαιον
<span class="lb" data-page="9.613" data-line="9" id="l9.613.9"></span>οὐδὲν ἐπὶ τούτοις οὔτ’ ἀγαθὸν οὔτε κακὸν ἔχεις προγνῶναι.
<span class="lb" data-page="9.613" data-line="10" id="l9.613.10"></span>κατὰ δὲ τὸν αὐτὸν λόγον οὐδ’ ἱδρῶτας, ἢ ἐμέτους,
<span class="lb" data-page="9.613" data-line="11" id="l9.613.11"></span>ἢ κοιλίας, ἢ οὔρων ἔκκρισιν πολλὴν, ἢ αἱμοῤῥαγίαν ἐκ ῥινῶν,
<span class="lb" data-page="9.613" data-line="12" id="l9.613.12"></span>ἢ ὑστερῶν, ἢ αἱμοῤῥοΐδων, ἢ παρωτίδας, ἢ τἄλλα ἀποσκήμματα.
<span class="lb" data-page="9.613" data-line="13" id="l9.613.13"></span>σύμπαντα γὰρ ταῦτα καὶ κρίσιμα καὶ οὐ κρίσιμα γίγνεται,
<span class="lb" data-page="9.613" data-line="14" id="l9.613.14"></span>κατὰ διττὸν τρόπον, ἢ τῷ μηδ’ ὅλως ποιῆσαι κρίσιν
<span class="lb" data-page="9.613" data-line="15" id="l9.613.15"></span>ἢ τῷ κακῶς ἐργάσασθαι. τραχήλου μὲν γὰρ πόνος καὶ κροτάφων
<span class="lb" data-page="9.613" data-line="16" id="l9.613.16"></span>βάρος καὶ μαρμαρυγαὶ καὶ σκοτόδινοι καὶ κεφαλαλγίαι
<span class="pb" data-page="9.614" id="p9.614"></span>
<span class="lb" data-page="9.614" data-line="1" id="l9.614.1"></span>καὶ δάκρυον παραῤῥέον ἀκούσιον, ἐξέρυθρόν τε τὸ
<span class="lb" data-page="9.614" data-line="2" id="l9.614.2"></span>πρόσωπον ἅμα τοῖς ὀφθαλμοῖς, ἢ τὸ κάτω χεῖλος σειόμενον,
<span class="lb" data-page="9.614" data-line="3" id="l9.614.3"></span>ἢ ἀγρυπνία τις, ἢ κῶμα, σημεῖα μόνον ἐστὶν ἐνίοτε κρίσιμα,
<span class="lb" data-page="9.614" data-line="4" id="l9.614.4"></span>καθάπερ καὶ ἆσθμα καὶ ἄλυς τις, ἢ δύσπνοια καὶ ὑποχόνδριον
<span class="lb" data-page="9.614" data-line="5" id="l9.614.5"></span>ἀνασπώμενον, ἄση τέ τις, ἢ ναυτία ἱκανὴ καὶ καῦμα
<span class="lb" data-page="9.614" data-line="6" id="l9.614.6"></span>καὶ δίψος σφοδρὸν, καρδιαλγία, καὶ τὸ φέρειν μὴ δύνασθαι
<span class="lb" data-page="9.614" data-line="7" id="l9.614.7"></span>τὴν κατάκλισιν, καὶ τὸ παραπαίειν καὶ βοᾷν. γίνεται οὖν
<span class="lb" data-page="9.614" data-line="8" id="l9.614.8"></span>ἤδη καὶ ταῦτα πολλάκις ὑπογυίου κρίσεως σημεῖα· τὸ δ’
<span class="lb" data-page="9.614" data-line="9" id="l9.614.9"></span>ἕτερον γένος οὐχ ὡς σημείων ἐστὶ μόνον κρισίμων, ἀλλὰ καὶ
<span class="lb" data-page="9.614" data-line="10" id="l9.614.10"></span>ὡς αἰτίων. ἔστι δ’ ἔμετοί τε καὶ διαχωρήσεις γαστρὸς καὶ
<span class="lb" data-page="9.614" data-line="11" id="l9.614.11"></span>οὔρων πλῆθος καὶ ἱδρῶτες, αἱμοῤῥαγίαι τε καὶ παρωτίδες καὶ
<span class="lb" data-page="9.614" data-line="12" id="l9.614.12"></span>ἀποσκήμματα. συμβαίνει δὲ μήτ’ ἐπὶ τοῖς πρώτοις συμπτώμασι,
<span class="lb" data-page="9.614" data-line="13" id="l9.614.13"></span>ἃ δὴ καὶ σημεῖα μόνον ἐστὶ κρίσεως, μήτ’ ἐπὶ τοῖς
<span class="lb" data-page="9.614" data-line="14" id="l9.614.14"></span>δευτέροις, ἃ δὴ καὶ τὴν τῶν σημείων ἔχει δύναμιν, καὶ τὴν
<span class="lb" data-page="9.614" data-line="15" id="l9.614.15"></span>τῶν αἰτίων γε ἐξ ἀνάγκης γίνεσθαι κρίσιν. ἕτερον δὲ γένος
<span class="lb" data-page="9.614" data-line="16" id="l9.614.16"></span>ἐστὶ σημείων τε ἅμα καὶ συμπτωμάτων, οὔτε κρίσιμον ὀνομαζόμενον,
<span class="lb" data-page="9.614" data-line="17" id="l9.614.17"></span>ὃ μήτε δηλοῖ μήτε ποιεῖ κρίσιν, οὔθ’ ὁμοίως ﻿
<span class="pb" data-page="9.615" id="p9.615"></span>
<span class="lb" data-page="9.615" data-line="1" id="l9.615.1"></span>πιστὸν ὅλον, ὥστε κατὰ τὰς πέψεις, οὔτ’ ἄπιστον τελέως
<span class="lb" data-page="9.615" data-line="2" id="l9.615.2"></span>ἅπαν, ἀλλ’ ἔστιν εὑρεῖν ἐν αὐτοῖς ἔνια μὲν ἀγαθὰ διὰ παντὸς,
<span class="lb" data-page="9.615" data-line="3" id="l9.615.3"></span>ἔνια δὲ φαῦλα. τὸ δ’ οὖν ὡς τὸ πολὺ τοιαῦτ’ εἶναι
<span class="lb" data-page="9.615" data-line="4" id="l9.615.4"></span>πάντ’ ἔχει. τὸ μὲν οὖν ἐῤῥῶσθαί τε τὴν διάνοιαν καὶ εὖ
<span class="lb" data-page="9.615" data-line="5" id="l9.615.5"></span>ἔχειν πρὸς τὰς προσφορὰς ἀγαθόν. ἀγαθὸν δὲ καὶ ἡ εὔπνοια
<span class="lb" data-page="9.615" data-line="6" id="l9.615.6"></span>καὶ ἡ εὐσφυξία καὶ ἡ εὐφορία καὶ τὸ τοῖς ὑγιαίνουσιν
<span class="lb" data-page="9.615" data-line="7" id="l9.615.7"></span>ὁμοιότατον πρόσωπον, εὐσχήμων τε κατάκλισις, ὁμαλότης τε
<span class="lb" data-page="9.615" data-line="8" id="l9.615.8"></span>τοῦ σώματος σύμπαντος, ὅσα τε ἄλλα κατὰ τὸ προγνωστικὸν
<span class="lb" data-page="9.615" data-line="9" id="l9.615.9"></span>ὑφ’ Ἱπποκράτους εἴρηται· κακὰ δὲ τἀναντία τούτου, τουτέστι
<span class="lb" data-page="9.615" data-line="10" id="l9.615.10"></span>δυσφορία, κακοσφυξία, δύσπνοια, καὶ μάλισθ’ ἡ ψυχροῦ τοῦ
<span class="lb" data-page="9.615" data-line="11" id="l9.615.11"></span>πνεύματος ἐπνεομένου γινομένη· <span class="milestone ed2page" data-n="8.399" data-unit="ed2page" id="ed2page.8.399"></span>καὶ τὰ ἄλλα ὅσα
<span class="lb" data-page="9.615" data-line="12" id="l9.615.12"></span>κατὰ τὸ προγνωστικὸν ὑφ’ Ἱπποκράτους εἴρηται, διορίζοντος
<span class="lb" data-page="9.615" data-line="13" id="l9.615.13"></span>σαφῶς ἑκάστου σημείου τὴν δύναμιν. ὅσα μὲν γὰρ ἁπλῶς
<span class="lb" data-page="9.615" data-line="14" id="l9.615.14"></span>ἀγαθὰ καὶ δεινὰ καλεῖ, πλειστάκις ἐστὶ τοιαῦτα.
</p>
          </article>

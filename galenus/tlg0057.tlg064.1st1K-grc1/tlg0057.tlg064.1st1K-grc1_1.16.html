<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.16">
<span class="pb page1" data-page="9.617" id="p9.617"></span>
<span class="milestone ed1page page1" data-n="3.400" data-unit="ed1page" id="ed1page.3.400"></span>
<span class="milestone ed2page page1" data-n="8.399" data-unit="ed2page" id="ed2page.8.399"></span>
            <p>
<span class="lb" data-page="9.617" data-line="7" id="l9.617.7"></span>Πῶς δ’ ἄν τις, εἰ καὶ μήπω παρεῖεν οἱ
<span class="lb" data-page="9.617" data-line="8" id="l9.617.8"></span>καθόλου καιροὶ τῆς νόσου, οἷός τ’ εἴη προγινώσκειν αὐτοὺς
<span class="lb" data-page="9.617" data-line="9" id="l9.617.9"></span>τῇ χρείᾳ τῆς τέχνης συμφορώτατα, τοῦτο ἤδη δίειμι. πρόκειται
<span class="lb" data-page="9.617" data-line="10" id="l9.617.10"></span>μὲν γὰρ εὐθὺς ἀπὸ τῆς πρώτης ἡμέρας εἰδέναι τό γε τοσοῦτον,
<span class="lb" data-page="9.617" data-line="11" id="l9.617.11"></span>ὡς ἤτοι κατὰ τὴν πρώτην ἢ τὴν δευτέραν τετράδα
<span class="lb" data-page="9.617" data-line="12" id="l9.617.12"></span>κριθήσεται τὸ νόσημα. τὸ γὰρ εἴτε τεσσαρεσκαιδεκαταῖον, εἴτε
<span class="lb" data-page="9.617" data-line="13" id="l9.617.13"></span>εἰκοσταῖον, οὔπω δῆλον. ἀλλ’ οὐδὲν ἐκ τούτου μέγα τὸ τῆς διαίτης
<span class="lb" data-page="9.617" data-line="14" id="l9.617.14"></span>εἶδος ὑπαλλάττεται, καθάπερ εἰ τεταρταῖον ἢ πεμπταῖον
<span class="lb" data-page="9.617" data-line="15" id="l9.617.15"></span>κρίνεσθαι μέλλον, οὕτως αὐτό τις διαιτήσειεν, ὡς εἰ καὶ τεσσαρακοσταῖον
<span class="lb" data-page="9.617" data-line="16" id="l9.617.16"></span>ἔμελλε λυθήσεσθαι. τουτὶ μὲν γὰρ ἐσχάτως ἄτοπον.
<span class="lb" data-page="9.617" data-line="17" id="l9.617.17"></span>καὶ ὅστις ἰατρὸς οὐ προγινώσκει κατὰ τὴν πρώτην, ἢ
<span class="pb" data-page="9.618" id="p9.618"></span>
<span class="lb" data-page="9.618" data-line="1" id="l9.618.1"></span>τὸ πλεῖστόν γε τὴν δευτέραν ἡμέραν, τὸ μὴ δυνάμενον ἐξωτέρω
<span class="lb" data-page="9.618" data-line="2" id="l9.618.2"></span>τῆς πρώτης ἐκταθῆναι νόσημα ἑβδομάδος, μέγιστα τοῦτον
<span class="lb" data-page="9.618" data-line="3" id="l9.618.3"></span>εἰκὸς ἁμαρτάνειν. εἰ μὲν οὖν ἅπαξ, ἢ δίς ποτε σφαλείη περὶ
<span class="lb" data-page="9.618" data-line="4" id="l9.618.4"></span>τὸ τοιοῦτον, συγγνωστός· εἰ δ’ ὅλως οὐκ οἴεται πρόγνωσιν
<span class="lb" data-page="9.618" data-line="5" id="l9.618.5"></span>οὐδεμίαν εἶναι τῆς ἐσομένης ἀκμῆς τοῦ νοσήματος, οὐδὲ σμικρὸν
<span class="lb" data-page="9.618" data-line="6" id="l9.618.6"></span>οὗτος ἐπαΐει τέχνης ἰατρικῆς. ἐγώ γ’ οὖν τοσοῦτον
<span class="lb" data-page="9.618" data-line="7" id="l9.618.7"></span>ἀποδέω τοῦ τὸ μέλλον <span class="milestone ed2page" data-n="8.400" data-unit="ed2page" id="ed2page.8.400"></span>πᾶν ἄγνωστον ὑπολαμβάνειν,
<span class="lb" data-page="9.618" data-line="8" id="l9.618.8"></span>ὥστ’ εἰς ἐπιστήμην βεβαίαν ἐνίοτε ἥκειν αὐτὸ πείθομαι. τί
<span class="lb" data-page="9.618" data-line="9" id="l9.618.9"></span>γὰρ ἂν, εἴ τις εὐθὺς κατὰ τὴν πρώτην ἡμέραν οὐδὲν ἔχων
<span class="lb" data-page="9.618" data-line="10" id="l9.618.10"></span>σημεῖον κινδυνῶδες, ἀλλὰ καὶ προσέτι σύμπαντα σωτήρια,
<span class="lb" data-page="9.618" data-line="11" id="l9.618.11"></span>πυρέττοι μὲν ὀξέως, οὐροίη δὲ εὔχρουν τε ἅμα καὶ συμμέτρως
<span class="lb" data-page="9.618" data-line="12" id="l9.618.12"></span>παχὺ, ἆρα οὐ πρόδηλον ἰατρῷ τοῖς ἔργοις τῆς τέχνης
<span class="lb" data-page="9.618" data-line="13" id="l9.618.13"></span>προσηδρευκότι περὶ μὲν πρώτην τετράδα τὸ τοιοῦτον κριθήσεσθαι;
<span class="lb" data-page="9.618" data-line="14" id="l9.618.14"></span>καὶ μᾶλλον, εἰ νεφέλη τις, ἢ ἐναιώρημα χρηστὸν αὐτῷ
<span class="lb" data-page="9.618" data-line="15" id="l9.618.15"></span>γένοιτο, καὶ πολὺ δὲ μᾶλλον, εἰ καὶ ὑπόστασις ἀγαθή; ἀλλὰ
<span class="lb" data-page="9.618" data-line="16" id="l9.618.16"></span>δὴ τοῦτο διὰ συντόμου μὲν εἴρηται, μαθεῖν δ’ οὐκ ἐνδέχεται
<span class="lb" data-page="9.618" data-line="17" id="l9.618.17"></span>διὰ συντόμου αὐτό. πάντα γὰρ χρὴ ἐπίστασθαι τὰ ἀγαθά
<span class="lb" data-page="9.618" data-line="18" id="l9.618.18"></span>τε καὶ κακὰ σημεῖα τὸν ἀκριβῶς αὐτὰ προγνωσόμενον.
<span class="pb" data-page="9.619" id="p9.619"></span>
<span class="lb" data-page="9.619" data-line="1" id="l9.619.1"></span>ὥσπερ οὖν εἰδὼς ταῦτα καὶ ὁ Ἱπποκράτης ἔλεγεν· οἵ τε γὰρ
<span class="lb" data-page="9.619" data-line="2" id="l9.619.2"></span>εὐηθέστατοι τῶν πυρετῶν καὶ ἐπὶ σημείων ἀσφαλεστάτων
<span class="lb" data-page="9.619" data-line="3" id="l9.619.3"></span>γινόμενοι τεταρταῖοι παύονται, ἢ πρόσθεν, οἵ τε κακοηθέστατοι
<span class="lb" data-page="9.619" data-line="4" id="l9.619.4"></span>καὶ ἐπὶ σημείων δεινοτάτων γινόμενοι τεταρταῖοι
<span class="lb" data-page="9.619" data-line="5" id="l9.619.5"></span>κτείνουσιν, ἢ πρόσθεν· εὐήθεις μὲν εἰπὼν τοὺς ἐναντίους
<span class="lb" data-page="9.619" data-line="6" id="l9.619.6"></span>τοῖς κακοήθεσιν, ἀποφηνάμενος δὲ ὡς οὐδέτεροι τὴν τετάρτην
<span class="lb" data-page="9.619" data-line="7" id="l9.619.7"></span>ἡμέραν ὑπερβαίνουσι. ἀλλ’ οἱ μὲν λύονται πάντως, οἱ δὲ
<span class="lb" data-page="9.619" data-line="8" id="l9.619.8"></span>ἀναιροῦσιν. ὡς οὖν ὁ πάντ’ ἔχων ἀσφαλέστατα σημεῖα πυρετὸς
<span class="lb" data-page="9.619" data-line="9" id="l9.619.9"></span>ὀξὺς, ἐν τῇ πρώτῃ περιόδῳ τῶν κρισίμων ἡμερῶν ἴσχει
<span class="lb" data-page="9.619" data-line="10" id="l9.619.10"></span>τὴν λύσιν, οὕτως ὁ παρακείμενος αὐτῷ τῆς ἑβδόμης οὐκ ἂν
<span class="lb" data-page="9.619" data-line="11" id="l9.619.11"></span>ἐξωτέρω προβαίη. τίς δ’ ἐστὶν οὗτος, ἢ δῆλον ὅτι ᾧ πάντα
<span class="lb" data-page="9.619" data-line="12" id="l9.619.12"></span>οὐκ ἔστι ἀσφαλέστατα; λέλεκται γὰρ οὖν ἤδη καὶ πρόσθεν
<span class="lb" data-page="9.619" data-line="13" id="l9.619.13"></span>ὡς οὐ ταὐτόν ἐστιν ὑπερθετικῶς εἰπεῖν ἢ ἁπλῶς ὁτιοῦν.
<span class="lb" data-page="9.619" data-line="14" id="l9.619.14"></span>οὐκ οὖν οὐδ’ ἀσφαλές τε καὶ ἀσφαλέστατον, οὐδὲ κακόηθες
<span class="lb" data-page="9.619" data-line="15" id="l9.619.15"></span>καὶ κακοηθέστατον, οὐδὲ δεινὸν καὶ δεινότατον, ἴσην ἔχει
<span class="lb" data-page="9.619" data-line="16" id="l9.619.16"></span>τὴν δύναμιν. ἔστω δή τις εὐθὺς ἀπὸ τῆς πρώτης ἡμέρας πυρετὸς
<span class="lb" data-page="9.619" data-line="17" id="l9.619.17"></span>ὀξὺς, οὐκ ἄκρως μὲν ἁπλούστατός τε καὶ ἐπὶ σημείων
<span class="lb" data-page="9.619" data-line="18" id="l9.619.18"></span>ἀσφαλεστάτων, ἁπλοῦς μέντοι καὶ ἐπὶ σημείων ἀσφαλῶν. ﻿
<span class="pb" data-page="9.620" id="p9.620"></span>
<span class="lb" data-page="9.620" data-line="1" id="l9.620.1"></span>ὃν γὰρ Ἱπποκράτης εὐήθη καλεῖ, τοῦτον ἐγὼ ἁπλοῦν ὀνομάζω,
<span class="lb" data-page="9.620" data-line="2" id="l9.620.2"></span>σαφηνείας ἕνεκεν φεύγων τὴν ὁμωνυμίαν, οὗτος εἰς
<span class="lb" data-page="9.620" data-line="3" id="l9.620.3"></span>τὴν δευτέραν τετράδα προβήσεται. τὸ δ’ εἴτε κατὰ τὴν πέμπτην
<span class="lb" data-page="9.620" data-line="4" id="l9.620.4"></span>ἡμέραν, ἢ τὴν ἕκτην, ἢ τὴν ἑβδόμην κριθήσεται, προϊόντος
<span class="lb" data-page="9.620" data-line="5" id="l9.620.5"></span>τοῦ λόγου διορισθήσεται. κατὰ ταὐτὰ δὲ καὶ ὁ κακοήθης
<span class="lb" data-page="9.620" data-line="6" id="l9.620.6"></span>τε καὶ ἐπὶ σημείων δεινῶν γινόμενος, καὶ γὰρ καὶ οὗτος ὅσον
<span class="lb" data-page="9.620" data-line="7" id="l9.620.7"></span>ἀπολείπεται τοῦ κακοηθεστάτου καὶ μετὰ σημείων δεινοτάτων
<span class="lb" data-page="9.620" data-line="8" id="l9.620.8"></span>γινομένου, τοσοῦτον καὶ τὸν θάνατον ὀψιαίτερον ποιήσει.
<span class="lb" data-page="9.620" data-line="9" id="l9.620.9"></span>εἰ δέ τις ἁπλοῦς τε καὶ ἁπλουστάτους καὶ κακοήθεις τε
<span class="lb" data-page="9.620" data-line="10" id="l9.620.10"></span>καὶ κακοηθεστάτους πυρετοὺς ἀγνοεῖ διαγινώσκειν, οὔτ’ εἰ
<span class="lb" data-page="9.620" data-line="11" id="l9.620.11"></span>καλῶς οὔτ’ εἰ μὴ καλῶς εἶπεν ὑπὲρ αὐτῶν Ἱπποκράτης, οἶός
<span class="lb" data-page="9.620" data-line="12" id="l9.620.12"></span>τ’ ἔσται ποτὲ τῇ πείρᾳ βασανίσαι. εἰ δὲ μηδὲ τὰς τῶν σημείων
<span class="lb" data-page="9.620" data-line="13" id="l9.620.13"></span>εἰδείη δυνάμεις, ἀλλ’ ἁπλῶς οἴοιτο τὰ μὲν ἀγαθὰ, τὰ
<span class="lb" data-page="9.620" data-line="14" id="l9.620.14"></span>δὲ κακὰ μόνον ὑπάρχειν αὐτῶν, ἔτι καὶ μᾶλλον ὡς ἐπῳδὴν
<span class="lb" data-page="9.620" data-line="15" id="l9.620.15"></span>γραὸς ἀναγνώσεται τὰ πρὸς Ἱπποκράτους γεγραμμένα. τοὺς
<span class="lb" data-page="9.620" data-line="16" id="l9.620.16"></span>μὲν δὴ τοιούτους τῶνδε τῶν ὑπομνημάτων ἀπαλλάττεσθαι
<span class="lb" data-page="9.620" data-line="17" id="l9.620.17"></span>ἀξιῶ· τοῖς δὲ τὸ προγνωστικὸν Ἱπποκράτους ἀκριβῶς ἀνεγνωκόσιν
<span class="lb" data-page="9.620" data-line="18" id="l9.620.18"></span>ἐφεξῆς διαλέξομαι. κατὰ μὲν δὴ τὴν πρώτην ἡμέραν,
<span class="pb" data-page="9.621" id="p9.621"></span>
<span class="lb" data-page="9.621" data-line="1" id="l9.621.1"></span>οὕτως δὲ ἄκουέ μου διαπαντὸς ὅλον τὸν ἐξ ἡμέρας τε καὶ
<span class="lb" data-page="9.621" data-line="2" id="l9.621.2"></span>νυκτὸς χρόνον, εἰς τὰς τέτταρας ἐπὶ ταῖς εἴκοσι ὥραις τεμνόμενον,
<span class="lb" data-page="9.621" data-line="3" id="l9.621.3"></span>ὑδατῶδες μὲν ἀκριβῶς οὐρείσθω, πυρετὸς δὲ ἔστω
<span class="lb" data-page="9.621" data-line="4" id="l9.621.4"></span>βληχρός· οὗτος ὁ ἄνθρωπος εἰς μακρὸν ἐκταθήσεται χρόνον.
<span class="lb" data-page="9.621" data-line="5" id="l9.621.5"></span>ὁπόσον δέ τινα τοῦτον ἐν μὲν ταῖς πρώταις ἡμέραις οὔτε
<span class="lb" data-page="9.621" data-line="6" id="l9.621.6"></span>δυνατὸν γνῶναι οὔτε εἰδέναι χρήσιμον. οὗ γὰρ ἕνεκα δεόμεθα
<span class="lb" data-page="9.621" data-line="7" id="l9.621.7"></span>τῆς τοιαύτης προγνώσεως, ἔχομεν ἤδη τοῦτο τὸ τῆς
<span class="lb" data-page="9.621" data-line="8" id="l9.621.8"></span>διαίτης τὸ σχῆμα καταστήσασθαι πρόσφορον, τῆς ἀκμῆς μετὰ
<span class="lb" data-page="9.621" data-line="9" id="l9.621.9"></span>πολλὰς ἡμέρας ἐσομένης. καθ’ ἑκάστην μέντοι τετράδα παραφυλάττων
<span class="lb" data-page="9.621" data-line="10" id="l9.621.10"></span>ἀκριβῶς τὰ σημεῖα, καὶ αὐτὸν τὸν τῆς ἀκμῆς χρόνον
<span class="lb" data-page="9.621" data-line="11" id="l9.621.11"></span><span class="milestone ed2page" data-n="8.401" data-unit="ed2page" id="ed2page.8.401"></span>ἀκριβῶς δυνήσῃ προγνῶναι. χρὴ γὰρ, φησὶν,
<span class="lb" data-page="9.621" data-line="12" id="l9.621.12"></span>ἀπὸ τῆς πρώτης ἡμέρας ἐνθυμέεσθαι, καὶ καθ’ ἑκάστην τετράδα
<span class="lb" data-page="9.621" data-line="13" id="l9.621.13"></span>προστιθεμένην σκέπτεσθαι, καὶ οὐ λήσεις ὅπῃ τρέψεται
<span class="lb" data-page="9.621" data-line="14" id="l9.621.14"></span>τὸ νόσημα. ταυτὶ μὲν οὖν κᾀν τοῖς ἐφεξῆς ἐπιπλέον ἐξεργασόμεθα.
<span class="lb" data-page="9.621" data-line="15" id="l9.621.15"></span>πρὸς δὲ τὴν τοῦ πρώτου καιροῦ πρόγνωσιν, ὃν
<span class="lb" data-page="9.621" data-line="16" id="l9.621.16"></span>ἀρχὴν ὀνομάζουσιν, εἰς ὅσον ἐκταθήσεται χρόνον, ἤδη μέγα τι
<span class="lb" data-page="9.621" data-line="17" id="l9.621.17"></span>κατὰ τὴν πρώτην ἡμέραν ἐδείχθη λαμβανόμενον, ὅπερ ἐπὶ τῆς
<span class="lb" data-page="9.621" data-line="18" id="l9.621.18"></span>δευτέρας ἡμέρας ἔτι σαφέστερον ἔνεστι διορίζεσθαι. μενόντων
<span class="pb" data-page="9.622" id="p9.622"></span>
<span class="lb" data-page="9.622" data-line="1" id="l9.622.1"></span>γὰρ ὁμοίως τοῦ τε πυρετοῦ καὶ τῶν οὔρων, οὐ μόνον ὡς
<span class="lb" data-page="9.622" data-line="2" id="l9.622.2"></span>οὔπω τῆς ἀναβάσεως ἡ νόσος ὑπήρξατο λέγειν ἔχομεν, ἀλλ’
<span class="lb" data-page="9.622" data-line="3" id="l9.622.3"></span>ὡς οὐδὲ θᾶττον ἄρξεται τῆς ἑβδόμης ἡμέρας. ἔμαθες γὰρ ὡς
<span class="lb" data-page="9.622" data-line="4" id="l9.622.4"></span>ἐσχάτως ἄπεπτον ὑπάρχει τὸ ὑδατῶδες οὖρον. ὥστ’ οὐ μόνον
<span class="lb" data-page="9.622" data-line="5" id="l9.622.5"></span>ἤδη παρόντα διαγινώσκειν οἷόν τε τὸν τῆς ἀρχῆς καιρὸν, ἀλλὰ
<span class="lb" data-page="9.622" data-line="6" id="l9.622.6"></span>καὶ προγινώσκειν πολλάκις εἰς ὅ τι τελευτήσει.
</p>
          </article>

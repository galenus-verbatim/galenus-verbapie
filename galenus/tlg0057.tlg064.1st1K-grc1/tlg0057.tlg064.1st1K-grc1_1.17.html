<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.17">
<span class="pb page1" data-page="9.622" id="p9.622"></span>
<span class="milestone ed1page page1" data-n="3.400" data-unit="ed1page" id="ed1page.3.400"></span>
<span class="milestone ed2page page1" data-n="8.401" data-unit="ed2page" id="ed2page.8.401"></span>
            <p>
<span class="lb" data-page="9.622" data-line="7" id="l9.622.7"></span>Ἐπὶ μὲν δὴ τῶν οὕτως χρονίων ἱκανῶς
<span class="lb" data-page="9.622" data-line="8" id="l9.622.8"></span>ἐστιν ὁ καιρὸς τῆς ἀρχῆς μακρός· ἐπὶ δὲ τῶν κατοξέων ἐσχάτως
<span class="lb" data-page="9.622" data-line="9" id="l9.622.9"></span>στενός. εἰ γὰρ εὐθὺς ἐν τῇ πρώτῃ τῶν ἡμερῶν ἐν τοῖς
<span class="lb" data-page="9.622" data-line="10" id="l9.622.10"></span>οὔροις τι φαίνοιτο σημεῖον πέψεως, ἐκπέπτωκεν ἤδη τοῦτο
<span class="lb" data-page="9.622" data-line="11" id="l9.622.11"></span>τῆς ἀρχῆς. ἆρ’ οὖν οὐδ’ ἤρξατο τοῦτο τὸ παράπαν; ἢ τοῦτο
<span class="lb" data-page="9.622" data-line="12" id="l9.622.12"></span>μὲν ἀδύνατον; οὐ γὰρ ἐνδέχεταί τι νόσημα τὴν ἰδίαν ἀκμὴν
<span class="lb" data-page="9.622" data-line="13" id="l9.622.13"></span>ἀπολαβεῖν ἄνευ τῆς ἀρχῆς τε καὶ τῆς ἀναβάσεως. ἐσχάτως
<span class="lb" data-page="9.622" data-line="14" id="l9.622.14"></span>δὲ βραχὺς ἑκάτερος ὁ χρόνος αὐτῶν γίνεται, ὡς πολλάκις
<span class="lb" data-page="9.622" data-line="15" id="l9.622.15"></span>ἐν τῇ πρώτῃ τῶν ἡμερῶν ἀκμάσαι τὴν νόσον. οὕτως οὖν
<span class="lb" data-page="9.622" data-line="16" id="l9.622.16"></span>ὀξείας ἀρχῆς οὐδὲ πρόγνωσιν δεῖ ζητεῖν τοῦ τέλους, ἀλλ’
<span class="lb" data-page="9.622" data-line="17" id="l9.622.17"></span>ἀγαπᾷν εἰ παροῦσάν τε διαγινώσκειν τις δύναιτο καὶ ὁπηνίκα
<span class="lb" data-page="9.622" data-line="18" id="l9.622.18"></span>πρῶτον εἰς τὴν ἀνάβασιν μεταπίπτει σαφῶς γνωρίζειν.
<span class="pb" data-page="9.623" id="p9.623"></span>
<span class="lb" data-page="9.623" data-line="1" id="l9.623.1"></span>ἔστι δὲ κοινὴ τῶν τοιούτων ἀρχῶν τε καὶ ἀναβάσεων ἡ διάγνωσις
<span class="lb" data-page="9.623" data-line="2" id="l9.623.2"></span>τοῖς τοῦ πρώτου παροξυσμοῦ μέρεσιν. ἡ γὰρ αὐτὴ
<span class="lb" data-page="9.623" data-line="3" id="l9.623.3"></span>κᾀκείνου καὶ τοῦ σύμπαντος νοσήματος ἀρχή τε καὶ ἀνάβασις
<span class="lb" data-page="9.623" data-line="4" id="l9.623.4"></span>γίνεται· οὐ γὰρ δὴ κᾀκεῖνος εὐθὺς ἀπ’ ἀκμῆς ἄρχεται.
<span class="lb" data-page="9.623" data-line="5" id="l9.623.5"></span>τοῦτο γὰρ οὐ μόνον οὐδεὶς οἶδεν, ἀλλ’ οὐδ’ ἐπινοῆσαι δύναται,
<span class="lb" data-page="9.623" data-line="6" id="l9.623.6"></span>πυρετὸν ὀξὺν εὐθὺς ὑπὸ τὴν πρώτην εἰσβολὴν ἀκμάζοντα
<span class="lb" data-page="9.623" data-line="7" id="l9.623.7"></span>συστῆναι, <span class="milestone ed1page" data-n="3.401" data-unit="ed1page" id="ed1page.3.401"></span>καθάπερ ὑπὸ κεραυνοῦ πληγέντος τοῦ ἀνθρώπου.
<span class="lb" data-page="9.623" data-line="8" id="l9.623.8"></span>πῶς οὖν ἐν τῇ πρώτῃ τῶν ἡμερῶν ἀκμάζον γνωρισθήσεται
<span class="lb" data-page="9.623" data-line="9" id="l9.623.9"></span>τὸ νόσημα; πῶς δ’ ἄλλως ἢ εἰ τὰ τῆς πέψεως
<span class="lb" data-page="9.623" data-line="10" id="l9.623.10"></span>εὐθὺς ἔχει σημεῖα; παραπλήσιον γάρ τι συμβαίνει κατὰ τὴν
<span class="lb" data-page="9.623" data-line="11" id="l9.623.11"></span>τῶν ὠμῶν χυμῶν πέψιν οἷόν τι κᾀν τοῖς φλεγμαίνουσι μορίοις
<span class="lb" data-page="9.623" data-line="12" id="l9.623.12"></span>συμπίπτει. λέγει δέ που καὶ περὶ τούτων ὁ Ἱπποκράτης
<span class="lb" data-page="9.623" data-line="13" id="l9.623.13"></span>ᾧδε· περὶ μὲν τὰς γενέσιας τοῦ πύου οἱ πόνοι καὶ οἱ
<span class="lb" data-page="9.623" data-line="14" id="l9.623.14"></span>πυρετοὶ συμβαίνουσι μᾶλλον ἢ γενομένου. ὥσπερ οὖν οὐκ
<span class="lb" data-page="9.623" data-line="15" id="l9.623.15"></span>ἐνδέχεται διαπυησάσης φλεγμονῆς ἔτ’ ἀκμαῖον πυρετὸν εἶναι,
<span class="lb" data-page="9.623" data-line="16" id="l9.623.16"></span>ἢ πόνον ἀπαντῆσαι, κατὰ τὸν αὐτὸν τρόπον οὐδ’ ἂν ὑφίστηταί
<span class="lb" data-page="9.623" data-line="17" id="l9.623.17"></span>τι χρηστὸν ἐν τοῖς οὔροις ἀκριβῶς. νεφέλης μέντοι γε
<span class="pb" data-page="9.624" id="p9.624"></span>
<span class="lb" data-page="9.624" data-line="1" id="l9.624.1"></span>μόνης, ἤ τινων ἐναιωρημάτων ἀγαθῶν γινομένων, ὁ τῆς
<span class="lb" data-page="9.624" data-line="2" id="l9.624.2"></span>ἀκμῆς καιρὸς οὔπω πάρεστι. καὶ πολὺ δὴ μᾶλλον, ἐπειδὰν
<span class="lb" data-page="9.624" data-line="3" id="l9.624.3"></span>μηδὲν τούτων ᾖ, πλὴν εἰ μὴ πάνυ σφόδρα χολῶδες εἴη τὸ νόσημα.
<span class="lb" data-page="9.624" data-line="4" id="l9.624.4"></span>ὅστις ἂν οὖν ἅπασι τοῖς εἰρημένοις πολλάκις ἐπὶ τῶν
<span class="lb" data-page="9.624" data-line="5" id="l9.624.5"></span>ἀῤῥώστων ἀκριβῶς τὸν νοῦν προσέσχε, τοῦτον οὐκ ἄν ποτε
<span class="lb" data-page="9.624" data-line="6" id="l9.624.6"></span>λάθοι καιρὸς οὐδείς. ἀλλ’ εἰ μὲν ὀξὺς εἴη, παρόντα τε ἂν
<span class="lb" data-page="9.624" data-line="7" id="l9.624.7"></span>αὐτὸν διαγινώσκοι ἀκριβῶς, καὶ προγινώσκοι τ’ ἂν ὅσον
<span class="lb" data-page="9.624" data-line="8" id="l9.624.8"></span>οὔπω γενησόμενον· εἰ δὲ χρόνιος, ἐκ πολλοῦ μὲν στοχάσαιτο
<span class="lb" data-page="9.624" data-line="9" id="l9.624.9"></span>ἂν, προσιόντος δ’ ἐγγυτέρω σαφέστερον ἔτι προγινώσκοι.
<span class="lb" data-page="9.624" data-line="10" id="l9.624.10"></span>καθόλου γὰρ χρὴ τοῦτο γινώσκειν, ὡς εἰ μή τι σαφὲς ὀφθείη
<span class="lb" data-page="9.624" data-line="11" id="l9.624.11"></span>πέψεως γνώρισμα, <span class="milestone ed2page" data-n="8.402" data-unit="ed2page" id="ed2page.8.402"></span>τὸ ἄχρι τοῦδε σύμπαν ἀρχὴ τοῦ
<span class="lb" data-page="9.624" data-line="12" id="l9.624.12"></span>νοσήματος ὑπάρχει. ὁπόσον οὖν ἔτι λείπεται τοῖς ἐνεστῶσι
<span class="lb" data-page="9.624" data-line="13" id="l9.624.13"></span>εἰς τὸ σαφὲς ἐκεῖνο τῆς πέψεως γνώρισμα, παρά τε τῆς τοῦ
<span class="lb" data-page="9.624" data-line="14" id="l9.624.14"></span>νοσήματος κινήσεως καὶ φύσεως, ὥρας τε καὶ χώρας καὶ ἡλικίας,
<span class="lb" data-page="9.624" data-line="15" id="l9.624.15"></span>καὶ κράσεως αὐτοῦ τοῦ κάμνοντος ἐξευρήσεις. εἰ μὲν
<span class="lb" data-page="9.624" data-line="16" id="l9.624.16"></span>γὰρ τό τε νόσημα χρόνιον εἴη φύσει, καθάπερ ἀμφημερινὸς εἰ
<span class="lb" data-page="9.624" data-line="17" id="l9.624.17"></span>τύχοι, καὶ φαίνοιτο βραδέως ἐπὶ τοῦδε τοῦ κάμνοντος κινεῖσθαι
<span class="lb" data-page="9.624" data-line="18" id="l9.624.18"></span>καὶ οἷον τύφεσθαι καὶ καταπνίγεσθαι, καὶ ἡ ὥρα
<span class="lb" data-page="9.624" data-line="19" id="l9.624.19"></span>τοῦ ἔτους εἴη χειμὼν καὶ τὸ χωρίον ψυχρὸν, ἥ θ’ ἡλικία ﻿
<span class="pb" data-page="9.625" id="p9.625"></span>
<span class="lb" data-page="9.625" data-line="1" id="l9.625.1"></span>καὶ ἡ φύσις τοῦ κάμνοντος ἐπὶ τὸ ψυχρότερον ῥέποι, πολλοῦ
<span class="lb" data-page="9.625" data-line="2" id="l9.625.2"></span>τοῦ μεταξὺ δεήσει χρόνου πρὸς τὴν τοῦ σαφοῦς σημείου γένεσιν,
<span class="lb" data-page="9.625" data-line="3" id="l9.625.3"></span>ὃν ἅπαντα τῆς ἀρχῆς ἀριθμητέον. ἔστω σοί γ’ οὖν
<span class="lb" data-page="9.625" data-line="4" id="l9.625.4"></span>χειμῶνος ἀρξάμενος ἀμφημερινὸς ἐν οὕτως ἔχοντι σώματι
<span class="lb" data-page="9.625" data-line="5" id="l9.625.5"></span>καθάπερ εἴρηται νῦν, ἅμα τοῖς ἀκριβῶς ἀπέπτοις καὶ ὑδατώδεσιν
<span class="lb" data-page="9.625" data-line="6" id="l9.625.6"></span>οὔροις, οὐ μόνον οὐκ ἂν τῆς ἑβδόμης ἡμέρας ἐντὸς,
<span class="lb" data-page="9.625" data-line="7" id="l9.625.7"></span>ἀλλ’ οὐδὲ τῆς τεσσαρεσκαιδεκάτης δύναιτό τις ἔχειν σαφὲς
<span class="lb" data-page="9.625" data-line="8" id="l9.625.8"></span>σημεῖον πέψεως. οὕτω δὲ προσαγορεύω τά τε τῶν ἀμυδρῶν
<span class="lb" data-page="9.625" data-line="9" id="l9.625.9"></span>μεταξὺ καὶ τὰ τῆς τελείας πέψεως. ἡ μὲν οὖν τελεία πέψις
<span class="lb" data-page="9.625" data-line="10" id="l9.625.10"></span>ἐστὶν, ὅταν ἐν τοῖς οὔροις ὑφίστηταί τι λευκόν τε καὶ λεῖον
<span class="lb" data-page="9.625" data-line="11" id="l9.625.11"></span>καὶ ὁμαλὸν καὶ συνεχές· ἡ δ’ ἀμυδρὰ πέψις, ὅταν ἐξ ὑδατώδους
<span class="lb" data-page="9.625" data-line="12" id="l9.625.12"></span>οὔρου μετρίως ὕπωχρον γένηται. καὶ μὲν δὴ καὶ εἰ θολερὸν
<span class="lb" data-page="9.625" data-line="13" id="l9.625.13"></span>γένοιτο καὶ μένοι τοιοῦτον, καὶ τοῦτο ἀσαφοῦς τέ
<span class="lb" data-page="9.625" data-line="14" id="l9.625.14"></span>ἐστιν καὶ ἀμυδρᾶς πέψεως γνώρισμα. καὶ τὸ πυῤῥόν τε καὶ
<span class="lb" data-page="9.625" data-line="15" id="l9.625.15"></span>λεπτὸν ἐκ ταὐτοῦ γένους ἐστίν. ἀλλ’ οὐδὲν τούτων τὴν
<span class="lb" data-page="9.625" data-line="16" id="l9.625.16"></span>ἀρχὴν πεπαῦσθαι δηλοῖ. σαφεστέρου γὰρ ἀεὶ τὰ τοιαῦτα δεῖται
<span class="lb" data-page="9.625" data-line="17" id="l9.625.17"></span>γνωρίσματος, ἤτοι νεφέλης λευκῆς ἢ ἐναιωρήματος ὁμαλοῦ
<span class="pb" data-page="9.626" id="p9.626"></span>
<span class="lb" data-page="9.626" data-line="1" id="l9.626.1"></span>τε καὶ συνεχοῦς καὶ λευκοῦ. καὶ μὲν δὴ καὶ ἡ ἐρυθρὰ νεφέλη
<span class="lb" data-page="9.626" data-line="2" id="l9.626.2"></span>καὶ ἡ ὑπόστασις ἡ τοιαύτη. καὶ χωρὶς ὑποστάσεως δὲ τὸ εὔχρουν
<span class="lb" data-page="9.626" data-line="3" id="l9.626.3"></span>οὖρον ἅμα τῷ συμμέτρῳ πάχει πεπαῦσθαι δηλοῖ τὴν
<span class="lb" data-page="9.626" data-line="4" id="l9.626.4"></span>ἀρχήν.
</p>
          </article>

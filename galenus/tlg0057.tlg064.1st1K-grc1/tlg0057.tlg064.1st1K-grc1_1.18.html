<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.18">
<span class="pb page1" data-page="9.626" id="p9.626"></span>
<span class="milestone ed1page page1" data-n="3.401" data-unit="ed1page" id="ed1page.3.401"></span>
<span class="milestone ed2page page1" data-n="8.402" data-unit="ed2page" id="ed2page.8.402"></span>
            <p>
<span class="lb" data-page="9.626" data-line="5" id="l9.626.5"></span>Οὕτω δὲ κᾀν τοῖς περιπνευμονικοῖς τε καὶ
<span class="lb" data-page="9.626" data-line="6" id="l9.626.6"></span>πλευριτικοῖς πάθεσι τὰ μὲν ἰδίως ὀνομαζόμενα πτύελα ταῖς
<span class="lb" data-page="9.626" data-line="7" id="l9.626.7"></span>ἐν τοῖς οὔροις ὑποστάσεσιν ἔοικε, τὸ δὲ μηδ’ ὅλως ἀποπτύειν
<span class="lb" data-page="9.626" data-line="8" id="l9.626.8"></span>μηδὲν, ἀλλὰ βήττειν μόνον ξηρῶς, οἷόν περ τὸ ἐν τοῖς οὔροις
<span class="lb" data-page="9.626" data-line="9" id="l9.626.9"></span>ἐστὶν ἄπεπτον ἐσχάτως, ὅπερ ὑδατῶδες καλοῦμεν. εἰ δὲ ἐκ τοῦ
<span class="lb" data-page="9.626" data-line="10" id="l9.626.10"></span>μηδ’ ὅλως πτύειν εἰς τὸ πτύειν μὲν, ἀλλ’ ὑγρά τε καὶ τελέως
<span class="lb" data-page="9.626" data-line="11" id="l9.626.11"></span>ἄπεπτα μετασταίη, δῆλον ὡς ἀμυδρά τε καὶ ἀσαφὴς αὐτῶν
<span class="lb" data-page="9.626" data-line="12" id="l9.626.12"></span>παντάπασιν ἡ τοιαύτη μεταβολὴ καὶ οὔπω πέπαυται τοῦ
<span class="lb" data-page="9.626" data-line="13" id="l9.626.13"></span>νοσήματος ὁ πρῶτος καιρὸς, ὃν ἀρχὴν ἔφαμεν ὀνομάζεσθαι.
<span class="lb" data-page="9.626" data-line="14" id="l9.626.14"></span>πότ’ οὖν αὕτη μὲν παύσεται, μεταστήσεται δὲ τελέως εἰς τὴν
<span class="lb" data-page="9.626" data-line="15" id="l9.626.15"></span>ἐπίδοσιν ἡ νόσος; ὅταν ἄρξηται πτύειν ὀλίγα πέπονα, τὸ δ’
<span class="lb" data-page="9.626" data-line="16" id="l9.626.16"></span>ἀπὸ τούτου σύμπαν ἄχρι τῆς ἀκμῆς ἀεὶ καὶ μᾶλλον αὐτοῦ
<span class="lb" data-page="9.626" data-line="17" id="l9.626.17"></span>πλείω καὶ βελτίω καὶ εὐπετέστερον ἀποπτύοντος. ὅταν δὲ
<span class="pb" data-page="9.627" id="p9.627"></span>
<span class="lb" data-page="9.627" data-line="1" id="l9.627.1"></span>ἀκριβῶς ᾖ πέπονά τε καὶ πολλὰ καὶ μὴ δυσχερῶς ἀναπτυόμενα,
<span class="lb" data-page="9.627" data-line="2" id="l9.627.2"></span>τῆς ἀκμῆς ὁ καιρός. ὅταν δὲ ὁμοίως μὲν ἀκριβῶς πέπονά
<span class="lb" data-page="9.627" data-line="3" id="l9.627.3"></span>τε καὶ ἀλύπως ἀναγόμενα, μειωθῇ δὲ τὸ πλῆθος ἥ τ’
<span class="lb" data-page="9.627" data-line="4" id="l9.627.4"></span>ὀδύνη μηκέτ’ ᾖ, πεπαῦσθαι χρὴ νομίζειν τὴν ἀκμὴν, παραλαμβάνει
<span class="lb" data-page="9.627" data-line="5" id="l9.627.5"></span>γὰρ ἡ παρακμή. ὑποθώμεθα οὖν τινα πάλιν ἄῤῥωστον
<span class="lb" data-page="9.627" data-line="6" id="l9.627.6"></span>ὑπὸ πλευρίτιδός τινος ἐχόμενον, οὔτ’ ἀναπτύοντά τι καὶ
<span class="lb" data-page="9.627" data-line="7" id="l9.627.7"></span>οὐροῦντα λεπτὰ μὲν, ἀλλ’ εὔχροα. περὶ δὲ τὴν ἑνδεκάτην ἡμέραν
<span class="lb" data-page="9.627" data-line="8" id="l9.627.8"></span>ἀρχέσθω μὲν πτύειν, ὑγρὰ δὲ καὶ ἄπεπτα. τοῦτον ὅτι
<span class="lb" data-page="9.627" data-line="9" id="l9.627.9"></span>μὲν οὐκ ἄν τις φαίη πρὸ τῆς ἑνδεκάτης ἡμέρας ἐν ἄλλῳ τινὶ
<span class="lb" data-page="9.627" data-line="10" id="l9.627.10"></span>τοῦ νοσήματος εἶναι καιρῷ <span class="milestone ed2page" data-n="8.403" data-unit="ed2page" id="ed2page.8.403"></span>πλὴν ἐν ἀρχῇ, παντί που
<span class="lb" data-page="9.627" data-line="11" id="l9.627.11"></span>δῆλον. ἐπὶ δὲ τῆς ἑνδεκάτης ἴσως μὲν ἄν τῳ δόξειε μεταπεπτωκέναι
<span class="lb" data-page="9.627" data-line="12" id="l9.627.12"></span>σαφῶς, ἀλλ’ οὐχ ᾧδε ἔχει. ἡ γὰρ ἑνδεκάτη τῆς
<span class="lb" data-page="9.627" data-line="13" id="l9.627.13"></span>τεσσαρεσκαιδεκάτης ἐπίδηλος οὖσα τὴν τοῦ δευτέρου καιροῦ
<span class="lb" data-page="9.627" data-line="14" id="l9.627.14"></span>τῆς νόσου σαφῆ καὶ βεβαίαν ἀρχὴν ἐκείνην ἕξειν προδηλοῖ.
<span class="lb" data-page="9.627" data-line="15" id="l9.627.15"></span>παραφυλάξοις γ’ οὖν αὐτὴν τὴν τεσσαρεσκαιδεκάτην, εἰ τοῖς
<span class="lb" data-page="9.627" data-line="16" id="l9.627.16"></span>ἑνδεκάτης προδεδηλωμένοις ὁμολογεῖ. καὶ μετὰ ταύτην αὖθις
<span class="lb" data-page="9.627" data-line="17" id="l9.627.17"></span>τὴν ἑπτακαιδεκάτην, ἐπεὶ καὶ ἥδε τῆς εἰκοστῆς ἐστιν ἐπίδηλος,
<span class="lb" data-page="9.627" data-line="18" id="l9.627.18"></span>ὡς ἐν τοῖς περὶ κρισίμων εἴρηται. φέρε δὴ κατὰ ταύτην αὐτὸν
<span class="pb" data-page="9.628" id="p9.628"></span>
<span class="lb" data-page="9.628" data-line="1" id="l9.628.1"></span>πτύσαι μικρὰ μὲν, πέπονα δὲ, κατὰ τὴν εἰκοστὴν τούτῳ δυνατόν
<span class="lb" data-page="9.628" data-line="2" id="l9.628.2"></span>ἐστίν τινα γενέσθαι κρίσιν, οὐ μὴν τελείαν γε διὰ τὴν
<span class="lb" data-page="9.628" data-line="3" id="l9.628.3"></span>τοιαύτην αἰτίαν, ὅτι οὐ τὴν αὐτὴν ἔχουσι δύναμιν, οὔτ’ αὖ
<span class="lb" data-page="9.628" data-line="4" id="l9.628.4"></span>τῶν ἐπιδήλων αἱ πρῶται ταῖς ὑστέραις, οὔθ’ αἱ πρῶται κρίσιμοι
<span class="lb" data-page="9.628" data-line="5" id="l9.628.5"></span>ταῖς ἐξ ὑστέρου κρισίμοις. ἀλλ’ ἰσχυρότεραι μὲν αἱ
<span class="lb" data-page="9.628" data-line="6" id="l9.628.6"></span>πρῶται. χρονίζοντος δ’ ἤδη τοῦ νοσήματος ἀσθενέστεραι
<span class="lb" data-page="9.628" data-line="7" id="l9.628.7"></span>γίνονται. χρὴ τοίνυν ἐπὶ προήκοντι τῷ νοσήματι, καὶ μάλισθ’
<span class="lb" data-page="9.628" data-line="8" id="l9.628.8"></span>ὅταν ἱκανῶς ἄπεπτον ᾖ, μεγάλην γίνεσθαι μεταβολὴν,
<span class="lb" data-page="9.628" data-line="9" id="l9.628.9"></span>ἵν’ ἀσφαλὴς ἐλπισθῇ κρίσις. μεγάλη δέ τίς ἐστι μεταβολὴ, πέπονα
<span class="lb" data-page="9.628" data-line="10" id="l9.628.10"></span>τελέως οὐρῆσαί τε καὶ πτύσαι. τοιαῦτα δὲ οὐχ ὑπέκειτο
<span class="lb" data-page="9.628" data-line="11" id="l9.628.11"></span>τὰ κατὰ τὴν ἑπτακαιδεκάτην. ὥστε οὐκ ἐνδέχεται κατὰ τὴν
<span class="lb" data-page="9.628" data-line="12" id="l9.628.12"></span>εἰκοστὴν ἡμέραν τὸν τοιοῦτον ἄῤῥωστον ἀπαλλαγῆναι τοῦ νοσήματος,
<span class="lb" data-page="9.628" data-line="13" id="l9.628.13"></span>ἢ καὶ κριθῆναι τελέως· ἀλλ’ ἀρκεῖ μεταβολήν τινα
<span class="lb" data-page="9.628" data-line="14" id="l9.628.14"></span>ἀξιόλογον γενέσθαι. δυνήσεται γὰρ ἔν τινι τῶν ἐφεξῆς κρισίμων
<span class="lb" data-page="9.628" data-line="15" id="l9.628.15"></span>ἡ τελεία λύσις ἀπαντῆσαι. ἆρ’ οὖν ὑπόθεσις μόνον ἐστὶν
<span class="lb" data-page="9.628" data-line="16" id="l9.628.16"></span>ὁ λόγος, ἢ καὶ τοιοῦτος ὦπται ἄῤῥωστος; ἐμοὶ μὲν δοκεῖ
<span class="lb" data-page="9.628" data-line="17" id="l9.628.17"></span>ταῦτ’ ἔχειν ἅπαντα τὰ νῦν εἰρημένα ὁ ἐν τῷ τρίτῳ τῶν
<span class="lb" data-page="9.628" data-line="18" id="l9.628.18"></span>ἐπιδημιῶν ὑφ’ Ἱπποκράτους γεγραμμένος ὄγδοος, ἀπὸ τῆς
<span class="pb" data-page="9.629" id="p9.629"></span>
<span class="lb" data-page="9.629" data-line="1" id="l9.629.1"></span>λοιμώδους καταστάσεως. ἔχει δ’ ἡ σύμπασα ῥῆσις ᾧδε· ἐν
<span class="lb" data-page="9.629" data-line="2" id="l9.629.2"></span>Ἀβδήροις Ἀναξίων, ὃς κατέκειτο παρὰ τὰς Θρηϊκίας πύλας·
<span class="lb" data-page="9.629" data-line="3" id="l9.629.3"></span>πυρετὸς ὀξὺς ἔλαβε. πλευροῦ δεξιοῦ ὀδύνη ξυνεχής. βὴξ
<span class="lb" data-page="9.629" data-line="4" id="l9.629.4"></span>ξηρά. οὐδὲν ἔπτυε τὰς πρώτας, διψώδης, ἄγρυπνος. οὖρα
<span class="lb" data-page="9.629" data-line="5" id="l9.629.5"></span>δ’ εὔχροα, λεπτὰ καὶ πολλὰ, ἕκτῃ παράληρος. πρὸς δὲ τὰ
<span class="lb" data-page="9.629" data-line="6" id="l9.629.6"></span>θερμάσματα οὐδὲν ἐνεδίδοτο. ἑβδόμῃ ἐπίπονος. ὅ τε γὰρ πυρετὸς
<span class="lb" data-page="9.629" data-line="7" id="l9.629.7"></span>ἐπέτεινεν, οἵ τε πόνοι οὐ ξυνεδίδοσαν· αἵ τε βῆχες ἠνώχλεον,
<span class="lb" data-page="9.629" data-line="8" id="l9.629.8"></span>δύσπνους τε ἦν. ὀγδόῃ ἀγκῶνα ἔτεμον. ἐῤῥύη πολὺ
<span class="lb" data-page="9.629" data-line="9" id="l9.629.9"></span>οἷον ἔδει. ξυνέδωκαν οἱ πόνοι. αἱ μέντοι βῆχες αἱ ξηραὶ
<span class="lb" data-page="9.629" data-line="10" id="l9.629.10"></span>παρείποντο. ἑνδεκάτῃ ξυνέδωκαν οἱ πυρετοὶ, σμικρὰ περὶ κεφαλὴν
<span class="lb" data-page="9.629" data-line="11" id="l9.629.11"></span>ἵδρωσε. βῆχες καὶ τὰ ἀπὸ πνεύμονος ὑγρότερα. ἑπτακαιδεκάτῃ
<span class="lb" data-page="9.629" data-line="12" id="l9.629.12"></span>ἤρξατο σμικρὰ πέπονα πτύειν. ἐκουφίσθη. εἰκοστῇ
<span class="lb" data-page="9.629" data-line="13" id="l9.629.13"></span>ἵδρωσεν, ἀπύρετος ἐγένετο. μετὰ δὲ κρίσιν ἐκουφίσθη.
<span class="lb" data-page="9.629" data-line="14" id="l9.629.14"></span>διψώδης δὲ ἦν, καὶ τῶν ἀπὸ πνεύμονος οὐ χρησταὶ
<span class="lb" data-page="9.629" data-line="15" id="l9.629.15"></span><span class="milestone ed1page" data-n="3.402" data-unit="ed1page" id="ed1page.3.402"></span>αἱ καθάρσιες. ἑβδόμῃ καὶ εἰκοστῇ ὁ πυρετὸς ὑπέστρεψεν.
<span class="lb" data-page="9.629" data-line="16" id="l9.629.16"></span>ἔβηξεν. ἀνήγαγε πέπονα πολλά. οὔρων ὑπόστασις πολλὴ ﻿
<span class="pb" data-page="9.630" id="p9.630"></span>
<span class="lb" data-page="9.630" data-line="1" id="l9.630.1"></span>καὶ λευκή. ἄδιψος ἐγένετο. εὔπνους. τετάρτῃ καὶ τριακοστῇ
<span class="lb" data-page="9.630" data-line="2" id="l9.630.2"></span>ἵδρωσε διόλου, ἀπύρετος ἐκρίθη πάντη. τούτῳ τἄλλα, καθάπερ
<span class="lb" data-page="9.630" data-line="3" id="l9.630.3"></span>ὑπεθέμεθα ἡμεῖς, φαίνεται γεγονότα καὶ τῶν οὔρων,
<span class="lb" data-page="9.630" data-line="4" id="l9.630.4"></span>εἰ καὶ μὴ πολλάκις, ὡς εἴωθεν ἐπὶ τῶν ἄλλων ἀῤῥώστων,
<span class="lb" data-page="9.630" data-line="5" id="l9.630.5"></span>ἀλλὰ δίς γ’ οὖν μνημονεύσας ἐν ἀρχῇ μὲν ὡς λεπτῶν, ἐπὶ δὲ
<span class="lb" data-page="9.630" data-line="6" id="l9.630.6"></span>τῆς ἑβδόμης καὶ εἰκοστῆς ἡμέρας προσγράψας οὔροις ὑπόστασις
<span class="lb" data-page="9.630" data-line="7" id="l9.630.7"></span>πολλὴ λευκὴ δῆλός ἐστιν ἀκριβῶς πέπονα τότε πρῶτον
<span class="lb" data-page="9.630" data-line="8" id="l9.630.8"></span>αὐτὸν οὐρῆσαι λέγων. διὰ τοῦτ’ οὖν, ὡς καὶ πρόσθεν εἶπον,
<span class="lb" data-page="9.630" data-line="9" id="l9.630.9"></span>ἐπὶ μὲν τῆς εἰκοστῆς ἐκρίθη τινὰ ἐλλιπῆ κρίσιν, διότι κατὰ
<span class="lb" data-page="9.630" data-line="10" id="l9.630.10"></span>τὴν ἑπτακαιδεκάτην ἤρξατο μικρὰ πέπονα πτύειν. οὐ μὴν τελεία
<span class="lb" data-page="9.630" data-line="11" id="l9.630.11"></span>γε ἡ κρίσις ἐγένετο, διότι μηδὲ πέψις ἀκριβὴς οὔρων, ἢ
<span class="lb" data-page="9.630" data-line="12" id="l9.630.12"></span>πτυέλων· <span class="milestone ed2page" data-n="8.404" data-unit="ed2page" id="ed2page.8.404"></span>διὰ τοῦτο οὖν ἐρεῖ· διψώδης δὲ ἦν καὶ τῶν
<span class="lb" data-page="9.630" data-line="13" id="l9.630.13"></span>ἀπὸ πνεύμονος οὐ χρησταὶ αἱ καθάρσιες. ἐνταῦθα οὖν μοι
<span class="lb" data-page="9.630" data-line="14" id="l9.630.14"></span>πάλιν ἀναμνησθεὶς ὡς ὀρθῶς εἴρηται, τὰ ἐγκαταλιμπανόμενα
<span class="lb" data-page="9.630" data-line="15" id="l9.630.15"></span>ἐν τῇσι νούσοισι μετὰ κρίσιν ὑποστροφὰς εἴωθε ποιεῖν.
<span class="lb" data-page="9.630" data-line="16" id="l9.630.16"></span>τῆς ἑβδόμης καὶ εἰκοστῆς ἡμέρας τὴν διήγησιν ἀνάγνωθι,
<span class="lb" data-page="9.630" data-line="17" id="l9.630.17"></span>τόνδε τὸν τρόπον ἔχουσαν· ἑβδόμῃ καὶ εἰκοστῇ ὁ πυρετὸς
<span class="pb" data-page="9.631" id="p9.631"></span>
<span class="lb" data-page="9.631" data-line="1" id="l9.631.1"></span>ὑπέστρεψεν, ἔβηξεν. ἀνήγαγε πέπονα πολλά. οὔροις ὑπόστασις
<span class="lb" data-page="9.631" data-line="2" id="l9.631.2"></span>πολλὴ λευκή. ἄδιψος ἐγένετο. προειπὼν γὰρ ὡς ἐν τῷ
<span class="lb" data-page="9.631" data-line="3" id="l9.631.3"></span>μεταξὺ τῶν ταῖς μετὰ τὴν εἰκοστὴν ἥ τε δίψα παρέμενεν
<span class="lb" data-page="9.631" data-line="4" id="l9.631.4"></span>αὐτῷ καὶ τῶν ἀπὸ πνεύμονος οὐ χρησταὶ αἱ καθάρσιες ἦσαν,
<span class="lb" data-page="9.631" data-line="5" id="l9.631.5"></span>ἐφεξῆς φησι ὡς ἐπὶ τῆς ἑβδόμης καὶ εἰκοστῆς ἡμέρας ὑποστρέψας
<span class="lb" data-page="9.631" data-line="6" id="l9.631.6"></span>ἐπύρεξεν, ἄδιψος ἐγένετο, καὶ χρηστὰ πτύειν ἤρξατο,
<span class="lb" data-page="9.631" data-line="7" id="l9.631.7"></span>κᾀν τοῖς οὔροις ὑπόστασιν ἔσχε πολλήν τε καὶ λευκήν.
<span class="lb" data-page="9.631" data-line="8" id="l9.631.8"></span>τοῦτ’ οὖν ἐστιν αὐτῷ τὸ πρόσθεν ῥηθὲν, ὡς ἐν τοῖς πυρετώδεσι
<span class="lb" data-page="9.631" data-line="9" id="l9.631.9"></span>νοσήμασιν ὅμοιόν τι συμπίπτει τοῖς κατὰ τὰς ἐκπυϊσκομένας
<span class="lb" data-page="9.631" data-line="10" id="l9.631.10"></span>φλεγμονάς. ὡς γὰρ ἐκεῖ κατὰ τὰς γενέσιας τοῦ πύου
<span class="lb" data-page="9.631" data-line="11" id="l9.631.11"></span>οἵ τε πόνοι καὶ οἱ πυρετοὶ μάλιστα συμβαίνουσιν, οὕτως κᾀνταῦθα
<span class="lb" data-page="9.631" data-line="12" id="l9.631.12"></span>πεττομένων τῶν τοὺς πυρετοὺς ἐργαζομένων χυμῶν.
<span class="lb" data-page="9.631" data-line="13" id="l9.631.13"></span>οὕτως γ’ οὖν κᾀπὶ τοῦ Ἀναξίωνος, ὅσον ἐκ τῆς προτέρας
<span class="lb" data-page="9.631" data-line="14" id="l9.631.14"></span>κρίσεως τῆς ἐλλιποῦς ὑπελείπετο ἂν, τοῦτ’ αὖθις ζέσαν ἐν τῷ
<span class="lb" data-page="9.631" data-line="15" id="l9.631.15"></span>τῆς πέψεως καιρῷ τὸν πρὸ τῆς κρίσεως ἐγέννησε πυρετόν.
<span class="lb" data-page="9.631" data-line="16" id="l9.631.16"></span>ὅτι δὲ τῆς ἐμφύτου θερμασίας ἐργαζομένης αὐτὸ καὶ οὐχὶ
<span class="lb" data-page="9.631" data-line="17" id="l9.631.17"></span>τῆς πυρεκτικῆς, οὐχ ἥκιστα καὶ ἡ τῶν ἡμερῶν ἐνεδείξατο
<span class="lb" data-page="9.631" data-line="18" id="l9.631.18"></span>φύσις. πρώτη μὲν γὰρ ἡ ἑνδεκάτη χρηστῆς μὲν, ἀλλ’ ἀμυδρᾶς
<span class="pb" data-page="9.632" id="p9.632"></span>
<span class="lb" data-page="9.632" data-line="1" id="l9.632.1"></span>ὑπήρξατο πέψεως. εἶθ’ ἡ ἑπτακαιδεκάτη σαφέστερον ὑπέδειξε
<span class="lb" data-page="9.632" data-line="2" id="l9.632.2"></span>σημεῖον πέψεως. εἶθ’ ἡ εἰκοστὴ κρίσιν ἐλλιπῆ. μετὰ δὲ
<span class="lb" data-page="9.632" data-line="3" id="l9.632.3"></span>ταύτην ἡ ἑβδόμη καὶ εἰκοστὴ τελείας πέψεως ἤνεγκε γνώρισμα.
<span class="lb" data-page="9.632" data-line="4" id="l9.632.4"></span>διὰ τοῦτο οὖν ἐπιφέρων ἐρεῖ· τετάρτῃ καὶ τριακοστῇ
<span class="lb" data-page="9.632" data-line="5" id="l9.632.5"></span>ἵδρωσε δι’ ὅλου, ἀπύρετος ἐγένετο, ἐκρίθη πάντῃ. δῆλον γὰρ
<span class="lb" data-page="9.632" data-line="6" id="l9.632.6"></span>ὡς ἐν ταῖς ἑπτὰ ταῖς μετὰ τὴν ἑβδόμην καὶ εἰκοστὴν ἐπέφθη
<span class="lb" data-page="9.632" data-line="7" id="l9.632.7"></span>τε ἅμα καὶ ἐξεκρίθη σύμπαντα τὰ τοῦ νοσήματος αἴτια, διὰ
<span class="lb" data-page="9.632" data-line="8" id="l9.632.8"></span>μὲν τῶν οὔρων τὰ τοὺς πυρετοὺς ἐργαζόμενα, διὰ δὲ τῶν
<span class="lb" data-page="9.632" data-line="9" id="l9.632.9"></span>πτυσμάτων τὰ κατὰ τὸν θώρακα. μεμνῆσθαι δὲ χρὴ τοῦδε
<span class="lb" data-page="9.632" data-line="10" id="l9.632.10"></span>τοῦ λόγου πρός τε τὰ παρόντα καὶ τὰ μέλλοντα λεχθήσεσθαι,
<span class="lb" data-page="9.632" data-line="11" id="l9.632.11"></span>καὶ τὰ τρία ταῦτα ἡγεῖσθαι ἀλλήλων διαφέροντα, τήν
<span class="lb" data-page="9.632" data-line="12" id="l9.632.12"></span>τε ἀμυδρὰν πέψιν καὶ τὴν σαφῆ καὶ τὴν τελείαν. ἀμυδρὰ μὲν
<span class="lb" data-page="9.632" data-line="13" id="l9.632.13"></span>γὰρ κατὰ τὴν ια΄, σαφὴς δὲ κατὰ τὴν ιζ΄, τελεία δὲ κατὰ τὴν ζ΄
<span class="lb" data-page="9.632" data-line="14" id="l9.632.14"></span>καὶ εἰκοστὴν ἐγένετο, μεθ’ ἥν ἐν ἑπτὰ ταῖς ἁπάσαις ἡμέραις
<span class="lb" data-page="9.632" data-line="15" id="l9.632.15"></span>ἡ νόσος ἐλύθη, καὶ οὕτως ξύμπας ὁ καιρὸς ἀκμὴ ἐγένετο,
<span class="lb" data-page="9.632" data-line="16" id="l9.632.16"></span>καθάπερ ἐν τοῖς ἐφεξῆς ἔτι σαφέστερον ἐπιδειχθήσεται. τοῦτο
<span class="lb" data-page="9.632" data-line="17" id="l9.632.17"></span>οὖν τὸ πτύελον, ὃ κατὰ τὴν ἑβδόμην καὶ εἰκοστὴν ἐφάνη,
<span class="lb" data-page="9.632" data-line="18" id="l9.632.18"></span>εἴπερ ἐφάνη κατὰ τὰς πρώτας ἡμέρας τοῦ νοσήματος μετὰ
<span class="pb" data-page="9.633" id="p9.633"></span>
<span class="lb" data-page="9.633" data-line="1" id="l9.633.1"></span>τῶν τὴν χρηστὴν ὑπόστασιν ἐχόντων οὔρων, οὐκ ἐνεδέχετο
<span class="lb" data-page="9.633" data-line="2" id="l9.633.2"></span>μὴ οὐ κατὰ τὴν πρώτην ἑβδομάδα κριθῆναι τὸ νόσημα. πρώτας
<span class="lb" data-page="9.633" data-line="3" id="l9.633.3"></span>δ’ ἡμέρας δηλονότι τοῦ νοσήματος εἶπον ἃς ἡ πρώτη
<span class="lb" data-page="9.633" data-line="4" id="l9.633.4"></span>τετρὰς διορίζει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.19">
<span class="pb page1" data-page="9.633" id="p9.633"></span>
<span class="milestone ed1page page1" data-n="3.402" data-unit="ed1page" id="ed1page.3.402"></span>
<span class="milestone ed2page page1" data-n="8.404" data-unit="ed2page" id="ed2page.8.404"></span>
            <p>
<span class="lb" data-page="9.633" data-line="5" id="l9.633.5"></span>Καὶ γὰρ καὶ τὴν ἀρχὴν τοῦ νοσήματος
<span class="lb" data-page="9.633" data-line="6" id="l9.633.6"></span>κατὰ τὸ δεύτερον σημαινόμενον ἐν τούτῳ περιγράφεσθαι τῷ
<span class="lb" data-page="9.633" data-line="7" id="l9.633.7"></span>καιρῷ πρόσθεν ἔλεγον. καὶ τοῦτ’ ἔστι τὸ ἐν τοῖς πλευριτικοῖς,
<span class="lb" data-page="9.633" data-line="8" id="l9.633.8"></span>πτύελον αὐτίκα ἢν ἐπιφαίνηται ἀρχομένου μὲν βραχύνει.
<span class="lb" data-page="9.633" data-line="9" id="l9.633.9"></span>τριχῶς γὰρ τῆς ἀρχῆς λεγομένης, καθ’ ἕνα μὲν τρόπον
<span class="lb" data-page="9.633" data-line="10" id="l9.633.10"></span>τῆς πρώτης εἰσβολῆς τῆς ἁπλῆς, ἢ τῆς ἀπλατοῦς, <span class="milestone ed2page" data-n="8.405" data-unit="ed2page" id="ed2page.8.405"></span>καθ’
<span class="lb" data-page="9.633" data-line="11" id="l9.633.11"></span>ἕτερον δὲ τῆς εἰς τὴν τρίτην ἡμέραν ἐκτεταμένης, ἣν μόνην
<span class="lb" data-page="9.633" data-line="12" id="l9.633.12"></span>ὁ Θεσσαλὸς ὀνειρώττειν μοι δοκεῖ, καὶ πρὸς τούτοις ἔτι τῆς
<span class="lb" data-page="9.633" data-line="13" id="l9.633.13"></span>ὡς μέρος ὅλου τοῦ νοσήματος, ἣν τὰ τῆς σαφοῦς πέψεως ὁρίζει
<span class="lb" data-page="9.633" data-line="14" id="l9.633.14"></span>σημεῖα. καὶ περὶ πασῶν ὁ Ἱπποκράτης ποιεῖται τὸν λόγον,
<span class="lb" data-page="9.633" data-line="15" id="l9.633.15"></span>ὡς ἐκ τῶν προγεγραμμένων ἐστὶν δῆλον, ἔν τε τοῖς ἐφεξῆς
<span class="lb" data-page="9.633" data-line="16" id="l9.633.16"></span>ὑπομνήμασιν ἐναργέστερον ἐπιδειχθήσεται. νυνὶ δὲ ὅτι τὴν
<span class="lb" data-page="9.633" data-line="17" id="l9.633.17"></span>κατὰ τὸ δεύτερον σημαινόμενον ἀρχὴν ἐδήλωσεν, ὁπότε τοῖς
<span class="lb" data-page="9.633" data-line="18" id="l9.633.18"></span>πλευριτικοῖς τὸ κατὰ τὴν ἀρχὴν ἐπιφαινόμενον πτύελον βραχύνειν
<span class="pb" data-page="9.634" id="p9.634"></span>
<span class="lb" data-page="9.634" data-line="1" id="l9.634.1"></span>ἔφησε, πρόδηλον, οἶμαι, γέγονε. περὶ μὲν δὴ τούτου
<span class="lb" data-page="9.634" data-line="2" id="l9.634.2"></span>κᾀν τοῖς ἐφεξῆς ἤδη διαιρήσομαι. ὅπως δ’ ἄν τις ἢ παροῦσαν
<span class="lb" data-page="9.634" data-line="3" id="l9.634.3"></span>ἤδη καὶ συμπεπληρωμένην τὴν ὡς μέρος ὅλου τοῦ νοσήματος
<span class="lb" data-page="9.634" data-line="4" id="l9.634.4"></span>ἀρχὴν διαγινώσκειν, ἢ μέλλουσαν ἔτι συμπληροῦσθαι
<span class="lb" data-page="9.634" data-line="5" id="l9.634.5"></span>προγινώσκειν δύναιτο, σαφῶς μοι δοκῶ δεδεῖχθαι. τῆς μὲν
<span class="lb" data-page="9.634" data-line="6" id="l9.634.6"></span>γὰρ συμπεπληρωμένης βέβαιον σημεῖον ἡ σαφὴς πέψις ἐστὶ,
<span class="lb" data-page="9.634" data-line="7" id="l9.634.7"></span>τῆς μελλούσης δὲ ἥ τε τοῦ νοσήματος αὐτοῦ φύσις ἥ θ’ ὥρα
<span class="lb" data-page="9.634" data-line="8" id="l9.634.8"></span>τοῦ ἔτους, ἥ θ’ ἡλικία τοῦ κάμνοντος, ἐξ ἐπιμέτρου δὲ καὶ
<span class="lb" data-page="9.634" data-line="9" id="l9.634.9"></span>τὸ χωρίον ἐν ᾧ νοσεῖ, καὶ ὁ τρόπος τῆς προγεγενημένης διαίτης,
<span class="lb" data-page="9.634" data-line="10" id="l9.634.10"></span>ὑγιαίνοντος ἔτι τοῦ κάμνοντος. εἰδικώτερα δὲ ἤδη γνωρίσματα
<span class="lb" data-page="9.634" data-line="11" id="l9.634.11"></span>τῆς μελλούσης ἔσεσθαι τελευτῆς τῷ πρώτῳ καιρῷ
<span class="lb" data-page="9.634" data-line="12" id="l9.634.12"></span>τῆς νόσου τὰ τῆς πέψεώς ἐστι σημεῖα. καὶ ὡς χρὴ ταῦτα
<span class="lb" data-page="9.634" data-line="13" id="l9.634.13"></span>προγινώσκειν ὁπηνίκα μάλιστα γενήσεται, ῥηθήσεται μὲν ἐπιμελέστερον
<span class="lb" data-page="9.634" data-line="14" id="l9.634.14"></span>ἔτι καὶ διὰ τῶν ἑξῆς. εἰρήσεται δὲ καὶ νῦν, ὡς
<span class="lb" data-page="9.634" data-line="15" id="l9.634.15"></span>ἐπισκέπτεσθαι χρὴ πόσον ἀπολείπεται τὰ παρόντα τῆς ἀπεψίας
<span class="lb" data-page="9.634" data-line="16" id="l9.634.16"></span>σημεῖα τῶν ἐσομένων ἐν τῇ σαφεῖ πέψει, τίς τε τοῦ νοσήματος
<span class="lb" data-page="9.634" data-line="17" id="l9.634.17"></span>ὁ τρόπος ἐστὶ τῆς κινήσεως, τοῦτ’ ἔστι εἴτ’ ὀξέως, εἴτε
<span class="lb" data-page="9.634" data-line="18" id="l9.634.18"></span>ἀργῶς καὶ οἷον τυφόμενον κινοῖτο. χρησιμώτατον δ’ εἰς ﻿
<span class="pb" data-page="9.635" id="p9.635"></span>
<span class="lb" data-page="9.635" data-line="1" id="l9.635.1"></span>ταῦτα, μᾶλλον δὲ καὶ ἀναγκαιότατόν ἐστιν ἀκριβῶς ἐπίστασθαι
<span class="lb" data-page="9.635" data-line="2" id="l9.635.2"></span>διαγινώσκειν, ὁπόσον ἀλλήλων ἀπολείπεταί τε καὶ πλεονεκτεῖ
<span class="lb" data-page="9.635" data-line="3" id="l9.635.3"></span>τά τε τῆς ἀπεψίας καὶ τὰ τῆς πέψεως σημεῖα. καὶ γὰρ
<span class="lb" data-page="9.635" data-line="4" id="l9.635.4"></span>καὶ τὰ τῆς ἀπεψίας οὐ σμικρὰν ἔχει πρὸς ἄλληλα τὴν διαφορὰν,
<span class="lb" data-page="9.635" data-line="5" id="l9.635.5"></span>καὶ τὰ τῆς πέψεως ἔτι δὴ μᾶλλον. εἰ μὲν δὴ τὰ τῆς
<span class="lb" data-page="9.635" data-line="6" id="l9.635.6"></span>παντελοῦς ἀπεψίας γνωρίσματα κατὰ τὴν πρώτην τετράδα
<span class="lb" data-page="9.635" data-line="7" id="l9.635.7"></span>παραμένει, μακρὸς ὁ τῆς ἀρχῆς ἔσται τῷ τοιούτῳ νοσήματι
<span class="lb" data-page="9.635" data-line="8" id="l9.635.8"></span>καιρός· εἰ δέ γε τὰ τῆς ἀμυδρᾶς μετρίως ἐν αὐτῇ φανείη,
<span class="lb" data-page="9.635" data-line="9" id="l9.635.9"></span>μακρὸς μέν ἐστι καὶ οὗτος, ἀλλ’ οὐχ ὁμοίως τῷ πρόσθεν. εἰ
<span class="lb" data-page="9.635" data-line="10" id="l9.635.10"></span>δὲ βραχέα τὰ τῆς ἀπεψίας εἴη σημεῖα, καὶ τὸ μέλλον ἔσται τῆς
<span class="lb" data-page="9.635" data-line="11" id="l9.635.11"></span>ἀρχῆς ὀλίγον. ἐπὶ δὲ τούτοις ἔτι κᾀκεῖνα χρὴ προστιθέναι
<span class="lb" data-page="9.635" data-line="12" id="l9.635.12"></span>τὰ πρὸς Ἱπποκράτους εἰρημένα χρόνου πλείονος ὑπάρχειν ἐνδεικτικὰ,
<span class="lb" data-page="9.635" data-line="13" id="l9.635.13"></span>περὶ ὧν ἐπὶ πλέον ἐν τοῖς ἐφεξῆς ὁ λόγος ἡμῖν ἔσται.
<span class="lb" data-page="9.635" data-line="14" id="l9.635.14"></span>νυνὶ δὲ παραδείγματος ἕνεκα τοῦδε τοῦ ἀφορισμοῦ μνημονεύσωμεν.
<span class="lb" data-page="9.635" data-line="15" id="l9.635.15"></span>οἱ ψυχροὶ ἱδρῶτες σὺν μὲν ὀξεῖ πυρετῷ θάνατον,
<span class="lb" data-page="9.635" data-line="16" id="l9.635.16"></span>σὺν πραϋτέρῳ δὲ μῆκος νόσου σημαίνουσι. ἐὰν γὰρ ἐν ταῖς
<span class="lb" data-page="9.635" data-line="17" id="l9.635.17"></span>πρώταις ἡμέραις, ἔτι τῶν τῆς ἀπεψίας σημείων ἐπικρατούντων,
<span class="lb" data-page="9.635" data-line="18" id="l9.635.18"></span>ἐπιφαίνηταί τινα τοιαῦτα, προσθήσει τῷ χρόνῳ τῆς
<span class="pb" data-page="9.636" id="p9.636"></span>
<span class="lb" data-page="9.636" data-line="1" id="l9.636.1"></span>ἀρχῆς. καὶ δηλονότι τὰ τῆς ἀναβάσεως ἔσται μακρότερα. καὶ
<span class="lb" data-page="9.636" data-line="2" id="l9.636.2"></span>ἡ ἀκμὴ κατὰ ταὐτὰ μετὰ χρόνον ἀπαντήσεται πάμπολυν.
<span class="lb" data-page="9.636" data-line="3" id="l9.636.3"></span>οὕτω δὲ καὶ ἡ λύσις τοῦ νοσήματος.
</p>
          </article>

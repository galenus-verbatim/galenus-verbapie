<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.2">
<span class="pb page1" data-page="9.551" id="p9.551"></span>
<span class="milestone ed1page page1" data-n="2.39" data-unit="ed1page" id="ed1page.3.390"></span>
<span class="milestone ed2page page1" data-n="7.378" data-unit="ed2page" id="ed2page.8.378"></span>
            <p>
<span class="lb" data-page="9.551" data-line="1" id="l9.551.1"></span>Τέσσαρα μὲν γὰρ ἅπαντα τὰ μόρια τῶν
<span class="lb" data-page="9.551" data-line="2" id="l9.551.2"></span>νόσων ἐστὶν, ἀρχὴ καὶ αὔξησις καὶ ἀκμὴ καὶ παρακμή. φθάνουσι
<span class="lb" data-page="9.551" data-line="3" id="l9.551.3"></span>δ’ ἔνιαι τῶν νόσων διά τε τὴν σφῶν αὐτῶν κακοήθειαν
<span class="lb" data-page="9.551" data-line="4" id="l9.551.4"></span>καὶ διὰ τὴν τοῦ κάμνοντος ἀδυναμίαν ἐν τῷ τῆς
<span class="lb" data-page="9.551" data-line="5" id="l9.551.5"></span>ἐπιδόσεως χρόνῳ διαφθεῖραι τὸν ἄνθρωπον, ὥσπερ ἕτεραί
<span class="lb" data-page="9.551" data-line="6" id="l9.551.6"></span>τινες ἐν τῷ τῆς ἀκμῆς. εἰ δὲ κᾀν τῷ τῆς παρακμῆς χρόνῳ
<span class="lb" data-page="9.551" data-line="7" id="l9.551.7"></span>δύναιτό τις ἀποκτεῖναι νόσος, εὐλόγως ἐζήτηται. περὶ μὲν
<span class="lb" data-page="9.551" data-line="8" id="l9.551.8"></span>δὴ τούτου προϊόντος τοῦ λόγου διορισθήσεται. τὰ δὲ οὖν
<span class="lb" data-page="9.551" data-line="9" id="l9.551.9"></span>τέτταρα μόρια ταῦτα καλοῦσιν μὲν ἔνιοι καὶ καιροὺς ὅλου
<span class="lb" data-page="9.551" data-line="10" id="l9.551.10"></span>τοῦ νοσήματος, δι’ αὐτὸ δὲ τοῦτο καὶ καθόλου καιροὺς ὀνομάζουσιν,
<span class="lb" data-page="9.551" data-line="11" id="l9.551.11"></span>ὡς ἂν διαφέροντας δηλονότι τῶν κατὰ μέρος, εἰς
<span class="lb" data-page="9.551" data-line="12" id="l9.551.12"></span>οὓς ἕκαστος τῶν παροξυσμῶν διαιρεῖται. <span class="milestone ed2page" data-n="8.378" data-unit="ed2page" id="ed2page.8.378"></span>ὁρίζονται δὲ
<span class="lb" data-page="9.551" data-line="13" id="l9.551.13"></span>οὐχ ἡμερῶν ἢ ὡρῶν ἀριθμῷ, καθάπερ ἂν οἰηθείη τις.
<span class="lb" data-page="9.551" data-line="14" id="l9.551.14"></span><span class="milestone ed1page" data-n="3.390" data-unit="ed1page" id="ed1page.3.390"></span>οὐ γὰρ ἐνδέχεται τὴν ἐν τέτταρσιν ἡμέραις λυθεῖσαν
<span class="lb" data-page="9.551" data-line="15" id="l9.551.15"></span>νόσον ἰσόχρονα κεκτῆσθαι τὰ μόρια τῇ μέχρι τῆς τεσσαρακοστῆς
<span class="lb" data-page="9.551" data-line="16" id="l9.551.16"></span>ἐκταθείσῃ. καὶ μέχρι μὲν τοῦδε σχεδὸν ἅπαντες ὁμολογοῦσιν
<span class="lb" data-page="9.551" data-line="17" id="l9.551.17"></span>ἀλλήλοις. ὅτῳ δὲ χρὴ κρίνειν τε καὶ διορίζειν τοὺς
<span class="lb" data-page="9.551" data-line="18" id="l9.551.18"></span>εἰρημένους καιροὺς, οὐκ ἔτι ἐν τῷδε συμφωνοῦσιν ἀλλήλοις·
<span class="pb" data-page="9.552" id="p9.552"></span>
<span class="lb" data-page="9.552" data-line="1" id="l9.552.1"></span>ἀλλ’ οἱ μὲν εἰ προλαμβάνουσιν ἢ ὑστερίζουσιν οἱ παροξυσμοὶ
<span class="lb" data-page="9.552" data-line="2" id="l9.552.2"></span>σκοποῦσιν, οἱ δὲ εἰς τὸ μῆκος αὐτῶν ἀποβλέπουσιν, οἱ
<span class="lb" data-page="9.552" data-line="3" id="l9.552.3"></span>δὲ εἰς τὸ μέγεθος, ὅπερ δὴ καὶ σφοδρότητα προσαγορεύουσιν.
<span class="lb" data-page="9.552" data-line="4" id="l9.552.4"></span>ἔνιοι δὲ τὰ αὐτὰ ταῦτα καὶ κατὰ τὰς ἀνέσεις ἐπισκοποῦνται,
<span class="lb" data-page="9.552" data-line="5" id="l9.552.5"></span>κᾄπειτα πρὸς ἀλλήλους ἐρίζουσιν, ἐνὸν ἅπαντά τε συνθεῖναι
<span class="lb" data-page="9.552" data-line="6" id="l9.552.6"></span>τὰ λελεγμένα καὶ πρὸς αὐτοῖς ἕτερα τὰ νῦν ῥηθησόμενα,
<span class="lb" data-page="9.552" data-line="7" id="l9.552.7"></span>μόγις γὰρ ἂν οὕτως τις ἀκριβῆ στοχασμὸν ποιήσαιτο τοῦ καθεστῶτος
<span class="lb" data-page="9.552" data-line="8" id="l9.552.8"></span>καιροῦ. τὸ δὲ παραλιπεῖν ὁτιοῦν ἐξ αὐτῶν ἄσκεπτον
<span class="lb" data-page="9.552" data-line="9" id="l9.552.9"></span>εἰς τοσοῦτόν ἐστι βλάπτον τὴν πρόγνωσιν εἰς ὅσον
<span class="lb" data-page="9.552" data-line="10" id="l9.552.10"></span>ἂν ἢ μεγέθους ἢ δυνάμεως ἥκῃ τὸ παραλειπόμενον.
</p>
          </article>

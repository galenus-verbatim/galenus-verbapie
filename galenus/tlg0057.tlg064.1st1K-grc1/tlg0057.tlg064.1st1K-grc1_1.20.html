<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.20">
<span class="pb page1" data-page="9.636" id="p9.636"></span>
<span class="milestone ed1page page1" data-n="3.402" data-unit="ed1page" id="ed1page.3.402"></span>
<span class="milestone ed2page page1" data-n="8.405" data-unit="ed2page" id="ed2page.8.405"></span>
            <p>
<span class="lb" data-page="9.636" data-line="4" id="l9.636.4"></span>Ὥστ’ οὐ μόνου τοῦ πρώτου καιροῦ κατὰ
<span class="lb" data-page="9.636" data-line="5" id="l9.636.5"></span>τὰς πρώτας ἡμέρας ἕξεις τινὰ τεχνικὸν στοχασμὸν,<span class="milestone ed1page" data-n="3.403" data-unit="ed1page" id="ed1page.3.403"></span> ἀλλὰ
<span class="lb" data-page="9.636" data-line="6" id="l9.636.6"></span>καὶ τῶν ἐφεξῆς. ἀκριβέστερον δὲ ἀεὶ καὶ μᾶλλον αὐτὸν προγνώσῃ,
<span class="lb" data-page="9.636" data-line="7" id="l9.636.7"></span>ταῖς ἐφεξῆς τετράσι προσέχων τὸν νοῦν. ἡ γὰρ ἐπιδείξασα
<span class="lb" data-page="9.636" data-line="8" id="l9.636.8"></span>πρώτη τὸ τῆς πέψεως σημεῖον ἀμυδρὸν αὐτή σοι
<span class="lb" data-page="9.636" data-line="9" id="l9.636.9"></span>σαφέστερον ἐνδείξεται τὸν ὑπόλοιπον χρόνον τῆς ἀρχῆς, εἰδότι
<span class="lb" data-page="9.636" data-line="10" id="l9.636.10"></span>γε τοῦτ’ ἤδη βεβαίως, ὅτι σύμπας ὁ χρόνος, ὁ μήπω μηδὲν
<span class="lb" data-page="9.636" data-line="11" id="l9.636.11"></span>ἔχων σαφὲς σημεῖον πέψεως, ὁ πρῶτός ἐστι τῶν τεσσάρων
<span class="lb" data-page="9.636" data-line="12" id="l9.636.12"></span>καιρῶν τοῦ <span class="milestone ed2page" data-n="8.406" data-unit="ed2page" id="ed2page.8.406"></span>νοσήματος, ὃν ἀρχὴν ὀνομάζομεν, εἰ γὰρ
<span class="lb" data-page="9.636" data-line="13" id="l9.636.13"></span>πρὸς τοῦτο ἀποβλέπεις, οὐδὲν ἔτι χαλεπὸν ἐξευρεῖν, εἰ ἐν τοσαῖσδε
<span class="lb" data-page="9.636" data-line="14" id="l9.636.14"></span>ταῖς πρώταις ἡμέραις ἀπεχώρησε τῶν κατὰ τὴν
<span class="lb" data-page="9.636" data-line="15" id="l9.636.15"></span>πρώτην ἡμέραν φανέντων τοσῶνδε, πόσαις ἔτι τὸ ὑπόλοιπον
<span class="lb" data-page="9.636" data-line="16" id="l9.636.16"></span>ἄχρι τῆς σαφοῦς πέψεως ἀνύσει· ἐκεῖθεν δ’ ἄρχεται μὲν ἡ
<span class="lb" data-page="9.636" data-line="17" id="l9.636.17"></span>ἀνάβασις, ἤτοι δὲ ἐλλιπής τις ἐπιφανεῖται κατὰ ταύτην ἡ κρίσις,
<span class="lb" data-page="9.636" data-line="18" id="l9.636.18"></span>ὡς ἐπὶ τοῦ πλευριτικοῦ παρεθέμην ὀλίγον ἔμπροσθεν,
<span class="pb" data-page="9.637" id="p9.637"></span>
<span class="lb" data-page="9.637" data-line="1" id="l9.637.1"></span>ἤ εἴπερ ἀναμείνειε τὸ νόσημα τὴν τελείαν ἀκμὴν, οὕτω καὶ ἡ
<span class="lb" data-page="9.637" data-line="2" id="l9.637.2"></span>κρίσις ἐστὶ τελεία. πολλάκις δὲ οὐδὲ γίνεται ἡ κρίσις οὐδεμία
<span class="lb" data-page="9.637" data-line="3" id="l9.637.3"></span>μετὰ τὸν τῆς ἀκμῆς καιρὸν, ἀλλὰ κατὰ βραχὺ λύεται τὸ νόσημα,
<span class="lb" data-page="9.637" data-line="4" id="l9.637.4"></span>χρόνῳ πλείονι πεττόμενον. ὅπως δὲ χρὴ πρὶν γενέσθαι
<span class="lb" data-page="9.637" data-line="5" id="l9.637.5"></span>ταῦτα προγινώσκειν ἐσόμενα, διὰ τῶν ἐφεξῆς ὑπομνημάτων
<span class="lb" data-page="9.637" data-line="6" id="l9.637.6"></span>εἰρήσεται. δείξω γὰρ ἐν αὐτοῖς σαφῶς πηνίκα μὲν ἐν ταῖς ἀναβάσεσι,
<span class="lb" data-page="9.637" data-line="7" id="l9.637.7"></span>πηνίκα δὲ ἐν ταῖς ἀκμαῖς κρίνεται τὰ νοσήματα,
<span class="lb" data-page="9.637" data-line="8" id="l9.637.8"></span>πηνίκα δ’ οὐδόλως κριθέντα, κατὰ βραχὺ πεττόμενα, λύεται.
<span class="lb" data-page="9.637" data-line="9" id="l9.637.9"></span>καὶ δῆλον ὡς τὴν μὲν τοιαύτην λύσιν οὐκ ὀνομάζω κρίσιν·
<span class="lb" data-page="9.637" data-line="10" id="l9.637.10"></span>εἰ δέ τις ἀθρόα γίνηται μεταβολὴ, καὶ πολὺ δὴ μᾶλλον ἔτι
<span class="lb" data-page="9.637" data-line="11" id="l9.637.11"></span>τὴν προηγουμένην αὐτῆς ταραχὴν οὕτως προσαγορεύω, καὶ
<span class="lb" data-page="9.637" data-line="12" id="l9.637.12"></span>δὴ καὶ τὰς τούτων προγνώσεις ἐν τοῖς ἐφεξῆς ἐρῶ. κάλλιον
<span class="lb" data-page="9.637" data-line="13" id="l9.637.13"></span>γὰρ οὐ μόνον ὅτι κατὰ τόνδε τὸν καιρὸν ἡ νόσος ἀθρόαν
<span class="lb" data-page="9.637" data-line="14" id="l9.637.14"></span>ἕξει τὴν λύσιν, ἀλλὰ καὶ πότερον μετὰ μεγάλου τινὸς ἀγῶνος,
<span class="lb" data-page="9.637" data-line="15" id="l9.637.15"></span>ἢ χωρὶς σάλου τε καὶ κινδύνου παντὸς, ἐπίστασθαι. ταῦτ’
<span class="lb" data-page="9.637" data-line="16" id="l9.637.16"></span>οὖν ἅπαντα διὰ τῶν ἐφεξῆς ὑπομνημάτων ἐπιδειχθήσεται,
<span class="lb" data-page="9.637" data-line="17" id="l9.637.17"></span>καὶ πρὸς τούτοις ἔτι προγνώσεις κρίσεων ἀγαθῶν τε καὶ
<span class="pb" data-page="9.638" id="p9.638"></span>
<span class="lb" data-page="9.638" data-line="1" id="l9.638.1"></span>κακῶν καὶ τελείων καὶ ἀτελῶν. ἐν ἀρχῇ δ’ αὐτῶν πάντων
<span class="lb" data-page="9.638" data-line="2" id="l9.638.2"></span>προτάξω διαγνώσεις αὐτῶν τῶν εἰσβαλλόντων νοσημάτων.
<span class="lb" data-page="9.638" data-line="3" id="l9.638.3"></span>ἐπειδὴ γὰρ ἀπό τε τοῦ νοσήματος ἔφαμεν χρῆναι διαγινώσκειν
<span class="lb" data-page="9.638" data-line="4" id="l9.638.4"></span>τι περί τε τῶν καθόλου καιρῶν καὶ προσέτι τῆς ὥρας τοῦ
<span class="lb" data-page="9.638" data-line="5" id="l9.638.5"></span>ἔτους καὶ τῶν ἄλλων ὧν εἴπομεν, εἰ μὴ συμπάντων αὐτῶν
<span class="lb" data-page="9.638" data-line="6" id="l9.638.6"></span>εἰδείημεν διάγνωσίν τινα, εὐθὺς ἀπὸ τῆς πρώτης ἡμέρας ὅμοιόν
<span class="lb" data-page="9.638" data-line="7" id="l9.638.7"></span>τι πεισόμεθα τοῖς πολλοῖς τῶν νεωτέρων ἰατρῶν. ὡς γὰρ κᾀκεῖνοι
<span class="lb" data-page="9.638" data-line="8" id="l9.638.8"></span>δι’ ἀλλήλων ἑκάτερον τῶν ἀγνοουμένων διδάσκειν ἐπιχειροῦσιν,
<span class="lb" data-page="9.638" data-line="9" id="l9.638.9"></span>ἢ διὰ τοῦ μᾶλλον ἀγνώστου τὸ σαφέστερον, οὕτως
<span class="lb" data-page="9.638" data-line="10" id="l9.638.10"></span>καὶ ἡμεῖς ποιήσομεν, ἂν μὴ τοῦ νοσήματος ἑκάστου τῆς
<span class="lb" data-page="9.638" data-line="11" id="l9.638.11"></span>ἰδέας εὐθὺς ἐν ταῖς πρώταις ἡμέραις ἔχωμέν τινα διάγνωσιν.
<span class="lb" data-page="9.638" data-line="12" id="l9.638.12"></span>ἄριστον μὲν οὖν ἐστιν εἰ κατ’ αὐτὴν τὴν πρώτην ἡμέραν, καὶ
<span class="lb" data-page="9.638" data-line="13" id="l9.638.13"></span>τοῦτο μυριάκις ἐδείξαμεν ἤδη δυνατὸν ὑπάρχειν καὶ τριταίας
<span class="lb" data-page="9.638" data-line="14" id="l9.638.14"></span>τε καὶ τεταρταίας καὶ ἀμφημερινὰς περιόδους, ἐν τῇ πρώτῃ
<span class="lb" data-page="9.638" data-line="15" id="l9.638.15"></span>τῶν ἡμερῶν διαγνόντες. εἰ δέ ποτε μὴ οἷόν τε εἴη σαφῶς ἐν
<span class="lb" data-page="9.638" data-line="16" id="l9.638.16"></span>ταύτῃ διαγνῶναι, στοχασμὸν μὲν ἤδη τινὰ τεχνικὸν ἕξομεν,
<span class="lb" data-page="9.638" data-line="17" id="l9.638.17"></span>ἐξ οὗ καλῶς ὑπαρξόμεθα διαίτης. ἀκριβώσομεν δ’ αὐτὸν ἐν
<span class="lb" data-page="9.638" data-line="18" id="l9.638.18"></span>τῇ δευτέρᾳ τῶν ἡμερῶν, ἢ τρίτῃ γε πάντως, ἢ τετάρτῃ.
<span class="pb" data-page="9.639" id="p9.639"></span>
<span class="lb" data-page="9.639" data-line="1" id="l9.639.1"></span>καὶ τοίνυν καὶ αὐτὸ τοῦτο κάλλιον ἂν εἴη δηλῶσαι καὶ δοῦναι
<span class="lb" data-page="9.639" data-line="2" id="l9.639.2"></span>γνωρίσματα τῶν τ’ εὐθὺς ἀπὸ τῆς πρώτης ἡμέρας ἀκριβῶς
<span class="lb" data-page="9.639" data-line="3" id="l9.639.3"></span>διαγνωσθῆναι δυναμένων καὶ τῶν ἄχρι μὲν στοχασμοῦ
<span class="lb" data-page="9.639" data-line="4" id="l9.639.4"></span>τινος οὐκ ἀτέχνου κατελπιζομένων, ἀκριβῶς δ’ ἐν τῇ τρίτῃ
<span class="lb" data-page="9.639" data-line="5" id="l9.639.5"></span>τε καὶ τετάρτῃ διοριζομένων. αὖθις οὖν ἀπὸ τούτων πρῶτον
<span class="lb" data-page="9.639" data-line="6" id="l9.639.6"></span>ἀρξάμενοι κατὰ τὸ δεύτερον ὑπόμνημα καὶ τῶν ἄλλων ἑκάστου
<span class="lb" data-page="9.639" data-line="7" id="l9.639.7"></span>ὧν ὑπεσχόμεθα κατὰ τὴν οἰκείαν τάξιν ἀποδώσομεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.4">
<span class="pb page1" data-page="9.558" id="p9.558"></span>
<span class="milestone ed1page page1" data-n="3.391" data-unit="ed1page" id="ed1page.3.391"></span>
<span class="milestone ed2page page1" data-n="8.380" data-unit="ed2page" id="ed2page.8.380"></span>
            <p>
<span class="lb" data-page="9.558" data-line="7" id="l9.558.7"></span>Καίτοι γε τὴν ἀρχὴν τοῦ νοσήματος οὐδὲ
<span class="lb" data-page="9.558" data-line="8" id="l9.558.8"></span>παροῦσαν ὁρῶ διαγινώσκοντας τοὺς πλείστους τῶν ἰατρῶν·
<span class="lb" data-page="9.558" data-line="9" id="l9.558.9"></span>ὥσπερ οὐδὲ τὸν θαυμασιώτατον Θεσσαλὸν, ὃς ἐν μὲν ταῖς
<span class="lb" data-page="9.558" data-line="10" id="l9.558.10"></span>ἀρχαῖς στέλλειν παρακελεύεται, κᾂν στεγνὸν ᾖ τὸ νόσημα καὶ
<span class="lb" data-page="9.558" data-line="11" id="l9.558.11"></span>χαλάσεως ὅσον ἐφ’ ἑαυτῷ δεόμενον. ὅπως δ’ ἄν τις αὐτὴν
<span class="lb" data-page="9.558" data-line="12" id="l9.558.12"></span>γνωρίζοι, καθάπερ τι σαφέστατον ὑπάρχον, οὐδ’ ἐπεχείρησεν
<span class="lb" data-page="9.558" data-line="13" id="l9.558.13"></span>εἰπεῖν. ἔχει δ’ ἀπορίαν οὐ σμικράν. εἰ μὲν γὰρ τὴν πρώτην
<span class="lb" data-page="9.558" data-line="14" id="l9.558.14"></span>ἀκριβῶς εἰσβολὴν ἀρχὴν τίθεσθαι προσήκει τοῦ σύμπαντος
<span class="lb" data-page="9.558" data-line="15" id="l9.558.15"></span>νοσήματος, ἀμερής ἐστιν αὐτὴ καὶ ἄχρονος. εἰ δὲ τὸν πρῶτον
<span class="lb" data-page="9.558" data-line="16" id="l9.558.16"></span>παροξυσμὸν, ἴσμεν τοῦτον ἐνίοτε τήν τε ἐπίδοσιν ὅλην καὶ
<span class="lb" data-page="9.558" data-line="17" id="l9.558.17"></span>τὴν ἀκμὴν ἐν ἑαυτῷ περιλαμβάνοντα, πρὸς τῷ καὶ ἀλογώτατον
<span class="lb" data-page="9.558" data-line="18" id="l9.558.18"></span>εἶναι τήν τε ἐν ἑπτὰ ταῖς πάσαις ἡμέραις λυθησομένην
<span class="pb" data-page="9.559" id="p9.559"></span>
<span class="lb" data-page="9.559" data-line="1" id="l9.559.1"></span>νόσον καὶ τὴν εἰς μῆνας ἕξ ἐκταθησομένην καὶ συμπάσας
<span class="lb" data-page="9.559" data-line="2" id="l9.559.2"></span>τὰς μεταξὺ τὸν πρῶτον μόνον παροξυσμὸν ἔχειν ἀρχήν. ὡς
<span class="lb" data-page="9.559" data-line="3" id="l9.559.3"></span>γὰρ οὐδ’ ἐπίδοσιν, οὐδ’ ἀκμὴν, ἢ παρακμὴν ἰσόχρονον
<span class="lb" data-page="9.559" data-line="4" id="l9.559.4"></span>ἅπαντα κέκτηται τὰ νοσήματα, κατὰ τὸν αὐτὸν, οἶμαι, τρόπον
<span class="lb" data-page="9.559" data-line="5" id="l9.559.5"></span>οὐδ’ ἀρχήν. οὐ μὴν οὐδὲ τὸν πρῶτον ὑπερβάς τις παροξυσμὸν,
<span class="lb" data-page="9.559" data-line="6" id="l9.559.6"></span>εἶθ’ ἕξει τοι περιγράψαι τὴν ἀρχήν. εἰ γὰρ ὁ δεύτερος
<span class="lb" data-page="9.559" data-line="7" id="l9.559.7"></span>εὐθὺς διαδέχοιτο τὰ τῆς αὐξήσεως ἔχων γνωρίσματα,
<span class="lb" data-page="9.559" data-line="8" id="l9.559.8"></span>καὶ μετ’ αὐτὸν ὁ τρίτος τε καὶ τέταρτος, οἵ τ’ ἄλλοι σύμπαντες
<span class="lb" data-page="9.559" data-line="9" id="l9.559.9"></span>οἱ ἐφεξῆς, ὁ τὸν πρῶτον παροξυσμὸν παραλιπὼν, ὡς
<span class="lb" data-page="9.559" data-line="10" id="l9.559.10"></span>οὐκ ἀρχὴν, ἢ πάντα τὸν μεταξὺ χρόνον, ἄχρι τῆς ἀκμῆς ἀρχὴν
<span class="lb" data-page="9.559" data-line="11" id="l9.559.11"></span>εἶναι φήσειε, καὶ οὕτως ἀπόλλυται παντάπασιν ἡ ἀνάβασις,
<span class="lb" data-page="9.559" data-line="12" id="l9.559.12"></span>ἢ ποῖ πρῶτον παύσει τὴν ἀρχὴν οὐκ ἔθ’ ἕξει λέγειν.
<span class="lb" data-page="9.559" data-line="13" id="l9.559.13"></span>τίς οὖν ἡ τῆς ἀπορίας ἴασις; εἰ μὲν ἐκμανθάνειν ἐβούλοντο τὰ
<span class="lb" data-page="9.559" data-line="14" id="l9.559.14"></span>πρὸς Ἱπποκράτους γεγραμμένα σημεῖα, ταχεῖα ἂν ἐγένετο ἡ
<span class="lb" data-page="9.559" data-line="15" id="l9.559.15"></span>διδασκαλία. νυνὶ δὲ πρὸς τῷ μὴ βούλεσθαι μαθεῖν τὰ πρὸς
<span class="lb" data-page="9.559" data-line="16" id="l9.559.16"></span>Ἱπποκράτους γεγραμμένα ὀρθῶς, ἔτι τε καὶ διαβάλλειν ἐπιχειροῦσιν,
<span class="lb" data-page="9.559" data-line="17" id="l9.559.17"></span>ἂν μὴ γινώσκουσιν. ἀλλ’ ἐκείνοις μὲν ἀδύνατος ἡ ﻿
<span class="pb" data-page="9.560" id="p9.560"></span>
<span class="lb" data-page="9.560" data-line="1" id="l9.560.1"></span>τῆς ἀμαθίας ἴασις, ἡμῖν δ’ εὔπορος. τοῦτο γὰρ παροξυσμοὺς,
<span class="lb" data-page="9.560" data-line="2" id="l9.560.2"></span>φησὶ, καὶ τὰς καταστάσιας δηλώσουσιν αἱ νοῦσοι
<span class="lb" data-page="9.560" data-line="3" id="l9.560.3"></span>καὶ αἱ ὧραι τοῦ ἔτεος καὶ αἱ τῶν περιόδων πρὸς ἀλλήλας
<span class="lb" data-page="9.560" data-line="4" id="l9.560.4"></span>ἐπιδόσιες. ὅτι μὲν δὴ καταστάσιες τῶν νοσημάτων
<span class="lb" data-page="9.560" data-line="5" id="l9.560.5"></span>τὰς οἷον ἰδέας αὐτῶν ὀνομάζει, καθ’ ἃς ἐκ τοιῶνδε καὶ
<span class="lb" data-page="9.560" data-line="6" id="l9.560.6"></span>τηλίκωνδε σύγκειται τῶν καθόλου καιρῶν, ἐν ἐλαχίστῳ
<span class="lb" data-page="9.560" data-line="7" id="l9.560.7"></span>μάλιστ’ ἄν τις τῷδε τῷ τεκμηρίῳ καταμάθοι. προειπὼν
<span class="lb" data-page="9.560" data-line="8" id="l9.560.8"></span>γὰρ ἐν τῷ πρώτῳ τῶν ἐπιδημιῶν· εἰσὶ δὲ ἤδη τρόποι
<span class="lb" data-page="9.560" data-line="9" id="l9.560.9"></span>καὶ καταστάσιες καὶ παροξυσμοὶ τουτέων ἑκάστῳ τῶν πυρετῶν,
<span class="lb" data-page="9.560" data-line="10" id="l9.560.10"></span>ἐφεξῆς φησι· αὐτίκα γὰρ συνεχής ἐστιν οἷσιν ἀρχόμενος
<span class="lb" data-page="9.560" data-line="11" id="l9.560.11"></span>ἀνθεῖ καὶ ἀκμάζει, μάλιστα καὶ ἀνάγει ἐπὶ τὸ
<span class="lb" data-page="9.560" data-line="12" id="l9.560.12"></span>χαλεπώτερον. περὶ δὲ κρίσιν καὶ ἅμα κρίσει ἀπολεπτύνεται.
<span class="lb" data-page="9.560" data-line="13" id="l9.560.13"></span>ἔστι δ’ οἷσιν ἄρχηται, μαλθακός τε καὶ ὑποβρύχιος.
<span class="lb" data-page="9.560" data-line="14" id="l9.560.14"></span>ἐπαναδιδοῖ δὲ καὶ παροξύνεται καθ’ ἑκάστην ἡμέραν.
<span class="lb" data-page="9.560" data-line="15" id="l9.560.15"></span>περὶ δὲ κρίσιν ἅλις ἐξέλαμψε, σαφῶς ἐνδεικνύμενος
<span class="lb" data-page="9.560" data-line="16" id="l9.560.16"></span>ὡς τὴν ἐκ τῶν ὅλων τοῦ νοσήματος καιρῶν ποιὰν
<span class="lb" data-page="9.560" data-line="17" id="l9.560.17"></span>σύνθεσιν ὀνομάζει κατάστασιν. ὅπως οὖν αἱ νόσοι καὶ
<span class="lb" data-page="9.560" data-line="18" id="l9.560.18"></span>ὧραι τοῦ ἔτους καὶ τῶν περιόδων πρὸς ἀλλήλας ἐπιδόσεις
<span class="pb" data-page="9.561" id="p9.561"></span>
<span class="lb" data-page="9.561" data-line="1" id="l9.561.1"></span><span class="milestone ed2page" data-n="8.381" data-unit="ed2page" id="ed2page.8.381"></span>ἐπιδείξονται τοὺς καθόλου καιροὺς τοῦ νοσήματος: ἐν
<span class="lb" data-page="9.561" data-line="2" id="l9.561.2"></span>τούτῳ γάρ ἐσμεν τῷ ζητήματι· τεταρταῖος μὲν γάρ τις πυρετὸς
<span class="lb" data-page="9.561" data-line="3" id="l9.561.3"></span>εἰσβάλλων οὐκ ἂν τὸν πρῶτον μόνον ἔχοι παροξυσμὸν
<span class="lb" data-page="9.561" data-line="4" id="l9.561.4"></span>τὴν ἀρχὴν, ὥσπερ οὐδὲ τριταῖος ἀκριβὴς, ἕως τῆς ἑβδόμης
<span class="lb" data-page="9.561" data-line="5" id="l9.561.5"></span>ἡμέρας ἄρχεσθαι δύναται. κατὰ δὲ τὰ αὐτὰ ταῦτα καὶ περὶ
<span class="lb" data-page="9.561" data-line="6" id="l9.561.6"></span>τῶν ἄλλων νοσημάτων γινώσκειν. καῦσος μὲν γὰρ καὶ πλευρῖτις
<span class="lb" data-page="9.561" data-line="7" id="l9.561.7"></span>καὶ περιπνευμονία βραχυχρόνιον ἔχουσι τὴν ἀρχήν·
<span class="lb" data-page="9.561" data-line="8" id="l9.561.8"></span>ἐπιληψίαι δὲ καὶ ἰσχιάδες καὶ ἀρθρίτιδες καὶ νεφρίτιδες πολυχρόνιον.
<span class="lb" data-page="9.561" data-line="9" id="l9.561.9"></span>οὕτως μὲν ἀπὸ τῶν νοσημάτων αὐτῶν· ἀπὸ δὲ
<span class="lb" data-page="9.561" data-line="10" id="l9.561.10"></span>τῶν ὡρῶν τοῦ ἔτους οὕτως. οἱ θερινοὶ τεταρταῖοι ὡς τὰ
<span class="lb" data-page="9.561" data-line="11" id="l9.561.11"></span>πολλὰ γίνονται βραχέες· οἱ δὲ φθινοπωρινοὶ μακροὶ, καὶ
<span class="lb" data-page="9.561" data-line="12" id="l9.561.12"></span>μᾶλλον οἱ πρὸς τὸν χειμῶνα συνάπτοντες. οὕτως δὲ καὶ πᾶν
<span class="lb" data-page="9.561" data-line="13" id="l9.561.13"></span>ἄλλο νόσημα θέρους μὲν ὀξύτερον, χειμῶνος δὲ χρονιώτερον
<span class="lb" data-page="9.561" data-line="14" id="l9.561.14"></span>κρίνεται. καὶ δῆλον ὅτι καὶ τὴν ἀρχὴν ἐν θέρει μὲν
<span class="lb" data-page="9.561" data-line="15" id="l9.561.15"></span>ὀλιγοχρονιωτέραν, ἐν χειμῶνι δὲ ἕξει μακροτέραν, ἀνάλογον
<span class="lb" data-page="9.561" data-line="16" id="l9.561.16"></span>δὲ ταύτῃ καὶ τοὺς ἄλλους καιροὺς τοῦ νοσήματος.
<span class="lb" data-page="9.561" data-line="17" id="l9.561.17"></span>οὕτως μὲν γὰρ καὶ ὧραι τοῦ ἔτους τὴν κατάστασιν τῶν
<span class="lb" data-page="9.561" data-line="18" id="l9.561.18"></span>νοσημάτων προμηνύουσιν. αἱ δὲ τῶν παροξυσμῶν ἐπιδόσεις
<span class="pb" data-page="9.562" id="p9.562"></span>
<span class="lb" data-page="9.562" data-line="1" id="l9.562.1"></span>οὕτως. ἀλλήλοις φησὶ χρῆναι παραβάλλειν τοὺς
<span class="lb" data-page="9.562" data-line="2" id="l9.562.2"></span>παροξυσμοὺς, εἰ ἐπὶ τὸ πρωϊαίτερον, ἢ οὒ, καὶ εἰ ἐπὶ
<span class="lb" data-page="9.562" data-line="3" id="l9.562.3"></span>πλείονα χρόνον, ἢ οὒ, καὶ εἰ μᾶλλον, ἢ οὔ. ταῦτα γὰρ
<span class="lb" data-page="9.562" data-line="4" id="l9.562.4"></span>ἅπαντα συνθεὶς ἐγγυτέρω τῆς ἀκριβοῦς ἀφίξῃ διαγνώσεως.
<span class="lb" data-page="9.562" data-line="5" id="l9.562.5"></span>εἰ δὲ μηδὲν αὐτῶν ἐπισκεψάμενος οἴει δύνασθαι γνωρίζειν ἀρχὴν
<span class="lb" data-page="9.562" data-line="6" id="l9.562.6"></span>νοσήματος, ἢ διορίζειν ἀναβάσεως, οὐκ ἂν οὐδ’ ἐγγύς
<span class="lb" data-page="9.562" data-line="7" id="l9.562.7"></span>ποτε τῆς ἀληθείας ἀφίκοιο.
</p>
          </article>

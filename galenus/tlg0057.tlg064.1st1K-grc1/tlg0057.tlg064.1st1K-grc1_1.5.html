<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.5">
<span class="pb page1" data-page="9.562" id="p9.562"></span>
<span class="milestone ed1page page1" data-n="3.391" data-unit="ed1page" id="ed1page.3.391"></span>
<span class="milestone ed2page page1" data-n="8.381" data-unit="ed2page" id="ed2page.8.381"></span>
            <p>
<span class="lb" data-page="9.562" data-line="8" id="l9.562.8"></span>Ἆρ’ οὖν ἱκανὰ ταῦτά ἐστι πρὸς τὴν ἀκριβῆ
<span class="lb" data-page="9.562" data-line="9" id="l9.562.9"></span>τῶν καιρῶν τῆς νόσου διάγνωσιν; οὐδαμῶς. ἀλλ’ ἤδη μέν
<span class="lb" data-page="9.562" data-line="10" id="l9.562.10"></span>τινα τεχνικὸν ἔχοντα στοχασμὸν, ἀκριβείας δ’ ἀπολιμπανόμενα
<span class="lb" data-page="9.562" data-line="11" id="l9.562.11"></span>τοσοῦτον ὅσον τοῦ μηδόλως ὄντος πλεονεκτεῖν. τί δὴ
<span class="lb" data-page="9.562" data-line="12" id="l9.562.12"></span>τούτοις προστιθέμενον ἀκριβῆ ποιήσει τὴν πρόγνωσιν, ὅλον
<span class="lb" data-page="9.562" data-line="13" id="l9.562.13"></span>ἀναγνοὺς εἴσῃ τὸν ἀφορισμὸν ᾧδέ πως ἔχοντα. τοὺς παροξυσμοὺς
<span class="lb" data-page="9.562" data-line="14" id="l9.562.14"></span>καὶ τὰς καταστάσιας δηλοῦσιν αἱ νοῦσοι καὶ αἱ
<span class="lb" data-page="9.562" data-line="15" id="l9.562.15"></span>ὧραι τοῦ ἔτεος καὶ αἱ τῶν περιόδων πρὸς ἀλλήλας ἐπιδόσιες,
<span class="lb" data-page="9.562" data-line="16" id="l9.562.16"></span>ἤν τε καθ’ ἡμέρην, ἤν τε παρ’ ἡμέρην, ἤν τε καὶ διὰ
<span class="lb" data-page="9.562" data-line="17" id="l9.562.17"></span>πλείονος χρόνου γίνωνται. ἀτὰρ καὶ τοῖσιν ἐπιφαινομένουσιν,
<span class="lb" data-page="9.562" data-line="18" id="l9.562.18"></span>οἷον ἐν πλευριτικοῖσι, πτύελον αὐτίκα ἢν ἐπιφαίνηται, ἀρχομένου
<span class="lb" data-page="9.562" data-line="19" id="l9.562.19"></span>μὲν βραχύνει, ἢν δὲ ὕστερον ἐπιφαίνηται, μηκύνει.
<span class="pb" data-page="9.563" id="p9.563"></span>
<span class="lb" data-page="9.563" data-line="1" id="l9.563.1"></span>καὶ οὖρα καὶ ὑποχωρήματα καὶ ἱδρῶτες καὶ δύσκριτα καὶ
<span class="lb" data-page="9.563" data-line="2" id="l9.563.2"></span>εὔκριτα καὶ βραχέα καὶ μακρὰ τὰ νοσήματα ἐπιφαινόμενα
<span class="lb" data-page="9.563" data-line="3" id="l9.563.3"></span>δηλοῖ. ταῦτα μὲν ἐν τοῖς ἀφορισμοῖς. ἐν δ’ αὖ τῷ πρώτῳ
<span class="lb" data-page="9.563" data-line="4" id="l9.563.4"></span>τῶν ἐπιδημιῶν πεπασμοὺς τῶν ἀπιόντων εἶναί φησι πάντας
<span class="lb" data-page="9.563" data-line="5" id="l9.563.5"></span>πάντοθεν ἐπικαίρους καὶ καλὰς καὶ κρισίμους ἀποστάσιας
<span class="lb" data-page="9.563" data-line="6" id="l9.563.6"></span>σκοπέεσθαι. εἶτα ἐπιφέρων ἐρεῖ· πεπασμοὶ ταχύτητα κρίσιος
<span class="lb" data-page="9.563" data-line="7" id="l9.563.7"></span>καὶ ἀσφάλειαν ὑγιείης σημαίνουσι. ἀλλ’ οἱ πεπασμοὶ
<span class="lb" data-page="9.563" data-line="8" id="l9.563.8"></span>δήπουθεν οὗτοι πάντες ἐν τοῖς πεπαινομένοις, τοῦτ’ ἔστιν
<span class="lb" data-page="9.563" data-line="9" id="l9.563.9"></span>ἐν τοῖς πεττομένοις εἰσί. τίνα οὖν ταῦτά ἐστιν; οὐκ ἄλλα
<span class="lb" data-page="9.563" data-line="10" id="l9.563.10"></span>τινὰ ἢ ἅπερ ὠνόμασεν ἐπιφαινόμενα. τὰ μὲν γὰρ ἴδια τῶν
<span class="lb" data-page="9.563" data-line="11" id="l9.563.11"></span>νοσημάτων αὐτῶν συμπτώματα συνεισβάλλει δήπου καὶ συνάρχεται,
<span class="lb" data-page="9.563" data-line="12" id="l9.563.12"></span>τὰ δ’ ἄλλα πάντα ἐπιφαίνεται. συνεισβάλλει μὲν
<span class="lb" data-page="9.563" data-line="13" id="l9.563.13"></span>οὖν τῇ πλευρίτιδι πάντως ὅ τ’ ὀξὺς πυρετὸς καὶ τὸ τῆς
<span class="lb" data-page="9.563" data-line="14" id="l9.563.14"></span>πλευρᾶς ἄλγημα τὸ νυγματῶδες, ἥ τε δύσπνοια καὶ ἡ βήξ.
<span class="lb" data-page="9.563" data-line="15" id="l9.563.15"></span>ἐπιφαίνεται δὲ τὰ μὲν ὡς ἴδια τοῦ νοσήματος αὐτοῦ, τὰ δ’
<span class="lb" data-page="9.563" data-line="16" id="l9.563.16"></span>ὡς κοινὰ τῶν πυρεττόντων ἁπάντων. <span class="milestone ed2page" data-n="8.382" data-unit="ed2page" id="ed2page.8.382"></span>ὡς ἴδια μὲν οὖν
<span class="lb" data-page="9.563" data-line="17" id="l9.563.17"></span>αὐτῆς τῆς νόσου πρῶτον μὲν ἤτοι μηδενὸς ὅλως ἀναγομένου
<span class="lb" data-page="9.563" data-line="18" id="l9.563.18"></span>μετὰ τῆς βηχὸς, ὅπερ ἱκανόν ἐστιν ἀπέπτου νοσήματος
<span class="pb" data-page="9.564" id="p9.564"></span>
<span class="lb" data-page="9.564" data-line="1" id="l9.564.1"></span>γνώρισμα· δεύτερον δὲ, εἰ ἀνάγοιτο μὲν, ἀλλ’ οὐ χρηστόν.
<span class="lb" data-page="9.564" data-line="2" id="l9.564.2"></span>ἔστι δὲ καὶ τοῦτο διττόν· ἓν μὲν τὸ μὴ πεπέφθαι μόνον,
<span class="lb" data-page="9.564" data-line="3" id="l9.564.3"></span>ἕτερον δὲ τὸ καὶ μοχθηρὸν εἶναι. τούτων δὲ ἁπάντων ἀφώρισται
<span class="lb" data-page="9.564" data-line="4" id="l9.564.4"></span>τὸ πεπεμμένον, ὃ δὴ καὶ πτύελον ἤδη καλοῦσιν ἰδίως.
<span class="lb" data-page="9.564" data-line="5" id="l9.564.5"></span>οὐ γὰρ δὴ τό γ’ αἱματῶδες καὶ τὸ χολῶδες καὶ τὸ ἀφρῶδες
<span class="lb" data-page="9.564" data-line="6" id="l9.564.6"></span>οὕτως ὀνομάζομεν, ἀλλὰ ταυτὶ μὲν μᾶλλόν πως πτύσματα
<span class="lb" data-page="9.564" data-line="7" id="l9.564.7"></span>προσαγορεύομεν. ὅταν δὲ μήθ’ αἵματος μήτ’ ὠχρᾶς ἢ μελαίνης
<span class="lb" data-page="9.564" data-line="8" id="l9.564.8"></span>χολῆς ἐπιμιξίαν ἔχῃ, τὸ τοιοῦτον ἤδη πτύελον ὀνομάζομεν.
<span class="lb" data-page="9.564" data-line="9" id="l9.564.9"></span>ὅταν οὖν τοῦτο ταχέως ἐπιφαίνηται, βραχύνει τὸ νόσημα.
<span class="lb" data-page="9.564" data-line="10" id="l9.564.10"></span>τὸ δ’ ἤτοι μηδόλως ἀνάγειν ἢ ἄπεπτον εἰς πλείονα
<span class="lb" data-page="9.564" data-line="11" id="l9.564.11"></span>χρόνον ἐκταθήσεσθαι δηλοῖ τὸ νόσημα. τὸ δὲ καὶ μοχθηρὸν
<span class="lb" data-page="9.564" data-line="12" id="l9.564.12"></span>ἀνάγεσθαι τὸ πτύσμα κινδύνου δηλωτικόν· εἰ δὲ καὶ κοκόηθες
<span class="lb" data-page="9.564" data-line="13" id="l9.564.13"></span>εἴη, θανάτου. τί μὲν οὖν ἐστι τὸ πτύελον νῦν
<span class="lb" data-page="9.564" data-line="14" id="l9.564.14"></span>οὐ δέομαι λέγειν. ὅσα δὲ ἰδίως ὀνομάζεται πτύσματα, καὶ
<span class="lb" data-page="9.564" data-line="15" id="l9.564.15"></span><span class="milestone ed1page" data-n="3.392" data-unit="ed1page" id="ed1page.3.392"></span>τούτων ὅσα μὲν ὑπόξανθά τε καὶ ὑπόπυῤῥα καὶ ὕπωχρα
<span class="lb" data-page="9.564" data-line="16" id="l9.564.16"></span>καὶ ὕπαφρα καὶ λεπτὰ, μόνης ἀπεψίας ὑπάρχει γνωρίσματα.
<span class="lb" data-page="9.564" data-line="17" id="l9.564.17"></span>κακὸν δὲ οὐδὲν ἐπίσημον ἐνδείκνυται· τὰ δ’ ἀκράτως ﻿
<span class="pb" data-page="9.565" id="p9.565"></span>
<span class="lb" data-page="9.565" data-line="1" id="l9.565.1"></span>ξανθὰ καὶ πυῤῥὰ καὶ παχέα καὶ ἀφρώδη καὶ χλωρὰ καὶ γλίσχρα
<span class="lb" data-page="9.565" data-line="2" id="l9.565.2"></span>καὶ στρογγύλα καὶ τούτων ἔτι μᾶλλον τὰ μέλανα μοχθηρά.
<span class="lb" data-page="9.565" data-line="3" id="l9.565.3"></span>προσεπισκέπτεσθαι δὲ καὶ τὸν τῆς ἀναγωγῆς αὐτῶν τρόπον.
<span class="lb" data-page="9.565" data-line="4" id="l9.565.4"></span>εἰ μὲν γὰρ εὐπετῶς ἀποπτύοιτο, πρόδηλον ὡς τὰ τοιαῦτα
<span class="lb" data-page="9.565" data-line="5" id="l9.565.5"></span>μέν ἐστιν ἀγαθὰ, τὰ δ’ ἐναντία μοχθηρά. καὶ τί δεῖ πλείω
<span class="lb" data-page="9.565" data-line="6" id="l9.565.6"></span>λέγειν ἡμᾶς, ἔχοντάς γε τὴν ἐκ τοῦ προγνωστικοῦ παραγράψαι
<span class="lb" data-page="9.565" data-line="7" id="l9.565.7"></span>ῥῆσιν; πτύελον δὲ χρὴ ἐπὶ πᾶσι τοῖσιν ἀλγήμασι τοῖσι περὶ
<span class="lb" data-page="9.565" data-line="8" id="l9.565.8"></span>τὸν πνεύμονά τε καὶ τὰς πλευρὰς ταχέως τε ἀποπτύεσθαι
<span class="lb" data-page="9.565" data-line="9" id="l9.565.9"></span>καὶ εὐπετέως, συμμεμιγμένον τε φαίνεσθαι τὸ ξανθὸν ἰσχυρῶς
<span class="lb" data-page="9.565" data-line="10" id="l9.565.10"></span>τῷ πτυέλῳ. δῆλος ἐνταῦθά ἐστι πτύελον ἰδίως ὀνομάζων
<span class="lb" data-page="9.565" data-line="11" id="l9.565.11"></span>τὸ κατὰ φύσιν. ᾧ δὴ καὶ συμμεμίχθαι φησὶ χρῆναι
<span class="lb" data-page="9.565" data-line="12" id="l9.565.12"></span>τὸ ξανθόν. τὸ δ’ ἰσχυρῶς ἔνιοι μὲν οὐδὲ γράφουσιν ὅλως.
<span class="lb" data-page="9.565" data-line="13" id="l9.565.13"></span>οἱ δ’ οὖν καὶ γράφοντες οἱ μὲν ἐπὶ τὸ ξανθὸν, οἱ δὲ ἐπὶ
<span class="lb" data-page="9.565" data-line="14" id="l9.565.14"></span>τὸ συμμεμιγμένον ἀναφέρουσιν, ἵν’ ἑκάτερος ᾖ τῶν λόγων
<span class="lb" data-page="9.565" data-line="15" id="l9.565.15"></span>τοιόσδε. συμμεμιγμένον τὸ ἰσχυρῶς τῷ πτυέλῳ φαίνεσθαι τὸ
<span class="lb" data-page="9.565" data-line="16" id="l9.565.16"></span>ξανθὸν, ἢ πάλιν τὸ ἰσχυρῶς ξανθὸν συμμεμιγμένον φαίνεσθαι
<span class="lb" data-page="9.565" data-line="17" id="l9.565.17"></span>τῷ πτυέλῳ. τεχνικώτερον δ’ ἐστὶ τὸ πρότερον. ἀεὶ γὰρ
<span class="lb" data-page="9.565" data-line="18" id="l9.565.18"></span>τὰς ἀνωμάλους ἁπάντων κινήσεις καὶ τῶν πολὺ διαφερόντων
<span class="pb" data-page="9.566" id="p9.566"></span>
<span class="lb" data-page="9.566" data-line="1" id="l9.566.1"></span>ἐπιπλοκὰς αὐτός τε ὁ Ἱπποκράτης μέμφεται καὶ ἡ πεῖρα
<span class="lb" data-page="9.566" data-line="2" id="l9.566.2"></span>διδάσκει οὕτως ἔχειν. οὐ μὴν οὐδ’ ὁ λόγος ἄπορος, ἀλλ’ οὐκ
<span class="lb" data-page="9.566" data-line="3" id="l9.566.3"></span>ἐν καιρῷ νῦν ἂν εἴη λεγόμενος. ὅτι δὲ τὸ ἰσχυρῶς ἐπὶ τὸ
<span class="lb" data-page="9.566" data-line="4" id="l9.566.4"></span>συμμεμίχθαι τὴν ἀναφορὰν ἔχει, πρόδηλον κᾀκ τῶν ἐπιφερομένων.
<span class="lb" data-page="9.566" data-line="5" id="l9.566.5"></span>εἰ γὰρ πολλῷ, φησὶν, ὕστερον μετὰ τὴν ἀρχὴν τῆς
<span class="lb" data-page="9.566" data-line="6" id="l9.566.6"></span>ὀδύνης ἀποπτύοιτο ξανθὸν ἐὸν, ἢ πυῤῥὸν, ἢ πολλὴν βῆχα
<span class="lb" data-page="9.566" data-line="7" id="l9.566.7"></span>παρέχον, ἢ μὴ ἰσχυρῶς συμμεμιγμένον, κάκιον γίνεται. δῆλος
<span class="lb" data-page="9.566" data-line="8" id="l9.566.8"></span>γάρ ἐστιν ὁ Ἱπποκράτης ἀντιτάττων ἐνταῦθα τὰ ἐκ τοῦ
<span class="lb" data-page="9.566" data-line="9" id="l9.566.9"></span>δευτέρου λόγου ξύμπαντα τοῖς ἐκ τοῦ πρώτου, τῷ μὲν ταχέως
<span class="lb" data-page="9.566" data-line="10" id="l9.566.10"></span>τὸ πολλῷ ὕστερον μετὰ τὴν ἀρχὴν τῆς ὀδύνης ἀποπτύοιτο,
<span class="lb" data-page="9.566" data-line="11" id="l9.566.11"></span>τῷ δ’ εὐπετέως τὸ πολλὴν βῆχα παρέχον, τῷ δὲ
<span class="lb" data-page="9.566" data-line="12" id="l9.566.12"></span>συμμεμιγμένον τε φαίνεσθαι τὸ ξανθὸν ἰσχυρῶς τῷ πτυέλῳ
<span class="lb" data-page="9.566" data-line="13" id="l9.566.13"></span>τό τ’ ἄμικτον ἁπλῶς καὶ μόνον ξανθὸν, τό τε μεμιγμένον μὲν
<span class="lb" data-page="9.566" data-line="14" id="l9.566.14"></span>ἐξ ἀμφοῖν, τοῦ τε κατὰ φύσιν πτυέλου καὶ τοῦ ξανθοῦ χρώματος,
<span class="lb" data-page="9.566" data-line="15" id="l9.566.15"></span>ἢ πυῤῥοῦ, μὴ μέντοι ἰσχυρῶς. ἀλλὰ καὶ μετὰ ταῦτα
<span class="lb" data-page="9.566" data-line="16" id="l9.566.16"></span>συνάπτων ἐρεῖ σαφέστερον ἔτι τὴν αὐτὴν γνώμην ἐξηγούμενος.
<span class="lb" data-page="9.566" data-line="17" id="l9.566.17"></span>τό τε γὰρ ξανθὸν ἄκρητον ἐὸν κινδυνῶδες· ἄκρητον δ’ ἐστὶ
<span class="pb" data-page="9.567" id="p9.567"></span>
<span class="lb" data-page="9.567" data-line="1" id="l9.567.1"></span>δήπου τὸ μὴ μεμιγμένον τῷ πτυέλῳ· τὸ λευκὸν καὶ γλίσχρον
<span class="lb" data-page="9.567" data-line="2" id="l9.567.2"></span>καὶ στρογγύλον ἀλυσιτελές. <span class="milestone ed2page" data-n="8.383" data-unit="ed2page" id="ed2page.8.383"></span>εἶθ’ ἑξῆς πάλιν ἐπὶ τὰ
<span class="lb" data-page="9.567" data-line="3" id="l9.567.3"></span>χαλεπώτερα κατὰ βραχὺ παραγινόμενος τῷ λόγῳ, κακὸν δὲ
<span class="lb" data-page="9.567" data-line="4" id="l9.567.4"></span>καὶ χλωρόν τε ἐὸν κάρτα καὶ ἀφρῶδές φησιν. εἶθ’ ἑξῆς· εἰ
<span class="lb" data-page="9.567" data-line="5" id="l9.567.5"></span>δὲ εἴη οὕτως ἄκρητον ὥστε καὶ μέλαν φαίνεσθαι, δεινότερόν
<span class="lb" data-page="9.567" data-line="6" id="l9.567.6"></span>ἐστι τοῦτο ἐκείνων. ἐκ μὲν δὴ τῶν ἰδίων τῆς πλευρίτιδος
<span class="lb" data-page="9.567" data-line="7" id="l9.567.7"></span>οὕτω χρὴ διορίζεσθαι. προσεπιβλέπειν δὲ δεῖ καὶ τὰ κοινὰ
<span class="lb" data-page="9.567" data-line="8" id="l9.567.8"></span>τῶν ὀξέως νοσούντων ἁπάντων. ἐφεξῆς δ’ αὐτὰ καταριθμεῖται
<span class="lb" data-page="9.567" data-line="9" id="l9.567.9"></span>γράφων ὡδί· ἔστι δὲ τὰ μὲν ἀγαθὰ ταῦτα, εὐπετέως φέρειν
<span class="lb" data-page="9.567" data-line="10" id="l9.567.10"></span>τὸ νόσημα, εὔπνουν εἶναι, τῆς ὀδύνης ἀπηλλάχθαι, τὸ
<span class="lb" data-page="9.567" data-line="11" id="l9.567.11"></span>πτύελον ῥηϊδίως ἀναβήσσειν, τὸ σῶμα πᾶν θερμόν τε ὁμαλῶς
<span class="lb" data-page="9.567" data-line="12" id="l9.567.12"></span>εἶναι καὶ μαλθακὸν καὶ δίψην μὴ ἔχειν. οὖρα δὲ καὶ διαχωρήματα
<span class="lb" data-page="9.567" data-line="13" id="l9.567.13"></span>καὶ ὕπνους καὶ ἱδρῶτας, ὡς διαγέγραπται, ἕκαστα
<span class="lb" data-page="9.567" data-line="14" id="l9.567.14"></span>εἰδέναι ἀγαθὰ ἐόντα. ταυτὶ μὲν οὖν ἀγαθὰ σημεῖα, τά τ’
<span class="lb" data-page="9.567" data-line="15" id="l9.567.15"></span>ἴδια τῶν ἀναπνευστικῶν ὀργάνων καὶ προσέτι τὰ τῶν ἄλλων
<span class="lb" data-page="9.567" data-line="16" id="l9.567.16"></span>ἁπάντων ὀξέων νοσημάτων κοινὰ, κατὰ τὸ συνεχὲς ἐφεξῆς
<span class="lb" data-page="9.567" data-line="17" id="l9.567.17"></span>ἀλλήλων γεγραμμένα. συνάπτων δ’ αὐτοῖς ἐπάγει· κακὰ
<span class="lb" data-page="9.567" data-line="18" id="l9.567.18"></span>δὲ τἀναντία τουτέων, δυσπετέως φέρειν τὴν νοῦσον, πνεῦμα
<span class="pb" data-page="9.568" id="p9.568"></span>
<span class="lb" data-page="9.568" data-line="1" id="l9.568.1"></span>μέγα καὶ πυκνὸν εἶναι, τὴν ὀδύνην μὴ παύεσθαι· τὸ πτύελον
<span class="lb" data-page="9.568" data-line="2" id="l9.568.2"></span>μόλις ἀναβήσσειν· διψᾷν κάρτα· τὸ σῶμα ὑπὸ τοῦ πυρὸς
<span class="lb" data-page="9.568" data-line="3" id="l9.568.3"></span>ἀνωμάλως ἔχεσθαι· καὶ τὴν μὲν κοιλίαν καὶ τὰς πλευρὰς
<span class="lb" data-page="9.568" data-line="4" id="l9.568.4"></span>θερμὰς εἶναι ἰσχυρῶς, τὸ δὲ μέτωπον καὶ τὰς χεῖρας καὶ
<span class="lb" data-page="9.568" data-line="5" id="l9.568.5"></span>τοὺς πόδας ψυχρούς. οὖρα δὲ καὶ διαχωρήματα καὶ ὕπνους
<span class="lb" data-page="9.568" data-line="6" id="l9.568.6"></span>καὶ ἱδρῶτας, ὡς διαγέγραπται, ἕκαστα εἰδέναι κακὰ ἐόντα.
<span class="lb" data-page="9.568" data-line="7" id="l9.568.7"></span>γέγραπται δὲ καὶ περὶ τούτων δηλονότι κατὰ τὸ προγνωστικὸν,
<span class="lb" data-page="9.568" data-line="8" id="l9.568.8"></span>ὁμοίαν αὐτοῦ τὴν διδασκαλίαν ἐφ’ ἑκάστων τούτων
<span class="lb" data-page="9.568" data-line="9" id="l9.568.9"></span>ποιουμένου, οἵαν περ καὶ νῦν ἐπὶ τῶν πτυσμάτων. ὡς γὰρ
<span class="lb" data-page="9.568" data-line="10" id="l9.568.10"></span>ἐν τούτοις τὸ μέν τι πέψεως ἐστι σημεῖον, τὸ δ’ ἀπεψίας,
<span class="lb" data-page="9.568" data-line="11" id="l9.568.11"></span>τὸ δ’ ὀλέθρου· καὶ τὸ μὲν τῆς πέψεως εὐθὺς ἐν ἀρχῇ φαινόμενον
<span class="lb" data-page="9.568" data-line="12" id="l9.568.12"></span>ἐν τάχει σωθήσεσθαι τὸν ἄνθρωπον δηλοῖ, τὸ δὲ
<span class="lb" data-page="9.568" data-line="13" id="l9.568.13"></span>τῆς ἀπεψίας ἐν χρόνῳ, τὸ δ’ ὀλέθριον ἀπολεῖσθαι, καὶ
<span class="lb" data-page="9.568" data-line="14" id="l9.568.14"></span>τὸ μὲν μεγάλως ὀλέθριον ἐν τάχει, τὸ δ’ ἧττον ἐκείνου
<span class="lb" data-page="9.568" data-line="15" id="l9.568.15"></span>χρονίως. οὕτω κᾀπὶ τῶν οὔρων αὐτῶν διώρισται καὶ τῶν
<span class="lb" data-page="9.568" data-line="16" id="l9.568.16"></span>διαχωρημάτων καὶ τῶν ἄλλων ἁπάντων, ὑπὲρ ὧν ἐφεξῆς
<span class="lb" data-page="9.568" data-line="17" id="l9.568.17"></span>ἡμῖν ὁ λόγος ἔσται. καὶ γὰρ τούτων ἁπάντων τὰ μὲν
<span class="pb" data-page="9.569" id="p9.569"></span>
<span class="lb" data-page="9.569" data-line="1" id="l9.569.1"></span>πέψεως, τὰ δ’ ἀπεψίας, τὰ δ’ ὀλέθρου σημεῖα. καὶ γὰρ τὸ
<span class="lb" data-page="9.569" data-line="2" id="l9.569.2"></span>μέλαν πτύσμα πρὸς τῷ μὴ πεπέφθαι καὶ ὀλέθριόν ἐστιν.
<span class="lb" data-page="9.569" data-line="3" id="l9.569.3"></span>οὕτω δὲ καὶ οὖρον μέλαν οὐκ ἄπεπτον μόνον, ἀλλὰ καὶ ὀλέθριον.
<span class="lb" data-page="9.569" data-line="4" id="l9.569.4"></span>ἔστι δὲ ἁπλῶς ἄπεπτον τὸ λεπτὸν καὶ λευκὸν, ὅπερ
<span class="lb" data-page="9.569" data-line="5" id="l9.569.5"></span>ὑδατῶδες ὀνομάζομεν.
</p>
          </article>

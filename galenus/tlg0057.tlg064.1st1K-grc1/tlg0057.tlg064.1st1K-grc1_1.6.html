<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.6">
<span class="pb page1" data-page="9.569" id="p9.569"></span>
<span class="milestone ed1page page1" data-n="3.392" data-unit="ed1page" id="ed1page.3.392"></span>
<span class="milestone ed2page page1" data-n="8.383" data-unit="ed2page" id="ed2page.8.383"></span>
            <p>
<span class="lb" data-page="9.569" data-line="6" id="l9.569.6"></span>Ἐπὶ τὸν ἀφορισμὸν οὖν αὖθις ἐπανέλθωμεν
<span class="lb" data-page="9.569" data-line="7" id="l9.569.7"></span>τὸν λέγοντα, τοὺς δὲ παροξυσμοὺς καὶ τὰς καταστάσιας
<span class="lb" data-page="9.569" data-line="8" id="l9.569.8"></span>δηλώσουσιν αἱ νοῦσοι καὶ αἱ ὧραι τοῦ ἔτεος καὶ αἱ
<span class="lb" data-page="9.569" data-line="9" id="l9.569.9"></span>τῶν περιόδων πρὸς ἀλλήλας ἐπιδόσιες, ἤν τε καθ’ ἡμέρην,
<span class="lb" data-page="9.569" data-line="10" id="l9.569.10"></span>ἤν τε παρ’ ἡμέρην, ἤν τε καὶ διὰ πλείονος χρόνου γίνωνται.
<span class="lb" data-page="9.569" data-line="11" id="l9.569.11"></span>ἀτὰρ καὶ τοῖσιν ἐπιφαινομένοισιν οἷον ἐν πλευριτικοῖσι πτύελον,
<span class="lb" data-page="9.569" data-line="12" id="l9.569.12"></span>ἢν αὐτίκα ἐπιφαίνηται, ἀρχομένου μὲν βραχύνει, ἢν
<span class="lb" data-page="9.569" data-line="13" id="l9.569.13"></span>δὲ ὕστερον ἐπιφαίνηται, μηκύνει. καὶ οὖρα καὶ ὑποχωρήματα
<span class="lb" data-page="9.569" data-line="14" id="l9.569.14"></span>καὶ ἱδρῶτες καὶ δύσκριτα καὶ εὔκριτα καὶ βραχέα καὶ
<span class="lb" data-page="9.569" data-line="15" id="l9.569.15"></span>μακρὰ τὰ νοσήματα ἐπιφαινόμενα δηλοῖ. σαφῶς γὰρ ταῦτα
<span class="lb" data-page="9.569" data-line="16" id="l9.569.16"></span>τῶν ἐν τῷ προγνωστικῷ γεγραμμένων ἁπάντων ἐστὶν ἐπιτομὴ,
<span class="lb" data-page="9.569" data-line="17" id="l9.569.17"></span><span class="milestone ed2page" data-n="8.384" data-unit="ed2page" id="ed2page.8.384"></span>τὰ κεφάλαια μόνον αὐτὰ τῶν ἐν ἐκείνῳ κατὰ μέρος εἰρημένων, ﻿
<span class="pb" data-page="9.570" id="p9.570"></span>
<span class="lb" data-page="9.570" data-line="1" id="l9.570.1"></span>εἰς τοὺς ἀφορισμοὺς μεταθεῖναι πειραθέντος τοῦ
<span class="lb" data-page="9.570" data-line="2" id="l9.570.2"></span>παλαιοῦ. τίνα δ’ ἦν τὰ κεφάλαια; πολλάκις γὰρ αὐτὰ ἀναλαμβάνειν
<span class="lb" data-page="9.570" data-line="3" id="l9.570.3"></span>κάλλιον οἶμαι, ἵνα κᾂν νῦν τις αἰδεσθεὶς μάθῃ
<span class="lb" data-page="9.570" data-line="4" id="l9.570.4"></span>ἀρχῆς τε νοσήματος εἶναι διαγνωστικὸς καὶ τῆς μελλούσης
<span class="lb" data-page="9.570" data-line="5" id="l9.570.5"></span>ἀκμῆς προγνωστικὸς, τουτέστιν, ὡς αὐτός φησι, καὶ ἡ τοῦ
<span class="lb" data-page="9.570" data-line="6" id="l9.570.6"></span>νοσήματος ἰδέα καὶ ἡ τῆς ὥρας φύσις, καὶ τῶν παροξυσμῶν
<span class="lb" data-page="9.570" data-line="7" id="l9.570.7"></span>αἱ περίοδοι, καὶ τὰ τοῖς νοσήμασι ἐπιφαινόμενα. καὶ δὴ πάλιν
<span class="lb" data-page="9.570" data-line="8" id="l9.570.8"></span>ἐπὶ τοῦ αὐτοῦ παραδείγματος ὁ λόγος μοι γινέσθω,
<span class="lb" data-page="9.570" data-line="9" id="l9.570.9"></span>διαστελλομένῳ βραχύ τι περὶ τῶν ὀνομάτων, οἷς οἱ παλαιοὶ
<span class="lb" data-page="9.570" data-line="10" id="l9.570.10"></span>μὲν, ὥσπερ ἦν καὶ προσῆκον, ἐχρῶντο τοῦ δηλῶσαι τὸ
<span class="lb" data-page="9.570" data-line="11" id="l9.570.11"></span>νοούμενον ἕνεκα. τὸ σύμπαν δ’ αὐτῆς ἦν σπούδασμα ἡ τῶν
<span class="lb" data-page="9.570" data-line="12" id="l9.570.12"></span>πραγμάτων αὐτῶν ἀκριβὴς γνῶσις. οἱ νεώτεροι δὲ ὀλίγου
<span class="lb" data-page="9.570" data-line="13" id="l9.570.13"></span>δεῖν ἅπαντες ἐν τοῖς ὀνόμασι κατατρίβουσι τὸν ἑαυτῶν βίον,
<span class="lb" data-page="9.570" data-line="14" id="l9.570.14"></span>ἀμελήσαντες τῶν πραγμάτων. ἀρχὴν οὖν τῆς νόσου καὶ τὴν
<span class="lb" data-page="9.570" data-line="15" id="l9.570.15"></span>πρώτην μὲν εἰσβολὴν καὶ τὴν ἀμερῆ τοῦ πρώτου παροξυσμοῦ
<span class="lb" data-page="9.570" data-line="16" id="l9.570.16"></span>καλοῦσι. καθάπερ τὸ νῦν, τὸ ἀπλατές. ἤδη δὲ καὶ χρόνον
<span class="lb" data-page="9.570" data-line="17" id="l9.570.17"></span>τινὰ πλατύτερον. ὥσπερ ἐπ’ αὐτοῦ πάλιν τοῦ νῦν, ἐπειδὰν
<span class="lb" data-page="9.570" data-line="18" id="l9.570.18"></span>ἤτοι χειμῶνα νῦν εἶναι λέγωμεν, ἢ θέρος, ἤ τινα τῶν
<span class="pb" data-page="9.571" id="p9.571"></span>
<span class="lb" data-page="9.571" data-line="1" id="l9.571.1"></span>ἄλλων ὡρῶν. ὅτι μὲν οὖν ἐν οὐδενὶ τῶν τοιούτων λόγων ὁ
<span class="lb" data-page="9.571" data-line="2" id="l9.571.2"></span>Ἱπποκράτης, οἷος ὅ τε προγεγραμμένος ἀφορισμός ἐστιν καὶ
<span class="lb" data-page="9.571" data-line="3" id="l9.571.3"></span>ἄλλοι πολλοὶ τῶν ἐφεξῆς εἰρησομένων, ἀρχὴν ὀνομάζει τὴν
<span class="lb" data-page="9.571" data-line="4" id="l9.571.4"></span>πρώτην <span class="milestone ed1page" data-n="3.393" data-unit="ed1page" id="ed1page.3.393"></span>ἐκείνην καὶ ἀμερῆ τῶν νοσημάτων εἰσβολὴν,
<span class="lb" data-page="9.571" data-line="5" id="l9.571.5"></span>εὔδηλον παντί. πῶς γὰρ ἤτοι τὸ περὶ τὰς ἀρχὰς τῶν νούσων
<span class="lb" data-page="9.571" data-line="6" id="l9.571.6"></span>σκεπτέον, εἰ αὐτίκα ἀνθεῖ, δύναιτ’ ἄν τις οὕτως εἰρῆσθαι νομίζειν,
<span class="lb" data-page="9.571" data-line="7" id="l9.571.7"></span>ἢ τὸ, ἀρχομένων τῶν νούσων, ἤν τι δοκέῃ κινέειν,
<span class="lb" data-page="9.571" data-line="8" id="l9.571.8"></span>κίνει· ἀκμαζουσῶν δὲ ἡσυχίην ἔχειν βέλτιόν ἐστι. καὶ τὸ, ἢν
<span class="lb" data-page="9.571" data-line="9" id="l9.571.9"></span>οὖν ἐν ἀρχῇ τῆς νούσου τὸ πρόσωπον τοιόνδε ᾖ. τὸ γὰρ
<span class="lb" data-page="9.571" data-line="10" id="l9.571.10"></span>νεκρῶδες ἐκεῖνο πρόσωπον, ἐφ’ οὗ ταῦτα λέγεται, κατὰ τὴν
<span class="lb" data-page="9.571" data-line="11" id="l9.571.11"></span>ἀκριβῶς πρώτην εἰσβολὴν τῶν νοσημάτων οὐκ ἄν ποτε δύναιτο
<span class="lb" data-page="9.571" data-line="12" id="l9.571.12"></span>συστῆναι. κατὰ ταὐτὰ δὲ κᾀν τῷ λέγειν· ἐν τοῖσιν
<span class="lb" data-page="9.571" data-line="13" id="l9.571.13"></span>ὀξέσι πάθεσιν ὀλιγάκις καὶ ἐν ἀρχῇσι τῇσι φαρμακίῃσι χρέεσθαι,
<span class="lb" data-page="9.571" data-line="14" id="l9.571.14"></span>τὴν εἰς πλάτος χρόνου προήκουσαν ἀρχὴν ἐνδείκνυται.
<span class="lb" data-page="9.571" data-line="15" id="l9.571.15"></span>καὶ πολὺ δὴ μᾶλλον ἐν τῷ φάναι· κατὰ τὰς ἀρχὰς καὶ τὰ
<span class="lb" data-page="9.571" data-line="16" id="l9.571.16"></span>τέλη πάντα ἀσθενέστερα, κατὰ δὲ τὰς ἀκμὰς ἰσχυρότερα.
<span class="lb" data-page="9.571" data-line="17" id="l9.571.17"></span>καὶ μὲν δὴ καὶ τῶν νοσημάτων ὁκόσων ἀρχομένων ἢν χολὴ
<span class="lb" data-page="9.571" data-line="18" id="l9.571.18"></span>μέλαινα ἢ ἄνω, ἢ κάτω ὑπέλθοι, θανάσιμον, ὡσαύτως
<span class="lb" data-page="9.571" data-line="19" id="l9.571.19"></span>εἴρηται. κατὰ δὲ τὸν αὐτὸν τρόπον ἐν τῷ περὶ διαίτης ὀξέων,
<span class="pb" data-page="9.572" id="p9.572"></span>
<span class="lb" data-page="9.572" data-line="1" id="l9.572.1"></span>ἐπὶ τοῦ καταλόγου τῶν σφοδρῶν ἐκείνων συμπτωμάτων ἐπήνεγκε·
<span class="lb" data-page="9.572" data-line="2" id="l9.572.2"></span>ταῦτα δὲ ἐν ἀρχῇσιν ἐπιφαινόμενα παραφροσύνης ἐστὶ
<span class="lb" data-page="9.572" data-line="3" id="l9.572.3"></span>δηλωτικὰ σφοδροτάτης, καὶ ὡς ἐπὶ τὸ πολὺ ἀποθνήσκουσιν.
<span class="lb" data-page="9.572" data-line="4" id="l9.572.4"></span>κατὰ ταὐτὰ δὲ τούτοις δηλονότι καὶ τὸ κατὰ τὸν ἀφορισμὸν
<span class="lb" data-page="9.572" data-line="5" id="l9.572.5"></span>ἔχει τὸν νῦν ἡμῖν προκείμενον, ἐν ᾧ φησιν· οἷον ἐν πλευριτικοῖσιν,
<span class="lb" data-page="9.572" data-line="6" id="l9.572.6"></span>πτύελον αὐτίκα ἢν ἐπιφαίνηται, ἀρχομένου μὲν
<span class="lb" data-page="9.572" data-line="7" id="l9.572.7"></span>βραχύνει. οὐ γὰρ δὴ τήν γε πρώτην ἀκριβῶς εἰσβολὴν σημαίνει
<span class="lb" data-page="9.572" data-line="8" id="l9.572.8"></span>νῦν τὸ ἀρχομένου διά τε τὴν φύσιν αὐτὴν τῶν πραγμάτων
<span class="lb" data-page="9.572" data-line="9" id="l9.572.9"></span>καὶ διὰ τὸ μηδ’ ἂν ἐπιφαινόμενα τὰ τοιαῦτα δύνασθαι
<span class="lb" data-page="9.572" data-line="10" id="l9.572.10"></span>λεχθῆναι. τίνι γὰρ ἔτι διοίσει τῶν συνεισβαλόντων; ἐκεῖνα
<span class="lb" data-page="9.572" data-line="11" id="l9.572.11"></span>μὲν γὰρ σαφῶς ἔχει τὴν αὐτὴν ἀρχὴν ἀλλήλων τε καὶ τῇ
<span class="lb" data-page="9.572" data-line="12" id="l9.572.12"></span>συμπάσῃ νόσῳ. ἐπιφαίνεται δὲ τὰ μὲν εὐθὺς ἐν τῇ πρώτῃ
<span class="lb" data-page="9.572" data-line="13" id="l9.572.13"></span>τῶν ἡμερῶν, τὰ δ’ ἐν τῇ δευτέρᾳ, τὰ δ’ ἐν τῇ τρίτῃ τε καὶ
<span class="lb" data-page="9.572" data-line="14" id="l9.572.14"></span>τετάρτῃ, τὰ δὲ καὶ προεληλυθότος ἤδη τοῦ νοσήματος.
</p>
          </article>

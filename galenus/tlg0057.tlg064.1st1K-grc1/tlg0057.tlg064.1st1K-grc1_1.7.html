<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.7">
<span class="pb page1" data-page="9.572" id="p9.572"></span>
<span class="milestone ed1page page1" data-n="3.393" data-unit="ed1page" id="ed1page.3.393"></span>
<span class="milestone ed2page page1" data-n="8.384" data-unit="ed2page" id="ed2page.8.384"></span>
            <p>
<span class="lb" data-page="9.572" data-line="15" id="l9.572.15"></span><span class="milestone ed2page" data-n="8.385" data-unit="ed2page" id="ed2page.8.385"></span>Ἡ δὲ κατὰ πλάτος ἀρχὴ κοινῇ μέν
<span class="lb" data-page="9.572" data-line="16" id="l9.572.16"></span>τινι ταύτῃ καὶ προχείρῳ φαντασίᾳ καὶ μήπω μηδὲν ἐχούσῃ
<span class="lb" data-page="9.572" data-line="17" id="l9.572.17"></span>τεχνικὸν ἐν τῷ πρώτῳ παροξυσμῷ περιέχεται. καὶ διὰ τοῦτο
<span class="pb" data-page="9.573" id="p9.573"></span>
<span class="lb" data-page="9.573" data-line="1" id="l9.573.1"></span>τὰ μὲν εὐθὺς ἀρχόμενα τὴν ἀκμὴν ἀπειληφέναι λέγεται,
<span class="lb" data-page="9.573" data-line="2" id="l9.573.2"></span>καθάπερ ἐν τῷ πρώτῳ τῶν ἐπιδημιῶν, ἐπειδή φησιν, αὐτίκα
<span class="lb" data-page="9.573" data-line="3" id="l9.573.3"></span>γὰρ συνεχής ἐστιν οἷσιν ἀρχόμενος ἀνθεῖ καὶ ἀκμάζει. τὸ γὰρ
<span class="lb" data-page="9.573" data-line="4" id="l9.573.4"></span>ἀρχόμενον οὐκ ἐπὶ τοῦ καιροῦ τοῦ νοσήματος εἴρηται νῦν,
<span class="lb" data-page="9.573" data-line="5" id="l9.573.5"></span>ἢ μάχοιτ’ ἂν αὐτῷ τὸ ἀνθεῖν τε καὶ ἀκμάζειν· ἀλλ’ ἐπὶ τοῦ
<span class="lb" data-page="9.573" data-line="6" id="l9.573.6"></span>χρόνου δηλονότι τοῦ μετὰ τὴν ἀκριβῶς ἀρχὴν τὴν πρώτην,
<span class="lb" data-page="9.573" data-line="7" id="l9.573.7"></span>ἄχρι τρίτης τῆς ἡμέρας τὸ πλεῖστον ἐκτεταμένου. πάντως μὲν
<span class="lb" data-page="9.573" data-line="8" id="l9.573.8"></span>γὰρ ὁ πυρετὸς οὗτος ἀρχήν τινα τὴν πρώτην ἐκείνην καὶ
<span class="lb" data-page="9.573" data-line="9" id="l9.573.9"></span>ἀπλατῆ ποιησάμενος, ἔπειθ’ οὕτως ἀναβάσει τινὶ χρησάμενος,
<span class="lb" data-page="9.573" data-line="10" id="l9.573.10"></span>ἀπολαμβάνει τὴν οἰκείαν ἀκμὴν, ὁ μὲν εὐθὺς ἐν τῇ πρώτῃ
<span class="lb" data-page="9.573" data-line="11" id="l9.573.11"></span>τῶν ἡμερῶν, ὁ δὲ ἐν τῇ δευτέρᾳ. οὐ μὴν ἀπό γε τῆς εἰσβολῆς
<span class="lb" data-page="9.573" data-line="12" id="l9.573.12"></span>τοῦ πρώτου παροξυσμοῦ δύναιτ’ ἄν τις γενέσθαι πυρετὸς
<span class="lb" data-page="9.573" data-line="13" id="l9.573.13"></span>ἀκμάζων. ἀλλ’ ἄν τε κατὰ τὴν πρώτην ἡμέραν ἄν τε
<span class="lb" data-page="9.573" data-line="14" id="l9.573.14"></span>κατὰ τὴν δευτέραν ἀκμάσας ἐντεῦθεν ἄχρι τῆς παντελοῦς
<span class="lb" data-page="9.573" data-line="15" id="l9.573.15"></span>λύσεως ἐκταθῇ, μηδεμίαν αἰσθητὴν ἑτέραν παροξυσμοῦ λαβὼν
<span class="lb" data-page="9.573" data-line="16" id="l9.573.16"></span>εἰσβολὴν, οὕτως ἂν ἀπ’ ἀρχῆς εὐθὺς λέγοιτο τὴν ἰδίαν ἀκμὴν
<span class="lb" data-page="9.573" data-line="17" id="l9.573.17"></span>ἐσχηκέναι. καὶ τοῦτ’ ἔστι τὸ πρὸς Ἱπποκράτους λεγόμενον.
<span class="lb" data-page="9.573" data-line="18" id="l9.573.18"></span>αὐτίκα γὰρ συνεχής ἐστιν οἷσιν ἀρχόμενος ἀνθεῖ καὶ ἀκμάζει.
<span class="pb" data-page="9.574" id="p9.574"></span>
<span class="lb" data-page="9.574" data-line="1" id="l9.574.1"></span>τοιοῦτον οὖν ἐστι καὶ τὸ ἐν πλευριτικοῖσι πτύελον, ἢν αὐτίκα
<span class="lb" data-page="9.574" data-line="2" id="l9.574.2"></span>ἐπιφαίνηται, ἀρχομένου μὲν βραχύνει πρὶν τὸν δεύτερον
<span class="lb" data-page="9.574" data-line="3" id="l9.574.3"></span>εἰσβάλλειν δηλονότι παροξυσμόν. ἔτι γὰρ ἄρχεσθαι λέγοιτ’
<span class="lb" data-page="9.574" data-line="4" id="l9.574.4"></span>ἂν ἡ πλευρῖτις, οὐ μόνον ἐπειδὰν ἀνάβασιν ὁ τοιοῦτος
<span class="lb" data-page="9.574" data-line="5" id="l9.574.5"></span>ἔχῃ παροξυσμὸς, ἢ ἀκμὴν, ἀλλὰ κᾀν τῇ παρακμῇ συμπάσῃ.
<span class="lb" data-page="9.574" data-line="6" id="l9.574.6"></span>καὶ ὅλως πρὶν εἰσβάλλειν τὸν δεύτερον παροξυσμὸν, διὰ τρίτης
<span class="lb" data-page="9.574" data-line="7" id="l9.574.7"></span>τοὐπίπαν ἐν πλευρίτισιν ἀπαντῶντα. πᾶν οὖν ὅ τι ἂν ἐπιφαίνηται
<span class="lb" data-page="9.574" data-line="8" id="l9.574.8"></span>σημεῖον, ὀλιγοχρόνιόν τε ἅμα καὶ σωτήριον ἔσεσθαι
<span class="lb" data-page="9.574" data-line="9" id="l9.574.9"></span>δηλοῖ τὸ νόσημα. τοιοῦτον δὴ καὶ τὸ πτύελόν ἐστι τὸ ἐν
<span class="lb" data-page="9.574" data-line="10" id="l9.574.10"></span>τοῖς πλευριτικοῖς. ἑκάστου γὰρ τῶν μορίων τοῦ σώματος
<span class="lb" data-page="9.574" data-line="11" id="l9.574.11"></span>τὸ περίττωμα τὴν ὑπάρχουσαν αὐτῷ διάθεσιν ἐνδείκνυται,
<span class="lb" data-page="9.574" data-line="12" id="l9.574.12"></span>πεπεμμένον μὲν ὑγιεινήν, ἄπεπτον δὲ ὑπάρχον νοσεράν.
<span class="lb" data-page="9.574" data-line="13" id="l9.574.13"></span>οὕτω γοῦν εἴρηται κᾀκεῖνα. διαχώρημα δὲ ἄριστόν ἐστιν τὸ
<span class="lb" data-page="9.574" data-line="14" id="l9.574.14"></span>μαλθακόν τε καὶ συνεστηκὸς, καὶ τὴν ὥραν, ἥν περ καὶ
<span class="lb" data-page="9.574" data-line="15" id="l9.574.15"></span>ὑγιαίνοντι ὑπεχώρει. πλῆθος δὲ πρὸς λόγον τῶν εἰσιόντων.
<span class="lb" data-page="9.574" data-line="16" id="l9.574.16"></span>τοιαύτης γὰρ ἐούσης τῆς διεξόδου ἡ κάτω κοιλίη ὑγιαίνοι ἄν.
<span class="lb" data-page="9.574" data-line="17" id="l9.574.17"></span>καὶ τοίνυν καὶ τὸ πτύελον, ἐπειδὴ μὲν ἀκριβῶς ὅμοιον ᾖ ﻿
<span class="pb" data-page="9.575" id="p9.575"></span>
<span class="lb" data-page="9.575" data-line="1" id="l9.575.1"></span>τοῖς τῶν ὑγιαινόντων, ἀκριβῶς ὑγιαίνειν ἐνδείξεται τὰ τῆς
<span class="lb" data-page="9.575" data-line="2" id="l9.575.2"></span>ἀναπνοῆς ὄργανα· παραποδιζόμενον δέ τι καὶ τοῦ κατὰ φύσιν
<span class="lb" data-page="9.575" data-line="3" id="l9.575.3"></span>ἐξιστάμενον εἰς τοσοῦτον ἐκεῖνα βεβλάφθαι δηλοῖ εἰς
<span class="lb" data-page="9.575" data-line="4" id="l9.575.4"></span>ὅσον ἂν καὶ αὐτὸ τῆς κατὰ φύσιν ἰδέας ἀπολείπηται. τὸ δ’
<span class="lb" data-page="9.575" data-line="5" id="l9.575.5"></span>ἐναντιώτατον τοῦ κατὰ φύσιν ἄπεπτόν ἐστιν καὶ μεγάλην
<span class="lb" data-page="9.575" data-line="6" id="l9.575.6"></span>ἐνδείκνυται τὴν τῶν πεπονθότων τόπων ἀσθένειαν. εἰ δὲ καὶ
<span class="lb" data-page="9.575" data-line="7" id="l9.575.7"></span>μοχθηρᾶς αἰτίας ἔχει τι γνώρισμα, καθάπερ τὸ μέλαν, ὀλεθριώτατον
<span class="lb" data-page="9.575" data-line="8" id="l9.575.8"></span>ἤδη τὸ τοιοῦτον. οὕτω δὲ ἔχει κᾀπὶ τῶν οὔρων.
<span class="lb" data-page="9.575" data-line="9" id="l9.575.9"></span>καὶ γὰρ καὶ τούτων ὅσα μὲν ὁμοιότατα τοῖς τῶν ὑγιαινόντων
<span class="lb" data-page="9.575" data-line="10" id="l9.575.10"></span>ἐστὶν, ταυτὶ μὲν ἱκανῶς εὐρωστεῖν ἐνδείκνυται τὸ φλεβῶδες
<span class="lb" data-page="9.575" data-line="11" id="l9.575.11"></span>γένος τῶν ὀργάνων· ὅσα δὲ ἀπεπτότερα, τὴν ἀῤῥωστίαν
<span class="lb" data-page="9.575" data-line="12" id="l9.575.12"></span>αὐτῶν μηνύει. <span class="milestone ed2page" data-n="8.386" data-unit="ed2page" id="ed2page.8.386"></span>τὰ δὲ ἐναντιώτατα τοῖς τῶν ὑγιαινόντων
<span class="lb" data-page="9.575" data-line="13" id="l9.575.13"></span>αὐτὰ μὲν τελέως ἐστὶν ἄπεπτα, μεγάλην δὲ ἀῤῥωστίαν ἐνδείκνυται
<span class="lb" data-page="9.575" data-line="14" id="l9.575.14"></span>τοῦ φλεβώδους γένους παντός. ὅσα δὲ καὶ τῆς κρατούσης
<span class="lb" data-page="9.575" data-line="15" id="l9.575.15"></span>αἰτίας ἐμφαίνει τὸ μοχθηρὸν, ὥσπερ καὶ τὰ μέλανα,
<span class="lb" data-page="9.575" data-line="16" id="l9.575.16"></span>ταυτὶ ἐσχάτως ὀλέθρια. ταυτὶ μὲν οὖν τὰ τρία γένη τῶν σημείων
<span class="lb" data-page="9.575" data-line="17" id="l9.575.17"></span>ἐνδείκνυται πέψιν ἰδίαν ἑκάστῳ. τῆς μὲν κάτω γαστρὸς
<span class="pb" data-page="9.576" id="p9.576"></span>
<span class="lb" data-page="9.576" data-line="1" id="l9.576.1"></span>τὰ κατὰ φύσιν διαχωρήματα. τοῦ φλεβώδους δ’ αὖ γένους
<span class="lb" data-page="9.576" data-line="2" id="l9.576.2"></span>τὰ οὖρα. τῶν δ’ ἀναπνευστικῶν ὀργάνων μόνον τὰ πτύσματα.
<span class="lb" data-page="9.576" data-line="3" id="l9.576.3"></span>καθάπερ δὲ ταῦτα τῶν τόπων αὐτῶν ὅθεν ἐκκρίνεται
<span class="lb" data-page="9.576" data-line="4" id="l9.576.4"></span>τὰ γνωρίσματα φέρει, κατὰ τὸν αὐτὸν, οἶμαι, τρόπον
<span class="lb" data-page="9.576" data-line="5" id="l9.576.5"></span>καὶ τὰ οὖρα νεφρῶν καὶ οὐρητήρων καὶ κύστεως καὶ καυλοῦ.
<span class="lb" data-page="9.576" data-line="6" id="l9.576.6"></span>ἀλλὰ τὰ μὲν ἐπὶ τοῖς τούτων ἀῤῥωστήμασιν οὖρα διὰ τῶν
<span class="lb" data-page="9.576" data-line="7" id="l9.576.7"></span>ἀφορισμῶν ἰδίᾳ κατέλεξεν ὁ Ἱπποκράτης. τὰ δὲ τοῖς ὀξέσι
<span class="lb" data-page="9.576" data-line="8" id="l9.576.8"></span>νοσήμασι συνεδρεύοντα κατὰ τὸ προγνωστικὸν ἔγραψεν. ὅτι
<span class="lb" data-page="9.576" data-line="9" id="l9.576.9"></span>δὲ τοῦτο τὸ βιβλίον σύμπαν, ὡς ἤδη πολλάκις ἀποδέδεικται,
<span class="lb" data-page="9.576" data-line="10" id="l9.576.10"></span>περὶ μόνων ἐστὶ τῶν ὀξέων, ἀμέλει τελειώσας ἐν αὐτῷ σύμπαντα
<span class="lb" data-page="9.576" data-line="11" id="l9.576.11"></span>τὸν περὶ τῶν οὔρων λόγον ἐπὶ τῷ τέλει προσέθηκε,
<span class="lb" data-page="9.576" data-line="12" id="l9.576.12"></span>μὴ ἐξαπατάτω δέ σε ἤν τι αὐτέη ἡ κύστις νόσημα ἔχουσα
<span class="lb" data-page="9.576" data-line="13" id="l9.576.13"></span>τῶν οὔρων τι ἀποδιδοίη τουτέων, οὐ γὰρ τοῦ ὅλου σημεῖον,
<span class="lb" data-page="9.576" data-line="14" id="l9.576.14"></span>ἀλλ’ αὐτῆς καθ’ ἑαυτήν. ὡς οὖν τῆς κύστεως ἐμνημόνευσε,
<span class="lb" data-page="9.576" data-line="15" id="l9.576.15"></span>παράδειγμα τῷ λόγῳ ποιησάμενος αὐτὴν, οὕτω καὶ νεφρῶν
<span class="lb" data-page="9.576" data-line="16" id="l9.576.16"></span>καὶ οὐρητήρων καὶ καυλοῦ συνυπακούειν χρή. μεγίστη δ’
<span class="lb" data-page="9.576" data-line="17" id="l9.576.17"></span>ἀπόδειξις αὐτὰ τὰ πρὸς αὐτοῦ γραφέντα διὰ τῶν ἀφορισμῶν.
<span class="lb" data-page="9.576" data-line="18" id="l9.576.18"></span>ὥσπερ γὰρ κύστεως, οὕτω καὶ νεφρῶν νοσούντων γράφει
<span class="pb" data-page="9.577" id="p9.577"></span>
<span class="lb" data-page="9.577" data-line="1" id="l9.577.1"></span>σημεῖον. ὁκόσοισιν ἐν τῷ οὔρῳ, φησὶν, παχεῖ ἐόντι, σαρκία
<span class="lb" data-page="9.577" data-line="2" id="l9.577.2"></span>μικρὰ, ἢ ὥσπερ τρίχες συνεξέρχονται, τουτέοισιν ἀπὸ τῶν
<span class="lb" data-page="9.577" data-line="3" id="l9.577.3"></span>νεφρῶν ἐκκρίνεται. ταυτὶ μὲν οὖν, ὡς ἔφην, τὰ τρία γένη
<span class="lb" data-page="9.577" data-line="4" id="l9.577.4"></span>τῶν σημείων ἕκαστον ἰδίας πέψεως ἐνδεικτικὸν ὑπάρχον·
<span class="lb" data-page="9.577" data-line="5" id="l9.577.5"></span>οὖρα μὲν τῆς κατὰ τὰς φλέβας, διαχωρήματα δὲ τῆς κατὰ
<span class="lb" data-page="9.577" data-line="6" id="l9.577.6"></span>γαστέρα, πτύσματα δὲ τῆς τῶν ἀναπνευστικῶν ὀργάνων, καὶ
<span class="lb" data-page="9.577" data-line="7" id="l9.577.7"></span>οὐκ ἐνδέχεται δέ ποτε μὴ οὐκ ἀγαθόν τι μέγα δηλοῦν τὸ τῆς
<span class="lb" data-page="9.577" data-line="8" id="l9.577.8"></span>πέψεως σημεῖον. αἱμοῤῥαγίαι δὲ καὶ <span class="milestone ed1page" data-n="3.394" data-unit="ed1page" id="ed1page.3.394"></span>ἱδρῶτες καὶ παρωτίδες
<span class="lb" data-page="9.577" data-line="9" id="l9.577.9"></span>καὶ τὰ ἄλλα ἀποσκήμματα σὺν μὲν τῷ καιρῷ πέφυκεν
<span class="lb" data-page="9.577" data-line="10" id="l9.577.10"></span>ὠφελεῖν, ἀκαίρως δὲ οὐδὲν ὀνίνησι. ὅθεν μοι δοκεῖ τὰ
<span class="lb" data-page="9.577" data-line="11" id="l9.577.11"></span>τοιαῦτα αἰνίττεσθαι διὰ τοῦ περὶ χυμῶν βιβλίου λέγων τὰ
<span class="lb" data-page="9.577" data-line="12" id="l9.577.12"></span>κρίνοντα ἐπὶ τὸ βέλτιον μὴ αὐτίκα ἐπιφαίνεσθαι. καὶ γὰρ
<span class="lb" data-page="9.577" data-line="13" id="l9.577.13"></span>οὐ ταῦτα μόνον, ἀλλὰ καὶ δύσπνοιαι καὶ παραφροσύναι καὶ
<span class="lb" data-page="9.577" data-line="14" id="l9.577.14"></span>δάκρυα καὶ ἀγρυπνίαι καὶ κώματα καὶ σκοτόδινοι καὶ μαρμαρυγαὶ
<span class="lb" data-page="9.577" data-line="15" id="l9.577.15"></span>καὶ ἄσαι καὶ καρδιαλγίαι καὶ κεφαλαλγίαι καὶ τἄλλα
<span class="lb" data-page="9.577" data-line="16" id="l9.577.16"></span>σύμπαντα τὰ καθ’ ἕκαστον μόριον ἀλγήματα διορισμοῦ
<span class="lb" data-page="9.577" data-line="17" id="l9.577.17"></span>δεῖται πηνίκα μέν ἐστιν ὠφέλιμα, πηνίκα δὲ βλαβερὰ, πηνίκα
<span class="pb" data-page="9.578" id="p9.578"></span>
<span class="lb" data-page="9.578" data-line="1" id="l9.578.1"></span>δ’ οὐ μόνον οὐδὲν ὀνίνησι, ἀλλὰ καὶ σημεῖα γίνεται μοχθηρότατα.
<span class="lb" data-page="9.578" data-line="2" id="l9.578.2"></span>καθάπερ οὖν ἕν τι ποσὸν ἀφωρισμένον οὐκ ἐδήλου
<span class="lb" data-page="9.578" data-line="3" id="l9.578.3"></span>τὸ τῆς ἀρχῆς ὄνομα, κατὰ τὸν αὐτὸν, οἶμαι, τρόπον οὐδὲ
<span class="lb" data-page="9.578" data-line="4" id="l9.578.4"></span>τὸ αὐτίκα. πλάτος δὲ ἔχον χρόνου τοσοῦτον ὅσον περ καὶ
<span class="lb" data-page="9.578" data-line="5" id="l9.578.5"></span>τὸ τῆς ἀρχῆς ἐστιν. δῆλον δὲ ὡς καὶ πολλάκις ἀντ’ ἐπιῤῥήματος
<span class="lb" data-page="9.578" data-line="6" id="l9.578.6"></span>τῷ αὐτίκα χρώμεθα τοῦ ἀμέλει, καθάπερ κᾀν τῷ τοιῷδε
<span class="lb" data-page="9.578" data-line="7" id="l9.578.7"></span>λόγῳ φαίνεται κεχρημένος ὁ Ἱπποκράτης· εἰσὶ δὲ τρόποι καὶ
<span class="lb" data-page="9.578" data-line="8" id="l9.578.8"></span>καταστάσιες καὶ παροξυσμοὶ τουτέων ἑκάστου τῶν πυρετῶν·
<span class="lb" data-page="9.578" data-line="9" id="l9.578.9"></span>αὐτίκα γὰρ συνεχής ἐστιν οἷσιν ἀρχόμενος ἀνθεῖ καὶ ἀκμάζει.
<span class="lb" data-page="9.578" data-line="10" id="l9.578.10"></span>τουτὶ γὰρ τὸ αὐτίκα πλέον οὐδὲν δηλοῖ τοῦ ἀμέλει, καθάπερ,
<span class="lb" data-page="9.578" data-line="11" id="l9.578.11"></span>οἶμαι, κᾀν τῷ περὶ διαίτης ὀξέων. ἐν οἷς οὕτω φησίν·
<span class="lb" data-page="9.578" data-line="12" id="l9.578.12"></span>ἢν οὖν μὴ προστιμωρήσῃ τις, ὅσον δεῖται αὐτάρκης εἶναι ὁ
<span class="lb" data-page="9.578" data-line="13" id="l9.578.13"></span>τρόπος τῆς τοιαύτης πτισανοροφίης, πολλαχόθεν βεβλάψεται.
<span class="lb" data-page="9.578" data-line="14" id="l9.578.14"></span>οἷσί τε γὰρ σῖτος αὐτίκα ἐγκατακέκλεισται, εἰ μή τις
<span class="lb" data-page="9.578" data-line="15" id="l9.578.15"></span>ὑποκενώσας τὸ ῥόφημα δοίη. τὸ μὲν οὖν αὐτίκα τοιόνδε
<span class="lb" data-page="9.578" data-line="16" id="l9.578.16"></span>σημαίνει. <span class="milestone ed2page" data-n="8.387" data-unit="ed2page" id="ed2page.8.387"></span>ἔστι δὲ τοῦ αὐτίκα πάμπολλα παραδείγματα
<span class="lb" data-page="9.578" data-line="17" id="l9.578.17"></span>παρά τε τῶν ἄλλων ἁπάντων Ἑλλήνων εὑρεῖν, οὐχ ἥκιστα
<span class="lb" data-page="9.578" data-line="18" id="l9.578.18"></span>δὲ καὶ παρ’ Ἱπποκράτους. ἐπὶ δὲ θάτερον ἤδη μεταβῶμεν.
<span class="pb" data-page="9.579" id="p9.579"></span>
<span class="lb" data-page="9.579" data-line="1" id="l9.579.1"></span>ἐπειδὰν γάρ φησι, τὰ κρίσιμα μὴ αὐτίκα ἐπιφαίνεσθαι, τὸ
<span class="lb" data-page="9.579" data-line="2" id="l9.579.2"></span>παραχρῆμα δηλοῖ, τουτέστι κατὰ τὴν ἀρχὴν τοῦ νοσήματος.
<span class="lb" data-page="9.579" data-line="3" id="l9.579.3"></span>ἔστι δ’ οὐ ταῦτα τά γε νῦν εἰρημένα κρίσιμα καὶ τὰ τῆς
<span class="lb" data-page="9.579" data-line="4" id="l9.579.4"></span>πέψεως γνωρίσματα. τοῖς μὲν γὰρ οὐκ ἐγχωρεῖ τὸ μὴ οὐ
<span class="lb" data-page="9.579" data-line="5" id="l9.579.5"></span>κρίσιν τινὰ πάντως, ἢ ἀγαθὴν, ἢ κακὴν ποιήσασθαι. τὰ δὲ
<span class="lb" data-page="9.579" data-line="6" id="l9.579.6"></span>τῆς πέψεως σημεῖα σωθήσεσθαι μὲν δηλοῖ τὸν ἄνθρωπον,
<span class="lb" data-page="9.579" data-line="7" id="l9.579.7"></span>οὐ μέντοι γε κριθήσεσθαι πάντως. οὔτε γὰρ εἰ τὴν ἀθρόαν
<span class="lb" data-page="9.579" data-line="8" id="l9.579.8"></span>ἀκούοιμεν ἐν νόσῳ μεταβολὴν, οὔτ’ εἰ τὴν προηγουμένην αὐτῆς
<span class="lb" data-page="9.579" data-line="9" id="l9.579.9"></span>ταραχὴν, ἐξ ἀνάγκης τὰ τῆς πέψεως σημεῖα τῶν εἰρημένων
<span class="lb" data-page="9.579" data-line="10" id="l9.579.10"></span>ἔσται. δύναται γὰρ ἐν χρόνῳ πλείονι κατὰ βραχὺ τὸ νόσημα
<span class="lb" data-page="9.579" data-line="11" id="l9.579.11"></span>πεττόμενον ἐπὶ τὴν παντελῆ λύσιν ἀφικέσθαι. δηλωθήσεται
<span class="lb" data-page="9.579" data-line="12" id="l9.579.12"></span>δὲ κᾀν τοῖς ἐφεξῆς ἔτι σαφέστερον ὅπῃ διενήνοχε τὰ
<span class="lb" data-page="9.579" data-line="13" id="l9.579.13"></span>κρίσιμα συμπτώματα τῶν τῆς πέψεως σημείων. νυνὶ δὲ ἀρκεῖ
<span class="lb" data-page="9.579" data-line="14" id="l9.579.14"></span>τό γε τοσοῦτον ἐπιδεδεῖχθαι, ὡς τῆς μὲν ἐν τοῖς ἀναπνευστικοῖς
<span class="lb" data-page="9.579" data-line="15" id="l9.579.15"></span>ὀργάνοις πέψεως τὰ πτύελα, τῆς δ’ ἐν ταῖς φλεψὶ τὰ
<span class="lb" data-page="9.579" data-line="16" id="l9.579.16"></span>οὖρα, τῆς δὲ κατὰ τὴν γαστέρα τὰ διαχωρήματα τίθεσθαι
<span class="lb" data-page="9.579" data-line="17" id="l9.579.17"></span>χρὴ σημεῖα. καὶ ὡς ἐπὶ μὲν τῶν πυρετῶν ἁπάντων, ἐπειδὴ τοῦ
<span class="lb" data-page="9.579" data-line="18" id="l9.579.18"></span>φλεβώδους γένους εἰσὶ παθήματα, καὶ γὰρ καὶ τὰς ἀρτηρίας ﻿
<span class="pb" data-page="9.580" id="p9.580"></span>
<span class="lb" data-page="9.580" data-line="1" id="l9.580.1"></span>ἐν τούτῳ νῦν τῷ γένει περιλαμβανέτω, τοῖς οὔροις μάλιστα
<span class="lb" data-page="9.580" data-line="2" id="l9.580.2"></span>προσεκτέον ἐστίν. ἐπὶ δὲ τῶν πλευριτικῶν πρώτοις μὲν
<span class="lb" data-page="9.580" data-line="3" id="l9.580.3"></span>τοῖς πτύσμασι, ἤδη δὲ καὶ τοῖς οὔροις, ὅτι καὶ μετὰ πυρετοῦ
<span class="lb" data-page="9.580" data-line="4" id="l9.580.4"></span>πάντως ἡ πλευρῖτις. ἐπὶ δὲ τῶν κατὰ τὴν γαστέρα χωρὶς
<span class="lb" data-page="9.580" data-line="5" id="l9.580.5"></span>μὲν πυρετοῦ τοῖς διαχωρήμασι μόνοις, σὺν πυρετῷ δὲ καὶ
<span class="lb" data-page="9.580" data-line="6" id="l9.580.6"></span>τοῖς οὔροις.
</p>
          </article>

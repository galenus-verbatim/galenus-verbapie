<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:1.9">
<span class="pb page1" data-page="9.582" id="p9.582"></span>
<span class="milestone ed1page page1" data-n="3.394" data-unit="ed1page" id="ed1page.3.394"></span>
<span class="milestone ed2page page1" data-n="8.388" data-unit="ed2page" id="ed2page.8.388"></span>
            <p>
<span class="lb" data-page="9.582" data-line="14" id="l9.582.14"></span>Πάλιν οὖν ἀναλαβόντες εἴπωμεν ταὐτό.
<span class="lb" data-page="9.582" data-line="15" id="l9.582.15"></span>τοὺς καθόλου καιροὺς τῶν νοσημάτων ἔκ τε τῶν νόσων
<span class="lb" data-page="9.582" data-line="16" id="l9.582.16"></span>αὐτῶν πρῶτον χρὴ στοχάζεσθαι, πηλίκοι τινὲς ἔσονται τῷ
<span class="lb" data-page="9.582" data-line="17" id="l9.582.17"></span>χρόνῳ, κᾀκ τῶν ὡρῶν τοῦ ἔτους καὶ τῆς τῶν περιόδων
<span class="lb" data-page="9.582" data-line="18" id="l9.582.18"></span>ἀναλογίας, καὶ πρὸς τούτοις ἅπασιν ἐκ τῶν ἐπιφαινομένων,
<span class="pb" data-page="9.583" id="p9.583"></span>
<span class="lb" data-page="9.583" data-line="1" id="l9.583.1"></span>ἐν οἷς πρῶτα καὶ κυριώτατα τὰ τῆς πέψεώς ἐστι σημεῖα,
<span class="lb" data-page="9.583" data-line="2" id="l9.583.2"></span>δι’ ὧν τὴν μὲν ἤδη περιγεγραμμένην ἀρχὴν ἀκριβῶς γνωρίσαις.
<span class="lb" data-page="9.583" data-line="3" id="l9.583.3"></span>ἐκ ταύτης δὲ τὴν μέλλουσαν ἀκμὴν στοχασμῷ τεχνικῷ προγνώσῃ
<span class="lb" data-page="9.583" data-line="4" id="l9.583.4"></span>τῷ μετ’ ὀλίγον εἰρησομένῳ. καλῶ δὲ τεχνικὸν στοχασμὸν
<span class="lb" data-page="9.583" data-line="5" id="l9.583.5"></span>ὃς ἂν ἐγγυτάτω τῆς ἀληθείας ἀφίκηται. ὥσπερ οὖν
<span class="lb" data-page="9.583" data-line="6" id="l9.583.6"></span>ἀρχῆς ἀκριβὴς διάγνωσις οὐκ ἔστι πρὶν ἄρξασθαι τὴν ἀνάβασιν,
<span class="lb" data-page="9.583" data-line="7" id="l9.583.7"></span>οὕτως οὐδὲ τῆς ἀναβάσεως πρὶν εἰσβαλεῖν τὴν ἀκμήν.
<span class="lb" data-page="9.583" data-line="8" id="l9.583.8"></span>ἀσκητέον δὲ κᾀνταῦθα πρότερον εἰσβάλλουσαν ἀκμὴν γνωρίζειν,
<span class="lb" data-page="9.583" data-line="9" id="l9.583.9"></span>ἔπειθ’ οὕτως προγινώσκειν. ἐπεὶ δὲ καὶ τούτων ἁπάντων
<span class="lb" data-page="9.583" data-line="10" id="l9.583.10"></span>ἡγεμὼν Ἱπποκράτης ἐστὶ, δίκαιον ἂν εἴη κᾀνταῦθα τὰς ἐκείνου
<span class="lb" data-page="9.583" data-line="11" id="l9.583.11"></span>ῥήσεις ἐξηγουμένους διαπεραίνεσθαι τὸν λόγον. ἄμεινον
<span class="lb" data-page="9.583" data-line="12" id="l9.583.12"></span>δ’ ἴσως ἐστὶν πρὶν ὑπάρξασθαι τοῦτο ποιεῖν ἔτι βραχὺ περὶ
<span class="lb" data-page="9.583" data-line="13" id="l9.583.13"></span>τῶν εἰρημένων προσθεῖναι. ἣν γὰρ ὡς μέρος τοῦ νοσήματος
<span class="lb" data-page="9.583" data-line="14" id="l9.583.14"></span>ἐζητοῦμεν εὑρεῖν ἀρχὴν, εἴτε ἰσόχρονος ἐν ἁπάσαις ταῖς νόσοις
<span class="lb" data-page="9.583" data-line="15" id="l9.583.15"></span>ἐστὶν, εἴτε καθ’ ἑκάστην αὐτῶν ἴδιος, ἐν ᾗ καὶ τὸν Θεσσαλὸν
<span class="lb" data-page="9.583" data-line="16" id="l9.583.16"></span>ἔφαμεν ἐξευρηκέναι τὸ ληρῶδες ἐκεῖνο παράγγελμα,
<span class="lb" data-page="9.583" data-line="17" id="l9.583.17"></span><span class="milestone ed1page" data-n="3.395" data-unit="ed1page" id="ed1page.3.395"></span>τὸ δεῖν ἐν ἀρχῇ στέλλειν τὰ νοσήματα, κᾂν ἐκ τῆς στενῆς ᾖ
<span class="pb" data-page="9.584" id="p9.584"></span>
<span class="lb" data-page="9.584" data-line="1" id="l9.584.1"></span>κενότητος. Ἱπποκράτης μὲν πάντων πρῶτος ἀκριβῶς ἐδήλωσε,
<span class="lb" data-page="9.584" data-line="2" id="l9.584.2"></span>οὐ μὴν μανθάνουσιν οὐδ’ αὐτὸ διὰ τὸ τάχος τῆς ἑρμηνείας.
<span class="lb" data-page="9.584" data-line="3" id="l9.584.3"></span>ἀρκέσει δὲ ἔν γε τῷ παρόντι διὰ μιᾶς ῥήσεως ἐπιδεῖξαι τὴν
<span class="lb" data-page="9.584" data-line="4" id="l9.584.4"></span>γνώμην αὐτοῦ, καὶ γὰρ τὰς ἄλλας ῥήσεις ἄν τις εἰ μὴ παντάπασιν
<span class="lb" data-page="9.584" data-line="5" id="l9.584.5"></span>ἀταλαίπωρος εἴη, κατὰ τὸν αὐτὸν, οἶμαι, τρόπον
<span class="lb" data-page="9.584" data-line="6" id="l9.584.6"></span>ἐξευρίσκειν δύναιτο, προχειρισάμενος δὴ τόνδε τὸν ἀφορισμόν·
<span class="lb" data-page="9.584" data-line="7" id="l9.584.7"></span>πέπονα φαρμακεύειν καὶ κινέειν μὴ ὠμὰ, μηδὲ ἐν ἀρχῇσιν, ἢν
<span class="lb" data-page="9.584" data-line="8" id="l9.584.8"></span>μὴ ὀργᾷ. τὸ μὲν δὴ ὀργᾷν κυρίως μὲν ἐπὶ τῶν ζώων εἴθισται
<span class="lb" data-page="9.584" data-line="9" id="l9.584.9"></span>λέγεσθαι τῶν ἐπειγομένων χρῆσθαι συνουσίᾳ. μετενήνεκται
<span class="lb" data-page="9.584" data-line="10" id="l9.584.10"></span>δὲ νῦν ἐπὶ τὰ κατεπείγοντα καὶ κινούμενα ταχέως
<span class="lb" data-page="9.584" data-line="11" id="l9.584.11"></span>νοσήματα. καὶ μάλιστα ἐπειδὰν ἐρεθίζηταί πως ἡ τοῦ κάμνοντος
<span class="lb" data-page="9.584" data-line="12" id="l9.584.12"></span>αἴσθησις, ὑπὸ τῆς τῶν ὑγρῶν τε καὶ πνευμάτων ἀτάκτου
<span class="lb" data-page="9.584" data-line="13" id="l9.584.13"></span>κινήσεως. <span class="milestone ed2page" data-n="8.389" data-unit="ed2page" id="ed2page.8.389"></span>ἐπὶ γὰρ τούτων μόνων εὐλόγως ἄν τις χρήσαιτο
<span class="lb" data-page="9.584" data-line="14" id="l9.584.14"></span>καταρχὰς φαρμακείαις, σύμμαχον ἔχων εἰς τὸ τῆς ὁλκῆς
<span class="lb" data-page="9.584" data-line="15" id="l9.584.15"></span>εὐπετέστερον τὴν τῶν πλεοναζόντων ὑγρῶν κίνησιν, ὡς
<span class="lb" data-page="9.584" data-line="16" id="l9.584.16"></span>τά γε πρὸς τῷ τελέως ὑπάρχειν ἄπεπτα, τὸ μόνιμόν τε καὶ
<span class="lb" data-page="9.584" data-line="17" id="l9.584.17"></span>ἑδραῖον ἔχοντα, χαλεπῶς ὑπακούειν ταῖς ὁλκαῖς τῶν καθαιρόντων
<span class="lb" data-page="9.584" data-line="18" id="l9.584.18"></span>φαρμάκων. οὕτως οὖν εἴρηται κᾀκεῖνα. ὁκόσοισι δὲ ﻿
<span class="pb" data-page="9.585" id="p9.585"></span>
<span class="lb" data-page="9.585" data-line="1" id="l9.585.1"></span>τὰ φλεγμαίνοντα ἐν ἀρχῇ τῶν νούσων, εὐθέως ἐπιχειροῦσι
<span class="lb" data-page="9.585" data-line="2" id="l9.585.2"></span>λύειν φαρμακείῃ, τοῦ μὲν συντεταμένου καὶ φλεγμαίνοντος
<span class="lb" data-page="9.585" data-line="3" id="l9.585.3"></span>οὐδὲν ἀφαιροῦσιν· οὐ γὰρ ἐνδιδοῖ ὠμὸν ἐὸν τὸ πάθος· τὰ
<span class="lb" data-page="9.585" data-line="4" id="l9.585.4"></span>δ’ ἀντέχοντα τῷ νοσήματι καὶ ὑγιεινὰ συντήκουσιν. ἀλλὰ
<span class="lb" data-page="9.585" data-line="5" id="l9.585.5"></span>περὶ μὲν τούτου σκέψασθαι τῆς θεραπευτικῆς μεθόδου ἔργον
<span class="lb" data-page="9.585" data-line="6" id="l9.585.6"></span>ἐστίν. τὸν δ’ οὖν Ἱπποκράτην καλεῖν ἀρχὴν ἐκεῖνον ἅπαντα
<span class="lb" data-page="9.585" data-line="7" id="l9.585.7"></span>τὸν χρόνον τοῦ νοσήματος, ἐν ᾧ παντελῶς ἐστιν ἄπεπτον,
<span class="lb" data-page="9.585" data-line="8" id="l9.585.8"></span>ἤδη φαίνεται. προειπὼν γὰρ ὡς πέπονα χρὴ φαρμακεύειν,
<span class="lb" data-page="9.585" data-line="9" id="l9.585.9"></span>ἐπήνεγκεν μὴ ὠμὰ, μηδὲ ἐν ἀρχῇσιν, ὡς τότ’ ἀρχῆς οὔσης,
<span class="lb" data-page="9.585" data-line="10" id="l9.585.10"></span>ὅτ’ ὠμὸν τὸ νόσημα καὶ ἄπεπτον ὑπάρχει.
</p>
          </article>

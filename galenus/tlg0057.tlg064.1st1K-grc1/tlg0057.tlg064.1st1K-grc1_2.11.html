<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.11">
<span class="pb page1" data-page="9.688" id="p9.688"></span>
<span class="milestone ed1page page1" data-n="3.411" data-unit="ed1page" id="ed1page.3.411"></span>
<span class="milestone ed2page page1" data-n="8.423" data-unit="ed2page" id="ed2page.8.423"></span>
            <p>
<span class="lb" data-page="9.688" data-line="16" id="l9.688.16"></span>Ἐν ἅπασι γὰρ τούτοις γεγυμνάσθαι χρὴ τὸν
<span class="lb" data-page="9.688" data-line="17" id="l9.688.17"></span>μέλλοντα κατὰ τὰς πρώτας ἡμέρας ἀκριβῶς διαγνώσεσθαι
<span class="pb" data-page="9.689" id="p9.689"></span>
<span class="lb" data-page="9.689" data-line="1" id="l9.689.1"></span>τῆς νόσου τὴν ἰδέαν. ἢ γὰρ ἁπλοῦς ἐστιν ὁ πυρετὸς, ἢ σύνθετος,
<span class="lb" data-page="9.689" data-line="2" id="l9.689.2"></span>ἢ μετὰ τόπου πεπονθότος, ἢ ἄνευ τόπου πεπονθότος,
<span class="lb" data-page="9.689" data-line="3" id="l9.689.3"></span>ἢ ἐφήμερος, ἢ ἑκτικός. ἀλλ’ εἴθ’ ἁπλοῦς εἴη πάντως,
<span class="lb" data-page="9.689" data-line="4" id="l9.689.4"></span>γνωρίσματα φέρει τοῦ χυμοῦ τοῦ γεννῶντος αὐτὸν, εἴτε σύνθετος,
<span class="lb" data-page="9.689" data-line="5" id="l9.689.5"></span>ἐξ ὁπόσων ἂν εἴη σύνθετος ἁπλῶν πυρετῶν, ἰσάριθμον
<span class="lb" data-page="9.689" data-line="6" id="l9.689.6"></span>ἐνδείξεται καὶ τὸ πλῆθος τῶν χυμῶν. ἀλλ’ εἰ ταῦτ’ ἐνδείξεται,
<span class="lb" data-page="9.689" data-line="7" id="l9.689.7"></span>καὶ εἰ χρόνιός ἐστιν, ἢ μὴ, συνενδείξεται. εἰ μὲν γὰρ
<span class="lb" data-page="9.689" data-line="8" id="l9.689.8"></span>φλεγματικὸς, ἐξ ἀνάγκης χρόνιος, ἔτι τε μᾶλλον, εἰ μελαγχολικός·
<span class="lb" data-page="9.689" data-line="9" id="l9.689.9"></span>εἰ δ’ αὖ πικρόχολος, ὀλιγοχρόνιος. οὕτω δὲ καὶ ὁ
<span class="lb" data-page="9.689" data-line="10" id="l9.689.10"></span>τόπος ὁ πεπονθὼς μὲν ἐν κινήσει πολλῇ καὶ θερμὸς καὶ
<span class="lb" data-page="9.689" data-line="11" id="l9.689.11"></span>μανὸς καὶ κύριος ὀξυτέραν ἔσεσθαι προδηλοῖ τὴν νόσον.
<span class="lb" data-page="9.689" data-line="12" id="l9.689.12"></span>ὁ δὲ μήτ’ ἐν κινήσει συνεχεῖ καὶ ψυχρὸς καὶ πυκνὸς καὶ ἄκυρος,
<span class="lb" data-page="9.689" data-line="13" id="l9.689.13"></span>εἰς χρόνον ἐκπέμπεσθαι μακρότερον. ὡσαύτως δὲ καὶ ἡ διάθεσις
<span class="lb" data-page="9.689" data-line="14" id="l9.689.14"></span>ἡ μὲν δυσκινητοτέρα καὶ ψυχροτέρα καὶ πυκνοτέρα
<span class="lb" data-page="9.689" data-line="15" id="l9.689.15"></span>χρονιεῖν, ἡ δ’ εὐκίνητος καὶ θερμοτέρα καὶ μανωτέρα ταχέως
<span class="lb" data-page="9.689" data-line="16" id="l9.689.16"></span>λυθήσεσθαι. κατὰ ταὐτὰ δὲ καὶ περὶ τῶν αἰτίων γινώσκειν.
<span class="lb" data-page="9.689" data-line="17" id="l9.689.17"></span><span class="milestone ed2page" data-n="8.424" data-unit="ed2page" id="ed2page.8.424"></span>ὥσθ’ ὅστις ἀκριβῶς ὅλην γνῷ τοῦ νοσήματος ﻿
<span class="pb" data-page="9.690" id="p9.690"></span>
<span class="lb" data-page="9.690" data-line="1" id="l9.690.1"></span>τὴν ὑπόθεσιν, οὐ σμικρὰν μοῖραν εἰς πρόγνωσιν ἕξει. τὰς
<span class="lb" data-page="9.690" data-line="2" id="l9.690.2"></span>μὲν οὖν σὺν ἀγῶνί τε μεγάλῳ καὶ ὀξυῤῥόπῳ λύσεις τῶν
<span class="lb" data-page="9.690" data-line="3" id="l9.690.3"></span>νοσημάτων, ἃς δὴ καὶ μάλιστα κρίσεις ἐλέγομεν ὀνομάζεσθαι,
<span class="lb" data-page="9.690" data-line="4" id="l9.690.4"></span>τῶν ἐπὶ χυμοῖς θερμοῖς συνισταμένων πυρετῶν ἰδίας εἶναι χρὴ
<span class="lb" data-page="9.690" data-line="5" id="l9.690.5"></span>νομίζειν. ἐφεξῆς δὲ τούτων ὅσαι μορίων εἰσὶ κυρίων, εὐκίνητοι
<span class="lb" data-page="9.690" data-line="6" id="l9.690.6"></span>καὶ θερμαὶ διαθέσεις. οἱ δὲ ἐφήμεροί τε καὶ οἱ ἑκτικοὶ
<span class="lb" data-page="9.690" data-line="7" id="l9.690.7"></span>πυρετοὶ καὶ χωρὶς ταραχῆς μεγάλης καὶ οὐδ’ ὀξυῤῥόπους
<span class="lb" data-page="9.690" data-line="8" id="l9.690.8"></span>ποιοῦνται τὰς μεταβολάς. ἀλλ’ ἐπεὶ καὶ ταύτας ἐνίοτε καταχρώμενοι
<span class="lb" data-page="9.690" data-line="9" id="l9.690.9"></span>κρίσεις ὀνομάζουσιν, εἰρήσεταί τι καὶ περὶ τούτων
<span class="lb" data-page="9.690" data-line="10" id="l9.690.10"></span>ἐν τοῖς ἐφεξῆς. νυνὶ δὲ τέλος ἐπιθεῖναι βούλομαι τῷ παρόντι
<span class="lb" data-page="9.690" data-line="11" id="l9.690.11"></span>λόγῳ, συγκεφαλαιώσας εἰς ἓν ἅπαντα τὰ προειρημένα.
</p>
          </article>

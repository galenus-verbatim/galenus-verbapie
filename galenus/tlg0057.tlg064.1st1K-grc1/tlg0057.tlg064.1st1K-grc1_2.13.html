<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.13">
<span class="pb page1" data-page="9.695" id="p9.695"></span>
<span class="milestone ed1page page1" data-n="3.412" data-unit="ed1page" id="ed1page.3.412"></span>
<span class="milestone ed2page page1" data-n="8.425" data-unit="ed2page" id="ed2page.8.425"></span>
            <p>
<span class="lb" data-page="9.695" data-line="13" id="l9.695.13"></span>Τὰ μὲν δύο γένη τῶν πυρετῶν ὅπως ἄν
<span class="lb" data-page="9.695" data-line="14" id="l9.695.14"></span>τις ἐξ ἀρχῆς γνωρίζοι, λέλεκται. λέγω δὲ δύο γένη τῶν πυρετῶν
<span class="lb" data-page="9.695" data-line="15" id="l9.695.15"></span><span class="milestone ed2page" data-n="8.426" data-unit="ed2page" id="ed2page.8.426"></span>τό τ’ ἐπὶ μορίοις τισὶ πεπονθόσι καὶ τὸ τῶν
<span class="lb" data-page="9.695" data-line="16" id="l9.695.16"></span>χυμῶν μόνον ἐξαπτομένων. ἐφεξῆς δ’ ἂν εἴη λέγειν ὑπὲρ τοῦ
<span class="lb" data-page="9.695" data-line="17" id="l9.695.17"></span>τρίτου γένους τῶν πυρετῶν, οὓς ἐφημέρους ἔφαμεν ὀνομάζεσθαι.
<span class="lb" data-page="9.695" data-line="18" id="l9.695.18"></span>τοῦ πνεύματος δ’ αὐτοῦ μόνου παθήμαθ’ ὑπάρχουσιν ﻿
<span class="pb" data-page="9.696" id="p9.696"></span>
<span class="lb" data-page="9.696" data-line="1" id="l9.696.1"></span>οὗτοι, χωρὶς χυμῶν σηπεδόνος, ἢ μορίου φλεγμονῆς, ἔξω
<span class="lb" data-page="9.696" data-line="2" id="l9.696.2"></span>τῶν ἐπὶ βουβῶσιν. αἱ προφάσεις δ’ αὐτῶν τῆς γενέσεως ἀγρυπνία
<span class="lb" data-page="9.696" data-line="3" id="l9.696.3"></span>καὶ ἀπεψία καὶ λύπη καὶ φόβος καὶ θυμὸς καὶ φροντὶς,
<span class="lb" data-page="9.696" data-line="4" id="l9.696.4"></span>ἔκκαυσίς τε καὶ ψύξις καὶ κόπος καὶ μέθη καὶ πάνθ’ ὅσα
<span class="lb" data-page="9.696" data-line="5" id="l9.696.5"></span>τοιαῦτα. πῶς οὖν καὶ τούτους γνωρίζειν ἐν τῇ πρώτῃ τῶν
<span class="lb" data-page="9.696" data-line="6" id="l9.696.6"></span>ἡμερῶν χρὴ, ἐφεξῆς δίειμι· κοινῇ μὲν ἁπάντων ὁ σφυγμὸς εἰς
<span class="lb" data-page="9.696" data-line="7" id="l9.696.7"></span>τάχος ἐπιδίδωσι καὶ πυκνότητα, πολλάκις δὲ καὶ μέγεθος.
<span class="lb" data-page="9.696" data-line="8" id="l9.696.8"></span>ἀκριβῶς δὲ ἀποσώζει τὴν κατὰ φύσιν ὁμαλότητά τε καὶ μαλακότητα
<span class="lb" data-page="9.696" data-line="9" id="l9.696.9"></span>καὶ τάξιν, ὡσαύτως δὲ καὶ τὰ οὖρα τὰ μὲν ἐναιωρήματα
<span class="lb" data-page="9.696" data-line="10" id="l9.696.10"></span>χρηστὰ, τὰ δ’ ὑποστάσεις ἴσχει, τὰ δὲ νεφέλας,
<span class="lb" data-page="9.696" data-line="11" id="l9.696.11"></span>εὔχροα δὲ πάντα, καθάπερ καὶ ἡ θερμασία πάντων μὲν
<span class="lb" data-page="9.696" data-line="12" id="l9.696.12"></span>ἀτμώδης ἐστὶν, ἀλλὰ τοῖς μὲν εὐθὺς ἐν τῇ πρώτῃ τῆς ἁφῆς
<span class="lb" data-page="9.696" data-line="13" id="l9.696.13"></span>ἐπιβολῇ, τοῖς δ’ ἐξ ὑστέρου, καὶ πάντ’ αὐτῶν ἄπεστι τὰ κακοήθη
<span class="lb" data-page="9.696" data-line="14" id="l9.696.14"></span>συμπτώματα, περὶ ὧν Ἱπποκράτης ἐδίδαξεν ἡμᾶς ἐν
<span class="lb" data-page="9.696" data-line="15" id="l9.696.15"></span>προγνωστικῷ. ταῦτα μὲν οὖν ἁπάντων ἐστὶ κοινὰ σημεῖα
<span class="lb" data-page="9.696" data-line="16" id="l9.696.16"></span>τῶν ἐφημέρων πυρετῶν· ἴδια δ’ ἑκάστῳ, καθάπερ εἴρηταί
<span class="lb" data-page="9.696" data-line="17" id="l9.696.17"></span>μοι κᾀν τῷ πρώτῳ τῶν πρὸς Γλαύκωνα θεραπευτικῶν. ἄρξομαι
<span class="pb" data-page="9.697" id="p9.697"></span>
<span class="lb" data-page="9.697" data-line="1" id="l9.697.1"></span>δὲ καὶ νῦν ἀπὸ τῶν ψυχικῶν παθῶν τοῦ λόγου, φροντίδος
<span class="lb" data-page="9.697" data-line="2" id="l9.697.2"></span>καὶ φόβου καὶ θυμοῦ καὶ λύπης. εἰ μὲν δὴ μενόντων ἔτι τῶν
<span class="lb" data-page="9.697" data-line="3" id="l9.697.3"></span>τῆς ψυχῆς παθῶν ἡ ἐπίσκεψις γένοιτο, διὰ τῶν σφυγμῶν μάλιστα
<span class="lb" data-page="9.697" data-line="4" id="l9.697.4"></span>πειρᾶσθαι διαγινώσκειν, ὡς ἐν τοῖς περὶ σφυγμῶν γέγραπται.
<span class="lb" data-page="9.697" data-line="5" id="l9.697.5"></span>μετὰ δὲ ταῦτα καὶ τὴν ἀπὸ τῶν ἄλλων εἰσάγειν
<span class="lb" data-page="9.697" data-line="6" id="l9.697.6"></span>διάγνωσιν. εἰ δ’ αὐτὰ μὲν εἴη πεπαυμένα, μένοι δ’ ἡ διάθεσις,
<span class="lb" data-page="9.697" data-line="7" id="l9.697.7"></span>ἀμυδρὸν μέν τι κᾀν τοῖς σφυγμοῖς εὑρήσεις γνώρισμα
<span class="lb" data-page="9.697" data-line="8" id="l9.697.8"></span>τῶν ποιησάντων τὸν πυρετὸν παθῶν, ἀποχρήσῃ δέ σοι καὶ
<span class="lb" data-page="9.697" data-line="9" id="l9.697.9"></span>χωρὶς τῶν σφυγμῶν τὰ λοιπὰ πάντα. κοινῇ μὲν γὰρ ἅπασι
<span class="lb" data-page="9.697" data-line="10" id="l9.697.10"></span>πυῤῥότερα τὰ οὖρα, πρόσεστι δὲ τοῖς μὲν διὰ λύπην δριμύτης
<span class="lb" data-page="9.697" data-line="11" id="l9.697.11"></span>μᾶλλον ἢ πλῆθος θερμασίας, ὡς τοῖς γε διὰ θυμὸν ἔμπαλιν.
<span class="lb" data-page="9.697" data-line="12" id="l9.697.12"></span>ἀλλὰ καὶ ἡ ἰσχνότης τοῦ σώματος ἐπιδηλοτέρα τοῖς
<span class="lb" data-page="9.697" data-line="13" id="l9.697.13"></span>λυπηθεῖσιν ἢ τοῖς φροντίσασι, καὶ ἡ τῶν ὀφθαλμῶν κοιλότης
<span class="lb" data-page="9.697" data-line="14" id="l9.697.14"></span>καί τις ἀήθης ἄχροια. ταῦτα μὲν δὴ καὶ τῶν ἄλλως ὁπωσοῦν
<span class="lb" data-page="9.697" data-line="15" id="l9.697.15"></span>φροντισάντων κοινὰ, μάλιστα δὲ τοῖς ὀφθαλμοῖς ἐστι διορίζειν.
<span class="lb" data-page="9.697" data-line="16" id="l9.697.16"></span>ἔνεστι γὰρ ἐκ τούτων τεκμήρασθαι κᾀν τοῖς ὑγιαίνουσι
<span class="lb" data-page="9.697" data-line="17" id="l9.697.17"></span>μὲν τὸ τῆς ψυχῆς ἦθος, καὶ νοσούντων δὲ σαφέστατα σημεῖα
<span class="pb" data-page="9.698" id="p9.698"></span>
<span class="lb" data-page="9.698" data-line="1" id="l9.698.1"></span>τῷ γε δυναμένῳ συνορᾷν. οὕτως μὲν δὴ τοὺς διὰ μαθήματά
<span class="lb" data-page="9.698" data-line="2" id="l9.698.2"></span>τε καὶ θεωρίαν τινὰ φροντίσαντας τῶν λυπηθέντων διακρίνειν
<span class="lb" data-page="9.698" data-line="3" id="l9.698.3"></span>προσήκει, τούς γ’ ἐπ’ ἀγρυπνίας, διορίζει μὲν καὶ τὸ τῆς
<span class="lb" data-page="9.698" data-line="4" id="l9.698.4"></span>ἀχροίας εἶδος. ὕποιδον γάρ ἐστιν αὐτοῖς τὸ πρόσωπον καὶ
<span class="lb" data-page="9.698" data-line="5" id="l9.698.5"></span>αἱ τῶν ὀφθαλμῶν κινήσεις δῆλαι, μόγις γὰρ ἐπαίρουσι τὰ
<span class="lb" data-page="9.698" data-line="6" id="l9.698.6"></span>βλέφαρα, καὶ μὴν ὑγρότης δὲ, ξηροὶ γὰρ γίνονται τοῖς λυπηθεῖσιν,
<span class="lb" data-page="9.698" data-line="7" id="l9.698.7"></span>ἢ φροντίσασιν. ἡ κοιλότης δὲ κοινὸν ἁπάντων σύμπτωμα,
<span class="lb" data-page="9.698" data-line="8" id="l9.698.8"></span>λύπης, ἀγρυπνίας, φροντίδος, οὐ μὴν ἤδη καὶ
<span class="lb" data-page="9.698" data-line="9" id="l9.698.9"></span>θυμοῦ. τούτῳ γὰρ οὔτε τὰ τῆς κοιλότητος τῶν ὀφθαλμῶν
<span class="lb" data-page="9.698" data-line="10" id="l9.698.10"></span>οὔτε τὰ τῆς ἀχροίας ἐπίδηλα, καὶ μὴν θερμασία πλείων τε
<span class="lb" data-page="9.698" data-line="11" id="l9.698.11"></span>καὶ ὠκέως ἐκ τοῦ βάθους ἀναφερομένη. καὶ τὸ μέγεθος τῶν
<span class="lb" data-page="9.698" data-line="12" id="l9.698.12"></span>σφυγμῶν οὐκ ἀφαιρεῖται, καθάπερ ἐπ’ ἀγρυπνίας τε καὶ λύπης
<span class="lb" data-page="9.698" data-line="13" id="l9.698.13"></span>καὶ φροντίδος, ὥστε θυμὸν μὲν καὶ πάνυ σαφῶς αὐτῶν
<span class="lb" data-page="9.698" data-line="14" id="l9.698.14"></span>διοριεῖς. ἀλλήλων δὲ ἐκεῖνα, καθάπερ προείρηται, τῶν δ’
<span class="lb" data-page="9.698" data-line="15" id="l9.698.15"></span>ἐπὶ κόποις πυρεττόντων τὸ δέρμα ξηρότερον ἤπερ ἄλλῳ τινὶ
<span class="lb" data-page="9.698" data-line="16" id="l9.698.16"></span>τῶν ἐφημέρων πυρετῶν. <span class="milestone ed2page" data-n="8.427" data-unit="ed2page" id="ed2page.8.427"></span>ἀλλὰ τοῦτο μὲν ἅπασι τοῖς
<span class="lb" data-page="9.698" data-line="17" id="l9.698.17"></span>ἐπὶ κόπῳ πυρέξασι κοινὸν, ἔν γε τῷ μέχρι τῆς ἀκμῆς τοῦ
<span class="pb" data-page="9.699" id="p9.699"></span>
<span class="lb" data-page="9.699" data-line="1" id="l9.699.1"></span>παροξυσμοῦ χρόνῳ. τῷ δὲ ἀπὸ τοῦδε τοῖς πλείστοις μὲν ὅσοι
<span class="lb" data-page="9.699" data-line="2" id="l9.699.2"></span>μὴ ὑπερεπόνησαν, ἰκμάδες τινὲς, ἢ ἀτμὸς θερμὸς ἐκ τοῦ βάθους
<span class="lb" data-page="9.699" data-line="3" id="l9.699.3"></span>ἀναφέρεται, τισὶ δὲ κἀν τοῖς μετὰ τὴν ἀκμὴν χρόνοις ἡ
<span class="lb" data-page="9.699" data-line="4" id="l9.699.4"></span>ξηρότης παραμένει. γίνεται δὲ τοῦτο μάλιστα τοῖς ὑπερπονήσασιν,
<span class="lb" data-page="9.699" data-line="5" id="l9.699.5"></span>ἢ ἐγκαυθεῖσιν, ἢ ψυχθεῖσιν ἅμα τῷ κόπῳ. καὶ μὲν
<span class="lb" data-page="9.699" data-line="6" id="l9.699.6"></span>δὴ καὶ τὰ τῶν σφυγμῶν οὐχ ὡσαύτως ἐν ἀμφοτέροις ἔχει.
<span class="lb" data-page="9.699" data-line="7" id="l9.699.7"></span>μικροὶ μὲν γὰρ τοῖς ὑπερπονήσασι, μεγάλοι δέ εἰσι τοῖς ἄλλοις.
<span class="lb" data-page="9.699" data-line="8" id="l9.699.8"></span>οἱ δὲ ἐπὶ τῇ πυκνώσει τοῦ δέρματος ἀναπτόμενοι πυρετοὶ,
<span class="lb" data-page="9.699" data-line="9" id="l9.699.9"></span>πυκνοῦται δὲ ἢ ψυχόμενον, ἢ ποιότητος στρυφνῆς
<span class="lb" data-page="9.699" data-line="10" id="l9.699.10"></span>ἀθρόως αὐτῷ ἐμπεσούσης, οἷόν τι καὶ τῷ λουσαμένῳ ἐν τῷ
<span class="lb" data-page="9.699" data-line="11" id="l9.699.11"></span>ὕδατι τῷ στυπτηριώδει ἐγένετο, οὗτοι μόνοι πάντων πυρετῶν
<span class="lb" data-page="9.699" data-line="12" id="l9.699.12"></span>στεγνόν εἰσι πάθος. ἔνεστι δὲ αὐτοὺς τῇ ἁφῇ διαγινώσκειν,
<span class="lb" data-page="9.699" data-line="13" id="l9.699.13"></span>ὥσπερ καὶ τοὺς αὐχμώδεις τῶν πυρετῶν τοὺς ἐπὶ τοῖς κόποις.
<span class="lb" data-page="9.699" data-line="14" id="l9.699.14"></span>οὐ γὰρ ἂν οὐδ’ ἡ τούτων πύκνωσις ἁφὴν γεγυμνασμένην
<span class="lb" data-page="9.699" data-line="15" id="l9.699.15"></span>διαλάθοι. ἀτὰρ οὖν καὶ ἡ τῆς θερμασίας κίνησις ἐπαναδιδοῦσά
<span class="lb" data-page="9.699" data-line="16" id="l9.699.16"></span>πώς ἐστι, πρᾳεῖα μὲν κατὰ τὴν πρώτην ἐπιβολὴν
<span class="lb" data-page="9.699" data-line="17" id="l9.699.17"></span>φαινομένη, δριμεῖα δὲ, εἰ χρονίσαις ἐπὶ πλέον, γινομένη. οὐ
<span class="pb" data-page="9.700" id="p9.700"></span>
<span class="lb" data-page="9.700" data-line="1" id="l9.700.1"></span>μὴν οὐδὲ τὰ οὖρα πυῤῥὰ τοῖς τοιούτοις, οὐδ’ ὁ τοῦ σώματος
<span class="lb" data-page="9.700" data-line="2" id="l9.700.2"></span>ὄγκος συμπέπτωκεν. οὔκουν οὐδ’ οἱ ὀφθαλμοὶ κοῖλοι
<span class="lb" data-page="9.700" data-line="3" id="l9.700.3"></span>καὶ ξηροὶ γίγνοιντο ἂν, ἀλλ’ ἔστιν οἷς ὑγρότεροί τε καὶ προπετέστεροι
<span class="lb" data-page="9.700" data-line="4" id="l9.700.4"></span>δόξουσιν εἶναι τῶν κατὰ φύσιν, οἱ δὲ σφυγμοὶ μικρότεροι,
<span class="lb" data-page="9.700" data-line="5" id="l9.700.5"></span>καθάπερ ἐπὶ λύπης καὶ φροντίδος καὶ ἀγρυπνίας,
<span class="lb" data-page="9.700" data-line="6" id="l9.700.6"></span>κἀν τοῖς ἄγαν ἀμέτροις γυμνασίοις. τῶν δ’ ἐπὶ βουβῶσι πυρετῶν
<span class="lb" data-page="9.700" data-line="7" id="l9.700.7"></span>τῶν ἐφημέρων οἱ σφυγμοὶ μέγιστοι γίνονται καὶ ὠκεῖς
<span class="lb" data-page="9.700" data-line="8" id="l9.700.8"></span>καὶ πυκνοὶ καὶ ἡ θερμασία πολλὴ, καὶ μετὰ τὴν ἀκμὴν εὐθὺς
<span class="lb" data-page="9.700" data-line="9" id="l9.700.9"></span>ἐκ τοῦ βάθους ἀναφέρεταί τις ἰκμὰς, θερμὴ μὲν, ἀλλ’
<span class="lb" data-page="9.700" data-line="10" id="l9.700.10"></span>ἡδεῖα. τὸ γὰρ δριμὺ καὶ δάκνον ἥκιστα πάντων πυρετῶν
<span class="lb" data-page="9.700" data-line="11" id="l9.700.11"></span>τοῖς τοιούτοις ὑπάρχει, καὶ τὸ πρόσωπον ἐρυθρὸν αὐτοῖς
<span class="lb" data-page="9.700" data-line="12" id="l9.700.12"></span>γίνεται τοὐπίπαν, καὶ ἐν ὄγκῳ μείζονι, καὶ τὰ οὖρα ὑπόλευκα.
<span class="lb" data-page="9.700" data-line="13" id="l9.700.13"></span>κοινὸν δὲ τοῖς τοιούτοις ἅπασι πυρετοῖς τοῖς ἐφημέροις
<span class="lb" data-page="9.700" data-line="14" id="l9.700.14"></span>ἡ ὁμαλότης τοῦ σφυγμοῦ. παντελῶς γὰρ ἐξ αὐτῶν
<span class="lb" data-page="9.700" data-line="15" id="l9.700.15"></span>ὀλίγοι τὴν κατὰ μίαν πληγὴν ἀνωμαλίαν ἐμφαίνουσιν,
<span class="lb" data-page="9.700" data-line="16" id="l9.700.16"></span>ἀλλ’ οὐδ’ οὗτοι πάνυ σαφῶς, οὐδ’ ἐναργῶς. εἴρηταί μοι
<span class="lb" data-page="9.700" data-line="17" id="l9.700.17"></span><span class="milestone ed1page" data-n="3.413" data-unit="ed1page" id="ed1page.3.413"></span>δὴ καὶ τὰ τῶν ἐφημέρων πυρετῶν γνωρίσματα. περὶ
<span class="pb" data-page="9.701" id="p9.701"></span>
<span class="lb" data-page="9.701" data-line="1" id="l9.701.1"></span>δὲ τῶν ἑκτικῶν οὐ νῦν καιρὸς, οὐδεὶς γὰρ ἐν ταῖς πρώταις
<span class="lb" data-page="9.701" data-line="2" id="l9.701.2"></span>ἡμέραις, ἀλλ’ ἐν τῷ χρόνῳ προϊόντι τοιοῦτος ἀποτελεῖται,
<span class="lb" data-page="9.701" data-line="3" id="l9.701.3"></span>ὥστε περὶ μὲν ἐκείνων ἐν τοῖς ἐφεξῆς εἰρήσεται, νυνὶ δὲ καταπαύσω
<span class="lb" data-page="9.701" data-line="4" id="l9.701.4"></span>τὸν παρόντα λόγον ἐνθάδε.
</p>
          </article>

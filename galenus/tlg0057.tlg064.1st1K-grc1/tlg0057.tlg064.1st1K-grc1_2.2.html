<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.2">
<span class="pb page1" data-page="9.642" id="p9.642"></span>
<span class="milestone ed1page page1" data-n="3.403" data-unit="ed1page" id="ed1page.3.403"></span>
<span class="milestone ed2page page1" data-n="8.408" data-unit="ed2page" id="ed2page.8.408"></span>
            <p>
<span class="lb" data-page="9.642" data-line="13" id="l9.642.13"></span>Ἀεκτέον οὖν ἤδη πῶς ἄν τις ἐν τῇ πρώτῃ
<span class="lb" data-page="9.642" data-line="14" id="l9.642.14"></span>τῶν ἡμερῶν, ἀκριβῶς διαγινώσκοι τοῦ νοσήματος τὴν φύσιν.
<span class="lb" data-page="9.642" data-line="15" id="l9.642.15"></span>ἡμέραν δηλονότι παρ’ ὅλον τὸν λόγον εἰρησομένοις, οὐκ ἐκ
<span class="lb" data-page="9.642" data-line="16" id="l9.642.16"></span>τῆς ἡμέρας αὐτῆς μόνης συνεστῶσαν, ἀλλὰ κἀκ τῆς νυκτὸς
<span class="lb" data-page="9.642" data-line="17" id="l9.642.17"></span>χρόνου. καθάπερ οὖν καὶ τὸν μῆνα τριάκοντα ἡμερῶν εἶναι
<span class="lb" data-page="9.642" data-line="18" id="l9.642.18"></span>λέγομεν, οὐ μόνον τοῦτον τὸν χρόνον, ὃν ὑπὲρ τῆς γῆς ὁ
<span class="pb" data-page="9.643" id="p9.643"></span>
<span class="lb" data-page="9.643" data-line="1" id="l9.643.1"></span>ἥλιος φαίνεται προσαγορεύοντες ἡμέραν, ἀλλὰ καὶ τὸν τῆς
<span class="lb" data-page="9.643" data-line="2" id="l9.643.2"></span>νυκτὸς αὐτοῦ προστιθέντες, οὕτως δέ πως καὶ τὸν ἐνιαυτὸν
<span class="lb" data-page="9.643" data-line="3" id="l9.643.3"></span>πέντε καὶ ἑξήκοντα καὶ τριακοσίων ἡμερῶν εἶναί <span class="milestone ed1page" data-n="3.404" data-unit="ed1page" id="ed1page.3.404"></span>φαμεν.
<span class="lb" data-page="9.643" data-line="4" id="l9.643.4"></span>ὥσπερ δὲ περὶ τοῦ τῆς ἡμέρας ὀνόματος, καὶ τοῦ κατ’ αὐτὸ
<span class="lb" data-page="9.643" data-line="5" id="l9.643.5"></span>σημαινομένου διῄρηται, κατὰ τὸν αὐτὸν, οἶμαι, τρόπον χρὴ
<span class="lb" data-page="9.643" data-line="6" id="l9.643.6"></span>μηνῦσαι καὶ περὶ τοῦ νοσήματος. ὅτι δὲ διάθεσίς τίς ἐστιν
<span class="lb" data-page="9.643" data-line="7" id="l9.643.7"></span>ἐνέργειαν βλάπτουσα, καὶ ὅτι διττὴ πολλάκις συνίσταται ἅμα.
<span class="lb" data-page="9.643" data-line="8" id="l9.643.8"></span>δέδεικται δ’ ἄμφω ταῦτα ἐν τῷ περὶ τῆς τῶν νοσημάτων διαφορᾶς
<span class="lb" data-page="9.643" data-line="9" id="l9.643.9"></span>ὑπομνήματι. τὴν μὲν οὖν ἁπλῆν διάθεσιν οὐδεὶς τῶν
<span class="lb" data-page="9.643" data-line="10" id="l9.643.10"></span>ἀκριβῶς εἰδότων ἀγνοήσει κατὰ τὴν πρώτην ἡμέραν. ἴδια γὰρ
<span class="lb" data-page="9.643" data-line="11" id="l9.643.11"></span>ἔχει τὰ γνωρίσματα· τὴν δ’ ἐπίμικτον οὐχ ἅπασιν ἐγχωρεῖ
<span class="lb" data-page="9.643" data-line="12" id="l9.643.12"></span>διαγνῶναι κατ’ ἀρχάς. καὶ οὐδέν γε τοῦτο ἄτοπον εἰς διττῆς
<span class="lb" data-page="9.643" data-line="13" id="l9.643.13"></span>διαθέσεως ἐπίγνωσιν, ἡμερῶν δεηθῆναι δυοῖν. ὥσπερ καὶ εἰ
<span class="lb" data-page="9.643" data-line="14" id="l9.643.14"></span>τριττή τις εἴη, τριῶν. ἀλλὰ τό γε μίαν ἁπλῆν ἀγνοῆσαι διάθεσιν,
<span class="lb" data-page="9.643" data-line="15" id="l9.643.15"></span>ἄτοπόν τε καὶ δεινῶς αἰσχρόν. ἠσκῆσθαι τοίνυν ἁπάσας
<span class="lb" data-page="9.643" data-line="16" id="l9.643.16"></span>χρὴ τὰς ἁπλῶς διαθέσεις, ἑκάστην ἰδίᾳ τετελειωμένην τ’.
<span class="pb" data-page="9.644" id="p9.644"></span>
<span class="lb" data-page="9.644" data-line="1" id="l9.644.1"></span>ἤδη γνωρίζειν ἑτοίμως. εἰ μὴ γὰρ ἐν τούτῳ προγυμνάσαιο φιλοπόνως,
<span class="lb" data-page="9.644" data-line="2" id="l9.644.2"></span>οὐδὲ ἀρχομένην ἔτι, καὶ σμικρὰν οὖσαν διαγνοίης.
<span class="lb" data-page="9.644" data-line="3" id="l9.644.3"></span>ὥσπερ οὐδ’ ἐλαίαν ἢ συκῆν ἢ δρῦν ἄρτι τῆς γῆς ἀνίσχοντα
<span class="lb" data-page="9.644" data-line="4" id="l9.644.4"></span>δύναιο ἄν ποτε διαγινώσκειν, ἀγνοῶν ἔτι τὰ τέλεια φυτά.
<span class="lb" data-page="9.644" data-line="5" id="l9.644.5"></span>τὸ δὲ τούτου μεῖζον, ὡς οὐδ’ αὐτὰ τέλεια γινώσκειν ἁπλῶς
<span class="lb" data-page="9.644" data-line="6" id="l9.644.6"></span>ἀρκεῖ, ἀλλὰ χωρὶς μὲν τοῦ προγινώσκειν ἐκεῖνα τῶν νεογνῶν
<span class="lb" data-page="9.644" data-line="7" id="l9.644.7"></span>οὐδὲν ἂν ἰδίᾳ γνωρίσαις. οὐ μὴν οὐδ’ εὐθέως τε καὶ πρώτως
<span class="lb" data-page="9.644" data-line="8" id="l9.644.8"></span>ἐντυχὼν νῦν, ἀλλ’ ὡς καὶ τῶν τελείων ἕκαστον οὐκ ὀλιγάκις
<span class="lb" data-page="9.644" data-line="9" id="l9.644.9"></span>θεασάμενος ἱκανὸς διαγινώσκειν ἑτοίμως ἐγένου, κατὰ τὸν
<span class="lb" data-page="9.644" data-line="10" id="l9.644.10"></span>αὐτὸν, οἶμαι, τρόπον χρή σε καὶ τῶν ἄρτι γεννωμένων ἕκαστον,
<span class="lb" data-page="9.644" data-line="11" id="l9.644.11"></span>οὐχ ἅπαξ οὐδὲ δὶς, ἀλλὰ πολλάκις θεασάμενον ἱκανῶς
<span class="lb" data-page="9.644" data-line="12" id="l9.644.12"></span>αὐτῶν γενέσθαι γνώριμον. μὴ τοίνυν ἐάν τι τῶν τῇδε
<span class="lb" data-page="9.644" data-line="13" id="l9.644.13"></span>γεγραμμένων ἐπιχειρῶν ἀσκεῖν ἐν τῇ πρώτῃ πείρᾳ σφαλῇς,
<span class="lb" data-page="9.644" data-line="14" id="l9.644.14"></span>ἀπογινώσκειν εὐθὺς ὡς ἀδυνάτου, μηδὲ ἀποχωρεῖν τῆς μελέτης,
<span class="lb" data-page="9.644" data-line="15" id="l9.644.15"></span>πρὶν πάνυ <span class="milestone ed2page" data-n="8.409" data-unit="ed2page" id="ed2page.8.409"></span>πολλάκις ἐν αὐτῇ γυμνάσασθαι. οὐδὲ
<span class="lb" data-page="9.644" data-line="16" id="l9.644.16"></span>γὰρ τοὺς τὴν τοξικὴν μελετῶντας, καίτοι πολλάκις ἁμαρτάνοντας
<span class="lb" data-page="9.644" data-line="17" id="l9.644.17"></span>τοῦ σκοποῦ, τό γε κατ’ ἀρχὰς, ὅμως οὐδὲ τούτους
<span class="lb" data-page="9.644" data-line="18" id="l9.644.18"></span>ἀφισταμένους ὁρᾷς τῆς ἀσκήσεως, οὐδ’ ἀθυμοῦντας ἀποτυχίας. ﻿
<span class="pb" data-page="9.645" id="p9.645"></span>
<span class="lb" data-page="9.645" data-line="1" id="l9.645.1"></span>ὁπότ’ οὖν τοξικὴν οὕτω σμικρὰν τέχνην, ὡς καὶ τοῖς ἀνδραπόδοις
<span class="lb" data-page="9.645" data-line="2" id="l9.645.2"></span>ἀσκεῖσθαι καλῶς, οὐ δυνατόν ἐστιν εὐθὺς ἐξ ἀρχῆς
<span class="lb" data-page="9.645" data-line="3" id="l9.645.3"></span>κατορθοῦσθαι, τί χρὴ νομίζειν ἐπὶ τῆς τῶν Ἀσκληπιῶν τέχνης,
<span class="lb" data-page="9.645" data-line="4" id="l9.645.4"></span>οὕτω μὲν πολλῆς θεωρίας δεομένης, οὕτω δ’ ἀκριβοῦς τε καὶ
<span class="lb" data-page="9.645" data-line="5" id="l9.645.5"></span>φιλοπόνου τῆς ἐπ’ αὐτῶν τῶν ἔργων τριβῆς; εἰ μὲν δή τις
<span class="lb" data-page="9.645" data-line="6" id="l9.645.6"></span>εἴης τῶν ἐπὶ τοῖς καλλίστοις ταλαιπωρεῖσθαι προῃρημένων,
<span class="lb" data-page="9.645" data-line="7" id="l9.645.7"></span>ἅπαντα μὲν πρώτως ἔκμαθε ἀκριβῶς, τὰ λεγόμενα καθ’ ἕκαστον
<span class="lb" data-page="9.645" data-line="8" id="l9.645.8"></span>τῶν νοσημάτων, ἐφεξῆς δ’ ἐπὶ τῶν ἔργων ἄσκησον.
<span class="lb" data-page="9.645" data-line="9" id="l9.645.9"></span>εἶθ’ οὕτως ἐπιχείρει κρίνειν αὐτὰ, πότερον ἀληθῶς ἢ ψευδῶς
<span class="lb" data-page="9.645" data-line="10" id="l9.645.10"></span>εἴρηται. εἰ δ’ ἀταλαίπωρός τε καὶ ῥᾴθυμος εἴης, ἢ ταλαίπωρος
<span class="lb" data-page="9.645" data-line="11" id="l9.645.11"></span>μὲν ἀλλ’ εἰς τὰ χείρω, πλοῦτόν τε καὶ τιμὴν καὶ
<span class="lb" data-page="9.645" data-line="12" id="l9.645.12"></span>δύναμιν πολιτικὴν ἀληθείας προαιρούμενος, ἄμεινόν σοι μηδ’
<span class="lb" data-page="9.645" data-line="13" id="l9.645.13"></span>ἅπτεσθαι τῆσδε τῆς θεωρίας, μηδ’ εἰς ἀνάπλεων βορβόρου
<span class="lb" data-page="9.645" data-line="14" id="l9.645.14"></span>φρέαρ ἐμβάλλειν ὕδωρ καθαρόν. ἀφανίσεις τε γὰρ τὸ ὕδωρ
<span class="lb" data-page="9.645" data-line="15" id="l9.645.15"></span>καὶ τὸ φρέαρ οὐδὲν ὠφελήσεις. τὴν οὖν ἁπλῆν διάθεσιν ἑκάστου
<span class="lb" data-page="9.645" data-line="16" id="l9.645.16"></span>τῶν νοσημάτων, ἐπὶ γὰρ τὸν τῆς ἀληθείας ἑταῖρον ἤδη
<span class="lb" data-page="9.645" data-line="17" id="l9.645.17"></span>τρέψομαι, πρῶτον ἄσκησόν μοι γνωρίζειν αὐτὴν ἐφ’ ἑαυτῆς,
<span class="pb" data-page="9.646" id="p9.646"></span>
<span class="lb" data-page="9.646" data-line="1" id="l9.646.1"></span>οὐκ ἐκ τῶν ἔξωθεν αὐτῇ προσκειμένων μόνον, ἅπερ οἱ πολλοὶ
<span class="lb" data-page="9.646" data-line="2" id="l9.646.2"></span>θεῶνται, ἀλλὰ πρῶτον μὲν καὶ μάλιστα ἐκ τῶν κατὰ τὴν
<span class="lb" data-page="9.646" data-line="3" id="l9.646.3"></span>ἰδίαν οὐσίαν ὑπαρχόντων· ἐπεὶ δ’ ἤδη καὶ τῶν ὡς ἐπὶ τὸ
<span class="lb" data-page="9.646" data-line="4" id="l9.646.4"></span>πολὺ συμβεβηκότων. οἷον ἐπὶ τοῦ καλουμένου τριταίου μὴ
<span class="lb" data-page="9.646" data-line="5" id="l9.646.5"></span>τοῦτο μόνον ἐπισκέπτου, τὸ διὰ τρίτης γίνεσθαι τοὺς παροξυσμοὺς,
<span class="lb" data-page="9.646" data-line="6" id="l9.646.6"></span>εἰς ἀπυρεξίαν τελευτῶντας. εἰ γὰρ ἤτοι δύο τριταῖοι
<span class="lb" data-page="9.646" data-line="7" id="l9.646.7"></span>γενηθεῖεν, ἢ δύο τεταρταῖοι, καθ’ ἑκάστην μὲν ἡμέραν
<span class="lb" data-page="9.646" data-line="8" id="l9.646.8"></span>οἱ δύο τριταῖοι· διὰ τρίτης δ’ οἱ δύο τεταρταῖοι παροξύνονται,
<span class="lb" data-page="9.646" data-line="9" id="l9.646.9"></span>ἢ τοὺς δύο τριταίους ἕνα νομίσεις ἀμφημερινόν· ἢ τοὺς
<span class="lb" data-page="9.646" data-line="10" id="l9.646.10"></span>δύο τεταρταίους ἕνα τριταῖον. ἀλλὰ τὴν ἰδέαν ἐπισκοπεῖσθαί
<span class="lb" data-page="9.646" data-line="11" id="l9.646.11"></span>σε κελεύω τῶν πυρετῶν. οὔτε γὰρ ταῖς εἰσβολαῖς τῶν
<span class="lb" data-page="9.646" data-line="12" id="l9.646.12"></span>παροξυσμῶν ἐοίκασιν, οὔτε ταῖς ἀναβάσεσιν, οὔτε ταῖς ἀκμαῖς,
<span class="lb" data-page="9.646" data-line="13" id="l9.646.13"></span>οὔτε ταῖς παρακμαῖς, οὔτε τῇ ποιότητι τῆς θερμασίας,
<span class="lb" data-page="9.646" data-line="14" id="l9.646.14"></span>οὔτε τῇ κινήσει τῶν ἀρτηριῶν, οὔτε τοῖς ἐπιγινομένοις συμπτώμασιν.
<span class="lb" data-page="9.646" data-line="15" id="l9.646.15"></span>εἰ μὲν οὖν μηδέποτ’ ἦν θεάσασθαι τριταῖόν τε καὶ
<span class="lb" data-page="9.646" data-line="16" id="l9.646.16"></span>ἀμφημερινὸν, αὐτὸν καθ’ ἑαυτὸν ἑκάτερον, ἄδηλος ἂν ἦν
<span class="lb" data-page="9.646" data-line="17" id="l9.646.17"></span>αὐτῶν ἡ διάγνωσις, ἐπεὶ δὲ καὶ τριταῖον, αὐτόν ἐστιν ἰδεῖν
<span class="lb" data-page="9.646" data-line="18" id="l9.646.18"></span>καθ’ ἑαυτὸν, ἀρξάμενόν τε καὶ προελθόντα καὶ τελειωθέντα
<span class="pb" data-page="9.647" id="p9.647"></span>
<span class="lb" data-page="9.647" data-line="1" id="l9.647.1"></span>καὶ λυθέντα, καὶ ἀμφημερινὸν ὡσαύτως, οὐδέν ἐστιν χαλεπὸν
<span class="lb" data-page="9.647" data-line="2" id="l9.647.2"></span>ἀμφημερινοῦ ἑνὸς διακρῖναι δύο τριταίους.
</p>
          </article>

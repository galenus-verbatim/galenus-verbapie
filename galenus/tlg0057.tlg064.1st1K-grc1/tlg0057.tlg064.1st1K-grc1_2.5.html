<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.5">
<span class="pb page1" data-page="9.660" id="p9.660"></span>
<span class="milestone ed1page page1" data-n="3.406" data-unit="ed1page" id="ed1page.3.406"></span>
<span class="milestone ed2page page1" data-n="8.414" data-unit="ed2page" id="ed2page.8.414"></span>
            <p>
<span class="lb" data-page="9.660" data-line="6" id="l9.660.6"></span>Ἀμφημερινὸν δὲ τριταίου μὲν ἑτοιμότερον
<span class="lb" data-page="9.660" data-line="7" id="l9.660.7"></span>διορίζειν, οὔτε γὰρ μετὰ ῥίγους εἰσβάλλει κατὰ τὴν πρώτην
<span class="lb" data-page="9.660" data-line="8" id="l9.660.8"></span>ἡμέραν εὐθὺς, ἀλλὰ καὶ προϊόντος τοῦ χρόνου περίψυξις αὐτοῖς
<span class="lb" data-page="9.660" data-line="9" id="l9.660.9"></span>μᾶλλον, ἢ ῥίγος γίνεται, καὶ σαφὴς ἀταξία τε καὶ ἀνωμαλία
<span class="lb" data-page="9.660" data-line="10" id="l9.660.10"></span>συνεδρεύει τοῖς σφυγμοῖς, κατὰ τὴν ἀρχὴν τῶν παροξυσμῶν.
<span class="lb" data-page="9.660" data-line="11" id="l9.660.11"></span>ἴσμεν δὲ ὅτι κἀν ταῖς ἀναβάσεσι τὸ ταχὺ τῆς
<span class="lb" data-page="9.660" data-line="12" id="l9.660.12"></span>κινήσεως καὶ τὸ μέγα καὶ τὸ σφοδρὸν, ὅπερ τοῖς τριταίοις
<span class="lb" data-page="9.660" data-line="13" id="l9.660.13"></span>ὑπῆρχε σαφέστατον, οὐχ ὑπάρχει τοῖς ἀμφημερινοῖς. οὐ μὴν
<span class="lb" data-page="9.660" data-line="14" id="l9.660.14"></span>οὐδὲ διακαίουσι τοὺς κάμνοντας, οὐδὲ γυμνοῦσθαί τε καὶ τὴν
<span class="lb" data-page="9.660" data-line="15" id="l9.660.15"></span>ἐσθῆτα ῥίπτειν ἀφ’ ἑαυτῶν ἀναγκάζουσιν, οὐδὲ πολὺ καὶ
<span class="lb" data-page="9.660" data-line="16" id="l9.660.16"></span>πυκνὸν ἀναπνεῖν, οὐδ’ ἐκφυσᾷν, οἷον φλόγα τινὰ, καὶ πιεῖν
<span class="lb" data-page="9.660" data-line="17" id="l9.660.17"></span>αἰτεῖν ψυχρὸν, ἀλλ’ ἥκιστα πυρέττοντες οὗτοι διψώδεις εἰσί.
<span class="lb" data-page="9.660" data-line="18" id="l9.660.18"></span>καὶ οὖρον αὐτοῖς ἐν τῇ πρώτῃ τῶν ἡμερῶν, οἷον τοῖς
<span class="pb" data-page="9.661" id="p9.661"></span>
<span class="lb" data-page="9.661" data-line="1" id="l9.661.1"></span>τεταρταίοις ἀρχομένοις, καὶ ἱδροῦσιν ἥκιστα περὶ τὰς πρώτας
<span class="lb" data-page="9.661" data-line="2" id="l9.661.2"></span>ἡμέρας. ἐπὶ μέν γε τῷ χρόνῳ προϊόντι καὶ τοῦτ’ αὐτοῖς προσγίνεται.
<span class="lb" data-page="9.661" data-line="3" id="l9.661.3"></span>τριταίου μὲν δὴ σαφῶς διενήνοχεν, ὡς ὅμοιον ἔχειν
<span class="lb" data-page="9.661" data-line="4" id="l9.661.4"></span>μηδέν. ἐγγυτέρω δ’ ἐστὶ τεταρταίου, διαφέρει γε μὴν καὶ
<span class="lb" data-page="9.661" data-line="5" id="l9.661.5"></span>τούτου σαφῶς. πρώτως μὲν καὶ μάλιστα τοῖς σφυγμοῖς οὓς
<span class="lb" data-page="9.661" data-line="6" id="l9.661.6"></span>ἐπὶ συνήθων ἀῤῥώστων ἀκριβῶς ἄν τις φωράσειεν. ἤδη δὲ καὶ
<span class="lb" data-page="9.661" data-line="7" id="l9.661.7"></span>τῷ ῥίγει καὶ τοῖς ἄλλοις ἅπασι τοῖς ἔξωθεν ἐφ’ οἷς γίνεται.
<span class="lb" data-page="9.661" data-line="8" id="l9.661.8"></span>καὶ φύσεως ὑγροτέρας δεῖται καὶ βίων ἀργοτέρων τε καὶ μετὰ
<span class="lb" data-page="9.661" data-line="9" id="l9.661.9"></span>πλησμονῶν. οὗτός γ’ οὖν καὶ παιδίοις μάλιστα πλεονάζει,
<span class="lb" data-page="9.661" data-line="10" id="l9.661.10"></span>καὶ σπάνιον εἰ μὴ καὶ στόμα τῆς γαστρὸς, ἢ καὶ τὸ ἧπαρ αὐτοῖς
<span class="lb" data-page="9.661" data-line="11" id="l9.661.11"></span>ἐπόνησεν. ἀτὰρ οὖν καὶ ἀπεψίαι προηγοῦνται πολλαὶ
<span class="lb" data-page="9.661" data-line="12" id="l9.661.12"></span>καὶ βραδυπεψίαι καὶ ὀξυρεγμίαι καὶ πυρέττειν ἀρχομένων,
<span class="lb" data-page="9.661" data-line="13" id="l9.661.13"></span>ὑποχόνδριον μὲν ἐν ὄγκῳ μείζονι τοῦ κατὰ φύσιν ἐξ ἅπαντος,
<span class="lb" data-page="9.661" data-line="14" id="l9.661.14"></span>ὡς τὰ πολλὰ δὲ καὶ διαπεφυσημένον τε καὶ περιτεταμένον,
<span class="lb" data-page="9.661" data-line="15" id="l9.661.15"></span>ὠχρόλευκός τε τούτοις ἡ χροιὰ, κἂν ὁ παροξυσμὸς ἀκμάσῃ.
<span class="lb" data-page="9.661" data-line="16" id="l9.661.16"></span>καὶ ὁ χειμὼν εὔφορος τοιούτων νοσημάτων. καὶ κατάστασις
<span class="lb" data-page="9.661" data-line="17" id="l9.661.17"></span>ὑγρὰ καὶ χωρίον τοιοῦτον. καὶ ἡ ἀρχὴ τῶν παροξυσμῶν εἰς
<span class="pb" data-page="9.662" id="p9.662"></span>
<span class="lb" data-page="9.662" data-line="1" id="l9.662.1"></span>ἑσπέραν. οὕτω μὲν ἀμφημερινὸς καὶ τριταῖος καὶ τεταρταῖος
<span class="lb" data-page="9.662" data-line="2" id="l9.662.2"></span>ἀλλήλων διορίζονται κατὰ τὴν πρώτην ἡμέραν.<span class="milestone ed1page" data-n="3.407" data-unit="ed1page" id="ed1page.3.407"></span>
            </p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.6">
<span class="pb page1" data-page="9.662" id="p9.662"></span>
<span class="milestone ed1page page1" data-n="3.407" data-unit="ed1page" id="ed1page.3.407"></span>
<span class="milestone ed2page page1" data-n="8.414" data-unit="ed2page" id="ed2page.8.414"></span>
            <p>
<span class="lb" data-page="9.662" data-line="3" id="l9.662.3"></span>Τοὺς δὲ συνεχεῖς μὲν, ὁμογενεῖς δὲ τοῖς
<span class="lb" data-page="9.662" data-line="4" id="l9.662.4"></span>προειρημένοις πυρετοῖς, γεγυμνασμένος μέν τις οὐκ ἂν οὐδ’
<span class="lb" data-page="9.662" data-line="5" id="l9.662.5"></span>ἐν τῇ πρώτῃ τῶν ἡμερῶν γνωρίζειν τε καὶ διακρίνειν ἀλλήλων
<span class="lb" data-page="9.662" data-line="6" id="l9.662.6"></span>ἀδυνατήσειεν. ἐπὶ δ’ οὖν τῆς δευτέρας, εἰ προσέχοι τὸν νοῦν,
<span class="lb" data-page="9.662" data-line="7" id="l9.662.7"></span>κἂν ἀγύμναστος εἴη. καλῶ δὲ ὁμογενεῖς πυρετοὺς συνεχεῖς
<span class="lb" data-page="9.662" data-line="8" id="l9.662.8"></span>ἑκάστῳ τῶν διαλειπόντων, τριταίῳ μὲν ἀκριβεῖ, τὸν ἀκριβῆ
<span class="lb" data-page="9.662" data-line="9" id="l9.662.9"></span>καῦσον, ἀμφημερινῷ δὲ τὸν καθ’ ἑκάστην ἡμέραν παροξυνόμενον,
<span class="lb" data-page="9.662" data-line="10" id="l9.662.10"></span>εἰς ἀπυρεξίαν δὲ μὴ παυόμενον. οὕτω δὲ καὶ <span class="milestone ed2page" data-n="8.415" data-unit="ed2page" id="ed2page.8.415"></span>τεταρταίῳ,
<span class="lb" data-page="9.662" data-line="11" id="l9.662.11"></span>τὸν διὰ τετάρτης. ὅ τε γὰρ ἀκριβὴς καῦσος ἅπαντα
<span class="lb" data-page="9.662" data-line="12" id="l9.662.12"></span>τἄλλα φυλάττων ἀκριβῶς τριταίου γνωρίσματα, μόνῳ τῷ μὴ
<span class="lb" data-page="9.662" data-line="13" id="l9.662.13"></span>μετὰ ῥίγους εἰσβάλλειν μήτ’ εἰς ἀπυρεξίαν παύεσθαι διενήνοχεν.
<span class="lb" data-page="9.662" data-line="14" id="l9.662.14"></span>ὁ δὲ καθ’ ἑκάστην ἡμέραν παροξυνόμενος, ὅταν καὶ
<span class="lb" data-page="9.662" data-line="15" id="l9.662.15"></span>ὥραν καὶ κατάστασιν καὶ ἡλικίαν καὶ χώραν καὶ φύσιν σώματος,
<span class="lb" data-page="9.662" data-line="16" id="l9.662.16"></span>καὶ τὴν προγεγενημένην δίαιταν, ἔτι τε τὴν τῶν σφυγμῶν
<span class="lb" data-page="9.662" data-line="17" id="l9.662.17"></span>ἰδέαν, καὶ τὴν θερμασίαν τὴν αὐτὴν ἔχει τοῖς ἀκριβέσιν
<span class="pb" data-page="9.663" id="p9.663"></span>
<span class="lb" data-page="9.663" data-line="1" id="l9.663.1"></span>ἀμφημερινοῖς, μὴ παύηται δὲ εἰς ἀπυρεξίαν, ὁμογενής ἐστιν
<span class="lb" data-page="9.663" data-line="2" id="l9.663.2"></span>αὐτοῖς. κατὰ τὰ αὐτὰ δὲ καὶ ὁ διὰ τετάρτης μὲν παροξυνόμενος,
<span class="lb" data-page="9.663" data-line="3" id="l9.663.3"></span>εἰς ἀπυρεξίαν δὲ μὴ παυόμενος, ὁμογενής ἐστι τεταρταίῳ.
<span class="lb" data-page="9.663" data-line="4" id="l9.663.4"></span>καὶ δῆλον, ὡς οὔτε ῥίγος αὐτῷ προηγήσεται τῶν παροξυσμῶν,
<span class="lb" data-page="9.663" data-line="5" id="l9.663.5"></span>οὔθ’ ἱδρὼς ἕψεται, καθάπερ οὐδὲ ἐν τῷ καύσῳ
<span class="lb" data-page="9.663" data-line="6" id="l9.663.6"></span>τούτων οὐδέτερον, οὔτ’ εὐθὺς κατ’ ἀρχὰς οὔτε ἐφεξῆς ἄχρι
<span class="lb" data-page="9.663" data-line="7" id="l9.663.7"></span>κρίσεως, οἷόν τε γενέσθαι. τούτους οὖν πρώτους ἀσκησάτω
<span class="lb" data-page="9.663" data-line="8" id="l9.663.8"></span>τις γνωρίζειν τε καὶ διακρίνειν ἀλλήλων τοὺς ἁπλούς τε καὶ
<span class="lb" data-page="9.663" data-line="9" id="l9.663.9"></span>ἀμίκτους ἑτερογενέσι πυρετοῖς, οὓς δι’ αὐτὸ τοῦτο, γνησίους
<span class="lb" data-page="9.663" data-line="10" id="l9.663.10"></span>τε καὶ ἀκριβεῖς, οἱ παλαιοὶ τῶν ἰατρῶν ὀνομάζουσιν. ὁ γὰρ
<span class="lb" data-page="9.663" data-line="11" id="l9.663.11"></span>ἐπὶ μόνῃ τῇ ξανθῇ χολῇ πυρετὸς ἀναπτόμενος, ἄνευ σπλάγχνου
<span class="lb" data-page="9.663" data-line="12" id="l9.663.12"></span>κακώσεως, εἰ μὲν οὖν ἐν τοῖς ἀγγείοις ἔτι μενούσης τῆς
<span class="lb" data-page="9.663" data-line="13" id="l9.663.13"></span>χολῆς ἐξάπτοιτο, καῦσος ἀκριβής ἐστιν, εἰ δὲ πάντη φερομένης,
<span class="lb" data-page="9.663" data-line="14" id="l9.663.14"></span>τριταῖος. οὕτω δὲ εἰ καὶ μελαίνης χολῆς ἔγγονος
<span class="lb" data-page="9.663" data-line="15" id="l9.663.15"></span>ὁ πυρετὸς ὑπάρχει. κινουμένης μὲν τεταρταῖός ἐστιν,
<span class="lb" data-page="9.663" data-line="16" id="l9.663.16"></span>ἡδρασμένης δὲ διὰ τετάρτης. ὥσπερ εἰ καὶ φλέγματος, ἤτοι
<span class="lb" data-page="9.663" data-line="17" id="l9.663.17"></span>γε ἀμφημερινὸς ἢ καθ’ ἑκάστην ἡμέραν παροξυνόμενος.
<span class="pb" data-page="9.664" id="p9.664"></span>
<span class="lb" data-page="9.664" data-line="1" id="l9.664.1"></span>οἱ γὰρ εἰς ἀπυρεξίαν λήγοντες πυρετοὶ, τριταῖοί τε καὶ τεταρταῖοι
<span class="lb" data-page="9.664" data-line="2" id="l9.664.2"></span>καὶ ἀμφημερινοὶ, τὴν αὐτὴν ὑπόθεσιν ἔχοντες τοῖς
<span class="lb" data-page="9.664" data-line="3" id="l9.664.3"></span>εἰρημένοις συνεχέσιν, ἑνὶ μόνῳ τῷ κατὰ τὰς φλέβας, ἢ πάντη
<span class="lb" data-page="9.664" data-line="4" id="l9.664.4"></span>φερομένους ἔχειν τοὺς χυμοὺς, διενηνόχασιν. ὅθεν καὶ τἄλλα
<span class="lb" data-page="9.664" data-line="5" id="l9.664.5"></span>μὲν αὐτοῖς τὰ αὐτά, τῷ δὲ μετὰ ῥίγους, ἢ μὴ σὺν ῥίγει, καὶ
<span class="lb" data-page="9.664" data-line="6" id="l9.664.6"></span>σὺν ἐμέτοις τισὶ καὶ ἱδρῶσι, ἢ ἄνευ τούτων γίνεσθαι διαφέρουσι.
<span class="lb" data-page="9.664" data-line="7" id="l9.664.7"></span>συνεχῆ μὲν δὴ πυρετὸν ὀνομάζω, τὸν εἰς ἀπυρεξίαν,
<span class="lb" data-page="9.664" data-line="8" id="l9.664.8"></span>πρὶν τελέως λυθῆναι μὴ παυόμενον, κἂν παρακμή τις αἰσθητὴ
<span class="lb" data-page="9.664" data-line="9" id="l9.664.9"></span>φαίνηται. ὅταν δὲ μηδὲ παρακμή τις αἰσθητὴ γένηται, διὰ
<span class="lb" data-page="9.664" data-line="10" id="l9.664.10"></span>παντὸς δὲ ἀπὸ τῆς πρώτης ἀρχῆς, ἄχρι κρίσεως ὅμοιος διαμένει,
<span class="lb" data-page="9.664" data-line="11" id="l9.664.11"></span>τοῦ γένους μέν ἐστιν, καὶ οὗτος τῶν καυσωδῶν πυρετῶν,
<span class="lb" data-page="9.664" data-line="12" id="l9.664.12"></span>ὀξύτητι δ’ αὐτῶν διενήνοχεν. ἀλλ’ οὔτε κατὰ τὴν πρώτην
<span class="lb" data-page="9.664" data-line="13" id="l9.664.13"></span>ἡμέραν ἢ δευτέραν οἷόν τε προγνῶναι τὸν τοιοῦτον, οὔτ’
<span class="lb" data-page="9.664" data-line="14" id="l9.664.14"></span>ἄλλως χρήσιμον, ἀρκεῖ γὰρ τὸ γένος γνωρίζειν, ὅτι χολώδης
<span class="lb" data-page="9.664" data-line="15" id="l9.664.15"></span>τε καὶ περικαὴς καὶ κατοξύς. οὐδὲ γὰρ εἰ σύνοχον ὀνομάζει
<span class="lb" data-page="9.664" data-line="16" id="l9.664.16"></span>τις αὐτὸν, ὥσπερ ἔνιοι τῶν ἰατρῶν, ὅλῳ τῷ γένει διοίσει
<span class="lb" data-page="9.664" data-line="17" id="l9.664.17"></span>τῶν καυσωδῶν πυρετῶν, ἕνεκά γε τῆς προσηγορίας. ὥσπερ ﻿
<span class="pb" data-page="9.665" id="p9.665"></span>
<span class="lb" data-page="9.665" data-line="1" id="l9.665.1"></span>οὐδ’ ὅτι τρεῖς αὐτοῦ τύπου συνόχου διαφορὰς εἰδότες, ἴδιον
<span class="lb" data-page="9.665" data-line="2" id="l9.665.2"></span>ἐφ’ ἑκάστης αὐτῶν ὄνομα φέρουσι· τοὺς μὲν ἐπακμαστικοὺς,
<span class="lb" data-page="9.665" data-line="3" id="l9.665.3"></span>τοὺς δὲ ὁμοτόνους, τοὺς δὲ ἀκμαστικοὺς, τοὺς δὲ παρακμαστικοὺς
<span class="lb" data-page="9.665" data-line="4" id="l9.665.4"></span>ὀνομάζοντες ἤδη, διὰ τοῦτο κατὰ γένος αὐτοῖς
<span class="lb" data-page="9.665" data-line="5" id="l9.665.5"></span>ἡγητέον εἶναί τινα διαφοράν. ὅθεν οὐδ’ εἰς τὴν παροῦσαν
<span class="lb" data-page="9.665" data-line="6" id="l9.665.6"></span>πραγματείαν ἡ διάγνωσις αὐτῶν, μέγα τι συντελεῖ. πάντες
<span class="lb" data-page="9.665" data-line="7" id="l9.665.7"></span>γὰρ οὗτοι, κατὰ τὴν πρώτην ἑβδομάδα κρίνονται. τούτου
<span class="lb" data-page="9.665" data-line="8" id="l9.665.8"></span>δὲ εἰς παρόντα χρεία, τοῦ λαβεῖν τινα τῆς ὅλης τοῦ νοσήματος
<span class="lb" data-page="9.665" data-line="9" id="l9.665.9"></span>καταστάσεώς τε καὶ κρίσεως, ἐν ταῖς πρώταις ἡμέραις
<span class="lb" data-page="9.665" data-line="10" id="l9.665.10"></span>ἐπίγνωσιν. εἰ μὲν γὰρ ἀκριβὴς τριταῖός ἐστιν, ἐντὸς τῶν ἑπτὰ
<span class="lb" data-page="9.665" data-line="11" id="l9.665.11"></span>περιόδων· εἰ δ’ ἀκριβὴς καῦσος, ἐντὸς τῆς πρώτης ἑβδομάδος
<span class="lb" data-page="9.665" data-line="12" id="l9.665.12"></span>ἐξ ἀνάγκης κριθήσεται. χρονιοῦσι δὲ πάντως ὅ τ’ ἀμφημερινὸς,
<span class="lb" data-page="9.665" data-line="13" id="l9.665.13"></span>καὶ ὁ παρακείμενος αὐτῷ συνεχής. ὥσπερ καὶ ὁ
<span class="lb" data-page="9.665" data-line="14" id="l9.665.14"></span>τεταρταῖός τε καὶ ὁ διὰ τετάρτης. ὥστε τρία μέν ἐστι τὰ
<span class="lb" data-page="9.665" data-line="15" id="l9.665.15"></span>σύμπαντα γένη τῶν ἁπλῶν πυρετῶν, ἕκαστον δ’ αὐτῶν εἰς
<span class="lb" data-page="9.665" data-line="16" id="l9.665.16"></span>δύο τὰς πρώτας τμηθήσεται διαφοράς· <span class="milestone ed2page" data-n="8.416" data-unit="ed2page" id="ed2page.8.416"></span>ἢ γὰρ συνεχεῖς,
<span class="lb" data-page="9.665" data-line="17" id="l9.665.17"></span>ἢ διαλείποντες ἔσονται. καὶ γνωρισθήσονται κατὰ τὴν πρώτην
<span class="lb" data-page="9.665" data-line="18" id="l9.665.18"></span>ἡμέραν. οἱ μὲν εὐθὺς εἰσβαλλόντων τῶν παροξυσμῶν, οἱ δ’
<span class="pb" data-page="9.666" id="p9.666"></span>
<span class="lb" data-page="9.666" data-line="1" id="l9.666.1"></span>ἀναβαινόντων, οἱ δ’ ἀκμαζόντων, οἱ δ’ ἐν ταῖς πρώταις
<span class="lb" data-page="9.666" data-line="2" id="l9.666.2"></span>παρακμαῖς, ἢ τοῖς ἀπυρέτοις διαλείμμασι.
</p>
          </article>

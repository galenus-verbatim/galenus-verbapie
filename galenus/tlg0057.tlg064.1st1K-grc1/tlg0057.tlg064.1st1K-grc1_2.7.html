<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.7">
<span class="pb page1" data-page="9.666" id="p9.666"></span>
<span class="milestone ed1page page1" data-n="3.407" data-unit="ed1page" id="ed1page.3.407"></span>
<span class="milestone ed2page page1" data-n="8.416" data-unit="ed2page" id="ed2page.8.416"></span>
            <p>
<span class="lb" data-page="9.666" data-line="3" id="l9.666.3"></span>Συνθέτου μέντοι τοῦ νοσήματος ὑπάρχοντος,
<span class="lb" data-page="9.666" data-line="4" id="l9.666.4"></span>οὐκέθ’ ὁμοίως εὐπετὴς ἡ διάγνωσις, ἀλλ’ ἐνταῦθα δεῖ
<span class="lb" data-page="9.666" data-line="5" id="l9.666.5"></span>μάλιστα συνέσεώς τε καὶ γυμνασίας. σύνεσιν μὲν οὖν οἴκοθεν
<span class="lb" data-page="9.666" data-line="6" id="l9.666.6"></span>ἕκαστος ἐκ τῆς ἑαυτοῦ φύσεως ἢ κεκτημένος ἢ μὴ κεκτημένος
<span class="lb" data-page="9.666" data-line="7" id="l9.666.7"></span>ἀφίξεται. γυμνασίας δὲ τῆς νῦν εἰρησομένης, οὐκ ἂν
<span class="lb" data-page="9.666" data-line="8" id="l9.666.8"></span>ἐξεύροι βελτίονα. χρὴ γὰρ δή που γνωρίζειν αὐτὸν ἀσκῆσαι
<span class="lb" data-page="9.666" data-line="9" id="l9.666.9"></span>ῥᾳδίως ἁπλοῦν εἶδος πυρετοῦ, κἄπειθ’ οὕτως μεταβαίνειν ἐπὶ
<span class="lb" data-page="9.666" data-line="10" id="l9.666.10"></span>τὰ σύνθετα. διχῶς δ’ ἂν γίνοιτο σύνθετον εἶδος πυρετοῦ κατὰ
<span class="lb" data-page="9.666" data-line="11" id="l9.666.11"></span>τήν γε πρώτην τομὴν ἢ τῷ τοὺς εἰρημένους ἀλλήλοις μίγνυσθαι,
<span class="lb" data-page="9.666" data-line="12" id="l9.666.12"></span>χωρὶς τόπου πεπονθότος, ἢ τῷ μόριόν τι φλεγμαῖνον
<span class="lb" data-page="9.666" data-line="13" id="l9.666.13"></span>ἀνάπτειν αὐτούς. ἑκάτερα δὲ τῶν εἰρημένων διαφορῶν, ἑτέραν
<span class="lb" data-page="9.666" data-line="14" id="l9.666.14"></span>αὖθις ἐγχωρεῖ τομὴν ἐπιδέξεσθαι. οἵ τε γὰρ ἄνευ μορίου
<span class="lb" data-page="9.666" data-line="15" id="l9.666.15"></span>πεπονθότος συνιστάμενοι, διχῶς μίγνυνται, ποτὲ μὲν ἐπιπλεκόμενοι,
<span class="lb" data-page="9.666" data-line="16" id="l9.666.16"></span>ποτὲ δὲ ὡς ἂν εἴποι τις, δι’ ὅλου κεραννύμενοι,
<span class="lb" data-page="9.666" data-line="17" id="l9.666.17"></span>οὕτω τοι καὶ τὰ φλεγμαίνοντα μέρη, καὶ γὰρ καὶ τούτων τὰ
<span class="pb" data-page="9.667" id="p9.667"></span>
<span class="lb" data-page="9.667" data-line="1" id="l9.667.1"></span>μὲν οἷον ἐπιπλέκεται μόνον, τὰ δὲ οἷον κρᾶσίν τινα τῶν διαθέσεων
<span class="lb" data-page="9.667" data-line="2" id="l9.667.2"></span>ἴσχει. τὴν οὖν ἐπιπλοκὴν ἀσκῆσαι χρῆ πρῶτον γνωρίζειν.
<span class="lb" data-page="9.667" data-line="3" id="l9.667.3"></span>εἶθ’ οὕτως τὴν κρᾶσιν ἀρξαμένους ἀπὸ τῶν πυρετῶν.
<span class="lb" data-page="9.667" data-line="4" id="l9.667.4"></span>ἐπιπλέκονται δ’ οἱ πυρετοὶ πολλάκις μὲν ὁμογενεῖς ὁμογενέσι,
<span class="lb" data-page="9.667" data-line="5" id="l9.667.5"></span>ἢ ὁμοειδεῖς ὁμοειδέσιν, ἔστι δ’ ὅτε καὶ διαφέροντες. ἀμφημερινοί
<span class="lb" data-page="9.667" data-line="6" id="l9.667.6"></span>τε γὰρ τριταίοις καὶ τούτοις τεταρταῖοι καὶ ἀλλήλων
<span class="lb" data-page="9.667" data-line="7" id="l9.667.7"></span>οἱ ὁμοιοειδεῖς ἐπιπλέκονται πολλάκις. ὥστε καὶ τρεῖς
<span class="lb" data-page="9.667" data-line="8" id="l9.667.8"></span>ἐνίοτε τεταρταίας περιόδους ὁ αὐτὸς ἄνθρωπος ἴσχει. τούτους
<span class="lb" data-page="9.667" data-line="9" id="l9.667.9"></span>μὲν οὖν γνωρίζειν οὐ πάνυ χαλεπόν. ἐνίοτε δὲ τῶν διαλειπόντων
<span class="lb" data-page="9.667" data-line="10" id="l9.667.10"></span>τις ἐπιπλέκεται τῷ συνεχεῖ, χαλεπωτάτην τε καὶ δυσθήρατον
<span class="lb" data-page="9.667" data-line="11" id="l9.667.11"></span>μίξιν, ὑπὲρ ἧς ἐφεξῆς ἐροῦμεν, ἂν πρότερον ἁπάσας
<span class="lb" data-page="9.667" data-line="12" id="l9.667.12"></span>ἐπέλθωμεν ἃς ἐξεθέμεθα διαφοράς. ὁμοίως γὰρ τοῖς πυρετοῖς
<span class="lb" data-page="9.667" data-line="13" id="l9.667.13"></span>οἱ πεπονθότες τόποι τὴν μίξιν ἴσχουσιν, ἢ διαφερόντων
<span class="lb" data-page="9.667" data-line="14" id="l9.667.14"></span>μορίων, ἴδιον ἑκατέρου πυρετὸν ἐξάπτοντος, οἷον σπληνὸς,
<span class="lb" data-page="9.667" data-line="15" id="l9.667.15"></span>εἰ τύχῃ καὶ ἥπατος, ἢ διαθέσεως μικτῆς, οἷον φλεγμονῆς ἐρυσιπελατώδους,
<span class="lb" data-page="9.667" data-line="16" id="l9.667.16"></span>ἢ ἐρυσιπέλατος φλεγμονώδους. ἀλλὰ καὶ ταύτας
<span class="lb" data-page="9.667" data-line="17" id="l9.667.17"></span>ἁπάσας τὰς μίξεις ἀσκῆσαι χρὴ διαγινώσκειν, ἐπειδὰν
<span class="pb" data-page="9.668" id="p9.668"></span>
<span class="lb" data-page="9.668" data-line="1" id="l9.668.1"></span>ἀκριβῶς τὰς ἁπλῶς αὐτῶν ἰδέας γνωρίζωμεν. ἑτέρα γὰρ ἰδέα
<span class="lb" data-page="9.668" data-line="2" id="l9.668.2"></span>περιπνευμονικοῦ καὶ φρενιτικοῦ καὶ πλευριτικοῦ καὶ ἡπατικοῦ
<span class="lb" data-page="9.668" data-line="3" id="l9.668.3"></span>πυρετοῦ, κατὰ ταῦτα δὲ καὶ τῶν ἄλλων ἑκάστου τῶν ἐπὶ μορίοις
<span class="lb" data-page="9.668" data-line="4" id="l9.668.4"></span>τισὶ φλεγμαίνουσι ἀναπτομένων πυρετῶν. ἕτεραι δ’ αὖ
<span class="lb" data-page="9.668" data-line="5" id="l9.668.5"></span>πάλιν ἰδέαι τῶν ἐπὶ τοῖς ἐρυσιπέλασι. καὶ ὅ γε κακοήθης
<span class="lb" data-page="9.668" data-line="6" id="l9.668.6"></span>καῦσος, ἢ τοῖς τοῦ πνεύμονος, ἢ τοῖς τοῦ ἥπατος, ἢ τοῖς
<span class="lb" data-page="9.668" data-line="7" id="l9.668.7"></span>τῆς γαστρὸς ἐρυσιπέλασιν ἐπιγίνεται. διαιρεῖσθαι δὲ χρὴ καθ’
<span class="lb" data-page="9.668" data-line="8" id="l9.668.8"></span>ἕκαστον ἄῤῥωστον. πρῶτον μὲν εἰ χωρὶς τόπου πεπονθότος
<span class="lb" data-page="9.668" data-line="9" id="l9.668.9"></span>ὁ πυρετὸς ἐπὶ χυμοῖς διασαπεῖσιν, ἢ μόνῳ τῷ πνεύματι τραπέντι.
<span class="lb" data-page="9.668" data-line="10" id="l9.668.10"></span>δεύτερον δὲ εἰ μόριόν τι πεπονθὸς αἴτιον ὑπάρχει. καὶ
<span class="lb" data-page="9.668" data-line="11" id="l9.668.11"></span>τίς ἡ διάθεσις αὐτοῦ. ἐπειδὰν δὲ ταῦτα διαγινώσκειν ἀσκήσῃς,
<span class="lb" data-page="9.668" data-line="12" id="l9.668.12"></span>τὰς μίξεις ἁπασῶν αὐτῶν εὑρήσεις.
</p>
          </article>

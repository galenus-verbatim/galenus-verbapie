<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:2.9">
<span class="pb page1" data-page="9.672" id="p9.672"></span>
<span class="milestone ed1page page1" data-n="3.408" data-unit="ed1page" id="ed1page.3.408"></span>
<span class="milestone ed2page page1" data-n="8.418" data-unit="ed2page" id="ed2page.8.418"></span>
            <p>
<span class="lb" data-page="9.672" data-line="11" id="l9.672.11"></span>Πάλιν οὖν ἀναλαβόντες ὅσον ἐστὶν οἰκεῖον
<span class="lb" data-page="9.672" data-line="12" id="l9.672.12"></span>τῆσδε τῆς πραγματείας, ἐπέλθωμεν. οἰκεῖον δ’ ἐστὶν, ὁδὸν
<span class="lb" data-page="9.672" data-line="13" id="l9.672.13"></span>τῆς ἀσκήσεως δοῦναι περὶ τῶν συνθέτων νοσημάτων τοιαύτην,
<span class="lb" data-page="9.672" data-line="14" id="l9.672.14"></span>οἵαν ὀλίγον ἔμπροσθεν ὑπὲρ τῶν ἁπλῶν ἐποιησάμεθα. τοὺς
<span class="lb" data-page="9.672" data-line="15" id="l9.672.15"></span>μὲν γὰρ ἀκριβεῖς πυρετοὺς, εἴτε διαλείποντες εἶεν εἴτε συνεχεῖς,
<span class="lb" data-page="9.672" data-line="16" id="l9.672.16"></span>εὐθὺς κατ’ ἀρχὰς ἔνεστι γνωρίζειν. ὅσοι δ’ ἐπιμιξίαις
<span class="lb" data-page="9.672" data-line="17" id="l9.672.17"></span>ἑτέρων ποικίλλονται καὶ νοθεύονται, χαλεπὸν μὲν ἐν τῇ
<span class="lb" data-page="9.672" data-line="18" id="l9.672.18"></span>πρώτῃ τῶν ἡμερῶν, οὐ μὴν ἀδύνατόν γε διαγινώσκειν ἐστὶ,
<span class="pb" data-page="9.673" id="p9.673"></span>
<span class="lb" data-page="9.673" data-line="1" id="l9.673.1"></span>τοὺς πλείστους μέντοι κατὰ τὴν δευτέραν, ἢ πάντως
<span class="lb" data-page="9.673" data-line="2" id="l9.673.2"></span>γε τὴν τετάρτην ἀκριβῶς ἐξευρεῖν ἐγχωρεῖ. οὐδὲν γάρ ἐστιν
<span class="lb" data-page="9.673" data-line="3" id="l9.673.3"></span>οὔτε γένος οὔτ’ εἶδος νοσήματος, ὃ μὴ περὶ τὴν τρίτην ἡμέραν,
<span class="lb" data-page="9.673" data-line="4" id="l9.673.4"></span>ἢ τὴν τετάρτην ἐναργῶς ἔσται δῆλον ἧς τινος ἔχεται
<span class="lb" data-page="9.673" data-line="5" id="l9.673.5"></span>φύσεως. εἰσβαλλέτω γάρ τις πυρετὸς φρικώδης τε ἅμα καὶ
<span class="lb" data-page="9.673" data-line="6" id="l9.673.6"></span>παντοίως ἀνώμαλος ἔν τε τοῖς σφυγμοῖς καὶ τῇ καθ’ ὅλον
<span class="lb" data-page="9.673" data-line="7" id="l9.673.7"></span>τὸ σῶμα θερμασίᾳ, ὡς πολλάκις ἐγγὺς ἀκμῆς εἶναι νομιζόμενος,
<span class="lb" data-page="9.673" data-line="8" id="l9.673.8"></span>ἢ καὶ τὰ μέσα τῆς ἀναβάσεως ἐπέχειν. αὖθις δ’ ἐπιγίνεσθαι
<span class="lb" data-page="9.673" data-line="9" id="l9.673.9"></span>φρικώδης καὶ τοὺς σφυγμοὺς μικροτέρους τε καὶ
<span class="lb" data-page="9.673" data-line="10" id="l9.673.10"></span>ἀμυδροτέρους καὶ βραδυτέρους καὶ ἀραιοτέρους ἔχειν. καὶ τὴν
<span class="lb" data-page="9.673" data-line="11" id="l9.673.11"></span>θερμασίαν ἀποχωροῦσαν μὲν τῶν ἄκρων, πλεονάζουσαν δὲ
<span class="lb" data-page="9.673" data-line="12" id="l9.673.12"></span>κατὰ τὴν γαστέρα τε καὶ τὸν θώρακα, τοῦτον οὐκ ἄν τις
<span class="lb" data-page="9.673" data-line="13" id="l9.673.13"></span>ἀλόγως ἐλπίσειεν ἡμιτριταῖον ἔσεσθαι. μᾶλλον δ’ ὑπάρχειν
<span class="lb" data-page="9.673" data-line="14" id="l9.673.14"></span>μὲν ἤδη, γνωρισθήσεται δὲ τοῖς πολλοῖς ἐπὶ τῆς τρίτης ἡμέρας.
<span class="lb" data-page="9.673" data-line="15" id="l9.673.15"></span>ἀλλ’ οὗτος μὲν μικτός ἐστιν ἔκ τε τοῦ χολώδους καὶ
<span class="lb" data-page="9.673" data-line="16" id="l9.673.16"></span>τοῦ φλεγματώδους πυρετῶν, τῶν ὀλίγον ἔμπροσθεν εἰρημένων,
<span class="lb" data-page="9.673" data-line="17" id="l9.673.17"></span>οὐκ ἐπιπλεκομένων ἀλλήλοις, ἀλλὰ διόλου κεραννυμένων.
<span class="lb" data-page="9.673" data-line="18" id="l9.673.18"></span>ὁ δ’ ἐξ ἐπιπλοκῆς αὐτῶν τετραχῶς γίνεται, ἢ τριταίου
<span class="pb" data-page="9.674" id="p9.674"></span>
<span class="lb" data-page="9.674" data-line="1" id="l9.674.1"></span>καὶ ἀμφημερινοῦ μιχθέντων, ἢ τοῦ καθ’ ἡμέραν παροξύνοντος
<span class="lb" data-page="9.674" data-line="2" id="l9.674.2"></span>συνεχοῦς τῷ διὰ τρίτης, ἢ τριταίου τῷ καθ’ ἑκάστην
<span class="lb" data-page="9.674" data-line="3" id="l9.674.3"></span>ἡμέραν παροξυνομένῳ συνεχεῖ, ἢ ἀμφημερινοῦ τῷ διὰ τρίτης
<span class="lb" data-page="9.674" data-line="4" id="l9.674.4"></span>συνεχεῖ. τούτων οὐδεμία τῶν μίξεων ἀκριβῶς ἐπὶ τῆς πρώτης
<span class="lb" data-page="9.674" data-line="5" id="l9.674.5"></span>ἡμέρας διαγινώσκεται. τῆς μέντοι δευτέρας ἐπιστάσης
<span class="lb" data-page="9.674" data-line="6" id="l9.674.6"></span>οὐδὲν ἔτι χαλεπὸν γνωρίσαι. πολὺ δὲ μᾶλλον ἔτι κατὰ τὴν
<span class="lb" data-page="9.674" data-line="7" id="l9.674.7"></span>τρίτην, καὶ σπάνιον εἴποτε τῆς τετάρτης δεήσει. γιγνέσθω γὰρ,
<span class="lb" data-page="9.674" data-line="8" id="l9.674.8"></span>εἰ οὕτως ἔτυχεν, ἐν μὲν τῇ πρώτῃ τῶν ἡμερῶν ὁ παροξυσμὸς
<span class="lb" data-page="9.674" data-line="9" id="l9.674.9"></span>σὺν ῥίγει· κᾄπειτα θερμός τε καὶ περικαὴς ὁ πυρετὸς ἐξαφθεὶς
<span class="lb" data-page="9.674" data-line="10" id="l9.674.10"></span>ἀσώδης τε καὶ διψώδης ἔστω, καὶ ταχέως ἐπὶ τὴν ἀκμὴν
<span class="lb" data-page="9.674" data-line="11" id="l9.674.11"></span>ἀφικέσθω τοὺς σφυγμοὺς ὁμαλούς τε ἔχων καὶ μεγάλους καὶ
<span class="lb" data-page="9.674" data-line="12" id="l9.674.12"></span>σφοδροὺς καὶ πυκνοὺς καὶ ταχεῖς. ἔστω δ’ ὁμοίως τοῖς σφυγμοῖς
<span class="lb" data-page="9.674" data-line="13" id="l9.674.13"></span>καὶ τὰ τῆς θερμασίας ὁμαλὰ παντοίως. <span class="milestone ed2page" data-n="8.419" data-unit="ed2page" id="ed2page.8.419"></span>εἶτα σὺν
<span class="lb" data-page="9.674" data-line="14" id="l9.674.14"></span>ἐμέτῳ καὶ ἱδρῶτι παυέσθω, καί τις αὐτὸν ἀπυρεξία διαδεχέσθω·
<span class="lb" data-page="9.674" data-line="15" id="l9.674.15"></span>πρόδηλον ὡς τριταίας οἰκεῖός ἐστιν ὁ τοιοῦτος παροξυσμὸς
<span class="lb" data-page="9.674" data-line="16" id="l9.674.16"></span>περιόδου. γινέσθω δὲ κατὰ τὴν δευτέραν ἡμέραν ὁ
<span class="lb" data-page="9.674" data-line="17" id="l9.674.17"></span>τῆς ἀμφημερινῆς, οὐ γὰρ ἀναγκαῖον ὑπὲρ τῶν αὐτῶν λέγειν
<span class="lb" data-page="9.674" data-line="18" id="l9.674.18"></span>μυριάκις, ἐνταῦθα χρὴ προσέχειν τὸν νοῦν ταῖς ὥραις τῶν ﻿
<span class="pb" data-page="9.675" id="p9.675"></span>
<span class="lb" data-page="9.675" data-line="1" id="l9.675.1"></span>παροξυσμῶν, ἵνα προγνῷς τι περὶ τῆς τρίτης ἡμέρας.
<span class="lb" data-page="9.675" data-line="2" id="l9.675.2"></span>εἰ μὲν γὰρ ὁ τῆς τριταίας, εἰ τύχοι, πυρετὸς περὶ τὴν
<span class="lb" data-page="9.675" data-line="3" id="l9.675.3"></span>πρώτην ὥραν μέλλει γίνεσθαι, περὶ δὲ τὴν ἑνδεκάτην ὁ τῆς
<span class="lb" data-page="9.675" data-line="4" id="l9.675.4"></span>ἀμφημερινῆς, οὕτω μὲν ἑκατέρων ἔσονται σαφεῖς αἱ ἀρχαὶ,
<span class="lb" data-page="9.675" data-line="5" id="l9.675.5"></span>καὶ μᾶλλον εἰ ἐπὶ πλέον ἔτι διεστήκοιεν ἀλλήλων.<span class="milestone ed1page" data-n="3.409" data-unit="ed1page" id="ed1page.3.409"></span> εἰ δ’
<span class="lb" data-page="9.675" data-line="6" id="l9.675.6"></span>ἀμφότεροι περὶ τὴν αὐτὴν ὥραν εἰσβάλλοιεν, ἐπίμικτον ἔσται
<span class="lb" data-page="9.675" data-line="7" id="l9.675.7"></span>πάντως τὸ εἶδος τοῦ παροξυσμοῦ, καὶ τῷ δυναμένῳ συνορᾷν
<span class="lb" data-page="9.675" data-line="8" id="l9.675.8"></span>οἷον κέρασμά τι φαίνεται γινόμενον ἀμφημερινῆς τε καὶ τριταίης
<span class="lb" data-page="9.675" data-line="9" id="l9.675.9"></span>περιόδου. διακρίνει δ’ αὐτοὺς ἐναργῶς ἡ τετάρτη τῶν
<span class="lb" data-page="9.675" data-line="10" id="l9.675.10"></span>ἡμερῶν, ὄντας ἤδη τῷ τεχνίτῃ κᾀπὶ τῆς δευτέρας γνωρίμους.
<span class="lb" data-page="9.675" data-line="11" id="l9.675.11"></span>ἔτι δὲ δυσφωροτέρα γίνεται ἡ τῶν διαλειπόντων μίξις τοῖς
<span class="lb" data-page="9.675" data-line="12" id="l9.675.12"></span>συνεχέσιν, ὥστε καὶ πολλοῖς ὅλως ἀδύνατος ἔδοξεν ὑπάρχειν.
<span class="lb" data-page="9.675" data-line="13" id="l9.675.13"></span>ἅμα τε γὰρ εἰς ἀπυρεξίαν παύεσθαι τὸν αὐτὸν ἄνθρωπον
<span class="lb" data-page="9.675" data-line="14" id="l9.675.14"></span>καὶ μηδ’ ὅλως ἀπύρετον γίγνεσθαι συμβαίνει ἐκ τῆς τοιαύτης
<span class="lb" data-page="9.675" data-line="15" id="l9.675.15"></span>μίξεως, ὅπερ εἶναι πάντων ἀδυνατώτερον. ἀλλ’ εἴ τις κᾀνταῦθα
<span class="lb" data-page="9.675" data-line="16" id="l9.675.16"></span>δύναται διαγινώσκειν ἀκριβῶς ἑκατέρου τῶν πυρετῶν
<span class="lb" data-page="9.675" data-line="17" id="l9.675.17"></span>τὴν φύσιν, εἴσεται σαφῶς ὡς οὐδὲ ἡ τοιαύτη μίξις ἀδύνατος.
<span class="lb" data-page="9.675" data-line="18" id="l9.675.18"></span>ἔναγχος οὖν τι γύναιον ἐν μὲν ταῖς ἀρτίαις φρικώδη
<span class="pb" data-page="9.676" id="p9.676"></span>
<span class="lb" data-page="9.676" data-line="1" id="l9.676.1"></span>παροξυσμὸν εἶχεν ἀκριβῶς ἡμιτριταϊκὸν, ἐν δὲ ταῖς περιτταῖς
<span class="lb" data-page="9.676" data-line="2" id="l9.676.2"></span>ἕωθεν μέν τινα τοῦ προγεγονότος πολύ τι μικρότερον, ὡς
<span class="lb" data-page="9.676" data-line="3" id="l9.676.3"></span>ἐπιπαροξύνεσθαι δοκεῖν τῇ ἑτέρᾳ τῶν ἡμερῶν τὸν ἡμιτριταϊκὸν,
<span class="lb" data-page="9.676" data-line="4" id="l9.676.4"></span>ὅπερ δὴ καὶ συνήθως γίνεται ἐν αὐτῷ. περὶ δὲ τὴν
<span class="lb" data-page="9.676" data-line="5" id="l9.676.5"></span>ὀγδόην ὥραν τῆς ἡμέρας ἕτερος εἰσέβαλλε μετὰ ῥίγους σφοδροῦ
<span class="lb" data-page="9.676" data-line="6" id="l9.676.6"></span>παροξυσμὸς, ἀκριβῶς ἅπαντα τριταίου πυρετοῦ φέρων
<span class="lb" data-page="9.676" data-line="7" id="l9.676.7"></span>τὰ γνωρίσματα. θραυόμενος δ’ οὗτος ὥρας που νυκτὸς τρίτης,
<span class="lb" data-page="9.676" data-line="8" id="l9.676.8"></span>ἱδρῶτί τε καὶ χολῆς ἐμέτῳ, παρέτεινεν εἰς τὴν τῆς ἀρτίου
<span class="lb" data-page="9.676" data-line="9" id="l9.676.9"></span>δευτέραν ὥραν. ἤδη δὲ αὐτὸν ἐγγὺς ἀπυρεξίας ἥκοντα, διεδέχετο
<span class="lb" data-page="9.676" data-line="10" id="l9.676.10"></span>πάλιν ὁ φρικώδης τε καὶ ἀνώμαλος ἐκεῖνος παροξυσμὸς,
<span class="lb" data-page="9.676" data-line="11" id="l9.676.11"></span>ὃν ἐν ταῖς ἀρτίαις ἔφαμεν γίνεσθαι. κἄπειτα δι’ ὅλην τὴν ἡμέραν
<span class="lb" data-page="9.676" data-line="12" id="l9.676.12"></span>κακοήθως ὑποστενόμενός τε καὶ αὖθις ἐπιτιθέμενος, μόλις
<span class="lb" data-page="9.676" data-line="13" id="l9.676.13"></span>που τὴν ἀκμὴν ἀπελάμβανεν ἡλίου δύνοντος. ἤρχετο δὲ παρακμάζειν
<span class="lb" data-page="9.676" data-line="14" id="l9.676.14"></span>ὥρας που τετάρτης τῆς νυκτὸς, εἶθ’ ἕωθεν πάλιν
<span class="lb" data-page="9.676" data-line="15" id="l9.676.15"></span>ἐπὶ δαψιλεῖ λειψάνῳ παραύξησις οὐ λίαν ἀνώμαλος ἕως τῆς
<span class="lb" data-page="9.676" data-line="16" id="l9.676.16"></span>ὀγδόης ὥρας ἐπετείνετο, κᾄπειτα δοκοῦντα σαφῶς ἀκμάζειν
<span class="lb" data-page="9.676" data-line="17" id="l9.676.17"></span>ἤδη τὸν πυρετὸν τοῦτον ἕτερος ἐξεδέχετο παροξυσμὸς ἀκριβῶς
<span class="lb" data-page="9.676" data-line="18" id="l9.676.18"></span>τριταϊκός. τοῦτον ἡμεῖς τὸν πυρετὸν εὐθὺς μὲν κᾀν τῇ
<span class="pb" data-page="9.677" id="p9.677"></span>
<span class="lb" data-page="9.677" data-line="1" id="l9.677.1"></span>δευτέρᾳ τῶν ἡμερῶν ἐξ ἐπιπλοκῆς ἡμιτριταίου τε καὶ τριταίου
<span class="lb" data-page="9.677" data-line="2" id="l9.677.2"></span>διέγνωμεν γεγονέναι. πολὺ δ’ ἔτι πιστοτέραν ἡ τρίτη
<span class="lb" data-page="9.677" data-line="3" id="l9.677.3"></span>τὴν διάγνωσιν παρέσχεν, ἠλπίσαμέν τε τὴν μὲν ἑτέραν περίοδον
<span class="lb" data-page="9.677" data-line="4" id="l9.677.4"></span>τὴν τοῦ τριταίου παύεσθαι ταχέως, τὴν δὲ ἑτέραν μηκύνειν,
<span class="lb" data-page="9.677" data-line="5" id="l9.677.5"></span>καὶ οὕτως ἀπέβη, καὶ τότε σαφῶς ὤφθη κατὰ τὸ ὑπόλοιπον
<span class="lb" data-page="9.677" data-line="6" id="l9.677.6"></span>μέρος τῆς νόσου μόνος ἡμιτριταῖος ὢν, ἀρχὴν μὲν
<span class="lb" data-page="9.677" data-line="7" id="l9.677.7"></span>τῆς ὅλης περιόδου τὴν ἀρτίαν ἡμέραν ποιούμενος, ἐπιπαροξυνόμενος
<span class="lb" data-page="9.677" data-line="8" id="l9.677.8"></span>δὲ τῇ περιττῇ. τὰς μὲν δὴ τοιαύτας μίξεις
<span class="lb" data-page="9.677" data-line="9" id="l9.677.9"></span>οὐ τοῦ τυχόντος γνωρίζειν. εἰ δέ τις πυρετὸς ἐν τῇ πρώτῃ
<span class="lb" data-page="9.677" data-line="10" id="l9.677.10"></span>τῶν ἡμερῶν ἀκριβῶς ὀφθεὶς τριταῖος, εἶτ’ ἐν τῇ δευτέρᾳ πάλιν
<span class="lb" data-page="9.677" data-line="11" id="l9.677.11"></span>ἕτερον ὅμοιον ἀκριβῶς τῷ πρόσθεν ἐποιήσατο παροξυσμὸν,
<span class="lb" data-page="9.677" data-line="12" id="l9.677.12"></span>εὐφωρότατος ὁ τοιοῦτός ἐστιν, διπλοῦς ὑπάρχων τριταῖος.
<span class="lb" data-page="9.677" data-line="13" id="l9.677.13"></span>οὕτω δὲ καὶ δύο καὶ τρεῖς ἐπιπλέκονται ἀλλήλοις τεταρταῖοι
<span class="lb" data-page="9.677" data-line="14" id="l9.677.14"></span>τὰ πολλὰ, οὓς ἡ τῶν παροξυσμῶν ἰδέα διακρίνει τῶν ἀμφημερινῶν.
<span class="lb" data-page="9.677" data-line="15" id="l9.677.15"></span>οὐ γὰρ τὸ καθ’ ἑκάστην ἡμέραν παροξύνεσθαι
<span class="lb" data-page="9.677" data-line="16" id="l9.677.16"></span>γνώρισμα βέβαιον ἀμφημερινῶν, ἀλλ’ ἡ τοῦ πυρετοῦ τε καὶ ἡ
<span class="lb" data-page="9.677" data-line="17" id="l9.677.17"></span>τῶν συμπτωμάτων ἰδέα διακρίνει τὸν ἀμφημερινόν. <span class="milestone ed2page" data-n="8.420" data-unit="ed2page" id="ed2page.8.420"></span>χρὴ
<span class="lb" data-page="9.677" data-line="18" id="l9.677.18"></span>τοίνυν ἐν ἅπαντι πράγματι τεχνωθῆναι πρῶτον, ὥσπερ τις
<span class="pb" data-page="9.678" id="p9.678"></span>
<span class="lb" data-page="9.678" data-line="1" id="l9.678.1"></span>ὠνόμαζε τῶν ἡμετέρων διδασκάλων, εἶθ’ οὕτως ἐπιχειρεῖν τοῖς
<span class="lb" data-page="9.678" data-line="2" id="l9.678.2"></span>ἔργοις. τὸ τεχνωθῆναι δ’ ἐστὶ τὸ γνῶναι τῆς ὑποβεβλημένης
<span class="lb" data-page="9.678" data-line="3" id="l9.678.3"></span>τῇ τέχνῃ συμπάσης ὕλης πρῶτον μὲν καὶ μάλιστα τὰς ἁπλᾶς
<span class="lb" data-page="9.678" data-line="4" id="l9.678.4"></span>δυνάμεις, εἶθ’ ἑξῆς τὰς μίξεις αὐτῶν, ὁπόσαι τέ τινές εἰσι
<span class="lb" data-page="9.678" data-line="5" id="l9.678.5"></span>καὶ ὁποῖαι. καὶ γὰρ δὴ καὶ περὶ φαρμάκων συνθέσεώς τε καὶ
<span class="lb" data-page="9.678" data-line="6" id="l9.678.6"></span>χρήσεως ἡ αὐτὴ μέθοδος, ὡς ἐν τοῖς περὶ αὐτῶν ὑπομνήμασιν
<span class="lb" data-page="9.678" data-line="7" id="l9.678.7"></span>ἐπιδέδεικται. διττῆς δὲ ὕλης οὔσης τοῖς ἰατροῖς, ἑτέρας
<span class="lb" data-page="9.678" data-line="8" id="l9.678.8"></span>μὲν ἐφ’ ᾗ, ἢ ἐν ᾗ γίνεται τὸ τέλος, ὅπερ ἐστὶν αὐτὰ τὰ τῶν
<span class="lb" data-page="9.678" data-line="9" id="l9.678.9"></span>ἀνθρώπων σώματα, δευτέρας δὲ τῆς τῶν βοηθημάτων, ὑφ’
<span class="lb" data-page="9.678" data-line="10" id="l9.678.10"></span>ὧν, ἢ δι’ ὧν γίνεται τὸ τέλος, ἡ μὲν περὶ τῶν φαρμάκων
<span class="lb" data-page="9.678" data-line="11" id="l9.678.11"></span>πραγματεία τῆς δευτέρας ὕλης ἐστὶν, ἡ δὲ νῦν ἐνεστῶσα
<span class="lb" data-page="9.678" data-line="12" id="l9.678.12"></span>τῆς πρώτης. χρὴ γὰρ νῦν ἐκμαθεῖν ἐν τοῖς περὶ πυρετῶν λόγοις
<span class="lb" data-page="9.678" data-line="13" id="l9.678.13"></span>ὡς τρία τὰ σύμπαντά ἐστι γένη τῶν ἐπὶ χυμοῖς σηπομένοις
<span class="lb" data-page="9.678" data-line="14" id="l9.678.14"></span>ἀναπτομένων πυρετῶν. ἔνιοι μὲν γὰρ ἐπὶ τῇ ξανθῇ
<span class="lb" data-page="9.678" data-line="15" id="l9.678.15"></span>χολῇ καὶ πλεῖστοί γ’ ἐπὶ τῷ φλέγματι συνίστανται. λόγος δ’
<span class="lb" data-page="9.678" data-line="16" id="l9.678.16"></span>οὗτος οὐ σμικρός ἐστιν, ὅ τι ποτὲ πασχόντων τῶν εἰρημένων
<span class="lb" data-page="9.678" data-line="17" id="l9.678.17"></span>χυμῶν ἀνάπτεται πυρετός. οὐ γὰρ δὴ κατὰ τὴν φύσιν
<span class="pb" data-page="9.679" id="p9.679"></span>
<span class="lb" data-page="9.679" data-line="1" id="l9.679.1"></span>ἐχόντων, ἀλλ’ ἐν τούτῳ γε τῷ λόγῳ καὶ ὡς οὐδέν ἐστι θαυμαστὸν
<span class="lb" data-page="9.679" data-line="2" id="l9.679.2"></span>ἐκ ψυχρῶν φύσιν χυμῶν διασαπέντων ἐξαφθῆναι πυρετὸν
<span class="lb" data-page="9.679" data-line="3" id="l9.679.3"></span>ἐπιδέδεικται, καὶ ὡς ἡ πᾶσα ποικιλία τῶν ἄλλων πυρετῶν
<span class="lb" data-page="9.679" data-line="4" id="l9.679.4"></span>ἐκ τῆς τούτων γίνεται μίξεως. ἀλλὰ καὶ οἱ ἐφήμεροι
<span class="lb" data-page="9.679" data-line="5" id="l9.679.5"></span>πυρετοὶ καλούμενοι, καὶ πρὸς τούτοις οἱ ἑκτικοὶ προσαγορευόμενοι
<span class="lb" data-page="9.679" data-line="6" id="l9.679.6"></span>ἕτερα δύο γένη εἰσὶ, τῶν ὀξέων ὀνομαζομένων
<span class="lb" data-page="9.679" data-line="7" id="l9.679.7"></span>πυρετῶν ἀποκεχωρισμένα, καὶ ὡς ὀξὺς πυρετὸς, ἤτοι σηπομένου
<span class="lb" data-page="9.679" data-line="8" id="l9.679.8"></span>τῶν εἰρημένων τινὸς χυμῶν, ἢ μορίου φλεγμαίνοντος
<span class="lb" data-page="9.679" data-line="9" id="l9.679.9"></span>γίνεται, καὶ ὡς τοῦ φλεγμαίνειν ἀκουστέον ἐστὶν οὐ κατὰ
<span class="lb" data-page="9.679" data-line="10" id="l9.679.10"></span>τὴν παλαιὰν συνήθειαν. ἅπαντα δὲ τὰ τοιαῦτα θαυμαστὰ
<span class="lb" data-page="9.679" data-line="11" id="l9.679.11"></span>τοῖς πολλοῖς εἶναι δοκεῖ, καθάπερ οὖν καὶ τὸ μικρῷ πρόσθεν
<span class="lb" data-page="9.679" data-line="12" id="l9.679.12"></span>ῥηθὲν, εἰ δύναταί ποτε μιχθῆναι διαλείπων συνεχεῖ, οὐδὲν δ’
<span class="lb" data-page="9.679" data-line="13" id="l9.679.13"></span>ἧττον τούτου καὶ τὸ μηδεμιᾶς ἀπυρεξίας γινομένης περὶ
<span class="lb" data-page="9.679" data-line="14" id="l9.679.14"></span>τὸν κάμνοντα, μεμίχθαι μόνους τοὺς διαλείποντας πυρετούς.
<span class="lb" data-page="9.679" data-line="15" id="l9.679.15"></span>ἀλλὰ καὶ τοῦτ’ ἐπεδείξαμεν ἐναργῶς οὐ τριταίοις μόνον, ἢ
<span class="lb" data-page="9.679" data-line="16" id="l9.679.16"></span>ἀμφημερινοῖς, ἀλλὰ καὶ τεταρταίοις συμπίπτειν· ἐπειδὰν γὰρ
<span class="lb" data-page="9.679" data-line="17" id="l9.679.17"></span>ἐπιπλακῶσιν ἀλλήλοις πλείους, εἴτ’ οὖν ὁμογενεῖς, εἴτε καὶ
<span class="lb" data-page="9.679" data-line="18" id="l9.679.18"></span>μὴ, φθάνει πολλάκις ὁ δεύτερος ἄρχεσθαι, πρὶν εἰς ἀπυρεξίαν ﻿
<span class="pb" data-page="9.680" id="p9.680"></span>
<span class="lb" data-page="9.680" data-line="1" id="l9.680.1"></span>ἀκριβῆ παύσασθαι τὸν πρῶτον· εἶτ’ αὖθις τὸν δεύτερον· ὁ
<span class="lb" data-page="9.680" data-line="2" id="l9.680.2"></span>τρίτος ὡσαύτως διαδέχεται, πρὶν καὶ τοῦτον εἰς ἀπυρεξίαν
<span class="lb" data-page="9.680" data-line="3" id="l9.680.3"></span>ἀφικέσθαι. μάλιστα δὲ συμβαίνει τοῦτ’ ἐν τοῖς μακροτέροις
<span class="lb" data-page="9.680" data-line="4" id="l9.680.4"></span>παροξυσμοῖς. ἐν γὰρ τοῖς ἐντὸς τοῦ πρώτου διαστήματος
<span class="lb" data-page="9.680" data-line="5" id="l9.680.5"></span>παυομένοις, οὕτω δ’ ὀνομάζουσι τὸν τῶν δώδεκα ὡρῶν χρόνον,
<span class="lb" data-page="9.680" data-line="6" id="l9.680.6"></span>ἢ παμπόλλας ἐπιπλακῆναι χρὴ περιόδους, ἤ τὸν ἐκ τῶν
<span class="lb" data-page="9.680" data-line="7" id="l9.680.7"></span>διαλειπόντων συντεθειμένον ἀδύνατον εἰς συνέχειαν ἀφικέσθαι.
<span class="lb" data-page="9.680" data-line="8" id="l9.680.8"></span>παμπόλλους δὲ τῶν οὕτως ἐπιπλεκομένων πυρετῶν οἱ
<span class="lb" data-page="9.680" data-line="9" id="l9.680.9"></span>μὴ γεγυμνασμένοι περὶ τὰ τοιαῦτα τῶν ἰατρῶν, εἰ μὲν ὀξύτεροι
<span class="lb" data-page="9.680" data-line="10" id="l9.680.10"></span>φαίνοιντο, πάντας ἡμιτριταίους ὀνομάζουσιν, εἰ δὲ βραδύτεροι
<span class="lb" data-page="9.680" data-line="11" id="l9.680.11"></span>κινοῖντο, πλάνητας. ἐπειδὴ γὰρ ἅπαξ ἐξουσίαν ἔλαβον
<span class="lb" data-page="9.680" data-line="12" id="l9.680.12"></span>ἔν τε τοῖς ἡμιτριταίοις ὑποστολὰς πολλὰς γίνεσθαι νομίζειν
<span class="lb" data-page="9.680" data-line="13" id="l9.680.13"></span>ἔν τε τοῖς πλάνησιν ἀτάκτους ἀρχὰς, ἅπαντας οὕτω
<span class="lb" data-page="9.680" data-line="14" id="l9.680.14"></span>τοὺς πυρετοὺς, ἐφ’ ὧν οὐχ εὑρίσκουσι τὴν σύνθεσιν, ἡμιτριταίους,
<span class="lb" data-page="9.680" data-line="15" id="l9.680.15"></span>ἢ πλάνητας ὀνομάζουσι, καίτοι γε πολλάκις σαφεστάτην
<span class="lb" data-page="9.680" data-line="16" id="l9.680.16"></span>ἔχουσι τὴν ἀναλογίαν. ὥσπερ ὁ νεανίσκος ὁ περὶ τὰ
<span class="lb" data-page="9.680" data-line="17" id="l9.680.17"></span>τέλη τοῦ φθινοπώρου τῇ πρώτῃ τῶν ἡμερῶν ὥρας που πέμπτης
<span class="pb" data-page="9.681" id="p9.681"></span>
<span class="lb" data-page="9.681" data-line="1" id="l9.681.1"></span>ἀρξάμενος πυρέττειν ἅμα ῥίγει βραχεῖ, κᾄπειτα βαθείας
<span class="lb" data-page="9.681" data-line="2" id="l9.681.2"></span>ἑσπέρας ἱδρώσας ὀλίγον, εἶθ’ ὥρας που νυκτὸς ἑβδόμης, πρὶν
<span class="lb" data-page="9.681" data-line="3" id="l9.681.3"></span>ἀπύρετον ἀκριβῶς γενέσθαι, πυρέττειν αὖθις ἀρξάμενος ἐπὶ
<span class="lb" data-page="9.681" data-line="4" id="l9.681.4"></span>ῥίγει βραχεῖ, <span class="milestone ed2page" data-n="8.421" data-unit="ed2page" id="ed2page.8.421"></span>κᾄπειτ’ ὀλίγον ἱδρώσας ἐν τῇ δευτέρᾳ τῶν
<span class="lb" data-page="9.681" data-line="5" id="l9.681.5"></span>ἡμερῶν, εἶτα περὶ δεκάτην ὥραν αὖθις ὁμοίως παροξυνθεὶς,
<span class="lb" data-page="9.681" data-line="6" id="l9.681.6"></span>εἶθ’ ἱδρώσας πάλιν ὁμοίως ἐν τῇ νυκτὶ, κᾄπειτα τῇ τρίτῃ
<span class="lb" data-page="9.681" data-line="7" id="l9.681.7"></span>τῶν ἡμερῶν ὥρας που δευτέρας ἅμα ῥίγει πυρέττειν ἀρξάμενος,
<span class="lb" data-page="9.681" data-line="8" id="l9.681.8"></span>πρὶν τὴν προτέραν παρακμὴν εἰς ἀπυρεξίαν τελευτῆσαι.
<span class="lb" data-page="9.681" data-line="9" id="l9.681.9"></span>ἡμῖν μὲν οὖν ἅπασαν τὴν ἰδέαν τοῦ πυρετοῦ ἐπισκεψαμένοις
<span class="lb" data-page="9.681" data-line="10" id="l9.681.10"></span>ἐπιπλοκὴ τριταίων ἐπεφαίνετο τριῶν. ὅ τε γὰρ ἐν τῇ
<span class="lb" data-page="9.681" data-line="11" id="l9.681.11"></span>πρώτῃ τῶν ἡμερῶν<span class="milestone ed1page" data-n="3.410" data-unit="ed1page" id="ed1page.3.410"></span> ἀρξάμενος ὥρας πέμπτης, ὅ τ’ ἐν τῇ
<span class="lb" data-page="9.681" data-line="12" id="l9.681.12"></span>μετὰ ταύτην νυκτὶ πάλιν ἑβδόμης, ὅ τ’ ἐπὶ τῆς δευτέρας ἡμέρας
<span class="lb" data-page="9.681" data-line="13" id="l9.681.13"></span>ὥρας δεκάτης, ἅπαντά τε τὰ τῶν σφυγμῶν ἴδια καὶ τὰ τῆς
<span class="lb" data-page="9.681" data-line="14" id="l9.681.14"></span>θερμασίας ἀπέσωζον τριταίων. ἤδη δὲ καὶ τὸ μετὰ ῥίγους καὶ
<span class="lb" data-page="9.681" data-line="15" id="l9.681.15"></span>τὸ σὺν ἱδρῶτι τριταίων ἴδιον εἶχον, οὐδεὶς δ’ αὐτῶν εἰς ἀπυρεξίαν
<span class="lb" data-page="9.681" data-line="16" id="l9.681.16"></span>ἐπαύετο, τῷ φθάνειν ἄρχεσθαι τοῦ μετ’ αὐτὸν τριταίου
<span class="lb" data-page="9.681" data-line="17" id="l9.681.17"></span>τὸν παροξυσμὸν, ὡς εἴ γε μηδεὶς ἕτερος ἐπελάμβανεν, ὡρῶν
<span class="lb" data-page="9.681" data-line="18" id="l9.681.18"></span>ἄν που τριῶν, ἢ τεττάρων ἄλλων, ἀπύρετος ὁ ἄνθρωπος
<span class="pb" data-page="9.682" id="p9.682"></span>
<span class="lb" data-page="9.682" data-line="1" id="l9.682.1"></span>ἀκριβῶς ἂν ἐγίνετο. τριῶν μὲν δὴ τριταίων ἐπιπλοκὴ κατὰ
<span class="lb" data-page="9.682" data-line="2" id="l9.682.2"></span>τὴν δευτέραν εὐθὺς ἡμῖν ἐφαίνετο σαφῶς. τὸ δ’ ὅτι καὶ προληπτικῶς
<span class="lb" data-page="9.682" data-line="3" id="l9.682.3"></span>παροξυνόντων, ἐπὶ τῆς τρίτης πρῶτον ἐγνώσθη.
<span class="lb" data-page="9.682" data-line="4" id="l9.682.4"></span>δευτέρας μὲν γὰρ ὥρας ὁ παροξυσμὸς εἰσέβαλλεν, οὐ πέμπτης,
<span class="lb" data-page="9.682" data-line="5" id="l9.682.5"></span>ὥσπερ ἐν τῇ πρώτῃ. τὰ δὲ τῆς τριταίας περιόδου γνωρίσματα
<span class="lb" data-page="9.682" data-line="6" id="l9.682.6"></span>πάντα ἐναργέστερα τῶν ἐπὶ τῆς πρώτης ἡμέρας ἐκόμισεν. ἐντεῦθεν
<span class="lb" data-page="9.682" data-line="7" id="l9.682.7"></span>δὲ παραφυλάττοντες ἅπαντας εὕρομεν τοὺς παροξυσμοὺς
<span class="lb" data-page="9.682" data-line="8" id="l9.682.8"></span>ἢ δυσὶν, ἢ τρισὶν ὥραις προλαμβάνοντας, ὥστε καὶ
<span class="lb" data-page="9.682" data-line="9" id="l9.682.9"></span>τὸν ἀνάλογον τῷ πρώτῳ κατὰ τὴν περίοδον ἀπαντῶντα, τῇ
<span class="lb" data-page="9.682" data-line="10" id="l9.682.10"></span>μὲν πέμπτῃ τῶν ἡμερῶν ἀνίσχοντος ἡλίου γενέσθαι, τῇ δ’
<span class="lb" data-page="9.682" data-line="11" id="l9.682.11"></span>ἑβδόμῃ πολὺ θᾶττον, ὡς περὶ ὥραν που τῆς νυκτὸς ἐννάτην,
<span class="lb" data-page="9.682" data-line="12" id="l9.682.12"></span>εἶθ’ ὁ μετὰ τοῦτον ἀνάλογον, ὥρᾳ νυκτὸς ἑβδόμῃ. ὁ δ’ ἐφεξῆς
<span class="lb" data-page="9.682" data-line="13" id="l9.682.13"></span>τετάρτῃ ἐγένετο, τοὐντεῦθεν δὲ πάλιν ὁ μὲν ἐφεξῆς τετάρτῃ,
<span class="lb" data-page="9.682" data-line="14" id="l9.682.14"></span>ὁ δ’ ἐπὶ τούτῳ πέμπτῃ, εἶθ’ ἕκτῃ αὖθις, εἶτ’ ὀγδόῃ, ὁ δέκατος
<span class="lb" data-page="9.682" data-line="15" id="l9.682.15"></span>ἀπὸ τῆς ἀρχῆς ἐγένετο παροξυσμός. ἀνάλογον δὲ τούτῳ
<span class="lb" data-page="9.682" data-line="16" id="l9.682.16"></span>καὶ οἱ ἄλλοι δύο μετὰ τὴν ἑβδόμην περίοδον οὐ μόνον οὐ
<span class="lb" data-page="9.682" data-line="17" id="l9.682.17"></span>προελάμβανον, ἀλλὰ καὶ ὑστέριζον, ὅτε δὴ καὶ σαφέστατον
<span class="pb" data-page="9.683" id="p9.683"></span>
<span class="lb" data-page="9.683" data-line="1" id="l9.683.1"></span>πᾶσιν ἐφάνη, καὶ τοῖς ἡμιτριταῖον εἶναι νομίζουσιν αὐτὸν,
<span class="lb" data-page="9.683" data-line="2" id="l9.683.2"></span>ὡς ἐσφάλλοντο τὰ μέγιστα. τοῦ τε γὰρ μήκους τῶν παροξυσμῶν
<span class="lb" data-page="9.683" data-line="3" id="l9.683.3"></span>εἰς ὥρας ὀκτὼ συναιρεθέντος, αὐτῆς τε τῆς εἰσβολῆς
<span class="lb" data-page="9.683" data-line="4" id="l9.683.4"></span>οὐκέτι προληπτικῶς γινομένης, ἀλλ’ ὡς ὥραιν που δυοῖν
<span class="lb" data-page="9.683" data-line="5" id="l9.683.5"></span>ὑστεριζούσης, εἰς ἀπυρεξίαν ἐπαύοντο τελείαν οἱ παροξυσμοὶ,
<span class="lb" data-page="9.683" data-line="6" id="l9.683.6"></span>καὶ οὕτω δὴ κατὰ βραχὺ τοῦ μήκους ἀφαιροῦντες ἐπαύσαντο,
<span class="lb" data-page="9.683" data-line="7" id="l9.683.7"></span>πρῶτον μὲν ὁ κουφότατος, ἐφεξῆς δὲ ὁ δεύτερος
<span class="lb" data-page="9.683" data-line="8" id="l9.683.8"></span>τῷ μεγέθει, καὶ τρίτος ὁ σφοδρότατος ἐξ αὐτῶν. ὅπερ
<span class="lb" data-page="9.683" data-line="9" id="l9.683.9"></span>οὐδ’ αὐτὸ μετρίως ἐμαρτύρησε τρεῖς εἶναι τριταίους εὐθὺς
<span class="lb" data-page="9.683" data-line="10" id="l9.683.10"></span>ἐξ ἀρχῆς αὐτούς. ἀλλ’ οὗπερ ἕνεκα ταῦτα σύμπαντα λέγεται,
<span class="lb" data-page="9.683" data-line="11" id="l9.683.11"></span>ἐπὶ τοῦτ’ αὖθις ἐπάνειμι, τὸ δεῖν ἠσκῆσθαι διαγινώσκειν
<span class="lb" data-page="9.683" data-line="12" id="l9.683.12"></span>ἀκριβῶς ἁπάσας τὰς ἁπλᾶς διαθέσεις, ὥστε καὶ μόνας
<span class="lb" data-page="9.683" data-line="13" id="l9.683.13"></span>συνισταμένας εὐθὺς ἀπὸ τῆς πρώτης ἡμέρας ἐκ τοῦ
<span class="lb" data-page="9.683" data-line="14" id="l9.683.14"></span>ῥᾴστου γνωρίζειν, ἐπιπλεκομένας δὲ ἀλλήλαις καὶ αὐτὰς, εἰ
<span class="lb" data-page="9.683" data-line="15" id="l9.683.15"></span>καὶ μὴ κατὰ τὴν πρώτην ἡμέραν, ἀλλὰ κατὰ τὴν δευτέραν
<span class="lb" data-page="9.683" data-line="16" id="l9.683.16"></span>γοῦν, ἢ τὴν τρίτην, ἢ πάντως γε τὴν τετάρτην ἀκριβῶς ἐπιγινώσκειν.
<span class="lb" data-page="9.683" data-line="17" id="l9.683.17"></span>ἡμᾶς οὖν οὐκ ἔλαθον οἱ τρεῖς οὗτοι τριταῖοι
<span class="lb" data-page="9.683" data-line="18" id="l9.683.18"></span>κατὰ τὴν δευτέραν ἡμέραν, οὐ μὴν ἐξ ἄλλου τινὸς ἢ τοῦ
<span class="pb" data-page="9.684" id="p9.684"></span>
<span class="lb" data-page="9.684" data-line="1" id="l9.684.1"></span>τὴν φύσιν ἀκριβῶς αὐτῶν ἐπίστασθαι. παραπλήσιον γάρ τι
<span class="lb" data-page="9.684" data-line="2" id="l9.684.2"></span>συμβαίνει κατὰ τὰς τῶν νοσημάτων γνώσεις τῷ καθ’ ὅλον
<span class="lb" data-page="9.684" data-line="3" id="l9.684.3"></span>τὸν βίον ἅπασιν ἡμῖν ὑπάρχοντι. τοὺς μὲν γὰρ συνηθεστάτους
<span class="lb" data-page="9.684" data-line="4" id="l9.684.4"></span>τῶν φίλων ἐκ μακροῦ διαστήματος εὐθύς τε καὶ κατὰ
<span class="lb" data-page="9.684" data-line="5" id="l9.684.5"></span>τὴν πρώτην προσβολὴν τῆς αἰσθήσεως γνωρίζομεν· <span class="milestone ed2page" data-n="8.422" data-unit="ed2page" id="ed2page.8.422"></span>εἰ
<span class="lb" data-page="9.684" data-line="6" id="l9.684.6"></span>δ’ ἅπαξ, ἢ δίς τινα τύχοιμεν ἰδόντες, ἢ πλεονάκις μὲν, ἀλλὰ
<span class="lb" data-page="9.684" data-line="7" id="l9.684.7"></span>μὴ συνεχῶς, οὐκ ἔθ’ ὁμοίως τοῦτον οὔτε ἐκ μακροῦ διαστήματος
<span class="lb" data-page="9.684" data-line="8" id="l9.684.8"></span>οὔτε ταχέως γνωρίζομεν, ἀλλ’ ἐνίοτε μέχρι παμπόλλου
<span class="lb" data-page="9.684" data-line="9" id="l9.684.9"></span>χρόνου διαποροῦμέν τε καὶ ἀμφιβάλλομεν, ἆρά γε Κορίσκος,
<span class="lb" data-page="9.684" data-line="10" id="l9.684.10"></span>εἰ οὕτως ἔτυχεν, ἢ Σωκράτης ἐστίν. οὕτως οὖν ἔχει κᾀπὶ τῶν
<span class="lb" data-page="9.684" data-line="11" id="l9.684.11"></span>νοσημάτων. ἴδιος ἑκάστου χαρακτήρ ἐστιν, ὃν ὁ πολλάκις τεθεαμένος
<span class="lb" data-page="9.684" data-line="12" id="l9.684.12"></span>ἔξ ἑτοίμου διαγινώσκει, καὶ μάλιστ’ ἐπειδὰν ἁπλοῦς
<span class="lb" data-page="9.684" data-line="13" id="l9.684.13"></span>τε καὶ μόνος ὑπάρχῃ. τῶν μὲν οὖν χωρὶς τόπου πεπονθότος
<span class="lb" data-page="9.684" data-line="14" id="l9.684.14"></span>ἐπὶ χυμοῖς τισι διασηπομένοις ἀναπτομένων πυρετῶν τρεῖς
<span class="lb" data-page="9.684" data-line="15" id="l9.684.15"></span>εἰσιν οἱ πρῶτοι καὶ ἁπλοῖ χαρακτῆρες, ὅ τε τῶν φλεγματικῶν
<span class="lb" data-page="9.684" data-line="16" id="l9.684.16"></span>καὶ ὁ τῶν μελαγχολικῶν καὶ ὁ τῶν πικροχόλων, οὓς εἴ τις
<span class="lb" data-page="9.684" data-line="17" id="l9.684.17"></span>ἀκριβῶς ἀσκήσειε, διαγινώσκειν ἕκαστον ἰδίᾳ καὶ μόνον, οὐκ
<span class="lb" data-page="9.684" data-line="18" id="l9.684.18"></span>ἂν ἔτι χαλεπῶς οὐδὲ τὰς μίξεις οὕτως αὐτῶν ἐξευρίσκοι.
</p>
          </article>

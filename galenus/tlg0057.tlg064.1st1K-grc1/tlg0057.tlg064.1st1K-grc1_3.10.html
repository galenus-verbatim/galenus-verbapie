<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.10">
<span class="pb page1" data-page="9.745" id="p9.745"></span>
<span class="milestone ed1page page1" data-n="3.420" data-unit="ed1page" id="ed1page.3.420"></span>
<span class="milestone ed2page page1" data-n="8.442" data-unit="ed2page" id="ed2page.8.442"></span>
            <p>
<span class="lb" data-page="9.745" data-line="18" id="l9.745.18"></span>Αἱ προγνώσεις δὲ τῶν τοιούτων κρίσεων
<span class="pb" data-page="9.746" id="p9.746"></span>
<span class="lb" data-page="9.746" data-line="1" id="l9.746.1"></span>ἧττόν εἰσι βέβαιοι καὶ πάνυ συνετοῦ τε ἅμα καὶ τεχνίτου καὶ
<span class="lb" data-page="9.746" data-line="2" id="l9.746.2"></span>γεγυμνασμένου δέονται τοῦ ἰατροῦ, πρῶτον μὲν εἰ γενήσονται,
<span class="lb" data-page="9.746" data-line="3" id="l9.746.3"></span>δεύτερον δὲ εἰ κατὰ τήνδε τὴν ἡμέραν· ἔπειτ’ εἰ παραχρῆμα
<span class="lb" data-page="9.746" data-line="4" id="l9.746.4"></span>τὸν ἄνθρωπον ἀναιρήσουσιν, ἢ βλάψουσι μόνον. ἀλλὰ
<span class="lb" data-page="9.746" data-line="5" id="l9.746.5"></span>γυμνάζεσθαι χρὴ πρότερον ἐπὶ τὴν τῶν ἀρίστων κρίσεων πρόγνωσιν,
<span class="lb" data-page="9.746" data-line="6" id="l9.746.6"></span>ὑπὲρ ὧν ἔμπροσθεν εἶπον, εἶθ’ ἑξῆς ἐπὶ τῶν οὐκ
<span class="lb" data-page="9.746" data-line="7" id="l9.746.7"></span>ἀρίστων μὲν, ἀγαθῶν δὲ, κᾄπειθ’ οὕτω μεταβαίνειν ἐπὶ τὰς
<span class="lb" data-page="9.746" data-line="8" id="l9.746.8"></span>κακάς. ἅσπερ γὰρ ἐν ταύταις τὸ ἀβέβαιόν τε καὶ στοχαστικὸν
<span class="lb" data-page="9.746" data-line="9" id="l9.746.9"></span>πλεῖστον, οὕτως ἐν ταῖς ἀγαθαῖς τὸ ἐπιστημονικόν τε
<span class="lb" data-page="9.746" data-line="10" id="l9.746.10"></span>καὶ βέβαιον, ὡρισμέναι γάρ εἰσι καὶ τεταγμέναι, τῆς φύσεως
<span class="lb" data-page="9.746" data-line="11" id="l9.746.11"></span>αἱ κινήσεις, ὅταν εὐρωστῇ τε καὶ κρατῇ τῆς ὕλης, καὶ τοῖς
<span class="lb" data-page="9.746" data-line="12" id="l9.746.12"></span>οἰκείοις λόγοις ἐνεργῇ· ἀόριστοι δὲ καὶ ἄτακτοι, καὶ διὰ τοῦτο
<span class="lb" data-page="9.746" data-line="13" id="l9.746.13"></span><span class="milestone ed2page" data-n="8.443" data-unit="ed2page" id="ed2page.8.443"></span>ἄγνωστοι κρατουμένης. ἀλλ’ εἰ μὲν τελέως κρατοῖτο,
<span class="lb" data-page="9.746" data-line="14" id="l9.746.14"></span>τὴν ἀρχὴν οὐδ’ ἐγχωρεῖ κρίνειν, οὐδ’ ὅλως ἀντέχειν κᾂν βραχὺ,
<span class="lb" data-page="9.746" data-line="15" id="l9.746.15"></span>διανίσταται μὲν ὡς εἰς μάχην, ἡττᾶται δ’ εὐθύς. αἰτία δὲ
<span class="lb" data-page="9.746" data-line="16" id="l9.746.16"></span>ταύτης τῆς ἀκαίρου ἐπαναστάσεως ἡ βία τοῦ νοσήματος, ἐρεθιστική
<span class="lb" data-page="9.746" data-line="17" id="l9.746.17"></span>τις οὖσα καὶ ὀξεῖα. φαίνεται γὰρ ἡ φύσις οὐδενὸς ἀνεχομένη
<span class="lb" data-page="9.746" data-line="18" id="l9.746.18"></span>τῶν τοιούτων, ἀλλ’ εὐθὺς ἀποτρίβεσθαι σπεύδουσα τὸ ﻿
<span class="pb" data-page="9.747" id="p9.747"></span>
<span class="lb" data-page="9.747" data-line="1" id="l9.747.1"></span>διοχλοῦν, ὡς κᾀν τοῖς κατὰ τὴν γαστέρα τε καὶ τὸν στόμαχον
<span class="lb" data-page="9.747" data-line="2" id="l9.747.2"></span>ἰδεῖν ἔστιν ἐναργῶς ὅσα δάκνει καὶ στροφεῖ καὶ βαρύνει
<span class="lb" data-page="9.747" data-line="3" id="l9.747.3"></span>καὶ ὁπωσοῦν ἄλλως ἐρεθίζει. τὰ μὲν γὰρ ἐπιπολάζοντα δι’
<span class="lb" data-page="9.747" data-line="4" id="l9.747.4"></span>ἐμέτων ἀπωθεῖται, τὰ δ’ ἐν τοῖς κατωτέροις χωρίοις δι’
<span class="lb" data-page="9.747" data-line="5" id="l9.747.5"></span>ἕδρας ἐκκρίνει. καὶ μέγιστον ἄρα τοῦτο σημεῖόν ἐστι κρίσεως
<span class="lb" data-page="9.747" data-line="6" id="l9.747.6"></span>ἀκαίρου. τὰς μὲν γὰρ ἐν καιρῷ γινομένας, ὅπερ ἐστὶν ταὐτὸν
<span class="lb" data-page="9.747" data-line="7" id="l9.747.7"></span>τῷ κατὰ τὴν ἀκμὴν, κᾀν τοῖς πεπασμοῖς, εἰ καὶ μηδὲν ἐρεθιστικὸν
<span class="lb" data-page="9.747" data-line="8" id="l9.747.8"></span>εἴη, συμπιπτούσας ὁρῶμεν τοῖς θερμοῖς καὶ μεγάλοις
<span class="lb" data-page="9.747" data-line="9" id="l9.747.9"></span>νοσήμασιν. ὅσα δὲ προεκρήγνυται, καλεῖ δ’ οὕτως Ἱπποκράτης
<span class="lb" data-page="9.747" data-line="10" id="l9.747.10"></span>ἅπαντα τὰ πρὸ τῆς ἀκμῆς ἐπὶ κρίσιν ὁρμῶντα, δι’ ἐρεθισμόν
<span class="lb" data-page="9.747" data-line="11" id="l9.747.11"></span>τινα τοῦτο πάσχει, καὶ χείρων ἡ κρίσις γίνεται τῆς ἐν
<span class="lb" data-page="9.747" data-line="12" id="l9.747.12"></span>ἀκμῇ τοσοῦτον ὅσον προὔλαβεν ἡ κρίσις. ὡσαύτως δ’ ἐπὶ
<span class="lb" data-page="9.747" data-line="13" id="l9.747.13"></span>τῶν ὀλεθρίων ἔχει νοσημάτων. οὐ γὰρ ἀναμένει τὴν ἀκμὴν,
<span class="lb" data-page="9.747" data-line="14" id="l9.747.14"></span>ἢ πάνυ σπανίως, ἀλλ’ ἐν ταῖς ἀναβάσεσιν ἀναιρεῖ τοὐπίπαν,
<span class="lb" data-page="9.747" data-line="15" id="l9.747.15"></span>ἢ καὶ κατ’ ἀρχάς. εἰ μὲν δὴ προδηλώσειέ τις ἐπίδηλος ἡμέρα
<span class="lb" data-page="9.747" data-line="16" id="l9.747.16"></span>τὴν μέλλουσαν ἔσεσθαι κρίσιν, ἅμα τε προδηλοῖ καὶ κακήν.
<span class="lb" data-page="9.747" data-line="17" id="l9.747.17"></span>φέρε γὰρ ἐν τῇ τετάρτῃ τῶν ἡμερῶν ὀφθῆναι πρῶτον ἐν τοῖς
<span class="lb" data-page="9.747" data-line="18" id="l9.747.18"></span>οὔροις νεφέλην μέλαιναν, ἢ ἐναιώρημα μέλαν, ἤ τι τῶν ἄλλων
<span class="pb" data-page="9.748" id="p9.748"></span>
<span class="lb" data-page="9.748" data-line="1" id="l9.748.1"></span>τῶν τοιούτων, εἶναι δὲ καὶ τὰ ἄλλα σύμπαντα σημεῖά τε
<span class="lb" data-page="9.748" data-line="2" id="l9.748.2"></span>καὶ συμπτώματα ὀλέθρια, τεθνήξεται μὲν πάντως ὁ τοιοῦτος
<span class="lb" data-page="9.748" data-line="3" id="l9.748.3"></span>ἄῤῥωστος. ἀλλ’ εἰ μὲν ἐν περιτταῖς οἱ παροξυσμοὶ γίνοιντο,
<span class="lb" data-page="9.748" data-line="4" id="l9.748.4"></span>κατὰ τὴν ζ΄ ἡμέραν κριθήσεται. εἰ δ’ ἐν ἀρτίαις, κατὰ τὴν στ.
<span class="lb" data-page="9.748" data-line="5" id="l9.748.5"></span>βεβαιοτέραν δέ σοι ποιήσει τὴν προσδοκίαν ἡ κίνησις τοῦ
<span class="lb" data-page="9.748" data-line="6" id="l9.748.6"></span>νοσήματος. εἰ μὲν γὰρ ὀξέως κινοῖτο, συνεπιμαρτυρήσει τῇ
<span class="lb" data-page="9.748" data-line="7" id="l9.748.7"></span>ταχείᾳ κρίσει, τουτέστι τῇ κατὰ τὴν στ΄· εἰ δὲ βραδέως, τῇ
<span class="lb" data-page="9.748" data-line="8" id="l9.748.8"></span>κατὰ τὴν ζ΄. ὅταν δὲ μηδὲν ἡ ἐπίδηλος ἡμέρα προδηλώσῃ περὶ
<span class="lb" data-page="9.748" data-line="9" id="l9.748.9"></span>τῆς μελλούσης ἔσεσθαι κακῆς κρίσεως, οὐδ’ ἡ πρόγνωσις αὐτῆς
<span class="lb" data-page="9.748" data-line="10" id="l9.748.10"></span>εὐπετής. ὅμως δεῖ κᾀνταῦθα προσέχειν τὸν νοῦν οἷς ἐρῶ
<span class="lb" data-page="9.748" data-line="11" id="l9.748.11"></span>σημείοις. ἔστι δὲ αὐτῶν πρῶτον μὲν καὶ μέγιστον ἐν τοῖς ὀλεθρίοις
<span class="lb" data-page="9.748" data-line="12" id="l9.748.12"></span>νοσήμασι τοῦ χωρὶς κρίσεως τεθνήξεσθαι σημεῖον ἡ
<span class="lb" data-page="9.748" data-line="13" id="l9.748.13"></span>ἀῤῥωστία τῆς δυνάμεως. οὐ γὰρ ἐπεγείρεται πρὸς διαμάχησιν
<span class="lb" data-page="9.748" data-line="14" id="l9.748.14"></span>τοῦ νοσήματος ἡ τοιαύτη δύναμις. δεύτερον δ’, εἰ καὶ μηδὲν
<span class="lb" data-page="9.748" data-line="15" id="l9.748.15"></span>ὅλως εἴη, μηδὲ τοὐλάχιστον σημεῖον πεπασμοῦ, κᾀπὶ τούτοις,
<span class="lb" data-page="9.748" data-line="16" id="l9.748.16"></span>εἰ μέγα μὲν εἴη καὶ κακόηθες τὸ νόσημα καὶ μέντοι ταχέως
<span class="lb" data-page="9.748" data-line="17" id="l9.748.17"></span>κινοῖτο· ἢν γὰρ ταῦτα οὕτως ὑπάρχῃ, πάντως τεθνήξεται
<span class="lb" data-page="9.748" data-line="18" id="l9.748.18"></span>πρὶν κριθῆναι ὁ ἄνθρωπος. τὴν δ’ ἡμέραν τοῦ θανάτου προγνώσῃ
<span class="pb" data-page="9.749" id="p9.749"></span>
<span class="lb" data-page="9.749" data-line="1" id="l9.749.1"></span>ἔκ τε τοῦ πόσον ὑπερέχει τὸ νόσημα τῆς δυνάμεως
<span class="lb" data-page="9.749" data-line="2" id="l9.749.2"></span>ἐπισκέψασθαι κᾀκ τῶν βαρυτέρων παροξυσμῶν. εἰ μὲν γὰρ
<span class="lb" data-page="9.749" data-line="3" id="l9.749.3"></span>ἀξιόλογος ἡ ὑπεροχὴ, καὶ σμικρὸν ἀντέχειν ἡ δύναμις ἔτι φαίνοιτο,
<span class="lb" data-page="9.749" data-line="4" id="l9.749.4"></span>ταχὺς ὁ θάνατος· εἰ δὲ τἀναντία, βραδύτερος. ἔστω δὴ
<span class="lb" data-page="9.749" data-line="5" id="l9.749.5"></span>παραδείγματος ἕνεκα πολλὴ μὲν ἡ ὑπεροχὴ, μὴ μέντοι σαφὴς
<span class="lb" data-page="9.749" data-line="6" id="l9.749.6"></span>ὑπαρχέτω, πότερα μίαν ἡμέραν, ἢ δύο παρατεῖναι δυνήσεται.
<span class="lb" data-page="9.749" data-line="7" id="l9.749.7"></span>διορισθήσεται δὲ τοῦτο ταῖς παροξυσμῶν περιόδοις.
<span class="lb" data-page="9.749" data-line="8" id="l9.749.8"></span>ἐν ᾗ γὰρ ὁ παροξυσμὸς ἡμέρᾳ μέλλει γίνεσθαι, κατ’ ἐκείνην
<span class="lb" data-page="9.749" data-line="9" id="l9.749.9"></span>τεθνήξεται, καὶ τῆς ἡμέρας αὐτῆς τὴν ὥραν ἐν ᾗ τοῦτ’ ἔσται
<span class="lb" data-page="9.749" data-line="10" id="l9.749.10"></span>ῥᾷστον ἤδη διαγνῶναι, μεμνημένων ἐν μὲν τῷ καθόλου
<span class="lb" data-page="9.749" data-line="11" id="l9.749.11"></span>τῶν ὀλίγον ἔμπροσθεν εἰρημένων, ἡνίκα ἐδίδασκον, ἐν ὁποίοις
<span class="lb" data-page="9.749" data-line="12" id="l9.749.12"></span>μὲν νοσήμασιν ἀρχαὶ τῶν παροξυσμῶν μάλιστα φέρουσι
<span class="lb" data-page="9.749" data-line="13" id="l9.749.13"></span>τὸν θάνατον, ἐν ὁποίοις δὲ αἱ ἀκμαί τε καὶ παρακμαὶ, κατὰ
<span class="lb" data-page="9.749" data-line="14" id="l9.749.14"></span>μέρος δὲ ἐφ’ ἑκάστου τῶν ἀῤῥώστων ἡ τῶν προγεγενημένων
<span class="lb" data-page="9.749" data-line="15" id="l9.749.15"></span>ἡμερῶν μνήμη συνενδείξεταί σοι πάμπολυ. καὶ γὰρ εἰ μὴ κατ’
<span class="lb" data-page="9.749" data-line="16" id="l9.749.16"></span>αὐτὴν τοῦ νοσήματος τὴν ἰδέαν οἷός τε εἴης προγινώσκειν
<span class="lb" data-page="9.749" data-line="17" id="l9.749.17"></span>ἐν ὁποίῳ μάλιστα μέρει τοῦ παροξυσμοῦ τεθνήξεται,
<span class="lb" data-page="9.749" data-line="18" id="l9.749.18"></span><span class="milestone ed2page" data-n="8.444" data-unit="ed2page" id="ed2page.8.444"></span>τῶν γε ἐν ταῖς ἔμπροσθεν ἡμέραις ἀναμνησθεὶς, ὁποίῳ μάλιστα
<span class="lb" data-page="9.749" data-line="19" id="l9.749.19"></span>μέρει σφῶν αὐτῶν βαρύτατοί τε καὶ σὺν ὀλεθρίοις
<span class="pb" data-page="9.750" id="p9.750"></span>
<span class="lb" data-page="9.750" data-line="1" id="l9.750.1"></span>ἐγένοντο συμπτώμασιν, οὕτως ἂν ἔχοις τι καὶ περὶ τῶν μελλόντων
<span class="lb" data-page="9.750" data-line="2" id="l9.750.2"></span>εἰκάζειν. ἔστω δὴ πάλιν ἀληθῶς ἐγνωσμένον, ὀλέθριον
<span class="lb" data-page="9.750" data-line="3" id="l9.750.3"></span>μὲν εἶναι τὸ νόσημα, μὴ πολλὴ δὲ ἡ τῆς δυνάμεως ἧττα.
<span class="lb" data-page="9.750" data-line="4" id="l9.750.4"></span>πρῶτον μὲν ἤδη δῆλον ὡς οὐκ ἐγγὺς ὁ θάνατος, ἔπειτα δὲ
<span class="lb" data-page="9.750" data-line="5" id="l9.750.5"></span>ζητητέον εἰ δύναται γενέσθαι κρίσις. ἡ δὲ εὕρεσις ἔκ τε
<span class="lb" data-page="9.750" data-line="6" id="l9.750.6"></span>τοῦ τὴν δύναμιν, ὅπως ἔχοι ῥώμης, ἐπισκέψασθαι, καὶ τοῦ
<span class="lb" data-page="9.750" data-line="7" id="l9.750.7"></span>νοσήματος αὐτοῦ τὴν κίνησιν, ἔτι τε πρὸς τούτοις τὰ σημεῖα
<span class="lb" data-page="9.750" data-line="8" id="l9.750.8"></span>τῶν πεπασμῶν. εἰ μὲν γὰρ ἥ τε δύναμις εὔρωστος ὑπάρχῃ καὶ
<span class="lb" data-page="9.750" data-line="9" id="l9.750.9"></span>τὸ νόσημα ταχέως κινοῖτο, καί τι σημεῖον παρείη πέψεως, οὐκ
<span class="lb" data-page="9.750" data-line="10" id="l9.750.10"></span>ἀπεικός ἐστιν ἐπιθέσθαι κρίσει τὴν φύσιν. εἰ δὲ ἥ τε δύναμις
<span class="lb" data-page="9.750" data-line="11" id="l9.750.11"></span>ὀκλάζοι πῃ καὶ τὸ νόσημα μὴ ταχέως κινοῖτο, καὶ μηδὲν εἴη
<span class="lb" data-page="9.750" data-line="12" id="l9.750.12"></span>σημεῖον πέψεως, οὐκ ἐνδέχεται κριθῆναι τοῦτον. ὅτι δὲ οὐ
<span class="lb" data-page="9.750" data-line="13" id="l9.750.13"></span>πάντως, εἰ τὸ νόσημα τῆς δυνάμεως ἰσχυρότερον, ἐξ ἀνάγκης
<span class="lb" data-page="9.750" data-line="14" id="l9.750.14"></span>ἄῤῥωστος ἡ δύναμις, ἐν ἑτέρῳ μοι δέδεικται λόγω καὶ χρὴ
<span class="lb" data-page="9.750" data-line="15" id="l9.750.15"></span>μανθάνειν ἐκεῖθεν ἴδια γνωρίσματα δυνάμεως ἀῤῥώστου πάντα
<span class="lb" data-page="9.750" data-line="16" id="l9.750.16"></span>μὲν γὰρ ἅμα διεξέρχεσθαι παντελῶς ἐστιν ἀδύνατον, μεμνῆσθαι
<span class="lb" data-page="9.750" data-line="17" id="l9.750.17"></span>δὲ πάντων ἅμα καὶ μηδὲν ὧν ἔμαθέ τις ἰδίᾳ παραλείπειν.
<span class="lb" data-page="9.750" data-line="18" id="l9.750.18"></span>ἀλλ’ ἐφ’ ἑκάστου τῶν νοσούντων ἅπαντα περιλαμβάνειν,
<span class="pb" data-page="9.751" id="p9.751"></span>
<span class="lb" data-page="9.751" data-line="1" id="l9.751.1"></span>οὐχ ὅπως ἀδύνατόν ἐστιν, ἀλλ’ οὐδὲ χαλεπὸν οὐδέν.
<span class="lb" data-page="9.751" data-line="2" id="l9.751.2"></span>ἀναμνησθέντες οὖν πάλιν ὧν ἐν τοῖς ἔμπροσθεν διελεγόμεθα,
<span class="lb" data-page="9.751" data-line="3" id="l9.751.3"></span>τῶν ἐφεξῆς ἐχώμεθα. τὰς ἀρίστας κρίσεις ἔφαμεν ἐν ταῖς ἀκμαῖς
<span class="lb" data-page="9.751" data-line="4" id="l9.751.4"></span>γίνεσθαι. κατὰ δὲ τὰς ἀναβάσεις ἐπὶ μὲν τῶν σωθησομένων
<span class="lb" data-page="9.751" data-line="5" id="l9.751.5"></span>ἢ ἐλλιπεῖς, ἢ οὐκ ἀσφαλεῖς· ἐπὶ δὲ τῶν τεθνηξομένων,
<span class="lb" data-page="9.751" data-line="6" id="l9.751.6"></span>ἢ εὐθὺς ἀναιρεῖν, ἢ μεγάλην ἐπὶ τὸ χεῖρον ποιεῖσθαι
<span class="lb" data-page="9.751" data-line="7" id="l9.751.7"></span>μεταβολὴν, ἐν ἀρχῇ δὲ τοῦ νοσήματος οὐκ ἂν γενέσθαι κρίσιν.
<span class="lb" data-page="9.751" data-line="8" id="l9.751.8"></span>εἶναι δὲ τῶν μὲν ἀρίστων ἀκριβεῖς τὰς προγνώσεις, τῶν
<span class="lb" data-page="9.751" data-line="9" id="l9.751.9"></span>δ’ ἄλλων μετὰ τοῦ στοχάζεσθαι, καὶ μᾶλλον ὅταν ἄσημοι
<span class="lb" data-page="9.751" data-line="10" id="l9.751.10"></span>τυγχάνωσι γινόμεναι. καλεῖσθαι δὲ οὕτως ἔφαμεν ὅσαι μὴ
<span class="lb" data-page="9.751" data-line="11" id="l9.751.11"></span>προδηλοῦνται διὰ τῶν ἐπιδήλων ἡμερῶν, ἀλλά τοι καὶ ταύτας,
<span class="lb" data-page="9.751" data-line="12" id="l9.751.12"></span>εἰ καὶ μὴ πρὸ πολλοῦ, μελλούσας γοῦν ὅσον οὔπω γενήσεθαι,
<span class="lb" data-page="9.751" data-line="13" id="l9.751.13"></span><span class="milestone ed1page" data-n="3.421" data-unit="ed1page" id="ed1page.3.421"></span>προγινώσκειν ἐλέγομεν δεῖν, ἔσεσθαι δὲ τὴν
<span class="lb" data-page="9.751" data-line="14" id="l9.751.14"></span>πρόγνωσιν ἔκ τε τοῦ κατεπείγεσθαί τε καὶ σφοδρῶς ἐρεθίζεσθαι
<span class="lb" data-page="9.751" data-line="15" id="l9.751.15"></span>τὴν φύσιν ὑπὸ τοῦ νοσήματος, ἔκ τε τῆς παρὰ λόγον
<span class="lb" data-page="9.751" data-line="16" id="l9.751.16"></span>αἰφνιδίου ταραχῆς περὶ τὸ σῶμα. πάντως γάρ τι νεωτερίζεται
<span class="lb" data-page="9.751" data-line="17" id="l9.751.17"></span>μελλούσης κρίσεως, ἢ κατὰ τὴν ἀναπνοὴν, ἢ κατὰ τὴν διάνοιαν,
<span class="lb" data-page="9.751" data-line="18" id="l9.751.18"></span>ἢ τὴν ἀκοὴν, ἢ τὴν ὄψιν, ἢ τὴν εὐφορίαν, ἢ κατ’ ﻿
<span class="pb" data-page="9.752" id="p9.752"></span>
<span class="lb" data-page="9.752" data-line="1" id="l9.752.1"></span>ἄλλό τι τῶν ἤδη πολλάκις εἰρημένων, ἅπερ ἑνὶ περιλαβόντες
<span class="lb" data-page="9.752" data-line="2" id="l9.752.2"></span>ὀνόματι κρίσιμα συμπτώματά τε καὶ σημεῖα προσαγορεύομεν.
<span class="lb" data-page="9.752" data-line="3" id="l9.752.3"></span>καὶ μὲν δὴ καὶ τὸ διὰ τῶν ἀφορισμῶν εἰρημένον ὑφ’ Ἱπποκράτους·
<span class="lb" data-page="9.752" data-line="4" id="l9.752.4"></span>ὁκόσοισι δὲ κρίσις γίνεται, τουτέοισι νὺξ δύσφορος,
<span class="lb" data-page="9.752" data-line="5" id="l9.752.5"></span>ἡ πρὸ τοῦ παροξυσμοῦ, τοῦτ’ ἔστιν αὐτὸ νῦν τὸ λεγόμενον.
<span class="lb" data-page="9.752" data-line="6" id="l9.752.6"></span>ἐὰν οὖν ἐπὶ τῷ νοσήματι κρίσιν ἐμφαίνοντι καὶ ἡ νὺξ γένηται
<span class="lb" data-page="9.752" data-line="7" id="l9.752.7"></span>δύσφορος, καὶ ἐπ’ αὐτῇ ὁ παροξυσμὸς εἰσβάλλῃ θᾶττον,
<span class="lb" data-page="9.752" data-line="8" id="l9.752.8"></span>ἅμα νεωτέροις τισὶ συμπτώμασιν, ἐν ἐκείνῳ τῷ παροξυσμῷ
<span class="lb" data-page="9.752" data-line="9" id="l9.752.9"></span>γενέσθαι τὴν κρίσιν ἀναγκαῖον.
</p>
          </article>

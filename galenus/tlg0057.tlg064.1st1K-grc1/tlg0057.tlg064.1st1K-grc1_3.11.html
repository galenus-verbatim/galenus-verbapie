<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.11">
<span class="pb page1" data-page="9.752" id="p9.752"></span>
<span class="milestone ed1page page1" data-n="3.421" data-unit="ed1page" id="ed1page.3.421"></span>
<span class="milestone ed2page page1" data-n="8.444" data-unit="ed2page" id="ed2page.8.444"></span>
            <p>
<span class="lb" data-page="9.752" data-line="10" id="l9.752.10"></span>Ὁποία δέ τις ἔσται, τουτέστιν εἰ δι’ αἱμοῤῥαγίας,
<span class="lb" data-page="9.752" data-line="11" id="l9.752.11"></span>ἢ ἐμέτων, ἢ ἱδρώτων, ἤ τινος ἄλλου τῶν πολλάκις
<span class="lb" data-page="9.752" data-line="12" id="l9.752.12"></span>ἤδη προειρημένων, ἐφεξῆς πειράσομαι διηγεῖσθαι, τὴν ἀρχὴν
<span class="lb" data-page="9.752" data-line="13" id="l9.752.13"></span>κᾀνταῦθα τῷ λόγῳ ποιησάμενος ἀπὸ τοῦ συμπάντων
<span class="lb" data-page="9.752" data-line="14" id="l9.752.14"></span>ἡμῖν τῶν ἀρίστων μαθημάτων ἡγεμόνος, ἐν μὲν τῷ πρώτῳ
<span class="lb" data-page="9.752" data-line="15" id="l9.752.15"></span>τῶν ἐπιδημιῶν ᾧδέ πως εἰπόντος· τὰ περὶ τὴν κεφαλὴν
<span class="lb" data-page="9.752" data-line="16" id="l9.752.16"></span><span class="milestone ed2page" data-n="8.445" data-unit="ed2page" id="ed2page.8.445"></span>καὶ τὸν τράχηλον ἀλγήματα καὶ βάρεα σὺν πυρετοῖς καὶ.
<span class="lb" data-page="9.752" data-line="17" id="l9.752.17"></span>ἄνευ πυρετῶν φρενιτικοῖσι μὲν σπασμοὶ, καὶ ἰώδεα ἐπὰν
<span class="lb" data-page="9.752" data-line="18" id="l9.752.18"></span>ἐμέωσιν, ἔνιοι ταχυθάνατοι τουτέων. ἐν καύσοισι δὲ καὶ τοῖσιν
<span class="pb" data-page="9.753" id="p9.753"></span>
<span class="lb" data-page="9.753" data-line="1" id="l9.753.1"></span>ἄλλοισι πυρετοῖσιν, οἷσι μὲν τραχήλου πόνος καὶ κροτάφων
<span class="lb" data-page="9.753" data-line="2" id="l9.753.2"></span>βάρος, καὶ σκοτώδεα τὰ περὶ τὰς ὄψιας, ἢ καὶ ὑποχονδρίου
<span class="lb" data-page="9.753" data-line="3" id="l9.753.3"></span>σύντασις οὐ μετ’ ὀδύνης, αἱμοῤῥαγέουσι διὰ ῥινῶν.
<span class="lb" data-page="9.753" data-line="4" id="l9.753.4"></span>οἷσι δὲ βάρεα μὲν ὅλης τῆς κεφαλῆς, καρδιωγμοὶ δὲ καὶ ἀσώδεές
<span class="lb" data-page="9.753" data-line="5" id="l9.753.5"></span>εἰσιν, ἐπανεμέουσι χολώδεα καὶ φλεγματώδεα. τὸ πολὺ
<span class="lb" data-page="9.753" data-line="6" id="l9.753.6"></span>δὲ παιδίοισιν ἐν τοῖσι τοιουτέοισιν οἱ σπασμοὶ μάλιστα, γυναιξὶ
<span class="lb" data-page="9.753" data-line="7" id="l9.753.7"></span>δὲ καὶ ταῦτα καὶ ἀπὸ ὑστερέων πόνοι, πρεσβυτέροισι δὲ καὶ
<span class="lb" data-page="9.753" data-line="8" id="l9.753.8"></span>ὁκόσοισιν ἤδη τὸ θερμὸν κρατέεται παραπληγικὰ, ἢ μανικὰ,
<span class="lb" data-page="9.753" data-line="9" id="l9.753.9"></span>ἢ μελαγχολικὰ, καὶ στέρησις ὀφθαλμῶν. ἐν δὲ αὐτῷ προγνωστικῷ
<span class="lb" data-page="9.753" data-line="10" id="l9.753.10"></span>Ἱπποκράτης ᾧδέ πως πάλιν φησίν· ὅστις δ’ ἂν τῶν
<span class="lb" data-page="9.753" data-line="11" id="l9.753.11"></span>πυρετῶν μηκύνῃ περιεστικῶς διακειμένου τοῦ ἀνθρώπου, μήτε
<span class="lb" data-page="9.753" data-line="12" id="l9.753.12"></span>ὀδύνης ἐχούσης διὰ φλεγμονὴν μήτε δι’ ἄλλην πρόφασιν ἐμφανέα,
<span class="lb" data-page="9.753" data-line="13" id="l9.753.13"></span>τουτέῳ προσδέχεσθαι ἀπόστασιν μετὰ οἰδήματός τε
<span class="lb" data-page="9.753" data-line="14" id="l9.753.14"></span>καὶ ὀδύνης εἴς τι τῶν ἄρθρων, καὶ οὐχ ἧσσον τῶν κάτω.
<span class="lb" data-page="9.753" data-line="15" id="l9.753.15"></span>μᾶλλον δὲ γίνονται καὶ ἐν ἐλάσσονι χρόνῳ αἱ τοιαῦται ἀποστάσιες
<span class="lb" data-page="9.753" data-line="16" id="l9.753.16"></span>τοῖσι νεωτέροισι τριάκοντα ἐτέων. ἐπισκέπτεσθαι δὲ
<span class="lb" data-page="9.753" data-line="17" id="l9.753.17"></span>εὐθὺς χρὴ τὰ περὶ τῆς ἀποστάσεως εἰ κ΄ ἡμέρας ὁ πυρετὸς
<span class="lb" data-page="9.753" data-line="18" id="l9.753.18"></span>ὑπερβάλλῃ. τοῖσι δὲ γεραιτέροισιν ἧσσον γίνεται, πολυχρονιωτέρου
<span class="pb" data-page="9.754" id="p9.754"></span>
<span class="lb" data-page="9.754" data-line="1" id="l9.754.1"></span>ἐόντος τοῦ πυρετοῦ. χρὴ δὲ τὴν μὲν τοιαύτην ἀπόστασιν
<span class="lb" data-page="9.754" data-line="2" id="l9.754.2"></span>προσδέχεσθαι, ξυνεχέος ἐόντος τοῦ πυρετοῦ, εἰς δὲ
<span class="lb" data-page="9.754" data-line="3" id="l9.754.3"></span>τεταρταῖον καταστήσεσθαι, ἢν διαλείπῃ καὶ ἐπιλαμβάνῃ πεπλανημένον
<span class="lb" data-page="9.754" data-line="4" id="l9.754.4"></span>τρόπον. καὶ ταῦτα πάντα ποιέων τῷ φθινοπώρῳ
<span class="lb" data-page="9.754" data-line="5" id="l9.754.5"></span>πελάσῃ. ὥσπερ δὲ τοῖσι νεωτέροισι τριάκοντα ἐτέων
<span class="lb" data-page="9.754" data-line="6" id="l9.754.6"></span>ἀποστάσιες γίνονται, οὕτως οἱ τεταρταῖον μᾶλλον τοῖσι τριάκοντα
<span class="lb" data-page="9.754" data-line="7" id="l9.754.7"></span>ἔτεσι καὶ γεραιτέροισι. τὰς δὲ ἀποστάσιας εἰδέναι
<span class="lb" data-page="9.754" data-line="8" id="l9.754.8"></span>χρὴ μᾶλλον τοῦ χειμῶνος γενομένας, χρονιώτερον δὲ παυομένας,
<span class="lb" data-page="9.754" data-line="9" id="l9.754.9"></span>ἧσσόν τε παλινδρομεούσας, ἱκανὰ μὲν καὶ ταῦτα καὶ
<span class="lb" data-page="9.754" data-line="10" id="l9.754.10"></span>πάνυ σαφῆ τὰ περὶ τῶν ἀποστάσεων εἰρημένα. συνάπτων δ’
<span class="lb" data-page="9.754" data-line="11" id="l9.754.11"></span>αὐτοῖς ἐφεξῆς τὰ περὶ τῶν ἐκκρίσεων ᾧδέ πώς φησιν· ὅστις
<span class="lb" data-page="9.754" data-line="12" id="l9.754.12"></span>δ’ ἂν ἐν πυρετῷ μὴ θανατώδει, φησὶ, κεφαλὴν ἀλγεῖν, ἢ καὶ
<span class="lb" data-page="9.754" data-line="13" id="l9.754.13"></span>ὀρφνῶδές τι πρὸ ὀφθαλμῶν φαίνεσθαι, ἢν καρδιωγμὸς τουτέῳ
<span class="lb" data-page="9.754" data-line="14" id="l9.754.14"></span>προσγένηται, χολώδης ἔμετος παρέσται· ἢν δὲ καὶ ῥῖγος
<span class="lb" data-page="9.754" data-line="15" id="l9.754.15"></span>ἐπιλάβῃ, καὶ τὰ κάτω τοῦ ὑποχονδρίου ψυχρὰ ᾖ, ταχύτερον
<span class="lb" data-page="9.754" data-line="16" id="l9.754.16"></span>ἔτι ὁ ἔμετος παρέσται. ἢν δέ τι καὶ πίῃ, ἢ φάγῃ ὑπὸ τοῦτον
<span class="lb" data-page="9.754" data-line="17" id="l9.754.17"></span>τὸν χρόνον, κάρτα ταχέως ἐμέσεται. τουτέων δὲ οἷς ἂν ἄρξηται
<span class="pb" data-page="9.755" id="p9.755"></span>
<span class="lb" data-page="9.755" data-line="1" id="l9.755.1"></span>ὁ πόνος τῇ πρώτῃ ἡμέρᾳ, τεταρταῖοι πιέζονται μᾶλλον
<span class="lb" data-page="9.755" data-line="2" id="l9.755.2"></span>ἢ πεμπταῖοι, εἰς δὲ τὴν ζ΄ ἀπαλλάσσονται. οἱ μέντοι πλεῖστοι
<span class="lb" data-page="9.755" data-line="3" id="l9.755.3"></span>αὐτῶν ἄρχονται μὲν πονέεσθαι τριταῖοι, χειμάζονται δὲ
<span class="lb" data-page="9.755" data-line="4" id="l9.755.4"></span>πεμπταῖοι μάλιστα, ἀπαλλάσσονται δ’ ἐνναταῖοι ἢ ἑνδεκαταῖοι·
<span class="lb" data-page="9.755" data-line="5" id="l9.755.5"></span>οἳ δ’ ἂν ἄρξωνται πεμπταῖοι πονέεσθαι, καὶ τἄλλα
<span class="lb" data-page="9.755" data-line="6" id="l9.755.6"></span>κατὰ λόγον αὐτοῖσι τῶν πρόσθεν γίνεται, εἰς τεσσαρεσκαιδεκάτην.
<span class="lb" data-page="9.755" data-line="7" id="l9.755.7"></span>γίνεται δὲ ταῦτα τοῖσι μὲν ἀνδράσι καὶ τῇσι γυναιξὶν
<span class="lb" data-page="9.755" data-line="8" id="l9.755.8"></span>ἐν τριταίοις μάλιστα, τοῖσι δὲ νεωτέροισι γίνεται μὲν καὶ ἐν
<span class="lb" data-page="9.755" data-line="9" id="l9.755.9"></span>τούτοισι, μᾶλλον δὲ ἐν τοῖς συνεχεστέροισι πυρετοῖσι καὶ ἐν
<span class="lb" data-page="9.755" data-line="10" id="l9.755.10"></span>τοῖσι γνησίοισι τριταίοισιν. οἷσι δὲ ἂν ἐν τοιουτοτρόπῳ πυρετῷ
<span class="lb" data-page="9.755" data-line="11" id="l9.755.11"></span>κεφαλὴν ἀλγέουσιν ἀντὶ μὲν τοῦ ὀρφνῶδές τι πρὸ τῶν
<span class="lb" data-page="9.755" data-line="12" id="l9.755.12"></span>ὀφθαλμῶν φαίνεσθαι ἀμβλυωγμὸς γίνηται, ἢ μαρμαρυγαὶ
<span class="lb" data-page="9.755" data-line="13" id="l9.755.13"></span>προφαίνωνται· ἀντὶ δὲ τοῦ καρδιώσσειν ἐν τῷ ὑποχονδρίῳ
<span class="lb" data-page="9.755" data-line="14" id="l9.755.14"></span>ἐπὶ δεξιὰ, ἢ ἐπ’ ἀριστερὰ συντείνηταί τι μήτε σὺν ὀδύνῃ μήτε
<span class="lb" data-page="9.755" data-line="15" id="l9.755.15"></span>σὺν φλεγμονῇ, αἷμα διὰ τῶν ῥινῶν τουτέοισι ῥυῆναι προσδέχεσθαι
<span class="lb" data-page="9.755" data-line="16" id="l9.755.16"></span>ἀντὶ τοῦ ἐμέτου, μᾶλλον δὲ ἐνταῦθα τοῖσι νεωτέροισι
<span class="lb" data-page="9.755" data-line="17" id="l9.755.17"></span>τριάκοντα ἐτέων τοῦ αἵματος τὴν ῥύσιν προσδέχεσθαι·
<span class="pb" data-page="9.756" id="p9.756"></span>
<span class="lb" data-page="9.756" data-line="1" id="l9.756.1"></span>τοῖσι δὲ τριάκοντα ἔτεσι καὶ γεραιτέροισιν ἧσσον, ἀλλὰ τοὺς
<span class="lb" data-page="9.756" data-line="2" id="l9.756.2"></span>ἐμέτους τούτοισι προσδέχεσθαι χρή. καὶ ταῦτα μὲν οὖν ἱκανά.
<span class="lb" data-page="9.756" data-line="3" id="l9.756.3"></span>πρὸς τούτοις δ’ οὐδὲν ἧττον κᾀκείνων μεμνῆσθαι προσήκει τῶν
<span class="lb" data-page="9.756" data-line="4" id="l9.756.4"></span>ἐν αὐτῷ βιβλίῳ γεγραμμένων ὑπὸ Ἱπποκράτους· κεφαλῆς δὲ
<span class="lb" data-page="9.756" data-line="5" id="l9.756.5"></span>ὀδύναι ἰσχυραὶ καὶ συνεχέες σὺν πυρετῷ. <span class="milestone ed2page" data-n="8.446" data-unit="ed2page" id="ed2page.8.446"></span>εἰ μέν τι τῶν
<span class="lb" data-page="9.756" data-line="6" id="l9.756.6"></span>θανατωδέων σημείων προσγένοιτο, ὀλέθριον κάρτα· εἰ δὲ
<span class="lb" data-page="9.756" data-line="7" id="l9.756.7"></span>ἄτερ σημείων τοιουτέων, ὑπερβάλλει ἡ ὀδύνη κ΄ ἡμέρας, προσεπισκέπτεσθαι
<span class="lb" data-page="9.756" data-line="8" id="l9.756.8"></span>χρὴ αἵματος ῥῆξιν διὰ ῥινῶν, ἢ ἄλλην ἀπόστασιν
<span class="lb" data-page="9.756" data-line="9" id="l9.756.9"></span>ἐς τὰ κάτω χωρία. ἔστ’ ἂν δὲ ἡ ὀδύνη νεαρὰ ᾖ, προσδέχεσθαι
<span class="lb" data-page="9.756" data-line="10" id="l9.756.10"></span>χρὴ αἵματος ῥῆξιν διὰ ῥινῶν, ἢ ἐμπύησιν. ἄλλως τε
<span class="lb" data-page="9.756" data-line="11" id="l9.756.11"></span>καὶ ἢν ἡ ὀδύνη περὶ τοὺς κροτάφους ᾖ καὶ τὸ μέτωπον. μᾶλλον
<span class="lb" data-page="9.756" data-line="12" id="l9.756.12"></span>δὲ χρὴ τοῦ μὲν αἵματος προσδέχεσθαι τὴν ῥῆξιν τοῖσι
<span class="lb" data-page="9.756" data-line="13" id="l9.756.13"></span>νεωτέροισι πέντε καὶ τριάκοντα ἐτέων, τοῖσι δὲ γεραιοτέροισι
<span class="lb" data-page="9.756" data-line="14" id="l9.756.14"></span>τὴν ἐμπύησιν. καὶ μὲν δὴ κᾀν τῷ τῶν περιπνευμονικῶν
<span class="lb" data-page="9.756" data-line="15" id="l9.756.15"></span>λόγῳ· οἷσι δ’ ἂν ἀποστάσιες, φησὶ, γίνονται ἐκ τῶν περιπνευμονικῶν
<span class="lb" data-page="9.756" data-line="16" id="l9.756.16"></span>περὶ τὰ ὦτα, καὶ ἐκπυέουσιν, ἢ ἐς τὰ κάτω
<span class="lb" data-page="9.756" data-line="17" id="l9.756.17"></span>χωρία, καὶ συῤῥιγοῦνται, οὗτοι περιγίνονται. εἶτα ἐπιφέρων ﻿
<span class="pb" data-page="9.757" id="p9.757"></span>
<span class="lb" data-page="9.757" data-line="1" id="l9.757.1"></span>ἐρεῖ· ὑποσκέπτεσθαι δὲ χρὴ καὶ τὰ τοιάδε ᾧδε· ἢν ὅ τε πυρετὸς
<span class="lb" data-page="9.757" data-line="2" id="l9.757.2"></span>ἔχῃ καὶ ὀδύνη μὴ πεπαυμένη ᾖ καὶ τὸ πτύελον μὴ χωρέῃ
<span class="lb" data-page="9.757" data-line="3" id="l9.757.3"></span>κατὰ τὸν λόγον, μηδὲ χολώδεες αἱ διαχωρήσεις τῆς κοιλίας,
<span class="lb" data-page="9.757" data-line="4" id="l9.757.4"></span>μηδὲ εὔλυτοι καὶ ἄκρητοι γίνονται, μηδὲ οὖρον πολύ τε καὶ
<span class="lb" data-page="9.757" data-line="5" id="l9.757.5"></span>κάρτα, καὶ ὑπόστασιν ἔχον πολλὴν, ὑπηρετεῖται δὲ περιεστικῶς
<span class="lb" data-page="9.757" data-line="6" id="l9.757.6"></span>ὑπὸ τῶν λοιπῶν σημείων πάντως, τούτοισι χρὴ τὰς τοιαύτας
<span class="lb" data-page="9.757" data-line="7" id="l9.757.7"></span>ἀποστάσιας ἐλπίζειν ἔσεσθαι. γίνονται δὲ αἱ μὲν ἐς τὰ
<span class="lb" data-page="9.757" data-line="8" id="l9.757.8"></span>κάτω χωρία οἷς ἂν περὶ τὸ μὲν ὑποχόνδριον τοῦ φλέγματός
<span class="lb" data-page="9.757" data-line="9" id="l9.757.9"></span>τι ἐγγένηται, αἱ δὲ ἄνω οἷς ἂν τὸ μὲν ὑποχόνδριον λιπαρόν
<span class="lb" data-page="9.757" data-line="10" id="l9.757.10"></span>τε καὶ ἀνώδυνον διατελέῃ, δύσπνους δέ τινα χρόνον γενόμενος
<span class="lb" data-page="9.757" data-line="11" id="l9.757.11"></span>παύσηται ἄτερ προφάσιος ἄλλης. καὶ μὲν δὴ καὶ περὶ
<span class="lb" data-page="9.757" data-line="12" id="l9.757.12"></span>τῶν κατὰ τὰ ὑποχόνδρια οἰδημάτων διαλεγόμενος ᾧδέ πως εἶπε·
<span class="lb" data-page="9.757" data-line="13" id="l9.757.13"></span>σημαίνει δὲ τὰ τοιαῦτα οἰδήματα ἐν ἀρχῇ μὲν κίνδυνον θανάτου
<span class="lb" data-page="9.757" data-line="14" id="l9.757.14"></span>ὀλιγοχρονίου ἔσεσθαι· εἰ δὲ ὑπερβάλλει κ΄ ἡμέρας ὅ τε
<span class="lb" data-page="9.757" data-line="15" id="l9.757.15"></span>πυρετὸς ἔχων καὶ τὸ οἴδημα μὴ καθιστάμενον, εἰς διαπύησιν
<span class="lb" data-page="9.757" data-line="16" id="l9.757.16"></span>τρέπεται. γίνεται δὲ τουτέοισι ἐν τῇ α΄ περιόδῳ καὶ αἵματος
<span class="lb" data-page="9.757" data-line="17" id="l9.757.17"></span>ῥύσις διὰ ῥινῶν καὶ κάρτα ὠφελέει. ἀλλ’ ἐπανερέσθαι,
<span class="pb" data-page="9.758" id="p9.758"></span>
<span class="lb" data-page="9.758" data-line="1" id="l9.758.1"></span>μὴ κεφαλὴν ἀλγέουσιν ἢ ἀμβλυωπέουσιν. εἰ γὰρ εἴη τι τοιουτέων,
<span class="lb" data-page="9.758" data-line="2" id="l9.758.2"></span>ἐνταῦθα ἂν ῥέποι.<span class="milestone ed1page" data-n="3.422" data-unit="ed1page" id="ed1page.3.422"></span> μᾶλλον δὲ τοῖσι νεωτέροισι
<span class="lb" data-page="9.758" data-line="3" id="l9.758.3"></span>πέντε καὶ τριάκοντα ἐτέων τοῦ αἵματος τὴν ῥῆξιν προσδέχεσθαι.
<span class="lb" data-page="9.758" data-line="4" id="l9.758.4"></span>καὶ μὲν δὴ καὶ ταῦτα κατὰ τὸ προγνωστικὸν εἴρηται
<span class="lb" data-page="9.758" data-line="5" id="l9.758.5"></span>Ἱπποκράτει, δηλωτικὰ τρόπων κρίσεως· ὅσοι δ’ ἂν οὖρα λεπτὰ
<span class="lb" data-page="9.758" data-line="6" id="l9.758.6"></span>καὶ ὠμὰ οὐρέουσι πολὺν χρόνον, ἢν τὰ ἄλλα ὡς περιεσομένοισι
<span class="lb" data-page="9.758" data-line="7" id="l9.758.7"></span>σημεῖα ᾗ, τουτέοισιν ἀπόστασιν δεῖ προσδέχεσθαι
<span class="lb" data-page="9.758" data-line="8" id="l9.758.8"></span>εἰς τὰ κάτω τῶν φρενῶν χωρία. ἐν μὲν δὴ τῷ προγνωστικῷ
<span class="lb" data-page="9.758" data-line="9" id="l9.758.9"></span>ταῦτα διὰ συντόμων εἴρηται πρὸς αὐτοῦ, τὸν τῆς μελλούσης
<span class="lb" data-page="9.758" data-line="10" id="l9.758.10"></span>τρόπον κρίσεως, ὁποῖός τις ἔσοιτο διδάσκοντος· προστίθησι
<span class="lb" data-page="9.758" data-line="11" id="l9.758.11"></span>δ’ αὐτοῖς οὐκ ὀλίγα κατὰ μέρος κατά τε τὸ προῤῥητικὸν καὶ
<span class="lb" data-page="9.758" data-line="12" id="l9.758.12"></span>τὰ τῶν ἐπιδημικῶν, οἷον καὶ ὅτι πρὸ ῥίγεος ἐπισχέσιες τῶν οὔρων,
<span class="lb" data-page="9.758" data-line="13" id="l9.758.13"></span>καὶ ὅτι τὰ ἐξέρυθρα ὄμματα αἱμοῤῥαγικά. κατὰ ταὐτὰ
<span class="lb" data-page="9.758" data-line="14" id="l9.758.14"></span>δὲ καὶ περὶ τῶν δακρυόντων ὀφθαλμῶν καὶ τῶν μήλων τῶν
<span class="lb" data-page="9.758" data-line="15" id="l9.758.15"></span>ἐρυθρῶν καὶ τῆς ῥινὸς αὐτῆς. καὶ μὲν δὴ καὶ ὡς τὸ κάτω
<span class="lb" data-page="9.758" data-line="16" id="l9.758.16"></span>χεῖλος σειόμενον ἔμετον ἔσεσθαι προδηλοῖ, καὶ ὡς μετὰ κεφαλαλγίαν
<span class="lb" data-page="9.758" data-line="17" id="l9.758.17"></span>κῶμα καὶ κώφωσις ἐξαίφνης γενόμενα παρωτίδων
<span class="pb" data-page="9.759" id="p9.759"></span>
<span class="lb" data-page="9.759" data-line="1" id="l9.759.1"></span>ἐστὶ σημεῖα, καὶ ἄλλα πολλὰ τοιαῦτα κατὰ μέρος, ἃ δυνάμει
<span class="lb" data-page="9.759" data-line="2" id="l9.759.2"></span>περιέχεται πάντα διὰ τῶν κατὰ τὸ προγνωστικὸν εἰρημένων.
<span class="lb" data-page="9.759" data-line="3" id="l9.759.3"></span>ὅλως γὰρ οὐδὲν ἄλλο χρὴ σκοπεῖν ἐπὶ τοῦ τρόπου τῆς
<span class="lb" data-page="9.759" data-line="4" id="l9.759.4"></span>κρίσεως, ἀλλὰ τὴν ῥοπὴν τῆς φύσεως ἣν ἐνεδείξατο σαφῶς
<span class="lb" data-page="9.759" data-line="5" id="l9.759.5"></span>ὁ Ἱπποκράτης ἐν τῷ προγνωστικῷ, τοῦτο μὲν καρδιωγμοῦ
<span class="lb" data-page="9.759" data-line="6" id="l9.759.6"></span>καὶ ῥίγους μνημονεύσας, ἐφ’ ὧν ἔμετος ἔσεσθαι μέλλει, τοῦτο
<span class="lb" data-page="9.759" data-line="7" id="l9.759.7"></span>δὲ δυσπνοίας καὶ μαρμαρυγῶν, ἐφ’ ὧν αἱμοῤῥαγία διὰ ῥινῶν,
<span class="lb" data-page="9.759" data-line="8" id="l9.759.8"></span>ἔτι τε πρὸς τούτοις διοριζόμενος ὑπέρ τε τῶν διαχωρημάτων
<span class="lb" data-page="9.759" data-line="9" id="l9.759.9"></span>καὶ τῶν οὔρων, ἐν οἷς φησι· μηδὲ χολώδεες αἱ τῆς κοιλίης διαχωρήσιες,
<span class="lb" data-page="9.759" data-line="10" id="l9.759.10"></span>μηδὲ εὔλυτοί τε καὶ ἄκρητοι γίνονται, μήτ’ οὖρον
<span class="lb" data-page="9.759" data-line="11" id="l9.759.11"></span>πολὺ κάρτα καὶ ὑπόστασιν ἔχον πολλήν. εἰ γὰρ δή τι τούτων
<span class="lb" data-page="9.759" data-line="12" id="l9.759.12"></span>γένηται, δῆλον ὡς ἐνθάδε ῥέποι τὸ νόσημα, καὶ διὰ τούτων
<span class="lb" data-page="9.759" data-line="13" id="l9.759.13"></span>ἐκκαθαίρεται· μὴ ῥέποντος δὲ ἐνταῦθα καὶ μηκύνοντος περιεστικῶς,
<span class="lb" data-page="9.759" data-line="14" id="l9.759.14"></span>ἀπόστασιν ἔσεσθαι προσδοκᾷν· τεκμαίρεσθαι δὲ καὶ
<span class="lb" data-page="9.759" data-line="15" id="l9.759.15"></span>περὶ τούτων τὴν ῥοπὴν τῆς φύσεως. εἰς μὲν γὰρ τὰ κάτω
<span class="lb" data-page="9.759" data-line="16" id="l9.759.16"></span>χωρία φησὶν ἔσεσθαι αὐτοὺς <span class="milestone ed2page" data-n="8.447" data-unit="ed2page" id="ed2page.8.447"></span>οἷς ἂν περὶ τὸ ὑποχόνδριόν
<span class="lb" data-page="9.759" data-line="17" id="l9.759.17"></span>τι φλέγματος ἐγγένηται, τουτέστι τῆς φλογώσεώς τε καὶ
<span class="pb" data-page="9.760" id="p9.760"></span>
<span class="lb" data-page="9.760" data-line="1" id="l9.760.1"></span>θερμασίας, ἐπειδὴ κάτω ῥέπουσιν οἱ τὴν περιπνευμονίαν ἐργαζόμενοι
<span class="lb" data-page="9.760" data-line="2" id="l9.760.2"></span>χυμοί. σύμπαντα γὰρ τοῦτον τὸν λόγον ὡς ἐπὶ
<span class="lb" data-page="9.760" data-line="3" id="l9.760.3"></span>παραδείγματι ἐπὶ τῶν περιπνευμονικῶν ἐποιήσατο. μὴ ῥεπόντων
<span class="lb" data-page="9.760" data-line="4" id="l9.760.4"></span>δ’ αὐτῶν κάτω τὸ μὲν ὑποχόνδριον λιπαρόν τε καὶ
<span class="lb" data-page="9.760" data-line="5" id="l9.760.5"></span>ἀνώδυνον ἔσται διὰ παντὸς, ὁ δὲ ἄνθρωπος δύσπνους ἐπί
<span class="lb" data-page="9.760" data-line="6" id="l9.760.6"></span>τινα χρόνον γενήσεται χωρὶς προφάσιος φανερᾶς, καὶ δῆλον
<span class="lb" data-page="9.760" data-line="7" id="l9.760.7"></span>ὡς ἄνω τούτῳ τὰς ἀποστάσιας ἀναγκαῖον ἀκολουθεῖν, τουτέστιν
<span class="lb" data-page="9.760" data-line="8" id="l9.760.8"></span>εἰς τοὺς περὶ τὰ ὦτα ἀδένας. εὐθὺς δ’ ἂν αὐτῷ καὶ
<span class="lb" data-page="9.760" data-line="9" id="l9.760.9"></span>τῶν ἄλλων τι σημείων προσγένοιτο τῶν κατ’ αὐτὴν τὴν κεφαλὴν
<span class="lb" data-page="9.760" data-line="10" id="l9.760.10"></span>συμβαινόντων, οἷον κῶμα καὶ κώφωσις αἰφνίδιός τε
<span class="lb" data-page="9.760" data-line="11" id="l9.760.11"></span>καὶ παράλογος καὶ βάρος τῆς κεφαλῆς, ἢ καὶ τῶν κροτάφων,
<span class="lb" data-page="9.760" data-line="12" id="l9.760.12"></span>ἤ τι τοιοῦτον ἕτερον. οὐδὲν οὖν λείπει γνώρισμα τρόπου κρίσεως,
<span class="lb" data-page="9.760" data-line="13" id="l9.760.13"></span>ἀλλ’ εἴρηται πάντα χωρὶς τῶν σφυγμῶν πρὸς Ἱπποκράτους.
<span class="lb" data-page="9.760" data-line="14" id="l9.760.14"></span>ἕπεσθαι δ’ οἱ πολλοὶ βραχυλογίᾳ παλαιᾷ μὴ γεγυμνασμένοι
<span class="lb" data-page="9.760" data-line="15" id="l9.760.15"></span>λείπειν οἴονταί τινα. λέγωμεν οὖν ἡμεῖς αὐτοῖς
<span class="lb" data-page="9.760" data-line="16" id="l9.760.16"></span>ἑτέρᾳ λέξει σαφεῖ τὰ αὐτά· τάχα γὰρ ἂν οὕτω γε μαθόντες
<span class="lb" data-page="9.760" data-line="17" id="l9.760.17"></span>οὔτ’ ἀδύνατον οἰήσονται προγνῶναι τὸν τρόπον τῆς ἐσομένης
<span class="lb" data-page="9.760" data-line="18" id="l9.760.18"></span>κρίσεως οὔτε ῥᾳθυμήσουσι ἔτι περὶ τὴν ἄσκησιν. ὅταν
<span class="pb" data-page="9.761" id="p9.761"></span>
<span class="lb" data-page="9.761" data-line="1" id="l9.761.1"></span>οὖν, ὅτε κρίσις ἔσται, προγνώσῃς ἐξ ὧν ἔμπροσθεν εἰρήκαμεν,
<span class="lb" data-page="9.761" data-line="2" id="l9.761.2"></span>ἐφεξῆς ὁποία τίς ἔσται διορίζεσθαι κατὰ τάδε. πρῶτον
<span class="lb" data-page="9.761" data-line="3" id="l9.761.3"></span>μὲν εἰ ὀξὺ καὶ θερμὸν τὸ νόσημα καὶ ἡ κρίσις ἐν ταῖς πρώταις
<span class="lb" data-page="9.761" data-line="4" id="l9.761.4"></span>περιόδοις. ἀναγκαῖον γὰρ ἐν ταῖς τοιαύταις κρίσεσιν
<span class="lb" data-page="9.761" data-line="5" id="l9.761.5"></span>οὐκ ἀπόστασιν, ἀλλ’ ἔκκρισιν ἀπαντῆσαι. δεύτερον δ’ εἰ χρόνιον
<span class="lb" data-page="9.761" data-line="6" id="l9.761.6"></span>καὶ βραδύ· σὺν ἀποσκήμμασι γὰρ εἰώθασι τὰ τοιαῦτα
<span class="lb" data-page="9.761" data-line="7" id="l9.761.7"></span>καθίστασθαι, καὶ μάλισθ’ ὅταν οὖρα λεπτὰ καὶ ὠμὰ πολὺν
<span class="lb" data-page="9.761" data-line="8" id="l9.761.8"></span>χρόνον οὐρῶσιν. εἰ γὰρ πολλὴν καὶ χρηστὴν ὑπόστασιν ἔχοντα,
<span class="lb" data-page="9.761" data-line="9" id="l9.761.9"></span>πεφθῆναι μᾶλλον εἰκὸς κατὰ βραχὺ τὴν νόσον, οὐκ εἰς ἀπόστασιν
<span class="lb" data-page="9.761" data-line="10" id="l9.761.10"></span>ὁρμῆσαι. τούτων δὲ διωρισμένων ἐφεξῆς σκεπτέον, εἰ μὲν
<span class="lb" data-page="9.761" data-line="11" id="l9.761.11"></span>ἐκκρίσει μέλλει κριθήσεσθαι, πότερον αἱμοῤῥαγία τις, ἢ ἱδρὼς,
<span class="lb" data-page="9.761" data-line="12" id="l9.761.12"></span>ἢ ἔμετος, ἢ διαχώρησις ἔσται γαστρός· εἰ δ’ ἀποσκήμματι,
<span class="lb" data-page="9.761" data-line="13" id="l9.761.13"></span>ποῖον μόριον, ἢ ἄρθρον ὑποδέξεται τὴν ἀπόστασιν. ἐπὶ δὲ
<span class="lb" data-page="9.761" data-line="14" id="l9.761.14"></span>τῶν ἐκκρίσει μελλόντων κρίνεσθαι χρὴ διχῶς διορίζεσθαι, τοῖς
<span class="lb" data-page="9.761" data-line="15" id="l9.761.15"></span>τε τῆς ἐσομένης τῆς ἐκκρίσεως σημείοις, εἰ παρείη, καὶ τοῖς
<span class="lb" data-page="9.761" data-line="16" id="l9.761.16"></span>τῶν ἄλλων, εἰ μὴ παρείη. βεβαιότερον γὰρ ἐλπίσεις τὸν ἑκάστοτε
<span class="lb" data-page="9.761" data-line="17" id="l9.761.17"></span>προδηλούμενον τρόπον τῆς κρίσεως, ἂν μηδεὶς τῶν ἄλλων
<span class="lb" data-page="9.761" data-line="18" id="l9.761.18"></span>περιέλκῃ. χρὴ τοίνυν ἐμὲ μὲν ἐφ’ ἑκάστου τὸν ἴδιον εἰπεῖν,
<span class="pb" data-page="9.762" id="p9.762"></span>
<span class="lb" data-page="9.762" data-line="1" id="l9.762.1"></span>σὲ δὲ ἐπὶ τῶν ἀῤῥώστων μὴ μόνον τοῦτον ὁρᾷν, ἀλλὰ
<span class="lb" data-page="9.762" data-line="2" id="l9.762.2"></span>καὶ τῶν ἄλλων ἕκαστον ἐπισκοπεῖν. εἰ γοῦν ἀλόγως γαστὴρ
<span class="lb" data-page="9.762" data-line="3" id="l9.762.3"></span>ἐπισχεθῇ, ἢ οὖρα, τῆς κρίσεως ἐγγὺς οὔσης, ἐλπίζειν χρὴ ῥῖγος·
<span class="lb" data-page="9.762" data-line="4" id="l9.762.4"></span>εἰ δὲ τοῦτο, διορίζεσθαι πότερον ἱδρὼς ἐπ’ αὐτῷ γένοιτο,
<span class="lb" data-page="9.762" data-line="5" id="l9.762.5"></span>ἢ ἔμετος, ἢ διαχώρησις γαστρὸς, ἤ τινα τούτων, ἢ
<span class="lb" data-page="9.762" data-line="6" id="l9.762.6"></span>πάντα. καὶ πρῶτον μὲν εἰς τὴν τοῦ νοσήματος ἰδέαν ἀποβλέπειν.
<span class="lb" data-page="9.762" data-line="7" id="l9.762.7"></span>εἰ γὰρ ἀκριβῶς εἴη περικαὲς, εὐθὺς ἂν καὶ ἡ τοῦ ῥίγους
<span class="lb" data-page="9.762" data-line="8" id="l9.762.8"></span>πρόγνωσις βεβαιοτέρα, χολῶδες γὰρ τὸ περικαές. εἴρηται δὲ
<span class="lb" data-page="9.762" data-line="9" id="l9.762.9"></span>ἐν τοῖς ἔμπροσθεν ὡς ὁ χυμὸς οὗτος, ἐπειδὰν σφοδρότερον
<span class="lb" data-page="9.762" data-line="10" id="l9.762.10"></span>κινηθῇ, ῥῖγος ἐργάζεται. μετὰ δὲ ταῦτα προσεπισκέπτεσθαι,
<span class="lb" data-page="9.762" data-line="11" id="l9.762.11"></span>πότερον τῶν οὔρων μόνον, ἢ καὶ τῆς γαστρὸς ἐπισχεθείσης
<span class="lb" data-page="9.762" data-line="12" id="l9.762.12"></span>ἐῤῥίγωσαν. εἰ μὲν γὰρ ἀμφοῖν, ἱδρὼς ἐξ ἀνάγκης ἔσται πολύς·
<span class="lb" data-page="9.762" data-line="13" id="l9.762.13"></span>εἰ δὲ τῶν οὔρων μόνων, ἐπισκέπτεσθαι χρὴ τὰ κατὰ τὴν γαστέρα,
<span class="lb" data-page="9.762" data-line="14" id="l9.762.14"></span>πότερον πλείω τῶν πρόσθεν, ἢ ἐλάττω πρὸ τῆς κρίσεως
<span class="lb" data-page="9.762" data-line="15" id="l9.762.15"></span>ἐπῆλθεν. εἰ μὲν γὰρ πλείω, ἐπισημότερον τὴν ἐνταῦθα
<span class="lb" data-page="9.762" data-line="16" id="l9.762.16"></span>ῥοπὴν γνωρίζειν, εἰ δὲ ἐλάττω, τὴν εἰς ἱδρῶτας, εἰ δὲ καὶ
<span class="lb" data-page="9.762" data-line="17" id="l9.762.17"></span>τὰ τῶν ἐμέτων παρείη σημεῖα, δι’ ἀμφοτέρων τῶν κρίσεων ὁ
<span class="lb" data-page="9.762" data-line="18" id="l9.762.18"></span>τοιοῦτος κριθήσεται, καὶ ἤτοι μᾶλλον κατὰ τὴν ἑτέραν ﻿
<span class="pb" data-page="9.763" id="p9.763"></span>
<span class="lb" data-page="9.763" data-line="1" id="l9.763.1"></span>αὐτῶν, ἥτις ἂν ἐπικρατήσῃ μᾶλλον, ἢ ὁμοίως ἑκατέρωθεν,
<span class="lb" data-page="9.763" data-line="2" id="l9.763.2"></span>ὅταν ἴσα πως ᾖ τὰ γνωρίσματα. μὴ παρόντων δὲ τῶν ἐμετικῶν
<span class="lb" data-page="9.763" data-line="3" id="l9.763.3"></span>σημείων, ἱδρῶτας μόνον προσδέχεσθαι, καὶ μᾶλλον, ἐπειδὴ
<span class="lb" data-page="9.763" data-line="4" id="l9.763.4"></span>παραπαίωσιν οἱ κάμνοντες ἐπιδιδόντος τοῦ παροξυσμοῦ καὶ
<span class="lb" data-page="9.763" data-line="5" id="l9.763.5"></span>θερμότερα τὰ ἐκτὸς καὶ ἐρυθρότερα γίνεται <span class="milestone ed2page" data-n="8.448" data-unit="ed2page" id="ed2page.8.448"></span>καί τις ἀτμὸς
<span class="lb" data-page="9.763" data-line="6" id="l9.763.6"></span>ἀνίησι θερμὸς, οἷος οὐ πρόσθεν. εἰ δὲ καὶ κυματώδης ὁ
<span class="lb" data-page="9.763" data-line="7" id="l9.763.7"></span>σφυγμὸς γίνοιτο καὶ μαλακὸς ἐπισήμως, ἔτι μᾶλλον ἐλπίζειν
<span class="lb" data-page="9.763" data-line="8" id="l9.763.8"></span>ἱδρῶτας. ὁ σκληρὸς δὲ σφυγμὸς ἐμέτους μᾶλλον ἢ ἱδρῶτας
<span class="lb" data-page="9.763" data-line="9" id="l9.763.9"></span>προδηλοῦν εἴωθεν· ὁ μὲν γὰρ ὑψηλὸς ἁπάσης ἐκκρίσεώς ἐστι
<span class="lb" data-page="9.763" data-line="10" id="l9.763.10"></span>γνώρισμα, καθάπερ καὶ ὁ σφοδρός. μέγας δὲ εἴπερ εἴη, τῆς
<span class="lb" data-page="9.763" data-line="11" id="l9.763.11"></span>ἔξω κινήσεως μᾶλλον ἢ τῆς ἔσω σημεῖόν ἐστι. διττῆς δ’
<span class="lb" data-page="9.763" data-line="12" id="l9.763.12"></span>οὔσης ἑκατέρας, τῆς μὲν ἔξω δι’ αἱμοῤῥαγίας καὶ ἱδρώτων,
<span class="lb" data-page="9.763" data-line="13" id="l9.763.13"></span>τῆς δ’ εἴσω ῥοπῆς διὰ γαστρὸς καὶ στομάχου, κυματώδης
<span class="lb" data-page="9.763" data-line="14" id="l9.763.14"></span>μὲν σφυγμὸς ἱδρῶτας, μέγας δὲ ἁπλῶς αἱμοῤῥαγίας προδηλώσει.
<span class="lb" data-page="9.763" data-line="15" id="l9.763.15"></span>τῆς δ’ εἴσω ῥοπῆς ἐπικρατούσης, ὅταν μὲν ἀπῇ τὰ
<span class="lb" data-page="9.763" data-line="16" id="l9.763.16"></span>τῶν ἐμέτων σημεῖα, διαχωρήσει γαστρὸς ὁ τοιοῦτος κριθήσεται·
<span class="lb" data-page="9.763" data-line="17" id="l9.763.17"></span>παρόντων δὲ δι’ ἐμέτων μᾶλλον. εἰ δὲ καὶ ταῦτα παρείη,
<span class="lb" data-page="9.763" data-line="18" id="l9.763.18"></span>καὶ ἡ γαστὴρ ἐπισήμως ὑπίῃ, δι’ ἀμφοτέρων. ἀνώμαλος δὲ
<span class="pb" data-page="9.764" id="p9.764"></span>
<span class="lb" data-page="9.764" data-line="1" id="l9.764.1"></span>ὁ σφυγμὸς ἐπὶ τῶν πλείστων μὲν γίνεται κρίσεων, καὶ μάλιστα
<span class="lb" data-page="9.764" data-line="2" id="l9.764.2"></span>ἐπειδὰν ἀγωνιστικόν τι καὶ περικινδυνευτικὸν ἔχωσιν.
<span class="lb" data-page="9.764" data-line="3" id="l9.764.3"></span>πολὺ δὲ μᾶλλον τῶν χολωδῶν εἰς τὴν γαστέρα συῤῥεόντων
<span class="lb" data-page="9.764" data-line="4" id="l9.764.4"></span>χυμῶν, ἅμα τῷ καὶ τά ἄλλα παρεῖναι τῶν ἐμέτων σημεῖα τὰ
<span class="lb" data-page="9.764" data-line="5" id="l9.764.5"></span>πρὸς Ἱπποκράτους εἰρημένα. καὶ οἱ σφυγμοὶ παντοίως ἀνώμαλοι
<span class="lb" data-page="9.764" data-line="6" id="l9.764.6"></span>γίνονται δακνομένου καὶ βαρυνομένου τοῦ στομάχου.
<span class="lb" data-page="9.764" data-line="7" id="l9.764.7"></span>ἀλλὰ τὰ μὲν ἀπὸ τῶν σφυγμῶν ἢ ὡς οὐ γινώσκων ὁ Ἱπποκράτης
<span class="lb" data-page="9.764" data-line="8" id="l9.764.8"></span>ἢ ὡς οὐκ ἀξιόλογα νομίζων οὐκ ἐξειργάσατο· τὰ δὲ
<span class="lb" data-page="9.764" data-line="9" id="l9.764.9"></span>τῶν ἐμέτων σημεῖα καρδιωγμοί τέ εἰσιν ἅμα πόνῳ κεφαλῆς
<span class="lb" data-page="9.764" data-line="10" id="l9.764.10"></span>καὶ <span class="milestone ed1page" data-n="3.423" data-unit="ed1page" id="ed1page.3.423"></span>σκοτόδινοι σὺν τοῖς προφαινομένοις τῶν ὄψεων ὀρφνώδεσι
<span class="lb" data-page="9.764" data-line="11" id="l9.764.11"></span>καὶ τῷ κάτω χείλει σειομένῳ καὶ πολλῷ καὶ λεπτῷ
<span class="lb" data-page="9.764" data-line="12" id="l9.764.12"></span>παραῤῥέοντι σιέλῳ. πάντα δὲ ταῦτα συμπίπτει χολώδους τε
<span class="lb" data-page="9.764" data-line="13" id="l9.764.13"></span>καὶ δακνώδους χυμοῦ κατά τε τὴν γαστέρα καὶ τὸν στόμαχον
<span class="lb" data-page="9.764" data-line="14" id="l9.764.14"></span>ἠθροισμένου καὶ δάκνοντός τε ἅμα τὸ στόμα τῆς γαστρὸς,
<span class="lb" data-page="9.764" data-line="15" id="l9.764.15"></span>ὃ δὴ καρδίαν ἐκάλουν οἱ παλαιοὶ, καὶ σὺν αὐτῷ καὶ τὸν
<span class="lb" data-page="9.764" data-line="16" id="l9.764.16"></span>στόμαχον ὅλον ἔσω καὶ κάτω κατασπῶντος, ὅθενπερ καὶ τὸ
<span class="lb" data-page="9.764" data-line="17" id="l9.764.17"></span>χεῖλος αὐτοῖς σείεται καὶ σίελον παραῤῥεῖ λεπτόν. ὀρφνώδη
<span class="lb" data-page="9.764" data-line="18" id="l9.764.18"></span>δέ τινα πρὸ τῶν ὀφθαλμῶν φαίνονται καὶ ἰλιγγιῶσι καὶ σκοτοδινιῶσι
<span class="pb" data-page="9.765" id="p9.765"></span>
<span class="lb" data-page="9.765" data-line="1" id="l9.765.1"></span>καὶ κεφαλαλγοῦσι, ἀναθυμιωμένου τινὸς ἐκ τοῦ
<span class="lb" data-page="9.765" data-line="2" id="l9.765.2"></span>χολώδους χυμοῦ, καὶ προσέτι τῇ κατὰ νεῦρα συμπαθείᾳ. τὰ
<span class="lb" data-page="9.765" data-line="3" id="l9.765.3"></span>δὲ τῶν αἱμοῤῥαγιῶν ἴδια μαρμαρυγαὶ μὲν, ὅτι ξανθὸς ὁ χυμὸς,
<span class="lb" data-page="9.765" data-line="4" id="l9.765.4"></span>ἀμβλυωγμοὶ δὲ, ὅτι πολὺς ἀθρόως ἀναφερόμενος ἐμφράττει
<span class="lb" data-page="9.765" data-line="5" id="l9.765.5"></span>τὰς ὀδοὺς τοῦ πνεύματος. οὕτω δὲ καὶ οἱ ὀφθαλμοὶ
<span class="lb" data-page="9.765" data-line="6" id="l9.765.6"></span>δακρύουσι τῷ πλήθει τοῦ ῥεύματος, ὥσπερ κᾀν ταῖς ὀφθαλμίαις.
<span class="lb" data-page="9.765" data-line="7" id="l9.765.7"></span>κατὰ δὲ τὸν αὐτὸν τρόπον ἐρυθροὶ φαίνονται σὺν
<span class="lb" data-page="9.765" data-line="8" id="l9.765.8"></span>τοῖς μήλοις ἐνίοτε καὶ ταῖς ῥισίν. ἴδιον δὲ τῶν αἱμοῤῥαγιῶν
<span class="lb" data-page="9.765" data-line="9" id="l9.765.9"></span>καὶ ἡ τῶν ὑποχονδρίων σύντασις, οὐ μετ’ ὀδύνης. ἔστι γὰρ
<span class="lb" data-page="9.765" data-line="10" id="l9.765.10"></span>καὶ τοῦτο τῆς ἄνω ῥοπῆς τοῦ αἵματος οὐ σμικρὸν γνώρισμα,
<span class="lb" data-page="9.765" data-line="11" id="l9.765.11"></span>καθάπερ οὖν καὶ ἡ δύσπνοια· καὶ γὰρ ἥδε διεξερχομένου τοῦ
<span class="lb" data-page="9.765" data-line="12" id="l9.765.12"></span>αἵματος εἰς τὸν θώρακα γίνεται, σὺν ὀδύνῃ δὲ εἴπερ ἐκταθείη
<span class="lb" data-page="9.765" data-line="13" id="l9.765.13"></span>τὸ ὑποχόνδριον, οὐχ αἱμοῤῥαγίας ἐσομένης σημεῖα, ἀλλὰ
<span class="lb" data-page="9.765" data-line="14" id="l9.765.14"></span>φλεγμονῆς τινος αὐτόθι γεγενημένης ἐστὶ σύμπτωμα. καὶ μὲν
<span class="lb" data-page="9.765" data-line="15" id="l9.765.15"></span>δὴ καὶ τὸ τῆς κεφαλῆς ἄλγημα, κᾂν εἰ κοινὸν ἐμέτων τε καὶ
<span class="lb" data-page="9.765" data-line="16" id="l9.765.16"></span>αἱμοῤῥαγιῶν εἴη σημεῖον, ἀλλά τοι κᾀνταῦθα τὸ μὲν οἷον δακνῶδες
<span class="lb" data-page="9.765" data-line="17" id="l9.765.17"></span>ἐμέτου, τὸ δὲ οἷον βαρὺ καὶ διατεῖνον καὶ σφύζον καὶ
<span class="pb" data-page="9.766" id="p9.766"></span>
<span class="lb" data-page="9.766" data-line="1" id="l9.766.1"></span>θερμὸν αἱμοῤῥαγίας ἴδιον. οὕτω δὲ καὶ τῶν κατὰ τὰ ὑποχόνδρια
<span class="lb" data-page="9.766" data-line="2" id="l9.766.2"></span>σπλάγχνων αἱ φλεγμοναὶ τῶν αἱμοῤῥαγιῶν εἰσιν αἴτιά
<span class="lb" data-page="9.766" data-line="3" id="l9.766.3"></span>τε ἅμα καὶ σημεῖα, μέλλοντός γε κριθήσεσθαι τοῦ νοσήματος
<span class="lb" data-page="9.766" data-line="4" id="l9.766.4"></span>ἐκκρίσεσιν. εἰ δὲ τὸ μὲν ἀνάπαλιν αἱμοῤῥαγοῖ, οὐκ ἀγαθόν
<span class="lb" data-page="9.766" data-line="5" id="l9.766.5"></span>ἐστιν. τὸ δὲ κατ’ ἴξιν ἀγαθὸν, ὡς Ἱπποκράτης λέγει καὶ
<span class="lb" data-page="9.766" data-line="6" id="l9.766.6"></span>ἡ πεῖρα διδάσκει, ῥᾷστον ἤδη σοι καὶ τὸν αἱμοῤῥαγήσοντα
<span class="lb" data-page="9.766" data-line="7" id="l9.766.7"></span>προειπεῖν μυκτῆρα, ἀφορμὴν τῆς αἱμοῤῥαγίας ἐξευρόντα.
<span class="lb" data-page="9.766" data-line="8" id="l9.766.8"></span>δεξιὸν μὲν γὰρ ὑποχόνδριον ἐκ δεξιοῦ μυκτῆρος ἀγαθὴν ἐπιφέρει
<span class="lb" data-page="9.766" data-line="9" id="l9.766.9"></span>τὴν κρίσιν, ἀριστερὸν δὲ ἐξ ἀριστεροῦ. μεμάθηκας δ’ ἔμπροσθεν
<span class="lb" data-page="9.766" data-line="10" id="l9.766.10"></span>ἤδη τά τε τῶν κακῶν καὶ τὰ τῶν ἀγαθῶν κρίσεων
<span class="lb" data-page="9.766" data-line="11" id="l9.766.11"></span>σημεῖα. <span class="milestone ed2page" data-n="8.449" data-unit="ed2page" id="ed2page.8.449"></span>τί δὴ οὖν ἔτι χαλεπὸν εἰπεῖν τὸν αἱμοῤῥαγήσοντα
<span class="lb" data-page="9.766" data-line="12" id="l9.766.12"></span>μυκτῆρα, καὶ τοῦ μέρους τοῦ πεπονθότος ἀκριβῶς γνωρισθῆναι
<span class="lb" data-page="9.766" data-line="13" id="l9.766.13"></span>δυναμένου, καὶ τοῦ τῆς κρίσεως ἤθους οὐκ ἂν λαθόντος
<span class="lb" data-page="9.766" data-line="14" id="l9.766.14"></span>καὶ τῶν αἱμοῤῥαγικῶν σημείων ἐναργῶς φαινομένων;
<span class="lb" data-page="9.766" data-line="15" id="l9.766.15"></span>ἐπὶ τούτοις ἅπασι καὶ τὰ παρὰ τῆς ἡλικίας καὶ τῆς ὥρας καὶ
<span class="lb" data-page="9.766" data-line="16" id="l9.766.16"></span>τῆς χώρας καὶ τῆς φύσεως τοῦ κάμνοντος ἱκανὰ προδηλοῦν
<span class="lb" data-page="9.766" data-line="17" id="l9.766.17"></span>τὴν ἐσομένην αἱμοῤῥαγίαν. αἱμοῤῥαγίας μὲν δὴ καὶ ἐμέτων
<span class="lb" data-page="9.766" data-line="18" id="l9.766.18"></span>ἀκριβῆ τε καὶ ἴδια τὰ γνωρίσματα, δευτέρων δ’ ἐπὶ τούτοις
<span class="lb" data-page="9.766" data-line="19" id="l9.766.19"></span>τῶν ἱδρώτων. εἰ δέ γε διὰ γαστρὸς κρίσις ἔσεσθαι μέλλει, πρόδηλον
<span class="pb" data-page="9.767" id="p9.767"></span>
<span class="lb" data-page="9.767" data-line="1" id="l9.767.1"></span>μὲν οὐδὲν οὕτως οὐδὲ ἴδιον, ἀλλ’ ἐκ τοῦ παρεῖναι μὲν
<span class="lb" data-page="9.767" data-line="2" id="l9.767.2"></span>τὰ τῆς κρίσεως σημεῖα, μὴ παρεῖναι δὲ τῶν ἐμέτων, ἢ τὰ τῆς
<span class="lb" data-page="9.767" data-line="3" id="l9.767.3"></span>αἱμοῤῥαγίας, ἢ τὰ τῶν ἱδρώτων, ἔνεστι συλλογίσασθαι. καί
<span class="lb" data-page="9.767" data-line="4" id="l9.767.4"></span>τοι κᾂν εἰ μηδὲν ἐκείνων παρείη, οὔπω τοῦτο μόνον, ἀλλὰ
<span class="lb" data-page="9.767" data-line="5" id="l9.767.5"></span>καὶ δὴ αἱμοῤῥοΐδος ἐγχωρεῖ γενέσθαι τὴν κρίσιν, ἢ γυναιξὶν
<span class="lb" data-page="9.767" data-line="6" id="l9.767.6"></span>ἐπιμηνίων, οὐ μὴν ἀδύνατον οὐδὲν διορίζεσθαι. βάρος μὲν
<span class="lb" data-page="9.767" data-line="7" id="l9.767.7"></span>γὰρ ἐπίσημον ὀσφύος καὶ ἄλγημα καὶ τάσις ἐνταῦθα προηγεῖται
<span class="lb" data-page="9.767" data-line="8" id="l9.767.8"></span>τῶν ἐπιμηνίων. αἱμοῤῥοῒς δὲ οὐ πᾶσι σύνηθές ἐστιν,
<span class="lb" data-page="9.767" data-line="9" id="l9.767.9"></span>ὅσοις οὖν ἐστι, τούτοις μόνοις οὐκ ἄν τις ῥᾳδίως διορίσειε.
<span class="lb" data-page="9.767" data-line="10" id="l9.767.10"></span>τοῖς δ’ ἄλλοις ἅπασιν, ἐπειδὰν μὲν παρῇ πέψεώς τε καὶ κρίσεως
<span class="lb" data-page="9.767" data-line="11" id="l9.767.11"></span>σημεῖα, μὴ παρῇ δὲ ἐμέτων ἢ αἱμοῤῥαγίας ἢ ἱδρώτων,
<span class="lb" data-page="9.767" data-line="12" id="l9.767.12"></span>ἐκταραχθήσεται πάντως ἡ γαστήρ. οὕτω μὲν δεῖ διακρίνειν
<span class="lb" data-page="9.767" data-line="13" id="l9.767.13"></span>ἴδιά τε καὶ κοινὰ τρόπων κρίσεως γνωρίσματα τῶν ἐκκρίσει
<span class="lb" data-page="9.767" data-line="14" id="l9.767.14"></span>δηλονότι μελλόντων κριθήσεσθαι νοσημάτων. εἰ δὲ εἰς ἀπόσκημμα
<span class="lb" data-page="9.767" data-line="15" id="l9.767.15"></span>τρέποιτο, κοινὰ μὲν ἅπαντα γνωρίσματα, σωτηρίως
<span class="lb" data-page="9.767" data-line="16" id="l9.767.16"></span>τοῦ κάμνοντος ἔχοντος, τὸ μήτε λύεσθαι τὸ νόσημα μήτε
<span class="lb" data-page="9.767" data-line="17" id="l9.767.17"></span>οὖρον πολὺ καὶ πολλὴν ὑπόστασιν ἔχον, ἀλλ’ ὠμὸν καὶ λεπτὸν
<span class="pb" data-page="9.768" id="p9.768"></span>
<span class="lb" data-page="9.768" data-line="1" id="l9.768.1"></span>φαίνεσθαι· τὰ δ’ ἴδια τῶν μὲν μὴ λίαν κεχρονικότων, εἰ
<span class="lb" data-page="9.768" data-line="2" id="l9.768.2"></span>δυσπνούστερος ὁ κάμνων ἐξαίφνης γινόμενος ἀποπαύσαιτο
<span class="lb" data-page="9.768" data-line="3" id="l9.768.3"></span>μὲν ἐν τάχει τῆς δυσπνοίας, διαδέξαιτο δ’ ἂν αὐτὸν ὀδύνη,
<span class="lb" data-page="9.768" data-line="4" id="l9.768.4"></span>καὶ βάρος τῆς κεφαλῆς καὶ κῶμα καὶ κώφωσις, εἰς τοὺς ὑπὸ
<span class="lb" data-page="9.768" data-line="5" id="l9.768.5"></span>τοῖς ὠσὶν ἀδένας ἀνάγκη τούτῳ γενέσθαι τὴν ἀπόστασιν. εἰ
<span class="lb" data-page="9.768" data-line="6" id="l9.768.6"></span>δ’ εἴη πολυχρόνιον ἤδη τὸ νόσημα, καὶ μήτε τούτων παρείη
<span class="lb" data-page="9.768" data-line="7" id="l9.768.7"></span>μηδὲν, ἐμφαίνοιτο δέ τινι τῶν κάτω χωρίων ἢ βάρος, ἢ τάσις,
<span class="lb" data-page="9.768" data-line="8" id="l9.768.8"></span>ἢ φλόγωσις, ἢ ὀδύνη, κάτω τούτῳ τὴν ἀπόστασιν ἔσεσθαι
<span class="lb" data-page="9.768" data-line="9" id="l9.768.9"></span>προσδοκᾷν. παράδειγμα δ’ ἑκατέρας τῆς ἀποστάσεως ἓν νόσημα
<span class="lb" data-page="9.768" data-line="10" id="l9.768.10"></span>ποιησάμενος ὁ Ἱπποκράτης ἐν τῷ προγνωστικῷ τοῖς δυναμένοις
<span class="lb" data-page="9.768" data-line="11" id="l9.768.11"></span>συνορᾷν τὸν λόγον ἐδίδαξε καὶ ὡς χρὴ καθόλου περὶ
<span class="lb" data-page="9.768" data-line="12" id="l9.768.12"></span>πασῶν ἀποστάσεων συλλογίζεσθαι, διό μοι κᾀγὼ δοκῶ καταπαύειν
<span class="lb" data-page="9.768" data-line="13" id="l9.768.13"></span>ἐνταῦθα τὸν ἐνεστῶτα λόγον. εἰ γάρ τις τοῖς ὑφ’ Ἱπποκράτους
<span class="lb" data-page="9.768" data-line="14" id="l9.768.14"></span>εἰρημένοις προσθεὶς ταυτὶ τὰ ἡμέτερα μήπω τεχνικὸς
<span class="lb" data-page="9.768" data-line="15" id="l9.768.15"></span>γέγονεν, ἢ προγνωστικὸς κρίσεων, ἐν τῷ μετὰ τούτου συγγράμματι,
<span class="lb" data-page="9.768" data-line="16" id="l9.768.16"></span>τελευταίῳ τῆς προκειμένης ἡμῖν ἐσομένῳ πραγματείας,
<span class="lb" data-page="9.768" data-line="17" id="l9.768.17"></span>ἐλπίζω τὸ λεῖπον αὐτῆς ἐπιμαθήσεσθαι, τοῖς μὲν γὰρ συνετοῖς,
<span class="lb" data-page="9.768" data-line="18" id="l9.768.18"></span>ἐξαρκεῖ καὶ ταῦτα καὶ οὐδὲν ἔτι τετάρτου λόγου προσδεῖ.
</p>
          </article>

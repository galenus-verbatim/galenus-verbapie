<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.2">
<span class="pb page1" data-page="9.703" id="p9.703"></span>
<span class="milestone ed1page page1" data-n="3.413" data-unit="ed1page" id="ed1page.3.413"></span>
<span class="milestone ed2page page1" data-n="8.427" data-unit="ed2page" id="ed2page.8.427"></span>
            <p>
<span class="lb" data-page="9.703" data-line="15" id="l9.703.15"></span><span class="milestone ed2page" data-n="8.429" data-unit="ed2page" id="ed2page.8.429"></span>Μόνη τοίνυν ἁπλῶς κρίσις ἡ εἰς
<span class="lb" data-page="9.703" data-line="16" id="l9.703.16"></span>ὑγείαν ὀξύῤῥοπος μεταβολὴ προσαγορεύεται, καὶ γίνεται μὲν
<span class="lb" data-page="9.703" data-line="17" id="l9.703.17"></span>πάντως ἐπὶ φανεραῖς τισιν ἐκκρίσεσιν, ἢ ἀξιολόγοις ἀποστάσεσιν.
<span class="lb" data-page="9.703" data-line="18" id="l9.703.18"></span>ὅσα γὰρ ἄλλως ἐῤῥᾳστώνησεν, ὑποτροπιάζει
<span class="pb" data-page="9.704" id="p9.704"></span>
<span class="lb" data-page="9.704" data-line="1" id="l9.704.1"></span>κακοηθέστερον. ἡγεῖται δὲ τῶν ἐκκρίσεών τε καὶ τῶν ἀποστάσεων
<span class="lb" data-page="9.704" data-line="2" id="l9.704.2"></span>τούτων οὐ σμικρὰ ταραχὴ κατὰ τοῦ κάμνοντος σῶμα.
<span class="lb" data-page="9.704" data-line="3" id="l9.704.3"></span>καὶ γὰρ δυσφορίαι καὶ ἀγρυπνίαι καὶ παραφροσύναι καὶ κώματα
<span class="lb" data-page="9.704" data-line="4" id="l9.704.4"></span>καὶ δύσπνοιαι καὶ σκοτόδινοι καὶ δυσαισθησίαι καὶ ἀλγήματα
<span class="lb" data-page="9.704" data-line="5" id="l9.704.5"></span>κεφαλῆς καὶ τραχήλου καὶ στομάχου καὶ πολλῶν ἄλλων
<span class="lb" data-page="9.704" data-line="6" id="l9.704.6"></span>μορίων. ἐνίοις δὲ καὶ ὤτων ἦχοι καὶ μαρμαρυγαὶ πρὸ
<span class="lb" data-page="9.704" data-line="7" id="l9.704.7"></span>τῶν ὀφθαλμῶν φαίνονται καὶ δάκρυον ἀκούσιον ἐκρεῖ καὶ
<span class="lb" data-page="9.704" data-line="8" id="l9.704.8"></span>οὖρον ἴσχεται καὶ χεῖλος σείεται, καὶ ἄλλο τι τρομῶδες γίνεται
<span class="lb" data-page="9.704" data-line="9" id="l9.704.9"></span>καὶ λήθη καὶ ἄγνοια τῶν παρόντων καὶ ῥῖγος σφοδρὸν
<span class="lb" data-page="9.704" data-line="10" id="l9.704.10"></span>ἐμπίπτει, καὶ τοὐπίπαν ὁ παροξυσμὸς προεισβάλλει τῆς συνήθους
<span class="lb" data-page="9.704" data-line="11" id="l9.704.11"></span>ὥρας καὶ καῦμα πολὺ καὶ δίψος ἀφόρητον ἕπεται καὶ
<span class="lb" data-page="9.704" data-line="12" id="l9.704.12"></span>βοῶσι καὶ ἀναπηδῶσιν, ὥσπερ ἔμπληκτοι, καὶ τὸ τῆς κατακλίσεως
<span class="lb" data-page="9.704" data-line="13" id="l9.704.13"></span>σχῆμα φυλάττειν οὐ δύνανται, κἄπειτ’ ἐξαίφνης ἱδρὼς
<span class="lb" data-page="9.704" data-line="14" id="l9.704.14"></span>ἐξέβρασε πολὺς, ἤ τις ἔμετος οὐκ ὀλίγος ἐπηκολούθησεν, ἢ
<span class="lb" data-page="9.704" data-line="15" id="l9.704.15"></span>γαστὴρ ἀθρόως κατέῤῥηξεν, ἢ καὶ λάβρως αἱμοῤῥαγοῦσιν, ἢ
<span class="lb" data-page="9.704" data-line="16" id="l9.704.16"></span>καὶ πάνθ’ ἅμα συμπίπτει, καὶ φόβος ἐπήρτηται τοῖς ὁρῶσιν
<span class="lb" data-page="9.704" data-line="17" id="l9.704.17"></span>οὐ μικρὸς, κᾀν τούτῳ τις ἰδιωτῶν παρὼν ὑπ’ αὐτοῦ τοῦ
<span class="pb" data-page="9.705" id="p9.705"></span>
<span class="lb" data-page="9.705" data-line="1" id="l9.705.1"></span>πράγματος ἀναγκασθεὶς ἐξεφώνησεν ὡς ὁ κάμνων κρίνοιτο
<span class="lb" data-page="9.705" data-line="2" id="l9.705.2"></span>περὶ τῆς ζωῆς. οὐ γὰρ δὴ ἰατρῶν γέ τις ἰδίως ἔθετο τῷ γινομένῳ
<span class="lb" data-page="9.705" data-line="3" id="l9.705.3"></span>τοὔνομα, ἀλλ’ ἀνάγκη πᾶσα τὸν παραγενόμενον αὐτῷ
<span class="lb" data-page="9.705" data-line="4" id="l9.705.4"></span>ταραχθῆναί τε καὶ ῥῆξαι φωνὴν, καὶ κρίσιν ὀνομάσαι τὸ γινόμενον,
<span class="lb" data-page="9.705" data-line="5" id="l9.705.5"></span>ἰατροῦ γε μήν ἐστι γενναίου μήτε ταράσσεσθαι μήτ’
<span class="lb" data-page="9.705" data-line="6" id="l9.705.6"></span>ἀγνοεῖν τὸ μέλλον ἀποβήσεσθαι. κάλλιον δὲ εἰ καὶ προγινώσκειν
<span class="lb" data-page="9.705" data-line="7" id="l9.705.7"></span>ἐσομένην κρίσιν ἀσκήσειεν. οὐδὲ γὰρ πόῤῥω που τὸ
<span class="lb" data-page="9.705" data-line="8" id="l9.705.8"></span>διαγινώσκειν τὴν ἤδη παροῦσαν ἐς ὅ τι τελευτήσει τοῦ προγινώσκειν
<span class="lb" data-page="9.705" data-line="9" id="l9.705.9"></span>ἐσομένην ἐστὶν, ἀλλ’ ἐκ τῆς αὐτῆς θεωρίας ἄμφω
<span class="lb" data-page="9.705" data-line="10" id="l9.705.10"></span>κατορθοῦται.
</p>
          </article>

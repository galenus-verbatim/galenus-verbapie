<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.4">
<span class="pb page1" data-page="9.710" id="p9.710"></span>
<span class="milestone ed1page page1" data-n="3.414" data-unit="ed1page" id="ed1page.3.414"></span>
<span class="milestone ed2page page1" data-n="8.431" data-unit="ed2page" id="ed2page.8.431"></span>
            <p>
<span class="lb" data-page="9.710" data-line="11" id="l9.710.11"></span>Οὕτω μὲν χρὴ διαγινώσκειν ἐνεστῶσαν ἀρίστην
<span class="lb" data-page="9.710" data-line="12" id="l9.710.12"></span>κρίσιν, ἔσεσθαι δὲ μέλλουσαν ὧδε. τὴν τοῦ νοσήματος
<span class="lb" data-page="9.710" data-line="13" id="l9.710.13"></span>ἐπισκέπτεσθαι φύσιν, εἴτε πικρόχολός ἐστιν, εἴτε φλεγματώδης,
<span class="lb" data-page="9.710" data-line="14" id="l9.710.14"></span>εἴτε μελαγχολικὴ, εἴτε μικτή τις. γέγραπται δ’ ἐν
<span class="lb" data-page="9.710" data-line="15" id="l9.710.15"></span>τῷ πρὸ τούτου λόγῳ τὰ γνωρίσματα. δεύτερον δ’ ἐπὶ τούτοις
<span class="lb" data-page="9.710" data-line="16" id="l9.710.16"></span>τήν τε ὥραν τοῦ ἔτους καὶ τὴν τοῦ κάμνοντος ἡλικίαν
<span class="lb" data-page="9.710" data-line="17" id="l9.710.17"></span>καὶ τὴν κρᾶσιν, ὅσα τ’ ἄλλα τῆς αὐτῆς ἔχεται συστοιχίας,
<span class="pb" data-page="9.711" id="p9.711"></span>
<span class="lb" data-page="9.711" data-line="1" id="l9.711.1"></span>ὑπὲρ ὧν ὀλίγον ἔμπροσθεν εἴρηται. καὶ χρὴ κᾂν ἕν ἐξ αὐτῶν
<span class="lb" data-page="9.711" data-line="2" id="l9.711.2"></span>ποτε ῥηθῇ, καὶ τῶν μὴ ῥηθέντων ἀναμιμνήσκεσθαι. μακρὸν
<span class="lb" data-page="9.711" data-line="3" id="l9.711.3"></span>γὰρ ἂν εἴη διέρχεσθαι σύμπαντα. μετὰ δὲ ταῦτα σκοπεῖσθαι
<span class="lb" data-page="9.711" data-line="4" id="l9.711.4"></span>τὰς περιόδους τῶν παροξυσμῶν, εἴτε διὰ τρίτης, εἴτε διὰ τετάρτης,
<span class="lb" data-page="9.711" data-line="5" id="l9.711.5"></span>εἴτε καθ’ ἑκάστην ἡμέραν, εἴτε μηδ’ ὅλως γίνονται,
<span class="lb" data-page="9.711" data-line="6" id="l9.711.6"></span>καθάπερ ἐπὶ τῶν συνόχων ἰδίως ὀνομαζομένων ἔστιν ἰδεῖν. εἰ
<span class="lb" data-page="9.711" data-line="7" id="l9.711.7"></span>μὲν γὰρ ἐπείγοιντο καὶ προλαμβάνοιεν ἀεὶ τῆς συνήθους
<span class="lb" data-page="9.711" data-line="8" id="l9.711.8"></span>ὥρας, καὶ σφοδρότεροι γίνοιντο πολλῷ, καὶ διὰ τρίτης ἀπαντῷεν,
<span class="lb" data-page="9.711" data-line="9" id="l9.711.9"></span>ἐν τάχει κριθήσεσθαι δηλοῦσι· εἰ δ’ ἀργῶς κινοῖντο
<span class="lb" data-page="9.711" data-line="10" id="l9.711.10"></span>καὶ τὴν αὐτὴν ὥραν εἰσβάλλοιεν, ἐφ’ ἑκάστῃ τε γίγνοιντο
<span class="lb" data-page="9.711" data-line="11" id="l9.711.11"></span>ἡμέρᾳ, μετὰ πλείονα χρόνον ἔσεσθαι σημαίνουσι τὴν κρίσιν.
<span class="lb" data-page="9.711" data-line="12" id="l9.711.12"></span>ἐπὶ δὲ τούτοις ἑξῆς, ὅπερ δὴ καὶ μέγιστόν ἐστι, τοὺς πεπασμοὺς
<span class="lb" data-page="9.711" data-line="13" id="l9.711.13"></span>ὁρᾷν, καὶ τούτων μάλιστα ταῖς ἀξιολόγοις μεταβολαῖς
<span class="lb" data-page="9.711" data-line="14" id="l9.711.14"></span>προσέχειν τὸν νοῦν. εἰ γὰρ ἐν ἐπιδήλοις ἡμέραις γίγνοιντο,
<span class="lb" data-page="9.711" data-line="15" id="l9.711.15"></span>τὰς ἐφεξῆς αὐτῶν κρισίμους ἀπαλλάξειν τῆς νόσου τὸν
<span class="lb" data-page="9.711" data-line="16" id="l9.711.16"></span>ἄνθρωπον ἐπαγγέλλονται. καθόλου γὰρ, ὡς κἀν τοῖς ἔμπροσθεν
<span class="lb" data-page="9.711" data-line="17" id="l9.711.17"></span>εἴρηται λόγοις, ἡ σύμπασα κατάστασις τῶν νοσημάτων
<span class="lb" data-page="9.711" data-line="18" id="l9.711.18"></span>διὰ τῶν εἰρημένων τεττάρων γενῶν γνωρίζεται, περὶ ὧν ἔφαμεν ﻿
<span class="pb" data-page="9.712" id="p9.712"></span>
<span class="lb" data-page="9.712" data-line="1" id="l9.712.1"></span>ἐν ἀφορισμοῖς διειλέχθαι τὸν Ἱπποκράτην τόνδε τὸν τρόπον.
<span class="lb" data-page="9.712" data-line="2" id="l9.712.2"></span>τοὺς δὲ παροξυσμοὺς καὶ τὰς καταστάσιας δηλώσουσιν
<span class="lb" data-page="9.712" data-line="3" id="l9.712.3"></span>αἱ νοῦσοι καὶ αἱ ὧραι τοῦ ἔτεος καὶ αἱ τῶν περιόδων πρὸς
<span class="lb" data-page="9.712" data-line="4" id="l9.712.4"></span>ἀλλήλας ἐπιδόσιες, ἤν τε καθ’ ἡμέρην, ἤν τε παρ’ ἡμέρην, ἤν
<span class="lb" data-page="9.712" data-line="5" id="l9.712.5"></span>τε καὶ διὰ πλείονος χρόνου γίνωνται. εἶτ’ ἐφεξῆς φησι· ἀτὰρ
<span class="lb" data-page="9.712" data-line="6" id="l9.712.6"></span>καὶ τοῖσιν ἐπιφαινομένοισιν οἷον ἐν πλευριτικοῖσι πτύελον,
<span class="lb" data-page="9.712" data-line="7" id="l9.712.7"></span>αὐτίκα ἢν ἐπιφαίνηται, ἀρχομένου μὲν βραχύνει, ἢν δὲ ὕστερον
<span class="lb" data-page="9.712" data-line="8" id="l9.712.8"></span>ἐπιφαίνηται, μηκύνει. διηγησάμεθα δ’ ἐπὶ πλεῖστον ἐν τῷ
<span class="lb" data-page="9.712" data-line="9" id="l9.712.9"></span>πρώτῳ γράμματι περί τε τῶν ἐπιφαινομένων τούτων σημείων,
<span class="lb" data-page="9.712" data-line="10" id="l9.712.10"></span>ἃ δὴ τὴν πέψιν ἐνδείκνυται τῆς νόσου, καὶ ὅπῃ διαφέρει
<span class="lb" data-page="9.712" data-line="11" id="l9.712.11"></span>τῶν κρισίμων ὀνομαζομένων σημείων τε καὶ συμπτωμάτων.
<span class="lb" data-page="9.712" data-line="12" id="l9.712.12"></span><span class="milestone ed2page" data-n="8.432" data-unit="ed2page" id="ed2page.8.432"></span>εἴπερ οὖν ἐκείνων μνημονεύεις, ἐλπίζω σε ῥᾳδίως
<span class="lb" data-page="9.712" data-line="13" id="l9.712.13"></span>ποιήσειν ἐν τῷδε τῷ λόγῳ προγνωστικόν τε καὶ διαγνωστικὸν
<span class="lb" data-page="9.712" data-line="14" id="l9.712.14"></span>ἀρίστης κρίσεως. αἱ μὲν γὰρ ἄλλαι στοχασμῷ τινι τεχνικῷ
<span class="lb" data-page="9.712" data-line="15" id="l9.712.15"></span>προγινώσκονται, τὴν δ’ ἀρίστην κρίσιν, ἣν δὴ καὶ μόνην
<span class="lb" data-page="9.712" data-line="16" id="l9.712.16"></span>ἁπλῶς ὀνομάζεσθαι κρίσιν ἔφαμεν, οὐδὲ στοχαστικῶς ἄν
<span class="lb" data-page="9.712" data-line="17" id="l9.712.17"></span>τις, ἀλλὰ βεβαίως προγινώσκοι. πάντα γὰρ ἐπὶ τῶν τοιούτων
<span class="lb" data-page="9.712" data-line="18" id="l9.712.18"></span>νοσημάτων ἐξ ἀρχῆς εὐθὺς ἀκίνδυνα φαίνεται τὰ σημεῖα.
<span class="pb" data-page="9.713" id="p9.713"></span>
<span class="lb" data-page="9.713" data-line="1" id="l9.713.1"></span>τελέως μὲν οὖν ὄντα τοιαῦτα κατὰ τὴν πρώτην τετράδα
<span class="lb" data-page="9.713" data-line="2" id="l9.713.2"></span>τὴν κρίσιν ἐπαγγέλλεται, καθότι καὶ Ἱπποκράτης ἐδίδαξεν ἐν
<span class="lb" data-page="9.713" data-line="3" id="l9.713.3"></span>τῷ προγνωστικῷ λέγων ᾧδε· οἵ τε εὐηθέστατοι τῶν πυρετῶν
<span class="lb" data-page="9.713" data-line="4" id="l9.713.4"></span>καὶ ἐπὶ σημείων ἀσφαλεστάτων γινόμενοι τεταρταῖοι παύονται,
<span class="lb" data-page="9.713" data-line="5" id="l9.713.5"></span>ἢ πρόσθεν. οὐ γὰρ ἐνδέχεται πυρετὸν οὔτε τὸν ἀσφαλέστατα
<span class="lb" data-page="9.713" data-line="6" id="l9.713.6"></span>πάντα κεκτημένον οὔτε τὸν ὀλεθριώτατα μὴ οὐ
<span class="lb" data-page="9.713" data-line="7" id="l9.713.7"></span>κατὰ τὴν πρώτην τετράδα τὸν μὲν λυθῆναι, τὸν δὲ ἀποκτεῖναι,
<span class="lb" data-page="9.713" data-line="8" id="l9.713.8"></span>καθάπερ εἰ καὶ μικρὸν ἀποχωρήσειεν ὁ μὲν ἀπὸ τῶν
<span class="lb" data-page="9.713" data-line="9" id="l9.713.9"></span>ἐσχάτως ὀλεθρίων, ὁ δ’ ἀπὸ τῶν ἄκρως σωτηρίων, οὐκ ἐνδέχεται
<span class="lb" data-page="9.713" data-line="10" id="l9.713.10"></span>τοὺς πυρετοὺς τούτους ἐξωτέρω προβῆναι τῆς ἑβδόμης
<span class="lb" data-page="9.713" data-line="11" id="l9.713.11"></span>ἡμέρας. τὸ δὲ εἴτε σφοδρὰ καὶ ἀγωνιστικὴ γενήσεται κρίσις,
<span class="lb" data-page="9.713" data-line="12" id="l9.713.12"></span>εἴτε μετρία, εἴτ’ οὐδ’ ὅλως κρίσις, ἀλλὰ λύσις ἁπλῶς,
<span class="lb" data-page="9.713" data-line="13" id="l9.713.13"></span>οὐκέτ’ ἐκ τῶν ὀλεθρίων τε καὶ σωτηρίων σημείων, ἀλλ’ ἐξ
<span class="lb" data-page="9.713" data-line="14" id="l9.713.14"></span>ἄλλων προγινώσκεται. δύο δ’ ἐστὶ καὶ τούτων τὰ γένη, μέγεθός
<span class="lb" data-page="9.713" data-line="15" id="l9.713.15"></span>τε καὶ κίνησις νοσήματος. ἐν οἷς πρώτοις εὐθὺς ἀκριβῶς
<span class="lb" data-page="9.713" data-line="16" id="l9.713.16"></span>χρὴ γεγυμνάσθαι καὶ διακρίνειν αὐτὰ δύνασθαι ῥᾳδίως
<span class="lb" data-page="9.713" data-line="17" id="l9.713.17"></span>ἤθους τε καὶ ἰδέας νοσήματος. ἀλλὰ τὴν μὲν ἰδέαν ὡς χρὴ
<span class="lb" data-page="9.713" data-line="18" id="l9.713.18"></span>διαγινώσκειν ἐν τῷ δευτέρῳ τῶνδε τῶν ὑπομνημάτων εἴρηται.
<span class="pb" data-page="9.714" id="p9.714"></span>
<span class="lb" data-page="9.714" data-line="1" id="l9.714.1"></span>τριταῖος γὰρ καὶ ἀμφημερινὸς καὶ τεταρταῖος καὶ ἡμιτριταῖος
<span class="lb" data-page="9.714" data-line="2" id="l9.714.2"></span>καὶ πλευρῖτις καὶ περιπνευμονία καὶ φρενῖτις εἴδη νοσημάτων
<span class="lb" data-page="9.714" data-line="3" id="l9.714.3"></span>εἰσίν. εἰ δ’ εὔηθες, ἢ κακόηθες, ἐκ τῶν ἑπομένων αὐτοῖς
<span class="lb" data-page="9.714" data-line="4" id="l9.714.4"></span>συμπτωμάτων ἡ διάγνωσις, ἃ διεξῆλθεν ἅπαντα σχεδὸν Ἱπποκράτης
<span class="lb" data-page="9.714" data-line="5" id="l9.714.5"></span>ἐν τῷ προγνωστικῷ. τούτοις δὲ συγκαταριθμεῖν χρὴ
<span class="lb" data-page="9.714" data-line="6" id="l9.714.6"></span>καὶ τὰ τῆς ἀπεψίας τε καὶ τῆς <span class="milestone ed1page" data-n="3.415" data-unit="ed1page" id="ed1page.3.415"></span>πέψεως σημεῖα. μέγεθος
<span class="lb" data-page="9.714" data-line="7" id="l9.714.7"></span>δὲ καὶ κίνησις νοσήματος ἕτερα τούτων ἐστίν. βληχροὶ γοῦν
<span class="lb" data-page="9.714" data-line="8" id="l9.714.8"></span>ἐνίοτε καὶ μικροὶ πυρετοὶ κακοήθεις εἰσὶ σφόδρα καὶ ἄλλοι
<span class="lb" data-page="9.714" data-line="9" id="l9.714.9"></span>θερμοὶ καὶ περικαεῖς, ὡς ἄσην τε ἅμα καὶ καῦμα καὶ δίψος
<span class="lb" data-page="9.714" data-line="10" id="l9.714.10"></span>ἀφόρητον ἐπιφέρειν, ὅμως οὐδὲν ἔχουσιν ἐνίοτε κινδυνῶδες.
<span class="lb" data-page="9.714" data-line="11" id="l9.714.11"></span>εἴρηται δὲ καὶ πρόσθεν ὡς εἴτε σφοδρότητά τις, εἴτε μέγεθος
<span class="lb" data-page="9.714" data-line="12" id="l9.714.12"></span>ὀνομάζει νοσήματος, οὐ διοίσει. τούτων δὲ ἁπάντων ἡ κίνησις
<span class="lb" data-page="9.714" data-line="13" id="l9.714.13"></span>διαφέρει, καὶ διαγινώσκεται τῷ χρόνῳ τῶν μερῶν τοῦ
<span class="lb" data-page="9.714" data-line="14" id="l9.714.14"></span>παροξυσμοῦ. τεττάρων γὰρ ἐν ἑκάστῳ παροξυσμῷ μορίων
<span class="lb" data-page="9.714" data-line="15" id="l9.714.15"></span>ὑπαρχόντων, ἀρχῆς τε καὶ ἀναβάσεως καὶ ἀκμῆς καὶ παρακμῆς,
<span class="lb" data-page="9.714" data-line="16" id="l9.714.16"></span>ἤτοι ταχέως τις ἅπαντα ταῦτα διεξέρχεται πυρετὸς, ἢ
<span class="lb" data-page="9.714" data-line="17" id="l9.714.17"></span>βραδέως, ἢ τινὰ μὲν αὐτῶν θᾶττον, τινὰ δὲ βραδύτερον.
<span class="pb" data-page="9.715" id="p9.715"></span>
<span class="lb" data-page="9.715" data-line="1" id="l9.715.1"></span>εἰ μὲν οὖν ἅπαντα ταχέως διανύοι, πρόδηλον ὡς ἐπὶ τὴν
<span class="lb" data-page="9.715" data-line="2" id="l9.715.2"></span>κρίσιν ἐπείγεται, καὶ πάντως ἐστὶ διαλείπων οὗτος. οὐ γὰρ
<span class="lb" data-page="9.715" data-line="3" id="l9.715.3"></span>ἐνδέχεται τὸν πάντα ταχὺ διεξιόντα μένειν ἔτι συνεχῆ, καθάπερ
<span class="lb" data-page="9.715" data-line="4" id="l9.715.4"></span>οὐδὲ εἰ μηκύνει, κατὰ πάντα τὰ μόρια διαλείπειν ἄν ἔτι
<span class="lb" data-page="9.715" data-line="5" id="l9.715.5"></span>δύναιτο. δῆλον δὲ ὡς τὸν μὲν εἰς ἀπυρεξίαν παυόμενον ὀνομάζω
<span class="lb" data-page="9.715" data-line="6" id="l9.715.6"></span>διαλείποντα, τοῦ δὲ συνεχοῦς πυρετοῦ πάντως μὲν ἕν
<span class="lb" data-page="9.715" data-line="7" id="l9.715.7"></span>γέ τι μεμήκυσται μόριον, ἔστι δ’ ὅτε καὶ δύο καὶ τρία καὶ
<span class="lb" data-page="9.715" data-line="8" id="l9.715.8"></span>σύμπαντα. τοῦ μὲν ἰδίως ὀνομαζομένου πυρετοῦ συνόχου
<span class="lb" data-page="9.715" data-line="9" id="l9.715.9"></span>πολυχρόνιος ἡ ἀκμὴ, μᾶλλον δ’ ἀκμὴ πᾶς ἐστιν ὁ τοιοῦτος
<span class="lb" data-page="9.715" data-line="10" id="l9.715.10"></span>πυρετός· τοῦ δὲ μὴ συνόχου μὲν, οὐ μὴν εἰς ἀπυρεξίαν γε
<span class="lb" data-page="9.715" data-line="11" id="l9.715.11"></span>παυομένου πολυχρονιωτέρας μὲν τῶν ἄλλων μερῶν τῆς ἀκμῆς
<span class="lb" data-page="9.715" data-line="12" id="l9.715.12"></span>γινομένης ὀξεῖα ἡ κίνησις, ὀλιγοχρονιωτέρας δὲ βραδεῖα.
<span class="lb" data-page="9.715" data-line="13" id="l9.715.13"></span>διωρισμένης οὖν ἰδέας νοσήματος καὶ μεγέθους καὶ κινήσεως
<span class="lb" data-page="9.715" data-line="14" id="l9.715.14"></span>καὶ ἤθους, καὶ τῆς μὲν ἰδέας ἐκ τῶν οἰκείων συμπτωμάτων
<span class="lb" data-page="9.715" data-line="15" id="l9.715.15"></span>γνωριζομένης, τοῦ δὲ μεγέθους ἐκ τοῦ κατὰ ταῦτα πηλίκου,
<span class="lb" data-page="9.715" data-line="16" id="l9.715.16"></span>τῆς δὲ κινήσεως ἐκ τοῦ χρόνου τῶν τοῦ παροξυσμοῦ μορίων,
<span class="lb" data-page="9.715" data-line="17" id="l9.715.17"></span><span class="milestone ed2page" data-n="8.433" data-unit="ed2page" id="ed2page.8.433"></span>τοῦ δὲ ἤθους ἐκ τῶν ἐπιγινομένων συμπτωμάτων,
<span class="lb" data-page="9.715" data-line="18" id="l9.715.18"></span>προσλαμβανομένων δὲ τούτοις ὥρας τε καὶ χώρας καὶ φύσεως
<span class="pb" data-page="9.716" id="p9.716"></span>
<span class="lb" data-page="9.716" data-line="1" id="l9.716.1"></span>καὶ τῶν ὁμοίων. ὅτι μὲν σωθήσεταί τις, ἢ τεθνήξεται, πρὸς
<span class="lb" data-page="9.716" data-line="2" id="l9.716.2"></span>τρία ταῦτα ἀποβλέπων ἐξευρήσεις, ἰδέαν, ἦθος καὶ μέγεθος·
<span class="lb" data-page="9.716" data-line="3" id="l9.716.3"></span>μάλιστα δ’ ἐν τούτοις προσέχειν τῷ ἤθει τὸν νοῦν. ὅτι δὲ
<span class="lb" data-page="9.716" data-line="4" id="l9.716.4"></span>κριθήσεται, ἢ μὴ, πρῶτον μὲν ἐκ τῆς κινήσεώς τε καὶ τοῦ
<span class="lb" data-page="9.716" data-line="5" id="l9.716.5"></span>μεγέθους, ἔπειτα δ’ ἐκ τῆς ἰδέας, εἶτ’ ἐκ τῆς κατὰ τὰς ὥρας
<span class="lb" data-page="9.716" data-line="6" id="l9.716.6"></span>τε καὶ τὰς τοιαύτας συστοιχίας. ἐκ μέντοι τῶν ἐπιγινομένων
<span class="lb" data-page="9.716" data-line="7" id="l9.716.7"></span>οὐχ ἁπάντων, ἀλλ’ ὅσα μικρῷ πρόσθεν εἶπον, ἀρχομέναις
<span class="lb" data-page="9.716" data-line="8" id="l9.716.8"></span>ἤδη ταῖς κρίσεσι συνεισβάλλειν, ἢ βραχύ τι φθάνειν αὐταῖς,
<span class="lb" data-page="9.716" data-line="9" id="l9.716.9"></span>ἅπερ δὴ καὶ κρίσιμα σημεῖα καλοῦμεν ἰδίως. τριχῇ γὰρ τῶν
<span class="lb" data-page="9.716" data-line="10" id="l9.716.10"></span>ἐπιγινομένων νενεμημένων, εἴς τε τὰ δηλοῦν τὸ ἦθος πεφυκότα
<span class="lb" data-page="9.716" data-line="11" id="l9.716.11"></span>καὶ τὰ τὴν μέλλουσαν ἔσεσθαι κρίσιν ὑπόγυον, ἔτι τε
<span class="lb" data-page="9.716" data-line="12" id="l9.716.12"></span>πρὸς τούτοις ὅσα μὴ μόνον ὡς σημεῖα κρίσεως, ἀλλὰ καὶ ὡς
<span class="lb" data-page="9.716" data-line="13" id="l9.716.13"></span>αἴτια τιθέμεθα. τὸ μὲν πρῶτον ἐκ τῶν εἰρημένων γένος
<span class="lb" data-page="9.716" data-line="14" id="l9.716.14"></span>ἁπλοῦν ἐστιν. τὰ μὲν γὰρ αὐτῶν ἐστι μοχθηρὰ, τὰ δὲ χρηστὰ
<span class="lb" data-page="9.716" data-line="15" id="l9.716.15"></span>τετύχηκεν ὄντα διὰ παντός. τὸ δὲ δεύτερόν τε καὶ τρίτον
<span class="lb" data-page="9.716" data-line="16" id="l9.716.16"></span>οὐκ ἀεὶ ταὐτὸν οὔτε δηλοῦν οὔτε ποιεῖν πέφυκεν, ἀλλὰ τοῖς
<span class="lb" data-page="9.716" data-line="17" id="l9.716.17"></span>τῆς νόσου καιροῖς ὑπαλλάττεται. λέλεκται δ’ ἐπὶ πλεῖστον ﻿
<span class="pb" data-page="9.717" id="p9.717"></span>
<span class="lb" data-page="9.717" data-line="1" id="l9.717.1"></span>ὑπὲρ ἁπάντων τούτων ἐν τῷ πρώτῳ γράμματι. σαφηνείας
<span class="lb" data-page="9.717" data-line="2" id="l9.717.2"></span>γοῦν ἕνεκα προκεχειρίσθω τις ἄῤῥωστος ἐν τῇ πρώτῃ τῶν
<span class="lb" data-page="9.717" data-line="3" id="l9.717.3"></span>ἡμερῶν ἐναργέστατα σωτηρίας ἔχων σημεῖα. πάντως μὲν
<span class="lb" data-page="9.717" data-line="4" id="l9.717.4"></span>γὰρ τούτῳ κατὰ τὴν πρώτην τετράδα λυθήσεται τὸ νόσημα.
<span class="lb" data-page="9.717" data-line="5" id="l9.717.5"></span>πότερον δὲ κριθὲν, ἢ λυθὲν, μεγέθει τε καὶ σμικρότητι
<span class="lb" data-page="9.717" data-line="6" id="l9.717.6"></span>διορίζεται. τὰ μὲν γὰρ μεγάλα κρίνεται πάντως· ὅσα δὲ
<span class="lb" data-page="9.717" data-line="7" id="l9.717.7"></span>σμικρὰ, λύεται μόνον. ἡ δ’ ἡμέρα τῆς κρίσεως ἐκ τῆς
<span class="lb" data-page="9.717" data-line="8" id="l9.717.8"></span>κινήσεως εὑρεθήσεται. συνόχου μὲν γὰρ ὄντος τοῦ πυρετοῦ
<span class="lb" data-page="9.717" data-line="9" id="l9.717.9"></span>καὶ μηδενὸς πλημμεληθέντος, ἀεὶ γὰρ χρὴ τούτου μεμνῆσθαι,
<span class="lb" data-page="9.717" data-line="10" id="l9.717.10"></span>κατὰ τὴν τετάρτην ἡμέραν ἐλπίζειν ἔσεσθαι τὴν κρίσιν.
<span class="lb" data-page="9.717" data-line="11" id="l9.717.11"></span>εἰ δὲ συνεχὴς εἴη, τό τε μέγεθος ὁρᾷν χρὴ καὶ τὴν κίνησιν. ἐνδέχεται
<span class="lb" data-page="9.717" data-line="12" id="l9.717.12"></span>γὰρ κατὰ τὴν τρίτην ἢ πέμπτην ἡμέραν γενέσθαι
<span class="lb" data-page="9.717" data-line="13" id="l9.717.13"></span>τὴν κρίσιν, κατὰ μὲν τὴν τρίτην μεγάλου τε τοῦ νοσήματος
<span class="lb" data-page="9.717" data-line="14" id="l9.717.14"></span>ὄντος καὶ ταχέως κινουμένου, κατὰ δὲ τὴν πέμπτην, εἰ μὴ
<span class="lb" data-page="9.717" data-line="15" id="l9.717.15"></span>πάνυ μέγα μηδὲ ταχέως κινοῖτο. χρὴ γὰρ τὴν κρίσιν συνδραμεῖν
<span class="lb" data-page="9.717" data-line="16" id="l9.717.16"></span>τῷ παροξυσμῷ, καὶ οὕτω σπάνιόν ἐστι τὸ κατὰ τὴν
<span class="lb" data-page="9.717" data-line="17" id="l9.717.17"></span>τετάρτην κριθῆναι ὥστε Ἀρχιγένης μὲν δὶς ἔοικεν αὐτὸ παρ’
<span class="lb" data-page="9.717" data-line="18" id="l9.717.18"></span>ὅλον αὐτοῦ τὸν βίον ἑωρακέναι, ἐγὼ δὲ μέχρι τοῦ νῦν ἅπαξ.
<span class="pb" data-page="9.718" id="p9.718"></span>
<span class="lb" data-page="9.718" data-line="1" id="l9.718.1"></span>καὶ τοῦτο αἴτιόν ἐστιν, ὡς κᾀν τοῖς περὶ κρισίμων ἡμερῶν εἴρηται,
<span class="lb" data-page="9.718" data-line="2" id="l9.718.2"></span>τοῦ τὴν κρίσιν πολλάκις ἐκ τῆς τετάρτης εἰς τὴν τρίτην
<span class="lb" data-page="9.718" data-line="3" id="l9.718.3"></span>τε καὶ εἰς τὴν πέμπτην μεθίστασθαι. τὸ μὲν γὰρ οὕτως
<span class="lb" data-page="9.718" data-line="4" id="l9.718.4"></span>ταχέως κρινόμενον νόσημα πάντως κάτοξυ· τοῖς κατόξεσι δὲ
<span class="lb" data-page="9.718" data-line="5" id="l9.718.5"></span>πᾶσιν ἤτοι συνόχους ἔχειν πάντως ἀνάγκη τοὺς πυρετοὺς, ἢ
<span class="lb" data-page="9.718" data-line="6" id="l9.718.6"></span>συνεχεῖς μὲν, ἀλλὰ διὰ τρίτης παροξυνομένους. οἱ μὲν δὴ σύνοχοι
<span class="lb" data-page="9.718" data-line="7" id="l9.718.7"></span>σπανιώτεροί τέ εἰσι καὶ μηδενὸς πλημμεληθέντος ἐν τῇ
<span class="lb" data-page="9.718" data-line="8" id="l9.718.8"></span>τετάρτῃ κρίνονται, τῆς φύσεως ταῖς οἰκείαις περιόδοις ἐπὶ
<span class="lb" data-page="9.718" data-line="9" id="l9.718.9"></span>τὴν κρίσιν ἀφικνουμένης. ἔστι δὲ καὶ αὐτὸ τοῦτο τὸ μηδὲν
<span class="lb" data-page="9.718" data-line="10" id="l9.718.10"></span>πλημμεληθῆναι σπάνιον. οἱ δὲ συνεχεῖς ἐν τοῖς παροξυσμοῖς
<span class="lb" data-page="9.718" data-line="11" id="l9.718.11"></span>κρινόμενοι τῇ τρίτῃ τῶν ἡμερῶν εὐλόγως, ἢ τῇ πέμπτῃ
<span class="lb" data-page="9.718" data-line="12" id="l9.718.12"></span>λύονται. εἰ γὰρ καὶ τῇ τετάρτῃ κριθεῖέν ποτε, τῷ λόγῳ
<span class="lb" data-page="9.718" data-line="13" id="l9.718.13"></span>τοῦ κατὰ τὴν τρίτην ἡμέραν παροξυσμοῦ τοῦτο πάσχουσιν.
<span class="lb" data-page="9.718" data-line="14" id="l9.718.14"></span>ὁ γὰρ περὶ τὴν ἑνδεκάτην ὥραν, εἰ τύχοι, τῆς τρίτης ἡμέρας
<span class="lb" data-page="9.718" data-line="15" id="l9.718.15"></span>εἰσβαλὼν παροξυσμὸς, ἤτοι διὰ τρίτης νυκτὸς, ἢ διὰ τετάρτης
<span class="lb" data-page="9.718" data-line="16" id="l9.718.16"></span>ἡμέρας ἐπιφέρει τὴν κρίσιν. ὅταν οὖν ἐν τῇ πρώτῃ τῶν
<span class="lb" data-page="9.718" data-line="17" id="l9.718.17"></span>ἡμερῶν, αὖθις γὰρ ῥητέον ταὐτὰ, θεασάμενός τι πέψεως
<span class="lb" data-page="9.718" data-line="18" id="l9.718.18"></span>ἐναργὲς γνώρισμα, πάντων δὲ δηλονότι τῶν ἄλλων σημείων
<span class="pb" data-page="9.719" id="p9.719"></span>
<span class="lb" data-page="9.719" data-line="1" id="l9.719.1"></span>ἀκινδύνων ὑπαρχόντων, εἰδείης μὲν ἤδη βεβαίως ὅτι περὶ
<span class="lb" data-page="9.719" data-line="2" id="l9.719.2"></span>τὴν πρώτην τετράδα τὴν λύσιν ἀνάγκη γενέσθαι τῷ νοσήματι,
<span class="lb" data-page="9.719" data-line="3" id="l9.719.3"></span>θεασάμενος δὲ τὸ μέγεθος αὐτοῦ προσεπιμάθοις ὅτι καὶ μετὰ
<span class="lb" data-page="9.719" data-line="4" id="l9.719.4"></span>κρίσεως. <span class="milestone ed2page" data-n="8.434" data-unit="ed2page" id="ed2page.8.434"></span>ἐκ γοῦν τῆς κινήσεως χρή σε τοῦ νοσήματος
<span class="lb" data-page="9.719" data-line="5" id="l9.719.5"></span>ἢ τὴν τρίτην, ἢ τὴν τετάρτην ἢ τὴν πέμπτην ἐλπίζειν·
<span class="lb" data-page="9.719" data-line="6" id="l9.719.6"></span>εἰ μὲν πάνυ ταχέως κινοῖτο, τὴν τρίτην, εἰ δὲ βραδύτερόν
<span class="lb" data-page="9.719" data-line="7" id="l9.719.7"></span>πως, τὴν πέμπτην, εἰ δὲ σύνοχος ὁ πυρετὸς εἴη, τὴν τετάρτην.
<span class="lb" data-page="9.719" data-line="8" id="l9.719.8"></span>συνεπιλαμβάνεται δὲ τῷ μὲν τάχει τῆς κινήσεως τό τε
<span class="lb" data-page="9.719" data-line="9" id="l9.719.9"></span>μέγεθος τοῦ νοσήματος καὶ ἡ ὥρα τοῦ ἔτους καὶ ἡ ἡλικία
<span class="lb" data-page="9.719" data-line="10" id="l9.719.10"></span>καὶ ἡ χώρα καὶ τὰ ἄλλα ὅσα πολλάκις εἴρηται πικρόχολα
<span class="lb" data-page="9.719" data-line="11" id="l9.719.11"></span>τὴν φύσιν ὑπάρχειν, τῇ δὲ βραδύτητι τἀναντία. θέρους μὲν
<span class="lb" data-page="9.719" data-line="12" id="l9.719.12"></span>γὰρ νεανίσκος φύσει θερμότερος ἐξ ἐνδείας καὶ πόνου ἐδεσμάτων
<span class="lb" data-page="9.719" data-line="13" id="l9.719.13"></span>τε καὶ ποτῶν χολωδῶν συνεπιλήψεται τῇ τρίτῃ κρίσει,
<span class="lb" data-page="9.719" data-line="14" id="l9.719.14"></span>καὶ μᾶλλον εἰ αὐχμώδης ἱκανῶς ἥ τε προγεγενημένη κατάστασις
<span class="lb" data-page="9.719" data-line="15" id="l9.719.15"></span>εἴη καὶ ἡ νῦν ἐνεστῶσα καὶ τὸ χωρίον ἐν ᾧ νοσεῖ φύσει
<span class="lb" data-page="9.719" data-line="16" id="l9.719.16"></span>θερμόν. εἰ δὲ καὶ τριταῖαι κρίσεις ἐπιδεδημηκυῖαι τηνικαῦτα
<span class="lb" data-page="9.719" data-line="17" id="l9.719.17"></span>εἶεν, ἐστὶ βεβαιότερος ὁ στοχασμός. εἰ μέντοι τἀναντία πάντα
<span class="lb" data-page="9.719" data-line="18" id="l9.719.18"></span>συνέλθοι, βραδυτέρα μὲν ἡ κίνησις τοῦ νοσήματος, οὐ πάνυ
<span class="pb" data-page="9.720" id="p9.720"></span>
<span class="lb" data-page="9.720" data-line="1" id="l9.720.1"></span>δέ τι τὸ μέγεθος ἀξιόλογον, ἡ δὲ ὥρα χειμὼν, ὁ δὲ νοσῶν
<span class="lb" data-page="9.720" data-line="2" id="l9.720.2"></span>ἤτοι φύσει φλεγματωδέστερος, ἢ παρακμάζων, εἰς τὸν τῆς
<span class="lb" data-page="9.720" data-line="3" id="l9.720.3"></span>πέμπτης ἡμέρας παροξυσμὸν ἐλπίζειν ἀφίξεσθαι τὴν κρίσιν,
<span class="lb" data-page="9.720" data-line="4" id="l9.720.4"></span>ἔτι δὲ μᾶλλον, εἰ καὶ τὸ χωρίον ὑγρὸν εἴη καὶ ψυχρὸν, ἥ τε
<span class="lb" data-page="9.720" data-line="5" id="l9.720.5"></span>παροῦσα κατάστασις ὁμοία καὶ αἱ κρίσεις ἐπιδεδημηκυῖαι
<span class="lb" data-page="9.720" data-line="6" id="l9.720.6"></span>πεμπταῖαι, καὶ τἄλλα δὲ τὰ τούτοις <span class="milestone ed1page" data-n="3.416" data-unit="ed1page" id="ed1page.3.416"></span>ἀνάλογα, ἀργία
<span class="lb" data-page="9.720" data-line="7" id="l9.720.7"></span>τε καὶ πλησμονὴ, καὶ φλεγματώδη τὰ προεδηδεσμένα σιτία
<span class="lb" data-page="9.720" data-line="8" id="l9.720.8"></span>χρόνῳ πλείονι. πάλιν οὖν ἕτερος ἄῤῥωστος ὑποκείσθω, μήπω
<span class="lb" data-page="9.720" data-line="9" id="l9.720.9"></span>μὲν μηδὲν ἔχων ἐναργὲς πέψεως σημεῖον μήτ’ ἐν τῇ πρώτῃ
<span class="lb" data-page="9.720" data-line="10" id="l9.720.10"></span>τῶν ἡμερῶν μήτ’ ἐν τῇ δευτέρᾳ, μὴ μέντοι κινδυνῶδες,
<span class="lb" data-page="9.720" data-line="11" id="l9.720.11"></span>ἀλλὰ παντοίως ἀκίνδυνα πάντως. σωθήσεται μὲν δηλονότι
<span class="lb" data-page="9.720" data-line="12" id="l9.720.12"></span>καὶ οὗτος, ἀλλ’ οὐκ ἐν τῇ πρώτῃ τετράδι τελέως ἀπαλλαγήσεται.
<span class="lb" data-page="9.720" data-line="13" id="l9.720.13"></span>προσέχειν οὖν αὖ δεῖ σε τὸν νοῦν ἐπιμελῶς, εἴ τι
<span class="lb" data-page="9.720" data-line="14" id="l9.720.14"></span>πέψεως ἐναργοῦς ἐπιδείξει σημεῖον. εἰ γὰρ τοῦτο γένοιτο,
<span class="lb" data-page="9.720" data-line="15" id="l9.720.15"></span>κατὰ τὴν ἑβδόμην ἡμέραν ἀνάγκη λυθῆναι τὸ νόσημα, μηδενὸς
<span class="lb" data-page="9.720" data-line="16" id="l9.720.16"></span>ἐν τῷ μεταξὺ πλημμεληθέντος. εἰ δὲ μετὰ κρίσεως, ἢ μὴ,
<span class="lb" data-page="9.720" data-line="17" id="l9.720.17"></span>τῷ μεγέθει τοῦ νοσήματος διορίζεσθαι. πρόδηλον γὰρ ὡς
<span class="pb" data-page="9.721" id="p9.721"></span>
<span class="lb" data-page="9.721" data-line="1" id="l9.721.1"></span>περ μέγα, πάντως μετὰ κρίσεως· εἰ δὲ καὶ κινούμενον ὀξέως,
<span class="lb" data-page="9.721" data-line="2" id="l9.721.2"></span>ἔτι δὴ καὶ μᾶλλον, ὥστε κᾂν ἁμαρτηθῇ τι μὴ πάνυ μέγα
<span class="lb" data-page="9.721" data-line="3" id="l9.721.3"></span>περὶ τὸν κάμνοντα, πάντως μετὰ κρίσεως, καὶ οὕτως ἐλπίζειν
<span class="lb" data-page="9.721" data-line="4" id="l9.721.4"></span>ἑβδομαίαν ἀπαντήσεσθαι κρίσιν. εἰ μέντοι μὴ πάνυ ταχέως
<span class="lb" data-page="9.721" data-line="5" id="l9.721.5"></span>κινοῖτο, πλημμεληθείη δέ τι μεταξὺ περὶ τὸν ἄνθρωπον, εἰς
<span class="lb" data-page="9.721" data-line="6" id="l9.721.6"></span>τὴν ἐννάτην ἡμέραν ἡ κρίσις μεταπίπτειν ὀφείλει. πάλιν οὖν
<span class="lb" data-page="9.721" data-line="7" id="l9.721.7"></span>ἕτερος ἄῤῥωστος ὑποκείσθω τῶν ἀκινδύνως ἐχόντων ἐπὶ
<span class="lb" data-page="9.721" data-line="8" id="l9.721.8"></span>τῆς ἑβδόμης ἡμέρας πρῶτον ἐναργὲς ἴσχων τι πέψεως σημεῖον.
<span class="lb" data-page="9.721" data-line="9" id="l9.721.9"></span>οὗτος, εἰ μὲν μέγα τὸ νόσημα καὶ ταχέως εἴη κινούμενον,
<span class="lb" data-page="9.721" data-line="10" id="l9.721.10"></span>ἑνδεκαταῖος μᾶλλον ἢ τεσσαρεσκαιδεκαταῖος κριθήσεται·
<span class="lb" data-page="9.721" data-line="11" id="l9.721.11"></span>μικροτέρου δὲ ὄντος, ἢ μὴ πάνυ ταχέως κινουμένου,
<span class="lb" data-page="9.721" data-line="12" id="l9.721.12"></span>τεσσαρεσκαιδεκαταῖος μᾶλλον ἢ ἑνδεκαταῖος. ἐπιδιορίζεσθαι
<span class="lb" data-page="9.721" data-line="13" id="l9.721.13"></span>δὲ δεῖ τοῖς ἄλλοις, εἰ μὲν καὶ νέος εἴη καὶ φύσει χολώδης καὶ
<span class="lb" data-page="9.721" data-line="14" id="l9.721.14"></span>θέρος καὶ ἐν χωρίῳ φύσει θερμῷ καὶ τά τε τοῦ πρόσθεν
<span class="lb" data-page="9.721" data-line="15" id="l9.721.15"></span>βίου καὶ τὰ τῆς παρούσης καταστάσεως ἐπὶ τὸ θερμότερον
<span class="lb" data-page="9.721" data-line="16" id="l9.721.16"></span>ἅπαντα ῥέποι, πάντως ἐπὶ τῆς ἑνδεκάτης ἡμέρας
<span class="lb" data-page="9.721" data-line="17" id="l9.721.17"></span>κριθήσεται οὗτος, καθάπερ εἰ καὶ τἀναντία τῶν εἰρημένων
<span class="lb" data-page="9.721" data-line="18" id="l9.721.18"></span>ἅπανθ’ ὑπάρχει τῷ νοσοῦντι, κατὰ τὴν τεσσαρεσκαιδεκάτην. ﻿
<span class="pb" data-page="9.722" id="p9.722"></span>
<span class="lb" data-page="9.722" data-line="1" id="l9.722.1"></span>εἰ δὲ τινὰ μὲν εἴη, τινὰ δὲ μὴ, πλημμεληθέντος δέ τινος ἐν
<span class="lb" data-page="9.722" data-line="2" id="l9.722.2"></span>τῷ μεταξὺ, κατὰ τὴν ἑνδεκάτην ἡμέραν οὐκ ἐνδέχεται κριθῆναι
<span class="lb" data-page="9.722" data-line="3" id="l9.722.3"></span>τὸ νόσημα. πολλάκις δὲ οὐδὲ κατὰ τὴν ιδ΄, ὅταν ᾖ μεῖζον
<span class="lb" data-page="9.722" data-line="4" id="l9.722.4"></span>τὸ ἁμαρτηθέν. εἰ μέντοι μηδὲν ἁμαρτηθείη, μικτὰ δ’ εἴη
<span class="lb" data-page="9.722" data-line="5" id="l9.722.5"></span>τὰ συμπτώματα, γεγυμνασμένου τε καὶ ὀξέος ἐν τῷδε χρεία
<span class="lb" data-page="9.722" data-line="6" id="l9.722.6"></span>τοῦ ἰατροῦ πρὸς τὸ διακρίνειν τὰ μείζονα τὴν δύναμιν ἔχοντα
<span class="lb" data-page="9.722" data-line="7" id="l9.722.7"></span>σημεῖα, καὶ τῇ κατ’ αὐτὰ προδηλουμένῃ κρίσει πιστεῦσαι
<span class="lb" data-page="9.722" data-line="8" id="l9.722.8"></span>μᾶλλον ἐπὶ τῶν οὕτως ἀμφιβόλων προγνώσεων. <span class="milestone ed2page" data-n="8.435" data-unit="ed2page" id="ed2page.8.435"></span>εἰ δὲ
<span class="lb" data-page="9.722" data-line="9" id="l9.722.9"></span>καὶ μὴ κατὰ τὴν ζ΄ αὐτὴν, ἀλλὰ κατὰ τὰς ἄλλας γε τὰς μεταξὺ
<span class="lb" data-page="9.722" data-line="10" id="l9.722.10"></span>τῆς ἑβδόμης τε καὶ τῆς ια΄ ἔνεστιν ἀκριβῶς ἐξευρεῖν τὸ
<span class="lb" data-page="9.722" data-line="11" id="l9.722.11"></span>γενησόμενον. εἰ γὰρ ἤτοι τὸ μέγεθος ἢ τὸ τάχος τῆς τοῦ νοσήματος
<span class="lb" data-page="9.722" data-line="12" id="l9.722.12"></span>κινήσεως ἐπιταθείη κατὰ ταύτας τὰς ἡμέρας, ἀξιόλογός
<span class="lb" data-page="9.722" data-line="13" id="l9.722.13"></span>τε προσθήκη γίγνοιτο τοῖς τῆς πέψεως σημείοις, ἑνδεκαταῖος
<span class="lb" data-page="9.722" data-line="14" id="l9.722.14"></span>ὁ τοιοῦτος ἄῤῥωστος κριθήσεται, καθάπερ εἰ καὶ
<span class="lb" data-page="9.722" data-line="15" id="l9.722.15"></span>τἀναντία, τεσσαρεσκαιδεκαταῖος. ὑποκείσθω τοίνυν πάλιν
<span class="lb" data-page="9.722" data-line="16" id="l9.722.16"></span>ἄῤῥωστος ἐν ἀκινδύνῳ νοσήματι κατὰ τὰς προτέρας ἡμέρας,
<span class="lb" data-page="9.722" data-line="17" id="l9.722.17"></span>ἀργοτέραν τε τὴν κίνησιν ἔχων τοῦ πυρετοῦ καὶ μηδὲ περικαῶς
<span class="lb" data-page="9.722" data-line="18" id="l9.722.18"></span>πάνυ πυρέττων, ἀλλὰ καὶ σὺν τοῖς τῆς ἀπεψίας σημείοις·
<span class="pb" data-page="9.723" id="p9.723"></span>
<span class="lb" data-page="9.723" data-line="1" id="l9.723.1"></span>ὅτι μὲν ἐντὸς τῆς ιδ΄ ὁ τοιοῦτος οὐκ ἂν ἀπαλλαγείη τοῦ νοσήματος
<span class="lb" data-page="9.723" data-line="2" id="l9.723.2"></span>ἤδη δῆλον. εἴτε δὲ κατ’ αὐτὴν ἐκείνην, εἴτε καὶ
<span class="lb" data-page="9.723" data-line="3" id="l9.723.3"></span>ποῤῥωτέρω, τοῖς καιροῖς τῆς ὅλης νόσου διορίζεσθαι. τὰ
<span class="lb" data-page="9.723" data-line="4" id="l9.723.4"></span>μὲν γὰρ τῆς ἀρχῆς σημεῖα μέχρι πολλοῦ παραμένοντα χρόνιον
<span class="lb" data-page="9.723" data-line="5" id="l9.723.5"></span>εἶναι δηλώσουσι τὸ νόσημα, τὰ δὲ τῆς ἀναβάσεως, εἰ
<span class="lb" data-page="9.723" data-line="6" id="l9.723.6"></span>κατὰ τὴν δ΄ ἢ τὴν ζ΄ φανείη, περὶ τὴν ιδ΄ ἐλπίζειν τι, διορισθήσεται
<span class="lb" data-page="9.723" data-line="7" id="l9.723.7"></span>δὲ ἐπὶ τῆς ια΄. εἰ γὰρ ἅμα τὰ τρία τάδε συνδράμοι
<span class="lb" data-page="9.723" data-line="8" id="l9.723.8"></span>κατὰ ταύτην τὴν ἡμέραν, ἥ τε τῆς κινήσεως ὀξύτης ἱκανὴν
<span class="lb" data-page="9.723" data-line="9" id="l9.723.9"></span>αὔξησιν εἰληφυῖα καὶ τὸ μέγεθος τοῦ πυρετοῦ, καὶ προσέτι
<span class="lb" data-page="9.723" data-line="10" id="l9.723.10"></span>πέψεως ἐναργὲς γνώρισμα, κατὰ τὴν ιδ΄ ἡ κρίσις· ἔτι δὲ δὴ
<span class="lb" data-page="9.723" data-line="11" id="l9.723.11"></span>μᾶλλον, εἰ καὶ τὰ τῆς ὥρας τε καὶ τὰ τῆς ἡλικίας, καὶ τὰ
<span class="lb" data-page="9.723" data-line="12" id="l9.723.12"></span>τῆς φύσεως τοῦ νοσοῦντος, ὅσα τ’ ἄλλα τούτοις ἀνάλογον εἰς
<span class="lb" data-page="9.723" data-line="13" id="l9.723.13"></span>τάχος κρίσεως συντελεῖ. μόνου δὲ τοῦ τῆς πέψεως ἐναργῶς
<span class="lb" data-page="9.723" data-line="14" id="l9.723.14"></span>σημείου κατὰ τὴν ἑνδεκάτην ἡμέραν γινομένου, μὴ μέντοι
<span class="lb" data-page="9.723" data-line="15" id="l9.723.15"></span>μήτε τοῦ μεγέθους τοῦ νοσήματος μήτε τοῦ τάχους τῆς κινήσεως
<span class="lb" data-page="9.723" data-line="16" id="l9.723.16"></span>κατεπείγοντος, οὐκ ἂν ἐν τῇ ιδ΄ κριθείη. ἀλλ’ εἰ μὲν
<span class="lb" data-page="9.723" data-line="17" id="l9.723.17"></span>καὶ τὰ τῆς ὥρας καὶ τὰ τῆς ἡλικίας τοῦ κάμνοντος, ὅσα
<span class="lb" data-page="9.723" data-line="18" id="l9.723.18"></span>τ’ ἄλλα τούτοις ἐστὶ σύστοιχα, πρὸς τὸ ψυχρότερον ῥέποι, μὴ
<span class="pb" data-page="9.724" id="p9.724"></span>
<span class="lb" data-page="9.724" data-line="1" id="l9.724.1"></span>πρὸ τῆς κ΄ ἐλπίζειν ἔσεσθαι τὴν λύσιν τοῦ νοσήματος. εἰ δὲ
<span class="lb" data-page="9.724" data-line="2" id="l9.724.2"></span>μικτά πως εἴη καὶ ἡ ιδ΄ τὰ σημεῖα τῆς πέψεως ἀξιολόγως αὐξήσειε,
<span class="lb" data-page="9.724" data-line="3" id="l9.724.3"></span>κατὰ τὴν ἑπτακαιδεκάτην ἡ κρίσις ἀπαντήσεται. εἰ δὲ
<span class="lb" data-page="9.724" data-line="4" id="l9.724.4"></span>μηδ’ ἐπὶ τῆς ιδ΄ νεωτερισθείη μηδὲν, ἀκριβῶς πάνυ προσέχειν
<span class="lb" data-page="9.724" data-line="5" id="l9.724.5"></span>τὸν νοῦν τοῖς ἐπὶ τῆς ἑπτακαιδεκάτης ἐσομένοις. πιστότατον
<span class="lb" data-page="9.724" data-line="6" id="l9.724.6"></span>γὰρ ἔσται τὸ κατ’ αὐτὴν φανὲν σημεῖον, εἰ καὶ πάνυ σμικρὸν
<span class="lb" data-page="9.724" data-line="7" id="l9.724.7"></span>εἴη, καὶ προδηλώσει τὴν ἐπὶ τῆς κ΄ ἡμέρας ἐσομένην κρίσιν.
</p>
          </article>

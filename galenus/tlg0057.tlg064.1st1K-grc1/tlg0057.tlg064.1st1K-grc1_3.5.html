<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.5">
<span class="pb page1" data-page="9.724" id="p9.724"></span>
<span class="milestone ed1page page1" data-n="3.416" data-unit="ed1page" id="ed1page.3.416"></span>
<span class="milestone ed2page page1" data-n="8.435" data-unit="ed2page" id="ed2page.8.435"></span>
            <p>
<span class="lb" data-page="9.724" data-line="8" id="l9.724.8"></span>Ὅτι δὲ αἱ τοιαῦται σύμπασαι κρίσεις, ἃς
<span class="lb" data-page="9.724" data-line="9" id="l9.724.9"></span>ἐξηριθμησάμεθα, πασῶν εἰσιν ἄρισται, τουτέστιν ἀκίνδυνοί
<span class="lb" data-page="9.724" data-line="10" id="l9.724.10"></span>τε καὶ τέλειαι καὶ ἀσφαλεῖς, εἰ τοῖς ἐξ ἀρχῆς εἰρημένοις ἅπασαν
<span class="lb" data-page="9.724" data-line="11" id="l9.724.11"></span>ἠκολούθησέ τις, οὐδεμιᾶς ἀποδείξεως ἔτι προσδεῖται.
<span class="lb" data-page="9.724" data-line="12" id="l9.724.12"></span>ὅταν γὰρ ἐπί τε σημείων ἀγαθῶν γίγνωνται καὶ πέψεως ἀκριβοῦς,
<span class="lb" data-page="9.724" data-line="13" id="l9.724.13"></span>ἀρίστας ἀναγκαῖον ὑπάρχειν αὐτὰς, ὅπου γε καὶ ὁ πεπασμὸς
<span class="lb" data-page="9.724" data-line="14" id="l9.724.14"></span>μόνος ταχύτητι κρίσεως καὶ ἀσφάλειαν ὑγιείας σημαίνει.
<span class="lb" data-page="9.724" data-line="15" id="l9.724.15"></span>οὐδὲ γὰρ ἐπινοῆσαι δυνατὸν ἐπ’ ἀκριβεῖ πέψει νοσήματος
<span class="lb" data-page="9.724" data-line="16" id="l9.724.16"></span>ἀπαντῆσαί ποτε κρίσιν οὐκ ἀγαθὴν, ἀκριβὴς δὲ πέψις
<span class="lb" data-page="9.724" data-line="17" id="l9.724.17"></span>ἐν ταῖς ἀκμαῖς γίνεται, καὶ διὰ τοῦτο ἀπ’ ἀρχῆς εὐθὺς ὑφ’
<span class="pb" data-page="9.725" id="p9.725"></span>
<span class="lb" data-page="9.725" data-line="1" id="l9.725.1"></span>ἡμῶν παρῄνητο μηδὲν οὕτως ἀσκεῖν προγινώσκειν ὡς τὴν
<span class="lb" data-page="9.725" data-line="2" id="l9.725.2"></span>ἀκμὴν τοῦ νοσήματος. εἰ γὰρ καὶ τὸ σχῆμα τῆς διαίτης ὡς
<span class="lb" data-page="9.725" data-line="3" id="l9.725.3"></span>πρὸς ἐκείνην συντάττεται, καὶ κρίσις ἀρίστη κατ’ ἐκείνην γίνεται,
<span class="lb" data-page="9.725" data-line="4" id="l9.725.4"></span>καὶ πασῶν ἐστι τῶν κρίσεων αὕτη κανών. εἰ γὰρ ἡ
<span class="lb" data-page="9.725" data-line="5" id="l9.725.5"></span>ἐγγυτέρω ταύτης ἀεὶ τῆς ποῤῥωτέρω βελτίων, οὐδὲν οὕτως
<span class="lb" data-page="9.725" data-line="6" id="l9.725.6"></span>ἀσκεῖν χρὴ τὸν ἰατρὸν ὡς προγινώσκειν ἀκμήν. ἔστω γὰρ ἐπὶ
<span class="lb" data-page="9.725" data-line="7" id="l9.725.7"></span>τῆς ιδ΄ ἡμέρας ἐλπίζεσθαί σοι τὴν ἀκμὴν, ἤτοι δὲ διὰ μέγεθος
<span class="lb" data-page="9.725" data-line="8" id="l9.725.8"></span>τοῦ νοσήματος <span class="milestone ed2page" data-n="8.436" data-unit="ed2page" id="ed2page.8.436"></span>ἢ διὰ τὸ τῆς κινήσεως τάχος, ἢ καὶ
<span class="lb" data-page="9.725" data-line="9" id="l9.725.9"></span>δι’ ἄλλόν τινα ἔξωθεν ἐρεθισμὸν, ἐπὶ τὴν ια΄ εἰσβάλλειν τὴν
<span class="lb" data-page="9.725" data-line="10" id="l9.725.10"></span>κρίσιν, οὐκέτ’ οὐδὲ τελείαν αὐτὴν, οὐδ’ ὅλως ἀγαθὴν ἐλπίσαι
<span class="lb" data-page="9.725" data-line="11" id="l9.725.11"></span>δυνατὸν, ἀλλ’ ἐν παντὶ δέει κατὰ τοῦτον τὸν καιρὸν
<span class="lb" data-page="9.725" data-line="12" id="l9.725.12"></span>ἀνάγκη εἶναι, καὶ μάλιστα, εἰ καὶ μὴ παντάπασιν ἀκίνδυνον
<span class="lb" data-page="9.725" data-line="13" id="l9.725.13"></span>ὑπάρχει τὸ νόσημα. σωτηρίου μέντοι φαινομένου, τὸ γοῦν
<span class="lb" data-page="9.725" data-line="14" id="l9.725.14"></span>ἤτοι μετὰ χαλεπῶν γενέσθαι συμπτωμάτων τὴν κρίσιν, ἢ μὴ
<span class="lb" data-page="9.725" data-line="15" id="l9.725.15"></span>τελείαν, ἢ πάντως ὑποτροπιάσειν ἀναγκαῖον ὑποπτεύειν.
<span class="lb" data-page="9.725" data-line="16" id="l9.725.16"></span>οὕτως ἄρα μεγίστη τις δύναμις ἐν τοῖς πεπασμοῖς ἐστι, καὶ
<span class="lb" data-page="9.725" data-line="17" id="l9.725.17"></span>διὰ τοῦτο καὶ ἐν ταῖς ἀκμαῖς. καὶ γὰρ οὖν καὶ εἴ τινα κατὰ
<span class="lb" data-page="9.725" data-line="18" id="l9.725.18"></span>ταύτας οὐκ ἐκρίθη νοσήματα, κριθῆναι τούτοις ἐπὶ τῶν
<span class="pb" data-page="9.726" id="p9.726"></span>
<span class="lb" data-page="9.726" data-line="1" id="l9.726.1"></span>παρακμῶν ἀμήχανον. ὅσα γὰρ ἂν ἅπαξ ὑπερβῇ τὸν τῆς ἀκμῆς
<span class="lb" data-page="9.726" data-line="2" id="l9.726.2"></span>καιρὸν, ἄκριτα μείναντα, κατὰ βραχὺ ταῦτα λύεται, καὶ
<span class="lb" data-page="9.726" data-line="3" id="l9.726.3"></span>μὲν δὴ καὶ κίνδυνος ἔτι θανάτου μετὰ τὸν τῆς ἀκμῆς καιρὸν
<span class="lb" data-page="9.726" data-line="4" id="l9.726.4"></span>οὐδείς ἐστιν. ἐμοὶ γοῦν κριτῇ, καίτοι δοκοῦσί τινες ἑωρᾶσθαι
<span class="lb" data-page="9.726" data-line="5" id="l9.726.5"></span>τεθνεῶτας ἐν ταῖς παρακμαῖς. ἀλλ’ εἴτε τῇ πείρᾳ χρὴ κρίνειν,
<span class="lb" data-page="9.726" data-line="6" id="l9.726.6"></span>εἴτε τῷ λόγῳ, κατ’ ἄλλο τι τούτους ἀποθανόντας οἶδα, καὶ
<span class="lb" data-page="9.726" data-line="7" id="l9.726.7"></span>οὐ κατ’ αὐτὸ τὸ νόσημα· πάντες γοῦν ἐφ’ ἁμαρτήμασιν ἀπώλοντο,
<span class="lb" data-page="9.726" data-line="8" id="l9.726.8"></span>μάλιστα μὲν τοῖς ἑαυτῶν, ἐνίοτε δὲ καὶ τοῖς τῶν
<span class="lb" data-page="9.726" data-line="9" id="l9.726.9"></span><span class="milestone ed1page" data-n="3.417" data-unit="ed1page" id="ed1page.3.417"></span>ἰατρῶν. οὕτω μὲν ἡ πεῖρα μαρτυρεῖ τὸ μηδένα κατὰ
<span class="lb" data-page="9.726" data-line="10" id="l9.726.10"></span>τὰς παρακμὰς ἀποθανεῖν δι’ αὐτὸ τὸ νόσημα, ταύτης δ’
<span class="lb" data-page="9.726" data-line="11" id="l9.726.11"></span>ἔτι πολὺ μᾶλλον ὁ λόγος. οὐ γὰρ ἐγχωρεῖ πεφθέντων τῶν
<span class="lb" data-page="9.726" data-line="12" id="l9.726.12"></span>νοσερῶν αἰτίων, οὐδὲ τῆς φύσεως ἐπικρατούσης ἔτι, ἀπολέσθαι
<span class="lb" data-page="9.726" data-line="13" id="l9.726.13"></span>τὸν ἄνθρωπον, ἄν γε θεραπεύηται καλῶς ὑπὸ τῶν ἰατρῶν.
<span class="lb" data-page="9.726" data-line="14" id="l9.726.14"></span>ὅπου γὰρ διήνεγκέ τε καὶ ἀπεμαχέσατο, καὶ ἀντήρκεσε
<span class="lb" data-page="9.726" data-line="15" id="l9.726.15"></span>τῷ σφοδροτάτῳ τῆς νόσου, καὶ κατηγωνίσατο τὰ λυποῦντα,
<span class="lb" data-page="9.726" data-line="16" id="l9.726.16"></span>τοῦτο γάρ ἐστιν ὁ πεπασμὸς, οὐκ ἐνδέχεται ταύτην οὐκέτι νικηθῆναι.
<span class="lb" data-page="9.726" data-line="17" id="l9.726.17"></span>καὶ μὴν εἴπερ ἀήττητος ἡ φύσις τοῦ νοσήματος εἴη,
<span class="lb" data-page="9.726" data-line="18" id="l9.726.18"></span>κατ’ οὐδένα τρόπον ἐγχωρεῖ θάνατον ἀπαντῆσαι, εἴ γε δὴ ﻿
<span class="pb" data-page="9.727" id="p9.727"></span>
<span class="lb" data-page="9.727" data-line="1" id="l9.727.1"></span>μηδ’ ἄλλό τι θάνατός ἐστι παρὰ τὴν παντελῆ τῆς φύσεως ἧτταν,
<span class="lb" data-page="9.727" data-line="2" id="l9.727.2"></span>διαρκούσης δὲ καὶ κρατούσης καὶ νικώσης ἀνάγκη σώζεσθαι
<span class="lb" data-page="9.727" data-line="3" id="l9.727.3"></span>τὸ ζῶον. ἐκ πάντων οὖν ὁ λόγος ἀναγκάζει τοῦτ’
<span class="lb" data-page="9.727" data-line="4" id="l9.727.4"></span>ἀσκεῖν μάλιστα, τῆς νόσου προγινώσκειν τὸ μέρος, ὃ καλοῦσιν
<span class="lb" data-page="9.727" data-line="5" id="l9.727.5"></span>ἀκμήν. καὶ γὰρ δὴ καὶ ἡ τοῦ τεθνήξεσθαι τὸν ἄνθρωπον,
<span class="lb" data-page="9.727" data-line="6" id="l9.727.6"></span>ἢ μὴ τεθνήξεσθαι πρόγνωσις, ἄνευ τοῦ προγνῶναι τὸν
<span class="lb" data-page="9.727" data-line="7" id="l9.727.7"></span>καιρὸν τῆς ἀκμῆς οὐκ ἄν ποτε γένοιτο. τότε γὰρ πρῶτον
<span class="lb" data-page="9.727" data-line="8" id="l9.727.8"></span>ἀποθανεῖν ἀναγκαῖον, ὅταν ἡ δύναμις ὑπὸ τοῦ νοσήματος
<span class="lb" data-page="9.727" data-line="9" id="l9.727.9"></span>ἡττηθῇ. χρὴ δὲ, εἴτε δύναμιν, εἴτε φύσιν εἴποιμι, ταὐτὸν
<span class="lb" data-page="9.727" data-line="10" id="l9.727.10"></span>ἀκούειν σε νῦν, καὶ μὴν οὐκ ἐγχωρεῖ σε γνῶναί ποτε, πότερον
<span class="lb" data-page="9.727" data-line="11" id="l9.727.11"></span>πρῶτον ἡττηθήσεται, τοῦ μέλλοντος ἀδήλου παντάπασιν
<span class="lb" data-page="9.727" data-line="12" id="l9.727.12"></span>ὑπάρχοντος. εἰ μὲν γὰρ ἐντὸς ἡμέρας μιᾶς ἡ κρίσις ἔσεσθαι
<span class="lb" data-page="9.727" data-line="13" id="l9.727.13"></span>μέλλει, φθάσει δηλονότι σωθεὶς ὁ νοσῶν, πρὶν τὴν δύναμιν
<span class="lb" data-page="9.727" data-line="14" id="l9.727.14"></span>ὑπὸ τοῦ νοσήματος νικηθῆναι. εἰ δ’ οὐκ ἐνδέχεται πρὸ τῶν
<span class="lb" data-page="9.727" data-line="15" id="l9.727.15"></span>κ΄ ἡμερῶν, εἰ τύχοι, γενέσθαι τὴν ἀκμὴν, ἐνδέχεται φθάσαι
<span class="lb" data-page="9.727" data-line="16" id="l9.727.16"></span>καμεῖν ἐν τῷ χρόνῳ τὴν δύναμιν, ὥστε τῶν ὁμοίων πάντων
<span class="lb" data-page="9.727" data-line="17" id="l9.727.17"></span>φαινομένων ἀῤῥώστων ἐγχωρεῖ τὸν μὲν σωθῆναι, τὸν δ’ ἀπολέσθαι
<span class="lb" data-page="9.727" data-line="18" id="l9.727.18"></span>διὰ τὸν καιρὸν τῆς μελλούσης ἀκμῆς. εἰ μὲν οὖν εἶχέ τις
<span class="pb" data-page="9.728" id="p9.728"></span>
<span class="lb" data-page="9.728" data-line="1" id="l9.728.1"></span>ἄλλον ἡμᾶς διδάξαι διορισμὸν εἰς τὸ διακρίνειν δύνασθαι
<span class="lb" data-page="9.728" data-line="2" id="l9.728.2"></span>τούς τ’ ἀπολεσθησομένους καὶ σωθησομένους, οὐδὲν ἂν ἴσως
<span class="lb" data-page="9.728" data-line="3" id="l9.728.3"></span>εἰς τοῦτο δεοίμεθα διαγινώσκειν ἀκμὴν μέλλουσαν, εἰ οὐκ ἐνδέχεται
<span class="lb" data-page="9.728" data-line="4" id="l9.728.4"></span>τῶν ὡσαύτως φαινομένων νόσων ὅστις ἐστὶν ὁ σωθησόμενος,
<span class="lb" data-page="9.728" data-line="5" id="l9.728.5"></span>ἢ τεθνηξόμενος, ἑτέρως ἢ ὡς ἐγὼ νῦν εἴρηκα,
<span class="lb" data-page="9.728" data-line="6" id="l9.728.6"></span>μεγίστη καὶ κατὰ τοῦτο χρεία τοῦ προγνῶναι τὴν ἀκμήν.
<span class="lb" data-page="9.728" data-line="7" id="l9.728.7"></span>Ἱπποκράτης μὲν οὖν συντεκμαίρεσθαί φησι χρῆναι τὸν νοσέοντα,
<span class="lb" data-page="9.728" data-line="8" id="l9.728.8"></span>εἰ ἐξαρκέσει πρὸς τὴν ἀκμὴν τῆς νόσου, καὶ πότερον
<span class="lb" data-page="9.728" data-line="9" id="l9.728.9"></span>ἐκεῖνος ἀπαυδήσει πρότερον, καὶ οὐκ ἐξαρκέσει τῇ διαίτῃ, ἢ
<span class="lb" data-page="9.728" data-line="10" id="l9.728.10"></span>ἡ νοῦσος ἀπαυδήσει πρότερον καὶ ἀμβλυνεῖται. φαίνεται δὲ
<span class="lb" data-page="9.728" data-line="11" id="l9.728.11"></span>καὶ Διοκλῆς καὶ Πλειστόνικος καὶ Πραξαγόρας καὶ Φιλότιμος
<span class="lb" data-page="9.728" data-line="12" id="l9.728.12"></span>καὶ πάντες ἁπλῶς εἰπεῖν οἱ δοκιμώτατοι τῶν ἰατρῶν οὐδὲν
<span class="lb" data-page="9.728" data-line="13" id="l9.728.13"></span>ἐξευρίσκοντες ἄλλο βέλτιον εἰς διάγνωσιν τοῦ τεθνήξεσθαι
<span class="lb" data-page="9.728" data-line="14" id="l9.728.14"></span>τὸν ἄνθρωπον, ἢ σωθήσεσθαι. <span class="milestone ed2page" data-n="8.437" data-unit="ed2page" id="ed2page.8.437"></span>τοῖς δὲ πάντῃ τὰ καλὰ
<span class="lb" data-page="9.728" data-line="15" id="l9.728.15"></span>τῆς τέχνης λυμηναμένοις οὔτ’ ἄλλό τι σοφώτερον ἐξεύρηται,
<span class="lb" data-page="9.728" data-line="16" id="l9.728.16"></span>καὶ τοῦτ’ ἐσχάτως ἠμέληται. τίς γὰρ αὐτῶν ἢ μέγεθος νοσήματος,
<span class="lb" data-page="9.728" data-line="17" id="l9.728.17"></span>ἢ ῥώμην δυνάμεως ἀσκεῖ διαγινώσκειν, ἢ τὴν μέλλουσαν
<span class="lb" data-page="9.728" data-line="18" id="l9.728.18"></span>ἀκμὴν προγινώσκειν; καὶ μὴν ἄνευ τῆς τῶν τριῶν
<span class="pb" data-page="9.729" id="p9.729"></span>
<span class="lb" data-page="9.729" data-line="1" id="l9.729.1"></span>τούτων ἀκριβοῦς διαγνώσεως οὐκ ἐνδέχεται περὶ σωτηρίας
<span class="lb" data-page="9.729" data-line="2" id="l9.729.2"></span>οὐδὲν ἐξευρεῖν, οὐ μᾶλλον ἢ εἰ φορτίον τις ἱκανὸς κομίζειν
<span class="lb" data-page="9.729" data-line="3" id="l9.729.3"></span>ἔσοιτο, χωρὶς τοῦ καὶ τὴν ῥώμην εἰδέναι τοῦ ἀνθρώπου καὶ
<span class="lb" data-page="9.729" data-line="4" id="l9.729.4"></span>τὸ μέγεθος τοῦ φορτίου καὶ τὸ μῆκος τῆς ὁδοῦ. ἀνάλογον
<span class="lb" data-page="9.729" data-line="5" id="l9.729.5"></span>γάρ ἐστιν ἡ μὲν δύναμις τῷ βαστάζοντι, τὸ δὲ νόσημα τῷ
<span class="lb" data-page="9.729" data-line="6" id="l9.729.6"></span>φορτίῳ, τὸ δὲ μῆκος τοῦ χρόνου τὸ μέχρι τῆς ἀκμῆς τῷ μήκει
<span class="lb" data-page="9.729" data-line="7" id="l9.729.7"></span>τῆς ὁδοῦ. πῶς οὖν οἷόν τέ ἐστι γνῶναι περὶ τοῦ κάμνοντος,
<span class="lb" data-page="9.729" data-line="8" id="l9.729.8"></span>εἰ ἐξαρκέσει, μηδεμίαν ἔχοντα πρόγνωσιν περὶ τῆς ἀκμῆς;
<span class="lb" data-page="9.729" data-line="9" id="l9.729.9"></span>ἐξ ἁπάντων οὖν ὁ λόγος ἀναγκάζει μηδὲν οὕτως ἀσκεῖν ὡς
<span class="lb" data-page="9.729" data-line="10" id="l9.729.10"></span>τῆς μελλούσης ἀκμῆς τὴν πρόγνωσιν. εἰ γὰρ καὶ διαιτῆσαι καλῶς
<span class="lb" data-page="9.729" data-line="11" id="l9.729.11"></span>οὐκ ἐγχωρεῖ χωρὶς τοῦ ταύτην προγνῶναι, καὶ περὶ
<span class="lb" data-page="9.729" data-line="12" id="l9.729.12"></span>σωτηρίας τοῦ νοσοῦντος, ἢ περὶ θανάτου, καθ’ ἕτερον τρόπον
<span class="lb" data-page="9.729" data-line="13" id="l9.729.13"></span>οὐχ οἷόν τε σαφῶς ἐξευρεῖν. ἀλλ’ οὐδὲ περὶ κρίσεως, εἴτε
<span class="lb" data-page="9.729" data-line="14" id="l9.729.14"></span>ὅλως, εἴτε μηδ’ ὅλως ἔσται καὶ γινομένη πηνίκα καὶ ὁποία
<span class="lb" data-page="9.729" data-line="15" id="l9.729.15"></span>τις ἔσται, χωρὶς τῆς κατὰ τὴν ἀκμὴν προγνώσεως ἀδύνατον
<span class="lb" data-page="9.729" data-line="16" id="l9.729.16"></span>εἰδέναι. μέγιστον ἂν εἴη καὶ πρῶτον ἁπάντων τῶν κατὰ τὴν
<span class="lb" data-page="9.729" data-line="17" id="l9.729.17"></span>τέχνην ἀκμῆς μελλούσης ἀσκῆσαι πρόγνωσιν. ὅπως μὲν οὖν
<span class="lb" data-page="9.729" data-line="18" id="l9.729.18"></span>χρὴ τοῦτο ποιεῖν, ἔμπροσθεν εἴρηται.
</p>
          </article>

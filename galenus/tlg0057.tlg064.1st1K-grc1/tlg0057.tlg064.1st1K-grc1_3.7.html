<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.7">
<span class="pb page1" data-page="9.731" id="p9.731"></span>
<span class="milestone ed1page page1" data-n="3.417" data-unit="ed1page" id="ed1page.3.417"></span>
<span class="milestone ed2page page1" data-n="8.437" data-unit="ed2page" id="ed2page.8.437"></span>
            <p>
<span class="lb" data-page="9.731" data-line="1" id="l9.731.1"></span>Πλειόνων δὲ ὄντων πραγμάτων, ἵνα ὁ λόγος
<span class="lb" data-page="9.731" data-line="2" id="l9.731.2"></span>ᾖ σαφὴς, συγχωρησάτωσαν ἡμῖν οἱ σοφισταὶ καθ’ ἕκαστον
<span class="lb" data-page="9.731" data-line="3" id="l9.731.3"></span>αὐτῶν ἴδιον ὄνομα θέσθαι, κᾂν εἰ μὴ συγχωροῖεν δὲ
<span class="lb" data-page="9.731" data-line="4" id="l9.731.4"></span>μακρὰν χαίρειν αὐτοῖς εἰπόντες, οὐ γὰρ ἐκείνοις, ἀλλὰ τοῖς
<span class="lb" data-page="9.731" data-line="5" id="l9.731.5"></span>τὴν ἀλήθειαν ἀσκοῦσιν ὁ λόγος ὅδε σύγκειται, σκοπῶμεν οὕτως.
<span class="lb" data-page="9.731" data-line="6" id="l9.731.6"></span>εἰ μὲν δή τις ἀθρόως ἀπηλλάγη τῆς νόσου, πάντως μὲν
<span class="lb" data-page="9.731" data-line="7" id="l9.731.7"></span>τούτῳ κένωσις ἀξιόλογος ἀπήντησε δι’ ἐμέτων ἢ γαστρὸς ἢ
<span class="lb" data-page="9.731" data-line="8" id="l9.731.8"></span>ἱδρώτων ἢ οὔρων ἢ αἱμοῤῥαγίας ἐκ ῥινῶν, ἢ αἱμοῤῥοΐδων ἐξ
<span class="lb" data-page="9.731" data-line="9" id="l9.731.9"></span>ἕδρας, <span class="milestone ed2page" data-n="8.438" data-unit="ed2page" id="ed2page.8.438"></span>ἢ καταμηνίων φορᾶς ἐπὶ γυναικῶν, ἀλλὰ καὶ
<span class="lb" data-page="9.731" data-line="10" id="l9.731.10"></span>παρωτίδες ἀπήλλαξαν οὐκ ὀλίγους, ἐν καιρῷ τῷ δέοντι φανεῖσαι
<span class="lb" data-page="9.731" data-line="11" id="l9.731.11"></span>καὶ εἰς γόνατα καὶ εἰς πόδας καὶ εἰς ἄλλο τι καὶ ἄλλο
<span class="lb" data-page="9.731" data-line="12" id="l9.731.12"></span>τῶν ἀκύρων μορίων ἀπόσκημμα. καὶ μὲν δὴ καὶ προηγεῖταί
<span class="lb" data-page="9.731" data-line="13" id="l9.731.13"></span>τε καὶ συνεδρεύει τούτοις ἅπασιν οὐ σμικρὰ ταραχὴ κατὰ τὸ
<span class="lb" data-page="9.731" data-line="14" id="l9.731.14"></span>σῶμα τοῦ κάμνοντος, παραπαίουσί τε καὶ δυσπνοοῦσι καὶ
<span class="lb" data-page="9.731" data-line="15" id="l9.731.15"></span>ἀσώδεις εἰσὶ, καὶ τὰ ἄλλα ὅσα ἔμπροσθεν εἴρηται πάσχουσιν.
<span class="lb" data-page="9.731" data-line="16" id="l9.731.16"></span>εἷς μὲν δὴ τρόπος ὅδε λύσεως νοσημάτων, ὃν οὐχ ἡμεῖς μόνοι
<span class="lb" data-page="9.731" data-line="17" id="l9.731.17"></span>νῦν ἀξιοῦμεν ἕνεκα σαφοῦς διδασκαλίας ὀνομάζεσθαι κρίσιν, ﻿
<span class="pb" data-page="9.732" id="p9.732"></span>
<span class="lb" data-page="9.732" data-line="1" id="l9.732.1"></span>ἀλλὰ καὶ οἱ παλαιοὶ πάντες οὕτως ἐκάλουν. ἕτερος δὲ τὰ μὲν
<span class="lb" data-page="9.732" data-line="2" id="l9.732.2"></span>ἄλλα τῷδε σύμπαντ’ ἔχων τὰ αὐτὰ, μόνῳ δὲ διαφέρων τῷ μὴ
<span class="lb" data-page="9.732" data-line="3" id="l9.732.3"></span>τελέως ἀπαλλάττειν τῆς νόσου. ὀνομάζεται δὲ καὶ οὗτος ἐνίοτε
<span class="lb" data-page="9.732" data-line="4" id="l9.732.4"></span>μὲν ἁπλῶς κρίσις, ὥσπερ καὶ ὁ πρότερος, ἐνίοτε δὲ μετὰ
<span class="lb" data-page="9.732" data-line="5" id="l9.732.5"></span>προσθήκης ἀτελὴς κρίσις, ἢ ἐλλιπὴς κρίσις. ὅσα δὲ κατὰ
<span class="lb" data-page="9.732" data-line="6" id="l9.732.6"></span>βραχὺ παύεται νοσήματα, λύεσθαι μὲν ἐν τῷ παρόντι λεγέσθω,
<span class="lb" data-page="9.732" data-line="7" id="l9.732.7"></span>κρίνεσθαι δὲ μὴ λεγέσθω, καίτοι τοῦτο ἔφαμεν ὀνομάζεσθαί
<span class="lb" data-page="9.732" data-line="8" id="l9.732.8"></span>ποτε καταχρωμένων κρίσιν, ἀλλὰ νῦν ἐπὶ τρισὶ τοῖς
<span class="lb" data-page="9.732" data-line="9" id="l9.732.9"></span>εἰρημένοις ἴδιον ἑκάστῳ σαφηνείας ἕνεκεν ὄνομα κείσθω·
<span class="lb" data-page="9.732" data-line="10" id="l9.732.10"></span>κρίσις μὲν ἁπλῶς ἡ ὀξύῤῥοπος τῆς νόσου λύσις, ἐλλιπὴς δὲ
<span class="lb" data-page="9.732" data-line="11" id="l9.732.11"></span>κρίσις ἡ ὀξύῤῥοπος μείωσις· ἁπλῶς δὲ λύσις ἡ ἐν χρόνῳ τε
<span class="lb" data-page="9.732" data-line="12" id="l9.732.12"></span>πλείονι καὶ κατὰ μικρὸν γινομένη. ὥσπερ δὲ ταῖς κρίσεσιν
<span class="lb" data-page="9.732" data-line="13" id="l9.732.13"></span>ἐξ ἀνάγκης ἤτοι κένωσις ἀξιόλογος, ἢ πάντως<span class="milestone ed1page" data-n="3.418" data-unit="ed1page" id="ed1page.3.418"></span> γ’ ἀπόσκημμα
<span class="lb" data-page="9.732" data-line="14" id="l9.732.14"></span>μετά τινος ὀξείας γίνεται ταραχῆς, οὕτως ταῖς λύσεσιν
<span class="lb" data-page="9.732" data-line="15" id="l9.732.15"></span>οὔτε σάλος οὐδεὶς οὔτε κένωσις οὔτε ἀπόσκημμα συμπίπτει.
<span class="lb" data-page="9.732" data-line="16" id="l9.732.16"></span>τρεῖς μὲν δὴ τρόποι μεταβολῆς νοσημάτων οἵδε, μέλλοντος
<span class="lb" data-page="9.732" data-line="17" id="l9.732.17"></span>σωθήσεσθαι τοῦ κάμνοντος· τρεῖς δὲ ἄλλοι τούτοις
<span class="pb" data-page="9.733" id="p9.733"></span>
<span class="lb" data-page="9.733" data-line="1" id="l9.733.1"></span>ἀντίστροφοι μέλλοντος τεθνήξεσθαι. ἢ γὰρ ἀθρόως ἀποθνήσκει
<span class="lb" data-page="9.733" data-line="2" id="l9.733.2"></span>τις ἅμα ταραχῇ καὶ σάλῳ καί τισιν ἐκκρίσεσιν, ἢ
<span class="lb" data-page="9.733" data-line="3" id="l9.733.3"></span>ἀποσκήμμασιν ἀξιολόγοις, ἢ οὐκ ἀπέθανε μὲν ἐπὶ τοῖσδε, χείρων
<span class="lb" data-page="9.733" data-line="4" id="l9.733.4"></span>δ’ ἀπεδείχθη μακρῷ. καλείσθω δὴ ταῦτα κοινῇ μὲν ἄμφω
<span class="lb" data-page="9.733" data-line="5" id="l9.733.5"></span>κρίσεις οὐκ ἀγαθαὶ, μηδὲν διαφέροντος εἴθ’ οὕτως, εἴτε
<span class="lb" data-page="9.733" data-line="6" id="l9.733.6"></span>κακὰς κρίσεις ὀνομάζομεν αὐτὰς, ἰδίᾳ δ’ ἑκατέρα τελεία μὲν
<span class="lb" data-page="9.733" data-line="7" id="l9.733.7"></span>ἡ προτέρα, ἐλλιπὴς δὲ ἡ δευτέρα. τὸ δὲ τρίτον εἶδος τῆς κακῆς
<span class="lb" data-page="9.733" data-line="8" id="l9.733.8"></span>μεταβολῆς, τὸ κατὰ βραχὺ γινόμενον ἄχρι θανάτου, μαρασμὸς
<span class="lb" data-page="9.733" data-line="9" id="l9.733.9"></span>ὀνομαζέσθω. ταυτὶ μὲν οὖν τρία τρισὶν ἀντίκειται.
<span class="lb" data-page="9.733" data-line="10" id="l9.733.10"></span>τέταρτος δὲ τρόπος ἐστὶν ὀξυῤῥόπου μεταβολῆς ἐπὶ τὸ χεῖρον,
<span class="lb" data-page="9.733" data-line="11" id="l9.733.11"></span>ἄνευ μεγάλων ἐκκρίσεων, ἢ ἀποσκημμάτων, ὃν οὐδὲ
<span class="lb" data-page="9.733" data-line="12" id="l9.733.12"></span>κρίσιν ὀνομάζω. ὅτι μὲν οὖν ἕτερον εἴπομεν εἶναι τόνδε τὸν
<span class="lb" data-page="9.733" data-line="13" id="l9.733.13"></span>τὸν τρόπον ἐκείνων, οὓς ἅμα σάλῳ τέ τινι καὶ ταραχῇ καὶ
<span class="lb" data-page="9.733" data-line="14" id="l9.733.14"></span>σὺν ἐκκρίσεσιν ἀξιολόγοις, ἢ ἀποσκήμμασιν ἐλέγομεν γίνεσθαι,
<span class="lb" data-page="9.733" data-line="15" id="l9.733.15"></span>πρόδηλον παντί. καὶ γὰρ καὶ τὸ χωρὶς ἐκείνων τῶν συμπτωμάτων,
<span class="lb" data-page="9.733" data-line="16" id="l9.733.16"></span>ἃ πρόσθεν ὠνομάσαμεν κρίσιμα καὶ τὸ χωρὶς ἐκκρίσεως,
<span class="lb" data-page="9.733" data-line="17" id="l9.733.17"></span>ἢ ἀποσκήμματος, ἕτερόν ἐστι τοῦ σὺν ἐκείνοις. εἰ δὲ
<span class="lb" data-page="9.733" data-line="18" id="l9.733.18"></span>ὀρθῶς, ἢ μὴ, τῷδε τῷ τρόπῳ τοῦ θανάτου τὸ τῆς κρίσεως
<span class="pb" data-page="9.734" id="p9.734"></span>
<span class="lb" data-page="9.734" data-line="1" id="l9.734.1"></span>οὐκ ἐπιφέρομεν ὄνομα, τοῦτ’ ἤδη περὶ ὀνόματός ἐστιν, οὐ
<span class="lb" data-page="9.734" data-line="2" id="l9.734.2"></span>περὶ πράγματος ἀμφισβητεῖν. ἐγὼ μὲν γὰρ ἐδίδαξα τρόπους
<span class="lb" data-page="9.734" data-line="3" id="l9.734.3"></span>τέτταρας ἀλλήλων διαφέροντας, καὶ τοὔνομά γε ἑκάστῳ σαφοῦς
<span class="lb" data-page="9.734" data-line="4" id="l9.734.4"></span>ἕνεκα διδασκαλίας ἠξίωσα θέσθαι διάφορον. εἰ δέ τις
<span class="lb" data-page="9.734" data-line="5" id="l9.734.5"></span>ἔχει βέλτιον, ἢ σαφέστερον ὀνομάζειν, οὐκ ἀμφισβητήσαιμι
<span class="lb" data-page="9.734" data-line="6" id="l9.734.6"></span>ἂν αὐτῷ τῆς κλήσεως. ἔστι δὲ οὐκ ἐν τούτῳ τὸ διδάξαι τι
<span class="lb" data-page="9.734" data-line="7" id="l9.734.7"></span>χρηστὸν, ἀλλ’ ἐν τῷ καὶ διαγινώσκειν ἕκαστον τῶν τρόπων
<span class="lb" data-page="9.734" data-line="8" id="l9.734.8"></span>παρόντα καὶ προγινώσκειν ἐσόμενον. οὐ μὴν οὐδ’ εἰ τὰς αἰτίας
<span class="lb" data-page="9.734" data-line="9" id="l9.734.9"></span>ἐγχειρήσαιμι λέγειν ἐφεξῆς ἑκάστου τῶν τρόπων, εἶτά τις
<span class="lb" data-page="9.734" data-line="10" id="l9.734.10"></span>ἀντειπὼν αὐταῖς ὡς οὐκ ὀρθῶς ἐχούσαις οἴοιτο τοῖς τρόποις
<span class="lb" data-page="9.734" data-line="11" id="l9.734.11"></span>αὐτοῖς ἀντειρηκέναι, δεόντως ὑπολαμβάνει. <span class="milestone ed2page" data-n="8.439" data-unit="ed2page" id="ed2page.8.439"></span>τὸ
<span class="lb" data-page="9.734" data-line="12" id="l9.734.12"></span>μὲν γὰρ καὶ τοσούτους εἶναι τοὺς τρόπους καθ’ οὓς ὑγιάζονταί
<span class="lb" data-page="9.734" data-line="13" id="l9.734.13"></span>τε καὶ ἀποθνήσκουσιν οἱ νοσοῦντες, καὶ ὀνομάζεσθαι
<span class="lb" data-page="9.734" data-line="14" id="l9.734.14"></span>τοῖς εἰρημένοις ὀνόμασι καὶ διαγινώσκεσθαι παρόντας ἢ καὶ
<span class="lb" data-page="9.734" data-line="15" id="l9.734.15"></span>μέλλοντας ἔσεσθαι προγινώσκεσθαι, τὸ χρήσιμόν ἐστιν αὐτὸ
<span class="lb" data-page="9.734" data-line="16" id="l9.734.16"></span>πρὸς τὰς ἰάσεις, καὶ προσήκει τοῖς μὲν ὀνόμασι συγχωρεῖν,
<span class="lb" data-page="9.734" data-line="17" id="l9.734.17"></span>τὰς διαγνώσεις δὲ καὶ τὰς προγνώσεις τῇ πείρᾳ
<span class="lb" data-page="9.734" data-line="18" id="l9.734.18"></span>βασανίζειν.
</p>
          </article>

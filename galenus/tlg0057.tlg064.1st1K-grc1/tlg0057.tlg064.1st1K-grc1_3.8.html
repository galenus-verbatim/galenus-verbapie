<article xmlns="http://www.w3.org/1999/xhtml" id="urn:cts:greekLit:tlg0057.tlg064.1st1K-grc1:3.8">
<span class="pb page1" data-page="9.735" id="p9.735"></span>
<span class="milestone ed1page page1" data-n="3.418" data-unit="ed1page" id="ed1page.3.418"></span>
<span class="milestone ed2page page1" data-n="8.439" data-unit="ed2page" id="ed2page.8.439"></span>
            <p>
<span class="lb" data-page="9.735" data-line="1" id="l9.735.1"></span>Εἰ δὲ καὶ πόθεν εὕροιμεν αὐτὰς ἐπιχειρούντων
<span class="lb" data-page="9.735" data-line="2" id="l9.735.2"></span>ἡμῶν διδάσκειν, ἠσκηκώς τις ἀντιλογικὴν ἕξιν, οἵαν καὶ
<span class="lb" data-page="9.735" data-line="3" id="l9.735.3"></span>ὁ θαυμάσιος Ἀσκληπιάδης ἤσκησεν, ἐμποδίζοι τε καὶ διακόπτοι
<span class="lb" data-page="9.735" data-line="4" id="l9.735.4"></span>τὸν λόγον, ἀναμιμνήσκειν χρὴ τοῦτον ὡς οὐ τὸ
<span class="lb" data-page="9.735" data-line="5" id="l9.735.5"></span>πρᾶγμα αὐτὸ διαβάλλει τοῦτο πράττων, ἀλλὰ τὸν ὑπὲρ αὐτοῦ
<span class="lb" data-page="9.735" data-line="6" id="l9.735.6"></span>λόγον. οὔτε γὰρ ὡς οὐ γίνονταί τινες ἐξαιφνίδιοι ταραχαὶ
<span class="lb" data-page="9.735" data-line="7" id="l9.735.7"></span>περὶ τὸ τοῦ κάμνοντος σῶμα δύναιτ’ ἂν εἰπεῖν Ἀσκληπιάδης,
<span class="lb" data-page="9.735" data-line="8" id="l9.735.8"></span>οὔθ’ ὡς οὐκ ἀκολουθοῦσιν αὐταῖς ἐκκρίσεις ἀξιόλογοι
<span class="lb" data-page="9.735" data-line="9" id="l9.735.9"></span>πολλάκις, οὔθ’ ὡς οὐκ ἐγένετο μεγάλη μεταβολὴ τοῖς κάμνουσιν
<span class="lb" data-page="9.735" data-line="10" id="l9.735.10"></span>ἐπ’ αὐταῖς, οὔθ’ ὡς οὐ καλεῖται τὸ τοιοῦτον κρίσις· ἀλλ’
<span class="lb" data-page="9.735" data-line="11" id="l9.735.11"></span>ὅτι διαγωνιζομένης τῆς φύσεως τοῖς νοσεροῖς αἰτίοις οὐ γίνεται
<span class="lb" data-page="9.735" data-line="12" id="l9.735.12"></span>ταῦτα, τοῦτο πειράσεται δεικνύναι, ληρῶν μὲν κᾀν τούτοις
<span class="lb" data-page="9.735" data-line="13" id="l9.735.13"></span>μακρὰ, καὶ διὰ τοὺς θαυμαστοὺς ὄγκους, καὶ πόρους
<span class="lb" data-page="9.735" data-line="14" id="l9.735.14"></span>οὓς ὑπέθετο, δι’ οὓς οὔτε τὰς διοικούσας δυνάμεις ἔγνω τοῦ
<span class="lb" data-page="9.735" data-line="15" id="l9.735.15"></span>ζώου οὔθ’ ὡς ἐπὶ σωτηρίᾳ πάντα ποιοῦσιν αἵδε, καὶ ὑγιαινόντων
<span class="lb" data-page="9.735" data-line="16" id="l9.735.16"></span>τε καὶ νοσούντων, οὔθ’ ὡς αὗται κρίνουσι τὰς νόσους.
<span class="lb" data-page="9.735" data-line="17" id="l9.735.17"></span>ἀλλ’ ὅμως ἔχων γέ τι φλυαρεῖν ἐν ἀδήλοις αἰσθήσει
<span class="pb" data-page="9.736" id="p9.736"></span>
<span class="lb" data-page="9.736" data-line="1" id="l9.736.1"></span>πράγμασιν, οὐδὲν μέντοι τῆς ἰατρικῆς αὐτῆς ὁ τοιοῦτος ἅπτεται
<span class="lb" data-page="9.736" data-line="2" id="l9.736.2"></span>λῆρος. οὔτε γὰρ διαγινώσκειν ἡμᾶς τοὺς τρόπους τῶν
<span class="lb" data-page="9.736" data-line="3" id="l9.736.3"></span>κρίσεων οὔτε προγινώσκειν τὰ σοφίσματα ταῦτα κωλύει.
<span class="lb" data-page="9.736" data-line="4" id="l9.736.4"></span>ληρήσει μὲν οὖν πολλὰ πολλάκις καὶ Ἀσκληπιάδης, καὶ πάντες
<span class="lb" data-page="9.736" data-line="5" id="l9.736.5"></span>ὅσοι μὴ γινώσκουσιν ὡς αἱ φύσιες τῶν νούσων ἰητροί.
<span class="lb" data-page="9.736" data-line="6" id="l9.736.6"></span>προγνῶναι δὲ θανάτου τρόπον, ἢ σωτηρίας οὐδέποτε δυνήσονται.
<span class="lb" data-page="9.736" data-line="7" id="l9.736.7"></span>καίτοι πῶς οὐκ αἰσχρὸν ὁμοίως τοῖς ἰδιώταις ἐκπεπλῆχθαι
<span class="lb" data-page="9.736" data-line="8" id="l9.736.8"></span>τὸν ἰατρὸν ἐνεστώσης κρίσεως, ὃν ἐχρῆν οὐ μόνον
<span class="lb" data-page="9.736" data-line="9" id="l9.736.9"></span>ὑπηργμένην ἤδη γνωρίζεσθαι, ἐς ὅ τι τελευτήσειν μέλλει, ἀλλὰ
<span class="lb" data-page="9.736" data-line="10" id="l9.736.10"></span>καὶ προγινώσκειν ἐσομένην κρίσιν; καὶ μὴν οὐκ ἐξ ἄλλων ἀρχῶν
<span class="lb" data-page="9.736" data-line="11" id="l9.736.11"></span>ἐγὼ ταῦτα σύμπαντα περὶ τῆς κρίσεως οὔτε μέλλοντα
<span class="lb" data-page="9.736" data-line="12" id="l9.736.12"></span>προγινώσκειν οὔτ’ ἤδη παρόντα διαγινώσκειν ἐξεῦρον ἢ ὧν
<span class="lb" data-page="9.736" data-line="13" id="l9.736.13"></span>Ἱπποκράτης ὑπέθετο. καὶ γὰρ καὶ τὸ πέττεσθαι τὰ κατὰ τὸ
<span class="lb" data-page="9.736" data-line="14" id="l9.736.14"></span>σῶμα, καὶ τὸ μὴ πέττεσθαι τοῖς Ἱπποκρατείοις δόγμασιν, οὐ
<span class="lb" data-page="9.736" data-line="15" id="l9.736.15"></span>τοῖς Ἀσκληπιαδείοις προσήκει, καὶ τὸ τὴν φύσιν ἔχειν δυνάμεις
<span class="lb" data-page="9.736" data-line="16" id="l9.736.16"></span>πολλὰς, αἷς διοικεῖται τὸ ζῶον, ἕν τι τῶν Ἱπποκράτους
<span class="lb" data-page="9.736" data-line="17" id="l9.736.17"></span>δογμάτων ἐστὶν, καὶ τούτου χωρὶς οὐχ οἷόν τε τὴν
<span class="lb" data-page="9.736" data-line="18" id="l9.736.18"></span>ἐνεστῶσαν ἡμῖν θεωρίαν ἐπιστήμῃ περιλαβεῖν. οὐ γὰρ εἰς ﻿
<span class="pb" data-page="9.737" id="p9.737"></span>
<span class="lb" data-page="9.737" data-line="1" id="l9.737.1"></span>ἀπείρους τὸν ἀριθμὸν ἀποβλέπειν χρὴ σημείων συνδρομὰς, ὡς
<span class="lb" data-page="9.737" data-line="2" id="l9.737.2"></span>ἐφ’ ἑκάστης αὐτῶν ἰδίας εὐπορήσοντα τηρήσεως, ἀλλὰ τὰ
<span class="lb" data-page="9.737" data-line="3" id="l9.737.3"></span>κατὰ μέρος πάντα πρὸς ἕνα τοῦτον ἀνάγειν σκοπὸν, ὑπὲρ οὗ
<span class="lb" data-page="9.737" data-line="4" id="l9.737.4"></span>τὸν λόγον ποιούμενος ἠναγκάσθην ἐπιμνησθῆναι τῶν σοφιστῶν,
<span class="lb" data-page="9.737" data-line="5" id="l9.737.5"></span>ὅσοι σπουδάζουσιν οὐ μόνον οὐδὲν ἐξευρεῖν χρηστὸν,
<span class="lb" data-page="9.737" data-line="6" id="l9.737.6"></span>ἀλλὰ καὶ τοῖς καλῶς εὑρημένοις λυμαίνεσθαι. καὶ μὴν ἄμεινόν
<span class="lb" data-page="9.737" data-line="7" id="l9.737.7"></span>γε ἦν, ὅταν ἡμᾶς θεάσωνται, καὶ τὴν ἡμέραν ἐν ᾗ κριθήσεται
<span class="lb" data-page="9.737" data-line="8" id="l9.737.8"></span>τὸ νόσημα προγινώσκοντας, καὶ τὸν τρόπον τῆς κρίσεως
<span class="lb" data-page="9.737" data-line="9" id="l9.737.9"></span>προλέγοντας, καὶ παροῦσαν ἤδη <span class="milestone ed2page" data-n="8.440" data-unit="ed2page" id="ed2page.8.440"></span>διαγινώσκοντας, ἐς
<span class="lb" data-page="9.737" data-line="10" id="l9.737.10"></span>ὅ τι τελευτήσει, σπουδάσαι μαθεῖν θεωρίαν, ἐξ ἧς τὰ τοιαῦτα
<span class="lb" data-page="9.737" data-line="11" id="l9.737.11"></span>εὑρίσκεται, καὶ μὴ τοῖς ἰδιώταις ὁμοίως ἐκπεπλῆχθαι, ποῖ
<span class="lb" data-page="9.737" data-line="12" id="l9.737.12"></span>ποτ’ ἀποβήσεται τὸ παρὸν ἀγνοῦντας. ἐγὼ γοῦν καὶ τῶν
<span class="lb" data-page="9.737" data-line="13" id="l9.737.13"></span>τοιούτων ἰατρῶν ἐπειράθην οὐκ ὀλιγάκις, καὶ οἷον θαυμαζόντων
<span class="lb" data-page="9.737" data-line="14" id="l9.737.14"></span>μὲν τὴν πρόγνωσιν ἡμῶν, ὅταν ἐπὶ τῶν ἀῤῥώστων
<span class="lb" data-page="9.737" data-line="15" id="l9.737.15"></span>εὐδοκιμοῦσαν θεάσωνται καὶ σπουδαζόντων μαθεῖν, ἐπειδὰν
<span class="lb" data-page="9.737" data-line="16" id="l9.737.16"></span>δέ τις ἀρξάμενος αὐτοὺς διδάσκειν περὶ πέψεώς τι διεξέρχηται
<span class="lb" data-page="9.737" data-line="17" id="l9.737.17"></span>τῶν νοσημάτων, ἢ περὶ ῥώμης φύσεως, ἢ τῶν ἄλλων τινὸς
<span class="lb" data-page="9.737" data-line="18" id="l9.737.18"></span>ὧν χωρὶς οὐχ οἷόν τε τὴν περὶ τὰς κρίσεις θεωρίαν
<span class="pb" data-page="9.738" id="p9.738"></span>
<span class="lb" data-page="9.738" data-line="1" id="l9.738.1"></span>συστῆναι, καὶ, πῶς μὲν πείσεις, φασκόντων, ὡς ἔστι τις
<span class="lb" data-page="9.738" data-line="2" id="l9.738.2"></span>φύσις, ἢ ὡς ἐπὶ σωτηρίᾳ πάντα πράττει τῶν ζώων, ἢ ὡς
<span class="lb" data-page="9.738" data-line="3" id="l9.738.3"></span>ἐκείνης ἐκκρινούσης τὰ περιττώματα τῶν νόσων, ἀπαλλάττονταί
<span class="lb" data-page="9.738" data-line="4" id="l9.738.4"></span>τινες, ἢ ὡς τὸ θερμόν ἐστιν ἐν τοῖς ζώοις τὸ δραστικώτατον,
<span class="lb" data-page="9.738" data-line="5" id="l9.738.5"></span>ἢ ὡς ἐκ θερμοῦ καὶ ψυχροῦ καὶ ξηροῦ καὶ ὑγροῦ κέκραται
<span class="lb" data-page="9.738" data-line="6" id="l9.738.6"></span>τὰ σώματα; πρὸς οὓς αὖθις εἴωθα λέγειν, ἤρξω μὲν
<span class="lb" data-page="9.738" data-line="7" id="l9.738.7"></span>ὦ οὗτος ὡς μαθητὴς, ἀκούεις δὲ ὡς ἀντιλογικός. οὐ γὰρ
<span class="lb" data-page="9.738" data-line="8" id="l9.738.8"></span>ἀπόχρη σοι τῶν ἔργων τῆς τέχνης ὧν ἐθαύμασας αὐτὸς ἐκμαθεῖν
<span class="lb" data-page="9.738" data-line="9" id="l9.738.9"></span>τὴν μέθοδον, ἀλλὰ τὰς ἀρχὰς κρίνειν ἐπιχειρεῖς αὐτῆς,
<span class="lb" data-page="9.738" data-line="10" id="l9.738.10"></span>οὐκέθ’ ὡς ἰατρὸς μόνον, ἀλλ’ ἤδη καὶ ὡς φυσικός. καίτοι γε
<span class="lb" data-page="9.738" data-line="11" id="l9.738.11"></span>ἄμεινον ἦν σοι καὶ περὶ τῶν ἀρχῶν αὐτῶν ἔμπαλιν κρίνειν.
<span class="lb" data-page="9.738" data-line="12" id="l9.738.12"></span>πολὺ γάρ ἐστιν, οἶμαι, βέλτιον, ἔργα θαυμαστὰ ταῖς ἀρχαῖς
<span class="lb" data-page="9.738" data-line="13" id="l9.738.13"></span>ἐκείναις ἑπόμενα θεασάμενον ἔχειν τινὰ πίστιν ἐκ τούτων
<span class="lb" data-page="9.738" data-line="14" id="l9.738.14"></span>ἤδη καὶ περὶ τῶν ἀρχῶν αὐτῶν. ἀνάπαλιν γὰρ αἱ πίστεις
<span class="lb" data-page="9.738" data-line="15" id="l9.738.15"></span>τῶν τεχνῶν ἔχουσι ταῖς εὑρέσεσι. πιστεύονται μὲν γὰρ ἐκ
<span class="lb" data-page="9.738" data-line="16" id="l9.738.16"></span>τῶν ἔργων, εὑρίσκονται δ’ ἐκ τῶν ἀρχῶν. ἐμοὶ μὲν οὖν ἐξευρεῖν
<span class="lb" data-page="9.738" data-line="17" id="l9.738.17"></span>ἔργον τι τεχνικὸν ἀμήχανόν ἐστι μὴ χρησαμένῳ ἀρχαῖς
<span class="pb" data-page="9.739" id="p9.739"></span>
<span class="lb" data-page="9.739" data-line="1" id="l9.739.1"></span>ἀληθέσιν, ὥστ’ ἀναγκαῖόν μοι τὴν φυσικὴν θεωρίαν ἐκμαθεῖν
<span class="lb" data-page="9.739" data-line="2" id="l9.739.2"></span>ἀκριβῶς. σοὶ δ’ ἤδη τῶν ἔργων εὑρημένων τῆς τέχνης, ἀπόχρη
<span class="lb" data-page="9.739" data-line="3" id="l9.739.3"></span>μαθεῖν τὴν ὁδὸν, ὥστ’ εἴπερ οὐκ ἔχεις χρόνον ὡς φυσικὸς
<span class="lb" data-page="9.739" data-line="4" id="l9.739.4"></span>ἐκμαθεῖν ἅπαντα, τοσοῦτον <span class="milestone ed1page" data-n="3.419" data-unit="ed1page" id="ed1page.3.419"></span>γοῦν σοι παραστήτω
<span class="lb" data-page="9.739" data-line="5" id="l9.739.5"></span>λογίσασθαι, διότι μήτ’ ἄλλη τίς ἐστιν ὁδὸς παρὰ ταύτην ἡ
<span class="lb" data-page="9.739" data-line="6" id="l9.739.6"></span>τοῦ μέλλοντός σε προγνωστικὸν ἐργασαμένη, μήτ’ ἀναγκαῖον
<span class="lb" data-page="9.739" data-line="7" id="l9.739.7"></span>ἔτι σοι τὰς ἀρχὰς ἐπιστήμῃ περιλαβεῖν, ἀπολαύειν ἤδη δυναμένῳ
<span class="lb" data-page="9.739" data-line="8" id="l9.739.8"></span>τῶν ἐκ τῆς ἐπιστήμης. τῷ μὲν γὰρ πρῶτον τὰ τοιαῦτα
<span class="lb" data-page="9.739" data-line="9" id="l9.739.9"></span>ἐξευρεῖν ἐπιχειροῦντι κίνδυνος ἦν οὐ σμικρὸς ἀπολέσαι ματαίως
<span class="lb" data-page="9.739" data-line="10" id="l9.739.10"></span>τὸν χρόνον. οὐδὲ γὰρ ἂν ἐξευρεῖν ἀληθὲς οὐδὲν ἐπὶ
<span class="lb" data-page="9.739" data-line="11" id="l9.739.11"></span>διεψευσμέναις ἀρχαῖς, σοὶ δὲ τοῦ μὲν ζητεῖν ἀπηλλαγμένῳ, τὰ
<span class="lb" data-page="9.739" data-line="12" id="l9.739.12"></span>δ’ ἤδη καλῶς εὑρημένα μαθεῖν ὀρεγομένῳ, περιττόν ἐστι τὰς
<span class="lb" data-page="9.739" data-line="13" id="l9.739.13"></span>ἀρχὰς ἐπιστήμῃ περιλαμβάνειν, καὶ μάλιστα, εἰ μηδὲ χρόνον
<span class="lb" data-page="9.739" data-line="14" id="l9.739.14"></span>ἔχοις ἱκανὸν εἰς τοῦτο μήτε προσεξευρεῖν τι τῶν λειπόντων
<span class="lb" data-page="9.739" data-line="15" id="l9.739.15"></span>ἐπιθυμεῖς, ἀλλ’ ἀρκεῖ σοι μόνον ὀρθῶς χρῆσθαι τοῖς εὑρημένοις.
<span class="lb" data-page="9.739" data-line="16" id="l9.739.16"></span>ὑποθέμενος οὖν τινα ζωτικὴν εἶναι δύναμιν, ἄσκησον
<span class="lb" data-page="9.739" data-line="17" id="l9.739.17"></span>αὐτῆς γνωρίζειν τὴν ἐν ἀῤῥωστίᾳ τε καὶ ῥώμῃ διάθεσιν.
<span class="pb" data-page="9.740" id="p9.740"></span>
<span class="lb" data-page="9.740" data-line="1" id="l9.740.1"></span>ἐπειδὰν δὲ ταῦτ’ ἀσκήσῃς, αὖθις ἄσκησόν μοι σαυτὸν, ἑτοίμως
<span class="lb" data-page="9.740" data-line="2" id="l9.740.2"></span>διαγινώσκειν τὰς κατὰ τὸ μέγεθός τε καὶ τὸ ἦθος ἁπάντων
<span class="lb" data-page="9.740" data-line="3" id="l9.740.3"></span>τῶν νοσημάτων διαφορὰς, εἶθ’ ἑξῆς τούτων ἀκμῆς μελλούσης
<span class="lb" data-page="9.740" data-line="4" id="l9.740.4"></span>πρόγνωσιν. ὅταν δ’ ἤδη ταῦτα σύμπαντα ἐκμάθῃς,
<span class="lb" data-page="9.740" data-line="5" id="l9.740.5"></span>ἄσκησόν μοι σαυτὸν ἀκριβῶς στοχάζεσθαι πηλίκον νόσημα,
<span class="lb" data-page="9.740" data-line="6" id="l9.740.6"></span>πηλίκη ῥώμη δυνάμεως, ἐν πόσῳ χρόνῳ διενεγκεῖν ἱκανή.
<span class="lb" data-page="9.740" data-line="7" id="l9.740.7"></span>πολὺ δ’ εἰς τοῦτο συντελέσει καὶ ἡ ἐπὶ τῶν ἔργων τριβή.
<span class="lb" data-page="9.740" data-line="8" id="l9.740.8"></span>πρὶν δ’ ἕκαστον ὧν εἶπον ἀκριβῶς ἐκμαθεῖν, οὐδὲν ἂν εἴη σοι
<span class="lb" data-page="9.740" data-line="9" id="l9.740.9"></span>πλεῖον ἀνθρώπους νοσοῦντας θεωμένῳ. πῶς οὖν ἕκαστον
<span class="lb" data-page="9.740" data-line="10" id="l9.740.10"></span>αὐτῶν ἄρχεσθαι ἀκριβῶς χρὴ μανθάνειν; οὐκ ἄλλως ἢ ὡς
<span class="lb" data-page="9.740" data-line="11" id="l9.740.11"></span>ἔμπροσθεν εἴρηται. καὶ γὰρ ὡς χρὴ μέγεθος ἐξευρίσκειν νόσου
<span class="lb" data-page="9.740" data-line="12" id="l9.740.12"></span>καὶ ὡς ἦθος, ἔτι τε πρὸς τούτοις τὴν ἀκμὴν, ἀκριβῶς διελήλυθα.
<span class="lb" data-page="9.740" data-line="13" id="l9.740.13"></span><span class="milestone ed2page" data-n="8.441" data-unit="ed2page" id="ed2page.8.441"></span>τὴν δὲ καθ’ ἑκάστην δύναμιν ἀῤῥωστίαν, ἢ ῥώμην,
<span class="lb" data-page="9.740" data-line="14" id="l9.740.14"></span>ἐν ἑτέρῳ φθάνω διῃρῆσθαι λόγῳ, τῷ περὶ πλήθους ἐπισκεπτομένῳ
<span class="lb" data-page="9.740" data-line="15" id="l9.740.15"></span>μανθάνειν μὲν οὖν ἐκεῖθεν αὐτῶν τὰς διαγνώσεις
<span class="lb" data-page="9.740" data-line="16" id="l9.740.16"></span>ἀκριβῶς, χρῆσθαι δὲ πρὸς τὰς ἰάσεις, ὡς ἐν ἑτέροις διῄρηται
<span class="lb" data-page="9.740" data-line="17" id="l9.740.17"></span>καὶ νῦν οὐχ ἧττον εἰς τὴν περὶ τὰς κρίσεις θεωρίαν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.1">
<span class="pb page1" data-page="9.769" id="p9.769"></span>
<span class="milestone ed1page page1" data-n="2.424" data-unit="ed1page" id="ed1page.3.424"></span>
<span class="milestone ed2page page1" data-n="7.451000000000001" data-unit="ed2page" id="ed2page.8.451"></span>
            <h2>ΓΑΛΗΝΟΥ ΠΕΡΙ ΚΡΙΣΙΜΩΝ ΗΜΕΡΩΝ
<br></br>ΒΙΒΛΙΟΝ Α.
</h2>
            <p>
<span class="lb" data-page="9.769" data-line="1" id="l9.769.1"></span>Τῶν νοσημάτων αἱ λύσεις, ὅσαι μὴ κατὰ
<span class="lb" data-page="9.769" data-line="2" id="l9.769.2"></span>βραχὺ μειωθέντων, ἀλλ’ ἐξαίφνης παυσαμένων γίνονται, δέονται
<span class="lb" data-page="9.769" data-line="3" id="l9.769.3"></span>πάντως, ἵν’ ὦσι πισταὶ, δαψιλοῦς τινος ἐκκρίσεως, ἢ ἀποστάσεως
<span class="lb" data-page="9.769" data-line="4" id="l9.769.4"></span>οὐκ ἀφανοῦς, ὡς ὅσα γε χωρὶς τούτων ἐῤῥᾳστώνησαν,
<span class="lb" data-page="9.769" data-line="5" id="l9.769.5"></span>ὑποτροπιάζειν φιλεῖ. προσέχειν οὖν χρὴ τὸν νοῦν ἀκριβῶς,
<span class="lb" data-page="9.769" data-line="6" id="l9.769.6"></span>καὶ διὰ φυλακῆς ἁπάσης ἔχειν τὸν ἄῤῥωστον, μηδὲν ὧν τοῖς
<span class="lb" data-page="9.769" data-line="7" id="l9.769.7"></span>πιστῶς ὑγιασθεῖσι συγχωροῦμεν ἐπιτρέποντες πράττειν, μήτ’
<span class="lb" data-page="9.769" data-line="8" id="l9.769.8"></span>ἐν ἐδέσμασιν, ἢ πόμασι, μήτ’ ἐν λουτροῖς, μήτε κινήσεσιν, ἢ
<span class="lb" data-page="9.769" data-line="9" id="l9.769.9"></span>ὅλως ἔν τισι τῶν ἄλλων. εἰ μὲν γὰρ μικρὸν εἴη τὸ ῥᾳστωνῆσαν
<span class="pb" data-page="9.770" id="p9.770"></span>
<span class="lb" data-page="9.770" data-line="1" id="l9.770.1"></span>νόσημα, τάχα ἂν ἐφ’ οὕτως ἀκριβεῖ διαίτῃ κατασταίη
<span class="lb" data-page="9.770" data-line="2" id="l9.770.2"></span>παντάπασιν, ὡς μηκέτ’ αὖθις ἐπανελθεῖν· εἰ δέ τι τῶν καὶ
<span class="lb" data-page="9.770" data-line="3" id="l9.770.3"></span>κοηθεστέρων, ἐπανέλθοι μὲν ἂν καὶ οὕτω διαιτωμένων, ἀλλ’
<span class="lb" data-page="9.770" data-line="4" id="l9.770.4"></span>οὐχὶ σὺν ἐσχάτῳ κινδύνῳ. ἀμεληθὲν δὲ καὶ παροφθὲν ὡς πιστῶς
<span class="lb" data-page="9.770" data-line="5" id="l9.770.5"></span>λελυμένον πολὺ χαλεπώτερον ἢ ἐξ ἀρχῆς ἐπιφαίνεται.
<span class="lb" data-page="9.770" data-line="6" id="l9.770.6"></span>χρὴ τοίνυν, εἰ μέλλοι βεβαίως παύεσθαι μέγα τι καὶ ἰσχυρὸν
<span class="lb" data-page="9.770" data-line="7" id="l9.770.7"></span>νόσημα, προηγεῖσθαι τῆς λύσεως αὐτοῦ τὰ πρὸς Ἱπποκράτους
<span class="lb" data-page="9.770" data-line="8" id="l9.770.8"></span>ὀνομαζόμενα λυτήρια<span class="milestone ed1page" data-n="3.424" data-unit="ed1page" id="ed1page.3.424"></span> σημεῖα, τοῦτο μὲν ἱδρῶτας
<span class="lb" data-page="9.770" data-line="9" id="l9.770.9"></span>χρηστοὺς δι’ ὅλου τοῦ σώματος γενομένους, ἢ οὔρων πλῆθος,
<span class="lb" data-page="9.770" data-line="10" id="l9.770.10"></span>ἢ διαχωρημάτων, ἢ ἐμέτων, τοῦτο δ’ αἱμοῤῥαγίαν ἐκ ῥινῶν,
<span class="lb" data-page="9.770" data-line="11" id="l9.770.11"></span>ἤ τινα ἄλλην αἵματος κένωσιν, οἷον ἐξ αἱμοῤῥοΐδων, ἢ ὑστερῶν,
<span class="lb" data-page="9.770" data-line="12" id="l9.770.12"></span>τοῦτο δ’ εἰς τοὺς ὑπὸ τοῖς ὠσὶν ἀδένας, ἢ εἰς ἄλλό τι
<span class="lb" data-page="9.770" data-line="13" id="l9.770.13"></span>τῶν ἀκύρων μορίων, ἢ ἄρθρων ἀπόσκημμα. ὅσοις δὲ μηδενὸς
<span class="lb" data-page="9.770" data-line="14" id="l9.770.14"></span>τῶν τοιούτων σημείων ἐπιφανέντος ἔδοξε πεπαῦσθαι τὸ
<span class="lb" data-page="9.770" data-line="15" id="l9.770.15"></span>νόσημα, <span class="milestone ed2page" data-n="8.451" data-unit="ed2page" id="ed2page.8.451"></span>περὶ τούτων ὁ πάντα θαυμαστὸς Ἱπποκράτης
<span class="lb" data-page="9.770" data-line="16" id="l9.770.16"></span>ἑνὶ μὲν καθόλου λόγῳ τόνδε τὸν τρόπον ἀπεφήνατο· τὰ ἀσήμως
<span class="lb" data-page="9.770" data-line="17" id="l9.770.17"></span>ῥᾳστωνήσαντα φιλυπόστροφα· κατὰ μέρος δὲ διά τε
<span class="pb" data-page="9.771" id="p9.771"></span>
<span class="lb" data-page="9.771" data-line="1" id="l9.771.1"></span>τῶν ἀφορισμῶν αὐτῶν καὶ διὰ τοῦ προγνωστικοῦ γράμματος·
<span class="lb" data-page="9.771" data-line="2" id="l9.771.2"></span>οὐχ ἥκιστα δὲ καὶ διὰ τῶν ἐπιδημιῶν ἐδίδαξε τίνα μὲν ὀλέθρια
<span class="lb" data-page="9.771" data-line="3" id="l9.771.3"></span>τῶν ὑποστρεφόντων ἐστὶ, τίνα δ’ αὐτῶν τούτῳ μόνον
<span class="lb" data-page="9.771" data-line="4" id="l9.771.4"></span>ἁπλῶς ὑποστρέφει, χωρὶς ὀλέθρου, τίνα δὲ καὶ δυνατὸν ἡμῖν
<span class="lb" data-page="9.771" data-line="5" id="l9.771.5"></span>ἐστιν ἐξιᾶσθαί τε καὶ κωλῦσαι παλινδρομῆσαι. περὶ μὲν δὴ
<span class="lb" data-page="9.771" data-line="6" id="l9.771.6"></span>τούτων ἐν ἑτέροις ὑπομνήμασιν ἐξηγούμεθα τὴν γνώμην αὐτοῦ·
<span class="lb" data-page="9.771" data-line="7" id="l9.771.7"></span>περὶ δὲ τῶν ἅμα τοῖς λυτηρίοις σημείοις παυσαμένων,
<span class="lb" data-page="9.771" data-line="8" id="l9.771.8"></span>ἃ δὴ καὶ κεκρίσθαι λέγεται, νῦν ἡγοῦμαι χρῆναι διελθεῖν,
<span class="lb" data-page="9.771" data-line="9" id="l9.771.9"></span>ἀναγκαίων ὄντων γινώσκεσθαι τοῖς μέλλουσιν περὶ κρισίμων
<span class="lb" data-page="9.771" data-line="10" id="l9.771.10"></span>ἡμερῶν ἐπίστασθαί τι χρηστόν. ἡγεῖται γὰρ ἤδη τῶν ἐν τούτοις
<span class="lb" data-page="9.771" data-line="11" id="l9.771.11"></span>ἐκκρίσεων ἢ ἀποστάσεων οὐ μικρὰ ταραχὴ κατὰ τὸ τοῦ
<span class="lb" data-page="9.771" data-line="12" id="l9.771.12"></span>νοσοῦντος σῶμα, πολλάκις μὲν ἐξαιφνίδιον ἢ δυσπνοοῦντος,
<span class="lb" data-page="9.771" data-line="13" id="l9.771.13"></span>ἢ παραπαίοντος, ἢ σκοτοδινιῶντος, ἢ μαρμαρυγὰς ὁρῶντος,
<span class="lb" data-page="9.771" data-line="14" id="l9.771.14"></span>ἢ δακρύοντος, ἢ τοὺς ὀφθαλμοὺς ἐρυθροὺς ἴσχοντος, ἢ τοὺς
<span class="lb" data-page="9.771" data-line="15" id="l9.771.15"></span>κροτάφους βαρεῖς, ἢ τὸν τράχηλον ἐπώδυνον, ἐνίοτε δ’ ἤτοι
<span class="lb" data-page="9.771" data-line="16" id="l9.771.16"></span>τὴν κεφαλὴν ἀλγοῦντος ἢ ὀρφνῶδές τι τῶν ὀφθαλμῶν προφαίνεσθαι
<span class="lb" data-page="9.771" data-line="17" id="l9.771.17"></span>νομίζοντος, ἢ καρδιώσσοντος, ἢ τὸ κάτω χεῖλος
<span class="lb" data-page="9.771" data-line="18" id="l9.771.18"></span>οἱονεὶ κλονούμενόν τε καὶ εἴσω σπώμενον ἔχοντος, ἢ ῥίγει
<span class="pb" data-page="9.772" id="p9.772"></span>
<span class="lb" data-page="9.772" data-line="1" id="l9.772.1"></span>σφοδρῷ τινασσόμενον· καὶ μὲν δὴ καὶ ὑποχόνδριον ἀνασπᾶται
<span class="lb" data-page="9.772" data-line="2" id="l9.772.2"></span>πολλοῖς, καὶ δυσφοροῦσι καὶ ἀναπηδῶσι καὶ ψυχρὸν αἰτοῦσι
<span class="lb" data-page="9.772" data-line="3" id="l9.772.3"></span>καὶ διακαίεσθαί φασιν ἐπισημότερον ἢ πρόσθεν. ἐνίοις
<span class="lb" data-page="9.772" data-line="4" id="l9.772.4"></span>δ’ αὐτῶν καὶ ὁ παροξυσμὸς πρωϊαίτερος ἄρχεται καὶ μακρότερος
<span class="lb" data-page="9.772" data-line="5" id="l9.772.5"></span>καὶ σφοδρότερος γίνεται καὶ κῶμα συνεδρεύει, καὶ ἄλλο
<span class="lb" data-page="9.772" data-line="6" id="l9.772.6"></span>τι καὶ ἄλλο σύμπτωμα, καὶ δὴ καὶ θεάσασθαι τοὺς παρόντας
<span class="lb" data-page="9.772" data-line="7" id="l9.772.7"></span>ἅπαντας ἔστιν ἐν μεγίστῳ τηνικαῦτα καθεστῶτας φόβῳ καὶ
<span class="lb" data-page="9.772" data-line="8" id="l9.772.8"></span>λεγόντων ἀκοῦσαι πάρεστιν ὡς οὐδὲν ὁ κάμνων ἀποδεῖ τῶν
<span class="lb" data-page="9.772" data-line="9" id="l9.772.9"></span>ἐν δικαστηρίῳ περὶ θανάτου κρινομένων. ὅθεν οὐδὲ παραγεγονέναι
<span class="lb" data-page="9.772" data-line="10" id="l9.772.10"></span>μοι δοκοῦσιν ἔνιοι τῶν ἰατρῶν οὐδεπώποτε τοιαύταις
<span class="lb" data-page="9.772" data-line="11" id="l9.772.11"></span>ταραχαῖς ἀῤῥώστων, ἢ οὐκ ἂν ἐζήτουν οὔτε τὸ σημαινόμενον
<span class="lb" data-page="9.772" data-line="12" id="l9.772.12"></span>ὑπὸ τοῦ τῆς κρίσεως ὀνόματος οὔτ’ εἰ δυνατὸν ὑπάρχει
<span class="lb" data-page="9.772" data-line="13" id="l9.772.13"></span>τὸ πρᾶγμα. πότερον γὰρ ὡς οὐ γίνονταί τινες ἀθρόαι λύσεις
<span class="lb" data-page="9.772" data-line="14" id="l9.772.14"></span>ἐν νόσοις μετά τινος ἐκκρίσεως ἢ ἀποστάσεως ἀμφισβητοῦσιν,
<span class="lb" data-page="9.772" data-line="15" id="l9.772.15"></span>ἢ τοῦτο μὲν ὁμολογοῦσιν ἑωρακέναι, τὰ δὲ ἄλλα συμπτώματα
<span class="lb" data-page="9.772" data-line="16" id="l9.772.16"></span>τὰ μικρῷ πρόσθεν εἰρημένα συνεδρεύειν αὐταῖς ἀγνοοῦσιν;
<span class="lb" data-page="9.772" data-line="17" id="l9.772.17"></span>ἢ καὶ ταῦτα γινώσκοντες οὔ φασι χρῆναι καλεῖν τὸ γινόμενον
<span class="lb" data-page="9.772" data-line="18" id="l9.772.18"></span>κρίσιν; εἰ γὰρ δὴ τοῦτο, περὶ ὀνόματος, οὐ περὶ πράγματος
<span class="pb" data-page="9.773" id="p9.773"></span>
<span class="lb" data-page="9.773" data-line="1" id="l9.773.1"></span>ἀμφισβητοῦσιν· ὡς τό γε μήθ’ ὅτι γίνονταί τινες ἐξαιφνίδιοι
<span class="lb" data-page="9.773" data-line="2" id="l9.773.2"></span>περὶ τὸν νοσοῦντα ταραχαὶ, καρδιώσσοντα καὶ ἀναπηδῶντα
<span class="lb" data-page="9.773" data-line="3" id="l9.773.3"></span>καὶ παραπαίοντα καὶ τἄλλα τὰ τοιαῦτα πάσχοντα, μήθ’
<span class="lb" data-page="9.773" data-line="4" id="l9.773.4"></span>ὅτι μικρὸν ὕστερον ἐπ’ αὐταῖς, ἢ ἰδρῶτος, ἢ αἱμοῤῥαγίας,
<span class="lb" data-page="9.773" data-line="5" id="l9.773.5"></span>ἤ τινος ἑτέρου τοιούτου γενομένου, λύσις ἀσφαλὴς ἠκολούθησε
<span class="lb" data-page="9.773" data-line="6" id="l9.773.6"></span>γινώσκειν ὁμολογεῖν ἢ φιλονεικίας, ἢ ἀμαθίας ἐσχάτης
<span class="lb" data-page="9.773" data-line="7" id="l9.773.7"></span>οὐδὲν ἀποδεῖ· οὐ γὰρ δὴ τῶν σπανίως γινομένων τὰ
<span class="lb" data-page="9.773" data-line="8" id="l9.773.8"></span>τοιαῦτά ἐστιν, ἀλλὰ τῶν ὁσημέραι φαινομένων. ἡμεῖς μὲν
<span class="lb" data-page="9.773" data-line="9" id="l9.773.9"></span>δὴ τὴν ὀξεῖαν οὕτως ἐν νοσήματι ταραχὴν ὀνομάζομεν κρίσιν,
<span class="lb" data-page="9.773" data-line="10" id="l9.773.10"></span>καὶ τελευτᾷν γε αὐτὴν τὰ πολλὰ μὲν εἰς σωτηρίαν, ἔστι
<span class="lb" data-page="9.773" data-line="11" id="l9.773.11"></span>δ’ ὅτε καὶ εἰς ὄλεθρον τοῦ κάμνοντος φαμέν. εἰ δέ τις ἄλλό
<span class="lb" data-page="9.773" data-line="12" id="l9.773.12"></span>τι καὶ οὐ τοῦτο τὴν κρίσιν εἶναι λέγων, ἔπειτ’ ἀμφισβητεῖ
<span class="lb" data-page="9.773" data-line="13" id="l9.773.13"></span>τε καὶ καταβάλλει τὸν λόγον, τὴν οἰκείαν ὑπόνοιαν ὁ
<span class="lb" data-page="9.773" data-line="14" id="l9.773.14"></span>τοιοῦτος, οὐχ ἡμᾶς ἐξελέγχει. βέλτιον δ’ ἦν ἄρα τί ποτε ἐκ
<span class="lb" data-page="9.773" data-line="15" id="l9.773.15"></span>τῆς προσηγορίας δηλοῦται γνόντας περὶ πράγματος αὐτοῦ
<span class="lb" data-page="9.773" data-line="16" id="l9.773.16"></span>ποιεῖσθαι τὸν λόγον. ἀλλὰ τὴν μὲν τούτων ἀμαθίαν τε καὶ
<span class="lb" data-page="9.773" data-line="17" id="l9.773.17"></span>φιλονεικίαν οὐδ’ ἂν αὐτὸς ὁ Ζεὺς ἐξιάσαιτο, καί μοι καὶ
<span class="lb" data-page="9.773" data-line="18" id="l9.773.18"></span>ταῦτα πλείω τοῦ δέοντος εἴρηται πρὸς αὐτούς. ὅσοις δ’ ἐστὶ ﻿
<span class="pb" data-page="9.774" id="p9.774"></span>
<span class="lb" data-page="9.774" data-line="1" id="l9.774.1"></span>τῶν ἔργων τῆς τέχνης φροντὶς, ἐκείνοις ἤδη διαλέξομαι περὶ
<span class="lb" data-page="9.774" data-line="2" id="l9.774.2"></span>τοῦ προτεθέντος ἐν τῷδε τῷ γράμματι σκέμματος.
</p>
          </article>

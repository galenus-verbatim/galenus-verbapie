<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.11">
<span class="pb page1" data-page="9.818" id="p9.818"></span>
<span class="milestone ed1page page1" data-n="3.431" data-unit="ed1page" id="ed1page.3.431"></span>
<span class="milestone ed2page page1" data-n="8.466" data-unit="ed2page" id="ed2page.8.466"></span>
            <p>
<span class="lb" data-page="9.818" data-line="1" id="l9.818.1"></span>Τοῖς μὲν οὖν πλείστοις ἰατροῖς ἀδύνατον
<span class="lb" data-page="9.818" data-line="2" id="l9.818.2"></span>εἶναι δοκεῖ προγνῶναι τὴν ἡμέραν ἐν ᾗ κριθήσεται τὸ νόσημα·
<span class="lb" data-page="9.818" data-line="3" id="l9.818.3"></span>ταῖς δ’ ἀληθείαις οὐκ ἀδύνατόν ἐστιν, εἴ τις ἐπιμελῶς ἀναλεξάμενος
<span class="lb" data-page="9.818" data-line="4" id="l9.818.4"></span>τὴν Ἱπποκράτους θεωρίαν ἐργάζεσθαι τὴν τέχνην
<span class="lb" data-page="9.818" data-line="5" id="l9.818.5"></span>σπουδάσειε. εἰ δ’ ἤτοι πρὶν ἐκμαθεῖν ταύτην ἐπὶ τῶν ἀῤῥώστων
<span class="lb" data-page="9.818" data-line="6" id="l9.818.6"></span>τρίβοιτο, πλέον οὐδὲν ἕξει τοῦ κατατρίβεσθαι μάτην
<span class="lb" data-page="9.818" data-line="7" id="l9.818.7"></span>ἢ εἰ μάθοι αὐτὴν ἐπιμελῶς, ὀλιγωρήσειε δ’ ἐργάζεσθαι. μακρῷ
<span class="lb" data-page="9.818" data-line="8" id="l9.818.8"></span>μὲν γὰρ ὅδε θατέρου τοῦ μηδὲν προμεμαθηκότος ἀμείνων,
<span class="lb" data-page="9.818" data-line="9" id="l9.818.9"></span>ἐνδεῖ δ’ οὐκ ὀλίγον οὐδ’ αὐτὸς πρὸς τὸ τέλειον. ὅστις οὖν
<span class="lb" data-page="9.818" data-line="10" id="l9.818.10"></span>βούλεται προγνωστικὸς εἶναι τῆς μελλούσης ἡμέρας κρῖναι τὸ
<span class="lb" data-page="9.818" data-line="11" id="l9.818.11"></span>νόσημα, τούτῳ πρῶτα μὲν ἁπάντων ἀκριβῶς ἐστι γνωστέα
<span class="lb" data-page="9.818" data-line="12" id="l9.818.12"></span>τὰ διὰ τοῦ προγνωστικοῦ γράμματος ὑφ’ Ἱπποκράτους εἰρημένα·
<span class="lb" data-page="9.818" data-line="13" id="l9.818.13"></span>δεύτερα δὲ τὰ περὶ τῶν καταστάσεων ἐν ἑτέροις βιβλίοις
<span class="lb" data-page="9.818" data-line="14" id="l9.818.14"></span><span class="milestone ed1page" data-n="3.432" data-unit="ed1page" id="ed1page.3.432"></span>γεγραμμένα, κᾄπειτα τὰ περὶ τῶν ἡλικιῶν τε καὶ φύσεων
<span class="lb" data-page="9.818" data-line="15" id="l9.818.15"></span>καὶ ὡρῶν καὶ χωρῶν ὧν εἴρηταί τινα καὶ κατ’ αὐτὸ τὸ
<span class="lb" data-page="9.818" data-line="16" id="l9.818.16"></span>προγνωστικόν. ἐπειδὰν δὲ ταῦτ’ ἐκμάθοι, τὴν κατὰ τοὺς
<span class="lb" data-page="9.818" data-line="17" id="l9.818.17"></span>σφυγμοὺς τέχνην ἐπιμαθὼν οὐκ ἂν χαλεπῶς προγινώσκοι τὴν
<span class="lb" data-page="9.818" data-line="18" id="l9.818.18"></span>ἡμέραν τῆς κρίσεως. αὐτίκα γέ τοι νοσήματος ὀξέος μηδὲν τῶν
<span class="lb" data-page="9.818" data-line="19" id="l9.818.19"></span>κινδυνωδῶν σημείων ἔχοντος, εἰ κατ’ αὐτὴν τὴν τετάρτην ἡμέραν ﻿
<span class="pb" data-page="9.819" id="p9.819"></span>
<span class="lb" data-page="9.819" data-line="1" id="l9.819.1"></span>φανείη τι πέψεως ἀξιόλογον γνώρισμα, κατὰ τὴν ἑβδόμην
<span class="lb" data-page="9.819" data-line="2" id="l9.819.2"></span>ἡ κρίσις ἀπαντήσεται. καὶ τοῦτ’ εἴρηται μὲν ἤδη οὑτωσὶ
<span class="lb" data-page="9.819" data-line="3" id="l9.819.3"></span>διὰ ταχέων ἀληθὲς ὑπάρχον ἐν τοῖς μάλιστα. τῷ δὲ ἀγνοοῦντι
<span class="lb" data-page="9.819" data-line="4" id="l9.819.4"></span>διαγινώσκειν ὀλέθρια σημεῖα καὶ κινδυνώδη καὶ σωτήρια,
<span class="lb" data-page="9.819" data-line="5" id="l9.819.5"></span>πλέον οὐδὲν ἐκ τοῦ λόγου. καίτοι κᾂν εἰ ταῦτα πάντα διαγινώσκοι,
<span class="lb" data-page="9.819" data-line="6" id="l9.819.6"></span>τὰ δὲ τῆς πέψεως ἀγνοεῖ, καὶ τῷδε πλέον οὐδὲν ἐκ
<span class="lb" data-page="9.819" data-line="7" id="l9.819.7"></span>τοῦ λόγου. τούτου δὴ χάριν <span class="milestone ed2page" data-n="8.467" data-unit="ed2page" id="ed2page.8.467"></span>ἠξίωσα τὸ προγνωστικὸν
<span class="lb" data-page="9.819" data-line="8" id="l9.819.8"></span>Ἱπποκράτους ἀναλέξασθαι σύγγραμμα. κινδυνωδῶν μὲν γὰρ
<span class="lb" data-page="9.819" data-line="9" id="l9.819.9"></span>συμπτωμάτων παρόντων, ἅμα τῷ τῆς πέψεως γνωρίσματι,
<span class="lb" data-page="9.819" data-line="10" id="l9.819.10"></span>τῷ κατὰ τὴν τετάρτην ἡμέραν φανέντι, τὴν κρίσιν, εἰ μὲν ἐν
<span class="lb" data-page="9.819" data-line="11" id="l9.819.11"></span>ἀρτίαις ὁ παροξυσμὸς γένοιτο, κατὰ τὴν ἕκτην ἔσεσθαι προσδοκᾷν·
<span class="lb" data-page="9.819" data-line="12" id="l9.819.12"></span>εἰ δὲ ταύτην ὑπερβάλλοι, κατὰ τὴν ὀγδόην· εἰ δὲ ἐν
<span class="lb" data-page="9.819" data-line="13" id="l9.819.13"></span>περιτταῖς, κατὰ τὴν ἑβδόμην. ἀγαθῶν δὲ σημείων παρόντων,
<span class="lb" data-page="9.819" data-line="14" id="l9.819.14"></span>κατὰ τὴν ἑβδόμην ἡμέραν λυθήσεται τὸ νόσημα. τὰ μὲν γὰρ
<span class="lb" data-page="9.819" data-line="15" id="l9.819.15"></span>ὀλέθρια σημεῖα σὺν τοῖς τῆς πέψεως γνωρίσμασιν οὐδ’ ἂν
<span class="lb" data-page="9.819" data-line="16" id="l9.819.16"></span>γένοιτό ποτε, χρὴ δ’ οὐχ ἧττον καὶ ταῦτα σκοπεῖσθαι τῶν
<span class="lb" data-page="9.819" data-line="17" id="l9.819.17"></span>κινδυνωδῶν τε καὶ σωτηρίων. εἰ γὰρ ἐν τῇ τετάρτῃ πρῶτον
<span class="lb" data-page="9.819" data-line="18" id="l9.819.18"></span>φαίνοντο, κατὰ τὴν ἑβδόμην ὁ θάνατος. εἴρηται δ’ ὡς καὶ
<span class="lb" data-page="9.819" data-line="19" id="l9.819.19"></span>τοῦτο κρίσις ὀνομάζεται κακή. προσέχειν δὲ χρὴ ἐνταῦθα τῷ
<span class="pb" data-page="9.820" id="p9.820"></span>
<span class="lb" data-page="9.820" data-line="1" id="l9.820.1"></span>μεγέθει τε καὶ πλήθει τῶν ὀλεθρίων σημείων. εἰ μὲν γὰρ πολλὰ
<span class="lb" data-page="9.820" data-line="2" id="l9.820.2"></span>καὶ μεγάλα γίνοιτο κατὰ τὴν τετάρτην ἡμέραν, τοῖς παροξυσμοῖς
<span class="lb" data-page="9.820" data-line="3" id="l9.820.3"></span>διορίζεσθαι περὶ τοῦ μέλλοντος θανάτου, καὶ γινώσκειν
<span class="lb" data-page="9.820" data-line="4" id="l9.820.4"></span>μὲν ἑκταῖον τεθνήξεσθαι τὸν ἄνθρωπον ἐν ἀρτίαις παροξυνόμενον,
<span class="lb" data-page="9.820" data-line="5" id="l9.820.5"></span>ἑβδομαῖον δ’ ἐν περιτταῖς. ἐνίοτε δὲ καίτοι τῶν περιττῶν
<span class="lb" data-page="9.820" data-line="6" id="l9.820.6"></span>παροξυνουσῶν ἡ ἕκτη προαπέκτεινε τὸν οὕτως ἔχοντα
<span class="lb" data-page="9.820" data-line="7" id="l9.820.7"></span>διά τε τὴν ὀξύτητα τῆς νόσου καὶ τὸ μέγεθος καὶ τὸ πλῆθος
<span class="lb" data-page="9.820" data-line="8" id="l9.820.8"></span>τῶν ἐν τῇ δ΄ γενομένων συμπτωμάτων, διόπερ ἀκριβῶς χρὴ
<span class="lb" data-page="9.820" data-line="9" id="l9.820.9"></span>διαγνωστικὸν εἶναι τοῦ κατὰ δύναμιν μεγέθους τῶν συμπτωμάτων.
<span class="lb" data-page="9.820" data-line="10" id="l9.820.10"></span>ἀλλ’ ὅπως μὲν χρὴ τοῦτο διορίζεσθαι τοῦ κατὰ φαντασίαν
<span class="lb" data-page="9.820" data-line="11" id="l9.820.11"></span>ἐν τοῖς περὶ κρίσεων λέγεται. πάντα δὲ ἐν πᾶσιν οὐ
<span class="lb" data-page="9.820" data-line="12" id="l9.820.12"></span>χρὴ συγχεῖν καὶ ταράσσειν, ἀλλ’ ὅσον αὐτῶν ἐστιν ἴδιον μόνον
<span class="lb" data-page="9.820" data-line="13" id="l9.820.13"></span>τῶν κρινουσῶν ἡμερῶν, ἐνταυθοῖ διεξέρχεσθαι. πάνυ γὰρ
<span class="lb" data-page="9.820" data-line="14" id="l9.820.14"></span>ἀκριβῶς παραφυλάξαντες ἐπὶ τῶν ὀξέως νοσούντων, εὕρομεν
<span class="lb" data-page="9.820" data-line="15" id="l9.820.15"></span>ἐπίδηλον ἀεὶ τὴν τετάρτην τῆς ἑβδόμης, ὅσον ἐφ’ ἑαυτῇ. τὸ
<span class="lb" data-page="9.820" data-line="16" id="l9.820.16"></span>δ’ ὅσον ἐφ’ ἑαυτῇ τοιόνδ’ ἐστὶ, μηδενὸς σπανίου καὶ μεγάλου
<span class="lb" data-page="9.820" data-line="17" id="l9.820.17"></span>παρεμπεσόντος ἢ ἔξωθεν, ἢ ἐξ αὐτῆς τοῦ νοσήματος τῆς φύσεως,
<span class="pb" data-page="9.821" id="p9.821"></span>
<span class="lb" data-page="9.821" data-line="1" id="l9.821.1"></span>ἢ καὶ τῆς τοῦ κάμνοντος ἕξεως, ἡ τετάρτη πάντως προδηλοῖ
<span class="lb" data-page="9.821" data-line="2" id="l9.821.2"></span>τὴν ἑβδόμην. εἰ δέ τι τῶν ἔξωθεν ἀδόκητον προσγένοιτο,
<span class="lb" data-page="9.821" data-line="3" id="l9.821.3"></span>περὶ ὧν ἐφεξῆς ἐροῦμεν, ἢ καὶ τὸ νόσημα σφοδρῶς
<span class="lb" data-page="9.821" data-line="4" id="l9.821.4"></span>ἐπὶ τὴν κρίσιν ἢ ἀμυδρῶς κινοῖτο, καὶ ἡ τοῦ κάμνοντος δύναμις
<span class="lb" data-page="9.821" data-line="5" id="l9.821.5"></span>ἰσχυρὰ ἢ ἄῤῥωστος ὑπάρχοι, προσέχειν ἐνταῦθα τὸν νοῦν
<span class="lb" data-page="9.821" data-line="6" id="l9.821.6"></span>καὶ διορίζεσθαι πότερον ἀπολέσθαι φθάσει πρὸ τῆς ἑβδόμης
<span class="lb" data-page="9.821" data-line="7" id="l9.821.7"></span>ἡμέρας, ἢ μετὰ ταύτην κριθήσεται. κακοῦ μὲν γάρ τινος ἔξωθεν
<span class="lb" data-page="9.821" data-line="8" id="l9.821.8"></span>ἀδοκήτου προσγενομένου καὶ τοῦ νοσήματος οὐκ ὀξέος
<span class="lb" data-page="9.821" data-line="9" id="l9.821.9"></span>ἁπλῶς, ἀλλὰ κατόξεος ὑπάρχοντος καὶ τῆς τοῦ κάμνοντος δυνάμεως
<span class="lb" data-page="9.821" data-line="10" id="l9.821.10"></span>ἀσθενοῦς οὔσης, οὐκ ἀναμένει τὴν ἑβδόμην ἡμέραν
<span class="lb" data-page="9.821" data-line="11" id="l9.821.11"></span>τὸ κατὰ τὴν τετάρτην γινόμενον κακὸν σημεῖον, ἀλλ’ ἑκταῖος
<span class="lb" data-page="9.821" data-line="12" id="l9.821.12"></span>ὁ τοιοῦτος ἄῤῥωστος τεθνήξεται, καὶ μάλιστα εἰ παροξύνοιτο
<span class="lb" data-page="9.821" data-line="13" id="l9.821.13"></span>κατὰ τὰς ἀρτίας. εἰ δὲ μήτε ἔξωθεν ἁμαρτηθείη μηδὲν ἥ τε
<span class="lb" data-page="9.821" data-line="14" id="l9.821.14"></span>τοῦ νοσήματος κίνησις εἴη μὴ πάνυ τι κάτοξυς, ὅ τε κάμνων
<span class="lb" data-page="9.821" data-line="15" id="l9.821.15"></span>ἰσχυρὸς, εἰ μὲν σαφὲς ἐν τῇ τετάρτῃ τὸ κακὸν σημεῖον ἐγένετο,
<span class="lb" data-page="9.821" data-line="16" id="l9.821.16"></span>κατὰ τὴν ἑβδόμην ὁ θάνατος, εἰ δ’ ἀμυδρὸν, ὑπερβάλλει καὶ
<span class="lb" data-page="9.821" data-line="17" id="l9.821.17"></span>τήνδε. καὶ τῶν παροξυσμῶν ἐν ἀρτίαις μὲν γινομένων ὀγδοαῖος,
<span class="pb" data-page="9.822" id="p9.822"></span>
<span class="lb" data-page="9.822" data-line="1" id="l9.822.1"></span>ἐν περιτταῖς δὲ ἐνναταῖος τεθνήξεται. τίνα δὲ σαφῆ καὶ
<span class="lb" data-page="9.822" data-line="2" id="l9.822.2"></span>τίν’ ἀμυδρὰ καλῶ σημεῖα, ἐν τοῖς περὶ κρίσεων εἴρηται, ἀλλὰ
<span class="lb" data-page="9.822" data-line="3" id="l9.822.3"></span>κᾀν τῷδε τῷ λόγῳ προϊόντι δηλωθήσεται, πρότερον δὲ περὶ
<span class="lb" data-page="9.822" data-line="4" id="l9.822.4"></span>τῶν λειπόντων διορισμῶν ἐπάνειμι. χρηστὸν γάρ τι κατὰ τὴν
<span class="lb" data-page="9.822" data-line="5" id="l9.822.5"></span>τετάρτην ἡμέραν ἐναργῶς γινέσθω σημεῖον καὶ μηδεὶς κίνδυνος
<span class="lb" data-page="9.822" data-line="6" id="l9.822.6"></span>ὑποπτευέσθω περὶ τὸν κάμνοντα, ἀδύνατον ἐνταῦθα τὸ μὴ
<span class="lb" data-page="9.822" data-line="7" id="l9.822.7"></span>οὐ τὴν ἑβδόμην ἡμέραν κρῖναι τὴν νόσον, ἄν γε μηδὲν τῶν
<span class="lb" data-page="9.822" data-line="8" id="l9.822.8"></span>ἔξωθεν ἁμαρτάνηται. τίνα δέ ἐστι τὰ ἁμαρτανόμενα τὰ μὲν
<span class="lb" data-page="9.822" data-line="9" id="l9.822.9"></span>ὑπ’ αὐτοῦ τοῦ κάμνοντος δηλονότι, τὰ δ’ ὑπὸ τῶν θαυμαστῶν
<span class="lb" data-page="9.822" data-line="10" id="l9.822.10"></span>τούτων ἰατρῶν τῶν οἰομένων, εἰ μή τις εἰσελθὼν ἐπὶ τὸν
<span class="lb" data-page="9.822" data-line="11" id="l9.822.11"></span>ἄῤῥωστον, εἶτα περιζωσάμενος, ἢ καταπλάσειεν, ἢ καταιονήσειεν,
<span class="lb" data-page="9.822" data-line="12" id="l9.822.12"></span>ἢ κλύσειεν,<span class="milestone ed2page" data-n="8.468" data-unit="ed2page" id="ed2page.8.468"></span> ἢ φλεβοτομήσειεν, ἢ σικυάσειεν, ἢ
<span class="lb" data-page="9.822" data-line="13" id="l9.822.13"></span>τρίψειεν, ἢ θρέψειεν, ἤ τι τοιοῦτον ἕτερον ἐργάσαιτο, μηδὲν
<span class="lb" data-page="9.822" data-line="14" id="l9.822.14"></span>αὐτῷ πεπρᾶχθαι τεχνικόν. οὗτοι γὰρ ὁποσάκις ἂν εἰσέλθωσι
<span class="lb" data-page="9.822" data-line="15" id="l9.822.15"></span>πρὸς τὸν νοσοῦντα, τοσαυτάκις ἁμαρτάνουσιν. οὔκουν ἐνδέχεται
<span class="lb" data-page="9.822" data-line="16" id="l9.822.16"></span>τὴν εἰς τὴν ἑβδόμην ἡμέραν παρασκευαζομένην κρίσιν ἐν
<span class="lb" data-page="9.822" data-line="17" id="l9.822.17"></span>ἐκείνῃ γενέσθαι, τοσούτων ἐν τῷ μεταξὺ πλημμεληθέντων.
<span class="lb" data-page="9.822" data-line="18" id="l9.822.18"></span>ἡ γάρ τοι τῆς φύσεως κίνησις γίνεται μὲν ἐν περιόδοις τεταγμέναις
<span class="pb" data-page="9.823" id="p9.823"></span>
<span class="lb" data-page="9.823" data-line="1" id="l9.823.1"></span>κατά γε τὸν ἴδιον λόγον, κωλύεται δὲ ἐνίοτε φυλάττειν
<span class="lb" data-page="9.823" data-line="2" id="l9.823.2"></span>τὰς περιόδους ὑπὸ τῶν ἔξωθεν εἰς αὐτὴν ἁμαρτανομένων.
<span class="lb" data-page="9.823" data-line="3" id="l9.823.3"></span>οὕτω γοῦν καὶ ὁ πᾶν θαυμαστὸς Ἱπποκράτης ἔλεγε,
<span class="lb" data-page="9.823" data-line="4" id="l9.823.4"></span>φύσις ἐξαρκεῖ παντάπασιν. εἰς δὲ ταύτην ἔξωθεν μὲν κατάπλασμα,
<span class="lb" data-page="9.823" data-line="5" id="l9.823.5"></span>κατάχρισμα, ἐμβροχὴ ὅλου τε καὶ μέρεος. οὕτω δὲ
<span class="lb" data-page="9.823" data-line="6" id="l9.823.6"></span>καὶ τὸν ἰατρὸν ὑπηρέτην φύσεως ὀνομάζει τὸν ὄντως ἰατρὸν,
<span class="lb" data-page="9.823" data-line="7" id="l9.823.7"></span>οὐ φαρμακοπώλην τινὰ ἐκ τριόδου. τοσοῦτον γὰρ οὗτος ἀποδεῖ
<span class="lb" data-page="9.823" data-line="8" id="l9.823.8"></span>τοῦ φύσεως ὑπηρέτης δικαίως ὀνομάζεσθαι ὥστε τὰς
<span class="lb" data-page="9.823" data-line="9" id="l9.823.9"></span>ἐναντιωτάτας αὐτῷ μᾶλλον πρέπειν προσηγορίας, ἐχθρῷ καὶ
<span class="lb" data-page="9.823" data-line="10" id="l9.823.10"></span>πολεμίῳ τῆς φύσεως αὐτῆς καὶ τῶν καμνόντων εὐλόγως ἂν
<span class="lb" data-page="9.823" data-line="11" id="l9.823.11"></span>ὀνομασθέντι. δεόντως οὖν καὶ ἡμεῖς, ἐπειδάν τις ἀξιώσει ἡμᾶς
<span class="lb" data-page="9.823" data-line="12" id="l9.823.12"></span>προειπεῖν ἐπὶ τινος ἀῤῥώστου τὸ μέλλον ἀποβήσεσθαι, μετὰ
<span class="lb" data-page="9.823" data-line="13" id="l9.823.13"></span>διορισμοῦ τὴν πρόῤῥησιν ποιούμεθα, κριθήσεσθαι τόνδε τινὰ
<span class="lb" data-page="9.823" data-line="14" id="l9.823.14"></span>λέγοντες ἐν τῇδε τῇ ἡμέρα, πρῶτον μὲν ὑφ’ ἡμῶν διαιτώμενον,
<span class="lb" data-page="9.823" data-line="15" id="l9.823.15"></span>οὐχ ὑπ’ ἄλλου τινὸς ἰατροῦ· ἔπειτα δὲ αὐτὸν οὐδὲν ἐξαμαρτόντα
<span class="lb" data-page="9.823" data-line="16" id="l9.823.16"></span>καὶ πράξαντα πάντα τὰ προσταττόμενα, καὶ τρίτον
<span class="lb" data-page="9.823" data-line="17" id="l9.823.17"></span>εἰ μηδὲν τῶν ἔξωθεν ἁμαρτηθείη τι μέγα. τίνα δὴ ταῦτά
<span class="lb" data-page="9.823" data-line="18" id="l9.823.18"></span>ἐστι τὰ ἔξωθεν, ὑπηγγειλάμην γὰρ οὖν καὶ τοῦτο διορίσασθαι, ﻿
<span class="pb" data-page="9.824" id="p9.824"></span>
<span class="lb" data-page="9.824" data-line="1" id="l9.824.1"></span>καιρὸς ἂν εἴη λέγειν. εἰ δή τις ἐμπρησμοῦ κατὰ τὴν οἰκίαν, ἢ
<span class="lb" data-page="9.824" data-line="2" id="l9.824.2"></span>λῃστῶν ἐπελθόντων, ἢ ποταμοῦ κατακλύσαντος, ἐξαίφνης
<span class="lb" data-page="9.824" data-line="3" id="l9.824.3"></span>ἀναγκασθείη φυγεῖν, ὁπόση ἂν αὐτῷ βλάβη προσγένοιτο τί
<span class="lb" data-page="9.824" data-line="4" id="l9.824.4"></span>δεῖ καὶ λέγειν; οὕτω δὲ κᾂν εἰ καταπίπτοντος ὀρόφου τινὸς
<span class="lb" data-page="9.824" data-line="5" id="l9.824.5"></span>ἢ τοίχου γνοὺς ἐξαιφνίδιον ἐκπλαγῇ τε ἅμα καὶ φεύγειν ἐπιχειρήσειεν.
<span class="lb" data-page="9.824" data-line="6" id="l9.824.6"></span>εἰ δὲ καὶ διὰ τοῦ κεράμου τι καταῤῥυῇ, ἢ πλείονος
<span class="lb" data-page="9.824" data-line="7" id="l9.824.7"></span>ὑετοῦ γενομένου, κἄπειτα τοῦτ’ ἐπιχυθῇ τῇ κεφαλῇ τοῦ κάμνοντος,
<span class="lb" data-page="9.824" data-line="8" id="l9.824.8"></span>ἢ εἰ καὶ ἄλλος αὐτὸν ὁπωσοῦν βρέξειεν, ὡς ἀναγκάσαι
<span class="lb" data-page="9.824" data-line="9" id="l9.824.9"></span>μεταστῆναί τε καὶ ἀγρυπνῆσαι καὶ φοβηθῆναι, καὶ τοῦτ’
<span class="lb" data-page="9.824" data-line="10" id="l9.824.10"></span>ἂν μεγάλως τὸν νοσοῦντα βλάψειεν. οὕτω δὲ καὶ θόρυβος γειτόνων,
<span class="lb" data-page="9.824" data-line="11" id="l9.824.11"></span>ἤ τι τοιοῦτον ἕτερον ἀγρυπνίας αἴτιον αὐτῷ γινόμενον,
<span class="lb" data-page="9.824" data-line="12" id="l9.824.12"></span>ἢ καί τις ἀγγελία λυπηρὰ, κατὰ τὸ μέγεθος τῆς ἑαυτοῦ
<span class="lb" data-page="9.824" data-line="13" id="l9.824.13"></span>βλάβης καὶ τὴν τῆς προῤῥήσεως ἀκρίβειαν διαφθείρει. ὅσα
<span class="lb" data-page="9.824" data-line="14" id="l9.824.14"></span>μὲν γὰρ δι’ αὐτὸ τὸ νόσημα μεταξύ τε τῆς προῤῥήσεως καὶ
<span class="lb" data-page="9.824" data-line="15" id="l9.824.15"></span>τῆς κρίσεως οἱ νοσοῦντες<span class="milestone ed1page" data-n="3.433" data-unit="ed1page" id="ed1page.3.433"></span> ἀγρυπνοῦσιν, οὐδὲν ταῦτα βλάπτει
<span class="lb" data-page="9.824" data-line="16" id="l9.824.16"></span>τὴν πρόῤῥησιν· ὅσα δ’ ἔξωθεν ἀδόκητα προσγίνεται,
<span class="lb" data-page="9.824" data-line="17" id="l9.824.17"></span>τούτων οὐδενός ἐστι προγνωστικὸς ὁ ἰατρός. ὅθεν οὐδὲ τὴν
<span class="lb" data-page="9.824" data-line="18" id="l9.824.18"></span>μέλλουσαν ἀπ’ αὐτῶν ἔσεσθαι βλάβην ὑπολογίσασθαι δυνατὸν
<span class="pb" data-page="9.825" id="p9.825"></span>
<span class="lb" data-page="9.825" data-line="1" id="l9.825.1"></span>αὐτῷ καὶ προσθεῖναι τῇ κατὰ τὸν τοῦ νοσήματος λόγον
<span class="lb" data-page="9.825" data-line="2" id="l9.825.2"></span>ὑπαγορευομένῃ προῤῥήσει. ταῦτ’ οὖν αὐτὰ καὶ Ἱπποκράτης
<span class="lb" data-page="9.825" data-line="3" id="l9.825.3"></span>εὐθὺς κατ’ ἀρχὰς τῶν ἀφορισμῶν παραινεῖται λέγων· δεῖ δὲ οὐ
<span class="lb" data-page="9.825" data-line="4" id="l9.825.4"></span>μόνον ἑωυτὸν παρέχειν τὰ δέοντα ποιέοντα, ἀλλὰ καὶ τὸν νοσέοντα
<span class="lb" data-page="9.825" data-line="5" id="l9.825.5"></span>καὶ τοὺς παρεόντας καὶ τὰ ἔξωθεν. εἰ γὰρ, φησὶν,
<span class="lb" data-page="9.825" data-line="6" id="l9.825.6"></span>ἐξετάζειν τι καὶ βασανίζειν ἔγνωκας τῶν ἡμετέρων, αὐτός γε
<span class="lb" data-page="9.825" data-line="7" id="l9.825.7"></span>σὺ πρῶτον ἅπαντα ποίει τὰ δέοντα, καὶ δεύτερον δὲ καὶ ὁ νοσῶν
<span class="lb" data-page="9.825" data-line="8" id="l9.825.8"></span>εὐπειθὴς ἔστω σοι τὰ πάντα καὶ μηδὲν ὑπ’ ἀκολασίας
<span class="lb" data-page="9.825" data-line="9" id="l9.825.9"></span>ἁμαρτανέτω· καὶ τρίτον οἱ παρόντες αὐτῷ μηδὲν πλημμελείτωσαν,
<span class="lb" data-page="9.825" data-line="10" id="l9.825.10"></span>ὡς ἤτοι θυμὸν ἐγείρειν ἐφ’ οἷς ἁμαρτάνουσιν, ἢ
<span class="lb" data-page="9.825" data-line="11" id="l9.825.11"></span>λύπην ἐφ’ οἷς ἀκαίρως ἀγγέλλουσιν, ἢ βλάβην ἐφ’ οἷς ἐλλιπῶς
<span class="lb" data-page="9.825" data-line="12" id="l9.825.12"></span>παρασκευάζουσιν. ἀλλ’ ἡ μὲν παρασκευὴ πᾶσα πρὸ τοῦ
<span class="lb" data-page="9.825" data-line="13" id="l9.825.13"></span>τῆς κρίσεως ἑτοιμαζέσθω καιροῦ, τὰ δ’ ὄψα καλῶς ἐσκευάσθω,
<span class="lb" data-page="9.825" data-line="14" id="l9.825.14"></span>τὰ δὲ τῆς διακονίας ἄμεμπτα πάντα ἔστω. καὶ πρὸς τούτοις
<span class="lb" data-page="9.825" data-line="15" id="l9.825.15"></span>ἔτι τὸ τέταρτον γένος ὧν ὑπολογίζεσθαι<span class="milestone ed2page" data-n="8.469" data-unit="ed2page" id="ed2page.8.469"></span> προσέταξεν,
<span class="lb" data-page="9.825" data-line="16" id="l9.825.16"></span>ὀνομάζει δὲ αὐτὸ περιλαβὼν ἑνὶ ῥήματι τῷ τῶν ἔξωθεν, καίτοι
<span class="lb" data-page="9.825" data-line="17" id="l9.825.17"></span>πολυειδὲς ὑπάρχον, ἄμεμπτον ἔστω καὶ αὐτό. καὶ γὰρ
<span class="lb" data-page="9.825" data-line="18" id="l9.825.18"></span>ὑετοί καὶ βρονταὶ καὶ ἀστραπαὶ καὶ θόρυβοι γειτόνων καὶ κύνες
<span class="pb" data-page="9.826" id="p9.826"></span>
<span class="lb" data-page="9.826" data-line="1" id="l9.826.1"></span>ὑλακτοῦντες, ἔφοδοί τε λῃστῶν καὶ κατάπτωσις οἰκίας καὶ
<span class="lb" data-page="9.826" data-line="2" id="l9.826.2"></span>καταῤῥυὲν ὕδωρ καὶ ποταμὸς ἐπελθὼν, ἐμπρησμοί τε καὶ
<span class="lb" data-page="9.826" data-line="3" id="l9.826.3"></span>πληγαὶ καὶ πάνθ’ ὅσα τοιαῦτα, τῶν ἔξωθέν ἐστιν ἅπαντα.
<span class="lb" data-page="9.826" data-line="4" id="l9.826.4"></span>ταῦτ’ οὖν τὰ γένη τὰ τέσσαρα καὶ πολυειδῆ κατὰ μέρος ὑπάρχοντα
<span class="lb" data-page="9.826" data-line="5" id="l9.826.5"></span>ταῖς τῆς φύσεως κινήσεσιν ἐμποδὼν ἱστάμενα διαφθείρει
<span class="lb" data-page="9.826" data-line="6" id="l9.826.6"></span>πολλάκις τὴν τάξιν τῶν περιόδων. ἐπεί τοι τῆς τετάρτης
<span class="lb" data-page="9.826" data-line="7" id="l9.826.7"></span>ἐναργὲς σημεῖον ἐνεγκούσης κριτικὸν, εἰ μήθ’ ὁ ἰατρὸς ἁμάρτοι
<span class="lb" data-page="9.826" data-line="8" id="l9.826.8"></span>τι μήθ’ ὁ κάμνων μήτε τῶν ὑπηρετουμένων μηδεὶς, ἀλλὰ
<span class="lb" data-page="9.826" data-line="9" id="l9.826.9"></span>μηδὲ τῶν ἔξωθέν τι πλημμεληθείη, κατὰ τὴν ἑβδόμην ἡμέραν
<span class="lb" data-page="9.826" data-line="10" id="l9.826.10"></span>ἐξ ἀνάγκης ἡ κρίσις ἀπαντήσεται. δῆλον οὖν ἐστιν ὡς οὐκ
<span class="lb" data-page="9.826" data-line="11" id="l9.826.11"></span>ἄλλος μέν τίς ἐστιν ὁ ἀκριβῶς προγνωσόμενος, ἄλλος δέ τις ὁ
<span class="lb" data-page="9.826" data-line="12" id="l9.826.12"></span>διαιτήσων ὀρθῶς, ἀλλ’ εἰς τὸν αὐτὸν ἀναγκαῖον ἄμφω συνελθεῖν,
<span class="lb" data-page="9.826" data-line="13" id="l9.826.13"></span>εἰ μὴ μέλλοι διαφθείρεσθαι θάτερον ὑπὸ θατέρου. ὅτι
<span class="lb" data-page="9.826" data-line="14" id="l9.826.14"></span>μὲν γὰρ ἁμαρτηθὲν ὁτιοῦν τῶν κατὰ τὴν δίαιταν, οὕτω δὲ
<span class="lb" data-page="9.826" data-line="15" id="l9.826.15"></span>ὀνομάζω νῦν ἅπασαν τῆς νόσου τὴν ἐπιμέλειαν, ἐμποδίζει τὴν
<span class="lb" data-page="9.826" data-line="16" id="l9.826.16"></span>κρίσιν ἱκανῶς ἐπιδέδεικται· ὅτι δ’ οὐδὲ διαιτῆσαι καλῶς οἷόν
<span class="lb" data-page="9.826" data-line="17" id="l9.826.17"></span>τε χωρὶς τοῦ προγνῶναι τήν τ’ ἀκμὴν τῆς νόσου καὶ τὴν κρίσιν
<span class="lb" data-page="9.826" data-line="18" id="l9.826.18"></span>ἐν τοῖς τῆς θεραπευτικῆς μεθόδου δείκνυται γράμμασιν. εἴπερ
<span class="lb" data-page="9.826" data-line="19" id="l9.826.19"></span>οὖν ἀλλήλων δεῖται ταῦτα διὰ παντὸς, οὐκ ἄλλος μέν τις
<span class="pb" data-page="9.827" id="p9.827"></span>
<span class="lb" data-page="9.827" data-line="1" id="l9.827.1"></span>ἰατρὸς ὀρθῶς θεραπεύσειε, προγνώσεται δὲ ἀκριβῶς ἄλλος,
<span class="lb" data-page="9.827" data-line="2" id="l9.827.2"></span>ἀλλ’ ὅστις ἂν ἄριστος ᾖ προγνωστικός τέ ἐστιν ἅμα καὶ θεραπευτικὸς
<span class="lb" data-page="9.827" data-line="3" id="l9.827.3"></span>ὁ τοιοῦτος. ἀλλὰ περὶ μὲν τῶν τοιούτων ἐπιπλέον
<span class="lb" data-page="9.827" data-line="4" id="l9.827.4"></span>ἑτέρωθι λέγεται, νυνὶ δὲ εἰς ὅπερ ἐξ ἀρχῆς προὔκειτο, πάλιν
<span class="lb" data-page="9.827" data-line="5" id="l9.827.5"></span>ἐπανίωμεν. ἡ γάρ τοι τετάρτη τῶν ἡμερῶν, ἐπειδὰν ἐνέγκῃ
<span class="lb" data-page="9.827" data-line="6" id="l9.827.6"></span>σαφές τι σημεῖον ἀγαθὸν, εἰς τὴν ἑβδόμην ἡμέραν προδηλοῖ
<span class="lb" data-page="9.827" data-line="7" id="l9.827.7"></span>τὴν κρίσιν ἀπαντήσεσθαι, μηδενὸς ὧν εἴρηται πλημμεληθέντος
<span class="lb" data-page="9.827" data-line="8" id="l9.827.8"></span>ἐν τῷ μεταξύ. γενομένου δέ τινος ἁμαρτήματος, ἐπισκεπτέον
<span class="lb" data-page="9.827" data-line="9" id="l9.827.9"></span>αὐτοῦ τὸ μέγεθος. εἰ μὲν γὰρ σμικρὸν εἴη, ἔσται μὲν
<span class="lb" data-page="9.827" data-line="10" id="l9.827.10"></span>καὶ οὕτως ἡ κρίσις ἑβδομαία, λείπει δ’ αὐτήν τι τῶν τῆς κρίσεως
<span class="lb" data-page="9.827" data-line="11" id="l9.827.11"></span>ἀγαθῶν. εἴρηται δ’ ἐν τοῖς ἔμπροσθεν ὅτι τὸ τελέως
<span class="lb" data-page="9.827" data-line="12" id="l9.827.12"></span>καὶ ἀσφαλῶς καὶ ἀκινδύνως καὶ πάνθ’ ὅσα τοιαῦτα ταῖς ἀγαθαῖς
<span class="lb" data-page="9.827" data-line="13" id="l9.827.13"></span>ὑπάρχει κρίσεσιν· εἰ δ’ εἴη μεῖζον τὸ πλημμεληθὲν, οὐδ’
<span class="lb" data-page="9.827" data-line="14" id="l9.827.14"></span>ἂν τὴν κρίσιν ἔτι κατὰ τὴν ἑβδόμην ἡμέραν ἐπιτρέψειε γενέσθαι.
<span class="lb" data-page="9.827" data-line="15" id="l9.827.15"></span>προσέχειν οὖν δεῖ πᾶσιν ἐνταῦθ’ ἀκριβῶς τὸν νοῦν,
<span class="lb" data-page="9.827" data-line="16" id="l9.827.16"></span>καὶ τεκμαίρεσθαι τῆς βλάβης τὸ μέγεθος. ἑρμηνεῦσαι μὲν γὰρ
<span class="lb" data-page="9.827" data-line="17" id="l9.827.17"></span>αὐτὸ μὴ ὅτι χαλεπὸν, ἀλλὰ καὶ τελέως ἀδύνατον, τεχνικὸν
<span class="lb" data-page="9.827" data-line="18" id="l9.827.18"></span>δὲ ἐργάσασθαι τὸν μαθητὴν, ὥστε καὶ διαγινώσκειν τὰ τοιαῦτ’
<span class="lb" data-page="9.827" data-line="19" id="l9.827.19"></span>ἀκριβῶς δυνατόν. ἀλλ’ οὐ νῦν ὁ καιρὸς, οἰκειότερος γάρ ἐστι
<span class="pb" data-page="9.828" id="p9.828"></span>
<span class="lb" data-page="9.828" data-line="1" id="l9.828.1"></span>τῆς περὶ κρίσεως θεωρίας. πάλιν οὖν ἐπὶ τὰ συνεχῆ τοῦ λόγου
<span class="lb" data-page="9.828" data-line="2" id="l9.828.2"></span>μεταβῶμεν, ἀναμνησθῶμέν τε τῆς προκειμένης ὑποθέσεως.
<span class="lb" data-page="9.828" data-line="3" id="l9.828.3"></span>ὑπέκειτο μέντοι σημεῖον κριτικὸν καὶ σαφὲς, καὶ ἰσχυρὸν
<span class="lb" data-page="9.828" data-line="4" id="l9.828.4"></span>ἐν τῇ δ΄ γεγενημένον ἡμέρᾳ τοῦ νοσήματος ὀξέος τε καὶ
<span class="lb" data-page="9.828" data-line="5" id="l9.828.5"></span>περιεστηκότος τὴν φύσιν ὑπάρχοντος, εἶτα ὅτι μηδενὸς πλημμεληθέντος
<span class="lb" data-page="9.828" data-line="6" id="l9.828.6"></span>μὲν ἀγαθὴ τὰ πάντα κρίσις εἰς τὴν ἑβδόμην ἡμέραν
<span class="lb" data-page="9.828" data-line="7" id="l9.828.7"></span>προδηλοῦται, βραχέος δὲ παντελῶς ἁμαρτηθέντος, εἰς
<span class="lb" data-page="9.828" data-line="8" id="l9.828.8"></span>τὴν ζ΄ μὲν ἡμέραν καὶ οὕτως, οὐ μὴν ἀγαθὴ τελέως. εἰ δ’
<span class="lb" data-page="9.828" data-line="9" id="l9.828.9"></span>εἴη μέγα τὸ ἁμαρτηθὲν, ὡς ἀφελέσθαι μὲν τῆς ζ΄ τὴν κρίσιν,
<span class="lb" data-page="9.828" data-line="10" id="l9.828.10"></span>εἰς δέ τινα τῶν ἐφεξῆς μετατιθέναι, προσέχειν ἐνταῦθα χρῆναι
<span class="lb" data-page="9.828" data-line="11" id="l9.828.11"></span>παρακελευόμεθα τῷ ποσῷ τῆς βλάβης. ὁ γὰρ ἀκριβὴς τούτου
<span class="lb" data-page="9.828" data-line="12" id="l9.828.12"></span>γνώμων εἴσεται σαφῶς εἴτ’ εἰς τὴν θ΄ ἡμέραν, εἴτ’ εἰς τὴν
<span class="lb" data-page="9.828" data-line="13" id="l9.828.13"></span>ια΄ ἡ κρίσις μεταπεσεῖται. τὰ μὲν οὖν ἀκίνδυνα τελέως νοσήματα
<span class="lb" data-page="9.828" data-line="14" id="l9.828.14"></span>χρονίζειν εἴωθεν ἐπὶ τοῖς ἁμαρτήμασι, τὰ περιεστηκότα
<span class="lb" data-page="9.828" data-line="15" id="l9.828.15"></span>μὲν, οὐ μὴν ἄνευ κινδυνωδῶν συμπτωμάτων, ὀλέθρια
<span class="lb" data-page="9.828" data-line="16" id="l9.828.16"></span>γίνεται ἐπὶ τοῖς ἁμαρτήμασι. καίτοι καὶ τὰ τελέως ἀκίνδυνα,
<span class="lb" data-page="9.828" data-line="17" id="l9.828.17"></span>πολλῶν καὶ μεγάλων ἐφεξῆς γεγενημένων <span class="milestone ed2page" data-n="8.470" data-unit="ed2page" id="ed2page.8.470"></span>ἁμαρτημάτων,
<span class="lb" data-page="9.828" data-line="18" id="l9.828.18"></span>εἰς τὴν τῶν ὀλεθρίων μεταπίπτει φύσιν· καὶ οὐδὲν οἶμαι θαυμαστόν. ﻿
<span class="pb" data-page="9.829" id="p9.829"></span>
<span class="lb" data-page="9.829" data-line="1" id="l9.829.1"></span>ὅπου γὰρ καὶ τοῖς ὑγιαίνουσι τὰ μεγάλα τῶν ἁμαρτημάτων
<span class="lb" data-page="9.829" data-line="2" id="l9.829.2"></span>αἴτια νοσημάτων ὀλεθρίων γίνεται, τί χρὴ προσδοκᾷν
<span class="lb" data-page="9.829" data-line="3" id="l9.829.3"></span>ἐπὶ τῶν νοσούντων; ὥστ’ ἤδη δῆλον ὡς ὁ τῶν ἐπιδήλων
<span class="lb" data-page="9.829" data-line="4" id="l9.829.4"></span>τε καὶ κρισίμων ἡμερῶν λόγος, ὃν Ἱπποκράτης ἡμᾶς ἐδίδαξεν,
<span class="lb" data-page="9.829" data-line="5" id="l9.829.5"></span>οὐδ’ ἐξετασθῆναι πρὸς ἄλλου τινὸς εἰ τοῖς φαινομένοις ὁμολογεῖ
<span class="lb" data-page="9.829" data-line="6" id="l9.829.6"></span>δύναται, πλὴν ὅστις ἂν ὁμοίως ἐκείνῳ τεχνικὸς ὑπάρχει
<span class="lb" data-page="9.829" data-line="7" id="l9.829.7"></span>περὶ δίαιταν. οὗτος γὰρ μόνος ἐξεταστικὸς καὶ διαγνωστικός
<span class="lb" data-page="9.829" data-line="8" id="l9.829.8"></span>ἐστι τῆς τῶν ἁμαρτανομένων δυνάμεως, καὶ μόνος δύναται
<span class="lb" data-page="9.829" data-line="9" id="l9.829.9"></span>γνῶναι τῆς τε βλάβης τὸ μέγεθος καὶ τῆς μελλούσης κρίνειν
<span class="lb" data-page="9.829" data-line="10" id="l9.829.10"></span>ἡμέρας τὴν μετάπτωσιν. ὥσπερ δὲ ἐν τοῖς ἀκινδύνοις νοσήμασιν
<span class="lb" data-page="9.829" data-line="11" id="l9.829.11"></span>ὑστερίζουσι τοσοῦτον αἱ κρίσεις ὅσον ἂν ὑπὸ τῶν ἐν τῷ
<span class="lb" data-page="9.829" data-line="12" id="l9.829.12"></span>μεταξὺ πλημμεληθέντων οἱ κάμνοντες βλαβῶσιν, οὕτως ἐν
<span class="lb" data-page="9.829" data-line="13" id="l9.829.13"></span>τοῖς ὀλεθρίοις προλαμβάνουσιν. εἰ γὰρ τῆς δ΄ ἡμέρας ἐν θανατώδει
<span class="lb" data-page="9.829" data-line="14" id="l9.829.14"></span>νοσήματι θανατῶδες σημεῖον προδειξάσης, εἰς τὴν
<span class="lb" data-page="9.829" data-line="15" id="l9.829.15"></span>ἑβδόμην ἡμέραν ἡ κακὴ προδηλωθείη κρίσις, ἁμαρτηθείη δέ τι
<span class="lb" data-page="9.829" data-line="16" id="l9.829.16"></span>μεταξὺ μὴ πάνυ τι σμικρὸν, οὐκ ἀναμένει τὴν ζ΄ ἡμέραν ἡ
<span class="lb" data-page="9.829" data-line="17" id="l9.829.17"></span>κρίσις, ἀλλ’ ἐν τῷ μεταξὺ τὸ νόσημα κριθήσεται κακὴν δηλονότι
<span class="lb" data-page="9.829" data-line="18" id="l9.829.18"></span>κρίσιν. πότερον δὲ κατὰ τὴν ε΄ ἢ τὴν στ΄, ἔκ τε τῆς
<span class="lb" data-page="9.829" data-line="19" id="l9.829.19"></span>αὐτοῦ τοῦ νοσήματος ὀξύτητος διορισθήσεται κᾀκ τοῦ τῆς
<span class="pb" data-page="9.830" id="p9.830"></span>
<span class="lb" data-page="9.830" data-line="1" id="l9.830.1"></span>βλάβης μεγέθους κᾀκ τοῦ σχήματος τῶν παροξυσμῶν. ἐν
<span class="lb" data-page="9.830" data-line="2" id="l9.830.2"></span>περιτταῖς μὲν γὰρ γινομένων αὐτῶν καὶ τοῦ νοσήματος ὄντος
<span class="lb" data-page="9.830" data-line="3" id="l9.830.3"></span>κατόξεος καὶ τῶν ἁμαρτηθέντων οὐ πάνυ σμικρῶν, ἐν αὐτῇ
<span class="lb" data-page="9.830" data-line="4" id="l9.830.4"></span>τῇ τετάρτῃ δηλονότι, θαυμαστὸν οὐδὲν ἐν τῇ πέμπτῃ τὸν ἄνθρωπον
<span class="lb" data-page="9.830" data-line="5" id="l9.830.5"></span>ἀποθανεῖν. εἰ δ’ ἐν ἀρτίαις μὲν παροξύνοιτο, μὴ
<span class="lb" data-page="9.830" data-line="6" id="l9.830.6"></span>κάτοξυ δ’ εἴη τὸ νόσημα, μηδ’ ἡ τῶν ἁμαρτημάτων βλάβη
<span class="lb" data-page="9.830" data-line="7" id="l9.830.7"></span>μεγάλη, τὴν στ΄ ἀναμένει. τὰ δὲ τοιαῦτα πάντα συγχεῖ τῶν
<span class="lb" data-page="9.830" data-line="8" id="l9.830.8"></span>ἐπιδήλων τε καὶ κρισίμων ἡμερῶν τὴν θεωρίαν, ὀλίγων μὲν
<span class="lb" data-page="9.830" data-line="9" id="l9.830.9"></span>ἰατρῶν ὀρθῶς διαιτώντων, ὀλίγων δ’ ἀῤῥώστων εὐπειθῶν
<span class="lb" data-page="9.830" data-line="10" id="l9.830.10"></span>ὑπαρχόντων, ὀλίγων δὲ καὶ τῶν τὴν οἰκείαν ὑπηρεσίαν ἄμεμπτον
<span class="lb" data-page="9.830" data-line="11" id="l9.830.11"></span>ἐχόντων, ἔτι δ’ ἐλαττόνων οἷς οὐδὲν τῶν ἔξωθεν
<span class="lb" data-page="9.830" data-line="12" id="l9.830.12"></span>ἠναντιώθη. δεῖ τοίνυν ἀκριβῶς μὲν εἶναι θεραπευτικὸν καὶ
<span class="lb" data-page="9.830" data-line="13" id="l9.830.13"></span>προγνωστικὸν τὸν ἰατρὸν, ἀκριβῶς δὲ καὶ τοῦ τῆς βλάβης μεγέθους
<span class="lb" data-page="9.830" data-line="14" id="l9.830.14"></span>διαγνωστικὸν, ἵνα εἰ καὶ προείποι <span class="milestone ed1page" data-n="3.434" data-unit="ed1page" id="ed1page.3.434"></span>ποτὲ τὴν
<span class="lb" data-page="9.830" data-line="15" id="l9.830.15"></span>ἡμέραν τῆς κρίσεως, εἶτ’ ἐν τῷ μεταξύ τι βλαβῆναι τὸν κάμνοντα
<span class="lb" data-page="9.830" data-line="16" id="l9.830.16"></span>συμβαίη, μεταθεῖναι καὶ αὐτὸς ἀκριβῶς δυνηθείη τὴν
<span class="lb" data-page="9.830" data-line="17" id="l9.830.17"></span>πρόῤῥησιν. ἀλλ’ ἐν τούτῳ πρόδηλον ὡς ὅστις μὲν μικρὸς
<span class="lb" data-page="9.830" data-line="18" id="l9.830.18"></span>καὶ ταπεινὸς τὴν γνώμην ᾖ οὐχ ὅπως ἀσκῆσαι διαγινώσκειν
<span class="pb" data-page="9.831" id="p9.831"></span>
<span class="lb" data-page="9.831" data-line="1" id="l9.831.1"></span>ἕκαστον τῶν εἰρημένων ἐπὶ τῶν ἀῤῥώστων, ἀλλ’ οὐδ’ αὐτὴν
<span class="lb" data-page="9.831" data-line="2" id="l9.831.2"></span>τὴν θεωρίαν ἐκμαθεῖν ὑπομένοι.
</p>
          </article>

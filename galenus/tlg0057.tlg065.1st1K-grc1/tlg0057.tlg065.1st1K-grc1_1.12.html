<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.12">
<span class="pb page1" data-page="9.831" id="p9.831"></span>
<span class="milestone ed1page page1" data-n="3.434" data-unit="ed1page" id="ed1page.3.434"></span>
<span class="milestone ed2page page1" data-n="8.470" data-unit="ed2page" id="ed2page.8.470"></span>
            <p>
<span class="lb" data-page="9.831" data-line="3" id="l9.831.3"></span>Γενναῖος δέ τις καὶ ἀληθείας ἑταῖρος καὶ
<span class="lb" data-page="9.831" data-line="4" id="l9.831.4"></span>ταλαιπωρεῖν ἐπὶ τοῖς καλοῖς οὐκ ὀκνῶν, οὔτε τῶν θεωρημάτων
<span class="lb" data-page="9.831" data-line="5" id="l9.831.5"></span>τὸ χαλεπὸν οὔτε τοῦ χρόνου τὸ μῆκος· οὔτε τῆς ἀσκήσεως
<span class="lb" data-page="9.831" data-line="6" id="l9.831.6"></span>τὸν πόνον ὑπειδόμενος, ἐπὶ τὸ τέλειον ἀφίξεται τῶν
<span class="lb" data-page="9.831" data-line="7" id="l9.831.7"></span>εἰρημένων, ὡς μὴ μόνον ἡμέραν ἔχειν εἰπεῖν βεβαίως ἐνίοτε,
<span class="lb" data-page="9.831" data-line="8" id="l9.831.8"></span>ἀλλὰ καὶ τὴν ὥραν αὐτὴν ἐν ᾗ κριθῆναί τινα τῶν νοσούντων,
<span class="lb" data-page="9.831" data-line="9" id="l9.831.9"></span>ἢ ἀποθανεῖν ἀναγκαῖον. ἐπειδὰν γὰρ προγνῷς τὴν ἡμέραν
<span class="lb" data-page="9.831" data-line="10" id="l9.831.10"></span>ἐνίοτε εἰ οὕτως ἔτυχε τὴν τοῦ θανάτου, σκοπεῖσθαι χρὴ
<span class="lb" data-page="9.831" data-line="11" id="l9.831.11"></span>τοὐντεῦθεν ἐν τίνι μάλιστα καιρῷ τοῦ παροξυσμοῦ βαρύνεται
<span class="lb" data-page="9.831" data-line="12" id="l9.831.12"></span>μεγάλως ὁ κάμνων. εἰ μὲν γὰρ εὐθὺς εἰσβάλλοντος αὐτοῦ
<span class="lb" data-page="9.831" data-line="13" id="l9.831.13"></span>καταψύχοιτό τε σφοδρῶς καὶ δυσεκθέρμαντος καὶ ἄχρους μέχρι
<span class="lb" data-page="9.831" data-line="14" id="l9.831.14"></span>πλείστου μένοι καὶ μικρόσφυκτος, ᾒ ἄσφυκτος καὶ κακόσφυκτος
<span class="lb" data-page="9.831" data-line="15" id="l9.831.15"></span>γένοιτο καὶ κινηθῆναι νωθρὸς, ἢ ἀδύνατος, ἢ καὶ
<span class="lb" data-page="9.831" data-line="16" id="l9.831.16"></span><span class="milestone ed2page" data-n="8.471" data-unit="ed2page" id="ed2page.8.471"></span>κωματώδης, ἤ τι τοιοῦτον ἕτερον πάσχει, τοῦτον ὑφορᾶσθαι
<span class="lb" data-page="9.831" data-line="17" id="l9.831.17"></span>μάλιστα τὸν καιρόν. εἰ δ’ οὗτος μὲν μέτριος εἴη,
<span class="lb" data-page="9.831" data-line="18" id="l9.831.18"></span>περὶ δὲ τὴν ἀκμὴν ἤτοι παραπαίοντα τὸν ἄῤῥωστον, ἢ καταφερόμενον,
<span class="pb" data-page="9.832" id="p9.832"></span>
<span class="lb" data-page="9.832" data-line="1" id="l9.832.1"></span>ἢ ἀλύοντα βλέποις, ἢ τοῦ πυρετοῦ τὸ μέγεθος
<span class="lb" data-page="9.832" data-line="2" id="l9.832.2"></span>οὐχ ὑπομένοντα, διακαιόμενον δὲ σφοδρῶς καὶ σκοτοδινιῶντα
<span class="lb" data-page="9.832" data-line="3" id="l9.832.3"></span>καὶ κεφαλὴν ἀλγοῦντα καὶ καρδιώσσοντα καί τι τοιοῦτον
<span class="lb" data-page="9.832" data-line="4" id="l9.832.4"></span>ἕτερον πάσχοντα, τοῦτον ὑποπτεύειν μάλιστα τὸν καιρόν.
<span class="lb" data-page="9.832" data-line="5" id="l9.832.5"></span>εἰ δὲ καὶ τῆς ἀρχῆς τοῦ παροξυσμοῦ καὶ τῆς ἀκμῆς μετρίως
<span class="lb" data-page="9.832" data-line="6" id="l9.832.6"></span>γινομένων ἡ παρακμὴ λειποψυχίας τινὰς καὶ ἱδρῶτας
<span class="lb" data-page="9.832" data-line="7" id="l9.832.7"></span>ἀνωμάλους καὶ ψυχροὺς, ἢ περὶ κεφαλὴν μόνον, ἢ τράχηλον,
<span class="lb" data-page="9.832" data-line="8" id="l9.832.8"></span>ἢ στέρνον ἐπιφέροι καὶ τοὺς σφυγμοὺς ἀμυδρούς τε καὶ μικροὺς
<span class="lb" data-page="9.832" data-line="9" id="l9.832.9"></span>ἐργάζοιτο καὶ τὰ τούτοις ὅμοια, τοῦτον ὑφορᾶσθαι
<span class="lb" data-page="9.832" data-line="10" id="l9.832.10"></span>μάλιστα τὸν καιρὸν, εἰδέναι τε σαφῶς ἐν τῷ χειρίστῳ τοῦ
<span class="lb" data-page="9.832" data-line="11" id="l9.832.11"></span>παροξυσμοῦ καιρῶ τεθνήξεσθαι τὸν ἄνθρωπον. καὶ μὴν εἰ
<span class="lb" data-page="9.832" data-line="12" id="l9.832.12"></span>τοῦτο διορισθείη τε καὶ γνωσθείη σαφῶς, οὐδὲν ἔτι χαλεπὸν
<span class="lb" data-page="9.832" data-line="13" id="l9.832.13"></span>οὐδὲ τὴν ὥραν εἰπεῖν τοῦ θανάτου. εἰ γὰρ καὶ τῆς δευτέρας
<span class="lb" data-page="9.832" data-line="14" id="l9.832.14"></span>ἡμέρας εἰ τύχοι καὶ τῆς τετάρτης τὸν σφοδρότατον παροξυσμὸν
<span class="lb" data-page="9.832" data-line="15" id="l9.832.15"></span>ἐνεγκούσης ἤπερ τῆς πρώτης τε καὶ τρίτης καὶ πέμπτης,
<span class="lb" data-page="9.832" data-line="16" id="l9.832.16"></span>εἰς τὴν ἕκτην ἡμέραν ὁ θάνατος προδηλωθείη, φαίνοιτο δὲ
<span class="lb" data-page="9.832" data-line="17" id="l9.832.17"></span>καὶ τὸ χαλεπώτατον μέρος τοῦ παροξυσμοῦ κατὰ τὴν εἰσβολὴν
<span class="lb" data-page="9.832" data-line="18" id="l9.832.18"></span>αὐτοῦ, καὶ τοῦτο ὥραν ἕκτην γένοιτο, οὔ τι χαλεπὸν ἐν ἐκείνῳ
<span class="lb" data-page="9.832" data-line="19" id="l9.832.19"></span>τῷ καιρῷ τεθνήξεσθαι τὸν ἄνθρωπον εἰπεῖν καὶ τοῦτ’ ἔστιν ὃ
<span class="pb" data-page="9.833" id="p9.833"></span>
<span class="lb" data-page="9.833" data-line="1" id="l9.833.1"></span>πειρῶμαι κατασκευάζειν νῦν, ὅπερ ἂν ἴσως οἰηθείη τις, ὡς
<span class="lb" data-page="9.833" data-line="2" id="l9.833.2"></span>οὐκ ἐνδέχοιτό ποτε σφαλῆναι τὸν ἐκ τοιαύτης θεωρίας ὁρμώμενον,
<span class="lb" data-page="9.833" data-line="3" id="l9.833.3"></span>ἀλλ’ ὅτι τὰ πλείω τεύξεσθαι τἀληθοῦς, οὐ πιθανοῖς
<span class="lb" data-page="9.833" data-line="4" id="l9.833.4"></span>λόγοις, ἀλλ’ αὐτοῖς τοῖς ἔργοις διεδειξάμην. ἐκεῖνο δὲ βέβαιον
<span class="lb" data-page="9.833" data-line="5" id="l9.833.5"></span>οἶδα ποιοῦντας ἐνίους τῶν βασκαινόντων τοῖς ἀρίστοις.
<span class="lb" data-page="9.833" data-line="6" id="l9.833.6"></span>ἀξιοῦσι γὰρ ἀεὶ προλέγειν ἡμᾶς τὸ μέλλον, κᾂν μηδὲν ἔχωμεν
<span class="lb" data-page="9.833" data-line="7" id="l9.833.7"></span>ἐνίοτε βέβαιον σημεῖον, καίτοι τοῖς ἱεροσκόποις τε καὶ τοῖς
<span class="lb" data-page="9.833" data-line="8" id="l9.833.8"></span>οἰωνισταῖς ἐπεκθύεσθαι καὶ ἐπεξοιωνίζεσθαι συγχωροῦσιν,
<span class="lb" data-page="9.833" data-line="9" id="l9.833.9"></span>ὅταν ἀσαφῆ γένηται τὰ μαντεύματα, εἶθ’ ἅμα μὲν ἀντιλέγουσιν
<span class="lb" data-page="9.833" data-line="10" id="l9.833.10"></span>ἡμῖν ὡς μείζονος ἢ κατ’ ἄνθρωπον θεωρίας ἐφιεμένοις,
<span class="lb" data-page="9.833" data-line="11" id="l9.833.11"></span>ἅμα δ’ ἐπὶ τῶν ἔργων οὕτω πικρῶς ἐξετάζουσι τὰς προῤῥήσεις
<span class="lb" data-page="9.833" data-line="12" id="l9.833.12"></span>ὡς οὐδένα τῶν μάντεων. ἀλλὰ γὰρ οὐ πρὸς τούτους
<span class="lb" data-page="9.833" data-line="13" id="l9.833.13"></span>ἀποβλέπειν, ἀλλ’ εἰς αὐτὴν χρὴ τὴν ἀλήθειαν καὶ τῶν σημείων
<span class="lb" data-page="9.833" data-line="14" id="l9.833.14"></span>τὰς δυνάμεις ἀκριβῶς ἀσκήσαντας διαγινώσκειν, ἐπειδὰν ἀσφαλῶς
<span class="lb" data-page="9.833" data-line="15" id="l9.833.15"></span>οἷόν τε ᾖ διορίζεσθαι, προλέγειν τηνικαῦτα διατεινόμενον,
<span class="lb" data-page="9.833" data-line="16" id="l9.833.16"></span>εἰ δ’ ἀσαφὲς εἴη τι, τὴν ἑξῆς ἡμέραν ἀναμένειν. εἰ δὲ καὶ μὴ
<span class="lb" data-page="9.833" data-line="17" id="l9.833.17"></span>κατ’ αὐτήν τι δυνάμεθα βεβαίως προειπεῖν, ἄμεινον ἡσυχάζειν
<span class="lb" data-page="9.833" data-line="18" id="l9.833.18"></span>ἢ προπετῶς ἀποφηνάμενον σφαλῆναι. ἔγωγ’ οὖν ἐκ τῆς τοιαύτης
<span class="pb" data-page="9.834" id="p9.834"></span>
<span class="lb" data-page="9.834" data-line="1" id="l9.834.1"></span>ἀσφαλείας ὁρμώμενος οὐκ οἶδα σφαλεὶς ἐν προῤῥήσει
<span class="lb" data-page="9.834" data-line="2" id="l9.834.2"></span>χρόνου πολλοῦ, καίτοι κατὰ τὴν πρώτην εὐθὺς ἀρχὴν τοῦ
<span class="lb" data-page="9.834" data-line="3" id="l9.834.3"></span>πυρετοῦ πολλάκις ὑπὲρ ὅλης ἀπεφηνάμην αὐτοῦ τῆς φύσεως,
<span class="lb" data-page="9.834" data-line="4" id="l9.834.4"></span>ἢ τριταῖον εἰπὼν εἶναι τὸν εἰσβάλλοντα τοῦτον πυρετὸν, ἢ
<span class="lb" data-page="9.834" data-line="5" id="l9.834.5"></span>τεταρταῖον, ἢ ἀμφημερινὸν, ἢ τούτων μὲν οὐδένα, συνεχῆ
<span class="lb" data-page="9.834" data-line="6" id="l9.834.6"></span>δέ τινα καὶ ὀξὺν, οὐκ ἂν ὑπερβάλλοντα τὴν δ΄ ἡμέραν. ἀλλ’
<span class="lb" data-page="9.834" data-line="7" id="l9.834.7"></span>ἐπὶ πάσης ἀρχῆς οὐχ οἷόν τε διαγνῶναι τὸ μέλλον, ἀλλ’ εἴ
<span class="lb" data-page="9.834" data-line="8" id="l9.834.8"></span>τις ἂν ἀκριβῶς ἐμφανίζει τὴν τοῦ νοσήματος ἰδέαν, καὶ τοῦτο
<span class="lb" data-page="9.834" data-line="9" id="l9.834.9"></span>δὲ τῆς περὶ κρίσεών ἐστιν ἤδη πραγματείας.
</p>
          </article>

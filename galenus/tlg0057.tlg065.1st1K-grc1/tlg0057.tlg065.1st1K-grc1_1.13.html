<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.13">
<span class="pb page1" data-page="9.834" id="p9.834"></span>
<span class="milestone ed1page page1" data-n="3.434" data-unit="ed1page" id="ed1page.3.434"></span>
<span class="milestone ed2page page1" data-n="8.471" data-unit="ed2page" id="ed2page.8.471"></span>
            <p>
<span class="lb" data-page="9.834" data-line="10" id="l9.834.10"></span>Πάλιν οὖν ἐπὶ τὸ προκείμενον ἐπανιτέον
<span class="lb" data-page="9.834" data-line="11" id="l9.834.11"></span>καὶ ῥητέον ὡς εἴ τις κατὰ τὴν πρώτην ἡμέραν ὀξέως μὲν πυρέττοι,
<span class="lb" data-page="9.834" data-line="12" id="l9.834.12"></span>μηδὲν δ’ αὐτῷ προσείη κινδυνῶδες σημεῖον, εὑρεθείη
<span class="lb" data-page="9.834" data-line="13" id="l9.834.13"></span>δέ τι κᾀν τοῖς οὔροις πέψεως γνώρισμα τῆς δ΄ ἡμέρας, οὐκ
<span class="lb" data-page="9.834" data-line="14" id="l9.834.14"></span>ἂν ἐξωτέρω λυθείη τὸ νόσημα. καὶ μὲν δὴ κᾂν εἰ πάντα ὀλέθρια
<span class="lb" data-page="9.834" data-line="15" id="l9.834.15"></span>κατὰ τὴν α΄ ἡμέραν εὐθὺς εὑρίσκοιτο, <span class="milestone ed2page" data-n="8.472" data-unit="ed2page" id="ed2page.8.472"></span>τεθνήξεται
<span class="lb" data-page="9.834" data-line="16" id="l9.834.16"></span>πάντως οὐκ ἐξωτέρω τῆς δ΄· εἰ δέ γε πυρέττοι μὲν ὀξέως, μηδὲν
<span class="lb" data-page="9.834" data-line="17" id="l9.834.17"></span>δὲ αὐτῷ παρείη τῶν ὀλεθρίων, ἀλλὰ μηδέ τι τῆς πέψεως
<span class="lb" data-page="9.834" data-line="18" id="l9.834.18"></span>γνώρισμα, τοῦτον οὐκ ἐνδέχεται τεταρταῖον παύσασθαι. ﻿
<span class="pb" data-page="9.835" id="p9.835"></span>
<span class="lb" data-page="9.835" data-line="1" id="l9.835.1"></span>διορίζεσθαι δεῖ πάλιν ἐνταῦθα πότερον ὥπερ οὐδὲν ὑπάρχει
<span class="lb" data-page="9.835" data-line="2" id="l9.835.2"></span>γνώρισμα πέψεως αὐτῷ, κατὰ τὸν αὐτὸν τρόπον οὐδὲ
<span class="lb" data-page="9.835" data-line="3" id="l9.835.3"></span>χρόνου γνώρισμα πολλοῦ, ἢ πρὸς τῷ τὰ τῆς πέψεως ἀπεῖναι
<span class="lb" data-page="9.835" data-line="4" id="l9.835.4"></span>σημεῖα καὶ τὰ τοῦ χρόνου πρόσεστιν. εἰ μὲν γὰρ ὥσπερ τὰ
<span class="lb" data-page="9.835" data-line="5" id="l9.835.5"></span>τῆς πέψεως, οὕτω καὶ τὰ τοῦ χρόνου τελέως σημεῖα ἀπείη,
<span class="lb" data-page="9.835" data-line="6" id="l9.835.6"></span>περὶ τὴν δευτέραν τετράδα τὴν ἀκμὴν ἀπολήψεται τὸ νόσημα·
<span class="lb" data-page="9.835" data-line="7" id="l9.835.7"></span>εἰ δὲ καὶ χρόνου μακροῦ σημεῖον παρείη, πάντως μὲν ὑπερπεσεῖται
<span class="lb" data-page="9.835" data-line="8" id="l9.835.8"></span>τὴν δευτέραν τετράδα, τουτέστι τὴν ἑβδόμην ἡμέραν.
<span class="lb" data-page="9.835" data-line="9" id="l9.835.9"></span>εἰς δὲ πόσον ἐκταθήσεται, τοῦτο οὐκ ἐγχωρεῖ γινώσκειν εὐθὺς
<span class="lb" data-page="9.835" data-line="10" id="l9.835.10"></span>κατ’ ἀρχὰς, ἀλλ’ ἐν ταῖς ἐφεξῆς ἡμέραις διορισθήσεται. τοσοῦτον
<span class="lb" data-page="9.835" data-line="11" id="l9.835.11"></span>δ’ ἂν ἤδη πρὸς τῷ καλῶς διαιτᾷν ἀπολαύσεις ἐκ τῆς
<span class="lb" data-page="9.835" data-line="12" id="l9.835.12"></span>εἰρημένης προγνώσεως, γινώσκειν ὅτι χρὴ τρέφειν ἤδη τοσοῦτον
<span class="lb" data-page="9.835" data-line="13" id="l9.835.13"></span>ὡς ἂν ἐξ ὑστέρου μελλούσης ἔσεσθαι τῆς ἀκμῆς. ὅκου μὲν γὰρ
<span class="lb" data-page="9.835" data-line="14" id="l9.835.14"></span>κάτοξυ τὸ νόσημα, αὐτίκα καὶ τοὺς ἐσχάτους πόνους ἔχει, καὶ
<span class="lb" data-page="9.835" data-line="15" id="l9.835.15"></span>τῇ ἐσχάτως λεπτοτάτῃ διαίτῃ ἀναγκαῖον χρέεσθαι· ὅκου δὲ
<span class="lb" data-page="9.835" data-line="16" id="l9.835.16"></span>μὴ, ἀλλ’ ἐνδέχεται ἁδροτέρως διαιτᾷν, τοσοῦτον ὑποκαταβαίνειν
<span class="lb" data-page="9.835" data-line="17" id="l9.835.17"></span>ὁπόσον ἂν ἡ νοῦσος μαλθακωτέρα τῶν ἐσχάτων
<span class="lb" data-page="9.835" data-line="18" id="l9.835.18"></span>ᾖ· δηλονότι τὰ ἔσχατα τὴν ἀκμὴν λέγει τοῦ νοσήματος,
<span class="pb" data-page="9.836" id="p9.836"></span>
<span class="lb" data-page="9.836" data-line="1" id="l9.836.1"></span>εἴ γε δὴ καὶ τὸ κάτοξυ τοὺς ἐσχάτους πόνους ἔχειν αὐτίκα
<span class="lb" data-page="9.836" data-line="2" id="l9.836.2"></span>φησὶ, τουτέστι τοὺς παροξυσμοὺς καὶ τὰ συμπτώματα, τοῦτο
<span class="lb" data-page="9.836" data-line="3" id="l9.836.3"></span>δὲ οὐδὲν ἄλλο ἢ ἀκμάζειν ἐστὶ τὸ νόσημα. τὸ δὴ τοιοῦτον
<span class="lb" data-page="9.836" data-line="4" id="l9.836.4"></span>νόσημα τὸ κατὰ τὴν ἀρχὴν εὐθέως ὅτι τὴν δευτέραν ὑπερβήσεται
<span class="lb" data-page="9.836" data-line="5" id="l9.836.5"></span>τετράδα δηλοῦν, ἐν τῇ δευτέρᾳ καὶ τρίτῃ τῶν ἡμερῶν
<span class="lb" data-page="9.836" data-line="6" id="l9.836.6"></span>ἐπιγνοίης ἂν ἀκριβέστερον εἰς ὅσον ἂν ἐκταθήσεται χρόνου
<span class="lb" data-page="9.836" data-line="7" id="l9.836.7"></span>μῆκος. ἐν δὲ τῇ δ΄ κᾂν ἐγγυτάτω στοχάσαιο τὴν μέλλουσαν
<span class="lb" data-page="9.836" data-line="8" id="l9.836.8"></span>ἀκμήν τε καὶ κρίσιν. εἰ μὲν γὰρ τά τε τῆς ἀπεψίας σημεῖα
<span class="lb" data-page="9.836" data-line="9" id="l9.836.9"></span>καὶ τὰ τοῦ χρόνου μηδὲν ἀξιόλογον ὑφιέντα φαίνοιτο καὶ τῆς
<span class="lb" data-page="9.836" data-line="10" id="l9.836.10"></span>τρίτης τετράδος ἐπὶ πλεῖον ἡ νόσος ἐκταθήσεται. εἰ δέ τινα
<span class="lb" data-page="9.836" data-line="11" id="l9.836.11"></span>σαφῆ ποιοῖτο μεταβολὴν, οὐ μὴν ἤδη γέ τι σημεῖον πέψεως ἐν
<span class="lb" data-page="9.836" data-line="12" id="l9.836.12"></span>τῇ πρώτῃ τετράδι φαίνοιτο, περὶ τὴν τρίτην τετράδα προσδέχεσθαι
<span class="lb" data-page="9.836" data-line="13" id="l9.836.13"></span>τὴν κρίσιν. εἰ δ’ ἄπεπτον ἔτι δὴ φαίνοιτο κατὰ τὴν
<span class="lb" data-page="9.836" data-line="14" id="l9.836.14"></span>ἑβδόμην ἡμέραν, οὐ μὴν ἐξαίρετόν τι καὶ μέγα χρόνου σημεῖον
<span class="lb" data-page="9.836" data-line="15" id="l9.836.15"></span>ἔχον, ἐλπίζειν μὲν εἰς τὴν τετάρτην τετράδα, τουτέστιν
<span class="lb" data-page="9.836" data-line="16" id="l9.836.16"></span>εἰς τὴν τεσσαρεσκαιδεκάτην ἡμέραν ἐκταθήσεσθαι τὴν κρίσιν
<span class="lb" data-page="9.836" data-line="17" id="l9.836.17"></span>αὐτοῦ, διορίζεσθαι δ’ ἀκριβῶς ἐπὶ τῆς ἑνδεκάτης. ὡς γὰρ ἡ
<span class="pb" data-page="9.837" id="p9.837"></span>
<span class="lb" data-page="9.837" data-line="1" id="l9.837.1"></span>δ΄ τὴν ἑβδόμην, οὕτω καὶ ἡ ἑνδεκάτη τὴν τεσσαρεσκαιδεκάτην
<span class="lb" data-page="9.837" data-line="2" id="l9.837.2"></span>προδηλοῖ· σαφὲς μὲν δή τι καὶ ἀκριβῶς <span class="milestone ed2page" data-n="8.435" data-unit="ed2page" id="ed2page.8.435"></span>πιστὸν ἥδε
<span class="lb" data-page="9.837" data-line="3" id="l9.837.3"></span>προδείξασα πέψεως σημεῖον ἐν τῇ ιδ΄ τὴν κρίσιν ἔσεσθαί
<span class="lb" data-page="9.837" data-line="4" id="l9.837.4"></span>φησι· ἀμυδρὸν δ’ εἰ γένοιτο, προσέχειν ἤδη τὸν νοῦν τοῖς
<span class="lb" data-page="9.837" data-line="5" id="l9.837.5"></span>ἄλλοις. εἰ μὲν γὰρ ὀξέως τε κινοῖτο τὸ νόσημα καὶ μηδὲν τῶν
<span class="lb" data-page="9.837" data-line="6" id="l9.837.6"></span>ἄλλων κωλύοι, τάχ’ ἄν που καὶ ἡ ιδ΄ κρίνειεν· εἰ δὲ μὴ, περὶ
<span class="lb" data-page="9.837" data-line="7" id="l9.837.7"></span>τὴν ιζ΄ ἡ κρίσις. εἰ δ’ ὅλως μηδὲν ἐπὶ τῆς ια΄ προδηλωθείη,
<span class="lb" data-page="9.837" data-line="8" id="l9.837.8"></span>τὴν μὲν ιδ΄ οὐκ ἐνδέχεται κρίνειν. σκοπεῖσθαι δὲ κᾀνταῦθα
<span class="lb" data-page="9.837" data-line="9" id="l9.837.9"></span>τήν τε τοῦ νοσήματος ὅλου κίνησιν καὶ τὰ ἄλλα πάντα συμπτώματά
<span class="lb" data-page="9.837" data-line="10" id="l9.837.10"></span>τε καὶ σημεῖα, πότερον περὶ τὴν ιζ΄ ἢ καὶ ιη΄ ἐλπίζειν
<span class="lb" data-page="9.837" data-line="11" id="l9.837.11"></span>χρὴ κρίσιν, ἢ προσωτέρω γενέσθαι. ἐνίοτε μὲν γὰρ καὶ
<span class="lb" data-page="9.837" data-line="12" id="l9.837.12"></span>κατὰ ταύτας κρίνεται, τὰ πολλὰ δὲ καὶ κατὰ τὴν εἰκοστὴν,
<span class="lb" data-page="9.837" data-line="13" id="l9.837.13"></span>ἔνια δὲ καὶ κατὰ τὴν κα΄. ἐπίδηλος δ’ ἀμφοῖν μὲν ἡ ιζ΄ καὶ
<span class="lb" data-page="9.837" data-line="14" id="l9.837.14"></span>μᾶλλον τῆς κ΄, ἡ δὲ ιη΄ μόνης τῆς κα΄. εἰ δέ τι καὶ κατ’ ἀρχὰς
<span class="lb" data-page="9.837" data-line="15" id="l9.837.15"></span>εὐθὺς νόσημα μὴ σφόδρα ταχέως κινούμενον, ἀλλ’ οἷον ἐνδόμυχον
<span class="lb" data-page="9.837" data-line="16" id="l9.837.16"></span>εἰσβάλλοι, καὶ τἄλλα αὐτῷ σημεῖα προσείη μακροτέρου
<span class="lb" data-page="9.837" data-line="17" id="l9.837.17"></span>χρόνου, τούτου τοῦ νοσήματος οὐχ οἷόν τε κατ’ ἀρχὰς
<span class="lb" data-page="9.837" data-line="18" id="l9.837.18"></span>προγνῶναι τὴν ἀκμήν. ἀλλ’ ὅτι μὲν οὐκ ἐντὸς τῆς ιδ΄ κριθήσεται
<span class="pb" data-page="9.838" id="p9.838"></span>
<span class="lb" data-page="9.838" data-line="1" id="l9.838.1"></span>δῆλον· εἰς ὅσον δέ γε ἐκταθήσεται μῆκος <span class="milestone ed2page" data-n="8.473" data-unit="ed2page" id="ed2page.8.473"></span>οὐδέπω
<span class="lb" data-page="9.838" data-line="2" id="l9.838.2"></span>δῆλον, ἀλλὰ χρὴ διορίζεσθαι πρῶτον μὲν εἰ κινδυνῶδές ἐστιν,
<span class="lb" data-page="9.838" data-line="3" id="l9.838.3"></span>ἢ ἀκίνδυνον. κινδυνώδους μὲν γὰρ ὄντος καὶ σὺν τούτῳ τῆς
<span class="lb" data-page="9.838" data-line="4" id="l9.838.4"></span>δυνάμεως ἀῤῥώστου, φθάσειεν ἂν ὁ ἄνθρωπος ἀποθανεῖν
<span class="lb" data-page="9.838" data-line="5" id="l9.838.5"></span>πρὶν εἰς μακρὸν ἐκταθῆναι χρόνον· ἀκινδύνου δὲ πόῤῥω πάντως
<span class="lb" data-page="9.838" data-line="6" id="l9.838.6"></span>ἡ κρίσις., οὐ γὰρ ἐνδέχεται ταχέως κριθῆναι τὸ χρόνου
<span class="lb" data-page="9.838" data-line="7" id="l9.838.7"></span>μακροῦ προδεῖξαν γνώρισμα. πόσος οὖν χρόνος ἀκριβῶς αὐτῷ
<span class="lb" data-page="9.838" data-line="8" id="l9.838.8"></span>γενήσεται μὴ ὅτι κατὰ τὴν πρώτην ἡμέραν, ἢ τὴν δευτέραν,
<span class="lb" data-page="9.838" data-line="9" id="l9.838.9"></span>ἢ τὴν τρίτην, ἀλλὰ μηδὲ κατὰ τὴν τετάρτην, ἐλπίζειν ἐξευρίσκειν
<span class="lb" data-page="9.838" data-line="10" id="l9.838.10"></span>ἀκριβῶς, ἀλλ’ ἐν ταῖς ἐφεξῆς περιόδοις τῶν κρισίμων
<span class="lb" data-page="9.838" data-line="11" id="l9.838.11"></span>ἡμερῶν ἔσται δῆλον. ἐπὶ μὲν τῆς δευτέρας τετράδος ἔστι που
<span class="lb" data-page="9.838" data-line="12" id="l9.838.12"></span>στοχαζομένῳ πλατύτερον, ἀκριβέστερον δ’ ἐπὶ τῆς τρίτης.
<span class="lb" data-page="9.838" data-line="13" id="l9.838.13"></span>εἰ μὲν γὰρ ἕως τῆς ζ΄ ἡμέρας τὰ τῆς ἀπεψίας τε καὶ τοῦ χρόνου
<span class="lb" data-page="9.838" data-line="14" id="l9.838.14"></span>σημεῖα φαίνοιτο σφοδρότερα, πρὸ τῆς κ΄ οὐκ ἐνδέχεται
<span class="lb" data-page="9.838" data-line="15" id="l9.838.15"></span>κριθῆναι, μετριωτέρων δὲ γενομένων ἢ ἴσων διαμενόντων
<span class="lb" data-page="9.838" data-line="16" id="l9.838.16"></span>ἐνδέχεται. ἐὰν οὖν ὅτι πρὸ τῆς κ΄ οὐκ ἐνδέχεται κριθῆναι
<span class="lb" data-page="9.838" data-line="17" id="l9.838.17"></span>σαφῶς ἂν εἰδείης, εἰ δ’, ὡς εἴρηται, σφοδρῶν τῶν γνωρισμάτων
<span class="lb" data-page="9.838" data-line="18" id="l9.838.18"></span>τοῦ χρόνου γενομένων, ἐπισκέπτου τὴν τρίτην τετράδα,
<span class="lb" data-page="9.838" data-line="19" id="l9.838.19"></span>κᾂν ἔτι καὶ κατὰ ταύτην ἐπιτείνηται, τά τε τοῦ χρόνου
<span class="pb" data-page="9.839" id="p9.839"></span>
<span class="lb" data-page="9.839" data-line="1" id="l9.839.1"></span>καὶ τὰ τῆς ἀπεψίας σημεῖα πόῤῥω που τῆς κ΄ ἐκταθήσεσθαι
<span class="lb" data-page="9.839" data-line="2" id="l9.839.2"></span>τὴν κρίσιν ἔλπιζε. μενόντων δ’ ἴσων, ὅτι μὲν κᾀνταῦθα μετὰ
<span class="lb" data-page="9.839" data-line="3" id="l9.839.3"></span>τὴν εἰκοστὴν ἤδη καὶ τοῦτο λέγειν ἐγχωρεῖ, τὴν δ’ ἡμέραν
<span class="lb" data-page="9.839" data-line="4" id="l9.839.4"></span>αὐτὴν οὐχ οἷόν τε γινώσκειν ἤδη. δηλώσει δὲ αὐτὴν ἡ τρίτη
<span class="lb" data-page="9.839" data-line="5" id="l9.839.5"></span>τε καὶ τετάρτη τετράς. εἰ γὰρ ἀεὶ καὶ μᾶλλον ἐκλύοιτο τὰ τῆς
<span class="lb" data-page="9.839" data-line="6" id="l9.839.6"></span>ἀπεψίας σημεῖα, τῇ μετὰ τὴν τρίτην ἑβδομάδα πρώτῃ τετράδι
<span class="lb" data-page="9.839" data-line="7" id="l9.839.7"></span>κριθήσεσθαι τὴν νόσον ἔλπιζε. μὴ πάνυ δ’ ἀξιολόγου γενομένης
<span class="lb" data-page="9.839" data-line="8" id="l9.839.8"></span>τῆς μεταβολῆς, εἰς τὴν τετάρτην ἑβδομάδα προβήσεται.
<span class="lb" data-page="9.839" data-line="9" id="l9.839.9"></span>τὰ δ’ ἕως τῆς ιδ΄ ἡμέρας ἄπεπτά τε παντάπασιν ὑπάρχοντα
<span class="lb" data-page="9.839" data-line="10" id="l9.839.10"></span>καὶ βραδύτερόν πως κινούμενα νοσήματα τῆς μ΄ οὐκ ἂν ἐγγυτέρω
<span class="lb" data-page="9.839" data-line="11" id="l9.839.11"></span>κριθείη. μετὰ δὲ τὴν μ΄ ὅτι τὰ τῶν κρίσεων ἐκλύεται
<span class="lb" data-page="9.839" data-line="12" id="l9.839.12"></span>καὶ μάλιστα ταῖς κατὰ βραχὺ πέψεσιν, ἤ ταῖς ἀθρόαις μεταβολαῖς
<span class="lb" data-page="9.839" data-line="13" id="l9.839.13"></span>τὰ νοσήματα λύεται καὶ ἡμῖν μὲν ἔμπροσθεν εἴρηται,
<span class="lb" data-page="9.839" data-line="14" id="l9.839.14"></span>καὶ τοῖς ἄλλοις δὲ πᾶσιν ὅσοις τῶν ἔργων τῆς τέχνης φροντὶς
<span class="lb" data-page="9.839" data-line="15" id="l9.839.15"></span>οὕτω δοκεῖ, καθάπερ οὖν καὶ Ἀρχιγένει. γίνονται μέν
<span class="lb" data-page="9.839" data-line="16" id="l9.839.16"></span>ποτε καὶ κατὰ ταύτας ὀξεῖαι μεταβολαὶ, ὥσπερ κᾀν τοῖς ἐφ’
<span class="lb" data-page="9.839" data-line="17" id="l9.839.17"></span>Ἱπποκράτους γεγραμμένοις ἀῤῥώστοις ἔστιν εὑρεῖν. ἡ δὲ τῆς
<span class="lb" data-page="9.839" data-line="18" id="l9.839.18"></span>προγνώσεως αὐτῶν μέθοδος αὕτη. καθόλου γὰρ χρὴ τὰς
<span class="pb" data-page="9.840" id="p9.840"></span>
<span class="lb" data-page="9.840" data-line="1" id="l9.840.1"></span>δυνάμεις ἐπίστασθαι τῶν σημείων, ὥσπερ οὖν καὶ Ἱπποκράτης
<span class="lb" data-page="9.840" data-line="2" id="l9.840.2"></span>ἐκέλευεν, εἰ μέλλοι τις ἔσεσθαι προγνωστικὸς ἀκριβῶς.
<span class="lb" data-page="9.840" data-line="3" id="l9.840.3"></span>οἱ πολλοὶ δὲ τῶν ἰατρῶν, ὅσοι γε τολμῶσιν ἅπτεσθαι τῆς
<span class="lb" data-page="9.840" data-line="4" id="l9.840.4"></span>τοιαύτης θεωρίας, εἰς τὸν ἀριθμὸν ἀποβλέπουσι τῶν σημείων,
<span class="lb" data-page="9.840" data-line="5" id="l9.840.5"></span>οὐκ εἰς τὰς δυνάμεις. ἀλλὰ περὶ μὲν τούτων κᾀν τοῖς περὶ
<span class="lb" data-page="9.840" data-line="6" id="l9.840.6"></span>κρίσεων ὑπομνήμασι λέγεται. καιρὸς δ’ ἂν εἴη μοι τοῦ τῆς
<span class="lb" data-page="9.840" data-line="7" id="l9.840.7"></span>διαφωνίας ἅπτεσθαι λόγου καὶ κρίνειν αὐτὴν πειρᾶσθαι διά
<span class="lb" data-page="9.840" data-line="8" id="l9.840.8"></span>τε τῆς ἐμπειρίας καὶ τοῦ λόγου. ταῦτα γὰρ δὴ καὶ δι’ ἑτέρων
<span class="lb" data-page="9.840" data-line="9" id="l9.840.9"></span>ἐδείκνυμεν εἶναι κριτικὰ πάντων τῶν ἐν ἰατρικῇ ζητουμένων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.3">
<span class="pb page1" data-page="9.777" id="p9.777"></span>
<span class="milestone ed1page page1" data-n="3.425" data-unit="ed1page" id="ed1page.3.425"></span>
<span class="milestone ed2page page1" data-n="8.452" data-unit="ed2page" id="ed2page.8.452"></span>
            <p>
<span class="lb" data-page="9.777" data-line="3" id="l9.777.3"></span><span class="milestone ed2page" data-n="8.453" data-unit="ed2page" id="ed2page.8.453"></span>Φήσει δ’ ἴσως τις μηδὲν ἀληθὲς εἶναι
<span class="lb" data-page="9.777" data-line="4" id="l9.777.4"></span>τῶν εἰρημένων, ἀλλ’ ἡμᾶς ἀργύριον εἰληφότας παρὰ τῶν κρισίμων
<span class="lb" data-page="9.777" data-line="5" id="l9.777.5"></span>ἐπεισάγειν αὐτὰς τοῖς κατ’ ἰατρικὴν πράγμασιν ὥσπέρ
<span class="lb" data-page="9.777" data-line="6" id="l9.777.6"></span>τινας νόθους παῖδας εἰσποιοῦντας γένει γνησίῳ. τί γὰρ ἂν
<span class="lb" data-page="9.777" data-line="7" id="l9.777.7"></span>καὶ παθόντες καταψευδοίμεθα τῶν φαινομένων ἄλλό γε ἢ
<span class="lb" data-page="9.777" data-line="8" id="l9.777.8"></span>ἀργυρίῳ δελεασθέντες; οὐ γὰρ δὴ κατὰ γένος γε ἡμῖν αἱ κρίσιμοι
<span class="lb" data-page="9.777" data-line="9" id="l9.777.9"></span>προσήκουσιν, ἢ πολίτιδες, ἡ συνήθεις εἰσὶν, ἵν’ αὐταῖς
<span class="lb" data-page="9.777" data-line="10" id="l9.777.10"></span>χωρὶς μισθοῦ βοηθῶμεν. τί γὰρ ἂν εἴη καὶ βέλτιον ἢ ἐκείναις
<span class="lb" data-page="9.777" data-line="11" id="l9.777.11"></span>κρισίμοις εἶναι νομισθείσαις, ἢ ἡμῖν, ὡς εἰσὶν, ἀποδείξασιν;
<span class="lb" data-page="9.777" data-line="12" id="l9.777.12"></span>ἀλλ’ ὥσπερ καὶ τἄλλα τὰ διὰ τῆς πείρας γνωσθέντα
<span class="lb" data-page="9.777" data-line="13" id="l9.777.13"></span>δηλοῦμεν ἀδεκάστως, ἀδικώτατον εἶναι νομίζοντες ἐγκαλύπτειν
<span class="lb" data-page="9.777" data-line="14" id="l9.777.14"></span>τἀληθὲς, οὕτω καὶ τὰς τῶν ἡμερῶν διαφορὰς, ἃς πολλάκις
<span class="lb" data-page="9.777" data-line="15" id="l9.777.15"></span>ἐθεασάμεθα, λέγομεν ὡς εἴδομεν. ὅταν δὲ καὶ τοὺς ἀρίστους
<span class="lb" data-page="9.777" data-line="16" id="l9.777.16"></span>ἰατρούς τε ἅμα καὶ ἀνθρώπους, ἄμφω γάρ ἐστον οἱ περὶ τὸν
<span class="lb" data-page="9.777" data-line="17" id="l9.777.17"></span>Διοκλέα τε καὶ Ἱπποκράτην καὶ τοὺς ἄλλους ὧν ὀλίγον ἔμπροσθεν
<span class="lb" data-page="9.777" data-line="18" id="l9.777.18"></span>ἐμνημόνευσα, τὴν αὐτὴν ὑπὲρ τῶν αὐτῶν εὑρίσκωμεν
<span class="pb" data-page="9.778" id="p9.778"></span>
<span class="lb" data-page="9.778" data-line="1" id="l9.778.1"></span>ἀπόφασιν πεποιημένους, ἔτι καὶ μᾶλλον, οἶμαι, θαῤῥοῦμεν
<span class="lb" data-page="9.778" data-line="2" id="l9.778.2"></span>ὡς ἀληθεύοντες. ἀλλ’ οὐχ ὁμολογοῦσι, φασὶν, ἅπαντες οὗτοι
<span class="lb" data-page="9.778" data-line="3" id="l9.778.3"></span>περὶ τῶν κρισίμων ἡμερῶν, ἀλλ’ οἱ μὲν πλείους, οἱ δὲ ἐλάττους
<span class="lb" data-page="9.778" data-line="4" id="l9.778.4"></span>αὐτὰς εἶναι λέγουσιν, καὶ τὰς μὲν ὅδε τίς φησιν εἶναι
<span class="lb" data-page="9.778" data-line="5" id="l9.778.5"></span>κρισίμους, τὰς δ’ ὅδε τις, οὐ τὰς αὐτὰς ἅπαντες, ἀλλ’ ὡς
<span class="lb" data-page="9.778" data-line="6" id="l9.778.6"></span>ἂν ἑκάστῳ παραστῇ τις γνώμη. τί οὖν ὦ πρὸς θεῶν εἴποι τις
<span class="lb" data-page="9.778" data-line="7" id="l9.778.7"></span>ἂν οἶμαι πρὸς αὐτούς; εἴ τι διαπεφώνηται, τοῦθ’ ὅλως
<span class="lb" data-page="9.778" data-line="8" id="l9.778.8"></span>οὐκ εἶναί φατε; καὶ μὴν οὐκέτ’ ἂν ὁμολογήσετε, τὸ μὲν γὰρ
<span class="lb" data-page="9.778" data-line="9" id="l9.778.9"></span>ἐπιμελεστέρας πείρας ἐξετάσεώς τε καὶ κρίσεως δεῖσθαι τὰ
<span class="lb" data-page="9.778" data-line="10" id="l9.778.10"></span>τοιαῦτα πρὸς ἁπάντων ὡμολόγηται, τὸ δ’ ὅλως ἀληθεύειν
<span class="lb" data-page="9.778" data-line="11" id="l9.778.11"></span>μηδένα τῶν διαφερομένων οὐχ ὅπως ὑμεῖς οἱ δεινοὶ τῶν κρισίμων
<span class="lb" data-page="9.778" data-line="12" id="l9.778.12"></span>κατήγοροι, ἀλλ’ οὐδ’ οἱ τὴν Πυῤῥώνειον ἀπορίαν πρεσβεύοντες
<span class="lb" data-page="9.778" data-line="13" id="l9.778.13"></span>ἀποδέχονται. τὴν γὰρ ἀνεπίκριτον οὗτοι διαφωνίαν,
<span class="lb" data-page="9.778" data-line="14" id="l9.778.14"></span>οὐχ ἁπλῶς ἅπασαν ἡντιναοῦν, ἀγνοίας τοῦ πράγματος εἶναί
<span class="lb" data-page="9.778" data-line="15" id="l9.778.15"></span>φασι σημεῖον. ἆρ’ οὖν ἀδύνατον ἐπικρῖναι τίς ἀληθεύει περὶ
<span class="lb" data-page="9.778" data-line="16" id="l9.778.16"></span>τῶν κρισίμων ἡμερῶν καὶ τίς ψεύδεται; ἢ δυνατὸν μὲν, ἀλλ’
<span class="lb" data-page="9.778" data-line="17" id="l9.778.17"></span>οὐ ῥᾴδιον, εἴ γε καὶ χρόνου δεῖται παμπόλλου καὶ ἀκριβείας
<span class="lb" data-page="9.778" data-line="18" id="l9.778.18"></span>ἱκανῆς; αἵ τε γὰρ ἀρχαὶ τῶν νοσημάτων ἀσαφεῖς ἐνίοτε καὶ ﻿
<span class="pb" data-page="9.779" id="p9.779"></span>
<span class="lb" data-page="9.779" data-line="1" id="l9.779.1"></span>πότερον ἐν ᾗ τις ἡμέρᾳ τῆς κρίσεως ὑπήρξατο, ταύτην εἶναι
<span class="lb" data-page="9.779" data-line="2" id="l9.779.2"></span>τὴν κρίσιμον ὑποληπτέον, ἢ καθ’ ἣν πρῶτον ἐλύθη τὸ νόσημα,
<span class="lb" data-page="9.779" data-line="3" id="l9.779.3"></span>δεῖταί τινος ἐπισκέψεως. ὁ μὲν γάρ τις, οἶμαι, θάτερον
<span class="lb" data-page="9.779" data-line="4" id="l9.779.4"></span>αὐτῶν, ὁ δὲ θάτερον ὑπολήψεται, καί τις ἴσως οὐδέτερον, ἀλλ’
<span class="lb" data-page="9.779" data-line="5" id="l9.779.5"></span>εἰς ἣν ὁ πλεῖστος χρόνος τῆς κρίσεως ἀφίκετο, ταύτην εἶναι
<span class="lb" data-page="9.779" data-line="6" id="l9.779.6"></span>φήσει τὴν κρίσιμον. ὅταν οὖν πρὸς τοῦτο καὶ τοῦ πολλάκις
<span class="lb" data-page="9.779" data-line="7" id="l9.779.7"></span>αὐτὰ θεάσασθαι χρῄζωμεν, ἦν δὲ τοῦτο ἐπί τινων ἡμερῶν
<span class="lb" data-page="9.779" data-line="8" id="l9.779.8"></span>ἀδύνατον, ὅσαι σπανίως κρίνουσιν, ἢ κατά τινα τύχην. οὐ
<span class="lb" data-page="9.779" data-line="9" id="l9.779.9"></span>γὰρ ἀδύνατος ἡ ὑπόθεσις, εἰ ἐντύχοι τις ταῖς σπανίαις ἡμέραις
<span class="lb" data-page="9.779" data-line="10" id="l9.779.10"></span>πρώταις· ἔπειτα πρὶν ἀναμεῖναι τὴν μακρὰν κρίσιν, ἀποφαίνοιτο
<span class="lb" data-page="9.779" data-line="11" id="l9.779.11"></span>περὶ αὐτῶν ὡς κρισίμων, ἐκ τῶν τοιούτων ἁπάντων
<span class="lb" data-page="9.779" data-line="12" id="l9.779.12"></span>ἀναγκαῖον ἐπιθολοῦσθαι τὴν ἀληθῆ τῶν κρισίμων ἡμερῶν
<span class="lb" data-page="9.779" data-line="13" id="l9.779.13"></span>ἱστορίαν. εἰ μὲν γὰρ ἐν ᾗ τις ἐκρίθη, κρίσιμον εἶναι ταύτην
<span class="lb" data-page="9.779" data-line="14" id="l9.779.14"></span>ἐλέγομεν, ῥᾴστη τ’ ἂν οὕτως ἡ γνῶσις αὐτῶ ἐγίνετο καὶ σχεδὸν
<span class="lb" data-page="9.779" data-line="15" id="l9.779.15"></span>ἁπάσαις ὑπῆρχεν ἂν εἶναι κρισίμοις. ἐπεὶ δ’ οὔ τι τὸ σπανίον
<span class="lb" data-page="9.779" data-line="16" id="l9.779.16"></span>ἱκανὸν, ἀλλὰ χρὴ πολλάκις ὦφθαι κρίνουσαν, ἔτι τε
<span class="lb" data-page="9.779" data-line="17" id="l9.779.17"></span>προσεῖναι τῇ κρίσει τὰ μικρῷ πρόσθεν ῥηθέντα, τό τε καλῶς
<span class="lb" data-page="9.779" data-line="18" id="l9.779.18"></span>καὶ τὸ τελείως καὶ τὸ ἀσφαλῶς καὶ τὸ σαφῶς καὶ προσέτι
<span class="pb" data-page="9.780" id="p9.780"></span>
<span class="lb" data-page="9.780" data-line="1" id="l9.780.1"></span>ἔτι τό ἀκινδύνως, <span class="milestone ed2page" data-n="8.454" data-unit="ed2page" id="ed2page.8.454"></span>καὶ τὸ μετὰ τοῦ προδεδηλῶσθαι,
<span class="lb" data-page="9.780" data-line="2" id="l9.780.2"></span>δῆλον ὡς εἰς σωριτικὴν ἀπορίαν ἐμπίπτει τὸ σύμπαν. εἰ γὰρ
<span class="lb" data-page="9.780" data-line="3" id="l9.780.3"></span>τινὰ μὲν ὧν εἶπον προσείη, τινὰ δ’ ἀπείη, καὶ ἰσάζοι γε τὰ
<span class="lb" data-page="9.780" data-line="4" id="l9.780.4"></span>παρόντα τοῖς μὴ παροῦσιν, ἢ βραχεῖά τις εἴη τῶν ἑτέρων
<span class="lb" data-page="9.780" data-line="5" id="l9.780.5"></span>ὑπεροχὴ, δῆλον ὡς ἐν ἀμφιβολίᾳ καταστησόμεθα περὶ τῆς
<span class="lb" data-page="9.780" data-line="6" id="l9.780.6"></span>τοιαύτης ἡμέρας, εἴτε χρὴ ταύτην κρίσιμον καλεῖν εἴτε μή. τὸ
<span class="lb" data-page="9.780" data-line="7" id="l9.780.7"></span>μὲν γὰρ ἤτοι πάντων ὑπαρχόντων ὧν εἶπον ἢ τῶν πλείστων
<span class="lb" data-page="9.780" data-line="8" id="l9.780.8"></span>τε καὶ μεγίστων ἔτ’ ἀμφιβάλλειν ὡς οὐκ οὔσης κρισίμου
<span class="lb" data-page="9.780" data-line="9" id="l9.780.9"></span>παντελῶς ἠλίθιον, ὥσπέρ γε καὶ εἰ μηδὲν αὐτῶν, ἢν παντάπασιν
<span class="lb" data-page="9.780" data-line="10" id="l9.780.10"></span>ὀλίγα καὶ μικρὰν ἔχοντα δύναμιν ὑπάρχῃ· καὶ γὰρ καὶ
<span class="lb" data-page="9.780" data-line="11" id="l9.780.11"></span>ταύτην ἐκ τῶν οὐ κρισίμων ἀριθμητέον. εἰ δ’ εἴη τῶν ὑπαρχόντων
<span class="lb" data-page="9.780" data-line="12" id="l9.780.12"></span>αὐτῇ βραχεῖά τις ἡ διαφορὰ, πρόδηλον ὡς εἰς ἀπορίαν
<span class="lb" data-page="9.780" data-line="13" id="l9.780.13"></span>καταστησόμεθα, πότερον ἐκ τῶν κρισίμων αὐτὴν ἀριθμητέον
<span class="lb" data-page="9.780" data-line="14" id="l9.780.14"></span>ἐστὶν ἢ μή. ἔγωγ’ οὖν αὐτὸς ἐκ μειρακίου μὲν ὑπηρξάμην
<span class="lb" data-page="9.780" data-line="15" id="l9.780.15"></span>παραφυλάττειν τὰς κρισίμους ἡμέρας, ἵνα τι κᾀκ τῆς ἐμαυτοῦ
<span class="lb" data-page="9.780" data-line="16" id="l9.780.16"></span>πείρας ἐπικρίναιμι περὶ τῆς διαφωνίας αὐτῶν, οὐ μὴν ἤδη γε
<span class="lb" data-page="9.780" data-line="17" id="l9.780.17"></span>δύναμαι περί τινων ἀποφήνασθαι σαφῶς, ὅσον ἐπὶ τῇ προγεγονυίᾳ
<span class="lb" data-page="9.780" data-line="18" id="l9.780.18"></span>μνήμῃ. δοκεῖ δέ μοι καὶ Ἱπποκράτης, ὡς ἂν ἀληθὴς
<span class="pb" data-page="9.781" id="p9.781"></span>
<span class="lb" data-page="9.781" data-line="1" id="l9.781.1"></span>ἀνὴρ, ἄχρι πολλοῦ χρόνου καὶ αὐτὸς τὸ τοιοῦτον παθεῖν, εἴ τι
<span class="lb" data-page="9.781" data-line="2" id="l9.781.2"></span>χρὴ τεκμήρασθαι ἐκ τῶν ἐν τῷ πρώτῳ τῶν ἐπιδημιῶν, ἐν ᾧ
<span class="lb" data-page="9.781" data-line="3" id="l9.781.3"></span>παμπόλλας ἤθροισεν ἡμέρας εἰς ταὐτὸν, ἃς ἐν τῷ προγνωστικῷ
<span class="lb" data-page="9.781" data-line="4" id="l9.781.4"></span>κᾀν τοῖς ἀφορισμοῖς περικόπτειν φαίνεται. δέδεικται δ’
<span class="lb" data-page="9.781" data-line="5" id="l9.781.5"></span>ἡμῖν ἤδη μὲν καὶ δι’ ἑτέρων, ἀλλὰ καὶ νῦν οὐδὲν ἧττον ἔσται
<span class="lb" data-page="9.781" data-line="6" id="l9.781.6"></span>δῆλον ἐκ τῶν ἐφεξῆς εἰρησομένων ὡς πρότερον αὐτῷ τὰ τῶν
<span class="lb" data-page="9.781" data-line="7" id="l9.781.7"></span>ἐπιδημιῶν γέγραπται βιβλία, βασανίζοντι διὰ τῆς πείρας ἔτι
<span class="lb" data-page="9.781" data-line="8" id="l9.781.8"></span>τὰ θεωρήματα καὶ μὴ τολμῶντι καθόλου τισὶν ἀποφάσεσιν
<span class="lb" data-page="9.781" data-line="9" id="l9.781.9"></span>ἐπ’ αὐτῶν χρῆσθαι· διό μοι καὶ δοκοῦσιν οἱ τὰς κρισίμους
<span class="lb" data-page="9.781" data-line="10" id="l9.781.10"></span>ἡμέρας ἀναιροῦντες ὡς οὐκ οὔσας, ὅτι διαπεφώνηται περὶ αὐτῶν
<span class="lb" data-page="9.781" data-line="11" id="l9.781.11"></span>τοῖς ἰατροῖς, οὐ πάνυ τι τοῖς ἔργοις τῆς τέχνης προσεσχηκέναι
<span class="lb" data-page="9.781" data-line="12" id="l9.781.12"></span>τὸν νοῦν· ὡς εἴ γε προσεσχήκεσαν, οὐ μόνον ὅτι διαφέρονται
<span class="lb" data-page="9.781" data-line="13" id="l9.781.13"></span>περί τινων ἡμερῶν οἱ γράψαντες περὶ αὐτῶν, ἀλλ’
<span class="lb" data-page="9.781" data-line="14" id="l9.781.14"></span>ὅτι καὶ συμφωνοῦσιν ἐν ταῖς πλείσταις ἐννοήσαντες, ἔπειτα
<span class="lb" data-page="9.781" data-line="15" id="l9.781.15"></span>τῆς ἑαυτῶν πείρας ἀναμνησθέντες, ἐξεῦρον ἂν, οἶμαι, ῥᾳδίως
<span class="lb" data-page="9.781" data-line="16" id="l9.781.16"></span>ἑτέρας μὲν εἶναι φύσεως τὰς ὁμολογουμένας, ἑτέρας δ’ ὑπὲρ
<span class="lb" data-page="9.781" data-line="17" id="l9.781.17"></span>ὧν διαφέρονται. τίς γὰρ ἢ τὴν ἑβδόμην, ἢ τὴν ἑνδεκάτην, ἢ
<span class="lb" data-page="9.781" data-line="18" id="l9.781.18"></span>τὴν τεσσαρεσκαιδεκάτην, ἢ τὰς ἄλλας τὰς ὁμοίας οὐκ εἶπε κρισίμους;
<span class="lb" data-page="9.781" data-line="19" id="l9.781.19"></span>οὐδεὶς ὁστισοῦν. φαίνονται γοῦν ἅπαντες ὥσπερ ἐξ
<span class="pb" data-page="9.782" id="p9.782"></span>
<span class="lb" data-page="9.782" data-line="1" id="l9.782.1"></span>ἑνὸς στόματος ἀποφαινόμενοι περὶ αὐτῶν. καὶ μὴν εἴπερ ὑπὲρ
<span class="lb" data-page="9.782" data-line="2" id="l9.782.2"></span>ἁπασῶν ὡμολόγουν ἀλλήλοις, ἴσως ἂν παρέστη ὑπολαμβάνειν
<span class="lb" data-page="9.782" data-line="3" id="l9.782.3"></span>χωρὶς τοῦ κρῖναι καὶ βασανίσαι τἀληθὲς ἅπαντας αὐτοὺς
<span class="lb" data-page="9.782" data-line="4" id="l9.782.4"></span>ἑξῆς ἀκολουθῆσαι τῷ πρώτως περὶ κρισίμων ἡμερῶν ἀποφηναμένῳ.
<span class="lb" data-page="9.782" data-line="5" id="l9.782.5"></span>διαφερομένων δ’ ἐν ταῖς πλείσταις, οὐκέτ’ ἐνδέχεται
<span class="lb" data-page="9.782" data-line="6" id="l9.782.6"></span>τοιοῦτον οὐδὲν ὑπονοεῖν. ἀλλ’ ἐμοὶ μὲν καὶ <span class="milestone ed1page" data-n="3.426" data-unit="ed1page" id="ed1page.3.426"></span>θαυμάζειν
<span class="lb" data-page="9.782" data-line="7" id="l9.782.7"></span>ἐπέρχεται τοὺς ἄνδρας ἐπὶ τῇ περὶ τὴν ἀλήθειαν σπουδῇ. τὸ
<span class="lb" data-page="9.782" data-line="8" id="l9.782.8"></span>γὰρ μήτε τὰς αὐτὰς ἅπαντας εἰπεῖν, ἀλλ’ ἔστιν ἐν αἷς διενεχθῆναι,
<span class="lb" data-page="9.782" data-line="9" id="l9.782.9"></span>μήτε εἰκῇ τοῦτο καὶ ἀλόγως παθεῖν, ἀλλ’ ὅσαι μὲν
<span class="lb" data-page="9.782" data-line="10" id="l9.782.10"></span>ἅπαντα διαφυλάττουσι τὰ τῶν κρίσεων γνωρίσματα τὰ μικρῷ
<span class="lb" data-page="9.782" data-line="11" id="l9.782.11"></span>πρόσθεν ὑπ’ ἐμοῦ λελεγμένα, ταύτας μὲν ὡσαύτως ἀναγράψαι
<span class="lb" data-page="9.782" data-line="12" id="l9.782.12"></span>σύμπαντας, ὅσαι δ’ ἀμφιβολίαν ἔχουσί τινα καὶ ἀπορίαν
<span class="lb" data-page="9.782" data-line="13" id="l9.782.13"></span>ἐκ τοῦ τινὰ μὲν ὑπάρχειν αὐταῖς γνωρίσματα, τινὰ δ’
<span class="lb" data-page="9.782" data-line="14" id="l9.782.14"></span>οὐχ ὑπάρχειν, οὐκέθ’ ὡσαύτως ἅπαντας ἀναγράψαι, τεκμήριον
<span class="lb" data-page="9.782" data-line="15" id="l9.782.15"></span>οὐ μικρόν ἐστι τοῦ φύσιν εἶναί τινα τῶν κρισίμων ἡμερῶν
<span class="lb" data-page="9.782" data-line="16" id="l9.782.16"></span>ἰδίαν ἐξαίρετον. ἃς γὰρ καὶ καθ’ ἑαυτὸν ἕκαστος ἡμῶν ἐπὶ
<span class="lb" data-page="9.782" data-line="17" id="l9.782.17"></span>τὴν τῶν τοιούτων πεῖραν ἀφικόμενος ἀποφήναιτ’ ἂν εἶναι κρισίμους
<span class="lb" data-page="9.782" data-line="18" id="l9.782.18"></span>ἐκ τοῦ διαφυλάττειν ἅπαντα τῶν κρίσεων τὰ γνωρίσματα,
<span class="pb" data-page="9.783" id="p9.783"></span>
<span class="lb" data-page="9.783" data-line="1" id="l9.783.1"></span>ταύτας καὶ παρ’ ἐκείνοις ἔστιν εὑρεῖν ὁμολογουμένας,
<span class="lb" data-page="9.783" data-line="2" id="l9.783.2"></span>ὥσπερ αὖ καὶ ὅσας ἄπορον ἐκ πείρας κρῖναι, καὶ ταύτας διαπεφωνημένας.
<span class="lb" data-page="9.783" data-line="3" id="l9.783.3"></span><span class="milestone ed2page" data-n="8.445" data-unit="ed2page" id="ed2page.8.445"></span>οὐδὲν οὖν ἔγωγε τούτου μεῖζον ἕτερον
<span class="lb" data-page="9.783" data-line="4" id="l9.783.4"></span>ἡγοῦμαι τεκμήριον ὑπὲρ τῶν κρισίμων ἡμερῶν τῆς φύσεως,
<span class="lb" data-page="9.783" data-line="5" id="l9.783.5"></span>ὡς τὸ περὶ μὲν τῶν ἅπαντ’ ἐχουσῶν τὰ κριτικὰ γνωρίσματα,
<span class="lb" data-page="9.783" data-line="6" id="l9.783.6"></span>ταῦτα καὶ παρ’ ἐκείνοις ἔστιν εὑρεῖν συμφωνῆσαί τε πάντας,
<span class="lb" data-page="9.783" data-line="7" id="l9.783.7"></span>ὑπὲρ ὧν δέ τις καὶ αὐτὸς ἠπόρησιν, ὑπὲρ τούτων διενεχθῆναι.
<span class="lb" data-page="9.783" data-line="8" id="l9.783.8"></span>ἡ γὰρ ἐν ταῖς τοιαύταις διαφωνία πίστιν βεβαίαν προσνέμει
<span class="lb" data-page="9.783" data-line="9" id="l9.783.9"></span>ταῖς ὁμολογουμέναις. ἄμεινον δ’ ἦν ἄρα τοῖς σοφισταῖς ἤδη
<span class="lb" data-page="9.783" data-line="10" id="l9.783.10"></span>ποτὲ μισήσασι τὰ σοφίσματα, περὶ μὲν δὴ τῶν καὶ πάντ’ ἐχουσῶν
<span class="lb" data-page="9.783" data-line="11" id="l9.783.11"></span>τὰ γνωρίσματα καὶ πρὸς ἁπάντων ὁμολογουμένων
<span class="lb" data-page="9.783" data-line="12" id="l9.783.12"></span>ἑτοίμως ἀποφήνασθαι, σκοπεῖσθαι δὲ ὑπὲρ τῶν λοιπῶν, ὡς
<span class="lb" data-page="9.783" data-line="13" id="l9.783.13"></span>τό γε διὰ τὴν ἐν ταύταις ἀπορίαν ὀλιγίσταις οὔσαις ἀνατρέψαι
<span class="lb" data-page="9.783" data-line="14" id="l9.783.14"></span>τὴν ἐν ταῖς πλείσταις εὐπορίαν ἐσχάτως ἄλογον. φέρ’
<span class="lb" data-page="9.783" data-line="15" id="l9.783.15"></span>οὖν ἡμεῖς εἴπερ δὴ σπουδάζομεν ἀληθείας, ἐπιχειρήσωμεν ἀδεκάστως
<span class="lb" data-page="9.783" data-line="16" id="l9.783.16"></span>αὐτῶν τῇ κρίσει. καὶ πρώτας μὲν προστησώμεθα καθάπερ
<span class="lb" data-page="9.783" data-line="17" id="l9.783.17"></span>τινὰς κανόνας τὰς ἅπαντ’ ἐχούσας τὰ κριτικὰ γνωρίσματα·
<span class="lb" data-page="9.783" data-line="18" id="l9.783.18"></span>δευτέρας δὲ τάξωμεν τὰς τούτων πλησίον, εἶτά τινα
<span class="lb" data-page="9.783" data-line="19" id="l9.783.19"></span>καὶ τρίτον καὶ τέταρτον στοῖχον ἐφεξῆς ποιησώμεθα, καὶ ﻿
<span class="pb" data-page="9.784" id="p9.784"></span>
<span class="lb" data-page="9.784" data-line="1" id="l9.784.1"></span>δείξωμεν ἑκάστου τὴν ἀξίαν. ἡ γὰρ τοιαύτη γνῶσις εἰς τὰς
<span class="lb" data-page="9.784" data-line="2" id="l9.784.2"></span>ἰάσεις τε καὶ λύσεις μέγα διαφέρει, μήτε τοὺς ἐν πισταῖς ἡμέραις
<span class="lb" data-page="9.784" data-line="3" id="l9.784.3"></span>κριθέντας δι’ ὑποψίας ἡμῶν ἑξόντων ἂν ἢ λεπτῶς διαιτησόντων,
<span class="lb" data-page="9.784" data-line="4" id="l9.784.4"></span>μήτε τοὺς ἐν ταῖς ἀπίστοις ἀφυλάκτως.
</p>
          </article>

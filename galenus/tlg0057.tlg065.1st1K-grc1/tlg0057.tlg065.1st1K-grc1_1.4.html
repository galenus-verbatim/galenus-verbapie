<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.4">
<span class="pb page1" data-page="9.784" id="p9.784"></span>
<span class="milestone ed1page page1" data-n="3.426" data-unit="ed1page" id="ed1page.3.426"></span>
<span class="milestone ed2page page1" data-n="8.445" data-unit="ed2page" id="ed2page.8.445"></span>
            <p>
<span class="lb" data-page="9.784" data-line="5" id="l9.784.5"></span>Πρώτην μὲν τοίνυν ἁπασῶν τῶν κρισίμων
<span class="lb" data-page="9.784" data-line="6" id="l9.784.6"></span>ἡμερῶν τὴν ἑβδόμην εἴπωμεν, οὐκ ἀριθμῷ δηλονότι καὶ τάξει
<span class="lb" data-page="9.784" data-line="7" id="l9.784.7"></span>πρώτην, ἀλλὰ δυνάμει τε καὶ ἀξιώματι, πάντα γὰρ ἔχει συλλαβοῦσα
<span class="lb" data-page="9.784" data-line="8" id="l9.784.8"></span>τὰ τῶν κρισίμων γνωρίσματα· καὶ γὰρ καὶ πλείστους
<span class="lb" data-page="9.784" data-line="9" id="l9.784.9"></span>κρίνει καὶ τελείως καὶ μετὰ σαφοῦς ἐκκρίσεως, ἢ ἀποστάσεως
<span class="lb" data-page="9.784" data-line="10" id="l9.784.10"></span>καὶ χωρὶς κινδύνου σφοδροῦ, καὶ τοὐπίπαν αὐτὴν ἡ τετάρτη
<span class="lb" data-page="9.784" data-line="11" id="l9.784.11"></span>προδηλοῖ. ἤτοι γὰρ τῶν οὔρων τις ἐν ἐκείνῃ πάντως, ἢ τῶν
<span class="lb" data-page="9.784" data-line="12" id="l9.784.12"></span>πτυσμάτων, ἢ τῶν διαχωρημάτων, ἢ ὀρέξεως, ἢ νοήσεως,
<span class="lb" data-page="9.784" data-line="13" id="l9.784.13"></span>ἢ αἰσθήσεως, ἤ τινος ἄλλου τοιούτου σαφὴς ἐγένετο μεταβολὴ,
<span class="lb" data-page="9.784" data-line="14" id="l9.784.14"></span>καὶ τῇδε τῇ μεταβολῇ τὸ μὴ οὐχ ὁμοίαν ἀπαντῆσαι τὴν
<span class="lb" data-page="9.784" data-line="15" id="l9.784.15"></span>ἐν τῇ ἑβδόμῃ κρίσιν ἀμήχανον, ἀγαθὴν μὲν, εἰ ἐπὶ τὸ χρηστὸν,
<span class="lb" data-page="9.784" data-line="16" id="l9.784.16"></span>πονηρὰν δὲ, εἰ ἐπὶ τὸ φαῦλον μεταβάλλοι. τὰ πολλὰ μὲν οὖν
<span class="lb" data-page="9.784" data-line="17" id="l9.784.17"></span>ἀγαθαὶ κρίσεις αἱ κατὰ τὴν ἑβδόμην ἡμέραν. καὶ γὰρ αὖ καὶ
<span class="pb" data-page="9.785" id="p9.785"></span>
<span class="lb" data-page="9.785" data-line="1" id="l9.785.1"></span>τοῦτο ἐξαίρετον αὐτῇ πρόσεστιν. οὐ μὴν ἀλλὰ καὶ θνήσκουσί
<span class="lb" data-page="9.785" data-line="2" id="l9.785.2"></span>τινες ἐν αὐτῇ, καὶ τροπὴν ἀξιόλογον ἐπὶ τὸ χεῖρον ἔνιοι λαβόντες
<span class="lb" data-page="9.785" data-line="3" id="l9.785.3"></span>ἔν τινι τῶν ἐφεξῆς κρισίμων ἀπόλλυνται. τὴν δὲ ἕκτην
<span class="lb" data-page="9.785" data-line="4" id="l9.785.4"></span>ἡμέραν ὅσον ἀπολείπεται τῆς ἑβδόμης τῷ πλήθει τῶν ἐν αὐτῇ
<span class="lb" data-page="9.785" data-line="5" id="l9.785.5"></span>κρινομένων, τοσοῦτον πλεονεκτοῦσαν εὑρίσκω κακοηθείᾳ, καθάπερ
<span class="lb" data-page="9.785" data-line="6" id="l9.785.6"></span>ἐκ διαμέτρου τὴν φύσιν ἔχουσαν τῇ ζ΄. καὶ γὰρ καὶ τῶν
<span class="lb" data-page="9.785" data-line="7" id="l9.785.7"></span>ἐν τῇ τετάρτῃ μεταβαλλόντων ἐπὶ τὸ χεῖρον οἱ πλεῖστοι κατὰ
<span class="lb" data-page="9.785" data-line="8" id="l9.785.8"></span>τὴν ἕκτην ἀπόλλυνται. τοὐναντίον δὲ αὖ πάλιν εἰ χρηστὴ γένηται
<span class="lb" data-page="9.785" data-line="9" id="l9.785.9"></span>τροπὴ, τὴν ἑβδόμην ἀναμένει. κᾂν εἰ σπανίως δέ ποτε
<span class="lb" data-page="9.785" data-line="10" id="l9.785.10"></span>μεταβολὴν ἀγαθὴν ἐν τῇ τετάρτῃ γενομένην ἡ ἕκτη παραλαβοῦσα
<span class="lb" data-page="9.785" data-line="11" id="l9.785.11"></span>κρίνειν ἐπιχειρήσειεν, ἀμήχανον ὅσην ἐπιφέρει ταραχὴν
<span class="lb" data-page="9.785" data-line="12" id="l9.785.12"></span>καὶ κίνδυνον καὶ φόβον οὐ μικρὸν, ὡς αὐτίκα δὴ μάλα
<span class="lb" data-page="9.785" data-line="13" id="l9.785.13"></span>τεθνηξομένου τἀνθρώπου. καὶ γὰρ εἰ καταφέροιντο, κάρῳ τι
<span class="lb" data-page="9.785" data-line="14" id="l9.785.14"></span>παραπλήσιον αὐτοῖς γίνεται καὶ κεῖνται τελείως ἀναίσθητοί
<span class="lb" data-page="9.785" data-line="15" id="l9.785.15"></span>τε καὶ ἄφωνοι. καὶ εἴ τις ἔκκρισις ἐν αὐτοῖς γίνοιτο, λειποψυχοῦσί
<span class="lb" data-page="9.785" data-line="16" id="l9.785.16"></span>τε καὶ ἀσφυκτοῦσι καὶ ἀχροοῦσι καὶ τρέμουσι καὶ καταπίπτουσι,
<span class="lb" data-page="9.785" data-line="17" id="l9.785.17"></span>τῆς ἑβδόμης ἡμέρας ἀεὶ πρὸς λόγον τῆς ἐκκρίσεως
<span class="lb" data-page="9.785" data-line="18" id="l9.785.18"></span>τὴν εὐφορίαν ἐπαυξούσης. ἀτὰρ οὖν καὶ κακοήθη καὶ δριμέα
<span class="lb" data-page="9.785" data-line="19" id="l9.785.19"></span>καὶ δυσώδη τὰ πολλὰ διαχωροῦσί τε καὶ ἐμοῦσι κατὰ τὰς ἑκταίας
<span class="pb" data-page="9.786" id="p9.786"></span>
<span class="lb" data-page="9.786" data-line="1" id="l9.786.1"></span>ἐκκρίσεις. ἱδρῶτες δὲ σπάνιοι μὲν οἱ ὁμαλοὶ καὶ δι’ ὅλου
<span class="lb" data-page="9.786" data-line="2" id="l9.786.2"></span>τοῦ σώματος καὶ θερμοί· <span class="milestone ed2page" data-n="8.456" data-unit="ed2page" id="ed2page.8.456"></span>κᾂν εἰ γένοιντο δέ ποτε τοιοῦτοι,
<span class="lb" data-page="9.786" data-line="3" id="l9.786.3"></span>διακόπτονται τὰ πολλὰ καὶ φόβος ἐπήρτηται τοῖς
<span class="lb" data-page="9.786" data-line="4" id="l9.786.4"></span>ὁρῶσι μὴ στῶσιν. ἔστι δ’ ὅτε παρωτίδας οὐκ εὐήθεις, ἢ καὶ
<span class="lb" data-page="9.786" data-line="5" id="l9.786.5"></span>ἰκτέρους ἐπήνεγκεν, ἤ τινα ἄλλην ἀπόστασιν ἀγῶνος ἑτέρου
<span class="lb" data-page="9.786" data-line="6" id="l9.786.6"></span>δεομένην εἰς λύσιν. εἰ δὲ καὶ δι’ οὔρων ποτὲ κρίνοιεν, οὐδὲ
<span class="lb" data-page="9.786" data-line="7" id="l9.786.7"></span>ταῦτα ἂν εὕροις χρηστά· καὶ γὰρ ὠμὰ καὶ ἄχροα καὶ λεπτὰ καὶ
<span class="lb" data-page="9.786" data-line="8" id="l9.786.8"></span>μηδεμίαν ἀγαθὴν ὑπόστασιν ἔχοντα, ἀλλ’ ἐνίοτε μὲν οἷον
<span class="lb" data-page="9.786" data-line="9" id="l9.786.9"></span>ὀστρακώδη, ἐνίοτε δὲ ψαμμώδη, πάντως δὲ ἀνώμαλόν τε καὶ
<span class="lb" data-page="9.786" data-line="10" id="l9.786.10"></span>ἄπεπτον, αὐτῷ τῷ πλήθει μόνον ὠφελοῦντα κατὰ τὴν ἕκτην
<span class="lb" data-page="9.786" data-line="11" id="l9.786.11"></span>ἡμέραν οἷς ἐπιφαίνεται. ταῦτα μὲν αὐτῆς τὰ μετριώτατα τῶν
<span class="lb" data-page="9.786" data-line="12" id="l9.786.12"></span>ἔργων, εἴ τις μέλλει σωθήσεσθαι. τοὺς πλείστους δὲ τοὺς μὲν
<span class="lb" data-page="9.786" data-line="13" id="l9.786.13"></span>αὐτίκα συνέκοψεν, ἢ ἀπέπνιξεν αἱμοῤῥαγίαις λάβροις, ἢ κενώσεσιν
<span class="lb" data-page="9.786" data-line="14" id="l9.786.14"></span>ἀμέτροις, ἢ καὶ κατοχαῖς τισιν ἢ μανίαις, τοὺς δ’
<span class="lb" data-page="9.786" data-line="15" id="l9.786.15"></span>εἰς προὖπτον ὄλεθρον ἐνέβαλεν, ἰκτέρους ἐπαγαγοῦσα καὶ παρωτίδας
<span class="lb" data-page="9.786" data-line="16" id="l9.786.16"></span>οὐ χρηστὰς ἐγείρασα καὶ μαρασμοῖς ἀνιάτοις ἐνίοτε
<span class="lb" data-page="9.786" data-line="17" id="l9.786.17"></span>περιβάλλουσα, καὶ τί γὰρ οὐ κακὸν ἐπιφέρει; καί μοι πολλάκις
<span class="lb" data-page="9.786" data-line="18" id="l9.786.18"></span>ἐπῆλθε τὴν μὲν τῆς ἑβδόμης ἡμέρας φύσιν εἰκάζειν βασιλεῖ,
<span class="pb" data-page="9.787" id="p9.787"></span>
<span class="lb" data-page="9.787" data-line="1" id="l9.787.1"></span>τὴν δὲ τῆς ἕκτης τυράννῳ. προνοεῖται γὰρ ἡ μὲν οἷον ἀγαθός
<span class="lb" data-page="9.787" data-line="2" id="l9.787.2"></span>τις ἄρχων τοῖς ὑπ’ αὐτὴν κρινομένοις, ἢ τῆς κολάσεως ὑφεῖναι
<span class="lb" data-page="9.787" data-line="3" id="l9.787.3"></span>τοῦ μεγέθους, ἢ τὴν νίκην ἐπιλαμπρῦναι. τὴν δὲ τῆς ἕκτης
<span class="lb" data-page="9.787" data-line="4" id="l9.787.4"></span>ἡμέρας ἔμπαλιν εἰκάσαις ἂν ἢ τοῖς ὀλεθρίοις αὐτὴν ἐπιχαίρειν,
<span class="lb" data-page="9.787" data-line="5" id="l9.787.5"></span>ἢ ταῖς σωτηρίαις ἄχθεσθαι καὶ ζητεῖν ὅποι τὸν θυμὸν
<span class="lb" data-page="9.787" data-line="6" id="l9.787.6"></span>ἐκπλήσει καὶ κακῶς δρᾶσαι τὸν εἰς αὐτὴν ἐμπεσόντα καὶ μακρᾷ
<span class="lb" data-page="9.787" data-line="7" id="l9.787.7"></span>κολάσει περιβάλλουσα διαχειρώσεται. φέρ’ οὖν, ἐνταῦθα
<span class="lb" data-page="9.787" data-line="8" id="l9.787.8"></span>γὰρ ὁ λόγος ἤδη μοι στήτω, πρὶν τῶν ἄλλων ἁπασῶν ἡμερῶν
<span class="lb" data-page="9.787" data-line="9" id="l9.787.9"></span>διέρχεσθαι τὴν φύσιν, εἴ τις ἔροιτό μου περὶ τῆς ἑβδόμης ἡμέρας,
<span class="lb" data-page="9.787" data-line="10" id="l9.787.10"></span>εἰ κρίσιμος ὑπάρχει, κᾄπειθ’ ἑτοίμως ἀποκριναμένου μου
<span class="lb" data-page="9.787" data-line="11" id="l9.787.11"></span>περὶ τῆς ἕκτης ἐπανερωτῴη, τί ἂν ἀποκριναίμην αὐτῷ; εἰ μὲν
<span class="lb" data-page="9.787" data-line="12" id="l9.787.12"></span>γὰρ αὐτὴν προσηγορίαν ἐπιφέροιμι καὶ τῇδε, τάχ’ ἄν τις δόξειέ
<span class="lb" data-page="9.787" data-line="13" id="l9.787.13"></span>με καὶ τὴν φύσιν αὐτῆς ὁμοίαν ὑπολαμβάνειν· εἰ δ’ ὅτι
<span class="lb" data-page="9.787" data-line="14" id="l9.787.14"></span>τὴν φύσιν ἐναντία, διὰ τοῦτο ταύτην ἐξαιροίμην τῶν κρισίμων,
<span class="lb" data-page="9.787" data-line="15" id="l9.787.15"></span>ἴσως ἂν τις ὑπονοήσειεν ἐκ ταὐτοῦ γένους ὑπάρχειν
<span class="lb" data-page="9.787" data-line="16" id="l9.787.16"></span>αὐτὴν τῇ δωδεκάτῃ τε καὶ ἑκκαιδεκάτῃ, περὶ ὧν ἔμπροσθεν
<span class="lb" data-page="9.787" data-line="17" id="l9.787.17"></span>εἶπον ὡς οὐκ εἶδον αὐτὰς κρινούσας οὐδεπώποτε. περὶ μὲν
<span class="lb" data-page="9.787" data-line="18" id="l9.787.18"></span>δὴ τούτων ἑτοίμως ἀποφανοῦμαι, καθάπερ εἶπον καὶ περὶ
<span class="pb" data-page="9.788" id="p9.788"></span>
<span class="lb" data-page="9.788" data-line="1" id="l9.788.1"></span>τῆς ἑβδόμης. τὰς μὲν γὰρ, ὅτι μηδὲν ἔχουσι τῶν κριτικῶν γνωρισμάτων,
<span class="lb" data-page="9.788" data-line="2" id="l9.788.2"></span>οὐκ εἶναι κρισίμους ἐρῶ· <span class="milestone ed1page" data-n="3.427" data-unit="ed1page" id="ed1page.3.427"></span>τὴν δ’, ὅτι πάντα,
<span class="lb" data-page="9.788" data-line="3" id="l9.788.3"></span>διὰ τοῦτο κρίσιμον ὑπάρχειν. ἁπλῆν δ’ οὕτως ὑπὲρ τῆς ἕκτης
<span class="lb" data-page="9.788" data-line="4" id="l9.788.4"></span>ἀπόφασιν οὐκ ἔχω ποιήσασθαι. κρίνει μὲν γὰρ πολλάκις, ἀλλ’
<span class="lb" data-page="9.788" data-line="5" id="l9.788.5"></span>ἐπιβούλως τε καὶ πονηρῶς, ὥστ’ εἴπερ ἀναγκάζει μέ τις ἀποκρίνασθαι
<span class="lb" data-page="9.788" data-line="6" id="l9.788.6"></span>περὶ αὐτῆς, οὐ λόγῳ μακρῷ χρησάμενος ὥσπερ ὀλίγον
<span class="lb" data-page="9.788" data-line="7" id="l9.788.7"></span>ἔμπροσθεν, ὅτε διῄειν αὐτῆς ἅπασαν τὴν φύσιν, ἀλλ’ ἐν
<span class="lb" data-page="9.788" data-line="8" id="l9.788.8"></span>κεφαλαίῳ περιλαβὼν κακὴν ἂν εἴποιμι κρίσιμον εἶναι τὴν ἕκτην
<span class="lb" data-page="9.788" data-line="9" id="l9.788.9"></span>ἡμέραν, ὥσπερ τὴν ἑβδόμην ἀγαθήν. οὐ μὴν οὕτω γε προσήκει
<span class="lb" data-page="9.788" data-line="10" id="l9.788.10"></span>κατακλείειν ἑαυτὸν εἰς ἁπλῆν καὶ στενὴν ἀπόφασιν ὑπὲρ
<span class="lb" data-page="9.788" data-line="11" id="l9.788.11"></span>πράγματος οὐχ ἁπλοῦ. τά τε γὰρ ἄλλα καὶ περὶ ὀνόματος
<span class="lb" data-page="9.788" data-line="12" id="l9.788.12"></span>ἁμιλλώμενοι λελήθασιν οἱ πολλοὶ τῶν ἰατρῶν. οἱ μὲν γὰρ τὴν
<span class="lb" data-page="9.788" data-line="13" id="l9.788.13"></span>ἀθρόαν ἐν νόσῳ μεταβολὴν ἡγοῦνται κρίσιν, οἱ δ’, εἰ μὴ
<span class="lb" data-page="9.788" data-line="14" id="l9.788.14"></span>προσείη τὸ ἐπ’ ἀγαθῷ, κρίσιν οὔπω τὸ τοιοῦτον ὀνομάζουσιν,
<span class="lb" data-page="9.788" data-line="15" id="l9.788.15"></span>ἔνιοι δὲ τούτων μὲν ἑκάτερον ἀποτέλεσμα κρίσεως εἶναί
<span class="lb" data-page="9.788" data-line="16" id="l9.788.16"></span>φασιν, τὴν κρίσιν δὲ αὐτὴν τὸν μεταβλητικὸν ἐπιφανῶς ἐν
<span class="lb" data-page="9.788" data-line="17" id="l9.788.17"></span>ὀξεῖ καιρῷ σάλον ὑπάρχειν οἴονται, ἐξ αὐτῆς δηλονότι τοῦ
<span class="lb" data-page="9.788" data-line="18" id="l9.788.18"></span>νοσήματος τῆς φύσεως γινόμενον, οὐκ ἔξωθεν· εἶτ’ ἐρίζουσι ﻿
<span class="pb" data-page="9.789" id="p9.789"></span>
<span class="lb" data-page="9.789" data-line="1" id="l9.789.1"></span>περὶ τοῦ σημαινομένου μακρὰ, μηδ’ αὐτὸ τοῦτο γινώσκοντες,
<span class="lb" data-page="9.789" data-line="2" id="l9.789.2"></span>ὡς ἀποχωρήσαντες τῶν ἰατρικῶν πραγμάτων ἢ διαλεκτικοῖς,
<span class="lb" data-page="9.789" data-line="3" id="l9.789.3"></span>ἢ γραμματικοῖς, ἢ ῥήτορσι πρέπουσαν ἐπαναιροῦνται σκέψιν.
<span class="lb" data-page="9.789" data-line="4" id="l9.789.4"></span>διαλεκτικοῦ μὲν γὰρ ὑπὲρ ὀνομάτων ὀρθότητος σκοπεῖσθαι,
<span class="lb" data-page="9.789" data-line="5" id="l9.789.5"></span>ῥητόρων δὲ καὶ γραμματικῶν, εἰ σύνηθες τοῖς Ἕλλησι τοὔνομα.
<span class="lb" data-page="9.789" data-line="6" id="l9.789.6"></span><span class="milestone ed2page" data-n="8.457" data-unit="ed2page" id="ed2page.8.457"></span>καὶ ταῦτα ποιοῦσιν ἔνιοι τῶν ἰατρῶν εἰς τοσοῦτον
<span class="lb" data-page="9.789" data-line="7" id="l9.789.7"></span>ἢ διαλεκτικῆς, ἢ γραμματικῆς, ἢ ῥητορικῆς ἐπαΐοντες
<span class="lb" data-page="9.789" data-line="8" id="l9.789.8"></span>εἰς ὅσον ὄνοι λύρας. οὗτοι μὲν οὖν καὶ τὰ τῶν ἰατρῶν
<span class="lb" data-page="9.789" data-line="9" id="l9.789.9"></span>ἀφέντες καὶ τὰ τῶν ἄλλων κακῶς μεταχειρισάμενοι καθ’ ἑκάτερα
<span class="lb" data-page="9.789" data-line="10" id="l9.789.10"></span>πλημμελοῦσιν. ἡμεῖς δὲ ὅπως μὲν ἄν τις ἄριστα χρῷτο
<span class="lb" data-page="9.789" data-line="11" id="l9.789.11"></span>τοῖς ἰατρικοῖς ὀνόμασιν, ἑτέρωθι δεδηλώκαμεν· ἐν δὲ τῷ παρόντι
<span class="lb" data-page="9.789" data-line="12" id="l9.789.12"></span>λόγῳ τῶν ἡμερῶν τὴν φύσιν ἐξηγήσασθαι προὐθέμεθα,
<span class="lb" data-page="9.789" data-line="13" id="l9.789.13"></span>τοὺς σοφιστικοὺς λήρους ἑτέροις παρέντες, οἷς οὐ τῶν ἔργων
<span class="lb" data-page="9.789" data-line="14" id="l9.789.14"></span>τῆς τέχνης φροντὶς, ἀλλὰ τοῦ φλυαρεῖν, ὥσπερ ἐπὶ μειρακίων
<span class="lb" data-page="9.789" data-line="15" id="l9.789.15"></span>διατριβαῖς. εἰρήσεται μὲν οὖν τι κᾀν τοῖς ἑξῆς ὑπὲρ τῶν
<span class="lb" data-page="9.789" data-line="16" id="l9.789.16"></span>προειρημένων ὀνομάτων, ἵν’ ἔχῃ τις αὐτῶν λύειν τὰ σοφίσματα,
<span class="lb" data-page="9.789" data-line="17" id="l9.789.17"></span>διαστελλόμενος τὰς ὁμωνυμίας. ἐν δέ γε τῷ νῦν λόγῳ
<span class="pb" data-page="9.790" id="p9.790"></span>
<span class="lb" data-page="9.790" data-line="1" id="l9.790.1"></span>τῷ ἐνεστῶτι τὸ χρήσιμον αὐτὸ διέλθωμεν πρότερον, ὥσπερ
<span class="lb" data-page="9.790" data-line="2" id="l9.790.2"></span>ἐν ἁπάσαις ἐποιησάμεθα ταῖς πραγματείαις, ἵν’ ἤδη τις ἔχων
<span class="lb" data-page="9.790" data-line="3" id="l9.790.3"></span>τοῦτο καὶ καρπούμενος ἐκ περιουσίας ἐλέγχειν μάθῃ τοὺς
<span class="lb" data-page="9.790" data-line="4" id="l9.790.4"></span>λήρους τῶν σοφιστῶν. τά τε γὰρ ἄλλα καὶ ὡς ἄνευ τῆς
<span class="lb" data-page="9.790" data-line="5" id="l9.790.5"></span>φλυαρίας αὐτῶν τῆς μακρᾶς ἔνεστιν ἐκμαθεῖν τοῖς εἰσαγομένοις
<span class="lb" data-page="9.790" data-line="6" id="l9.790.6"></span>εἰς τὴν τέχνην ἅπασαν ἀκριβῶς τῶν ἡμερῶν τὴν φύσιν
<span class="lb" data-page="9.790" data-line="7" id="l9.790.7"></span>ἐξ αὐτῆς τῆς διδασκαλίας ἔργῳ μαθεῖν ἔστι, καίτοι γε παντάπασιν
<span class="lb" data-page="9.790" data-line="8" id="l9.790.8"></span>ἀπέχεσθαι τῆς φλυαρίας αὐτῶν οὕτω δεδημοσιευμένης
<span class="lb" data-page="9.790" data-line="9" id="l9.790.9"></span>ἀδύνατον. ἀμέλει καὶ ἡμεῖς ἐν τοῖς ἔμπροσθεν λόγοις, καί
<span class="lb" data-page="9.790" data-line="10" id="l9.790.10"></span>περ ἄκοντες, ὅμως αὐτῆς ἐφηψάμεθα.
</p>
          </article>

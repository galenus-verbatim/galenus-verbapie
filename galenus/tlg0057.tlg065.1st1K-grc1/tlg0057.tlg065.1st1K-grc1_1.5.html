<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.5">
<span class="pb page1" data-page="9.790" id="p9.790"></span>
<span class="milestone ed1page page1" data-n="3.427" data-unit="ed1page" id="ed1page.3.427"></span>
<span class="milestone ed2page page1" data-n="8.457" data-unit="ed2page" id="ed2page.8.457"></span>
            <p>
<span class="lb" data-page="9.790" data-line="11" id="l9.790.11"></span>Νόμιζε τοίνυν ἐκεῖνα μὲν οἷον προοίμιόν τί
<span class="lb" data-page="9.790" data-line="12" id="l9.790.12"></span>μοι διὰ τὸ τῆς θεωρίας ἔνδοξον γεγονέναι, τὸ δὲ χρήσιμον
<span class="lb" data-page="9.790" data-line="13" id="l9.790.13"></span>αὐτὸ καὶ διαφέρον εἰς τὰ τῆς τέχνης ἔργα νῦν λέγεσθαι πᾶν
<span class="lb" data-page="9.790" data-line="14" id="l9.790.14"></span>ἐφεξῆς, ὅτι μὲν χρήσιμον ὑπάρχει, καὶ χωρὶς συνηγορίας ἐνδεικνύμενον,
<span class="lb" data-page="9.790" data-line="15" id="l9.790.15"></span>ὅτι δὲ καὶ ἀληθὲς, οὐκ εὐθὺς φαινόμενον, ἀλλὰ
<span class="lb" data-page="9.790" data-line="16" id="l9.790.16"></span>τὴν ἐξ αὐτῶν τῶν πραγμάτων κρίσιν ἀναμένον. ὥστε καὶ τοὺς
<span class="lb" data-page="9.790" data-line="17" id="l9.790.17"></span>ἀναλεξομένους αὐτὸ παρακαλέσαι καιρὸς, ἐπειδὰν, ὥσπερ
<span class="lb" data-page="9.790" data-line="18" id="l9.790.18"></span>ἡμεῖς ἐκρίναμεν ἅπαντα τὰ τῇδε γεγραμμένα παμπόλλῳ χρόνῳ,
<span class="pb" data-page="9.791" id="p9.791"></span>
<span class="lb" data-page="9.791" data-line="1" id="l9.791.1"></span>καὶ αὐτοὶ βασανίσωσιν ἐπὶ τῶν ἀῤῥώστων αὐτὰ, τότ’ ἀποφαίνεσθαι
<span class="lb" data-page="9.791" data-line="2" id="l9.791.2"></span>τολμᾷν ὑπὲρ τῆς ἐν τοῖς εἰρημένοις ἀληθείας, πρότερον
<span class="lb" data-page="9.791" data-line="3" id="l9.791.3"></span>δὲ μή. πάλιν οὖν αὖθις ἀρκτέον ἡμῖν ἐστιν ἀφ’ ὧν
<span class="lb" data-page="9.791" data-line="4" id="l9.791.4"></span>περ ἐξ ἀρχῆς τοῦ γράμματος ὑπηρξάμεθα, καὶ λεκτέον ὅσα
<span class="lb" data-page="9.791" data-line="5" id="l9.791.5"></span>μὲν εἴρηται καὶ πρόσθεν διὰ κεφαλαίων ἀναλαμβάνουσιν, ὡς
<span class="lb" data-page="9.791" data-line="6" id="l9.791.6"></span>ὑπομνῆσαι μόνον, ὅσα δ’ οὔπω λέλεκται, κατὰ διέξοδον ἑρμηνεύουσιν.
<span class="lb" data-page="9.791" data-line="7" id="l9.791.7"></span>εἴρητο μὲν δὴ ταῦτα, τὰς λύσεις τῶν νοσημάτων
<span class="lb" data-page="9.791" data-line="8" id="l9.791.8"></span>ὅσαι ἀθρόαι γίνονται, δεῖσθαί τινος ἐκκρίσεως, ἢ ἀποστάσεως
<span class="lb" data-page="9.791" data-line="9" id="l9.791.9"></span>ἐπιφανοῦς, εἶναι δὲ τῶν ἡμερῶν ἐν αἷς γίνονται τὰς
<span class="lb" data-page="9.791" data-line="10" id="l9.791.10"></span>φύσεις διαφερούσας· τὴν μὲν γὰρ ἑβδόμην καὶ πολλάκις λύειν
<span class="lb" data-page="9.791" data-line="11" id="l9.791.11"></span>καὶ τελέως καὶ πιστῶς καὶ ἀγαθῶς καὶ ἀκινδύνως καὶ σαφῶς
<span class="lb" data-page="9.791" data-line="12" id="l9.791.12"></span>καὶ εὐσήμως, τὴν δ’ ἕκτην πολλάκις μὲν καὶ αὐτὴν, ἀλλ’
<span class="lb" data-page="9.791" data-line="13" id="l9.791.13"></span>οὐχ ὁμοίως τῇ ἑβδόμῃ. καὶ γὰρ καὶ τῇ ποσότητι τῶν λυομένων
<span class="lb" data-page="9.791" data-line="14" id="l9.791.14"></span>ἀπολείπεσθαι καὶ τῷ τρόπῳ τῆς λύσεως πάμπολυ διαφέρειν.
<span class="lb" data-page="9.791" data-line="15" id="l9.791.15"></span>οὔτε γὰρ ἀγαθὰς ὑπάρχειν αὐτὰς, ἀλλὰ τὰς πλείστας
<span class="lb" data-page="9.791" data-line="16" id="l9.791.16"></span>μοχθηρὰς, οὔτ’ εἴπερ ἀγαθὰς, πάντως καὶ τελείας, ἀλλ’ οὐδ’
<span class="lb" data-page="9.791" data-line="17" id="l9.791.17"></span>εἰ τελείας, εὐθὺς καὶ πιστάς· ὑποτροπιάζει γὰρ ἐνίοτε τὸ νόσημα,
<span class="lb" data-page="9.791" data-line="18" id="l9.791.18"></span>κᾂν ἀκριβῶς δόξῃ λελύσθαι. καὶ μὲν δὴ καὶ ὅτι τὸ
<span class="pb" data-page="9.792" id="p9.792"></span>
<span class="lb" data-page="9.792" data-line="1" id="l9.792.1"></span>μετὰ κινδύνων τε καὶ ἀσαφῶς ἰδιαίτατόν ἐστι τῆς ἕκτης ἡμέρας,
<span class="lb" data-page="9.792" data-line="2" id="l9.792.2"></span>καὶ τοῦτο εἴρηται. τό γε μὴν ἀσήμως οὐ πάνυ τι τῆς
<span class="lb" data-page="9.792" data-line="3" id="l9.792.3"></span>ἕκτης ἴδιον, ἀλλ’ ἔστιν αὐτῆς ὥσπερ καὶ τῆς ἑβδόμης ἐπίδηλος
<span class="lb" data-page="9.792" data-line="4" id="l9.792.4"></span>ἡ τετάρτη. ταῦτα μὲν οὖν εἴρητο, προστιθέσθω δὲ τὰ
<span class="lb" data-page="9.792" data-line="5" id="l9.792.5"></span>λείποντα. <span class="milestone ed2page" data-n="8.458" data-unit="ed2page" id="ed2page.8.458"></span>τῆς ἑβδόμης τὴν φύσιν ἡ τεσσαρεσκαιδεκάτη
<span class="lb" data-page="9.792" data-line="6" id="l9.792.6"></span>μάλιστα μὲν μιμεῖται, πλησίον δ’ αὐτῶν ἐστιν ἐννάτη τε καὶ
<span class="lb" data-page="9.792" data-line="7" id="l9.792.7"></span>ἑνδεκάτη καὶ εἰκοστή. καὶ ταύταις ἐγγὺς ιζ΄ καὶ ε΄ καὶ μετὰ
<span class="lb" data-page="9.792" data-line="8" id="l9.792.8"></span>ταύτας ἡ τετάρτη καὶ μετὰ ταύτην ἡ τρίτη τε καὶ ἡ ιη΄. τῆς
<span class="lb" data-page="9.792" data-line="9" id="l9.792.9"></span>δ’ ἕκτης τὴν φύσιν οὐδεμία μὲν ἀκριβῶς ἐμιμήσατο τῶν ἄλλων
<span class="lb" data-page="9.792" data-line="10" id="l9.792.10"></span>ἡμερῶν. εἴ ποτε δ’ εἰς τὴν ὀγδόην ἡμέραν ἢ τὴν δεκάτην
<span class="lb" data-page="9.792" data-line="11" id="l9.792.11"></span>ἐμπέσῃ λύσις ἀθρόα νοσήματος, ὁμοιοῦταί πως τῇ κατὰ
<span class="lb" data-page="9.792" data-line="12" id="l9.792.12"></span>τὴν ἕκτην, ἀλλὰ καὶ σπανίως ἐν ταύταις λύεται καὶ οὔτε πιστῶς
<span class="lb" data-page="9.792" data-line="13" id="l9.792.13"></span>οὔτε ἀγαθῶς οὔτε τελείως, ἔτι τε πρὸς τούτοις
<span class="lb" data-page="9.792" data-line="14" id="l9.792.14"></span>ἀσαφῶς τε ἅμα καὶ ἀσήμως, ὥσθ’ ἑτέρας εἶναι φύσεως αὐτὰς
<span class="lb" data-page="9.792" data-line="15" id="l9.792.15"></span>πρὸς τὰς ἔμπροσθεν εἰρημένας. ὥσπερ δ’ ἐν ταύταις οὐ λύεται
<span class="lb" data-page="9.792" data-line="16" id="l9.792.16"></span>νόσημα ἀθρόως, οὕτως οὐδ’ ἐν ταῖς ἐφεξῆς εἰρησομέναις
<span class="lb" data-page="9.792" data-line="17" id="l9.792.17"></span>δωδεκάτῃ καὶ ἑκκαιδεκάτῃ καὶ ἐννεακαιδεκάτῃ. μεταξὺ δέ πως
<span class="pb" data-page="9.793" id="p9.793"></span>
<span class="lb" data-page="9.793" data-line="1" id="l9.793.1"></span>τούτου τοῦ στοίχου τοῦ νῦν εἰρημένου πάντως, τῶν μὴ
<span class="lb" data-page="9.793" data-line="2" id="l9.793.2"></span>λυουσῶν ἀθρόως ἡμερῶν, τῆς ὀγδόης λέγω καὶ τῆς δεκάτης
<span class="lb" data-page="9.793" data-line="3" id="l9.793.3"></span>καὶ τῆς δωδεκάτης καὶ τῆς ἑκκαιδεκάτης καὶ τῆς ἐννεακαιδεκάτης,
<span class="lb" data-page="9.793" data-line="4" id="l9.793.4"></span>καὶ τοῦ πρόσθεν εἰρημένου τῶν λυουσῶν, τῆς τε τρίτης
<span class="lb" data-page="9.793" data-line="5" id="l9.793.5"></span>καὶ τετάρτης καὶ πέμπτης καὶ ἕκτης καὶ ἑβδόμης καὶ ἐννάτης
<span class="lb" data-page="9.793" data-line="6" id="l9.793.6"></span>καὶ ἑνδεκάτης καὶ τεσσαρεσκαιδεκάτης καὶ ἑπτακαιδεκάτης
<span class="lb" data-page="9.793" data-line="7" id="l9.793.7"></span>καὶ ὀκτωκαιδεκάτης καὶ εἰκοστῆς, ἡ τρισκαιδεκάτη μάλιστά
<span class="lb" data-page="9.793" data-line="8" id="l9.793.8"></span>μοι φαίνεται τετάχθαι, μήθ’ ὁμοίως ἀπόβλητος οὖσα ταῖς
<span class="lb" data-page="9.793" data-line="9" id="l9.793.9"></span>ἐν τῷ δευτέρῳ στοίχῳ μήθ’ ὁμοίως ταῖς ἐν τῷ πρώτῳ
<span class="lb" data-page="9.793" data-line="10" id="l9.793.10"></span>λύειν πεφυκυῖα. τοιαύτη μέν τις ἡ τῶν εἰρημένων ἡμερῶν
<span class="lb" data-page="9.793" data-line="11" id="l9.793.11"></span>ἄχρι τῆς εἰκοστῆς διαφορά· τὰς δ’ ἐφεξῆς ἁπάσας ὕστερον
<span class="lb" data-page="9.793" data-line="12" id="l9.793.12"></span>ἐρῶ, πρότερόν γε τοῦτ’ ἀναμνήσας ὅπερ ὑπεσχόμην ὀλίγον
<span class="lb" data-page="9.793" data-line="13" id="l9.793.13"></span>ἔμπροσθεν, ὡς ὅσον εἰς τὰ ἔργα τῆς τέχνης διαφέρει,
<span class="lb" data-page="9.793" data-line="14" id="l9.793.14"></span>μακροῦ μὲν εἰς εὕρεσιν δεῖται χρόνου, βραχυτάτου δ’ εἰς διδασκαλίαν.
<span class="lb" data-page="9.793" data-line="15" id="l9.793.15"></span>τὸ δ’ ἄλλο πᾶν ἤτοι λῆρός ἐστι σοφιστῶν ἢ
<span class="lb" data-page="9.793" data-line="16" id="l9.793.16"></span>πρὸς τούτους ἀντιλογία, λῆρος μὲν οὖσα καὶ αὐτὴ, κάλλιον
<span class="lb" data-page="9.793" data-line="17" id="l9.793.17"></span>γὰρ ἦν αὐτῶν καταφρονεῖν, ἀλλὰ διὰ τοὺς νέους ἐνίοτε τοὺς
<span class="lb" data-page="9.793" data-line="18" id="l9.793.18"></span>ὑπὸ τῶν σοφισμάτων ἐξισταμένους τῶν κατὰ φύσιν λογισμῶν
<span class="lb" data-page="9.793" data-line="19" id="l9.793.19"></span>χώραν ἀναγκαίαν λαμβάνουσα. τὸ οὖν προκείμενον ἤδη δέδεικται ﻿
<span class="pb" data-page="9.794" id="p9.794"></span>
<span class="lb" data-page="9.794" data-line="1" id="l9.794.1"></span>σαφῶς, ὡς καὶ χωρὶς τῶν ὀνομάτων τοῦ τε <span class="milestone ed1page" data-n="3.428" data-unit="ed1page" id="ed1page.3.428"></span>κρίνεσθαι
<span class="lb" data-page="9.794" data-line="2" id="l9.794.2"></span>καὶ κεκρίσθαι καὶ κρίσεως καὶ κρισίμου τὴν διήγησιν
<span class="lb" data-page="9.794" data-line="3" id="l9.794.3"></span>ἐποιησάμην τῆς τῶν ἡμερῶν διαφορᾶς, οὐκ ἐκ λόγου τινὸς
<span class="lb" data-page="9.794" data-line="4" id="l9.794.4"></span>ἢ δόγματος τῶν ἀποῤῥήτων εἰσηγησάμενος, ἀλλ’ ἐκ μόνης τῆς
<span class="lb" data-page="9.794" data-line="5" id="l9.794.5"></span>πολυχρονίου πείρας ἀθροίσας τὴν θεωρίαν. ὅστις δὲ ταύτην
<span class="lb" data-page="9.794" data-line="6" id="l9.794.6"></span>καταλιπὼν, ἢ πῶς ὁρίζεσθαι χρὴ τὴν κρίσιν, ἢ τίς λόγος
<span class="lb" data-page="9.794" data-line="7" id="l9.794.7"></span>ἐστὶ δι’ ὃν οὐχ ὁμοίως ἐν ἁπάσαις ταῖς εἰρημέναις ἡμέραις αἱ
<span class="lb" data-page="9.794" data-line="8" id="l9.794.8"></span>κρίσεις γίνονται ζητεῖ, σοφισταῖς ἀφορμὴν ἀντιλογίας παρέξει,
<span class="lb" data-page="9.794" data-line="9" id="l9.794.9"></span>οἵ τοῖς τοιούτοις λόγοις ἀντιλέγοντες οἴονται τὸ πρᾶγμα διαβαλεῖν
<span class="lb" data-page="9.794" data-line="10" id="l9.794.10"></span>αὐτό· καθάπερ εἴ τις ταῖς ὀπτικαῖς αἰτίαις, ἃς οἱ φιλόσοφοι
<span class="lb" data-page="9.794" data-line="11" id="l9.794.11"></span>λέγουσιν, ἀντειπὼν ἀνῃρηκέναι νομίζει τὴν ὄψιν,
<span class="lb" data-page="9.794" data-line="12" id="l9.794.12"></span>ἢ εἴ τις ἀπορήσας τοὺς περὶ τῆς κινήσεως λόγους, ἢ τοὺς περὶ
<span class="lb" data-page="9.794" data-line="13" id="l9.794.13"></span>τόπου καὶ χρόνου καὶ γενέσεως καὶ φθορᾶς, οἴοιτο σὺν τοῖς
<span class="lb" data-page="9.794" data-line="14" id="l9.794.14"></span>λόγοις ἀνῃρηκέναι καὶ τὰ πράγματα. τοιαύτη γάρ ἐστι καὶ ἡ
<span class="lb" data-page="9.794" data-line="15" id="l9.794.15"></span>τῶν σοφιστῶν κατά τε κρίσεως καὶ κρισίμων ἡμερῶν ῥητορεία,
<span class="lb" data-page="9.794" data-line="16" id="l9.794.16"></span>τὸ μὲν φαινόμενον αὐτὸ μὴ δυναμένων ὑπαλλάξαι, τὰ σημαινόμενα
<span class="lb" data-page="9.794" data-line="17" id="l9.794.17"></span>δὲ μετατιθέντων, καὶ πρὸς ὁρισμούς τινας ἀντιλεγόντων,
<span class="lb" data-page="9.794" data-line="18" id="l9.794.18"></span>καὶ τὰ περὶ τῆς φύσεως τῶν ἁριθμῶν δόγματα διασειόντων.
<span class="pb" data-page="9.795" id="p9.795"></span>
<span class="lb" data-page="9.795" data-line="1" id="l9.795.1"></span>ἀλλ’ ἥ γ’ ὑφ’ ἡμῶν ἄρτι γεγραμμένη διδασκαλία
<span class="lb" data-page="9.795" data-line="2" id="l9.795.2"></span>τούτων μὲν οὐδενὸς ἐφήψατο, καὶ διὰ τοῦτο ἀποφράττει τὸ
<span class="lb" data-page="9.795" data-line="3" id="l9.795.3"></span>τῶν σοφιστῶν στόμα· τὸ χρήσιμον δ’ αὐτὸ διὰ ταχέων ἐκδιδάσκει.
<span class="lb" data-page="9.795" data-line="4" id="l9.795.4"></span>ὡσαύτως δ’ ἂν καὶ διὰ ταχέων ἐμήνυσα τὰς μετὰ
<span class="lb" data-page="9.795" data-line="5" id="l9.795.5"></span>τὴν εἰκοστὴν ἡμέραν διαφορὰς, εἰ μή τίς γε κατεῖχεν ἀναγκαῖος
<span class="lb" data-page="9.795" data-line="6" id="l9.795.6"></span>λόγος, ὃν καὶ αὐτὸν οἱ μὲν ἐκ τῆς ἐμπειρίας ὁρμώμενοι καὶ
<span class="lb" data-page="9.795" data-line="7" id="l9.795.7"></span>μηδὲν τοῖς ἐναργῶς φαινομένοις προσδοξάζοντες ἀκριβῶς
<span class="lb" data-page="9.795" data-line="8" id="l9.795.8"></span>ἴσασιν, οὐ μὴν οἵ γε πρῶτον ἀναλαμβάνοντες τὴν τέχνην.
</p>
          </article>

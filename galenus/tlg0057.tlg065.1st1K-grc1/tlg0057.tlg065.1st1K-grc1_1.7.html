<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.7">
<span class="pb page1" data-page="9.799" id="p9.799"></span>
<span class="milestone ed1page page1" data-n="3.428" data-unit="ed1page" id="ed1page.3.428"></span>
<span class="milestone ed2page page1" data-n="8.460" data-unit="ed2page" id="ed2page.8.460"></span>
            <p>
<span class="lb" data-page="9.799" data-line="17" id="l9.799.17"></span>Ἐμοὶ γὰρ οὐ σοφιστὰς ἐξελέγχειν πρόκειται
<span class="lb" data-page="9.799" data-line="18" id="l9.799.18"></span>νῦν, ὅ τι μὴ πάρεργον, ἀλλὰ τοῖς ἀλήθειαν σπουδάζουσιν ἧς
<span class="pb" data-page="9.800" id="p9.800"></span>
<span class="lb" data-page="9.800" data-line="1" id="l9.800.1"></span>γινώσκω κοινωνῆσαι θεωρίας. ἔστω δή τις τοιοῦτος ἡμῖν ἄῤῥωστος
<span class="lb" data-page="9.800" data-line="2" id="l9.800.2"></span>ἐξ ὑποθέσεως εἰς σαφήνειαν τῆς <span class="milestone ed1page" data-n="3.429" data-unit="ed1page" id="ed1page.3.429"></span>διδασκαλίας
<span class="lb" data-page="9.800" data-line="3" id="l9.800.3"></span>προκείμενος, τῇ δεκάτῃ τῆς ἡμέρας ὥρᾳ πυρέττειν ὀξέως ἀρξάμενος,
<span class="lb" data-page="9.800" data-line="4" id="l9.800.4"></span>ἐφ’ οὗ ζητεῖν ἐπιτρέψαντες τοῖς σοφισταῖς τὴν λόγῳ
<span class="lb" data-page="9.800" data-line="5" id="l9.800.5"></span>θεωρητὴν ἀρχὴν, αὐτοὶ τὴν δευτέραν ἡμέραν, ἢ εἴ τιν’ ἀρχὴν
<span class="lb" data-page="9.800" data-line="6" id="l9.800.6"></span>ἑτέραν ἐν αὐτῇ ποιεῖται παροξυσμὸς ἕτερος, αἰσθητὴν καὶ
<span class="lb" data-page="9.800" data-line="7" id="l9.800.7"></span>σαφῆ παραφυλάξομεν· εἶθ’ οὕτω καὶ τὴν τρίτην, ἵν’ εἴτε
<span class="lb" data-page="9.800" data-line="8" id="l9.800.8"></span>διὰ τρίτης, εἴτε καὶ καθ’ ἑκάστην ἡμέραν οἱ παροξυσμοὶ γίνονται,
<span class="lb" data-page="9.800" data-line="9" id="l9.800.9"></span>γινώσκωμεν· ἔτι δὲ τούτου μᾶλλον, εἴτ’ ἐν ταῖς ἀρτίαις,
<span class="lb" data-page="9.800" data-line="10" id="l9.800.10"></span>εἴτ’ ἐν ταῖς περιτταῖς ἡμέραις παροξύνεται σφοδρότερον.
<span class="lb" data-page="9.800" data-line="11" id="l9.800.11"></span>ἔστω δὴ συνεχὴς μὲν ὁ πυρετὸς, διὰ τρίτης δ’ οἱ
<span class="lb" data-page="9.800" data-line="12" id="l9.800.12"></span>παροξυσμοί· καὶ τῇ τρίτῃ μὲν τῶν ἡμερῶν ἑνδεκάτης ὥρας,
<span class="lb" data-page="9.800" data-line="13" id="l9.800.13"></span>τῇ πέμπτῃ δὲ νυκτὸς ὥρας πρώτης παροξυνέσθω, τῇ δὲ ἑβδόμῃ
<span class="lb" data-page="9.800" data-line="14" id="l9.800.14"></span>νυκτὸς ὥρας τρίτης· ἀεὶ γὰρ ὑποκείσθω δυοῖν ὥραιν
<span class="lb" data-page="9.800" data-line="15" id="l9.800.15"></span>ὑστερίζειν τὸν παροξυσμὸν, ὥστε καὶ τῆς ἐννάτης νυκτὸς ὥρᾳ
<span class="lb" data-page="9.800" data-line="16" id="l9.800.16"></span>πέμπτῃ παροξυνθήσεται καὶ τῆς ἑνδεκάτης ἑβδόμῃ. ἔστω δὴ
<span class="lb" data-page="9.800" data-line="17" id="l9.800.17"></span>τούτῳ τὰ μὲν ἄλλα παραπλήσια δι’ ὅλου τοῦ νοσήματος ἀπὸ
<span class="lb" data-page="9.800" data-line="18" id="l9.800.18"></span>τῆς ἀρχῆς ἕως τῆς ἑνδεκάτης νυκτὸς, κατὰ δὲ τὴν ἑνδεκάτην
<span class="lb" data-page="9.800" data-line="19" id="l9.800.19"></span>εὐχρούστερά τε ἅμα γινέσθω τὰ οὖρα καί τινα καὶ λευκὴν
<span class="pb" data-page="9.801" id="p9.801"></span>
<span class="lb" data-page="9.801" data-line="1" id="l9.801.1"></span>νεφέλην ποιείσθω πρότερον οὐ γεγενημένην. ἐνταῦθα πρῶτον
<span class="lb" data-page="9.801" data-line="2" id="l9.801.2"></span>μὲν ἐλπὶς οὐ σμικρὰ τοῖς γε ὄντως ἰατροῖς ἐν τῇ ιδ΄ λυθήσεσθαι
<span class="lb" data-page="9.801" data-line="3" id="l9.801.3"></span>τὸ νόσημα, συμβαίνει μὴν πολλάκις ὑπερεκπίπτειν
<span class="lb" data-page="9.801" data-line="4" id="l9.801.4"></span>τὴν λύσιν εἴς τινα τῶν ἐφεξῆς ἡμερῶν. ἀλλὰ τοῦτο μὲν ὅπως
<span class="lb" data-page="9.801" data-line="5" id="l9.801.5"></span>γίνεται τοῦ περὶ κρίσεών ἐστιν ἴδιον λόγου, καὶ διὰ τοῦτο
<span class="lb" data-page="9.801" data-line="6" id="l9.801.6"></span>ἐν ἐκείνῳ ῥηθήσεται. <span class="milestone ed2page" data-n="8.461" data-unit="ed2page" id="ed2page.8.461"></span>τὸ δέ γε νῦν εἶναι πρόκειται μὲν
<span class="lb" data-page="9.801" data-line="7" id="l9.801.7"></span>ὁ περὶ τῶν κρισίμων ἡμερῶν λόγος. οὗ δ’ ἕνεκα τοῦ παραδείγματος
<span class="lb" data-page="9.801" data-line="8" id="l9.801.8"></span>ἐδεήθην, ἐγγὺς ἥκειν ἔοικεν. εἰσβαλλέτω γὰρ ὁ τῆς
<span class="lb" data-page="9.801" data-line="9" id="l9.801.9"></span>τρισκαιδεκάτης νυκτὸς παροξυσμὸς οἱᾳδηποτοῦν ὥρᾳ μετὰ
<span class="lb" data-page="9.801" data-line="10" id="l9.801.10"></span>ῥίγους. ἐνδέχεται γὰρ αὐτὸν καὶ προλαβεῖν τὴν ὥραν τὴν
<span class="lb" data-page="9.801" data-line="11" id="l9.801.11"></span>συνήθη καὶ μὴ προλαβεῖν, ἄμφω γὰρ γίνεται, καὶ πλέον γε
<span class="lb" data-page="9.801" data-line="12" id="l9.801.12"></span>θάτερον, τὸ προλαβεῖν, ὅταν μέλλῃ γενήσεσθαι κρίσις. ἔστω
<span class="lb" data-page="9.801" data-line="13" id="l9.801.13"></span>δ’, εἰ βούλει, καὶ δύσφορος ἡ τρισκαιδεκάτη νὺξ ἅπασα γεγενημένη
<span class="lb" data-page="9.801" data-line="14" id="l9.801.14"></span>πρὸς τὸ βεβαιότερον ἡμᾶς ἐλπίσαι τὴν κρίσιν. οὐ γὰρ
<span class="lb" data-page="9.801" data-line="15" id="l9.801.15"></span>ἐνδέχεται τὸν οὕτω νοσήσαντα μὴ κριθῆναι κατὰ τὸν ἐπὶ τῆς
<span class="lb" data-page="9.801" data-line="16" id="l9.801.16"></span>τρισκαιδεκάτης νυκτὸς ἀρξάμενον παροξυσμόν. ἴν’ οὖν μηδὲν
<span class="lb" data-page="9.801" data-line="17" id="l9.801.17"></span>ἀδιόριστον εἴη, κείσθω μὲν ἡ νὺξ δύσφορος, εἰσβαλλέτω δὲ ὁ
<span class="lb" data-page="9.801" data-line="18" id="l9.801.18"></span>παροξυσμὸς ὥρας ὀγδόης μετὰ ῥίγους σφοδροῦ, καὶ μηδὲν
<span class="pb" data-page="9.802" id="p9.802"></span>
<span class="lb" data-page="9.802" data-line="1" id="l9.802.1"></span>ἄλλο τῶν ταῖς κρίσεσι προσεδρευόντων παρέστω σύμπτωμα·
<span class="lb" data-page="9.802" data-line="2" id="l9.802.2"></span>γινέσθω δὲ καὶ ὁ σφυγμὸς ἄτακτος μὲν καὶ ἀνώμαλος, ἀλλ’
<span class="lb" data-page="9.802" data-line="3" id="l9.802.3"></span>αἱ πλείους κινήσεις ὑψηλαὶ καὶ μεγάλαι φαινέσθωσαν· ὁ
<span class="lb" data-page="9.802" data-line="4" id="l9.802.4"></span>τοιοῦτος ἄῤῥωστος, ἐπειδὰν ὁ μετὰ τοῦ ῥίγους γενόμενος παροξυσμὸς
<span class="lb" data-page="9.802" data-line="5" id="l9.802.5"></span>ἀπολάβῃ τὴν οἰκείαν ἀκμὴν, ἱδροῦν εὐθὺς ἄρχεται
<span class="lb" data-page="9.802" data-line="6" id="l9.802.6"></span>κρισίμως ἐν τῇ ιδ΄ δηλονότι τῶν ἡμερῶν. οὕτως γὰρ συμβαίνει
<span class="lb" data-page="9.802" data-line="7" id="l9.802.7"></span>τῆς ιγ΄ νυκτὸς ὀγδόης ὥρας εἰσβάλλοντος τοῦ παροξυσμοῦ.
<span class="lb" data-page="9.802" data-line="8" id="l9.802.8"></span>γινέσθω τοίνυν πρὸς λόγον ἀεὶ τῆς κενώσεως εὐπνούστερός
<span class="lb" data-page="9.802" data-line="9" id="l9.802.9"></span>τε καὶ εὐκινητότερος καὶ εὐσφυκτότερος καὶ εὐφορώτερος,
<span class="lb" data-page="9.802" data-line="10" id="l9.802.10"></span>καὶ δι’ ὅλης γε τῆς ἡμέρας ἱδρούτω πολλῷ καὶ θερμῷ
<span class="lb" data-page="9.802" data-line="11" id="l9.802.11"></span>διὰ παντὸς τοῦ σώματος ὁμαλῶς, εἶτ’ εἰς ἑσπέραν ἀκριβῶς
<span class="lb" data-page="9.802" data-line="12" id="l9.802.12"></span>ἀπύρετος γινέσθω· ὁ τοιοῦτος ἄῤῥωστος ἀσφαλῶς κέκριται.
<span class="lb" data-page="9.802" data-line="13" id="l9.802.13"></span>καὶ χρὴ λοιπὸν ἀνατρέφειν αὐτὸν κατὰ βραχὺ μηδὲν δεδιότας·
<span class="lb" data-page="9.802" data-line="14" id="l9.802.14"></span>ἥ τε γὰρ ἡμέρα πιστὴ καὶ πάντα τὰ κριτικὰ γνωρίσματα συνέδραμεν.
<span class="lb" data-page="9.802" data-line="15" id="l9.802.15"></span>ὅτι μὲν ἐπὶ τῆς ια΄ ἡμέρας τὸ κρίσιμον ἐν τοῖς οὔροις
<span class="lb" data-page="9.802" data-line="16" id="l9.802.16"></span>ἐφάνη, σημεῖον εὐσήμου τῆς κρίσεως εὐλόγως ῥηθείσης, ὅτι δ’
<span class="lb" data-page="9.802" data-line="17" id="l9.802.17"></span>ἥ τε νὺξ δύσφορος ἡ πρὸ τοῦ παροξυσμοῦ καὶ ἡ εἰσβολὴ μετὰ
<span class="lb" data-page="9.802" data-line="18" id="l9.802.18"></span>ῥίγους, καὶ ὁ τῶν σφυγμῶν σάλος ὁ κριτικὸς καὶ οἱ ἱδρῶτες οἱ
<span class="pb" data-page="9.803" id="p9.803"></span>
<span class="lb" data-page="9.803" data-line="1" id="l9.803.1"></span>χρηστοὶ, διὰ τοῦτο σαφοῦς δικαίως ἂν ὀνομασθείσης, ὅτι δὲ
<span class="lb" data-page="9.803" data-line="2" id="l9.803.2"></span>ἄνευ συμπτωμάτων φοβερῶν, διὰ τοῦτ’ ἀκινδύνου· καὶ μὲν
<span class="lb" data-page="9.803" data-line="3" id="l9.803.3"></span>δὴ καὶ τελείας μὲν, ὅτι τὸν πυρετὸν ἀπήλλαξε τελείως, ἀγαθῆς
<span class="lb" data-page="9.803" data-line="4" id="l9.803.4"></span>δὲ διά τε ταὐτὸ τοῦτο καὶ ὅτι χωρὶς κινδύνου. τί δὴ
<span class="lb" data-page="9.803" data-line="5" id="l9.803.5"></span>οὖν ἔτι λείπει μαρτυρῆσαι τῇ κρίσει; τούτῳ μοι τὸν νοῦν ἤδη
<span class="lb" data-page="9.803" data-line="6" id="l9.803.6"></span>προσέχειν, ὅτι πιστὴ καὶ ἀσφαλὴς καὶ φόβος οὐδεὶς ὑποτροπιάσαι
<span class="lb" data-page="9.803" data-line="7" id="l9.803.7"></span>τὸ νόσημα. πόθεν οὖν ἐλάβομεν τοῦτο; τῶν μὲν γὰρ
<span class="lb" data-page="9.803" data-line="8" id="l9.803.8"></span>ἄλλων ἕκαστον ἐξ ἑνός τινος, ἢ καὶ δυοῖν, ἢ πλειόνων μὲν,
<span class="lb" data-page="9.803" data-line="9" id="l9.803.9"></span>ἀλλ’ οὐκ ἐξ ἁπάντων γε τῶν γεγενημένων. τὸ δ’ ὅτι πιστὴ,
<span class="lb" data-page="9.803" data-line="10" id="l9.803.10"></span>πάντων δεῖται συναριθμουμένων, ἐν οἷς ἐστι καὶ ἡ τῆς ἡμέρας
<span class="lb" data-page="9.803" data-line="11" id="l9.803.11"></span>φύσις. εἰ γὰρ καὶ τῶν ἄλλων ἁπάντων ὧν εἴρηκα γεγενημένων
<span class="lb" data-page="9.803" data-line="12" id="l9.803.12"></span>εἰς τὴν πεντεκαιδεκάτην ἐξέπεσεν ἡ κρίσις, οὐκ ἂν
<span class="lb" data-page="9.803" data-line="13" id="l9.803.13"></span>ὁμοίως ἦν ἀσφαλής. τὸ τοίνυν ἀκριβῶς πιστὸν ἐπισφραγίζεται
<span class="lb" data-page="9.803" data-line="14" id="l9.803.14"></span>παρὰ τῆς ἡμέρας, καὶ αὕτη τῶν κρισίμων ἡμερῶν ἡ χρεία.
<span class="lb" data-page="9.803" data-line="15" id="l9.803.15"></span>εἰ δέ τις ἡγεῖται μόνας αὐτὰς δύνασθαι τὸ πᾶν, οὗτος οὐ μόνον
<span class="lb" data-page="9.803" data-line="16" id="l9.803.16"></span>ἀγνοεῖ πλέον ἢ οὗ γινώσκει, ἀλλὰ καὶ τοῖς σοφισταῖς
<span class="lb" data-page="9.803" data-line="17" id="l9.803.17"></span>ἀφορμὴν ἀντιλογίας παρέχει. ἐροῦσι γοῦν εὐθέως, εἰ τὸ πιστὸν
<span class="lb" data-page="9.803" data-line="18" id="l9.803.18"></span>ἐν ταῖς τῶν νοσημάτων λύσεσιν ἡ τῆς ιδ΄ ἡμέρας παρείχετο ﻿
<span class="pb" data-page="9.804" id="p9.804"></span>
<span class="lb" data-page="9.804" data-line="1" id="l9.804.1"></span>φύσις, ἐχρῆν, εἴ γε καὶ χωρὶς ἱδρώτων πολλῶν καὶ χρηστῶν
<span class="lb" data-page="9.804" data-line="2" id="l9.804.2"></span>ἀπήντησε, πιστὴν ὑπάρχειν αὐτήν. ὅπως δ’ ἐστὶ ληρώδης ὁ
<span class="lb" data-page="9.804" data-line="3" id="l9.804.3"></span>λόγος, ἐγὼ μὲν οὐδ’ ἐπιδεικνύναι τὴν ἀρχὴν ἠβουλήθην, ἀλλ’
<span class="lb" data-page="9.804" data-line="4" id="l9.804.4"></span>ἕκαστον τῶν εἰς ἰατροὺς φοιτώντων εἰς τοσοῦτον προπεπαιδεῦσθαι
<span class="lb" data-page="9.804" data-line="5" id="l9.804.5"></span>πρὶν φοιτᾷν, ὡς τὰ γοῦν οὕτω πρόδηλα σοφίσματα
<span class="lb" data-page="9.804" data-line="6" id="l9.804.6"></span>διαγινώσκειν δύνασθαι. ταχὺ γὰρ ὁ τοιοῦτος λῆρος ἀνατρέπει
<span class="lb" data-page="9.804" data-line="7" id="l9.804.7"></span>πᾶν βοήθημα, μήτε φλεβοτομίαν ποτὲ βοηθεῖν ἀποφαίνων·
<span class="lb" data-page="9.804" data-line="8" id="l9.804.8"></span>εἴπερ γὰρ ἐβοήθει, τί δή ποτ’ οὖν οὐκ εὐθέως εἰς βαλανεῖον
<span class="lb" data-page="9.804" data-line="9" id="l9.804.9"></span>ἀπολύομεν τοὺς φλεβοτομηθέντας ἀδεῶς τε διαιτᾶσθαι κελεύομεν,
<span class="lb" data-page="9.804" data-line="10" id="l9.804.10"></span><span class="milestone ed2page" data-n="8.462" data-unit="ed2page" id="ed2page.8.462"></span>ἀλλ’ ἐπὶ τῆς κλίνης συνέχομεν καὶ λεπτῶς
<span class="lb" data-page="9.804" data-line="11" id="l9.804.11"></span>διαιτῶμεν; ἀλλὰ μηδὲ κατάπλασμα· καὶ γὰρ ἂν καὶ τοῦτο
<span class="lb" data-page="9.804" data-line="12" id="l9.804.12"></span>καὶ τοὺς ἐμπιπλαμένους τε καὶ λουομένους καὶ μεθυσκομένους
<span class="lb" data-page="9.804" data-line="13" id="l9.804.13"></span>ὠφελεῖ· ἀλλὰ μηδὲ κλυστῆρα μηδ’ ἄλλο τῶν πάντων οὐδέν·
<span class="lb" data-page="9.804" data-line="14" id="l9.804.14"></span>ὅμοιος γὰρ ὁ λῆρος. ἀλλ’ ἐπειδὴ τέχνην οὕτω θαυμαστὴν
<span class="lb" data-page="9.804" data-line="15" id="l9.804.15"></span>καὶ μεγάλην ἀντὶ τῶν Ἀσκληπιαδῶν τῶν πάλαι νῦν ἐριουργοί
<span class="lb" data-page="9.804" data-line="16" id="l9.804.16"></span>τε καὶ τελῶναι μετέρχονται, χρὴ δή που καὶ ἡμᾶς ἐπαμύνειν
<span class="lb" data-page="9.804" data-line="17" id="l9.804.17"></span>αὐτῇ προπηλακιζομένῃ καὶ λέγειν ὡς εἴτε αἴτιον, εἴτε
<span class="lb" data-page="9.804" data-line="18" id="l9.804.18"></span>σημεῖον ὁτιοῦν, εἰ μὲν ἓν ἑνὸς ἢ ποιητικὸν, ἢ δηλωτικὸν
<span class="pb" data-page="9.805" id="p9.805"></span>
<span class="lb" data-page="9.805" data-line="1" id="l9.805.1"></span>εἶναι λέγοιτο, δείξαι τις ἀσθενοῦν αὐτὸ περὶ τὴν ἐπαγγελίαν
<span class="lb" data-page="9.805" data-line="2" id="l9.805.2"></span>καὶ δεόμενον ἀεὶ παρουσίας ἑτέρου, καλῶς ἐξελέγχει τὴν δόξαν·
<span class="lb" data-page="9.805" data-line="3" id="l9.805.3"></span>εἰ δ’ ἤτοι ποιεῖν ἢ δηλοῦν ἅμα πλείω συνιόντα τόδε τι
<span class="lb" data-page="9.805" data-line="4" id="l9.805.4"></span>λέγοιτο, ληρώδης ὁ καταμόνας ἕκαστον αὐτῶν προχειριζόμενος.
<span class="lb" data-page="9.805" data-line="5" id="l9.805.5"></span>οὐ γὰρ ἓν ἕκαστον αὐτῶν ἰδίᾳ προσήκει διαβάλλειν ὡς
<span class="lb" data-page="9.805" data-line="6" id="l9.805.6"></span>οὐχ ἱκανὸν, ἀλλ’ ἅμα σύμπαντα. φαίης γὰρ ἂν οὕτως, οἶμαι,
<span class="lb" data-page="9.805" data-line="7" id="l9.805.7"></span>κᾂν εἰ δέκα μέν τινες οἷοί τ’ εἶεν ἐπαίρειν βάρος ὁτιοῦν, ἕκαστος
<span class="lb" data-page="9.805" data-line="8" id="l9.805.8"></span>δ’ ἰδίᾳ μὴ δύναιτο, μηδὲν εἰς τὴν τοῦ παντὸς ἔργου
<span class="lb" data-page="9.805" data-line="9" id="l9.805.9"></span>συντέλειαν εἰσφέρεσθαι τὸν ἕνα. τί δὴ βούλει; πότερον αἰτίας
<span class="lb" data-page="9.805" data-line="10" id="l9.805.10"></span>εἶναι τὰς κρισίμους ἡμέρας τῆς πιστῆς λύσεως τῶν νοσημάτων,
<span class="lb" data-page="9.805" data-line="11" id="l9.805.11"></span>ἢ σημεῖα; κατ’ ἄμφω γὰρ ἑτοίμως ἐξελέγχεται τὸ σόφισμα.
<span class="lb" data-page="9.805" data-line="12" id="l9.805.12"></span>βούλει πρότερον αἰτίας ὑποθώμεθα, καθάπερ καὶ τὴν φλεβοτομίαν
<span class="lb" data-page="9.805" data-line="13" id="l9.805.13"></span>καὶ τὸν κλυστῆρα καὶ τὸ κατάπλασμα καὶ τῶν ἄλλων
<span class="lb" data-page="9.805" data-line="14" id="l9.805.14"></span>ἕκαστον βοηθημάτων αἴτιον ὑγείας εἶναί φαμεν; ἀλλ’ ὥσπερ
<span class="lb" data-page="9.805" data-line="15" id="l9.805.15"></span>ἐκείνων οὐδὲν οὕτως ἦν ἰσχυρὸν ὡς ἄνευ τῶν ἄλλων ὑγιάζειν,
<span class="lb" data-page="9.805" data-line="16" id="l9.805.16"></span>οὕτως οὐδ’ ἡ κρίσιμος ἡμέρα. πάλιν οὖν, εἰ βούλει, μηκέτ’
<span class="lb" data-page="9.805" data-line="17" id="l9.805.17"></span>αἰτίας αὐτὰς, ἀλλὰ σημεῖα λέγωμεν, οἷα κᾀν τοῖς οὔροις καὶ
<span class="pb" data-page="9.806" id="p9.806"></span>
<span class="lb" data-page="9.806" data-line="1" id="l9.806.1"></span>διαχωρήμασι καὶ πτύσμασι καὶ τοῖς ἄλλοις ἅπασι τοῖς τοιούτοις
<span class="lb" data-page="9.806" data-line="2" id="l9.806.2"></span>ἐστίν. ἀλλ’ οὐδ’ ἐκείνων οὐδὲν ἱκανὸν ἦν μόνον <span class="milestone ed1page" data-n="3.430" data-unit="ed1page" id="ed1page.3.430"></span>σωτηρίαν,
<span class="lb" data-page="9.806" data-line="3" id="l9.806.3"></span>ἢ θάνατον ἐνδείξασθαι. καὶ μὴν εἰ μήθ’ ὡς αἴτια μήθ’ ὡς σημεῖα
<span class="lb" data-page="9.806" data-line="4" id="l9.806.4"></span>τὰς κρισίμους ἡμέρας ἀξιώσαιμεν ἀεὶ μόνας ἢ δρᾷν, ἢ δηλοῦν
<span class="lb" data-page="9.806" data-line="5" id="l9.806.5"></span>ταὐτὸν, ἀλλὰ μετὰ συνόδου πλειόνων, οὐκέτι οὐδένα λόγον
<span class="lb" data-page="9.806" data-line="6" id="l9.806.6"></span>ἕξει τὸ σόφισμα αὐτῶν. οὐ γὰρ αὕτη βάσανος ὀρθὴ τῶν κριτικῶν
<span class="lb" data-page="9.806" data-line="7" id="l9.806.7"></span>εἶναι πιστὰς, ἀλλ’ ἄλλη τις, ἥπερ δὴ καὶ ὄντως ἐστίν.
<span class="lb" data-page="9.806" data-line="8" id="l9.806.8"></span>εἰ γὰρ δὴ τῶν ἄλλων ἁπάντων ὡσαύτως ἐχόντων ὑπαλλαχθείη
<span class="lb" data-page="9.806" data-line="9" id="l9.806.9"></span>μόνου ἡ κρίσιμος ἡμέρα, πολὺ τοῦ πιστοῦ τῆς κρίσεως
<span class="lb" data-page="9.806" data-line="10" id="l9.806.10"></span>ἀφαιρεῖται. κᾂν εἰ τῶν ἄλλων δὲ κριτικῶν σημείων μὴ πάνυ
<span class="lb" data-page="9.806" data-line="11" id="l9.806.11"></span>συμπεπληρωμένων προσθείης αὐτοῖς ἡμέραν κρίσιμον, ἕξεις
<span class="lb" data-page="9.806" data-line="12" id="l9.806.12"></span>τινὰ ἐλπίδα λύσεως ἀσφαλοῦς. καίτοι κᾂν εἰ τοῦθ’ ὑπῆρχε
<span class="lb" data-page="9.806" data-line="13" id="l9.806.13"></span>μόνον ταῖς κρισίμοις ἡμέραις, τὸ συντρέχειν αὐταῖς πολλάκις
<span class="lb" data-page="9.806" data-line="14" id="l9.806.14"></span>ἤτοι τὰ πλεῖστα καὶ μέγιστα τῶν κρισίμων σημείων ἢ καὶ
<span class="lb" data-page="9.806" data-line="15" id="l9.806.15"></span>σύμπαντα, δίκαιον δήπου ἦν διά γε τοῦτο μόνον ἰδίαν τινὰ
<span class="lb" data-page="9.806" data-line="16" id="l9.806.16"></span>φύσιν ὑπολαβεῖν εἶναι ἡμερῶν κρισίμων. ὁπότ’ οὖν πρὸς τούτῳ
<span class="lb" data-page="9.806" data-line="17" id="l9.806.17"></span>καὶ παρ’ ἑαυτῶν τι συνεισφέρουσιν, πολὺ δήπου μᾶλλον
<span class="pb" data-page="9.807" id="p9.807"></span>
<span class="lb" data-page="9.807" data-line="1" id="l9.807.1"></span>αὐτὰς τῶν μήτε συνεισφερουσῶν τι μήτε τοῖς πολλοῖς τῶν
<span class="lb" data-page="9.807" data-line="2" id="l9.807.2"></span>κριτικῶν σημείων συντρεχουσῶν ἀποκρινοῦμεν ὡς ἰδίαν
<span class="lb" data-page="9.807" data-line="3" id="l9.807.3"></span>μὲν ἐκείνων τὴν φύσιν, ἰδίαν δὲ τούτων ἐχουσῶν; ἐμοὶ
<span class="lb" data-page="9.807" data-line="4" id="l9.807.4"></span>μὲν καὶ πάνυ δοκεῖ. πάλιν οὖν ἀποχωρήσαντες τῶν λυμαινομένων
<span class="lb" data-page="9.807" data-line="5" id="l9.807.5"></span>τοῖς καλλίστοις τῆς τέχνης σοφιστῶν, ἀναμνησθέντες
<span class="lb" data-page="9.807" data-line="6" id="l9.807.6"></span>τε τῆς προγεγραμμένης ὑποθέσεως ὀλίγον ἔμπροσθεν,
<span class="lb" data-page="9.807" data-line="7" id="l9.807.7"></span>ἕνεκα σαφοῦς διδασκαλίας, τὸν ἄῤῥωστον ἐκεῖνον, ὃν συνεχῶς
<span class="lb" data-page="9.807" data-line="8" id="l9.807.8"></span>μὲν πυρέσσοντα, διὰ τρίτης δὲ παροξυνόμενον, εἰς τὴν
<span class="lb" data-page="9.807" data-line="9" id="l9.807.9"></span>ἑνδεκάτην ἡμέραν ἀγαγόντες τῷ λόγῳ, κριτικὸν ἐν τοῖς οὔροις
<span class="lb" data-page="9.807" data-line="10" id="l9.807.10"></span>ὑπεθέμεθα σημεῖον ἐσχηκέναι, κᾄπειτα διὰ τῆς τεσσαρεσκαιδεκάτης
<span class="lb" data-page="9.807" data-line="11" id="l9.807.11"></span>κεκρίσθαι, νῦν μηκέθ’ οὕτως, ἀλλ’ ἔτ’ ἂν
<span class="lb" data-page="9.807" data-line="12" id="l9.807.12"></span>ἄκριτον εἰς τὴν πεντεκαιδεκάτην ἀγαγόντες νύκτα, τὸν ἐν
<span class="lb" data-page="9.807" data-line="13" id="l9.807.13"></span>ταύτῃ παροξυσμὸν <span class="milestone ed2page" data-n="8.463" data-unit="ed2page" id="ed2page.8.463"></span>ὁμοίως μὲν εἰσβαλόντα μετὰ ῥίγους,
<span class="lb" data-page="9.807" data-line="14" id="l9.807.14"></span>ὡσαύτως δὲ ἱδρῶτι κρινόμενον ὑποθώμεθα κατὰ
<span class="lb" data-page="9.807" data-line="15" id="l9.807.15"></span>τὴν ἑκκαιδεκάτην ἡμέραν, ἵν’ ἐναργῶς μάθωμεν ὅσην τινὰ
<span class="lb" data-page="9.807" data-line="16" id="l9.807.16"></span>δύναμιν ἡμέρα κρίσιμος ἔχῃ. πρῶτον μὲν γὰρ οὐδ’ ἂν
<span class="lb" data-page="9.807" data-line="17" id="l9.807.17"></span>καλῶς ὁ τοιοῦτος ἱδρώσειεν, οὐδ’ ἂν τελέως ἀπύρετος γένοιτο
<span class="lb" data-page="9.807" data-line="18" id="l9.807.18"></span>κατ’ ἐκείνην τὴν ἡμέραν. εἰ δ’ ἄρα τι καὶ παράδοξον
<span class="pb" data-page="9.808" id="p9.808"></span>
<span class="lb" data-page="9.808" data-line="1" id="l9.808.1"></span>ἀπαντήσειεν, ἀλλ’ ἄπιστός γε πάντως ἡ κρίσις, καί τι μικρὸν
<span class="lb" data-page="9.808" data-line="2" id="l9.808.2"></span>ἁμαρτόντος τοῦ κάμνοντος, ὑποστρέψει πάλιν τὸ νόσημα.
</p>
          </article>

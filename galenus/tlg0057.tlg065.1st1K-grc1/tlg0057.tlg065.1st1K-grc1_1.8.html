<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:1.8">
<span class="pb page1" data-page="9.808" id="p9.808"></span>
<span class="milestone ed1page page1" data-n="3.430" data-unit="ed1page" id="ed1page.3.430"></span>
<span class="milestone ed2page page1" data-n="8.463" data-unit="ed2page" id="ed2page.8.463"></span>
            <p>
<span class="lb" data-page="9.808" data-line="3" id="l9.808.3"></span>Πάλιν οὖν προχειρισάμενοι τὸν αὐτὸν ἄῤῥωστον,
<span class="lb" data-page="9.808" data-line="4" id="l9.808.4"></span>ἐν τῇ τετάρτῃ τῶν ἡμερῶν ὑποθώμεθα τὸ κριτικὸν
<span class="lb" data-page="9.808" data-line="5" id="l9.808.5"></span>ἐσχηκέναι σημεῖον, ὡς ὀλίγον ἔμπροσθεν ἐπὶ τῆς ἑνδεκάτης
<span class="lb" data-page="9.808" data-line="6" id="l9.808.6"></span>ὑπεθέμεθα, τούτῳ τὴν κρίσιν ἑβδομαίῳ προσδέχεσθαι. θεωρητὴ
<span class="lb" data-page="9.808" data-line="7" id="l9.808.7"></span>γὰρ ἐν μὲν τῇ δευτέρᾳ τῶν ἑβδομάδων ἡ ἑνδεκάτη, κατὰ
<span class="lb" data-page="9.808" data-line="8" id="l9.808.8"></span>δὲ τὴν πρώτην ἡ τετάρτη, καὶ δηλοῦν πέφυκεν ὥσπερ ἡ ἑνδεκάτη
<span class="lb" data-page="9.808" data-line="9" id="l9.808.9"></span>τὴν τεσσαρεσκαιδεκάτην, οὕτως ἡ δ΄ τὴν ζ΄ ὁποία τις
<span class="lb" data-page="9.808" data-line="10" id="l9.808.10"></span>ἔσται. γινέσθω δὲ κατὰ τὴν ἑβδόμην νύκτα περὶ τὴν τρίτην
<span class="lb" data-page="9.808" data-line="11" id="l9.808.11"></span>ὥραν ὁ παροξυσμὸς, ὡς ἔμπροσθεν ὑπέκειτο, καὶ τὰ τοῦ ῥίγους
<span class="lb" data-page="9.808" data-line="12" id="l9.808.12"></span>καὶ τὰ τῶν σφυγμῶν ὡσαύτως ἀπαντάτω, καὶ νυκτὸς
<span class="lb" data-page="9.808" data-line="13" id="l9.808.13"></span>ἤδη παυομένης ἱδροῦν ἀρχέσθω, κᾄπειτα δι’ ὅλης τῆς ἑξῆς
<span class="lb" data-page="9.808" data-line="14" id="l9.808.14"></span>ἡμέρας τῆς ὀγδόης ἱδρούτω καλῶς, εἶτ’ ἀπύρετος εἰς τὴν ἑσπέραν
<span class="lb" data-page="9.808" data-line="15" id="l9.808.15"></span>γινέσθω. πρόσεχε δή μοι πάλιν ἐνταῦθα τὸν νοῦν· οὗ
<span class="lb" data-page="9.808" data-line="16" id="l9.808.16"></span>γὰρ ἕνεκα προὐχειρισάμην τὸν ἄῤῥωστον οὐ μικρόν ἐστι. κατὰ
<span class="lb" data-page="9.808" data-line="17" id="l9.808.17"></span>μὲν γὰρ τὴν πρώτην ὑπόθεσιν ἐν τῇ ιγ΄ νυκτὶ παροξυνθεὶς
<span class="lb" data-page="9.808" data-line="18" id="l9.808.18"></span>κρισίμως, εἶτ’ ἐν τῇ ιδ΄ γενόμενος ἀπύρετος, οὐ τρισκαιδεκαταῖος,
<span class="lb" data-page="9.808" data-line="19" id="l9.808.19"></span>ἀλλὰ τεσσαρεσκαιδεκαταῖος ἐλέγετο κεκρίσθαι. νυνὶ δὲ ﻿
<span class="pb" data-page="9.809" id="p9.809"></span>
<span class="lb" data-page="9.809" data-line="1" id="l9.809.1"></span>καίτοι τῶν ἱδρώτων καὶ τῆς λύσεως τοῦ νοσήματος εἰς τὴν
<span class="lb" data-page="9.809" data-line="2" id="l9.809.2"></span>ὀγδόην ἡμέραν ὅλην ἐκπεσόντων, ὅμως ἑβδομαῖος ἂν ὁ τοιοῦτος
<span class="lb" data-page="9.809" data-line="3" id="l9.809.3"></span>κεκρίσθαι λέγοιτο. προσέχειν γὰρ χρὴ τὸν νοῦν οὔθ’
<span class="lb" data-page="9.809" data-line="4" id="l9.809.4"></span>ἁπλῶς τῶν παροξυσμῶν ταῖς ἀρχαῖς, εἰ καὶ μετὰ κριτικῶν
<span class="lb" data-page="9.809" data-line="5" id="l9.809.5"></span>εἰσβάλλουσι σημείων, οὔθ’ ὅταν πρῶτον ἱδροῦν, ἢ ἄλλως πως
<span class="lb" data-page="9.809" data-line="6" id="l9.809.6"></span>ὑπάρξωνται κρίνεσθαι. καὶ γὰρ καὶ τοῦτο μόνον οὐ πιστὸν,
<span class="lb" data-page="9.809" data-line="7" id="l9.809.7"></span>ἀλλ’ οὐδ’ ὅτε πρῶτον ἀπύρετοι γίνονται. οὐ μὴν οὐδὲ τὰ δύο
<span class="lb" data-page="9.809" data-line="8" id="l9.809.8"></span>συνιόντα πλείονα τοῦ λοιποῦ τὴν δύναμιν ἐξ ἀνάγκης ἔχει.
<span class="lb" data-page="9.809" data-line="9" id="l9.809.9"></span>τὰ μὲν γὰρ τρία συνερχόμενα δῆλον ὡς ἐξαιρεῖ πᾶν ζήτημα.
<span class="lb" data-page="9.809" data-line="10" id="l9.809.10"></span>λέγω δ’ εἰ κατά τινα μίαν ἡμέραν ὅ τε παροξυσμὸς εἰσβάλλοι
<span class="lb" data-page="9.809" data-line="11" id="l9.809.11"></span>μετὰ τῶν κρινόντων σημείων ἥ τε κρίσις ὑπάρξαιτο καὶ ἡ τελεία
<span class="lb" data-page="9.809" data-line="12" id="l9.809.12"></span>λύσις ἀκολουθήσειεν. εἰ μέντοι μερισθείη, διοριζέσθω
<span class="lb" data-page="9.809" data-line="13" id="l9.809.13"></span>πρῶτον μὲν καὶ μάλιστα ταῖς ἐπιδήλοις τε καὶ θεωρηταῖς ἡμέραις
<span class="lb" data-page="9.809" data-line="14" id="l9.809.14"></span>ὀνομαζομέναις. ἂν γὰρ ἤτοι τῆς τετάρτης ἢ τῆς ἑνδεκάτης
<span class="lb" data-page="9.809" data-line="15" id="l9.809.15"></span>ἐπιδήλου γενομένης ἡ κρίσις ἐφάψηται καθ’ ὁντιναοῦν
<span class="lb" data-page="9.809" data-line="16" id="l9.809.16"></span>τρόπον ἤτοι τῆς ἑβδόμης ἢ τῆς ιδ΄, ἐκείνων εἶναι χρὴ νομίζειν
<span class="lb" data-page="9.809" data-line="17" id="l9.809.17"></span>αὐτήν. εἰ δ’ ἐκπέσοι τελέως αὐτῶν, ὡς μήτ’ ἄρξασθαι
<span class="lb" data-page="9.809" data-line="18" id="l9.809.18"></span>κατ’ αὐτὰς μήτε συμπληρωθῆναι, δῆλον ὡς οὐκέτι μὲν ἐγχωρεῖ
<span class="pb" data-page="9.810" id="p9.810"></span>
<span class="lb" data-page="9.810" data-line="1" id="l9.810.1"></span>λέγειν ἑβδομαῖον, ἢ τεσσαρεσκαιδεκαταῖον κεκρίσθαι νόσημα,
<span class="lb" data-page="9.810" data-line="2" id="l9.810.2"></span>κατ’ ἄλλην δέ τινα τῶν ἡμερῶν, ἥτις ἂν ὅλην τὴν
<span class="lb" data-page="9.810" data-line="3" id="l9.810.3"></span>κρίσιν ἐν αὐτῇ περιλάβοι. εἰ μέντοι μηδεμιᾶς ἐπιδήλου προγεγενημένης
<span class="lb" data-page="9.810" data-line="4" id="l9.810.4"></span>ἐξαίφνης γένοιτο κρίσις ἐφαπτομένη δυοῖν ἡμερῶν,
<span class="lb" data-page="9.810" data-line="5" id="l9.810.5"></span>εἰς ταῦτα ἀποβλέπων τὰ γνωρίσματα διορίζεσθαι ποτέρας
<span class="lb" data-page="9.810" data-line="6" id="l9.810.6"></span>αὐτῶν ἔστ’ εἰς τὴν τῶν παροξυσμῶν ἀναλογίαν, εἰς τὴν τῶν
<span class="lb" data-page="9.810" data-line="7" id="l9.810.7"></span>ἡμερῶν φύσιν, εἰς τὸν ἀριθμὸν τῶν κριτικῶν καιρῶν, εἰς αὐτὸν
<span class="lb" data-page="9.810" data-line="8" id="l9.810.8"></span>τὸν χρόνον τῆς κρίσεως. εἰς μὲν τὴν τῶν παροξυσμῶν
<span class="lb" data-page="9.810" data-line="9" id="l9.810.9"></span>ἀναλογίαν ᾧδε· ταῖς μὲν περιτταῖς ἡμέραις μᾶλλον πονοῦντος
<span class="lb" data-page="9.810" data-line="10" id="l9.810.10"></span>τοῦ κάμνοντος οἰκειοτέρα τῆς περιττῆς ἡμέρας ἡ κρίσις, ὥσπερ
<span class="lb" data-page="9.810" data-line="11" id="l9.810.11"></span>εἰ καὶ ταῖς ἀρτίαις, ἐκείνης ἴδιος· ἐν γὰρ τοῖς παροξυσμοῖς αἱ
<span class="lb" data-page="9.810" data-line="12" id="l9.810.12"></span>κρίσεις γίνονται τοὐπίπαν. εἰς <span class="milestone ed2page" data-n="8.464" data-unit="ed2page" id="ed2page.8.464"></span>δ’ αὐτὴν τῶν ἡμερῶν
<span class="lb" data-page="9.810" data-line="13" id="l9.810.13"></span>τὴν φύσιν ᾧδέ πως· εἴπερ ἀμφισβητοῖτο πότερον ἐννάτης ἐστὶν
<span class="lb" data-page="9.810" data-line="14" id="l9.810.14"></span>ἡμέρας, ἢ δεκάτης ἡ κρίσις, εἰ μὲν γὰρ ἀγαθὴ καὶ τελεία καὶ
<span class="lb" data-page="9.810" data-line="15" id="l9.810.15"></span>ἀκίνδυνος, ἐννάτης μᾶλλόν ἐστιν· εἰ δ’ ἀτελὴς καὶ φαύλη καὶ
<span class="lb" data-page="9.810" data-line="16" id="l9.810.16"></span>κινδυνώδης, δεκάτης. εἰς δὲ τὸν ἀριθμὸν τῶν κριτικῶν καιρῶν,
<span class="lb" data-page="9.810" data-line="17" id="l9.810.17"></span>ἐπειδὴ τρεῖς ἦσαν οὗτοι, ἡ ἀρχὴ τοῦ κριτικοῦ παροξυσμοῦ,
<span class="lb" data-page="9.810" data-line="18" id="l9.810.18"></span>ἡ ἀρχὴ τοῦ κριτικοῦ κινήματος, τὸ τέλος αὐτὸ τῆς κρίσεως,
<span class="pb" data-page="9.811" id="p9.811"></span>
<span class="lb" data-page="9.811" data-line="1" id="l9.811.1"></span>ἡ τοὺς δύο δεξαμένη καιροὺς εἰς ἑαυτὴν ἡμέρα σφετερίζεται
<span class="lb" data-page="9.811" data-line="2" id="l9.811.2"></span>μᾶλλον τὴν κρίσιν. οὕτω δὴ καὶ αὐτὸς ὁ χρόνος ὁ κρίσεως
<span class="lb" data-page="9.811" data-line="3" id="l9.811.3"></span>ὁποτέρας ἂν ᾖ τῶν ἡμερῶν μακρότερος, ἐκείνῃ μᾶλλον προσνέμειν
<span class="lb" data-page="9.811" data-line="4" id="l9.811.4"></span>τὴν κρίσιν. εἰ μὲν δὴ τὰ τέτταρα ταῦτα γνωρίσματα
<span class="lb" data-page="9.811" data-line="5" id="l9.811.5"></span>μίαν ἡμέραν εἰσηγοῖτο, ταύτῃ καί σοι προσνέμειν τὴν κρίσιν·
<span class="lb" data-page="9.811" data-line="6" id="l9.811.6"></span>εἰ δ’ ἓν ἐξ αὐτῶν ἀπολείποιτο, προσνέμειν ἔτι καὶ οὕτως,
<span class="lb" data-page="9.811" data-line="7" id="l9.811.7"></span>ἀλλ’ ἤδη καὶ τὴν ἑτέραν αὐτῆς μεμερίσθαι νομιστέον. εἰ δ’ ἴσα
<span class="lb" data-page="9.811" data-line="8" id="l9.811.8"></span>τὰ γνωρίσματα εἴη, καὶ τὴν κρίσιν οὕτω κοινὴν ἀμφοτέρων εἶναι
<span class="lb" data-page="9.811" data-line="9" id="l9.811.9"></span>τῶν ἡμερῶν ὑποληπτέον. ἐνίοτε δ’ οὐ δυοῖν μόνον, ἀλλὰ
<span class="lb" data-page="9.811" data-line="10" id="l9.811.10"></span>καὶ τριῶν ἡμερῶν ἡ κρίσις ἐφάπτεται. πάλιν οὖν ἐνταῦθα
<span class="lb" data-page="9.811" data-line="11" id="l9.811.11"></span>τὴν μέσην μὲν ὅσον ἐπὶ τῷ μήκει τοῦ χρόνου προκριτέον, οὐ
<span class="lb" data-page="9.811" data-line="12" id="l9.811.12"></span>μὴν αὐτῇ γε τὸ σύμπαν δοτέον, ἀλλὰ πρῶτον μὲν εἰ χωρὶς
<span class="lb" data-page="9.811" data-line="13" id="l9.811.13"></span>ἐπιδήλου τε καὶ θεωρητῆς ἡμέρας ἡ κρίσις ἐγένετο σκεπτέον·
<span class="lb" data-page="9.811" data-line="14" id="l9.811.14"></span>εἴρηται γὰρ ὅτι μεγίστην δύναμιν ἔχει τοῦτο· δεύτερον δὲ καὶ
<span class="lb" data-page="9.811" data-line="15" id="l9.811.15"></span>τοῖς ἄλλοις κανόσι προσχρηστέον, οὓς νῦν ἤδη πέπαυμαι λέγων,
<span class="lb" data-page="9.811" data-line="16" id="l9.811.16"></span>ἀναλογίαν παροξυσμῶν καὶ φύσιν ἡμερῶν καὶ ἀριθμὸν
<span class="lb" data-page="9.811" data-line="17" id="l9.811.17"></span>κριτικῶν καιρῶν καὶ αὐτὸν τὸν τῆς κρίσεως χρόνον.
</p>
          </article>

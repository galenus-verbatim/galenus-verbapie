<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.1">
<span class="pb page1" data-page="9.843" id="p9.843"></span>
<span class="milestone ed1page page1" data-n="3.434" data-unit="ed1page" id="ed1page.3.434"></span>
<span class="milestone ed2page page1" data-n="8.473" data-unit="ed2page" id="ed2page.8.473"></span>
            <h2>ΓΑΛΗΝΟΥ ΠΕΡΙ ΚΡΙΣΙΜΩΝ ΗΜΕΡΩΝ
<br></br>ΒΙΒΛΙΟΝ Β.
</h2>
            <p>
<span class="lb" data-page="9.843" data-line="1" id="l9.843.1"></span>Ὅσον μὲν εἰς τὰ τῆς ἰατρικῆς ἔργα χρήσιμον
<span class="lb" data-page="9.843" data-line="2" id="l9.843.2"></span>ἐν τῷ πρὸ τούτου λόγῳ σύμπαν εἴρηται. διὰ τί δ’
<span class="lb" data-page="9.843" data-line="3" id="l9.843.3"></span>οὐχ ἅπαντες ὑπὲρ ἁπασῶν ὡσαύτως ἔγραψαν, εἴρηται μὲν
<span class="lb" data-page="9.843" data-line="4" id="l9.843.4"></span>καὶ τοῦτ’ ἔμπροσθεν. ἀλλ’ ὅπῃ σφαλῆναι μέν τισιν αὐτῶν,
<span class="lb" data-page="9.843" data-line="5" id="l9.843.5"></span>κατορθῶσαι δ’ ἑτέροις ὑπῆρξεν, οὐκέτ’ εἴρηται. τοῦτο οὖν
<span class="lb" data-page="9.843" data-line="6" id="l9.843.6"></span>ἀναληπτέον ἐν τῷδε τῷ λόγῳ πρῶτον, ἔπειτα καὶ τὴν αἰτίαν
<span class="lb" data-page="9.843" data-line="7" id="l9.843.7"></span>ῥητέον δι’ ἣν οὔθ’ ἁπασῶν ἡμερῶν ἀριθμός ἐστι κριτικὸς
<span class="lb" data-page="9.843" data-line="8" id="l9.843.8"></span>οὔθ’ ὅσαι κρίνειν πεφύκασιν ἴσην ἅπασαι ἔχουσι δύναμιν,
<span class="lb" data-page="9.843" data-line="9" id="l9.843.9"></span>ἀλλ’ ἐπειδὴ πάντα τὰ κατὰ τὴν ἰατρικὴν τέχνην εὑρίσκεταί τε
<span class="pb" data-page="9.842" id="p9.842"></span>
<span class="lb" data-page="9.842" data-line="1" id="l9.842.1"></span>καὶ δοκιμάζεται, τὰ μὲν ἐμπειρίᾳ, τὰ δὲ λόγῳ, τὰ δὲ συναμφοτέρῳ,
<span class="lb" data-page="9.842" data-line="2" id="l9.842.2"></span>πειρατέον κᾀνταῦθα δι’ ἀμφοτέρων ὀργάνων ἐξελέγξαι
<span class="lb" data-page="9.842" data-line="3" id="l9.842.3"></span>μὲν τὸ ἡμαρτημένον, ἐπαινέσαι δὲ καὶ προσίεσθαι τὸ κατωρθωμένον.
<span class="lb" data-page="9.842" data-line="4" id="l9.842.4"></span>ὅτι μὲν οὖν ἡ πεῖρα τὰς εἰρημένας ἡμέρας πρεσβεύει,
<span class="lb" data-page="9.842" data-line="5" id="l9.842.5"></span>τοὺς μὲν ὑπ’ ἐμοῦ παρατηρηθέντας ἀῤῥώστους εἰ γράψαιμι,
<span class="lb" data-page="9.842" data-line="6" id="l9.842.6"></span>τάχ’ ἄν τῳ ψεύδεσθαι δόξαιμι, τοὺς δ’ ὑφ’ Ἱπποκράτους,
<span class="lb" data-page="9.842" data-line="7" id="l9.842.7"></span>ὃν ἀληθέστατόν γε πάντων καὶ κρίνειν ἱκανώτατον
<span class="lb" data-page="9.842" data-line="8" id="l9.842.8"></span>ἅπαντες εἶναι πεπιστεύκαμεν, ἄμεινον εἶναί μοι δοκεῖ παραθέσθαι
<span class="lb" data-page="9.842" data-line="9" id="l9.842.9"></span>τῷ λόγῳ, καὶ πρῶτον μὲν τοῦ συγκεχυμένου τε καὶ
<span class="lb" data-page="9.842" data-line="10" id="l9.842.10"></span>ἀδιορίστου κατὰ τὴν πεῖραν, οὗ καὶ πρόσθεν ἐμνημόνευσα,
<span class="lb" data-page="9.842" data-line="11" id="l9.842.11"></span>πρὸς τοὺς διορισμοὺς ἀναμνήσω.
</p>
          </article>

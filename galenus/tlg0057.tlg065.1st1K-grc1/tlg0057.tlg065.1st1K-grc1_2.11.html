<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.11">
<span class="pb page1" data-page="9.882" id="p9.882"></span>
<span class="milestone ed1page page1" data-n="3.441" data-unit="ed1page" id="ed1page.3.441"></span>
<span class="milestone ed2page page1" data-n="8.488" data-unit="ed2page" id="ed2page.8.488"></span>
            <p>
<span class="lb" data-page="9.882" data-line="12" id="l9.882.12"></span>Πρὸς μέντοι τὴν διδασκαλίαν ἄμεινον ἐν
<span class="lb" data-page="9.882" data-line="13" id="l9.882.13"></span>μείζοσιν ὅροις αὐτὰ περιλαμβάνειν, ὅπως μὴ πάμπολλα γίνοιντο·
<span class="lb" data-page="9.882" data-line="14" id="l9.882.14"></span>μὴ μέντοι μηδὲ πάλιν οὕτω μακροῖς ὡς ἐφεξῆς ἀλλήλων
<span class="lb" data-page="9.882" data-line="15" id="l9.882.15"></span>τάττειν τὰ πάμπολυ διαφέροντα, ὅθεν οὐδὲ τοὺς δύο
<span class="lb" data-page="9.882" data-line="16" id="l9.882.16"></span>τὰ πάντα τῶν νοσημάτων εἴδη τιθεμένους, εἶτ’ ἄτμητον αὐτῶν
<span class="lb" data-page="9.882" data-line="17" id="l9.882.17"></span>ἑκάτερον φυλάττοντας ἐπαινῶν, οὔτε τοὺς τοσαύτην εἶναι
<span class="pb" data-page="9.883" id="p9.883"></span>
<span class="lb" data-page="9.883" data-line="1" id="l9.883.1"></span>λέγοντας ὅσαι περ αἱ τῶν κρινουσῶν ἡμερῶν εἰσι περίοδοι.
<span class="lb" data-page="9.883" data-line="2" id="l9.883.2"></span>τίς ἂν οὖν ἡ ἀρίστη διδασκαλία γίνοιτο καὶ μάλιστα τῇ
<span class="lb" data-page="9.883" data-line="3" id="l9.883.3"></span>χρείᾳ τῆς τέχνης ἐπιτήδειος; εἴ τις τῶν σοφιστῶν ἰατρῶν ἐπιχειρήσειεν
<span class="lb" data-page="9.883" data-line="4" id="l9.883.4"></span>ἰατρεύειν ἐπιμελῶς, ἐάσας τὸν ὑψηλὸν ἐκεῖνον θρόνον
<span class="lb" data-page="9.883" data-line="5" id="l9.883.5"></span>ἐφ’ οὗ καθεζόμενος ὥσπερ τις μέγας βασιλεὺς ἐπιτρίβει
<span class="lb" data-page="9.883" data-line="6" id="l9.883.6"></span>τὰ μειράκια, τοῦτον εὖ οἶδ’ ὅτι πρὸς αὐτοῦ τοῦ πράγματος
<span class="lb" data-page="9.883" data-line="7" id="l9.883.7"></span>ἐκδιδαχθήσεται τὸ χρήσιμον. ὥσπερ οὖν καὶ ὁ πάντα θαυμαστὸς
<span class="lb" data-page="9.883" data-line="8" id="l9.883.8"></span>Ἱπποκράτης ἀπὸ τῶν ἐναργῶν αὐτῶν ὁρμώμενος ποτὲ
<span class="lb" data-page="9.883" data-line="9" id="l9.883.9"></span>μὲν οὕτω γράφει· ὅκου μὲν κάτοξυ τὸ νόσημα, <span class="milestone ed1page" data-n="3.442" data-unit="ed1page" id="ed1page.3.442"></span>αὐτίκα
<span class="lb" data-page="9.883" data-line="10" id="l9.883.10"></span>καὶ τοὺς ἐσχάτους ἔχει πόνους καὶ τῇ ἐσχάτως λεπτοτάτῃ διαίτῃ
<span class="lb" data-page="9.883" data-line="11" id="l9.883.11"></span>ἀναγκαῖον χρέεσθαι· ποτὲ δ’ οὕτω· τὰ ὀξέα τῶν νοσημάτων
<span class="lb" data-page="9.883" data-line="12" id="l9.883.12"></span>κρίνεται ἐν τεσσαρεσκαίδεκα ἡμέρῃσιν. εἶτ’ αὖθις· αὗται
<span class="lb" data-page="9.883" data-line="13" id="l9.883.13"></span>μὲν οὖν διὰ τεσσάρων εἰς τὰς κ΄ ἐκ προσθέσιος ἀφικνέονται.
<span class="lb" data-page="9.883" data-line="14" id="l9.883.14"></span>εἶτ’ αὖθις δὲ πάλιν· εὔπνοιαν δὲ χρὴ νομίζειν κάρτα μεγάλην
<span class="lb" data-page="9.883" data-line="15" id="l9.883.15"></span>δύναμιν ἔχειν εἰς σωτηρίην ἐν πᾶσι τοῖσιν ὀξέσι νοσήμασιν,
<span class="lb" data-page="9.883" data-line="16" id="l9.883.16"></span>ὁκόσα σὺν πυρετοῖς ἐστι καὶ ἐν μ΄ ἡμέρῃσι κρίνεται. καὶ μὲν
<span class="lb" data-page="9.883" data-line="17" id="l9.883.17"></span>δὴ καὶ τῆς ξ΄ καὶ τῆς π΄ καὶ τῆς ρκ΄ αὖθις μέμνηται καὶ ταύτας
<span class="lb" data-page="9.883" data-line="18" id="l9.883.18"></span>πάλιν καταλιπὼν τὰς μὲν θερινὰς νόσους χειμῶνος λύεσθαί
<span class="pb" data-page="9.884" id="p9.884"></span>
<span class="lb" data-page="9.884" data-line="1" id="l9.884.1"></span>φησι, τὰς δὲ χειμερινὰς θέρους. λέγει δὲ καὶ οὕτως· τὰ
<span class="lb" data-page="9.884" data-line="2" id="l9.884.2"></span>δὲ πλεῖστα τοῖσι παιδίοισι πάθεα κρίνεται μὲν ἐν μ΄ ἡμέρῃσι,
<span class="lb" data-page="9.884" data-line="3" id="l9.884.3"></span>τὰ δὲ ἐν ἑπτὰ μησὶ, τὰ δὲ ἐν ἑπτὰ ἔτεσι τὰ δὲ πρὸς τὴν
<span class="lb" data-page="9.884" data-line="4" id="l9.884.4"></span>ἥβην προσάγουσιν αὗται πᾶσαι πρός τε διδασκαλίαν ἅμα σαφῆ
<span class="lb" data-page="9.884" data-line="5" id="l9.884.5"></span>καὶ πρὸς τὴν τῶν ἀῤῥώστων χρείαν ἱκανῶς ὠφέλιμοι διαφοραί.
<span class="lb" data-page="9.884" data-line="6" id="l9.884.6"></span>καὶ γὰρ οὖκ καὶ τὸ τῆς διαίτης εἶδος ἕτερος ἐφ’ ἑκάστης
<span class="lb" data-page="9.884" data-line="7" id="l9.884.7"></span>ἐστίν. γνοίης δ’ ἂν μάλιστα τὸν αὐτὸν ἄῤῥωστον ἐν ἁπάσαις
<span class="lb" data-page="9.884" data-line="8" id="l9.884.8"></span>αὐταῖς ἐξ ὑποθέσεως ὑποβαλὼν τῷ λόγῳ. νεανίσκος δή
<span class="lb" data-page="9.884" data-line="9" id="l9.884.9"></span>τις ἰσχυρὸς ἑαλωκέτω νοσήματι κατὰ τὴν πρώτην τετράδα
<span class="lb" data-page="9.884" data-line="10" id="l9.884.10"></span>κριθήσεσθαι μέλλοντι, τὸν ἀφορισμὸν ἐπὶ τούτου μάλιστα
<span class="lb" data-page="9.884" data-line="11" id="l9.884.11"></span>προχειρισάμενος ἐκεῖνον. ὅκου μὲν οὖν κάτοξυ τὸ νόσημα αὐτίκα
<span class="lb" data-page="9.884" data-line="12" id="l9.884.12"></span>καὶ τοὺς ἐσχάτους πόνους ἔχει καὶ τῇ ἐσχάτως λεπτοτάτῃ
<span class="lb" data-page="9.884" data-line="13" id="l9.884.13"></span>διαίτῃ ἀναγκαῖον χρέεσθαι, μήτε τροφήν τινα δῷς τούτῳ
<span class="lb" data-page="9.884" data-line="14" id="l9.884.14"></span>μήτε μελίκρατον ἢ ἄλλο τι τοιοῦτον, ἀλλὰ καὶ τοῦ ὕδατος
<span class="lb" data-page="9.884" data-line="15" id="l9.884.15"></span>ὅσον οἷόν τε φείδεσθαι κέλευε. τὸν αὐτὸν τοῦτον νεανίσκον
<span class="lb" data-page="9.884" data-line="16" id="l9.884.16"></span>ὑποθέμενος ἑβδομαῖον κριθήσεσθαι, βραχύ τι τῆς προειρημένης
<span class="lb" data-page="9.884" data-line="17" id="l9.884.17"></span>διαίτης ὑπάλλαξον, ἤτοι μελίκρατον διδοὺς ἤ τι τοιοῦτον
<span class="lb" data-page="9.884" data-line="18" id="l9.884.18"></span>ἕτερον πόμα τῇ φύσει τοῦ νοσήματος οἰκεῖον, ὡς Ἱπποκράτης
<span class="lb" data-page="9.884" data-line="19" id="l9.884.19"></span>ἐδίδαξε. προσδιοριεῖς δὲ καὶ ταῦτα τὰ μὲν αὐτὸς ἀπό τινων
<span class="pb" data-page="9.885" id="p9.885"></span>
<span class="lb" data-page="9.885" data-line="1" id="l9.885.1"></span>σημείων, οἷον κράσεως, ἔθους καὶ ἡλικίας ἀνευρίσκων, ἔνια δὲ
<span class="lb" data-page="9.885" data-line="2" id="l9.885.2"></span>καὶ τοῦ νοσοῦντος ἀναπυνθανόμενος, εἰ στόμαχον ἰσχυρὸν ἔχει
<span class="lb" data-page="9.885" data-line="3" id="l9.885.3"></span>μακρὰς ἀσιτίας φέρειν δυνάμενον, ἢ κακούμενον ἑτοίμως καὶ
<span class="lb" data-page="9.885" data-line="4" id="l9.885.4"></span>ῥᾳδίως διαλυόμενον.<span class="milestone ed2page" data-n="8.489" data-unit="ed2page" id="ed2page.8.489"></span> οὕτω δὲ καὶ τὴν ἕξιν ἐπισκοπῶν
<span class="lb" data-page="9.885" data-line="5" id="l9.885.5"></span>τἀνθρώπου τὰ μὲν αὐτὸς ἐξ ὧν ἔμαθες ἐν τοῖς περὶ κράσεων
<span class="lb" data-page="9.885" data-line="6" id="l9.885.6"></span>ἐξευρίσκων, ἔνια δὲ καὶ τοῦ νοσοῦντος ἀναπυνθανόμενος. εἰσὶ
<span class="lb" data-page="9.885" data-line="7" id="l9.885.7"></span>γάρ τινες ἱκανῶς εὐδιαφόρητοι καὶ διὰ τοῦτο μακροτέρας ἀσιτίας
<span class="lb" data-page="9.885" data-line="8" id="l9.885.8"></span>οὐ φέρουσιν, οὐδ’ ἂν ἰσχυροὶ τὴν δύναμιν ἔμπροσθεν
<span class="lb" data-page="9.885" data-line="9" id="l9.885.9"></span>ὦσιν. εἰ δή σοί τι τοιοῦτον ἀνερωτῶντι καὶ αὐτῷ στοχαζομένῳ
<span class="lb" data-page="9.885" data-line="10" id="l9.885.10"></span>φαίνοιτο καὶ ῥᾳδίως μὲν ὁ κάμνων διαφοροῖτο, ῥᾳδίως
<span class="lb" data-page="9.885" data-line="11" id="l9.885.11"></span>δ’ ὁ στόμαχος αὐτοῦ πάσχοι, πτισάνης χυλὸν ἀκριβῶς διηθημένον
<span class="lb" data-page="9.885" data-line="12" id="l9.885.12"></span>ἑκάστης ἡμέρας ὀλίγον διδόναι καὶ μνημονεύων πάλιν
<span class="lb" data-page="9.885" data-line="13" id="l9.885.13"></span>ἐνταῦθα τοῦ πρὸς Ἱπποκράτους εἰρημένου, ὅσον ἕνεκα τοῦ
<span class="lb" data-page="9.885" data-line="14" id="l9.885.14"></span>ἔθους εἰσιέναι τι καὶ κεναγγείην μὴ γίνεσθαι πολλὴν, αὐτῆς
<span class="lb" data-page="9.885" data-line="15" id="l9.885.15"></span>δὲ ἑβδόμης ἐπιστάσης μηκέτι τρέφειν, ἀλλὰ πρὸ μιᾶς, ἢ πρὸσθεν
<span class="lb" data-page="9.885" data-line="16" id="l9.885.16"></span>ἔλαττον διδόναι. καὶ γὰρ οὖν καὶ περὶ τούτων ἀκριβῶς
<span class="lb" data-page="9.885" data-line="17" id="l9.885.17"></span>ἡμᾶς ἐδίδαξεν ὁ παλαιὸς ἐν τῷ περὶ διαίτης ὀξέων. εἰ μέντοι
<span class="lb" data-page="9.885" data-line="18" id="l9.885.18"></span>τριταῖος ἢ τεταρταῖος ὁ τοιοῦτος νεανίσκος ἐλπίζοιτο κριθήσεσθαι, ﻿
<span class="pb" data-page="9.886" id="p9.886"></span>
<span class="lb" data-page="9.886" data-line="1" id="l9.886.1"></span>μήτε τοῦ στομάχου τὴν κάκωσιν μήτε τῆς ἕξεως τὴν
<span class="lb" data-page="9.886" data-line="2" id="l9.886.2"></span>κένωσιν ὑπόπτευε. πρὸς μέντοι τῷ νέος ὑπάρχειν ἅμα καὶ
<span class="lb" data-page="9.886" data-line="3" id="l9.886.3"></span>ἰσχυρότατος εἶναι καὶ ῥᾳδίως ἀσιτιῶν ἀνέχεσθαι μακρῶν οὗτος
<span class="lb" data-page="9.886" data-line="4" id="l9.886.4"></span>ὁμολογήσει καὶ δυσδιαφόρητός σοι φαίνοιτο καὶ μηδὲν εἴη
<span class="lb" data-page="9.886" data-line="5" id="l9.886.5"></span>νόσημα νοσῶν τοιοῦτον ὡς ὀξυμέλιτος ἢ μελικράτου δεῖσθαι,
<span class="lb" data-page="9.886" data-line="6" id="l9.886.6"></span>τελέως ἀσιτεῖσθαι τοῦτον ἐγχωρεῖ μέχρι τῆς ζ΄· εἰ δ’ εἰς τὴν
<span class="lb" data-page="9.886" data-line="7" id="l9.886.7"></span>γ΄ ἢ δ΄ τετράδα κρίσιν ἔσεσθαι προσδοκήσειεν, οὐκέτ’ ἐγχωρεῖ
<span class="lb" data-page="9.886" data-line="8" id="l9.886.8"></span>τὸν τοιοῦτον οὔτ’ ἐπ’ ἀσιτίας φυλάττειν οὔτ’ ἐπὶ μόνου
<span class="lb" data-page="9.886" data-line="9" id="l9.886.9"></span>πόματος· ὥστε οὐ σμικρά τις ἡ μεταβολὴ τῆς διαίτης, οὔκουν
<span class="lb" data-page="9.886" data-line="10" id="l9.886.10"></span>οὐδὲ τῶν νοσημάτων ἡ διαφορά σμικρά.
</p>
          </article>

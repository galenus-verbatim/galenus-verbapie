<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.12">
<span class="pb page1" data-page="9.886" id="p9.886"></span>
<span class="milestone ed1page page1" data-n="3.442" data-unit="ed1page" id="ed1page.3.442"></span>
<span class="milestone ed2page page1" data-n="8.489" data-unit="ed2page" id="ed2page.8.489"></span>
            <p>
<span class="lb" data-page="9.886" data-line="11" id="l9.886.11"></span>Καλείσθω δὴ τὸ μὲν ἄχρι τῆς ἑβδόμης ἐκτεινόμενον
<span class="lb" data-page="9.886" data-line="12" id="l9.886.12"></span>κάτοξυ, τὸ δὲ καὶ περαιτέρω που προϊὸν ἁπλῶς
<span class="lb" data-page="9.886" data-line="13" id="l9.886.13"></span>ὀξὺ, μεμνημένων ἡμῶν καὶ τῆς ἐν τῷ κατόξει διαφορᾶς. ἀκριβῶς
<span class="lb" data-page="9.886" data-line="14" id="l9.886.14"></span>μὲν γὰρ κάτοξυ τὸ μέχρι τῆς τετάρτης ἡμέρας, οὐκ ἀκριβῶς
<span class="lb" data-page="9.886" data-line="15" id="l9.886.15"></span>δὲ τὸ μέχρι τῆς ἑβδόμης ἐκτεινόμενον. οὕτω δὲ καὶ τῶν
<span class="lb" data-page="9.886" data-line="16" id="l9.886.16"></span>ὀξέων ἀκριβῶς μὲν ὀξὺ τὸ μέχρι τῆς τεσσαρεσκαιδεκάτης, οὐκ
<span class="lb" data-page="9.886" data-line="17" id="l9.886.17"></span>ἀκριβῶς δὲ τὸ μέχρι τῆς εἰκοστῆς, ὀξὺ μέντοι καὶ αὐτό. γένος
<span class="pb" data-page="9.887" id="p9.887"></span>
<span class="lb" data-page="9.887" data-line="1" id="l9.887.1"></span>δ’ ἄλλο νοσημάτων ἐπὶ τῷδε ἐκ μεταπτώσεως ὀξὺ μέχρι τῆς
<span class="lb" data-page="9.887" data-line="2" id="l9.887.2"></span>τεσσαρακοστῆς. καλεῖν γὰρ ἄμεινον οὕτως αὐτὸ, διότι τῶν
<span class="lb" data-page="9.887" data-line="3" id="l9.887.3"></span>ὀξέων τινὸς ἐλλιπῶς κριθέντος ἐντὸς τῆς εἰκοστῆς ἡμέρας,
<span class="lb" data-page="9.887" data-line="4" id="l9.887.4"></span>εἶτα θραυσθείσης τῆς σφοδρότητος, τὸ καταλειπόμενον ἐντὸς
<span class="lb" data-page="9.887" data-line="5" id="l9.887.5"></span>τῆς τεσσαρακοστῆς εἴωθε λύεσθαι. ἔνια δ’ εὐθὺς ἐξ ἀρχῆς
<span class="lb" data-page="9.887" data-line="6" id="l9.887.6"></span>οἷον κωλυόμενά τε καὶ βραδέως κινούμενα καὶ μηδεμίαν ἀθρόαν
<span class="lb" data-page="9.887" data-line="7" id="l9.887.7"></span>ἐν τῷ μεταξὺ ποιησάμενα μεταβολὴν εἰς τὴν τεσσαρακοστὴν
<span class="lb" data-page="9.887" data-line="8" id="l9.887.8"></span>ἐκτείνεται. διττὴ δὲ καὶ τούτων ἡ φύσις· ἢ γὰρ εἰς ἀπυρεξίαν
<span class="lb" data-page="9.887" data-line="9" id="l9.887.9"></span>ἀκριβῆ τὰς παρακμὰς τῶν παροξυσμῶν ἔχει τελευτώσας, ἢ
<span class="lb" data-page="9.887" data-line="10" id="l9.887.10"></span>συνεχὴς ὁ πυρετὸς ἀεὶ διαμένει. τὰ μὲν δὴ τοιαῦτα τῆς τῶν
<span class="lb" data-page="9.887" data-line="11" id="l9.887.11"></span>ὀξέων φύσεως ἔχεσθαι δοκεῖ, τὰ δὲ ἕτερα σαφῶς ἐστιν ἤδη
<span class="lb" data-page="9.887" data-line="12" id="l9.887.12"></span>χρόνια. πολλαχῇ μὲν δὴ καὶ ἄλλοθι τὸν Ἀρχιγένην δίκαιον
<span class="lb" data-page="9.887" data-line="13" id="l9.887.13"></span>ἐπαινεῖν, οὐχ ἥκιστα δὲ καὶ ταύτην ἄν τις γνωρίσειεν αὐτοῦ
<span class="lb" data-page="9.887" data-line="14" id="l9.887.14"></span>τὴν περὶ τὰ τῆς τέχνης ἔργα σπουδὴν, ὅτι μὴ τοῖς χρόνοις μόνοις
<span class="lb" data-page="9.887" data-line="15" id="l9.887.15"></span>ψιλοῖς, ἀλλὰ καὶ τῇ κινήσει τε καὶ φύσει μᾶλλον ὀξὺ ἢ
<span class="lb" data-page="9.887" data-line="16" id="l9.887.16"></span>κάτοξυ προσαγορεύει νόσημα. τὸ γὰρ ἀργῶς τε καὶ βραδέως
<span class="lb" data-page="9.887" data-line="17" id="l9.887.17"></span>καὶ μετὰ διαλειμμάτων ἀπυρέτων ἕως τῆς μὲν τεσσαρακοστῆς
<span class="lb" data-page="9.887" data-line="18" id="l9.887.18"></span>ἐκτεινόμενον οὐκ ἄν τις εὖ φρονῶν ἔτι καλέσειεν ὀξὺ, φησί.
<span class="pb" data-page="9.888" id="p9.888"></span>
<span class="lb" data-page="9.888" data-line="1" id="l9.888.1"></span>καὶ γὰρ εἰ θᾶττον τῆς μ΄ παύοιτο τοιοῦτον ὑπάρχον, ἤδη
<span class="lb" data-page="9.888" data-line="2" id="l9.888.2"></span>χρόνιόν ἐστιν. ἕτερα δὲ νοσήματα βραχυχρόνια μὲν ὀνομάζει,
<span class="lb" data-page="9.888" data-line="3" id="l9.888.3"></span>δίκαιον δ’ εἶναί φησι μήτ’ ὀξέα μήτε χρόνια προσαγορεύεσθαι,
<span class="lb" data-page="9.888" data-line="4" id="l9.888.4"></span><span class="milestone ed2page" data-n="8.490" data-unit="ed2page" id="ed2page.8.490"></span>καθάπερ τοὺς μικροὺς τούτους καὶ ἀκινδύνους
<span class="lb" data-page="9.888" data-line="5" id="l9.888.5"></span>πυρετούς. οὗτοι γὰρ ὅτι μὲν οὐκ εἰσὶ χρόνιοι πρόδηλον, ἀποκεχωρήκασι
<span class="lb" data-page="9.888" data-line="6" id="l9.888.6"></span>μέντοι τῆς τῶν ὀξέων φύσεως. ὀξὺ γὰρ δὴ τοῦτ’
<span class="lb" data-page="9.888" data-line="7" id="l9.888.7"></span>εἶναί φησιν ὃ ᾖ διὰ ταχέων κινδυνῶδες. ὁρᾷς οὖν ὅτι καὶ λύσεως
<span class="lb" data-page="9.888" data-line="8" id="l9.888.8"></span>ἐνίοτε τὴν αὐτὴν ἐχούσης προθεσμίαν ἢ ὀξὺ τὸ νόσημα
<span class="lb" data-page="9.888" data-line="9" id="l9.888.9"></span>καλέσομεν ἢ οὐκ ὀξύ. κατὰ δὲ τὸν αὐτὸν τρόπον ἐνίοτε τὸ
<span class="lb" data-page="9.888" data-line="10" id="l9.888.10"></span>μὲν ὀξὺ, τὸ δὲ χρόνιον, αὐτῇ τῇ κινήσει μόνῃ διορίζοντες. οἶδα
<span class="lb" data-page="9.888" data-line="11" id="l9.888.11"></span>γοῦν πολλοὺς ἕως τῆς τεσσαρακοστῆς ἡμέρας ἐν συνεχεῖ πυρετῷ
<span class="lb" data-page="9.888" data-line="12" id="l9.888.12"></span>γινομένους, οὕτω δὲ καλῶ δηλονότι τὸν μὴ παυόμενον εἰς
<span class="lb" data-page="9.888" data-line="13" id="l9.888.13"></span>ἀπυρεξίαν, ὥσθ’ ὅτι μὲν οὐκ ἦν χρόνιος ἡ τοιαύτη νόσος
<span class="lb" data-page="9.888" data-line="14" id="l9.888.14"></span>ἔχειν εἰπεῖν, οὐ μὴν οὐδ’ ἁπλῶς γ’ ὀξεῖαν αὐτὴν ὀνομάζειν εὔλογον.
<span class="lb" data-page="9.888" data-line="15" id="l9.888.15"></span>ἀλλὰ γὰρ ἐπειδὴ τά τ’ ἐκ μεταπτώσεως ὀξέα τῆς ἀκριβοῦς
<span class="lb" data-page="9.888" data-line="16" id="l9.888.16"></span>λύσεως ὅρον ἔχει τὸν ἐξωτάτω τὴν τεσσαρακοστὴν ἡμέραν,
<span class="lb" data-page="9.888" data-line="17" id="l9.888.17"></span>ἔνια δὲ διὰ παντὸς ἐν συνεχείᾳ πυρετοῦ μέχρι ταύτης
<span class="pb" data-page="9.889" id="p9.889"></span>
<span class="lb" data-page="9.889" data-line="1" id="l9.889.1"></span>ἐξετάθη· κείσθω καὶ οὕτως ὁ χρόνος ἐνίοτε μὲν ἤδη χρονίων
<span class="lb" data-page="9.889" data-line="2" id="l9.889.2"></span>σαφῶς νοσημάτων, τῶν ἐχόντων διάλειμμα, ὡς ἔμπροσθεν εἶπον,
<span class="lb" data-page="9.889" data-line="3" id="l9.889.3"></span>ἐνίοτε δ’ ὀξέων εἶναι κριτικός. οὕτως οὖν ὁ Ἱπποκράτης
<span class="lb" data-page="9.889" data-line="4" id="l9.889.4"></span>ἔλεγεν ἐν τῷ προγνωστικῷ· εὔπνοιαν δὲ χρὴ νομίζειν
<span class="lb" data-page="9.889" data-line="5" id="l9.889.5"></span>κάρτα μεγάλην δύναμιν ἔχειν εἰς σωτηρίην ἐν πᾶσι τοῖσιν
<span class="lb" data-page="9.889" data-line="6" id="l9.889.6"></span>ὀξέσι νοσήμασιν ὁκόσα σὺν πυρετοῖς ἐστι καὶ ἐν τεσσαράκοντα
<span class="lb" data-page="9.889" data-line="7" id="l9.889.7"></span>ἡμέρῃσι κρίνεται· οὐ γὰρ ἁπλῶς ὀξέων εἶπε καίτοι δυνάμενος
<span class="lb" data-page="9.889" data-line="8" id="l9.889.8"></span>εἰπεῖν, ἀλλὰ μετὰ προσθήκης τοῦ ἐν τεσσαράκοντα ἡμέρῃσι
<span class="lb" data-page="9.889" data-line="9" id="l9.889.9"></span>κρίνεται, ὡς ὄντων τινῶν ὀξέων, ἃ τῆς παντελοῦς λύσεως ἕνεκα
<span class="lb" data-page="9.889" data-line="10" id="l9.889.10"></span>εἰς αὐτὴν ἐκτείνεται τὴν ἡμέραν. τὰ μὲν οὖν ἁπλῶς ὀξέα τῆς
<span class="lb" data-page="9.889" data-line="11" id="l9.889.11"></span>τεσσαρεσκαιδεκάτης οὐκ ἂν ἐξωτέρω προβαίη μὴ κριθέντα, τὰ
<span class="lb" data-page="9.889" data-line="12" id="l9.889.12"></span>δὲ εἰς μ΄ ἐκπίπτοντα ποτὲ μὲν αὐτὰ τοιαῦτά ἐστι, τὰ ἐντὸς
<span class="lb" data-page="9.889" data-line="13" id="l9.889.13"></span>τῆς τεσσαρεσκαιδεκάτης ἐλλιπῶς κριθέντα, ποτὲ δὲ ὧν ὀλίγον
<span class="lb" data-page="9.889" data-line="14" id="l9.889.14"></span>ἔμπροσθεν ἐμνημόνευσα μὴ πάνυ τι πολλάκις γινόμενα. καὶ
<span class="lb" data-page="9.889" data-line="15" id="l9.889.15"></span>μὲν δὴ καὶ τρίτα τὰ σαφῶς ἤδη βραδέα τὰ τοῖς ὀξέσιν ἀντιδιαιρούμενα
<span class="lb" data-page="9.889" data-line="16" id="l9.889.16"></span>τὴν τεσσαρακοστὴν ἡμέραν ἔχει κρίσιμον. ἀλλὰ
<span class="pb" data-page="9.890" id="p9.890"></span>
<span class="lb" data-page="9.890" data-line="1" id="l9.890.1"></span>περὶ μὲν τούτων ὀλίγον ὕστερον ἐροῦμεν. ὅλον δὲ τὸ προειρημένον
<span class="lb" data-page="9.890" data-line="2" id="l9.890.2"></span>γένος <span class="milestone ed1page" data-n="3.443" data-unit="ed1page" id="ed1page.3.443"></span>τῶν ἐκ μεταπτώσεως ὀξέων ὀνομαζέσθω.
<span class="lb" data-page="9.890" data-line="3" id="l9.890.3"></span>δέδεικται μὲν οὖν ἡμῖν καὶ δι’ ἑτέρων καὶ μάλιστα ἐν τῷ τρίτῳ
<span class="lb" data-page="9.890" data-line="4" id="l9.890.4"></span>τῶν περὶ δυσπνοίας ὡς ἐν τῷ προγνωστικῷ γράμματι περί τε
<span class="lb" data-page="9.890" data-line="5" id="l9.890.5"></span>τῶν ἁπλῶς ὀξέων διαλέγεται καὶ προσέτι τῶν ἐκ μεταπτώσεως
<span class="lb" data-page="9.890" data-line="6" id="l9.890.6"></span>ἐκείνων ἀποτελουμένων. ὅταν οὖν ἐπὶ τῇ τελευτῇ μὲν
<span class="lb" data-page="9.890" data-line="7" id="l9.890.7"></span>τοῦ βιβλίου καθόλου ποιούμενος τὴν ἀπόφασιν εἴποι· ταῦτα
<span class="lb" data-page="9.890" data-line="8" id="l9.890.8"></span>δὲ λέγω περὶ τῶν ὀξέων νοσημάτων καὶ ὅσα ἐκ τουτέων γίνεται·
<span class="lb" data-page="9.890" data-line="9" id="l9.890.9"></span>κατὰ μέρος δὲ περὶ μὲν ὑδρώπων ᾧδέ πως· οἱ δὲ ὕδρωπες
<span class="lb" data-page="9.890" data-line="10" id="l9.890.10"></span>οἱ ἐκ τῶν ὀξέων νοσημάτων γινόμενοι πάντες κακοί·
<span class="lb" data-page="9.890" data-line="11" id="l9.890.11"></span>κατὰ δὲ τὸν αὐτὸν τρόπον καὶ ὅταν περὶ τῶν ἐμπύων τε καὶ
<span class="lb" data-page="9.890" data-line="12" id="l9.890.12"></span>φθισικῶν ὀνομαζομένων καὶ τῶν ἐξ ἀποστήματος εἰς χρόνον
<span class="lb" data-page="9.890" data-line="13" id="l9.890.13"></span>ἐμπιπτόντων μακρότερος ὁ λόγος αὐτῷ γίνηται, σαφῶς δηλοῖ
<span class="lb" data-page="9.890" data-line="14" id="l9.890.14"></span>ὡς οὐκ ἐπελάθετο μὲν τοῦ προκειμένου, τὰ δὲ ἐκ τῶν ὀξέων
<span class="lb" data-page="9.890" data-line="15" id="l9.890.15"></span>νοσημάτων γινόμενα, κᾂν ᾖ χρόνια, διέρχεται. οὕτως οὖν κᾀκεῖνα
<span class="lb" data-page="9.890" data-line="16" id="l9.890.16"></span>εἴρηται· αἱ δ’ ἄλλαι ἐκπυήσιες αἱ πλεῖσται ῥήγνυνται,
<span class="lb" data-page="9.890" data-line="17" id="l9.890.17"></span>αἱ μὲν εἰκοσταῖαι, αἱ δὲ τριακοσταῖαι, αἱ δὲ τεσσαρακοσταῖαι,
<span class="lb" data-page="9.890" data-line="18" id="l9.890.18"></span>αἱ δὲ πρὸς ἑξήκοντα ἡμέρας ἀφικνέονται. καὶ μὲν δὴ κᾀν τῷ
<span class="lb" data-page="9.890" data-line="19" id="l9.890.19"></span>καταλόγῳ τῶν κρισίμων ἡμερῶν τῶν κατὰ τὸ προγνωστικὸν ﻿
<span class="pb" data-page="9.891" id="p9.891"></span>
<span class="lb" data-page="9.891" data-line="1" id="l9.891.1"></span>ἕως τῆς ἑξηκοστῆς ἡμέρας προέβη δεόντως. ἐπεὶ γὰρ οὐ περὶ
<span class="lb" data-page="9.891" data-line="2" id="l9.891.2"></span>τῶν ὀξέων μόνον, ἀλλὰ καὶ τῶν ἐκ τούτων γινομένων ὁ
<span class="lb" data-page="9.891" data-line="3" id="l9.891.3"></span>λόγος ἦν αὐτῷ, προσηκόντως, οἶμαι, κᾀν ταῖς κρισίμοις
<span class="lb" data-page="9.891" data-line="4" id="l9.891.4"></span>αὐταῖς, κᾀν τῇ περὶ ῥήξεως τῶν ἀποστημάτων διδασκαλίᾳ
<span class="lb" data-page="9.891" data-line="5" id="l9.891.5"></span>τῆς ἑξηκοστῆς ἡμέρας ἐμνημόνευσε. ταύτην οὖν τὴν διδασκαλίαν
<span class="lb" data-page="9.891" data-line="6" id="l9.891.6"></span>οἱ μὴ νοήσαντες εἰκῇ καὶ μάτην ἐν τούτοις
<span class="lb" data-page="9.891" data-line="7" id="l9.891.7"></span>πλέκουσι ζητήματα, μάχεσθαι νομίζοντες τῷδε τῷ λόγῳ
<span class="lb" data-page="9.891" data-line="8" id="l9.891.8"></span>τῷ κατὰ τοὺς ἀφορισμοὺς εἰρημένῳ τῷ φάσκοντι, τὰ
<span class="lb" data-page="9.891" data-line="9" id="l9.891.9"></span>ὀξέα τῶν νοσημάτων ἐν τεσσαρεσκαίδεκα ἡμέρῃσι κρίνεται,
<span class="lb" data-page="9.891" data-line="10" id="l9.891.10"></span><span class="milestone ed2page" data-n="8.491" data-unit="ed2page" id="ed2page.8.491"></span>ὥσπερ οὐκ αὐτοῦ τοῦ Ἱπποκράτους ἀκριβῶς ἐνδειξαμένου
<span class="lb" data-page="9.891" data-line="11" id="l9.891.11"></span>τῷ λόγῳ τῶν ἐκ μεταπτώσεως ὀξέων τὴν φύσιν ἑτέραν
<span class="lb" data-page="9.891" data-line="12" id="l9.891.12"></span>τῆς τῶν ἁπλῶς ὀξέων. αὐτὸ γὰρ δὴ τοῦτ’ ἐναντίον ἐστὶν ἢ
<span class="lb" data-page="9.891" data-line="13" id="l9.891.13"></span>ἐκεῖνοι νομίζουσιν. εἰ μὴ γὰρ διττὴν ἠπίστατο τῶν ὀξέων τὴν
<span class="lb" data-page="9.891" data-line="14" id="l9.891.14"></span>φύσιν, ἑτέραν μὲν τῶν ἁπλῶς ὀξέων, ἑτέραν δὲ τῶν ἐκ μεταπτώσεως,
<span class="lb" data-page="9.891" data-line="15" id="l9.891.15"></span>οὐκ ἂν διωρίσατο τῇ προσθήκῃ τὴν ἀπόφασιν,
<span class="lb" data-page="9.891" data-line="16" id="l9.891.16"></span>ἀλλ’ ἁπλῶς εἶπεν ἂν, εὔπνοιαν δὲ χρὴ νομίζειν κάρτα μεγάλην
<span class="lb" data-page="9.891" data-line="17" id="l9.891.17"></span>δύναμιν ἔχειν εἰς σωτηρίαν ἐν πᾶσι τοῖσιν ὀξέσι νοσήμασι.
<span class="lb" data-page="9.891" data-line="18" id="l9.891.18"></span>νυνὶ δὲ ἐπειδὴ τὴν τοιαύτην λέξιν ἠπίστατο τῶν ἁπλῶς ὀξέων
<span class="lb" data-page="9.891" data-line="19" id="l9.891.19"></span>ἐσομένην ἐνδεικτικὴν, οὐ μὴν ἐβούλετό γ’ οὕτως, ἀλλὰ σὺν
<span class="pb" data-page="9.892" id="p9.892"></span>
<span class="lb" data-page="9.892" data-line="1" id="l9.892.1"></span>αὐτοῖς καὶ τἄλλα περιλαβεῖν, εὐλόγως προσέθηκε πρῶτον
<span class="lb" data-page="9.892" data-line="2" id="l9.892.2"></span>μὲν τὸ ὁπόσα σὺν πυρετοῖς εἰσι, μηκέτι προσγράψας τοῖσι
<span class="lb" data-page="9.892" data-line="3" id="l9.892.3"></span>συνεχέσιν, ὅπερ ἴδιον ἦν τῶν ἁπλῶς ὀξέων· ἔπειτα δὲ καὶ τὸ
<span class="lb" data-page="9.892" data-line="4" id="l9.892.4"></span>ἐν τεσσαράκοντα ἡμέρῃσι κρίνεται, ὡς ἂν ἄλλων τινῶν ὄντων
<span class="lb" data-page="9.892" data-line="5" id="l9.892.5"></span>ὀξέων, ἃ οὐκ ἐν μ΄ ἡμέρῃσι κρίνεται. πανταχόθεν οὖν αὐτῷ
<span class="lb" data-page="9.892" data-line="6" id="l9.892.6"></span>διώρισταί τε καὶ δέδεικται σαφῶς ἡ φύσις τῶν νοσημάτων,
<span class="lb" data-page="9.892" data-line="7" id="l9.892.7"></span>ὑπὲρ ὧν ὁ σύμπας ἐστὶ κατὰ τὸ προγνωστικὸν λόγος. οἱ δ’
<span class="lb" data-page="9.892" data-line="8" id="l9.892.8"></span>ἐξηγηταὶ τὰ σαφῶς εἰρημένα ζητοῦσιν ἀσαφῆ ποιῆσαι. τὸ
<span class="lb" data-page="9.892" data-line="9" id="l9.892.9"></span>μὲν οὖν ὀνόματος προσθήκῃ λύειν ἐπιχειρεῖν ὃ πλέκουσι ζήτημα
<span class="lb" data-page="9.892" data-line="10" id="l9.892.10"></span>συγγνωστὸν, ἀλλὰ τοῦτο μὲν ποιήσουσιν οἱ οὕτω γράφοντες·
<span class="lb" data-page="9.892" data-line="11" id="l9.892.11"></span>εὔπνοιαν δὲ χρὴ νομίζειν κάρτα μεγάλην δύναμιν
<span class="lb" data-page="9.892" data-line="12" id="l9.892.12"></span>ἔχειν εἰς σωτηρίαν ἐν πᾶσι τοῖσιν ὀξέσι νοσήμασιν, ὁκόσα
<span class="lb" data-page="9.892" data-line="13" id="l9.892.13"></span>σὺν πυρετοῖς ἐστι καὶ ἐν τεσσαράκοντα ἡμέρῃσι κρίνεται.
<span class="lb" data-page="9.892" data-line="14" id="l9.892.14"></span>τινὲς δὲ καὶ μὴ προσγράφοντες ἐν τῇ ῥήσει τὸ καὶ ὁκόσα,
<span class="lb" data-page="9.892" data-line="15" id="l9.892.15"></span>συνυπακούειν δεῖ, φασὶν, ἵν’ ὁ λόγος αὐτῷ γένηται διπλοῦς,
<span class="lb" data-page="9.892" data-line="16" id="l9.892.16"></span>ὁ μὲν ἕτερος περὶ τῶν ὀξέων νοσημάτων, ὑπὲρ ὧν ἀπεφήνατο
<span class="lb" data-page="9.892" data-line="17" id="l9.892.17"></span>κατὰ τοὺς ἀφορισμοὺς, ὁ δ’ ἕτερος ὑπὲρ τῶν ἄλλων, ὅσα
<span class="lb" data-page="9.892" data-line="18" id="l9.892.18"></span>σὺν πυρετοῖς ἐστι καὶ ἐν τεσσαράκοντα ἡμέρῃσι κρίνεται. τὸ
<span class="pb" data-page="9.893" id="p9.893"></span>
<span class="lb" data-page="9.893" data-line="1" id="l9.893.1"></span>δὲ μηδὲ ἐν τοῖς ἀφορισμοῖς οἴεσθαι τὴν ιδ΄ ἡμέραν κρίσιμον,
<span class="lb" data-page="9.893" data-line="2" id="l9.893.2"></span>ἀλλὰ κᾀκεῖ δεκατέσσαρας τὰς πάσας ὑπολαμβάνειν ἀποφαίνεσθαι
<span class="lb" data-page="9.893" data-line="3" id="l9.893.3"></span>τὸν Ἱπποκράτην κρισίμους ἡμέρας ὑπάρχειν, εἶναι γὰρ
<span class="lb" data-page="9.893" data-line="4" id="l9.893.4"></span>τοσαύτας, εἴ τις ἀπὸ τῆς τρίτης, ἣ πρώτη πασῶν κρίνειν
<span class="lb" data-page="9.893" data-line="5" id="l9.893.5"></span>πέφυκεν, ἀριθμήσειεν ἄχρι τῆς μ΄, οὐ μικρᾶς καταγνώσεως
<span class="lb" data-page="9.893" data-line="6" id="l9.893.6"></span>ἄξιον. οὔτε γὰρ ὡς ἰατροὶ τοῦτο λέγουσιν οὔθ’ ὡς ἀριθμεῖν
<span class="lb" data-page="9.893" data-line="7" id="l9.893.7"></span>γινώσκοντες οὔθ’ ὡς ἀναγινώσκειν εἰδότες. ἰατροὶ γὰρ ὄντες
<span class="lb" data-page="9.893" data-line="8" id="l9.893.8"></span>ἠπίσταντό τε ἂν πρῶτον μὲν ὡς οὐδὲν τῶν ἀκριβῶς ὀξέων εἰς
<span class="lb" data-page="9.893" data-line="9" id="l9.893.9"></span>τὴν μ΄ ἡμέραν ἀφικνεῖται μὴ προκριθέν· ἔπειτα δὲ καὶ ὡς
<span class="lb" data-page="9.893" data-line="10" id="l9.893.10"></span>οὐδὲ τεσσαρεσκαίδεκα τὸν ἀριθμόν εἰσιν αἱ μέχρι τῆς μ΄ κρίσιμοι.
<span class="lb" data-page="9.893" data-line="11" id="l9.893.11"></span>κατὰ τοῦτο δὲ οὐδὲ ἀριθμεῖν ἄν τις αὐτοὺς ἐπίστασθαι
<span class="lb" data-page="9.893" data-line="12" id="l9.893.12"></span>φαίη. πλείους γάρ εἰσι τῶν δεκατεσσάρων τό τε ἀληθὲς αὐτὸ
<span class="lb" data-page="9.893" data-line="13" id="l9.893.13"></span>καὶ τὸ φαινόμενον ἐπὶ τῶν ἔργων σκοπουμένοις καὶ μέντοι
<span class="lb" data-page="9.893" data-line="14" id="l9.893.14"></span>καὶ τὸ πρὸς Ἱπποκράτους ἐν τῷ πρώτῳ τῶν ἐπιδημιῶν εἰρημένον.
<span class="lb" data-page="9.893" data-line="15" id="l9.893.15"></span>ἔμπροσθεν δὲ παρέγραψα τὴν λέξιν ἐκείνην, ἐν ᾗ διδάσκει
<span class="lb" data-page="9.893" data-line="16" id="l9.893.16"></span>τὰς κρισίμους ἡμέρας ἁπάσας, εἴ τις ἀριθμεῖν ἐπίσταται,
<span class="lb" data-page="9.893" data-line="17" id="l9.893.17"></span>πλείους εὑρήσει τῶν ιδ΄ μέχρι τῆς μ΄ γενομένας. εἰ δὲ τὰς
<span class="pb" data-page="9.894" id="p9.894"></span>
<span class="lb" data-page="9.894" data-line="1" id="l9.894.1"></span>κατὰ τετράδα μόνας ἀριθμεῖ τις, ἴσως γὰρ ἐπὶ τούτῳ ἐξελεγχόμενοι
<span class="lb" data-page="9.894" data-line="2" id="l9.894.2"></span>πάλιν μεταβήσονται, ἐλάττους εἰσὶν, αἱ δὲ τῶν ιδ΄.
<span class="lb" data-page="9.894" data-line="3" id="l9.894.3"></span>ὅτι δ’ οὐδ’ ἀναγινώσκειν ἴσασιν οἱ τὰ τοιαῦτα λέγοντες ᾧδ’
<span class="lb" data-page="9.894" data-line="4" id="l9.894.4"></span>ἂν μάλιστα γνοίης. εἰ μὲν οὖν ἐν τῷ προγνωστικῷ τὴν μ΄
<span class="lb" data-page="9.894" data-line="5" id="l9.894.5"></span>ἡμέραν κρίσιμον εἶπεν εἶναι τῶν ὀξέων, ἔπειτα ἐν τοῖς ἀφορισμοῖς
<span class="lb" data-page="9.894" data-line="6" id="l9.894.6"></span>ἐν τεσσαρεσκαίδεκα ἡμέρῃσι ταῖς πάσαις ἔλεγεν αὐτὰ
<span class="lb" data-page="9.894" data-line="7" id="l9.894.7"></span>κρίνεσθαι, τότε γ’ ἐνεχώρει τι τοιοῦτον οἷον ἐκεῖνοι λέγουσιν
<span class="lb" data-page="9.894" data-line="8" id="l9.894.8"></span>ἐπινοεῖν. ἐπεὶ δὲ κᾀν τῷ προγνωστικῷ ἐν τεσσαράκονθ’ ἡμέρῃσιν
<span class="lb" data-page="9.894" data-line="9" id="l9.894.9"></span>ἔφησιν αὐτὰ κρίνεσθαι, κᾀν τοῖς ἀφορισμοῖς ἐν τεσσαρεσκαίδεκα,
<span class="lb" data-page="9.894" data-line="10" id="l9.894.10"></span>γελοιότατόν ἐστι τῆς αὐτῆς λέξεως ἄλλοτ’ ἄλλως
<span class="lb" data-page="9.894" data-line="11" id="l9.894.11"></span>ἀκούειν. ἀμείνους δὲ τούτων οἱ μὴ ζητοῦντες τοὺς λόγους
<span class="lb" data-page="9.894" data-line="12" id="l9.894.12"></span>ἀποδεῖξαι, ὁμολογοῦντες ἄλλου μὲν εἶναι τοὺς ἀφορισμοὺς ἀνδρὸς,
<span class="lb" data-page="9.894" data-line="13" id="l9.894.13"></span>ἄλλου δὲ τὸ προγνωστικὸν, ἀλλ’ οὗτοι θαυμαστοὶ τῆς
<span class="lb" data-page="9.894" data-line="14" id="l9.894.14"></span>μεγαλοψυχίας. <span class="milestone ed2page" data-n="8.492" data-unit="ed2page" id="ed2page.8.492"></span>ὅτι δὲ τὸ χρήσιμον εἰς τὴν τοιαύτην διδασκαλίαν
<span class="lb" data-page="9.894" data-line="15" id="l9.894.15"></span>ὁ Ἱπποκράτης ἐπισκοπούμενος ἀεὶ τὰ μὲν ἁπλῶς
<span class="lb" data-page="9.894" data-line="16" id="l9.894.16"></span>ὀξέα τὴν ιδ΄ ἡμέραν ὅρον ὀρθῶς ἔφησεν ἔχειν, τῶν δ’ ἐκ μεταπτώσεως
<span class="lb" data-page="9.894" data-line="17" id="l9.894.17"></span>ὀξέων τὰ μὲν τὴν μ΄, τὰ δὲ τὴν ξ΄, αὐτάρκως
<span class="lb" data-page="9.894" data-line="18" id="l9.894.18"></span>ἐπιδέδεικται.
</p>
          </article>

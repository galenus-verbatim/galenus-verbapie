<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.13">
<span class="pb page1" data-page="9.895" id="p9.895"></span>
<span class="milestone ed1page page1" data-n="3.443" data-unit="ed1page" id="ed1page.3.443"></span>
<span class="milestone ed2page page1" data-n="8.492" data-unit="ed2page" id="ed2page.8.492"></span>
            <p>
<span class="lb" data-page="9.895" data-line="1" id="l9.895.1"></span>Χρὴ δὲ εἰδέναι καθόλου περὶ τῶν τοιούτων
<span class="lb" data-page="9.895" data-line="2" id="l9.895.2"></span>ἁπάντων ὡς ὅσα ποσοῦ τινος εἰς μόρια διαιρουμένου
<span class="lb" data-page="9.895" data-line="3" id="l9.895.3"></span>γίνεται, ἔχει τὴν σωριτικὴν ἀπορίαν ἑπομένην. δεῖ τοιγαροῦν
<span class="lb" data-page="9.895" data-line="4" id="l9.895.4"></span>οὕτω τέμνειν ἐπιχειρεῖν ὡς μήτε τὰ πολὺ διαφέροντα μόρια
<span class="lb" data-page="9.895" data-line="5" id="l9.895.5"></span>συνάπτειν ἀλλήλοις, ὅπερ εἰς ὀλίγα τεμνομένου τοῦ παντὸς
<span class="lb" data-page="9.895" data-line="6" id="l9.895.6"></span>ποσοῦ γίνεται, μήθ’ οὕτω πολλὰ ποιεῖν ὡς τὸ τῆς διδασκαλίας
<span class="lb" data-page="9.895" data-line="7" id="l9.895.7"></span>χρηστὸν ὑπερεκπίπτειν. ὡς οὖν ἐνδέχεται τὰ κάλλιστα
<span class="lb" data-page="9.895" data-line="8" id="l9.895.8"></span>διελεῖν, οὕτω μοι φαίνεται τέμνεσθαι τὰ πρὸς Ἱπποκράτους.
<span class="lb" data-page="9.895" data-line="9" id="l9.895.9"></span>πρῶτον μὲν γὰρ τὰ κατόξεα μέχρι τῆς ἑβδόμης ἐνδείκνυται
<span class="lb" data-page="9.895" data-line="10" id="l9.895.10"></span>προϊέναι, δι’ ὧν, ὡς ἔφην, ἐν ἀφορισμοῖς εἶπεν ἐσχάτως
<span class="lb" data-page="9.895" data-line="11" id="l9.895.11"></span>χρῆναι λεπτῶς διαιτᾷν αὐτά. εἶτα μετὰ ταῦτα ἐν τῷ περὶ
<span class="lb" data-page="9.895" data-line="12" id="l9.895.12"></span>διαίτης ὀξέων, ἄχρι τῆς ἑβδόμης τινὰς ἐν ἀσιτίᾳ φυλάττειν
<span class="lb" data-page="9.895" data-line="13" id="l9.895.13"></span>παντελεῖ. ἔπειτα δὲ καὶ τὴν ιδ΄ τῶν ἁπλῶς ὀξέων τέλος ἔθετο,
<span class="lb" data-page="9.895" data-line="14" id="l9.895.14"></span>κᾄπειτα μέχρι τῆς κ΄ προὔβη. αὖθις δὲ καθ’ ἑκάτερον εἶδος
<span class="lb" data-page="9.895" data-line="15" id="l9.895.15"></span>νόσου, ἄχρι τῆς μ΄, καὶ αὖθις δὲ καθ’ ἑκάτερον ἕως τῆς ξ΄,
<span class="lb" data-page="9.895" data-line="16" id="l9.895.16"></span>εἶτ’ αὖθις ὅρον ἔσχατον τῶν κρινουσῶν ἡμερῶν τὴν ρ΄ τε καὶ
<span class="lb" data-page="9.895" data-line="17" id="l9.895.17"></span>εἰκοστὴν ἐποιήσατο, τεττάρων δηλονότι μηνῶν ὑπάρχοντα ﻿
<span class="pb" data-page="9.896" id="p9.896"></span>
<span class="lb" data-page="9.896" data-line="1" id="l9.896.1"></span>χρόνον. ἑξῆς δὲ τὰ μὲν ἐν μηνῶν ἀριθμῷ κριτικῶν, τὰ δὲ ἐν
<span class="lb" data-page="9.896" data-line="2" id="l9.896.2"></span>ἐτῶν λύεσθαι λέγει. τὸ μὲν οὖν εἰς τὴν διδασκαλίαν χρήσιμον
<span class="lb" data-page="9.896" data-line="3" id="l9.896.3"></span>τοῦτ’ ἔστι. παρεμπίπτει δέ τινα λογικὰ ζητήματα παραμυθίαν
<span class="lb" data-page="9.896" data-line="4" id="l9.896.4"></span>ἐπιζητοῦντα, καθάπερ, οἶμαι, καὶ τόδε, τῶν ὀξέων ὁμολογουμένων
<span class="lb" data-page="9.896" data-line="5" id="l9.896.5"></span>εἶναι νοσημάτων, ἔνια τὴν ιδ΄ ἡμέραν ὑπερβαίνοντα
<span class="lb" data-page="9.896" data-line="6" id="l9.896.6"></span>φαίνεται, καὶ διὰ τοῦτο καὶ Διοκλῆς οὐ τὴν ιδ΄, ἀλλὰ τὴν
<span class="lb" data-page="9.896" data-line="7" id="l9.896.7"></span>εἰκοστὴν ὅρον αὐτῶν ἐτίθετο, κατὰ <span class="milestone ed1page" data-n="3.444" data-unit="ed1page" id="ed1page.3.444"></span>τοῦτο μὲν ἁμαρτάνων,
<span class="lb" data-page="9.896" data-line="8" id="l9.896.8"></span>ὅτι μὴ τὴν κ΄ μᾶλλον, ἀλλὰ τὴν κα΄ ὅρον αὐτῶν ἔτι
<span class="lb" data-page="9.896" data-line="9" id="l9.896.9"></span>ἐτίθετο, οὐ μὴν ἐκεῖνός γε πάντως σφαλλόμενος ἐν τῷ ιδ΄
<span class="lb" data-page="9.896" data-line="10" id="l9.896.10"></span>ὑπερβαίνειν. ἴσμεν γάρ τινας τῶν ὀξέως διανοσησάντων ἑπτακαιδεκαταίους
<span class="lb" data-page="9.896" data-line="11" id="l9.896.11"></span>τε καὶ εἰκοσταίους κριθέντας, ὥσπερ ἀμέλει καὶ
<span class="lb" data-page="9.896" data-line="12" id="l9.896.12"></span>παρ’ αὐτῷ τῷ Ἱπποκράτει ἐν αὐτοῖς τοῖς ἐπιδημίοις ἔστιν
<span class="lb" data-page="9.896" data-line="13" id="l9.896.13"></span>εὑρεῖν. πῶς οὖν, εἴπερ τοῦτο οὕτως ἔχει, καὶ φαίνεταί τινα
<span class="lb" data-page="9.896" data-line="14" id="l9.896.14"></span>τῶν ὀξέων νοσημάτων ὑπερβαίνοντα τὴν ιδ΄ ὅρον αὐτῶν, τήνδε
<span class="lb" data-page="9.896" data-line="15" id="l9.896.15"></span>τὴν ἡμέραν ἐν ἀφορισμοῖς ἐποιήσατο; πρόχειρον μὲν ἦν
<span class="lb" data-page="9.896" data-line="16" id="l9.896.16"></span>φάναι σπάνιον μὲν εἶναι τοῦτο, πλειστάκις δὲ θάτερον ἀποβαίνειν
<span class="lb" data-page="9.896" data-line="17" id="l9.896.17"></span>εἴωθεν. ἔστι δ’ ὅτε τὸν Ἱπποκράτην μόνον ἀποφαίνεσθαι
<span class="lb" data-page="9.896" data-line="18" id="l9.896.18"></span>τὸ πλειστάκις ὀφθὲν, ἐν οὐδενὶ λόγῳ τὸ σπάνιον
<span class="pb" data-page="9.897" id="p9.897"></span>
<span class="lb" data-page="9.897" data-line="1" id="l9.897.1"></span>τιθέμενον. ἀλλὰ καὶ βαθυτέρας τινὸς ἔχεται γνώμης ἡ ἀπόφασις,
<span class="lb" data-page="9.897" data-line="2" id="l9.897.2"></span>ἄν τις αὐτὴν ἐξετάζῃ προσηκόντως. ὅσα γὰρ εἰς τὴν ιζ΄
<span class="lb" data-page="9.897" data-line="3" id="l9.897.3"></span>ἡμέραν, ἢ τὴν εἰκοστὴν ἐξέπεσεν ἀκριβῶς ὀξέα νοσήματα,
<span class="lb" data-page="9.897" data-line="4" id="l9.897.4"></span>πάντως ἤρξατο ταῦτα καθάπερ ὑποβρύχια βραδέως τε καὶ
<span class="lb" data-page="9.897" data-line="5" id="l9.897.5"></span>οἷον μεμολυσμένως κινεῖσθαι. κᾄπειτα τὰ μὲν ἐν τῇ πρώτῃ
<span class="lb" data-page="9.897" data-line="6" id="l9.897.6"></span>τετράδι, τὰ δὲ ἐν τῇ δευτέρᾳ τὴν τῶν ἀκριβῶς ὀξέων ἀπολαμβάνοντα
<span class="lb" data-page="9.897" data-line="7" id="l9.897.7"></span>κίνησιν, εἰς τὴν ιζ΄ τε καὶ κ΄ ἐξέπεσεν, ἐντὸς τῆς ιδ΄
<span class="lb" data-page="9.897" data-line="8" id="l9.897.8"></span>καὶ ταῦτα τῆς ἑαυτῶν κριθέντα. τὰ γὰρ ἐν τῇ τετράδι τῶν
<span class="lb" data-page="9.897" data-line="9" id="l9.897.9"></span>ἡμερῶν ἀπαρξάμενα τῆς ὀξύτητος, ἔπειτα ἑπτακαιδεκαταῖα
<span class="lb" data-page="9.897" data-line="10" id="l9.897.10"></span>κριθέντα, δῆλον ὡς οὐχ ὑπερέβη τὴν ἑαυτῶν τεσσαρεσκαιδεκάτην.
<span class="lb" data-page="9.897" data-line="11" id="l9.897.11"></span>οἶδε δὲ τοῦτο καὶ αὐτὸς μὲν ὁ Διοκλῆς καὶ οἱ ἄλλοι
<span class="lb" data-page="9.897" data-line="12" id="l9.897.12"></span>σχεδὸν ἅπαντες οἱ παλαιοί. φρενιτικοὺς γοῦν εὐθὺς ἀπὸ τῆς
<span class="lb" data-page="9.897" data-line="13" id="l9.897.13"></span>πρώτης ἡμέρας οὐ πάνυ τι γίνεσθαί φησιν. εἰ τοίνυν τις
<span class="lb" data-page="9.897" data-line="14" id="l9.897.14"></span>ἀρξάμενος φρενιτίζειν, ἤτοι πεμπταῖος, ἢ ἑβδομαῖος, ἢ ἑπτακαιδεκαταῖος,
<span class="lb" data-page="9.897" data-line="15" id="l9.897.15"></span>ἢ εἰκοσταῖος κριθείη, <span class="milestone ed2page" data-n="8.493" data-unit="ed2page" id="ed2page.8.493"></span>πρόδηλον ὡς ἐντὸς
<span class="lb" data-page="9.897" data-line="16" id="l9.897.16"></span>τῆς ἑαυτοῦ ιδ΄ ἐκρίθη. κατὰ τοῦτο δὴ καὶ μάλιστα νομίζω
<span class="lb" data-page="9.897" data-line="17" id="l9.897.17"></span>τὴν κ΄ ἡμέραν εἰς ἀμφιβολίαν ἐμπεσεῖν, ἐπαμφοτερίζουσαν τῇ
<span class="lb" data-page="9.897" data-line="18" id="l9.897.18"></span>δυνάμει τῷ πολλάκις μὲν τὰ μετὰ τὰς πρώτας ἡμέρας, ὀξέα
<span class="pb" data-page="9.898" id="p9.898"></span>
<span class="lb" data-page="9.898" data-line="1" id="l9.898.1"></span>νοσήματα γενόμενα κρίνειν, ἐνίοτε δὲ ἐπικρίνειν τὰ προκριθέντα.
<span class="lb" data-page="9.898" data-line="2" id="l9.898.2"></span>τῶν γὰρ ἀπὸ τῆς πρώτης ἡμέρας ὀξέων οὐδὲν εἰς
<span class="lb" data-page="9.898" data-line="3" id="l9.898.3"></span>ταύτην ἐμπίπτει μὴ προκριθέν. εἰ δ’ ἔν τινι τῶν ἔμπροσθεν
<span class="lb" data-page="9.898" data-line="4" id="l9.898.4"></span>ἡμερῶν ἐλλιπῶς κεκριμένον αὕτη τελείως ἀπαλλάξειεν, οὐκ
<span class="lb" data-page="9.898" data-line="5" id="l9.898.5"></span>ἀναιρεῖ τὸ τῶν ὀξέων νοσημάτων τὴν ιδ΄ εἶναι πέρας. ὅσα δὲ
<span class="lb" data-page="9.898" data-line="6" id="l9.898.6"></span>κατὰ τὴν ἀρχὴν ὑποβρύχιά τε καὶ μολυνόμενα φανεῖται καὶ
<span class="lb" data-page="9.898" data-line="7" id="l9.898.7"></span>μετὰ ταύτην ἕως τῆς μ΄ τοιαῦτα μείναντα, πάλιν ἐπιταθῇ,
<span class="lb" data-page="9.898" data-line="8" id="l9.898.8"></span>ταῦτα χρόνια δικαίως ἄν τις ὀνομάσειεν. ὥσπερ γε τῶν ὀξέων
<span class="lb" data-page="9.898" data-line="9" id="l9.898.9"></span>μὲν σαφῶς παθῶν, ἀλλ’ ἔν τινι τῶν πρὸ τῆς κ΄ κριθέντων
<span class="lb" data-page="9.898" data-line="10" id="l9.898.10"></span>οὐκ ἀσφαλῶς, εἶτα διαλιπόντων, κᾄπειθ’ ὑποστρεψάντων,
<span class="lb" data-page="9.898" data-line="11" id="l9.898.11"></span>εἶτ’ αὖθις ὀξέων γινομένων, κᾄπειτ’ ἐν τῇ μ΄ κριθέντων, διαπορήσειεν
<span class="lb" data-page="9.898" data-line="12" id="l9.898.12"></span>ἄν τις, εἴθ’ ἁπλῶς ὀξέα καλεῖν αὐτὰ προήκει, εἴτ’
<span class="lb" data-page="9.898" data-line="13" id="l9.898.13"></span>ἐκ μεταπτώσεως ὀξέα, πολὺ δὲ μᾶλλον εἰ χρόνια. ἐν μὲν δὴ
<span class="lb" data-page="9.898" data-line="14" id="l9.898.14"></span>τοῖς ἀμφιβόλοις τε καὶ ἀσαφέσιν οὐ χρὴ ζητεῖν ἀπόφασιν
<span class="lb" data-page="9.898" data-line="15" id="l9.898.15"></span>ἀσφαλῆ. κατὰ γὰρ τὴν τῶν πραγμάτων φύσιν ἀεὶ χρὴ γίνεσθαι
<span class="lb" data-page="9.898" data-line="16" id="l9.898.16"></span>τὰς ἀποφάσεις ἀσφαλεῖς. ἐν οἷς δέ ἐστιν ἡ τῶν πραγμάτων
<span class="lb" data-page="9.898" data-line="17" id="l9.898.17"></span>φύσις ἀκριβῶς ἁπλῆ, σαφῆ καὶ ἁπλῆν ἐνταῦθα χρὴ ποιεῖσθαι
<span class="lb" data-page="9.898" data-line="18" id="l9.898.18"></span>τὴν ἀπόφασιν. ἐπεί τοι καὶ κατ’ αὐτοὺς τοὺς ἀφορισμοὺς
<span class="lb" data-page="9.898" data-line="19" id="l9.898.19"></span>ὁ Ἱπποκράτης, ἡνίκα τὴν ιδ΄ ἡμέραν ὅρον ἔθετο τῶν
<span class="pb" data-page="9.899" id="p9.899"></span>
<span class="lb" data-page="9.899" data-line="1" id="l9.899.1"></span>ὀξέων νοσημάτων, εὐθὺς καὶ τῆς ιζ΄ ἐμνημόνευσε γράφων
<span class="lb" data-page="9.899" data-line="2" id="l9.899.2"></span>ὡδί· θεωρητὴ πάλιν ἡ ιζ΄· αὕτη γάρ ἐστι δ΄ μὲν ἀπὸ τῆς ιδ΄,
<span class="lb" data-page="9.899" data-line="3" id="l9.899.3"></span>ζ΄ δὲ ἀπὸ τῆς ια΄. ἐμφαίνει γὰρ κᾀνταῦθα περὶ τῆς κ΄ ὡς ἂν
<span class="lb" data-page="9.899" data-line="4" id="l9.899.4"></span>δευτέρου τινὸς ὅρου τῶν ὀξέων. ἀλλ’ ἐπεὶ καὶ τοῦτο τὸ βιβλίον
<span class="lb" data-page="9.899" data-line="5" id="l9.899.5"></span>αὔταρκες ἤδη μῆκος ἔχει, καταπαύσω τῇδε τὸν ἐνεστῶτα
<span class="lb" data-page="9.899" data-line="6" id="l9.899.6"></span>λόγον. ὅσον δ’ ὑπόλοιπόν ἐστι τῆς περὶ κρισίμων ἡμερῶν
<span class="lb" data-page="9.899" data-line="7" id="l9.899.7"></span>θεωρίας ἐν τῷ μετὰ τοῦτο σύμπαν εἰρήσεται.
</p>
          </article>

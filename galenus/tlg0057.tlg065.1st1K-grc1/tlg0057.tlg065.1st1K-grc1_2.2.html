<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.2">
<span class="pb page1" data-page="9.842" id="p9.842"></span>
<span class="milestone ed1page page1" data-n="3.434" data-unit="ed1page" id="ed1page.3.434"></span>
<span class="milestone ed2page page1" data-n="8.473" data-unit="ed2page" id="ed2page.8.473"></span>
            <p>
<span class="lb" data-page="9.842" data-line="12" id="l9.842.12"></span>Λέλεκται δ’ ἐν αὐτοῖς πρῶτον ἓν μὲν τὸ
<span class="lb" data-page="9.842" data-line="13" id="l9.842.13"></span>μὴ δεῖν ἐπὶ πάντων ἑξῆς τῶν ἀῤῥώστων τὴν ἐξέτασιν τῶν κρισίμων
<span class="lb" data-page="9.842" data-line="14" id="l9.842.14"></span>ἡμερῶν ποιεῖσθαι, μόνους δ’ ἐκλέγειν ἐκείνους καὶ ἀναλαμβάνειν
<span class="lb" data-page="9.842" data-line="15" id="l9.842.15"></span>εἰς τὴν βάσανον, ἐφ’ ὧν μήτ’ αὐτὸς ὁ ἰατρὸς ἥμαρτέ
<span class="lb" data-page="9.842" data-line="16" id="l9.842.16"></span>τι μήθ’ ὁ κάμνων, ἀλλὰ μήθ’ οἱ παραμένοντες, ἢ καί τι τῶν
<span class="lb" data-page="9.842" data-line="17" id="l9.842.17"></span>ἔξωθεν ἀπήντησε βλαβερόν. ἔπειτα δὲ καὶ τὸ τὰς ἀρχὰς τῶν
<span class="lb" data-page="9.842" data-line="18" id="l9.842.18"></span>νοσημάτων οὐκ ἐκ λόγου τινὸς, ἀλλ’ ἐξ αὐτῆς τῆς ἐναργείας
<span class="pb" data-page="9.843" id="p9.843"></span>
<span class="lb" data-page="9.843" data-line="1" id="l9.843.1"></span>λαμβάνειν, ὁπότε πρῶτον ὁ κάμνων αὐτὸς ᾔσθετο σαφῶς,
<span class="lb" data-page="9.843" data-line="2" id="l9.843.2"></span>οὕτως εἰσβάλλοντος αὐτῷ τοῦ νοσήματος ὡς κοινώσασθαι
<span class="lb" data-page="9.843" data-line="3" id="l9.843.3"></span>βούλεσθαί τινι τῶν παρόντων ἰατρῶν, καὶ τρίτον, ἐπειδὰν εἰς
<span class="lb" data-page="9.843" data-line="4" id="l9.843.4"></span>πλείονας ἡμέρας ἐφεξῆς ἀλλήλων οὔσας ἡ κρίσις μερισθῇ, τίνος
<span class="lb" data-page="9.843" data-line="5" id="l9.843.5"></span>ἐστὶν οἰκεία δύνασθαι διαγινώσκειν. εἰ μὴ γὰρ διορισάμενός
<span class="lb" data-page="9.843" data-line="6" id="l9.843.6"></span>τις ὑπὲρ τούτων ἐπὶ τῇ πείρᾳ τὰς κρισίμους ἡμέρας ἐξετάζειν
<span class="lb" data-page="9.843" data-line="7" id="l9.843.7"></span>ἀφίκοιτο, πάμπολυ σφαλήσεται. τὸ μὲν δὴ κατὰ τὴν πεῖραν
<span class="lb" data-page="9.843" data-line="8" id="l9.843.8"></span>αὐτὴν τοιόνδε τί ἐστι. τὸ δὲ κατὰ τὸν λόγον, ὡς χρὴ
<span class="lb" data-page="9.843" data-line="9" id="l9.843.9"></span>κρίνεσθαι τὴν πεῖραν, ἐφεξῆς δίειμι. φυσικὸν εἶναι χρὴ τὸν
<span class="lb" data-page="9.843" data-line="10" id="l9.843.10"></span>ταῦτα κρινοῦντα καὶ πεπεισμένον ἀκριβῶς ὅτι φύσις ἐξαρκεῖ
<span class="lb" data-page="9.843" data-line="11" id="l9.843.11"></span>παντάπασιν καὶ ὡς προνοεῖται τοῦ σώματος ἡμῶν ἄκραν τινὰ
<span class="lb" data-page="9.843" data-line="12" id="l9.843.12"></span>πρόνοιαν, ὅτι τε ταῖς οἰκείαις κινήσεσιν, εἴπερ τι καὶ ἄλλο, τεταγμέναις
<span class="lb" data-page="9.843" data-line="13" id="l9.843.13"></span>οὕτως καὶ ἡ φύσις χρῆται. τούτων δὲ τὰ μὲν ἐκ
<span class="lb" data-page="9.843" data-line="14" id="l9.843.14"></span>τῶν περὶ χρείας μορίων ἔνεστι συλλογίσασθαι. δέδεικται γὰρ
<span class="lb" data-page="9.843" data-line="15" id="l9.843.15"></span>ἀκριβῶς<span class="milestone ed1page" data-n="3.436" data-unit="ed1page" id="ed1page.3.436"></span> ἄκρα τις ἐν τῇ διαπλάσει τοῦ ζώου τέχνη τῆς
<span class="lb" data-page="9.843" data-line="16" id="l9.843.16"></span>φύσεως, τὰ δ’ ἐν ταῖς τῶν κυημάτων αὐξήσεσίν τε καὶ τελειώσεσι
<span class="lb" data-page="9.843" data-line="17" id="l9.843.17"></span>καὶ ἀποκυήσεσι. καθ’ ἕκαστον γὰρ ζῶον ἡ τοῦ γένους
<span class="lb" data-page="9.843" data-line="18" id="l9.843.18"></span>οἰκεία προθεσμία τοῖς κυουμένοις ἅπασιν ἀκριβῶς φυλάττεται,
<span class="pb" data-page="9.844" id="p9.844"></span>
<span class="lb" data-page="9.844" data-line="1" id="l9.844.1"></span>τεταγμένας δηλονότι τῆς φύσεως ἀεὶ τὰς κινήσεις ἐχούσης.
<span class="lb" data-page="9.844" data-line="2" id="l9.844.2"></span>οὕτω δὲ καὶ ἡ μετὰ τὴν ἀποκύησιν αὔξησις ἑκάστου ζώου γίνεται.
<span class="lb" data-page="9.844" data-line="3" id="l9.844.3"></span>ἡ τελείωσις δὲ καὶ ἡ παρακμὴ ἐν χρόνοις ὡρισμένοις
<span class="lb" data-page="9.844" data-line="4" id="l9.844.4"></span>γίνεται. καὶ μὲν δὴ καὶ ὅστις τοῖς περὶ τῶν φυσικῶν δυνάμεων
<span class="lb" data-page="9.844" data-line="5" id="l9.844.5"></span>ὑπομνήμασιν ὡμίλησε καὶ τοῖς ἄλλοις ἅπασιν ὅσα κατὰ μέρος
<span class="lb" data-page="9.844" data-line="6" id="l9.844.6"></span>ἡμῖν ὑπὲρ ἑκάστης γέγραπται τῶν φυσικῶν ἐνεργειῶν, οἶμαι
<span class="lb" data-page="9.844" data-line="7" id="l9.844.7"></span>πεπεῖσθαι τοῦτον εἰς ὅσον ἥκουσι προνοίας τε ἅμα καὶ τάξεως
<span class="lb" data-page="9.844" data-line="8" id="l9.844.8"></span>αἱ τῆς φύσεως κινήσεις. εἰ δή τις ὑπὸ τούτων πέπεισται
<span class="lb" data-page="9.844" data-line="9" id="l9.844.9"></span>καὶ θαυμάζει τὴν τέχνην θ’ ἅμα καὶ τὴν τάξιν τῆς φύσεως,
<span class="lb" data-page="9.844" data-line="10" id="l9.844.10"></span>ἀναμνησθεὶς αὖθις ὅσον ἀπολείπεται καὶ προνοίᾳ καὶ τάξει
<span class="lb" data-page="9.844" data-line="11" id="l9.844.11"></span>τῶν κατ’ οὐρανὸν, ἀταξίαν τινὰ, οἶμαι, δώσει σύμφυτον τῇ
<span class="lb" data-page="9.844" data-line="12" id="l9.844.12"></span>τῆς ἐνταῦθα οὐσίας κινήσει. καὶ τὸ μὲν καλὸν ἅπαν, ὅσον
<span class="lb" data-page="9.844" data-line="13" id="l9.844.13"></span>ἂν ᾖ καλὸν ἐνταῦθα, καὶ μέντοι καὶ τὸ τεταγμένον τε καὶ τεχνικὸν
<span class="lb" data-page="9.844" data-line="14" id="l9.844.14"></span>ἄνωθεν ἐγγίνεσθαι φήσει, τὸ δ’ ἄτακτόν τε καὶ πεπλανημένον
<span class="lb" data-page="9.844" data-line="15" id="l9.844.15"></span>ἐκ τῆς ἐνταῦθα ὕλης ὁρμᾶσθαι. καὶ ταῦθ’ Ἱπποκράτης
<span class="lb" data-page="9.844" data-line="16" id="l9.844.16"></span>πρῶτος ἁπάντων ὧν ἴσμεν ἐπείσθη Ἑλλήνων, μετ’
<span class="lb" data-page="9.844" data-line="17" id="l9.844.17"></span>αὐτὸν δὲ ἅπαντες οἱ ἄριστοι τῶν φιλοσόφων. εἰ δὲ μὴ μακρὸς
<span class="lb" data-page="9.844" data-line="18" id="l9.844.18"></span>ἔμελλεν ὁ λόγος ἔσεσθαι, τάχ’ ἂν ὧν λέγουσιν ἀποδείξεων εἰς
<span class="pb" data-page="9.845" id="p9.845"></span>
<span class="lb" data-page="9.845" data-line="1" id="l9.845.1"></span>πίστιν τῶν εἰρημένων δογμάτων ἐμνημόνευσα. ἀλλὰ γὰρ ἀρκεῖ
<span class="lb" data-page="9.845" data-line="2" id="l9.845.2"></span>τῷ παρόντι λόγῳ καὶ ταῦτα. χρὴ τοίνυν τὸν ἰατρὸν ὅστις
<span class="lb" data-page="9.845" data-line="3" id="l9.845.3"></span>ἂν ἄξιος ἔσεσθαι μέλλῃ τῆς Ἱπποκράτους τέχνης, εἴπερ τι ἄλλο,
<span class="lb" data-page="9.845" data-line="4" id="l9.845.4"></span>καὶ τοῦτο πεπεισμένον ἥκειν ἐπὶ τὸ κρίνειν τὴν πεῖραν, ὡς
<span class="lb" data-page="9.845" data-line="5" id="l9.845.5"></span>τεταγμένον τι χρῆμά ἐστιν ἡ φύσις, κᾀπειδὰν κρατῇ τῆς ὕλης,
<span class="lb" data-page="9.845" data-line="6" id="l9.845.6"></span>ἀναλογίαις τισὶν ὡρισμέναις καὶ περιόδοις τεταγμέναις αἱ κινήσεις
<span class="lb" data-page="9.845" data-line="7" id="l9.845.7"></span>αὐτῆς γίνονται. τὰ δ’ ἀλόγως παρεμπίπτοντά ποτε καὶ
<span class="lb" data-page="9.845" data-line="8" id="l9.845.8"></span>συγχέοντα τὴν τάξιν, ἐπειδὰν μὴ πάντῃ κρατῇ τῆς ὕλης, ἀλλ’
<span class="lb" data-page="9.845" data-line="9" id="l9.845.9"></span>ἐμποδίζοιτό ποτε καὶ κωλύοιτο τοῖς ἑαυτῆς λόγοις κινεῖσθαι,
<span class="lb" data-page="9.845" data-line="10" id="l9.845.10"></span>τότ’ αὐτῇ συμπίπτει. τοῦτο γὰρ εἴπερ εἴη πεπεισμένος, ἔπειτα
<span class="lb" data-page="9.845" data-line="11" id="l9.845.11"></span>ἐκ τῆς ἐμπειρίας ἐπιμάθοι τό τε τῆς ζ΄ ἡμέρας ἐν ταῖς κρίσεσιν
<span class="lb" data-page="9.845" data-line="12" id="l9.845.12"></span>ἀσφαλές θ’ ἅμα <span class="milestone ed2page" data-n="8.476" data-unit="ed2page" id="ed2page.8.476"></span>καὶ τέλειον καὶ ἀκίνδυνον καὶ εὔσημον
<span class="lb" data-page="9.845" data-line="13" id="l9.845.13"></span>καὶ πολὺ τότε τῆς τεσσαρεσκαιδεκάτης ταύτῃ παραπλήσιον,
<span class="lb" data-page="9.845" data-line="14" id="l9.845.14"></span>ἐπιμάθοι δὲ καὶ ὡς ἡ μὲν τετάρτη τῆς ἑβδόμης ἐστὶν
<span class="lb" data-page="9.845" data-line="15" id="l9.845.15"></span>ἐπίδηλος, ἡ δὲ ἑνδεκάτη τῆς τεσσαρεσκαιδεκάτης, εὐθὺς αὐτοῦ
<span class="lb" data-page="9.845" data-line="16" id="l9.845.16"></span>παραστήσεται σκοπεῖσθαί τι περὶ τῆς ἑβδόμης. ὅπου γὰρ καὶ
<span class="lb" data-page="9.845" data-line="17" id="l9.845.17"></span>τῆς πρώτης ἑβδομάδος διχῆ διαιρεθείσης ἡ τετάρτη δεξαμένη
<span class="lb" data-page="9.845" data-line="18" id="l9.845.18"></span>τὴν τομὴν ὁποῖόν τι τὸ τέλος ἔσται προδηλοῖ καὶ τῆς δευτέρας ﻿
<span class="pb" data-page="9.846" id="p9.846"></span>
<span class="lb" data-page="9.846" data-line="1" id="l9.846.1"></span>ὡσαύτως, πῶς οὐκ ἄν τις εἰς ἔννοιαν ἀφίκοιτο τοῦ τελείαν
<span class="lb" data-page="9.846" data-line="2" id="l9.846.2"></span>μέν τινα εἶναι περίοδον ἑκάστην τῶν ἑβδομάδων, ἐπειδὴ
<span class="lb" data-page="9.846" data-line="3" id="l9.846.3"></span>τὸ μέσον ἑκατέρου τῶν ἄκρων ἴσον ἀφέστηκε; καὶ διὰ τοῦτο
<span class="lb" data-page="9.846" data-line="4" id="l9.846.4"></span>καὶ τὴν πρὸς ἄμφω κοινωνίαν ὁμοίαν ἔχει, τὴν μὲν τετάρτην
<span class="lb" data-page="9.846" data-line="5" id="l9.846.5"></span>ὁπόσα διὰ τῆς πρώτης ἡμέρας οὐκ ἐπαύσατο πειρᾶσθαι
<span class="lb" data-page="9.846" data-line="6" id="l9.846.6"></span>λύειν αὐτήν· τὴν ια΄ δ’ αὖ πάλιν ὁπόσα διὰ τῆς ζ΄. εἰ δ’ εἴη
<span class="lb" data-page="9.846" data-line="7" id="l9.846.7"></span>μεῖζον ἢ ὥστε μὴ διὰ τῆς τετάρτης ἡμέρας κριθῆναι τὸ νόσημα,
<span class="lb" data-page="9.846" data-line="8" id="l9.846.8"></span>προεργάζεσθαι μὲν ταύτην, τὸ τέλος δὲ ἐπιτιθέναι τὴν
<span class="lb" data-page="9.846" data-line="9" id="l9.846.9"></span>ἑβδόμην. ὡσαύτως δὲ καὶ ὅσα κατὰ τὴν ἑβδόμην οὐκ ἐπαύσατο,
<span class="lb" data-page="9.846" data-line="10" id="l9.846.10"></span>τὴν ια΄ αὐτοῖς ἐπιχειρεῖν, καὶ οὕτως ἢ αὐτὴν κρίνειν,
<span class="lb" data-page="9.846" data-line="11" id="l9.846.11"></span>ἢ προεργάζεσθαι τῇ ιδ΄ καὶ κατ’ αὐτὴν εὐθὺς εἰς τὴν θεωρίαν
<span class="lb" data-page="9.846" data-line="12" id="l9.846.12"></span>ἵστασθαι. καὶ τὸ μὲν εἴτ’ αὐτοὶ πεφύκασιν οἱ ἀριθμοὶ δρᾷν,
<span class="lb" data-page="9.846" data-line="13" id="l9.846.13"></span>εἴτε ἕπονται τεταγμέναις κινήσεσιν οὐκ αὐτοὶ δρῶντες, ἀλλὰ
<span class="lb" data-page="9.846" data-line="14" id="l9.846.14"></span>ταῖς ἐν χρόνῳ τινὶ δρώσαις οὐσίαις ἑπόμενοι, τοῖς φιλοσόφοις
<span class="lb" data-page="9.846" data-line="15" id="l9.846.15"></span>σκοπεῖσθαι παρίημι· τὸ δ’ ἀμφοτέροις ὁμολογούμενον κοινῇ
<span class="lb" data-page="9.846" data-line="16" id="l9.846.16"></span>λαβών τις, τὸ φαίνεσθαι τάς τε κατ’ οὐρανὸν οὐσίας ἀεὶ ταῖς
<span class="lb" data-page="9.846" data-line="17" id="l9.846.17"></span>οἰκείαις ἀναλογίαις τῆς κινήσεως κεχρημένας, ἤδη δὲ καὶ ἐν
<span class="pb" data-page="9.847" id="p9.847"></span>
<span class="lb" data-page="9.847" data-line="1" id="l9.847.1"></span>τοῖς ἐπιγείοις ζώοις, ἐπειδὰν ἀκριβῶς ὑγιαίνωσιν, ἄλλην ἄλλῳ
<span class="lb" data-page="9.847" data-line="2" id="l9.847.2"></span>καὶ κυήσεως εἶναι καὶ ἀποκυήσεως καὶ αὐξήσεως καὶ τελειώσεως
<span class="lb" data-page="9.847" data-line="3" id="l9.847.3"></span>καὶ ἀκμῆς καὶ παρακμῆς καὶ διαλύσεως ἀναλογίαν ἀριθμοῦ,
<span class="lb" data-page="9.847" data-line="4" id="l9.847.4"></span>πιστεύσειε δήπου καὶ τὰς κρινούσας ἡμέρας ἀριθμόν τέ
<span class="lb" data-page="9.847" data-line="5" id="l9.847.5"></span>τινα τεταγμένον ἔχειν, συγχεῖσθαί τε τοῦτον ἔστιν ὅτε κατὰ
<span class="lb" data-page="9.847" data-line="6" id="l9.847.6"></span>τὰς νόσους ὑπὸ τῶν παρὰ φύσιν διαθέσεων. εἰ δή τις, ὡς καὶ
<span class="lb" data-page="9.847" data-line="7" id="l9.847.7"></span>πρόσθεν ἔφην, ἐπὶ τὴν πεῖραν ἀφίκοιτο, πάμπολυ μὲν τὰς
<span class="lb" data-page="9.847" data-line="8" id="l9.847.8"></span>ἑβδομάδας εὑρήσει δυναμένας, ἐφεξῆς δ’ αὐταῖς τὰς τετράδας.
<span class="lb" data-page="9.847" data-line="9" id="l9.847.9"></span>ἐπισκέψεται δὲ περὶ τῶν παρεμπιπτουσῶν ἡμερῶν, οἷον τρίτης,
<span class="lb" data-page="9.847" data-line="10" id="l9.847.10"></span>ε΄, στ΄, θ΄, ἐκ τίνος ποτὲ λόγου τὸ κρίνειν ἐσχήκασιν.
<span class="lb" data-page="9.847" data-line="11" id="l9.847.11"></span>ἔτι δὲ μᾶλλον ἐπιζητήσεται καὶ διερευνήσεται περὶ τῆς ἑπτακαιδεκάτης
<span class="lb" data-page="9.847" data-line="12" id="l9.847.12"></span>καὶ ὀκτωκαιδεκάτης καὶ εἰκοστῆς καὶ εἰκοστῆς πρώτης
<span class="lb" data-page="9.847" data-line="13" id="l9.847.13"></span>ἁπασῶν τε τῶν ταύταις ἀνάλογον ἑπομένων. εἰ μὲν γὰρ
<span class="lb" data-page="9.847" data-line="14" id="l9.847.14"></span>εἰς τὴν εἰκοστὴν ἡμέραν αἱ τρεῖς ἑβδομάδες τελευτῶσιν, ὡς Ἱπποκράτης
<span class="lb" data-page="9.847" data-line="15" id="l9.847.15"></span>οἴεται, χρὴ δήπου τὴν μὲν ἑπτακαιδεκάτην ἐπίδηλον
<span class="lb" data-page="9.847" data-line="16" id="l9.847.16"></span>εἶναι τῆς εἰκοστῆς, ἐκπίπτειν δὲ τοῦ πρώτου λόγου τῶν κρισίμων
<span class="lb" data-page="9.847" data-line="17" id="l9.847.17"></span>ἡμερῶν τὴν ὀκτωκαιδεκάτην τε καὶ εἰκοστὴν πρώτην. εἰ
<span class="lb" data-page="9.847" data-line="18" id="l9.847.18"></span>δ’ ὁλοκλήρους χρὴ συναριθμεῖσθαι τὰς ἑβδομάδας, ἐπίδηλος
<span class="pb" data-page="9.848" id="p9.848"></span>
<span class="lb" data-page="9.848" data-line="1" id="l9.848.1"></span>μὲν ἡ ὀκτωκαιδεκάτη τῆς εἰκοστῆς πρώτης γενήσεται, λόγον δ’
<span class="lb" data-page="9.848" data-line="2" id="l9.848.2"></span>οὐδένα κρίσιμον ἕξουσιν ἥ θ’ ἑπτακαιδεκάτη καὶ κ΄.
</p>
          </article>

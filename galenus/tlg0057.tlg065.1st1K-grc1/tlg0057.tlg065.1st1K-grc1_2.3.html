<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.3">
<span class="pb page1" data-page="9.848" id="p9.848"></span>
<span class="milestone ed1page page1" data-n="3.436" data-unit="ed1page" id="ed1page.3.436"></span>
<span class="milestone ed2page page1" data-n="8.476" data-unit="ed2page" id="ed2page.8.476"></span>
            <p>
<span class="lb" data-page="9.848" data-line="3" id="l9.848.3"></span>Πρῶτον οὖν ὅπως ἡ πεῖρα περὶ τούτων
<span class="lb" data-page="9.848" data-line="4" id="l9.848.4"></span>ἀποφαίνεται διέλθωμεν, εἶθ’ οὕτως ἐπὶ τὸν λόγον μεταβῶμεν.
<span class="lb" data-page="9.848" data-line="5" id="l9.848.5"></span>ἔστω δὲ ἡ τῆς πείρας ἀνάμνησις ἐξ ὧν Ἱπποκράτης ἔγραψεν,
<span class="lb" data-page="9.848" data-line="6" id="l9.848.6"></span>ἀρξαμένοις ἡμῖν ἀπὸ τοῦ πρώτου τῶν ἐπιδημιῶν. ἐν
<span class="lb" data-page="9.848" data-line="7" id="l9.848.7"></span>μὲν οὖν τῇ δευτέρᾳ καταστάσει τάδε γράφων· οἱ μὲν οὖν καῦσοι
<span class="lb" data-page="9.848" data-line="8" id="l9.848.8"></span>ἐλαχίστοισί τε ἐγένοντο καὶ ἥκιστα τῶν καμνόντων οὗτοι
<span class="lb" data-page="9.848" data-line="9" id="l9.848.9"></span>ἐπόνησαν. οὔτε γὰρ αἱμοῤῥαγία εἰ μὴ πάνυ σμικρὰ καὶ ὀλίγοισιν,
<span class="lb" data-page="9.848" data-line="10" id="l9.848.10"></span>οὔτε παράληροι, τά τ’ ἄλλα πάντα εὐφόρως. ἐκρίνετο
<span class="lb" data-page="9.848" data-line="11" id="l9.848.11"></span>δὲ τούτοισι πάνυ εὐτάκτως, τοῖσι πλείστοισι<span class="milestone ed2page" data-n="8.477" data-unit="ed2page" id="ed2page.8.477"></span> σὺν τοῖσι
<span class="lb" data-page="9.848" data-line="12" id="l9.848.12"></span>διαλείπουσιν ἐν ἑπτακαίδεκα ἡμέρῃσιν. εἶτα ἐπὶ τῇ τελευτῇ
<span class="lb" data-page="9.848" data-line="13" id="l9.848.13"></span>τῆς τρίτης καταστάσεως ἐπιμελέστερον ἔτι περὶ τῶν κατὰ τὴν
<span class="lb" data-page="9.848" data-line="14" id="l9.848.14"></span>ἑπτακαιδεκάτην κριθέντων γράφει τόνδε τὸν τρόπον· τὰ δὲ
<span class="lb" data-page="9.848" data-line="15" id="l9.848.15"></span>περὶ τὰς κρίσιας, ἐξ ὧν γινώσκομεν εἰ ὅμοια ἢ ἀνόμοια· οἷον
<span class="lb" data-page="9.848" data-line="16" id="l9.848.16"></span>οἱ δύο ἀδελφοὶ ἤρξαντο ὁμοῦ τὴν αὐτὴν ὥρην· κατέκειντο
<span class="lb" data-page="9.848" data-line="17" id="l9.848.17"></span>παρὰ τὸ θέατρον Ἐπιγένεος ἀδελφεοὶ, τουτέων τῷ πρεσβυτέρῳ
<span class="lb" data-page="9.848" data-line="18" id="l9.848.18"></span>ἔκρινεν ἑκταίῳ, τῷ δὲ νεωτέρῳ ἑβδομαίῳ, ὑπέστρεψεν
<span class="pb" data-page="9.849" id="p9.849"></span>
<span class="lb" data-page="9.849" data-line="1" id="l9.849.1"></span>ἀμφοτέροις ὁμοῦ τὴν αὐτὴν ὥραν. διέλιπεν ἡμέρας ε΄, ἐκ δὲ τῆς
<span class="lb" data-page="9.849" data-line="2" id="l9.849.2"></span>ὑποστροφῆς ἐκρίθη ἀμφοτέροισιν ὁμοῦ τὸ σύμπαν ἑπτακαιδεκαταίοισιν.
<span class="lb" data-page="9.849" data-line="3" id="l9.849.3"></span>ἀλλ’ οὔπω τοῦτο ἴσως ἀξιόπιστον, εἰς τὸ κρίσιμον
<span class="lb" data-page="9.849" data-line="4" id="l9.849.4"></span>ἀποφήνασθαι τὴν ἑπτακαιδεκάτην ἡμέραν, εἰ δύο τινὲς
<span class="lb" data-page="9.849" data-line="5" id="l9.849.5"></span>ἐκρίθησαν ἐν αὐτῇ. προσέχωμεν οὖν τὸν νοῦν τοῖς ἐφεξῆς λεγομένοις.
<span class="lb" data-page="9.849" data-line="6" id="l9.849.6"></span>ἔκρινε δὲ τοῖς πλείστοισι πέμπτῃ, διέλιπεν ἑβδόμῃ,
<span class="lb" data-page="9.849" data-line="7" id="l9.849.7"></span>ἐκ δὲ τῶν ὑποστροφῶν ἔκρινε πεμπταίοισιν. ἤδη τοῦτο ἀξιόλογον,
<span class="lb" data-page="9.849" data-line="8" id="l9.849.8"></span>εἰ καὶ κατὰ τὴν δευτέραν κατάστασιν ἑπτακαιδεκαταίοις
<span class="lb" data-page="9.849" data-line="9" id="l9.849.9"></span>οἶδε κριθέντας πολλούς. καὶ κατὰ τὴν τρίτην οὐ μόνον
<span class="lb" data-page="9.849" data-line="10" id="l9.849.10"></span>τοὺς δύο ἀδελφοὺς, ἀλλὰ καὶ παμπόλλους ἄλλους, οὓς ἑκταίους
<span class="lb" data-page="9.849" data-line="11" id="l9.849.11"></span>μέν φησι κριθῆναι τὸ πρῶτον, ἔπειτα ἕξ διαλιπόντας,
<span class="lb" data-page="9.849" data-line="12" id="l9.849.12"></span>αὖθις πεμπταίους, ὅπερ ἐστὶν ἑπτακαιδεκαταίους ἀπὸ τῆς
<span class="lb" data-page="9.849" data-line="13" id="l9.849.13"></span>ἀρχῆς. ἀλλὰ καὶ τούτοις ἐπιφέρων ἐρεῖ· οἷσι δ’ ἔκρινεν ἑβδομαίοισι,
<span class="lb" data-page="9.849" data-line="14" id="l9.849.14"></span>διέλιπεν ἑπτά· ἐκ δὲ τῆς ὑποστροφῆς ἔκρινε τριταίους,
<span class="lb" data-page="9.849" data-line="15" id="l9.849.15"></span>τουτέστι καὶ τούτους τὸ σύμπαν ἑπτακαιδεκαταίους. εἶτ’
<span class="lb" data-page="9.849" data-line="16" id="l9.849.16"></span>ἐφεξῆς πάλιν, οἷσι δὲ πεμπταίοισι διέλιπεν ἑπτά. ἐλάμβανε δὲ
<span class="pb" data-page="9.850" id="p9.850"></span>
<span class="lb" data-page="9.850" data-line="1" id="l9.850.1"></span>τρεῖς, διέλιπε μίαν, ἐπελάμβανε μίαν, ἔκρινε δηλονότι καὶ τούτοις
<span class="lb" data-page="9.850" data-line="2" id="l9.850.2"></span>τὸ σύμπαν ἑπτακαιδεκαταίοισι. καὶ μὲν δὴ καὶ ἄλλους
<span class="lb" data-page="9.850" data-line="3" id="l9.850.3"></span>τινὰς ἑκταίους μὲν κριθῆναί φησι, διέλιπε δὲ ἕξ. ἐλάμβανέ
<span class="lb" data-page="9.850" data-line="4" id="l9.850.4"></span>φησι γ΄, εἶτα διέλιπε α΄, καὶ α΄ ἐλάμβανε τὴν ἑπτακαιδεκάτην
<span class="lb" data-page="9.850" data-line="5" id="l9.850.5"></span>αὐτὴν δηλονότι καθ’ <span class="milestone ed1page" data-n="3.437" data-unit="ed1page" id="ed1page.3.437"></span>ἥν περ καὶ ἔκρινεν. ἄλλους δέ τινας
<span class="lb" data-page="9.850" data-line="6" id="l9.850.6"></span>ἑκταίους μὲν κριθῆναί φησι, διαλείπειν δ’ ἑπτά. ἐκ δὲ τῆς
<span class="lb" data-page="9.850" data-line="7" id="l9.850.7"></span>ὑποστροφῆς ἔκρινέ, φησι, τεταρταίοις, τουτέστι τὸ σύμπαν
<span class="lb" data-page="9.850" data-line="8" id="l9.850.8"></span>ἑπτακαιδεκαταίοις. οὐκ ἀρκεσθεὶς δὲ τῷ λόγῳ τούτῳ παντὶ,
<span class="lb" data-page="9.850" data-line="9" id="l9.850.9"></span>καίτοι μεγάλως ἐνδείκνυσθαι δυναμένῳ τῆς ἑπτακαιδεκάτης
<span class="lb" data-page="9.850" data-line="10" id="l9.850.10"></span>ἡμέρας τὸ πρὸς τὴν κρίσιν ἰσχυρὸν, ἐπήνεγκεν· οὐδὲ τῶν
<span class="lb" data-page="9.850" data-line="11" id="l9.850.11"></span>διανοσησάντων οὐδενὶ διὰ τούτου τοῦ τρόπου οἶδα ὑποστροφὴν
<span class="lb" data-page="9.850" data-line="12" id="l9.850.12"></span>γενομένην πάλιν. ὥστ’ οὐ μόνον κρίνειν πολλάκις πέφυκεν ἡ
<span class="lb" data-page="9.850" data-line="13" id="l9.850.13"></span>ἑπτακαιδεκάτη, ἀλλὰ καὶ βεβαίως. οὔκουν τῶν παρεμπιπτουσῶν
<span class="lb" data-page="9.850" data-line="14" id="l9.850.14"></span>ἐστι κρισίμων, ἀλλὰ τῶν ἰσχυρῶν τε καὶ πρώτων. καὶ μὴν
<span class="lb" data-page="9.850" data-line="15" id="l9.850.15"></span>εἴπερ ἐξ ἐκείνων ἐστὶν, εὔλογόν τε αὐτὴν ἀναλογίαν τινὰ πρὸς
<span class="lb" data-page="9.850" data-line="16" id="l9.850.16"></span>τὴν τεσσαρεσκαιδεκάτην ἀποσώζειν. εἰ μὲν οὖν συνημμένην τὴν
<span class="lb" data-page="9.850" data-line="17" id="l9.850.17"></span>τετράδα διανοήσαιμεν καὶ σωζομένην, ὡς ἄρχεσθαι μὲν ἐν τῇ ﻿
<span class="pb" data-page="9.851" id="p9.851"></span>
<span class="lb" data-page="9.851" data-line="1" id="l9.851.1"></span>τεσσαρεσκαιδεκάτῃ, τελευτᾷν δὲ εἰς τὴν ἑπτακαιδεκάτην, ἔχοιμεν
<span class="lb" data-page="9.851" data-line="2" id="l9.851.2"></span>ἂν οὕτω σωζομένην τὴν περίοδον· εἰ δὲ διαζεύξαιμεν, ὡς
<span class="lb" data-page="9.851" data-line="3" id="l9.851.3"></span>τὴν τεσσαρεσκαιδεκάτην ἡμέραν τέλος εἶναι τῆς δευτέρας ἑβδομάδος,
<span class="lb" data-page="9.851" data-line="4" id="l9.851.4"></span>ἄρχεσθαι δὲ ἀπὸ τῆς πεντεκαιδεκάτης τὴν τρίτην, οὐκ
<span class="lb" data-page="9.851" data-line="5" id="l9.851.5"></span>εἰς τὴν ἑπτακαιδεκάτην οὕτως, ἀλλ’ εἰς τὴν ὀκτωκαιδεκάτην
<span class="lb" data-page="9.851" data-line="6" id="l9.851.6"></span>ἡ πρώτῃ τῆς τρίτης ἑβδομάδος ἀφίξεται τετράς. ἀλλ’ εἴπερ
<span class="lb" data-page="9.851" data-line="7" id="l9.851.7"></span>τοῦτ’ ἀληθὲς, εἰς τὴν εἰκοστὴν πρώτην ἀναγκαῖον ἔσται τὴν
<span class="lb" data-page="9.851" data-line="8" id="l9.851.8"></span>τρίτην ἑβδομάδα τελευτᾷν, ὥσπερ γε εἰ καὶ τὴν ἑπτακαιδεκάτην
<span class="lb" data-page="9.851" data-line="9" id="l9.851.9"></span>ὑποθοίμεθα πέρας εἶναι τῆς πρώτης κατὰ τὴν τρίτην
<span class="lb" data-page="9.851" data-line="10" id="l9.851.10"></span>ἑβδομάδα τετράδος, εἰς τὴν εἰκοστὴν ἡμέραν ἀφίξεται τὸ πέρας
<span class="lb" data-page="9.851" data-line="11" id="l9.851.11"></span>ταύτης τῆς ἑβδομάδος. εὔλογον οὖν ἐνόμισεν ὁ Ἱπποκράτης,
<span class="lb" data-page="9.851" data-line="12" id="l9.851.12"></span>ὥσπερ τὴν ιζ΄ ἡμέραν ἐβασάνισε διὰ τῆς πείρας, οὕτω καὶ τὴν
<span class="lb" data-page="9.851" data-line="13" id="l9.851.13"></span>κ΄ βασανίσαι διὰ τῆς πείρας. <span class="milestone ed2page" data-n="8.478" data-unit="ed2page" id="ed2page.8.478"></span>κρίσιμος μὲν γὰρ εὑρεθεῖσα
<span class="lb" data-page="9.851" data-line="14" id="l9.851.14"></span>μέγιστον ἔμελλεν ἔσεσθαι τῆς ἑπτακαιδεκάτης μαρτύριον· ἐκπεσοῦσα
<span class="lb" data-page="9.851" data-line="15" id="l9.851.15"></span>δὲ τῶν κρισίμων ἡμερῶν, ἢ ὅλως τῆς εἰκοστῆς πρώτης
<span class="lb" data-page="9.851" data-line="16" id="l9.851.16"></span>ἐλαττωθεῖσα, ζήτημα κινήσειεν οὐ σμικρόν. εὔλογον γὰρ
<span class="lb" data-page="9.851" data-line="17" id="l9.851.17"></span>εἶναι δόξει τὴν μὲν ἑπτακαιδεκάτην ἰσχυροτέραν ὑπάρχειν
<span class="lb" data-page="9.851" data-line="18" id="l9.851.18"></span>τῆς ὀκτωκαιδεκάτης, τὴν δ’ εἰκοστὴν ἀσθενεστέραν τῆς εἰκοστῆς
<span class="lb" data-page="9.851" data-line="19" id="l9.851.19"></span>πρώτης· διὰ τοῦτ’ οὖν ἐφεξῆς τοῖς περὶ τὴν ἑπτακαιδεκάτην
<span class="pb" data-page="9.852" id="p9.852"></span>
<span class="lb" data-page="9.852" data-line="1" id="l9.852.1"></span>γεγραμμένοις ἐν τῷ πρώτῳ τῶν ἐπιδημιῶν, ὑπὲρ τῆς
<span class="lb" data-page="9.852" data-line="2" id="l9.852.2"></span>εἰκοστῆς ὡδί πως γράφει· οἷσι δὲ περὶ τὰ ὦτα ἐγένετο, ἔκρινε
<span class="lb" data-page="9.852" data-line="3" id="l9.852.3"></span>μὲν εἰκοσταίοισι, κατέσβη δὲ πᾶσι καὶ οὐκ ἐξεπύησεν, ἀλλ’
<span class="lb" data-page="9.852" data-line="4" id="l9.852.4"></span>ἐπὶ κύστιν ἐτράπετο· καὶ τοῦτο μὲν ἱκανόν. ἀλλ’ ἐφεξῆς πάλιν
<span class="lb" data-page="9.852" data-line="5" id="l9.852.5"></span>ἐρεῖ· οἷσι δ’ ἔκρινεν ἑβδομαίοισι, διέλιπεν ἐννέα, ὑπέστρεψεν,
<span class="lb" data-page="9.852" data-line="6" id="l9.852.6"></span>ἔκρινεν ἐκ τῆς ὑποστροφῆς τεταρταίοισι, δηλονότι τὸ σύμπαν
<span class="lb" data-page="9.852" data-line="7" id="l9.852.7"></span>εἰκοσταίοισι. εἶτ’ ἐφεξῆς πάλιν· οἷσι δ’ ἔκρινεν ἑβδομαίοισι,
<span class="lb" data-page="9.852" data-line="8" id="l9.852.8"></span>διέλιπεν ἓξ, εἶθ’ ὑπέστρεφε, φησὶ, κἄπειθ’ ἑβδομαίοις ἔκρινεν,
<span class="lb" data-page="9.852" data-line="9" id="l9.852.9"></span>ὅπερ ἐστὶν εἰκοσταίοισι τὸ σύμπαν, εἶτα βραχὺ προελθών·
<span class="lb" data-page="9.852" data-line="10" id="l9.852.10"></span>ἔστι δὲ οἶσιν ἔκρινεν ἑνδεκαταίοισι, φησὶ, ὑποστροφὴ τεσσαρεσκαιδεκαταίοισιν,
<span class="lb" data-page="9.852" data-line="11" id="l9.852.11"></span>ἔκρινε τελέως εἰκοσταίοισι. εἶτ’ ἐφεξῆς συνάπτων·
<span class="lb" data-page="9.852" data-line="12" id="l9.852.12"></span>εἰ δέ τινες, φησὶ, ἐπεῤῥίγουν περὶ τὴν εἰκοστὴν, τουτέοισιν
<span class="lb" data-page="9.852" data-line="13" id="l9.852.13"></span>ἔκρινε τεσσαρακοσταίοισιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.4">
<span class="pb page1" data-page="9.852" id="p9.852"></span>
<span class="milestone ed1page page1" data-n="3.437" data-unit="ed1page" id="ed1page.3.437"></span>
<span class="milestone ed2page page1" data-n="8.478" data-unit="ed2page" id="ed2page.8.478"></span>
            <p>
<span class="lb" data-page="9.852" data-line="14" id="l9.852.14"></span>Ὁρᾷς σύ μοι πάλιν ἐνταῦθα τὴν ἀκρίβειαν
<span class="lb" data-page="9.852" data-line="15" id="l9.852.15"></span>τοῦ ἀνδρός· οἶδεν ὅτι τῶν ἰσχυρῶν κρισίμων, τουτέστι τῶν
<span class="lb" data-page="9.852" data-line="16" id="l9.852.16"></span>κατὰ τετράδας τε καὶ ἑβδομάδας αὐξανομένων, ἄν τέ τις τὴν
<span class="lb" data-page="9.852" data-line="17" id="l9.852.17"></span>ἑπτακαιδεκάτην θῇ καὶ τὴν εἰκοστὴν, ἀναγκασθήσεται θέσθαι
<span class="pb" data-page="9.853" id="p9.853"></span>
<span class="lb" data-page="9.853" data-line="1" id="l9.853.1"></span>καὶ τὴν τεσσαρακοστὴν, καὶ ὥσπερ τὴν εἰκοστὴν τετάρτην καὶ
<span class="lb" data-page="9.853" data-line="2" id="l9.853.2"></span>τὴν τριακοστὴν πρώτην, ἄν τε τὴν εἰκοστὴν, εὐθὺς δηλονότι
<span class="lb" data-page="9.853" data-line="3" id="l9.853.3"></span>καὶ τὴν τεσσαρεσκαιδεκάτην, ἑπτακαιδεκάτην τε καὶ τὴν τεσσαρακοστήν.
<span class="lb" data-page="9.853" data-line="4" id="l9.853.4"></span>καὶ μὲν δὴ καὶ τὴν τεσσαρακοστὴν εἴ τις ἐν ταῖς
<span class="lb" data-page="9.853" data-line="5" id="l9.853.5"></span>ἰσχυρῶς κρινούσαις τιθεῖτο, δῆλον ὡς καὶ τούτῳ τὴν ἑπτακαιδεκάτην
<span class="lb" data-page="9.853" data-line="6" id="l9.853.6"></span>καὶ τὴν εἰκοστὴν ἀναγκαῖον ἔσται προϋποθέσθαι.
<span class="lb" data-page="9.853" data-line="7" id="l9.853.7"></span>μέχρι μὲν γὰρ τῆς τεσσαρεσκαιδεκάτης οὐδεμία διαφωνία· τὸ
<span class="lb" data-page="9.853" data-line="8" id="l9.853.8"></span>δὲ ἀπὸ τῆσδε συγκέχυται πᾶν, οὐ πάνυ τι τῇ πείρᾳ προσχόντων
<span class="lb" data-page="9.853" data-line="9" id="l9.853.9"></span>τὸν νοῦν ἐνίων, ἀλλὰ τῷ λόγῳ μόνῳ, ὡς ὁλοκλήρους
<span class="lb" data-page="9.853" data-line="10" id="l9.853.10"></span>ἑβδομάδας οἴεσθαι δεῖν ἐπιπλέκειν, εἶθ’ οὕτω τὴν πρώτην καὶ
<span class="lb" data-page="9.853" data-line="11" id="l9.853.11"></span>εἰκοστὴν ἐν ταῖς ἰσχυραῖς κρισίμοις ἀριθμούντων. ἐξ ἀνάγκης
<span class="lb" data-page="9.853" data-line="12" id="l9.853.12"></span>δὲ διὰ ταῦτα καὶ τὴν ὀκτωκαιδεκάτην καὶ τὴν τεσσαρακοστὴν
<span class="lb" data-page="9.853" data-line="13" id="l9.853.13"></span>δευτέραν, τὴν μὲν ὡς ἐπίδηλον τῆς εἰκοστῆς πρώτης, τὴν δ’
<span class="lb" data-page="9.853" data-line="14" id="l9.853.14"></span>ὡς ἓξ ἑβδομάδας συμπληροῦσαν. εὐχερεστέρα δὲ κατὰ τοῦτο
<span class="lb" data-page="9.853" data-line="15" id="l9.853.15"></span>ἡ βάσανος γίνεται τῶν κρισίμων ἡμερῶν. εἰ μὲν γὰρ ὁ ἀπὸ
<span class="lb" data-page="9.853" data-line="16" id="l9.853.16"></span>τῆς ἑπτακαιδεκάτης στοῖχος ἅπας ἰσχυρότερος φαίνοιτο, διχόθεν
<span class="lb" data-page="9.853" data-line="17" id="l9.853.17"></span>ἑκάστη τῶν ἡμερῶν ἕξει τὴν πίστιν ἔκ τε τῆς ἰδίας πείρας
<span class="lb" data-page="9.853" data-line="18" id="l9.853.18"></span>κᾀκ τῆς τῶν ἄλλων μαρτυρίας. εἰ δ’ αὖ πάλιν ὁ ἀπὸ
<span class="lb" data-page="9.853" data-line="19" id="l9.853.19"></span>τῆς ιη΄ πλεονάκις κρίνων εὑρίσκοιτο καὶ τελέως καὶ βεβαίως,
<span class="pb" data-page="9.854" id="p9.854"></span>
<span class="lb" data-page="9.854" data-line="1" id="l9.854.1"></span>ἀσθενέστερος οὗτος ὁ ἀπὸ τῆς ιζ΄ φανεῖται. ταῦτ’ ἐννοήσας ὁ
<span class="lb" data-page="9.854" data-line="2" id="l9.854.2"></span>Ἱπποκράτης ἁπάσας ἁπάσαις παρέβαλε, τὴν μὲν ιζ΄, ἐνταῦθα
<span class="lb" data-page="9.854" data-line="3" id="l9.854.3"></span>γὰρ ἡ ἀρχὴ τῆς διαφωνίας, τῇ ιη΄· τῇ δὲ κ΄τὴν κα΄. κατὰ ταὐτὰ
<span class="lb" data-page="9.854" data-line="4" id="l9.854.4"></span>δὲ καὶ τὴν κδ΄ τῇ κε΄, τὴν δ’ αὖ κζ΄ τῇ κη΄, καὶ τὴν μὲν λα΄ τῇ
<span class="lb" data-page="9.854" data-line="5" id="l9.854.5"></span>λβ΄, τῇ δὲ λδ΄ τὴν λε΄, τὴν δ’ αὖ μ΄ τῇ μβ΄. ὁποτέρῳ δὲ τῶν
<span class="lb" data-page="9.854" data-line="6" id="l9.854.6"></span>στοίχων ἡ ἐμπειρία μαρτυρεῖ, διὰ τῶν ἐπιδημιῶν ἐδήλωσεν,
<span class="lb" data-page="9.854" data-line="7" id="l9.854.7"></span>αὐτά τε ταῦτα γράψας ἃ περαθέμην ὀλίγον ἔμπροσθεν, ἔτι
<span class="lb" data-page="9.854" data-line="8" id="l9.854.8"></span>τε πρὸς τούτοις ἐπὶ μὲν τῆς τρίτης καταστάσεως ᾧδέ πως·
<span class="lb" data-page="9.854" data-line="9" id="l9.854.9"></span><span class="milestone ed2page" data-n="8.479" data-unit="ed2page" id="ed2page.8.479"></span>ἔκρινε δὲ τουτέοισιν ὡς τὸ πολὺ ἑνδεκαταίοισιν, ἔστι
<span class="lb" data-page="9.854" data-line="10" id="l9.854.10"></span>δὲ οἷσιν εἰκοσταίοισιν. ἐφεξῆς δὲ τῶν ὀνομαστὶ γραφέντων ὑπ’
<span class="lb" data-page="9.854" data-line="11" id="l9.854.11"></span>αὐτοῦ ἀῤῥώστων τὸν μὲν τρίτον τῇ τάξει μετὰ τὰς τρεῖς καταστάσεις
<span class="lb" data-page="9.854" data-line="12" id="l9.854.12"></span>γεγραμμένον, Ἡροφῶντα, κατὰ τὴν ἑπτακαιδεκάτην
<span class="lb" data-page="9.854" data-line="13" id="l9.854.13"></span>ἡμέραν κριθῆναί φησι· τὸν δὲ τέταρτον, ἡ Φιλίνου δὲ ἦν αὕτη
<span class="lb" data-page="9.854" data-line="14" id="l9.854.14"></span>γυνὴ, κατὰ τὴν εἰκοστὴν ἀποθανεῖν. ἐφεξῆς δὲ αὐτῇ τῆς
<span class="lb" data-page="9.854" data-line="15" id="l9.854.15"></span>Ἰφικράτους γυναικὸς μνημονεύει, περὶ ἧς ἐπὶ τέλει τῆς ὅλης
<span class="lb" data-page="9.854" data-line="16" id="l9.854.16"></span>διηγήσεως ᾧδέ πως γράφει· τεσσαρακοστῇ ἤμεσεν ὀλίγα, χολώδεα,
<span class="lb" data-page="9.854" data-line="17" id="l9.854.17"></span>ἐκρίθη τελέως, ἄπυρος ὀγδοηκοστῇ. μετὰ δὲ ταύτην
<span class="pb" data-page="9.855" id="p9.855"></span>
<span class="lb" data-page="9.855" data-line="1" id="l9.855.1"></span>ἕκτου τῇ τάξει μνημονεύει Κλεονακτίδου, γράφων ἐπὶ τῷ τέλει
<span class="lb" data-page="9.855" data-line="2" id="l9.855.2"></span>τοῦ λόγου τουτί· ὀγδοηκοστῇ ἐῤῥίγωσε, πυρετὸς ὀξὺς ἔλαβεν,
<span class="lb" data-page="9.855" data-line="3" id="l9.855.3"></span>ἵδρωσε πολλῷ, οὔροισιν ὑπόστασις ἐρυθρὴ, λείη, τελείως
<span class="lb" data-page="9.855" data-line="4" id="l9.855.4"></span>ἐκρίθη. δέκατος δέ ἐστιν ἄῤῥωστος ὁ Κλαζομένιος, ὃν καὶ
<span class="lb" data-page="9.855" data-line="5" id="l9.855.5"></span>αὐτὸν ἐν τῇ μ΄ κριθῆναί φησι. καὶ μὴν ἡ μ΄ τοῦ στοίχου τῆς
<span class="lb" data-page="9.855" data-line="6" id="l9.855.6"></span>ἑπτακαιδεκάτης ἐστὶν, ὥσπερ οὖν ἡ π΄· ἔδει δὲ τὴν μ΄ δευτέραν
<span class="lb" data-page="9.855" data-line="7" id="l9.855.7"></span>εἶναι κρίσιμον, εἰ καθ’ ἑβδομάδας ὁλοκλήρους ἡ συναρίθμησις
<span class="lb" data-page="9.855" data-line="8" id="l9.855.8"></span>ἐγίνετο τῶν ἡμερῶν. οὕτω καὶ τὴν πδ΄ ἐχρῆν εὑρίσκεσθαι κρίνουσαν.
<span class="lb" data-page="9.855" data-line="9" id="l9.855.9"></span>οὐ μόνον τοίνυν ἐξ ὧν διηγεῖται κριθέντας πολλοὺς
<span class="lb" data-page="9.855" data-line="10" id="l9.855.10"></span>ἐν τῷ κατὰ τὴν ἑπτακαιδεκάτην ἡμέραν στοίχῳ πρόδηλόν
<span class="lb" data-page="9.855" data-line="11" id="l9.855.11"></span>ἐστιν ὡς ἰσχυρότερος οὗτος θατέρου ὑπάρχει, ἀλλὰ κᾀξ ὧν
<span class="lb" data-page="9.855" data-line="12" id="l9.855.12"></span>οὔτε τῆς ὀκτωκαιδεκάτης ἐμνημόνευσεν οὔτε τῆς κα΄ οὔτε τῆς
<span class="lb" data-page="9.855" data-line="13" id="l9.855.13"></span>κε΄ οὔτε τῆς κη΄, ἀλλ’ οὔτε τῆς τριακοστῆς δευτέρας οὔτε τῆς
<span class="lb" data-page="9.855" data-line="14" id="l9.855.14"></span>λε΄ οὔτε τῆς μβ΄ οὔτε τῆς ξγ΄ οὔτε τῆς πδ΄, ἐν γὰρ τοσούτων
<span class="lb" data-page="9.855" data-line="15" id="l9.855.15"></span>ἀῤῥώστων καταλόγῳ, τῶν τ’ ἰδίᾳ γραφέντων αὐτῷ κατ’ ὄνομα
<span class="lb" data-page="9.855" data-line="16" id="l9.855.16"></span>καὶ τῶν δι’ ἑνὸς ἑκάστου κεφαλαίου περιλαμβανομένων ἐν
<span class="lb" data-page="9.855" data-line="17" id="l9.855.17"></span>ἑκάστῃ καταστάσει, τὸ μὴ πώποτε τῶν εἰρημένων ἡμερῶν μηδεμίαν ﻿
<span class="pb" data-page="9.856" id="p9.856"></span>
<span class="lb" data-page="9.856" data-line="1" id="l9.856.1"></span>εὑρεθῆναι κρίνουσαν, ἐναργῆ τὴν θατέρου τῶν στοίχων
<span class="lb" data-page="9.856" data-line="2" id="l9.856.2"></span>ὑπεροχὴν ἐνδείκνυται. ὅταν γὰρ ἐξ ἐκείνου μὲν καὶ πολλαὶ
<span class="lb" data-page="9.856" data-line="3" id="l9.856.3"></span>καὶ πολλάκις καὶ τελείως καὶ βεβαίως καὶ ἀγαθῶς καὶ ὀρθῶς
<span class="lb" data-page="9.856" data-line="4" id="l9.856.4"></span>εὑρίσκωνται κεκρικυῖαι, θατέρου δὲ τῶν στοίχων μηδεμία καθ’
<span class="lb" data-page="9.856" data-line="5" id="l9.856.5"></span>ὅλον τὸ α΄ τῶν ἐπιδημιῶν ἀσφαλῆ κρίσιν ᾖ πεποιημένη, τὸ
<span class="lb" data-page="9.856" data-line="6" id="l9.856.6"></span>μὴ ὅτι τελείως ἢ ἀγαθῶς, ἀλλὰ μηδ’ ὥστε ἀποκτεῖναι, παμπόλλην
<span class="lb" data-page="9.856" data-line="7" id="l9.856.7"></span>τινα τὴν ὑπεροχὴν εἶναι νομιστέον. ἆρ’ οὖν ἐν τῷ πρώτῳ
<span class="lb" data-page="9.856" data-line="8" id="l9.856.8"></span>μὲν οὕτως, ἐν τῷ τρίτῳ δ’ ἑτέρως; ἢ κᾀκεῖ τοὺς μὲν ἐν
<span class="lb" data-page="9.856" data-line="9" id="l9.856.9"></span>τῇ καταστάσει διηγημένους ἑνὶ κεφαλαίῳ περιλαμβάνων εἶπεν
<span class="lb" data-page="9.856" data-line="10" id="l9.856.10"></span>ἅπαντας σχεδὸν τοὺς διασωθέντας τῇ π΄ κριθῆναι· τῶν δὲ
<span class="lb" data-page="9.856" data-line="11" id="l9.856.11"></span>κατὰ μέρος ὧν ἐμνημόνευσεν ὀνομαστὶ, τοὺς μὲν ἐν τῇ μ΄ κριθῆναί
<span class="lb" data-page="9.856" data-line="12" id="l9.856.12"></span>φησι, καὶ ναὶ μὰ Δία γέ τινας ἐξ αὐτῶν οὐκ ἀγεννῶς
<span class="lb" data-page="9.856" data-line="13" id="l9.856.13"></span>οὐδὲ ἀσήμως, καθάπερ τὸν τρίτον ἀπὸ τῆς ἀρχῆς τοῦ βιβλίου
<span class="lb" data-page="9.856" data-line="14" id="l9.856.14"></span>γεγραμμένον, τὸν ἐν τῷ Δεάλκους κήπῳ κατακείμενον. τί γάρ
<span class="lb" data-page="9.856" data-line="15" id="l9.856.15"></span>φησι; μ΄ διεχώρησε φλεγματώδη, λευκὰ, ὑπόσυχνα, ἵδρωσε πολλῷ,
<span class="lb" data-page="9.856" data-line="16" id="l9.856.16"></span>διόλου τελέως ἐκρίθη. τοὺς δέ τινας εἰς πάνυ μακρὸν ἐμπεσόντας,
<span class="lb" data-page="9.856" data-line="17" id="l9.856.17"></span>ὁμοίως καὶ αὐτοὺς κριθῆναι <span class="milestone ed1page" data-n="3.438" data-unit="ed1page" id="ed1page.3.438"></span>τῷ τῆς εἰκοστῆς ἡμέρας
<span class="pb" data-page="9.857" id="p9.857"></span>
<span class="lb" data-page="9.857" data-line="1" id="l9.857.1"></span>πολλαπλασιαζομένης λόγῳ, καθάπερ καὶ τὸν ἔννατον ἀπὸ τῆς
<span class="lb" data-page="9.857" data-line="2" id="l9.857.2"></span>καταστάσεως γεγραμμένον, Ἡρόπυθον, ὃν κ΄ τε καὶ ἑκατοστῇ
<span class="lb" data-page="9.857" data-line="3" id="l9.857.3"></span>ἡμέρᾳ κριθῆναι τελέως φησίν. οὕτω δὲ καὶ κατὰ τὴν κδ΄ καὶ
<span class="lb" data-page="9.857" data-line="4" id="l9.857.4"></span>κατὰ τὴν κζ΄ καὶ προσέτι κατὰ τὴν λδ΄ ἀνέγραψέ τινας κριθέντας
<span class="lb" data-page="9.857" data-line="5" id="l9.857.5"></span>ἀγαθῶς θ’ ἅμα καὶ ἀσφαλῶς καὶ τελέως. ἐν μὲν τῇ κδ΄
<span class="lb" data-page="9.857" data-line="6" id="l9.857.6"></span>τὸν δέκατον ἀπὸ τῆς καταστάσεως ἄῤῥωστον ᾧδέ πως γράφων,
<span class="lb" data-page="9.857" data-line="7" id="l9.857.7"></span>τετάρτῃ καὶ κ΄ οὔρησε πολὺ λευκὸν, πολλὴν ἔχον ὑπόστασιν,
<span class="lb" data-page="9.857" data-line="8" id="l9.857.8"></span>ἵδρωσε θερμῷ, διόλου ἀπύρετος. ἐν ἑβδόμῃ καὶ εἰκοστῇ τὴν
<span class="lb" data-page="9.857" data-line="9" id="l9.857.9"></span>ἐν Ἀβδήροις παρθένον, ἀλλὰ καὶ ταύτην ἱδρώσασαν πολλῷ,
<span class="lb" data-page="9.857" data-line="10" id="l9.857.10"></span>τελέως ἀπύρετον γενέσθαι φησί. γέγραπται δ’ αὕτη μετὰ τὴν
<span class="lb" data-page="9.857" data-line="11" id="l9.857.11"></span>κατάστασιν ἑβδόμη. ἐν δ’ αὖ τῇ δ΄ καὶ λ΄ τὸν ὄγδοον ἀπὸ
<span class="lb" data-page="9.857" data-line="12" id="l9.857.12"></span>τῆς αὐτῆς καταστάσεως, Ἀναξίωνα, καὶ αὐτὸν ἱδρώσαντα, τελέως
<span class="lb" data-page="9.857" data-line="13" id="l9.857.13"></span>ἀπύρετον διόλου γενέσθαι φησὶ καὶ κριθῆναι πιστῶς.
<span class="lb" data-page="9.857" data-line="14" id="l9.857.14"></span><span class="milestone ed2page" data-n="8.480" data-unit="ed2page" id="ed2page.8.480"></span>οὐδεὶς δὲ οὐδ’ ἐν τούτῳ τῷ βιβλίῳ κέκριται κατά τινα
<span class="lb" data-page="9.857" data-line="15" id="l9.857.15"></span>τῶν ἐκ θατέρου στοίχου κρισίμων ἡμερῶν. ἀλλὰ τὴν μὲν
<span class="lb" data-page="9.857" data-line="16" id="l9.857.16"></span>Δεάλκους γυναῖκα κατὰ τὴν κα΄ ἀποθανεῖν φησι, σωθῆναι δ
<span class="lb" data-page="9.857" data-line="17" id="l9.857.17"></span>οὐδένα κατ’ οὐδεμίαν ἡμέραν τῶν ἐκ τοῦ κατὰ τὴν ὀκτωκαιδεκάτην
<span class="pb" data-page="9.858" id="p9.858"></span>
<span class="lb" data-page="9.858" data-line="1" id="l9.858.1"></span>στοίχου. λέγεται μὲν οὖν κατὰ τὸ δεύτερον, ὡς καὶ
<span class="lb" data-page="9.858" data-line="2" id="l9.858.2"></span>πρόσθεν εἴρηται, σημαινόμενον οὐχ ὁ σωθεὶς μόνον, ἀλλὰ καὶ
<span class="lb" data-page="9.858" data-line="3" id="l9.858.3"></span>ὁ ἀποθανὼν κεκρίσθαι, ἀλλ’ ὡς εἶπον, οὐ μόνον οὐδεὶς ἐσώθη
<span class="lb" data-page="9.858" data-line="4" id="l9.858.4"></span>κατ’ ἐκείνας τὰς ἡμέρας, ἀλλ’ οὐδ’ ἀπέθανε, χωρὶς τῆς Δεάλκους
<span class="lb" data-page="9.858" data-line="5" id="l9.858.5"></span>γυναικός. ἐν δέ γε θατέρῳ στοίχῳ πάμπολλοι μὲν οἱ
<span class="lb" data-page="9.858" data-line="6" id="l9.858.6"></span>σωθέντες, οὐ μὴν ἀλλὰ καὶ ἀπέθανόν τινες, ὥσπερ ἑπτακαιδεκαταία
<span class="lb" data-page="9.858" data-line="7" id="l9.858.7"></span>μὲν ἡ ἐν Κυζίκῳ τεκοῦσα τὰς διδύμους θυγατέρας.
<span class="lb" data-page="9.858" data-line="8" id="l9.858.8"></span>ἐν τετάρτῃ τε καὶ εἰκοστῇ ὁ ἐν Μελιβοίῃ νεανίσκος, ὁ
<span class="lb" data-page="9.858" data-line="9" id="l9.858.9"></span>πάντων ὕστατος ἀναγεγραμμένος. ἑβδόμῃ δὲ καὶ εἰκοστῇ ὁ
<span class="lb" data-page="9.858" data-line="10" id="l9.858.10"></span>τρίτος ἀπὸ τῆς ἀρχῆς Ἑρμοκράτης. πρώτη δὲ καὶ τριακοστὴ
<span class="lb" data-page="9.858" data-line="11" id="l9.858.11"></span>ὁ ἐν Ἁβδήροις Ἀπολλωνιος, ὁ τρισκαιδέκατος ἀπὸ τῆς καταστάσεως
<span class="lb" data-page="9.858" data-line="12" id="l9.858.12"></span>γεγραμμένος, τριακοστῇ τετάρτῃ ἀπέθανε. ὡς οὖν
<span class="lb" data-page="9.858" data-line="13" id="l9.858.13"></span>ἑβδομαίους πολλοὺς ἀποθανόντας εἶδε καὶ εἰκοσταίους κατὰ
<span class="lb" data-page="9.858" data-line="14" id="l9.858.14"></span>τοῦτο τὸ βιβλίον, ὡς ἂν τῶν ἰσχυρὰν δύναμιν ἐχουσῶν ἡμερῶν
<span class="lb" data-page="9.858" data-line="15" id="l9.858.15"></span>οὐ μόνον σωζουσῶν, ἀλλὰ καὶ ἀπολουσῶν ἐνίοτε, κατὰ
<span class="lb" data-page="9.858" data-line="16" id="l9.858.16"></span>τὸν αὐτὸν τρόπον ἑκάστην τῶν εἰρημένων ἐθεάσατο καὶ σώζουσαν
<span class="lb" data-page="9.858" data-line="17" id="l9.858.17"></span>πολλοὺς ἐνίοτε καί τινας ἀποκτείνουσαν. καὶ γὰρ
<span class="lb" data-page="9.858" data-line="18" id="l9.858.18"></span>οὖν καὶ τὸν δεύτερον ἀπὸ τῆς καταστάσεως ἄῤῥωστον ὀγδοηκοστῇ
<span class="pb" data-page="9.859" id="p9.859"></span>
<span class="lb" data-page="9.859" data-line="1" id="l9.859.1"></span>φησιν ἀποθανεῖν, καὶ τὸν πρῶτον ἐν εἰκοστῇ καὶ ἑκατοστῇ,
<span class="lb" data-page="9.859" data-line="2" id="l9.859.2"></span>ὥσπερ, οἶμαι, καὶ τῆς πρώτης καταστάσεως τεσσαρεσκαιδεκαταῖον,
<span class="lb" data-page="9.859" data-line="3" id="l9.859.3"></span>τοὺς δὲ τρεῖς τοὺς πρὸς αὐτοῦ ἑβδομαίους.
<span class="lb" data-page="9.859" data-line="4" id="l9.859.4"></span>καὶ τί δεῖ πολλὰ λέγειν; οὐδεὶς γὰρ ἄλλος οὔτε ἐν τῷ πρώτῳ
<span class="lb" data-page="9.859" data-line="5" id="l9.859.5"></span>τῶν ἐπιδημιῶν οὔτε ἐν τῷ τρίτῳ σωθεὶς ἢ ἀποθανὼν εὑρίσκεται
<span class="lb" data-page="9.859" data-line="6" id="l9.859.6"></span>κατὰ τὸν ἀπὸ τῆς ὀκτωκαιδεκάτης ἡμέρας στοῖχον,
<span class="lb" data-page="9.859" data-line="7" id="l9.859.7"></span>ἀλλὰ καὶ πάντες οἱ μὲν ἐντὸς τῶν ἑπτακαίδεκα, κατὰ τὰς
<span class="lb" data-page="9.859" data-line="8" id="l9.859.8"></span>ὁμολογουμένας κρισίμους ἡμέρας, ὑπὲρ ὧν οὐδεὶς τῶν περὶ
<span class="lb" data-page="9.859" data-line="9" id="l9.859.9"></span>ταῦτα ἐχόντων διαφέρεται· τῶν δὲ ἐξωτέρω προελθόντων
<span class="lb" data-page="9.859" data-line="10" id="l9.859.10"></span>εἷς μόνος ἄῤῥωστος εὑρίσκεται κατὰ τὴν πρώτην ἡμέραν καὶ
<span class="lb" data-page="9.859" data-line="11" id="l9.859.11"></span>εἰκοστὴν ἀποθανών. ἤρκει μὲν οὖν καὶ ταῦτα εἰς ἐπίδειξιν
<span class="lb" data-page="9.859" data-line="12" id="l9.859.12"></span>τοῦ μὴ λόγῳ τινὶ πεισθέντα τὸν Ἱπποκράτην τὴν ιζ΄ ἡμέραν
<span class="lb" data-page="9.859" data-line="13" id="l9.859.13"></span>ὑποθέσθαι εἶναι κρίσιμον, τῆς δὲ εἰκοστῆς πρώτης ἀφελέσθαι
<span class="lb" data-page="9.859" data-line="14" id="l9.859.14"></span>τὸ δραστήριον, ἀλλ’ ὑπὸ τῆς πείρας διδαχθέντα τηνικαῦτα
<span class="lb" data-page="9.859" data-line="15" id="l9.859.15"></span>ζητῆσαι τὴν αἰτίαν. ἀλλ’ ἐπειδὴ καὶ τὸ δεύτερον καὶ τὸ τέταρτον
<span class="lb" data-page="9.859" data-line="16" id="l9.859.16"></span>καὶ τὸ ἕκτον τῶν ἐπιδημιῶν ἢ αὐτοῦ τοῦ Ἱπποκράτους
<span class="lb" data-page="9.859" data-line="17" id="l9.859.17"></span>ἐστὶν, ἢ τοῦ υἱοῦ αὐτοῦ Θεσσαλοῦ γράμματα, καὶ τούτων
<span class="lb" data-page="9.859" data-line="18" id="l9.859.18"></span>ἐπὶ βραχὺ μνημονεύσωμεν. εὑρεθήσεται δὲ κᾀνταῦθα
<span class="pb" data-page="9.860" id="p9.860"></span>
<span class="lb" data-page="9.860" data-line="1" id="l9.860.1"></span>κατὰ μὲν τὸ δεύτερον τὴν κ΄ τε καὶ μ΄ ἡμέραν ἀναγράφων
<span class="lb" data-page="9.860" data-line="2" id="l9.860.2"></span>κεκρικυῖαν, οὔτε δὲ τὴν κα΄ οὔτ’ ἄλλην τινὰ τῶν ἀπ’ αὐτῆς.
<span class="lb" data-page="9.860" data-line="3" id="l9.860.3"></span>κατὰ δὲ τὸ τέταρτον τῶν ἐπιδημιῶν οὕτως ὀξέων μνημονεύων,
<span class="lb" data-page="9.860" data-line="4" id="l9.860.4"></span>ὡς ὀλιγάκις μὲν ἕως τῆς εἰκοστῆς ἀφικέσθαι, προελθεῖν δ’
<span class="lb" data-page="9.860" data-line="5" id="l9.860.5"></span>ἅπαξ ἐξωτέρω μέχρι τῆς κδ΄, ὥστε κᾀνταῦθα τὴν μὲν κ΄ ὡσαύτως
<span class="lb" data-page="9.860" data-line="6" id="l9.860.6"></span>ἔστιν καὶ τὴν κδ΄ ἐπίστασθαι κεκρικυῖαν, οὐ μὴν τῶν
<span class="lb" data-page="9.860" data-line="7" id="l9.860.7"></span>θατέρου στοίχου τινά. καὶ μὴν καὶ κατὰ τὸ ἕκτον τῶν ἐπιδημιῶν
<span class="lb" data-page="9.860" data-line="8" id="l9.860.8"></span>ὀλίγων μὲν ἀῤῥώστων καὶ καταστάσεων μέμνηται, φαίνεται
<span class="lb" data-page="9.860" data-line="9" id="l9.860.9"></span>δ’ οὐδ’ ἐνταῦθα γινώσκων τινὰ κατὰ τὰς ἐκ θατέρου
<span class="lb" data-page="9.860" data-line="10" id="l9.860.10"></span>στοίχου κεκριμένον. εἰ δέ τι δεῖ καὶ τοῦ πέμπτου τῶν ἐπιδημιῶν
<span class="lb" data-page="9.860" data-line="11" id="l9.860.11"></span>μνημονεῦσαι, ὅτου περ ἂν ᾖ, κᾀνταῦθα πεντήκοντα μέν
<span class="lb" data-page="9.860" data-line="12" id="l9.860.12"></span>εἰσιν οἱ σύμπαντες ἄῤῥωστοι, κέκριται δ’ οὐδεὶς αὐτῶν οὔτε
<span class="lb" data-page="9.860" data-line="13" id="l9.860.13"></span>κατὰ τὴν ιη΄ οὔτε κατὰ τὴν κα΄ οὔθ’ ὅλως ἐν ἄλλῃ τινὶ τῶν
<span class="lb" data-page="9.860" data-line="14" id="l9.860.14"></span>ἐκ τοῦδε τοῦ στοίχου. τῆς πείρας οὖν ἀκριβῶς προεισαγούσης
<span class="lb" data-page="9.860" data-line="15" id="l9.860.15"></span>εἰς τὰς κρισίμους ἡμέρας τὴν ιζ΄ καὶ τὴν εἰκοστὴν, ἔτι δὲ καὶ
<span class="lb" data-page="9.860" data-line="16" id="l9.860.16"></span>τὰς ἀπ’ αὐτῶν πάσας, <span class="milestone ed2page" data-n="8.481" data-unit="ed2page" id="ed2page.8.481"></span>ἔνιοι τῶν ἰατρῶν οὐ πάνυ τι
<span class="lb" data-page="9.860" data-line="17" id="l9.860.17"></span>τῷ φαινομένῳ προσέχοντες τὸν νοῦν, ὡς ἐφ’ ἕτοιμον ἀφίκοντο
<span class="lb" data-page="9.860" data-line="18" id="l9.860.18"></span>τὸν ἐκ τῆς τελείας ἑβδομάδος ἀριθμὸν, εἶτά που καὶ κριθέντα ﻿
<span class="pb" data-page="9.861" id="p9.861"></span>
<span class="lb" data-page="9.861" data-line="1" id="l9.861.1"></span>τινὰ κατὰ τὴν πρώτην καὶ εἰκοστὴν θεασάμενοι, πολὺ δὴ
<span class="lb" data-page="9.861" data-line="2" id="l9.861.2"></span>μᾶλλον ἐβεβαίωσαν τὴν ὑπόληψιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.6">
<span class="pb page1" data-page="9.868" id="p9.868"></span>
<span class="milestone ed1page page1" data-n="3.439" data-unit="ed1page" id="ed1page.3.439"></span>
<span class="milestone ed2page page1" data-n="8.483" data-unit="ed2page" id="ed2page.8.483"></span>
            <p>
<span class="lb" data-page="9.868" data-line="11" id="l9.868.11"></span>Οὔσης γὰρ καὶ χρείας καὶ φύσεως διττῆς τῶν
<span class="lb" data-page="9.868" data-line="12" id="l9.868.12"></span>κρισίμων ἡμερῶν, καὶ τὴν διδασκαλίαν αὐτῶν διπλῆν Ἱπποκράτης
<span class="lb" data-page="9.868" data-line="13" id="l9.868.13"></span>ἐποιήσατο, ἐν μὲν τοῖς ἀφορισμοῖς καὶ τῷ προγνωστικῷ
<span class="lb" data-page="9.868" data-line="14" id="l9.868.14"></span>τῶν κατὰ τετράδας τε καὶ ἑβδομάδας ἐπιπλεκομένων
<span class="lb" data-page="9.868" data-line="15" id="l9.868.15"></span>ἀλλήλαις μνημονεύσας, ἐν δὲ τῷ πρώτῳ τῶν ἐπιδημιῶν οὐ
<span class="lb" data-page="9.868" data-line="16" id="l9.868.16"></span>τούτων μόνον, ἀλλὰ καὶ τῶν ἄλλων ἁπασῶν τῶν παρεμπιπτουσῶν,
<span class="lb" data-page="9.868" data-line="17" id="l9.868.17"></span>ὧν τὴν μὲν αἰτίαν τῆς παρεμπτώσεως ἐν τοῖς
<span class="pb" data-page="9.869" id="p9.869"></span>
<span class="lb" data-page="9.869" data-line="1" id="l9.869.1"></span>ἐφεξῆς ἐρῶ, τὸ δὲ ὅτι καὶ φύσει καὶ χρείᾳ διαφέρουσιν ἀλλήλων
<span class="lb" data-page="9.869" data-line="2" id="l9.869.2"></span>ἤδη δηλώσω· φύσει μὲν, ὅτι καλῶς ἁπάντων γινομένων,
<span class="lb" data-page="9.869" data-line="3" id="l9.869.3"></span>εἰς τὰς κατὰ τετράδα περιόδους αἱ κρίσεις ἀφικνοῦνται τοὐπίπαν,
<span class="lb" data-page="9.869" data-line="4" id="l9.869.4"></span>πλημμεληθέντων δέ τινων εἰς τὰς παρεμπιπτούσας
<span class="lb" data-page="9.869" data-line="5" id="l9.869.5"></span>μεθίστανται· τῇ χρείᾳ δὲ, διότι πρὸς μὲν τὸ γνῶναι τὴν μέλλουσαν
<span class="lb" data-page="9.869" data-line="6" id="l9.869.6"></span>ἔσεσθαι κρίσιν ἡ κατὰ τετράδα περίοδος αὐτάρκης,
<span class="lb" data-page="9.869" data-line="7" id="l9.869.7"></span>εἰς δὲ τὸ κρῖναι τὴν ἤδη γεγενημένην ἁπασῶν οἷον ἀεὶ γινωσκομένων,
<span class="lb" data-page="9.869" data-line="8" id="l9.869.8"></span>ἵνα εἰ οὕτως ἔτυχεν ἀσφαλεστέραν μὲν τὴν
<span class="lb" data-page="9.869" data-line="9" id="l9.869.9"></span>κρίσιν τὴν ἐνναταίαν τῆς ὀγδοαίας, ἀπιστοτέραν δὲ τὴν ὀγδοαίαν
<span class="lb" data-page="9.869" data-line="10" id="l9.869.10"></span>τῆς ἐνναταίας ἡγούμεθα. τὸ μὲν οὖν πιστὸν ἢ ἄπιστον
<span class="lb" data-page="9.869" data-line="11" id="l9.869.11"></span>τῆς κρίσεως εἰς τὸ καλῶς διαιτᾷν τοὺς ἤδη κεκριμένους
<span class="lb" data-page="9.869" data-line="12" id="l9.869.12"></span>διαφέρει· τὸ δ’ ὁπηνίκα μάλιστα κριθήσεται προγινώσκειν
<span class="lb" data-page="9.869" data-line="13" id="l9.869.13"></span>εἰς τοὺς μήπω κεκριμένους διαφέρειν ἀναγκαῖον. εἰρήσεται
<span class="lb" data-page="9.869" data-line="14" id="l9.869.14"></span>μὲν οὖν τι κᾀν τοῖς ἐφεξῆς ὑπὲρ τούτου, ἀλλ’ ὁ σύμπας λόγος
<span class="lb" data-page="9.869" data-line="15" id="l9.869.15"></span>ἐκ τῆς θεραπευτικῆς ἐστι μεθόδου, καὶ νῦν ἡμεῖς οὐ
<span class="lb" data-page="9.869" data-line="16" id="l9.869.16"></span>περὶ χρείας κρισίμων ἡμερῶν ἥκομεν ἐροῦντες, ὅ τι μὴ πάρεργον,
<span class="lb" data-page="9.869" data-line="17" id="l9.869.17"></span>ἀλλὰ τὴν δύναμιν αὐτῶν ἅπασαν ἐξηγήσασθαι σπεύδομεν.
<span class="lb" data-page="9.869" data-line="18" id="l9.869.18"></span>ἀπόχρη τοίνυν εἴς γε τὸ παρὸν ἀναμνήσαντας τῶν
<span class="pb" data-page="9.870" id="p9.870"></span>
<span class="lb" data-page="9.870" data-line="1" id="l9.870.1"></span>Ἱπποκράτους ῥήσεων ἐπὶ τὰ ἐφεξῆς ἤδη μετιέναι. κατὰ μὲν
<span class="lb" data-page="9.870" data-line="2" id="l9.870.2"></span>δὴ τὸ προγνωστικὸν<span class="milestone ed1page" data-n="3.440" data-unit="ed1page" id="ed1page.3.440"></span> οὕτω φησίν· <span class="milestone ed2page" data-n="8.484" data-unit="ed2page" id="ed2page.8.484"></span>οἱ δὲ πυρετοὶ
<span class="lb" data-page="9.870" data-line="3" id="l9.870.3"></span>κρίνονται ἐν τῇσιν αὐτῇσι ἡμέρῃσι τὸν ἀριθμὸν ἐξ ὧν τε
<span class="lb" data-page="9.870" data-line="4" id="l9.870.4"></span>περιγίνονται οἱ ἄνθρωποι καὶ ὧν ἀπόλλυνται. οἵ τε γὰρ εὐηθέστατοι
<span class="lb" data-page="9.870" data-line="5" id="l9.870.5"></span>τῶν πυρετῶν καὶ ἐπὶ σημείων ἀσφαλεστάτων βεβεῶτες
<span class="lb" data-page="9.870" data-line="6" id="l9.870.6"></span>τεταρταῖοι παύονται, ἢ πρόσθεν, οἵ τε κακοηθέστατοι
<span class="lb" data-page="9.870" data-line="7" id="l9.870.7"></span>καὶ ἐπὶ σημείων δεινοτάτων βεβεῶτες τεταρταῖοι κτείνουσιν,
<span class="lb" data-page="9.870" data-line="8" id="l9.870.8"></span>ἢ πρόσθεν. ἡ μὲν πρώτη ἔφοδος αὐτέων οὕτω τελευτᾷ,
<span class="lb" data-page="9.870" data-line="9" id="l9.870.9"></span>ἡ δὲ δευτέρα τετρὰς εἰς τὴν ἑβδόμην περιάγεται, ἡ δὲ τρίτη
<span class="lb" data-page="9.870" data-line="10" id="l9.870.10"></span>εἰς τὴν ια΄, ἡ δὲ τετάρτη εἰς τὴν τεσσαρεσκαιδεκάτην, ἡ δὲ
<span class="lb" data-page="9.870" data-line="11" id="l9.870.11"></span>πέμπτη εἰς τὴν ἑπτακαιδεκάτην, ἡ δὲ ἕκτη εἰς τὴν εἰκοστήν.
<span class="lb" data-page="9.870" data-line="12" id="l9.870.12"></span>αὗται μὲν οὖν ἤδη διὰ τεσσάρων εἰς τὴν εἰκοστὴν ἐκ πολλαπλασιασμοῦ
<span class="lb" data-page="9.870" data-line="13" id="l9.870.13"></span>ἐκ προσθέσιος ἀφικνέονται. οὐ δύναται δ’ ὅλῃσι
<span class="lb" data-page="9.870" data-line="14" id="l9.870.14"></span>ἡμέρῃσι ἀριθμέεσθαι οὐδὲν τουτέων ἀτρεκέως. οὐδὲ γὰρ
<span class="lb" data-page="9.870" data-line="15" id="l9.870.15"></span>ὁ ἐνιαυτός τε καὶ οἱ μῆνες ὅλῃσι ἡμέρῃσι ἀριθμέεσθαι πεφύκασιν.
<span class="lb" data-page="9.870" data-line="16" id="l9.870.16"></span>μετὰ δὲ ταύτας ἤγουν τὰς κ΄ τὰς ἐν τῷ αὐτῷ
<span class="lb" data-page="9.870" data-line="17" id="l9.870.17"></span>τρόπῳ καὶ κατὰ τὴν αὐτὴν πρόσθεσιν ἡ πρώτη περίοδος διὰ
<span class="lb" data-page="9.870" data-line="18" id="l9.870.18"></span>τεσσάρων καὶ τριάκοντα ἡμερῶν, ἡ δὲ δευτέρα μ΄ ἡμερῶν,
<span class="lb" data-page="9.870" data-line="19" id="l9.870.19"></span>ἡ δὲ τρίτη ξ΄. αὕτη μὲν ἡ ἐκ τοῦ προγνωστικοῦ ῥῆσις. ﻿
<span class="pb" data-page="9.871" id="p9.871"></span>
<span class="lb" data-page="9.871" data-line="1" id="l9.871.1"></span>ἐν δ’ αὖ τοῖς ἀφορισμοῖς προειπὼν ὡς τὰ ὀξέα τῶν νοσημάτων
<span class="lb" data-page="9.871" data-line="2" id="l9.871.2"></span>κρίνεται ἐν τεσσαρεσκαίδεκα ἡμέρῃσιν, ἑξῆς ἐπιφέρει· τῶν
<span class="lb" data-page="9.871" data-line="3" id="l9.871.3"></span>ἑπτὰ ἡ τετάρτη ἐπίδηλος. ἑτέρας ἑβδομάδος ἡ η΄ ἀρχή. θεωρητὴ
<span class="lb" data-page="9.871" data-line="4" id="l9.871.4"></span>δὲ πάλιν ἡ ια΄. αὕτη γάρ ἐστι τετάρτη τῆς δευτέρας ἑβδομάδος.
<span class="lb" data-page="9.871" data-line="5" id="l9.871.5"></span>θεωρητὴ δὲ πάλιν ἡ ἑπτακαιδεκάτη. αὕτη γάρ ἐστι
<span class="lb" data-page="9.871" data-line="6" id="l9.871.6"></span>τετάρτη μὲν ἀπὸ τῆς τεσσαρεσκαιδεκάτης, ἑβδόμη δὲ ἀπὸ τῆς
<span class="lb" data-page="9.871" data-line="7" id="l9.871.7"></span>ια΄. ἐν μὲν δὴ τούτοις ἀμφοτέροις τοῖς συγγράμμασιν ἑβδόμασί
<span class="lb" data-page="9.871" data-line="8" id="l9.871.8"></span>τε καὶ τετράσιν ἀνατίθησιν ἁπάσας τῶν κρισίμων ἡμερῶν
<span class="lb" data-page="9.871" data-line="9" id="l9.871.9"></span>τὰς περιόδους· ἐν δ’ αὖ τῷ πρώτῳ τῶν ἐπιδημιῶν ἁπασῶν
<span class="lb" data-page="9.871" data-line="10" id="l9.871.10"></span>ἐφεξῆς μνημονεύει γράφων ᾧδε· ἔστι δὲ πρώτη κρίσιμος τῶν
<span class="lb" data-page="9.871" data-line="11" id="l9.871.11"></span>περιόδων τῶν ἐν ἀρτίῃσι κρινουσῶν τετάρτη, στ΄, ι΄, ιδ΄, ιη΄,
<span class="lb" data-page="9.871" data-line="12" id="l9.871.12"></span>κ΄, κδ΄, κη΄, λ΄, λδ΄ μ΄, ξ΄, π΄, ρ΄, ρκ΄, τῶν δὲ ἐν τῇσι περισσῇσι
<span class="lb" data-page="9.871" data-line="13" id="l9.871.13"></span>περιόδοισι κρινουσῶν πρώτη γ΄, ε΄, ζ΄, θ΄, ια΄, ιζ΄,
<span class="lb" data-page="9.871" data-line="14" id="l9.871.14"></span>κα΄, κζ΄, λα΄. δῆλος οὖν ἐστιν ὁ Ἱπποκράτης ἁπάσας ἐν
<span class="lb" data-page="9.871" data-line="15" id="l9.871.15"></span>τούτῳ τῷ λόγῳ τὰς κρινούσας περιλαβὼν ἡμέρας· ὑπομνήματι
<span class="pb" data-page="9.872" id="p9.872"></span>
<span class="lb" data-page="9.872" data-line="1" id="l9.872.1"></span>γὰρ ἡ τοιαύτη παρασκευὴ προσήκουσα. δέδεικται γὰρ ἡμῖν
<span class="lb" data-page="9.872" data-line="2" id="l9.872.2"></span>πολλάκις ὡς πρότερον γέγραπται τῶν ἐπιδημιῶν βιβλία τοῦ
<span class="lb" data-page="9.872" data-line="3" id="l9.872.3"></span>τε προγνωστικοῦ καὶ τῶν ἀφορισμῶν, ὅτι δύναμιν ὑπομνημάτων
<span class="lb" data-page="9.872" data-line="4" id="l9.872.4"></span>ἔχει. κατὰ λόγον οὖν ἐνταῦθα ἁπάσας μὲν ἔγραψε τὰς
<span class="lb" data-page="9.872" data-line="5" id="l9.872.5"></span>κρισίμους. ἡμέρας. ἐν ἐκείνοις δὲ μόνας τὰς μεγίστην δύναμιν
<span class="lb" data-page="9.872" data-line="6" id="l9.872.6"></span>ἐχούσας καὶ τῷ λόγῳ τῆς αὐτῶν φύσεως ἀποτελουμένας, ὡς
<span class="lb" data-page="9.872" data-line="7" id="l9.872.7"></span>ἐν τοῖς ἐφεξῆς ἀποδείξομεν, ἔτι τε πρὸς τούτοις οὐ σμικρὰν
<span class="lb" data-page="9.872" data-line="8" id="l9.872.8"></span>χρείαν εἰς τὴν τῆς μελλούσης ἀκμῆς τε καὶ κρίσεως πρόγνωσιν
<span class="lb" data-page="9.872" data-line="9" id="l9.872.9"></span>παρεχομένας. διὰ τίνα μὲν οὖν αἰτίαν ὁ Ἱπποκράτης οὐ μίαν
<span class="lb" data-page="9.872" data-line="10" id="l9.872.10"></span>ἐν ἅπασι τοῖς βιβλίοις ἐποιήσατο κρισίμων ἡμερῶν διδασκαλίαν
<span class="lb" data-page="9.872" data-line="11" id="l9.872.11"></span>ἤδη δέδεικται σαφῶς. οὐκ ἄδηλον δὲ οὐδὲ διότι τοῖς
<span class="lb" data-page="9.872" data-line="12" id="l9.872.12"></span>ἄλλοις ἰατροῖς εἰς διαφωνίαν ἀφικέσθαι συνέβη περὶ τῶν κρισίμων
<span class="lb" data-page="9.872" data-line="13" id="l9.872.13"></span>ἡμερῶν. οἱ μὲν γὰρ ὅτι διττὴ φύσις αὐτῶν ἐστιν
<span class="lb" data-page="9.872" data-line="14" id="l9.872.14"></span>οὐδ’ ὅλως ἐνόησαν, οἱ δὲ τὴν ἀρχὴν οὐδὲ παρεφύλαξαν,
<span class="lb" data-page="9.872" data-line="15" id="l9.872.15"></span>ἀλλὰ τῷ λόγῳ τὸ σύμπαν ἐπέτρεψαν. ἔνιοι δὲ ἐπὶ μὲν τὸ διὰ
<span class="lb" data-page="9.872" data-line="16" id="l9.872.16"></span>τῆς πείρας ἐξευρεῖν αὐτὰς ἧκον, ἀλλ’ ἐσφάλησαν διττῶς, ἢ
<span class="lb" data-page="9.872" data-line="17" id="l9.872.17"></span>τῷ μηδὲν ὅλως διορίζεσθαι πρὸ τῆς πείρας, ἢ τῷ προπετέστερον
<span class="lb" data-page="9.872" data-line="18" id="l9.872.18"></span>ἀποφαίνεσθαι.
</p>
          </article>

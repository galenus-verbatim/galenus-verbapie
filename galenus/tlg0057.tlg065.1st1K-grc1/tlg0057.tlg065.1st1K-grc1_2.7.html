<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.7">
<span class="pb page1" data-page="9.873" id="p9.873"></span>
<span class="milestone ed1page page1" data-n="3.440" data-unit="ed1page" id="ed1page.3.440"></span>
<span class="milestone ed2page page1" data-n="8.484" data-unit="ed2page" id="ed2page.8.484"></span>
            <p>
<span class="lb" data-page="9.873" data-line="1" id="l9.873.1"></span>Ἀλλ’ ἡμῖν γε καὶ τίνα χρὴ διορίζεσθαι πρὸ
<span class="lb" data-page="9.873" data-line="2" id="l9.873.2"></span>τῆς πείρας εἴρηται, καὶ οὐ χρὴ σπεύδειν ἀποφήνασθαι περὶ
<span class="lb" data-page="9.873" data-line="3" id="l9.873.3"></span>κρισίμων ἡμερῶν οὐδὲν, ἄχρις ἂν ἐπὶ πολλῶν ἀῤῥώστων ἔτεσι
<span class="lb" data-page="9.873" data-line="4" id="l9.873.4"></span>πολλοῖς ἀκριβῶς τις παραφυλάξῃ·<span class="milestone ed2page" data-n="8.485" data-unit="ed2page" id="ed2page.8.485"></span> τά τε γὰρ ἄλλα καὶ
<span class="lb" data-page="9.873" data-line="5" id="l9.873.5"></span>τῶν ἐπετείων καταστάσεων αἱ διαφοραὶ πάμπολλαί τινες ὑπάρχουσιν.
<span class="lb" data-page="9.873" data-line="6" id="l9.873.6"></span>ἐν γοῦν ὅλῳ θέρει ποτὲ πλέον ἢ τετρακοσίους ἀνθρώπους
<span class="lb" data-page="9.873" data-line="7" id="l9.873.7"></span>ὀξέως νοσήσαντας ἐθεασάμην ἅπαντας ἢ ἑβδομαίους,
<span class="lb" data-page="9.873" data-line="8" id="l9.873.8"></span>ἢ ἐνναταίους κριθέντας. ἐν ἑτέρῳ δ’ αὖθις ἔτει τοὺς
<span class="lb" data-page="9.873" data-line="9" id="l9.873.9"></span>μὲν τεσσαρεσκαιδεκαταίους, τοὺς δ’ εἰκοσταίους, τοὺς πλείστους
<span class="lb" data-page="9.873" data-line="10" id="l9.873.10"></span>δ’ ἐξ ὑποστροφῶν. ἐν ἄλλῳ δὲ πεμπταίους μὲν αἱμοῤῥαγήσαντας
<span class="lb" data-page="9.873" data-line="11" id="l9.873.11"></span>παμπόλλους, τελέως δ’ ἑβδομαίους, ἢ ἐνναταίους
<span class="lb" data-page="9.873" data-line="12" id="l9.873.12"></span>κριθέντας. οἶδα δὲ καὶ φθινοπώρῳ ποτὲ πάντας ἑνδεκαταίους
<span class="lb" data-page="9.873" data-line="13" id="l9.873.13"></span>κριθέντας. ἀλλὰ τοῦτο μὲν ἀγαθὴν τὴν κρίσιν ἤνεγκεν,
<span class="lb" data-page="9.873" data-line="14" id="l9.873.14"></span>ἕτερον δὲ φθινόπωρον ἑκταίους ἔκρινεν ἅπαντας οὐκ ἀγαθῶς.
<span class="lb" data-page="9.873" data-line="15" id="l9.873.15"></span>διὸ καὶ μᾶλλον ἐπῄει μοι θαυμάζειν τοὺς ὅλως οὐδεμίαν
<span class="lb" data-page="9.873" data-line="16" id="l9.873.16"></span>ἐν ταῖς ἡμέραις ἡγουμένους εἶναι διαφορὰν, ἀλλ’ ὁμοτίμους
<span class="lb" data-page="9.873" data-line="17" id="l9.873.17"></span>ἁπάσας ὑπάρχειν. ὅλαι γὰρ καταστάσεις πολλάκις ἢ
<span class="pb" data-page="9.874" id="p9.874"></span>
<span class="lb" data-page="9.874" data-line="1" id="l9.874.1"></span>θερινῶν, ἢ μετοπωρινῶν νοσημάτων ἓν εἶδος ἔχουσι κρίσεων,
<span class="lb" data-page="9.874" data-line="2" id="l9.874.2"></span>ὡς κᾀν ταῖς ὑφ’ Ἱπποκράτους γεγραμμέναις ἐστὶ δῆλον, ἐν
<span class="lb" data-page="9.874" data-line="3" id="l9.874.3"></span>αἷς εἴ τις μὴ παντάπασίν ἐστι ῥᾴθυμος, ἄλλοτε μὲν ἄλλην
<span class="lb" data-page="9.874" data-line="4" id="l9.874.4"></span>τῶν κρισίμων ἡμερῶν ὄψεται πλεονάζουσαν, οὐ μὴν ὀγδόην
<span class="lb" data-page="9.874" data-line="5" id="l9.874.5"></span>τε καὶ ιβ΄ ἢ ἑκκαιδεκάτην, ἤ τινα τῶν τοιούτων. ἐοίκασιν οὖν
<span class="lb" data-page="9.874" data-line="6" id="l9.874.6"></span>εἰς ἄμφω τὰ συνεστῶτα τὴν ὅλην ἰατρικὴν οἱ σοφισταὶ παρανομεῖν,
<span class="lb" data-page="9.874" data-line="7" id="l9.874.7"></span>τὴν πεῖράν τε καὶ τὸν λόγον. οὔτε γὰρ ἐν οἷς τῆς
<span class="lb" data-page="9.874" data-line="8" id="l9.874.8"></span>πείρας ἐστὶ χρεία, ταύτην ἀναμένουσιν, ἀλλ’ ὡς ἂν ἑκάστῳ
<span class="lb" data-page="9.874" data-line="9" id="l9.874.9"></span>παραστῇ, ληροῦσιν, οὔτε τῶν ἐναργῶς φαινομένων ἐξευρίσκουσι
<span class="lb" data-page="9.874" data-line="10" id="l9.874.10"></span>τὰς αἰτίας. διὰ τοῦτο τοίνυν ὁ μέν τις αὐτῶν οὔτε
<span class="lb" data-page="9.874" data-line="11" id="l9.874.11"></span>κρίσιμον ἡμέραν οὔθ’ ὅλως κρίσιν ὑπάρχειν φησὶν, ὁ δὲ κρίσιν
<span class="lb" data-page="9.874" data-line="12" id="l9.874.12"></span>μὲν εἶναί τινα, οὐ μὴν καὶ κρισίμους ἡμέρας, ὥσπερ δέον
<span class="lb" data-page="9.874" data-line="13" id="l9.874.13"></span>λόγῳ μᾶλλον, ἀλλ’ οὐ πείρᾳ τὰς κρισίμους ἡμέρας καὶ τὰς
<span class="lb" data-page="9.874" data-line="14" id="l9.874.14"></span>κρίσεις ἐξευρίσκειν, ἢ φαυλοτέρων ὄντων τῶν ὅσοι διὰ τῆς
<span class="lb" data-page="9.874" data-line="15" id="l9.874.15"></span>πείρας ἄμφω μεμαθηκέναι φασίν. ἡμῖν μὲν τοίνυν ὅσοι μεθ’
<span class="lb" data-page="9.874" data-line="16" id="l9.874.16"></span>Ἡρόφιλόν τε καὶ Ξενοφῶντα καὶ Ἀσκληπιάδην ἐγενόμεθα
<span class="lb" data-page="9.874" data-line="17" id="l9.874.17"></span>τάχ’ ἂν εἴη τις εἰς τοὺς ἄνδρας ἐκείνους ἢ φθόνος, ἢ φιλονεικία·
<span class="pb" data-page="9.875" id="p9.875"></span>
<span class="lb" data-page="9.875" data-line="1" id="l9.875.1"></span>τῷ πρώτως δ’ ἀκριβῶς αὐτὰς ἐξευρόντι διὰ τῆς πείρας,
<span class="lb" data-page="9.875" data-line="2" id="l9.875.2"></span>ὡς τὰ τῶν ἐπιδημιῶν ἐνδείκνυται γράμματα, πόθεν ἂν ἐπῆλθε
<span class="lb" data-page="9.875" data-line="3" id="l9.875.3"></span>τὸ προγνῶναί τινας ἔσεσθαι ἐξ ὑστέρου τοιούτους σοφιστάς;
<span class="lb" data-page="9.875" data-line="4" id="l9.875.4"></span>οὐδὲ γὰρ ἐν τοῖς καθ’ Ἱπποκράτην χρόνοις ἦσάν πώ τινες
<span class="lb" data-page="9.875" data-line="5" id="l9.875.5"></span>ὅμοιοι τούτοις, ἀλλ’ ἕκαστος ἐκείνων ἐξευρεῖν τι καὶ συντελεῖν
<span class="lb" data-page="9.875" data-line="6" id="l9.875.6"></span>εἰς τὴν τέχνην ἔσπευδεν, οὐ λυμαίνεσθαι τοῖς ὀρθῶς εὑρημένοις.
<span class="lb" data-page="9.875" data-line="7" id="l9.875.7"></span>καὶ μὴν καὶ τοὺς ἐμπειρικοὺς ὀνομαζομένους ἰατροὺς
<span class="lb" data-page="9.875" data-line="8" id="l9.875.8"></span>ἔστι μὲν ἰδεῖν ὥσπερ τινὰς κοινοὺς ἐχθροὺς τῶν δογματιζόντων
<span class="lb" data-page="9.875" data-line="9" id="l9.875.9"></span>ἁπάντων ἐπιτηροῦντας ὃ καταμέμψονται, μὴ μέντοι μήτε
<span class="lb" data-page="9.875" data-line="10" id="l9.875.10"></span>κρισίμους ἡμέρας μήτε κρίσεις ἀναιροῦντας, ἀλλ’ ὡς ἂν καὶ
<span class="lb" data-page="9.875" data-line="11" id="l9.875.11"></span>ἄλλο τι τῶν ἐναργεστάτων καὶ ταῦτα ἄμφω τιθέντας. ἅλις
<span class="lb" data-page="9.875" data-line="12" id="l9.875.12"></span>ἤδη μοι σοφιστῶν ληρούντων.
</p>
          </article>

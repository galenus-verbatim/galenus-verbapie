<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:2.8">
<span class="pb page1" data-page="9.875" id="p9.875"></span>
<span class="milestone ed1page page1" data-n="3.440" data-unit="ed1page" id="ed1page.3.440"></span>
<span class="milestone ed2page page1" data-n="8.485" data-unit="ed2page" id="ed2page.8.485"></span>
            <p>
<span class="lb" data-page="9.875" data-line="13" id="l9.875.13"></span>Ἀλλ’ ἐπὶ τὰ συνεχῆ τῶν εἰρημένων αὖθις
<span class="lb" data-page="9.875" data-line="14" id="l9.875.14"></span>ἐπάνειμι, πρότερόν γε κεφαλαιώσας εἰς ἓν ἅπαντα τὰ προειρημένα.
<span class="lb" data-page="9.875" data-line="15" id="l9.875.15"></span>κρίσιμος μὲν γὰρ ἰσχυροτάτη πασῶν ἡ ζ΄. προδηλοῖ
<span class="lb" data-page="9.875" data-line="16" id="l9.875.16"></span>δ’ αὐτὴν ἡ τετάρτη δύο ταῦτ’ ἔχουσα, τό τε κρίσιμος εἶναι
<span class="lb" data-page="9.875" data-line="17" id="l9.875.17"></span>μικροτέρα καὶ τὸ τῆς ἑβδόμης ἐπίδηλος. ἐφεξῆς δ’ ἑνδεκάτη ﻿
<span class="pb" data-page="9.876" id="p9.876"></span>
<span class="lb" data-page="9.876" data-line="1" id="l9.876.1"></span>τε καὶ ιδ΄, τὴν αὐτὴν ἀναλογίαν τε καὶ φύσιν ἀποσώζουσαι
<span class="lb" data-page="9.876" data-line="2" id="l9.876.2"></span>πρὸς ἀλλήλας ἥν περ ἡ δ΄ πρὸς τὴν ζ΄, κᾄπειθ’ ἑξῆς πολλάκις
<span class="lb" data-page="9.876" data-line="3" id="l9.876.3"></span>μὲν ἡ ιζ΄ πρὸς τὴν κ΄, ὀλιγάκις δὲ ἡ ιη΄ πρὸς τὴν κα΄ <span class="milestone ed2page" data-n="8.486" data-unit="ed2page" id="ed2page.8.486"></span>τὸν
<span class="lb" data-page="9.876" data-line="4" id="l9.876.4"></span>αὐτὸν ἔχει λόγον ὅνπερ ἡ τετάρτη πρὸς τὴν ἑβδόμην καὶ ἡ
<span class="lb" data-page="9.876" data-line="5" id="l9.876.5"></span>ια΄ πρὸς τὴν ιδ΄. αὗται μὲν οὖν, ὡς Ἱπποκράτης ἔλεγε, διὰ
<span class="lb" data-page="9.876" data-line="6" id="l9.876.6"></span>τεσσάρων εἰς τὴν κ΄ ἐκ προσθέσιος ἀφικνέονται, παρεμπίπτουσι
<span class="lb" data-page="9.876" data-line="7" id="l9.876.7"></span>δ’ αὐταῖς ἐννάτη καὶ πέμπτη καὶ τρίτη, πλείστους μὲν ἡ θ΄
<span class="lb" data-page="9.876" data-line="8" id="l9.876.8"></span>κρίνουσα, δευτέραν δὲ ἔχουσα δύναμιν ἡ ε΄, καὶ μετὰ ταύτην
<span class="lb" data-page="9.876" data-line="9" id="l9.876.9"></span>ἡ γ΄. περὶ δὲ τῆς στ΄ εἴρηταί μοι καὶ πρόσθεν ὡς κακὴ κρίσιμός
<span class="lb" data-page="9.876" data-line="10" id="l9.876.10"></span>ἐστιν. ἡ μέντοι τρισκαιδεκάτη πασῶν μὲν τῶν κρινουσῶν
<span class="lb" data-page="9.876" data-line="11" id="l9.876.11"></span>ἀσθενεστάτη, πασῶν δὲ τῶν μὴ κρινουσῶν ἰσχυροτάτη, καθάπερ
<span class="lb" data-page="9.876" data-line="12" id="l9.876.12"></span>ἐν μεθορίῳ τινὶ τεταγμένη τῆς ἑκατέρων δυνάμεως.
<span class="lb" data-page="9.876" data-line="13" id="l9.876.13"></span>ἀγωνιστικώταται μὲν οὖν κρίσεις, ὡς καὶ πρόσθεν εἶπον, αἱ
<span class="lb" data-page="9.876" data-line="14" id="l9.876.14"></span>μέχρι τῆς ιδ΄ ἡμέρας, ἧττον δὲ αὐτῶν αἱ μέχρι τῆς κ΄. ἐντεῦθεν
<span class="lb" data-page="9.876" data-line="15" id="l9.876.15"></span>δ’ ἄχρι τῆς μ΄ ἔτι δὴ καὶ μᾶλλον ἐκλύεται τὸ σφοδρὸν, ἀπ’
<span class="lb" data-page="9.876" data-line="16" id="l9.876.16"></span>ἐκείνης δὲ <span class="milestone ed1page" data-n="3.441" data-unit="ed1page" id="ed1page.3.441"></span>τελέως ἔκλυτος γίνεται.
</p>
          </article>

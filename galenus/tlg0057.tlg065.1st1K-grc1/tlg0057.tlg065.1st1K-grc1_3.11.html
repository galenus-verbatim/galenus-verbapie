<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.11">
<span class="pb page1" data-page="9.934" id="p9.934"></span>
<span class="milestone ed1page page1" data-n="3.449" data-unit="ed1page" id="ed1page.3.449"></span>
<span class="milestone ed2page page1" data-n="8.505" data-unit="ed2page" id="ed2page.8.505"></span>
            <p>
<span class="lb" data-page="9.934" data-line="10" id="l9.934.10"></span>Μωροί τ’ ἄν εἴημεν, εἰ δημόσιον ἄκουσμα
<span class="lb" data-page="9.934" data-line="11" id="l9.934.11"></span>νομίζοιμεν εἶναι λόγον τοιοῦτον. ὅτι γὰρ τοῖς πολλοῖς ἀκούειν
<span class="lb" data-page="9.934" data-line="12" id="l9.934.12"></span>ἥδιον ἀμήτορα μὲν τὴν μονάδα, τολμᾷν δὲ τὴν δυάδα καὶ καθ’
<span class="lb" data-page="9.934" data-line="13" id="l9.934.13"></span>ἕτερον τρόπον ἰδέαν μὲν τὴν μονάδα, τὴν δυάδα δὲ ὕλην
<span class="lb" data-page="9.934" data-line="14" id="l9.934.14"></span>ἄπειρον, εἶθ’ ἑξῆς τὴν τριάδα πεπερασμένην ἁρμονίαν, ἢ τέλειον
<span class="lb" data-page="9.934" data-line="15" id="l9.934.15"></span>ἀριθμὸν καὶ α΄, ἢ στερεὸν, ἢ ἐπίπεδον. ὅ τι γὰρ ἂν αὐτοῖς
<span class="lb" data-page="9.934" data-line="16" id="l9.934.16"></span>δόξῃ λέγουσιν ἄλλοι ἄλλο, καὶ Ἀθηνᾶν γε τινὰ καλοῦσιν ἀριθμὸν,
<span class="lb" data-page="9.934" data-line="17" id="l9.934.17"></span>ἕτερον δ’ Ἄρτεμιν, Ἀπόλλωνα δ’ ἄλλον. ὥσπερ οὖν οὐκ
<span class="pb" data-page="9.935" id="p9.935"></span>
<span class="lb" data-page="9.935" data-line="1" id="l9.935.1"></span>ἀγνοοῦμεν, οὕτως οὐδὲ λέγειν ὑπομένομεν, οὐδεμίαν ἐπιστημονικὴν
<span class="lb" data-page="9.935" data-line="2" id="l9.935.2"></span>ἀπόδειξιν ἐπάγειν τοῖς λόγοις αὐτῶν δυνάμενοι.
<span class="lb" data-page="9.935" data-line="3" id="l9.935.3"></span>καὶ τοῖς γε φίλοις ἐδείξαμεν ἔργῳ πολλάκις ὡς ταῖς τοιαύταις
<span class="lb" data-page="9.935" data-line="4" id="l9.935.4"></span>τις χρώμενος ψυχρολογίαις, εἴτ’ ἐπαινεῖν ὁντιναοῦν ἀριθμὸν,
<span class="lb" data-page="9.935" data-line="5" id="l9.935.5"></span>εἴτε καὶ ψέγειν βούλοιτο, πρόχειρον αὐτῷ. κινδυνεύουσι γὰρ
<span class="lb" data-page="9.935" data-line="6" id="l9.935.6"></span>εἰς τοσοῦτον ἥκειν ἠλιθιότητος οἱ τὰ τοιαῦτα ληροῦντες ὡς
<span class="lb" data-page="9.935" data-line="7" id="l9.935.7"></span>ἐπειδὰν ἢ περὶ τῆς ἑβδομάδος, ἢ περί τινος ἄλλου λέγωσιν,
<span class="lb" data-page="9.935" data-line="8" id="l9.935.8"></span>οὐκ ἀρκεῖσθαι μόνοις τοῖς τοιούτοις ψυχρεύμασιν, ὥστε
<span class="lb" data-page="9.935" data-line="9" id="l9.935.9"></span>Πλειάδες ἑπτὰ καὶ τῶν ἄρκτων ἑπτάστερος ἑκατέρα, καὶ
<span class="lb" data-page="9.935" data-line="10" id="l9.935.10"></span>γὰρ καὶ ὀνομάζουσιν οὕτως, ἀλλὰ καὶ τῶν ἑπταπύλων
<span class="lb" data-page="9.935" data-line="11" id="l9.935.11"></span>Θηβῶν μνημονεύουσι καὶ δηλονότι τῶν ἐπὶ Θήβαις ἑπτά.
<span class="lb" data-page="9.935" data-line="12" id="l9.935.12"></span>καίτοι τί πρὸς ἔπος, εἰ Πλειάδες ἑπτὰ, Δίωνα πλευριτικὸν
<span class="lb" data-page="9.935" data-line="13" id="l9.935.13"></span>γενόμενον ἑβδομαῖον κριθῆναι; καὶ γὰρ ἄλλοτε μὲν
<span class="lb" data-page="9.935" data-line="14" id="l9.935.14"></span>ἐνναταῖος, ἄλλοτε δὲ δεκαταῖος ἐκρίθη. τί δ’ ὅμοιον, εἰ
<span class="lb" data-page="9.935" data-line="15" id="l9.935.15"></span>ἑπτὰ Νείλου στόματα, Θέωνα περιπνευμονικὸν γενόμενον
<span class="lb" data-page="9.935" data-line="16" id="l9.935.16"></span>ἑβδομαῖον κριθῆναι; καὶ γὰρ ἄλλοτε μὲν τεταρταῖος, ἄλλοτε
<span class="lb" data-page="9.935" data-line="17" id="l9.935.17"></span>δὲ πεμπταῖος ἐκρίθη. ἀλλ’ ὥσπερ κᾀν τοῖς ἄλλοις
<span class="lb" data-page="9.935" data-line="18" id="l9.935.18"></span>ἅπασι διττὴ τῶν φαύλων ἁπάντων ἐστὶν ἡ φύσις, ὑπερβολή ﻿
<span class="pb" data-page="9.936" id="p9.936"></span>
<span class="lb" data-page="9.936" data-line="1" id="l9.936.1"></span>τε καὶ ἔλλειψις, οὕτω κᾀνταῦθα. τινὲς μὲν ὅλως
<span class="lb" data-page="9.936" data-line="2" id="l9.936.2"></span>μισοῦσι καὶ τοὺς τἀληθῆ λέγειν ὑπὲρ ἑβδομάδος ἐπιχειροῦντας,
<span class="lb" data-page="9.936" data-line="3" id="l9.936.3"></span>ἐσχάτως ὄντες μισόλογοι τινὲς δὲ εἰς τοσαύτην ἐμπίπτουσι
<span class="lb" data-page="9.936" data-line="4" id="l9.936.4"></span>φλυαρίαν, ὡς καὶ τῶν μηδὲν προσηκόντων μνημονεύειν.
<span class="lb" data-page="9.936" data-line="5" id="l9.936.5"></span>ἑκατέρα, φασὶ, τῶν ἄρκτων ἀστέρων ἐστὶν
<span class="lb" data-page="9.936" data-line="6" id="l9.936.6"></span>ἑπτά. πρῶτον οὐκ ἀληθὲς, ἀλλὰ καὶ τοῦτ’ ἐσχάτην αὐτῶν
<span class="lb" data-page="9.936" data-line="7" id="l9.936.7"></span>ἀμαθίαν κατηγορεῖ. κείσθω γοῦν ἀληθές. ἀλλ’ οὔθ’
<span class="lb" data-page="9.936" data-line="8" id="l9.936.8"></span>ὁ Βοώτης οὔθ’ ὁ δι’ αὐτῶν τῶν ἄρκτων δράκων ἀστέρων
<span class="lb" data-page="9.936" data-line="9" id="l9.936.9"></span>ἐστὶν ἑπτά. κατὰ δὲ τὸν αὐτὸν τρόπον οὔθ’ ὁ στεφανὸς
<span class="lb" data-page="9.936" data-line="10" id="l9.936.10"></span>οὔθ’ ὁ ἐγγόνασις οὔθ’ ὁ ὀφιοῦχος οὔτε καρκίνος,
<span class="lb" data-page="9.936" data-line="11" id="l9.936.11"></span>ἢ λέγω, οὔθ’ ὅλως οὐδὲν τῶν ιβ΄ ζωδίων, ἐν οἷς
<span class="lb" data-page="9.936" data-line="12" id="l9.936.12"></span>οἱ πλανῆται φέρονται. καίτοι ὅτι τὰ τῇδε κοσμοῦσιν οἵδε
<span class="lb" data-page="9.936" data-line="13" id="l9.936.13"></span>καὶ διατάττουσιν, οὐ τοῖς ἀστρονόμοις μόνον, ἀλλὰ καὶ
<span class="lb" data-page="9.936" data-line="14" id="l9.936.14"></span>τοῖς ἀρίστοις ἅπασιν ὡμολόγηται φιλοσόφοις. <span class="milestone ed2page" data-n="8.506" data-unit="ed2page" id="ed2page.8.506"></span>οὔτ’
<span class="lb" data-page="9.936" data-line="15" id="l9.936.15"></span>οὖν τοὺς φλυαροῦντας ἀποδέχεσθαι χρὴ, καὶ τοὺς ἀποδιδράσκοντας
<span class="lb" data-page="9.936" data-line="16" id="l9.936.16"></span>ἀεὶ τοιαύτην θεωρίαν μὴ προσαναγκάζειν.
</p>
          </article>

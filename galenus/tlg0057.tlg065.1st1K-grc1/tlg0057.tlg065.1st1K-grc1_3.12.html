<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.12">
<span class="pb page1" data-page="9.936" id="p9.936"></span>
<span class="milestone ed1page page1" data-n="3.449" data-unit="ed1page" id="ed1page.3.449"></span>
<span class="milestone ed2page page1" data-n="8.506" data-unit="ed2page" id="ed2page.8.506"></span>
            <p>
<span class="lb" data-page="9.936" data-line="17" id="l9.936.17"></span>Ἐμοὶ δ’ οὖν αὐτὸ τὸ ἀληθὲς εἰς ὅσον ἀνθρώπῳ
<span class="lb" data-page="9.936" data-line="18" id="l9.936.18"></span>δυνατὸν εὑρῆσθαι νομίζω, γιγνωσκόμενον μέν που
<span class="pb" data-page="9.937" id="p9.937"></span>
<span class="lb" data-page="9.937" data-line="1" id="l9.937.1"></span>καὶ πρόσθεν Ἱπποκράτει, καθότι διὰ τῆς προγεγραμμένης
<span class="lb" data-page="9.937" data-line="2" id="l9.937.2"></span>ῥήσεως ἐνεδείξατο, ῥαθυμίᾳ δὲ τῇ τῶν πολλῶν σιωπηθέν.
<span class="lb" data-page="9.937" data-line="3" id="l9.937.3"></span>ἐγὼ δ’ οὔτ’ ἄλλο τι παρ’ Ἱπποκράτους μάτην εὑρίσκω γεγραμμένον,
<span class="lb" data-page="9.937" data-line="4" id="l9.937.4"></span>οὔθ’ ὅτι μηδὲν τούτων ὅλῃσιν ἡμέρῃσιν ἀτρεκέως
<span class="lb" data-page="9.937" data-line="5" id="l9.937.5"></span>ἀριθμεῖσθαι δύναται, καὶ λαβὼν ἀρχὴν ὁμολογουμένην οὐκ
<span class="lb" data-page="9.937" data-line="6" id="l9.937.6"></span>ἀστρονόμοις μόνον, ἢ φυσικοῖς φιλοσόφοις, ἀλλὰ καὶ γεωργοῖς
<span class="lb" data-page="9.937" data-line="7" id="l9.937.7"></span>καὶ ναύταις καὶ πᾶσιν ἀνθρώποις, ὡς ἡ σελήνη τὸν
<span class="lb" data-page="9.937" data-line="8" id="l9.937.8"></span>περίγειον ἐπιτροπεύει τόπον, οἷον ὕπαρχός τις οὖσα μεγάλου
<span class="lb" data-page="9.937" data-line="9" id="l9.937.9"></span>βασιλέως τοῦ ἡλίου, ταῖς ταύτης περιόδοις ἐπέδειξα τὰς
<span class="lb" data-page="9.937" data-line="10" id="l9.937.10"></span>κρινούσας ἡμέρας ἑπομένας· ἐπέδειξα δὲ καὶ τῶν παρεμπιπτουσῶν
<span class="lb" data-page="9.937" data-line="11" id="l9.937.11"></span>ἡμερῶν τὰς αἰτίας καὶ διὰ τί τὰς τρεῖς ἑβδομάδας
<span class="lb" data-page="9.937" data-line="12" id="l9.937.12"></span>οὐκ εἰς τὴν κα΄, ἀλλ’ εἰς τὴν κ΄ μᾶλλον ὁ Ἱπποκράτης ἀξιοῖ
<span class="lb" data-page="9.937" data-line="13" id="l9.937.13"></span>περιάγεσθαι. τούτων δ’ ἀποδεδειγμένων οὐδὲν ἔτι χαλεπὸν
<span class="lb" data-page="9.937" data-line="14" id="l9.937.14"></span>εὑρεῖν οὐδὲ διὰ τί τὴν μὲν πρώτην ἑβδομάδα τῆς δευτέρας
<span class="lb" data-page="9.937" data-line="15" id="l9.937.15"></span>διαζεύγνυσι, συνάπτει δὲ ταύτην τῇ τρίτῃ, οὔτε γὰρ τὴν
<span class="lb" data-page="9.937" data-line="16" id="l9.937.16"></span>δευτέραν τῇ πρώτῃ συνάπτειν εὔλογον ἦν, εἰς τὴν ιδ΄ ἀφικνουμένης
<span class="lb" data-page="9.937" data-line="17" id="l9.937.17"></span>τῆς κρίσεως, οὔτε τὴν τρίτην τῇ δευτέρᾳ διαζευγνύναι
<span class="pb" data-page="9.938" id="p9.938"></span>
<span class="lb" data-page="9.938" data-line="1" id="l9.938.1"></span>τῆς κ΄ μᾶλλον ἢ τῆς κα΄ ἐκδεχομένης τὰς κρίσεις. ἐπεὶ
<span class="lb" data-page="9.938" data-line="2" id="l9.938.2"></span>δὲ τῶν ἑβδομάδων αὐτῶν αἱ δύο μόναι πρῶται διαζεύγνυνται,
<span class="lb" data-page="9.938" data-line="3" id="l9.938.3"></span>συνάπτεται δ’ ἡ τρίτη, δῆλον ὡς καὶ τῶν τετράδων ἔνιαι
<span class="lb" data-page="9.938" data-line="4" id="l9.938.4"></span>μὲν ἐξ ἀνάγκης συναφθήσονται, διαζευχθήσονται δ’ ἕτεραι.
<span class="lb" data-page="9.938" data-line="5" id="l9.938.5"></span>ἡ μὲν οὖν δευτέρα τετρὰς καὶ ἡ πρώτη συναφθήσονται,
<span class="lb" data-page="9.938" data-line="6" id="l9.938.6"></span>διότι μιᾶς ἑβδομάδος τῆς πρώτης διχῇ τμηθείσης ἑκατέρα
<span class="lb" data-page="9.938" data-line="7" id="l9.938.7"></span>μόριον ἐστιν. ἡ δὲ τρίτη τῆς δευτέρας διαζευχθήσεται,
<span class="lb" data-page="9.938" data-line="8" id="l9.938.8"></span>διότι καὶ ἡ ἑβδομὰς ἡ δευτέρα τῆς πρώτης διεζεύγνυτο.
<span class="lb" data-page="9.938" data-line="9" id="l9.938.9"></span>συναφθήσεται δὲ ἡ τρίτη τῇ τετάρτῃ, διότι τῆς δευτέρας
<span class="lb" data-page="9.938" data-line="10" id="l9.938.10"></span>ἑβδομάδος ἑκατέρα μόριόν ἐστιν. αὕτη δ’ οὖν πάλιν ἡ τετάρτη
<span class="lb" data-page="9.938" data-line="11" id="l9.938.11"></span>τῇ ε΄ συναφθήσεται διὰ τὴν τρίτην ἑβδομάδα συναφθεῖσαν
<span class="lb" data-page="9.938" data-line="12" id="l9.938.12"></span>τῇ δευτέρᾳ. συναφθήσεται δὲ καὶ ἡ στ΄ τετρὰς τῇ
<span class="lb" data-page="9.938" data-line="13" id="l9.938.13"></span>ε΄ κατὰ τὴν ιζ΄ ἡμέραν, ὡς ἂν τῆς τρίτης ἑβδομάδος ἑκατέρα
<span class="lb" data-page="9.938" data-line="14" id="l9.938.14"></span>μέρος ὑπάρχουσα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.13">
<span class="pb page1" data-page="9.938" id="p9.938"></span>
<span class="milestone ed1page page1" data-n="3.449" data-unit="ed1page" id="ed1page.3.449"></span>
<span class="milestone ed2page page1" data-n="8.506" data-unit="ed2page" id="ed2page.8.506"></span>
            <p>
<span class="lb" data-page="9.938" data-line="15" id="l9.938.15"></span>Εἰς μὲν οὖν τὸ καλῶς διαιτῆσαι χρησιμώτατόν
<span class="lb" data-page="9.938" data-line="16" id="l9.938.16"></span>ἐστι προγνῶναι τὸν χρόνον τῆς κρίσεως. εἴτε δ’
<span class="lb" data-page="9.938" data-line="17" id="l9.938.17"></span>ὀξὺ χρὴ καλεῖν, εἴτε χρόνιον, εἴτ’ ἄλλως πως ὀνομάζειν
<span class="pb" data-page="9.939" id="p9.939"></span>
<span class="lb" data-page="9.939" data-line="1" id="l9.939.1"></span>τόδε τὸ νόσημα, τὸ κατὰ τὴν κ΄ ἡμέραν, εἰ οὕτως ἔτυχε,
<span class="lb" data-page="9.939" data-line="2" id="l9.939.2"></span>κριθησόμενον, οὐδὲν ὠφελεῖ τὸν κάμνοντα. δύναται γάρ τις,
<span class="lb" data-page="9.939" data-line="3" id="l9.939.3"></span>μηδὲν φθεγξάμενος, ἀλλὰ μηδὲ νοήσας ὅλως ὅ τι ποτὲ χρὴ
<span class="lb" data-page="9.939" data-line="4" id="l9.939.4"></span>καλεῖν αὐτὸ, καλῶς διαιτῆσαι τὸν νοσοῦντα, μηδέν γε τῶν
<span class="lb" data-page="9.939" data-line="5" id="l9.939.5"></span>ἄλλων παραλιπὼν ἃ πρὸς τοῦτο διαφέρει. τὸ μὲν ἀληθὲς
<span class="lb" data-page="9.939" data-line="6" id="l9.939.6"></span>ἅμα καὶ χρήσιμον εἴρηταί μοι, τὸ δὲ τοῦ σοφιστικοῦ λήρου
<span class="lb" data-page="9.939" data-line="7" id="l9.939.7"></span>περαινέσθω, μετὰ ταῦτα δεικνύντων ἡμῶν κᾀνταῦθα, πόσον
<span class="lb" data-page="9.939" data-line="8" id="l9.939.8"></span>ἀγνοοῦσι τοῦ προσήκοντος οἱ πλεῖστοι τῶν ἰατρῶν.
<span class="lb" data-page="9.939" data-line="9" id="l9.939.9"></span>οἴονται γὰρ ὀξὺ μὲν καλεῖσθαι <span class="milestone ed2page" data-n="8.507" data-unit="ed2page" id="ed2page.8.507"></span>νόσημα τὸ ταχέως
<span class="lb" data-page="9.939" data-line="10" id="l9.939.10"></span>κρινόμενον, ἐναντίον δ’ ὑπάρχειν αὐτοῦ τὸ χρόνιον. ἔχει δ’
<span class="lb" data-page="9.939" data-line="11" id="l9.939.11"></span>οὐχ οὕτω τἀληθὲς, ἀλλ’ ἔστι γάρ τι νόσημα βραχυχρόνιον
<span class="lb" data-page="9.939" data-line="12" id="l9.939.12"></span>μὲν, οὐ πάντως δ’ ὀξύ. καὶ τούτῳ μὲν ἐναντίον ἐστὶ τὸ
<span class="lb" data-page="9.939" data-line="13" id="l9.939.13"></span>χρόνιον, ἢ πολυχρόνιον, ἢ ὅπως ἄν τις ἑτέρως ἐθέλῃ καλεῖν
<span class="lb" data-page="9.939" data-line="14" id="l9.939.14"></span>αὐτό. τῷ δ’ ὀξεῖ φύσις ἑτέρα νοσήματος ἀντίκειται,
<span class="lb" data-page="9.939" data-line="15" id="l9.939.15"></span>οὐδὲν ἴδιον ὄνομα κεκτημένη. καὶ τοῦτ’ εἰκότως ἐγένετο·
<span class="lb" data-page="9.939" data-line="16" id="l9.939.16"></span>τοῦ γὰρ ὀξέως νοσήματος, ὡς ὁ μὲν Ἀρχιγένης ὑπεγράφετο,
<span class="lb" data-page="9.939" data-line="17" id="l9.939.17"></span>τοῦ διὰ συντόμως κινδυνώδους· ὡς δ’ Ἱπποκράτης
<span class="pb" data-page="9.940" id="p9.940"></span>
<span class="lb" data-page="9.940" data-line="1" id="l9.940.1"></span>ἔλεγε, τοῦ μετὰ πυρετοῦ συνεχοῦς γιγνομένου, συμβεβηκὸς
<span class="lb" data-page="9.940" data-line="2" id="l9.940.2"></span>ἐξ ἀνάγκης ἔσται τὸ ταχέως κρίνεσθαι. κατὰ μὲν
<span class="lb" data-page="9.940" data-line="3" id="l9.940.3"></span>γὰρ τὸ τῆς κινήσεως εἶδος ὀξὺ προσηγόρευται, παύσασθαι
<span class="lb" data-page="9.940" data-line="4" id="l9.940.4"></span>δ’ ἀναγκαῖον αὐτὸ διὰ ταχέων, ὡς ἂν ἐπειγομένῳ πρὸς
<span class="lb" data-page="9.940" data-line="5" id="l9.940.5"></span>τὴν οἰκείαν τελευτήν. αὐτὸ γὰρ τοῦτ’ ἔστι τὸ ταχέως κινεῖσθαι,
<span class="lb" data-page="9.940" data-line="6" id="l9.940.6"></span>τὸ συῤῥεῖν ἐπὶ τὸ πέρας. ἔσται δὴ πάντως βραχυχρόνιον
<span class="lb" data-page="9.940" data-line="7" id="l9.940.7"></span>μὲν κατ’ ἄλλο μέν τι καὶ ἄλλο τῶν ἐν αὐτῷ,
<span class="lb" data-page="9.940" data-line="8" id="l9.940.8"></span>τό τ’ ὀξὺ καὶ τὸ βραχυχρόνιον εἰρήσεται. διὰ μὲν γὰρ τὸ
<span class="lb" data-page="9.940" data-line="9" id="l9.940.9"></span>τῆς κινήσεως ἠπειγμένον ὀξὺ, διότι δ’ οὐχ οἷόν τε χρονίζειν
<span class="lb" data-page="9.940" data-line="10" id="l9.940.10"></span>αὐτῷ ταχέως κινουμένῳ, βραχυχρόνιον ὀνομασθήσεται.
<span class="lb" data-page="9.940" data-line="11" id="l9.940.11"></span>φύσις δ’ ἄλλη νοσήματος αὐτῷ παράκειται βραχυχρονίου.
<span class="lb" data-page="9.940" data-line="12" id="l9.940.12"></span>πολλοὶ γὰρ τῶν ἐφημέρων πυρετῶν διά τινα ψύξιν,
<span class="lb" data-page="9.940" data-line="13" id="l9.940.13"></span>ἢ ἔγκαυσιν ἐπιπόλαιον, ἢ κάματον βραχὺν, ἢ ἀγρυπνίαν,
<span class="lb" data-page="9.940" data-line="14" id="l9.940.14"></span>ἢ λύπην, ἢ μέθην, ἢ θυμὸν, ἤ τι τοιοῦτον, ἐγένοντο
<span class="lb" data-page="9.940" data-line="15" id="l9.940.15"></span>μικροί τε ἅμα καὶ βραχεῖς καὶ τελέως ἀκίνδυνοι, καὶ τούτους
<span class="lb" data-page="9.940" data-line="16" id="l9.940.16"></span>οὐδεὶς οὔτε ἰδιώτης οὔτε ἰατρὸς ὀξὺ νόσημα καλεῖν
<span class="lb" data-page="9.940" data-line="17" id="l9.940.17"></span>εἴθισται. τὸ μὲν οὖν ὀξὺ τοῦ βραχυχρονίου σαφῶς
<span class="lb" data-page="9.940" data-line="18" id="l9.940.18"></span>ἐν αὐτοῖς τούτοις διακέκριται, τὸ δὲ βραδὺ τῷ πολυχρονίῳ
<span class="pb" data-page="9.941" id="p9.941"></span>
<span class="lb" data-page="9.941" data-line="1" id="l9.941.1"></span>συνεχύθη, καίτοι γ’ οὐ τὴν αὐτὴν ἔχον ἔννοιαν, εἴ
<span class="lb" data-page="9.941" data-line="2" id="l9.941.2"></span>γε τὸ μὲν ὀξὺ τῷ βραδεῖ, τὸ δ’ ὀλιγοχρόνιον τῷ πολυχρονίῳ
<span class="lb" data-page="9.941" data-line="3" id="l9.941.3"></span>κατ’ ἀντίθεσιν εἴρηται. πᾶν μὲν οὖν ὀξὺ πάντως
<span class="lb" data-page="9.941" data-line="4" id="l9.941.4"></span>ὀλιγοχρόνιον, καὶ πᾶν χρόνιον ἐξ ἀνάγκης βραχὺ, οὐ μὴν
<span class="lb" data-page="9.941" data-line="5" id="l9.941.5"></span>οὔτ’ εἰ βραχυχρόνιον, ὀξὺ πάντως, οὐδ’ εἰ βραδὺ, πολυχρόνιον.
<span class="lb" data-page="9.941" data-line="6" id="l9.941.6"></span>ἐξ οὖν τῆς τοιαύτης ὑπαλλάξεως, οὐ πάνυ τι
<span class="lb" data-page="9.941" data-line="7" id="l9.941.7"></span>σαφοῦς ὑπαρχούσης τοῖς πλείστοις τῶν ἰατρῶν, οὐ μόνον
<span class="lb" data-page="9.941" data-line="8" id="l9.941.8"></span>αἱ προσηγορίαι συνεχύθησαν, ἀλλὰ καὶ τῶν πραγμάτων
<span class="lb" data-page="9.941" data-line="9" id="l9.941.9"></span>αὐτῶν αἱ διαγνώσεις.
</p>
          </article>

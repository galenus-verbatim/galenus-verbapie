<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.3">
<span class="pb page1" data-page="9.904" id="p9.904"></span>
<span class="milestone ed1page page1" data-n="3.445" data-unit="ed1page" id="ed1page.3.445"></span>
<span class="milestone ed2page page1" data-n="8.495" data-unit="ed2page" id="ed2page.8.495"></span>
            <p>
<span class="lb" data-page="9.904" data-line="9" id="l9.904.9"></span>Σφοδρότεραι μὲν οὖν αἱ μεταβολαὶ κατὰ
<span class="lb" data-page="9.904" data-line="10" id="l9.904.10"></span>τὰς πρὸς ἥλιον αὐτῆς εἰσι συνόδους καὶ προσέτι τὰς πανσελήνους
<span class="lb" data-page="9.904" data-line="11" id="l9.904.11"></span>φάσεις ὀνομαζομένας· ἐλάττους δὲ τούτων ἐν ταῖς διχοτόμοις,
<span class="lb" data-page="9.904" data-line="12" id="l9.904.12"></span>ἀμυδραὶ δ’ ἐν ταῖς ἀμφικύρτοις τε καὶ μηνοειδέσιν.
<span class="lb" data-page="9.904" data-line="13" id="l9.904.13"></span>ἰσχυροτάτων μὲν γὰρ εἰς ἀλλοίωσιν τῶν ἔμπροσθεν ὄντων τῷ
<span class="lb" data-page="9.904" data-line="14" id="l9.904.14"></span>συνεῖναί τε καὶ καταλάμπεσθαι, φαινομένη γὰρ τέως, ἀφανὴς
<span class="lb" data-page="9.904" data-line="15" id="l9.904.15"></span>νῦν ἐστιν, ἐφεξῆς δ’ ἡ διάμετρος στάσις, ὡς ἂν διορίζουσα
<span class="lb" data-page="9.904" data-line="16" id="l9.904.16"></span>καὶ δίχα τέμνουσα τὰς ἐναντιωτάτας τῆς σελήνης
<span class="lb" data-page="9.904" data-line="17" id="l9.904.17"></span>διαθέσεις, ἰσχυροτάτη τῶν ἄλλων ἐστίν. ὅτι δ’ ἐναντιωτάτη ﻿
<span class="pb" data-page="9.905" id="p9.905"></span>
<span class="lb" data-page="9.905" data-line="1" id="l9.905.1"></span>διάθεσις αὔξησις μειώσει, οὐδὲν δέομαι δεικνύειν.
<span class="lb" data-page="9.905" data-line="2" id="l9.905.2"></span>ἐφεξῆς δὲ ταύτης τῆς συνόδου τε καὶ τῆς πανσελήνου αἱ διχότομοι
<span class="lb" data-page="9.905" data-line="3" id="l9.905.3"></span>εἰς δύο μέσον ἑκάτερα τέμνουσα, τὸν μὲν τῆς αὐξήσεως
<span class="lb" data-page="9.905" data-line="4" id="l9.905.4"></span>χρόνον ἡ προτέρα, τὸν δ’ αὖ τῆς μειώσεως ἡ δευτέρα.
<span class="lb" data-page="9.905" data-line="5" id="l9.905.5"></span>πάντων δ’ ἔσχαταί τε καὶ ἀμυδρόταται τροπαὶ τοῦ περιέχοντος
<span class="lb" data-page="9.905" data-line="6" id="l9.905.6"></span>ἡμᾶς ἀέρος ἐν ταῖς μηνοειδέσι καὶ ταῖς ἀμφικύρτοις φάσεσι
<span class="lb" data-page="9.905" data-line="7" id="l9.905.7"></span>γίνονται, καὶ μᾶλλόν γε ἐν ταῖς ἀμφικύρτοις· οὐδεμία γὰρ
<span class="lb" data-page="9.905" data-line="8" id="l9.905.8"></span>ἐν αὐταῖς μεγάλη μεταβολὴ, καθάπερ ἐν ταῖς μηνοειδέσιν.
<span class="lb" data-page="9.905" data-line="9" id="l9.905.9"></span>ὥστε οὐδὲ Ἄρατος κακῶς αὐτῶν κατεφρόνησεν, ὡς ἂν ἀμυδρῶν
<span class="lb" data-page="9.905" data-line="10" id="l9.905.10"></span>ὑπαρχουσῶν, ἐπαινεῖν τε χρὴ τοὺς γράψαντας ὑπὲρ αὐτῶν
<span class="lb" data-page="9.905" data-line="11" id="l9.905.11"></span>ὡς οὐδὲ τὸ σμικρότατον παραλιπόντας. ἴδιον δ’ ἐξαίρετον
<span class="lb" data-page="9.905" data-line="12" id="l9.905.12"></span>αἵ τὰς τ’ ἐν ταῖς πανσελήνοις τροπαὶ καὶ τούτων ἔτι μᾶλλον
<span class="lb" data-page="9.905" data-line="13" id="l9.905.13"></span>αἱ κατὰ τὰς συνόδους ἴσχουσιν, αἱ μὲν γὰρ ὀξυτάτας εὐθὺς
<span class="lb" data-page="9.905" data-line="14" id="l9.905.14"></span>ποιοῦνται τὰς μεταβολὰς, αἱ σύνοδοι δ’ ἀνωμάλους τε καὶ
<span class="lb" data-page="9.905" data-line="15" id="l9.905.15"></span>χρονίας. οὐδὲν γὰρ ἔχεις σαφῶς ἀποφῆσαι, πρὶν φανῆναι τὴν
<span class="lb" data-page="9.905" data-line="16" id="l9.905.16"></span>σελήνην. πολὺς δ’ οὗτος ὁ χρόνος ὁ τῆς κρύψεώς ἐστιν ὅλου
<span class="lb" data-page="9.905" data-line="17" id="l9.905.17"></span>σχεδὸν τοῦ ζωδίου. τὴν δ’ ἐκ τῆς αὐξήσεως εἰς τὴν μείωσιν
<span class="lb" data-page="9.905" data-line="18" id="l9.905.18"></span>μεταβολὴν ἀκριβῶς διορίζει στιγμὴ, καὶ ταύτην ἡ σελήνη
<span class="pb" data-page="9.906" id="p9.906"></span>
<span class="lb" data-page="9.906" data-line="1" id="l9.906.1"></span>δῆλον ὡς ἐν ἀκαρεῖ χρόνῳ παραλλάττει. κατὰ λόγον μὲν
<span class="lb" data-page="9.906" data-line="2" id="l9.906.2"></span>οὖν ὀξεῖαι μὲν αἱ πανσέληνοι καὶ χρόνιαι δὲ αἱ συνοδικαὶ μεταβολαί.
<span class="lb" data-page="9.906" data-line="3" id="l9.906.3"></span>καὶ γὰρ ὁ τῆς κρύψεως χρόνος ὅμοιος ἑαυτῷ καὶ ὁ
<span class="lb" data-page="9.906" data-line="4" id="l9.906.4"></span>τῆς πρώτης φάσεως ἐγγὺς κρύψεως, καὶ τῇ σμικρότητι τοῦ
<span class="lb" data-page="9.906" data-line="5" id="l9.906.5"></span>φαινομένου τῆς πανσελήνου μορίου, καὶ τῇ τῆς αὐγῆς ἀμυδρότητι,
<span class="lb" data-page="9.906" data-line="6" id="l9.906.6"></span>καὶ τῷ βραχυχρονίῳ τῆς ὑπεργείου φορᾶς.
</p>
          </article>

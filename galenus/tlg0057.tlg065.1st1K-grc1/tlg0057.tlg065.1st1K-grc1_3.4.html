<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.4">
<span class="pb page1" data-page="9.906" id="p9.906"></span>
<span class="milestone ed1page page1" data-n="3.445" data-unit="ed1page" id="ed1page.3.445"></span>
<span class="milestone ed2page page1" data-n="8.495" data-unit="ed2page" id="ed2page.8.495"></span>
            <p>
<span class="lb" data-page="9.906" data-line="7" id="l9.906.7"></span><span class="milestone ed2page" data-n="8.496" data-unit="ed2page" id="ed2page.8.496"></span>Ἀσφαλὴς οὖν ἡ κρίσις ἀποτελεῖται τῆς
<span class="lb" data-page="9.906" data-line="8" id="l9.906.8"></span>ἐν ὅλῳ τῷ μηνὶ γενησομένης καταστάσεως ἐν τῇ δευτέρᾳ τῶν
<span class="lb" data-page="9.906" data-line="9" id="l9.906.9"></span>ἡμερῶν, ἐν ᾗ πρώτῃ καὶ σαφὴς ἡ σελήνη καὶ χρόνον ἀξιόλογον
<span class="lb" data-page="9.906" data-line="10" id="l9.906.10"></span>ὑπὲρ γῆς ἤδη φαίνεται καὶ φῶς αἰσθητὸν ἀποπέμπει καὶ
<span class="lb" data-page="9.906" data-line="11" id="l9.906.11"></span>σκιὰν ἐναργῶς δείκνυσιν. ἡ πρώτη δ’ ἡμέρα μέχρι τοσούτου
<span class="lb" data-page="9.906" data-line="12" id="l9.906.12"></span>τὴν σελήνην ὑπὲρ γῆς ἔχει φερομένην, μέχρις ἂν ἔτι καὶ
<span class="lb" data-page="9.906" data-line="13" id="l9.906.13"></span>τὸ τοῦ ἡλίου φῶς ἐπέχῃ τὸ μετὰ τὴν δύσιν, ὥστ’ ἐν ταύτῃ
<span class="lb" data-page="9.906" data-line="14" id="l9.906.14"></span>μὲν τῷ τοῦ ἡλίου συγκαταδύεται φωτὶ, πολλάκις δὲ καὶ προκαταδύεται.
<span class="lb" data-page="9.906" data-line="15" id="l9.906.15"></span>πρῶτον δὲ σαφὴς ἐν τῇ δευτέρᾳ τῶν ἡμερῶν φαίνεται,
<span class="lb" data-page="9.906" data-line="16" id="l9.906.16"></span>καὶ ποτὲ μὲν μᾶλλον, ποτὲ δ’ ἧττον. καὶ τοῦτο δ’
<span class="lb" data-page="9.906" data-line="17" id="l9.906.17"></span>αὐτῇ συμπίπτει παρὰ τὸ ποσὸν τῆς πρὸς ἥλιον ἀποστάσεως.
<span class="lb" data-page="9.906" data-line="18" id="l9.906.18"></span>αὐτὸ δὲ τὸ ποσὸν τῆς ἀποστάσεως διά τε τὴν ἰδίαν τῆς
<span class="pb" data-page="9.907" id="p9.907"></span>
<span class="lb" data-page="9.907" data-line="1" id="l9.907.1"></span>σελήνης γίνεται κίνησιν, οὐ γὰρ ἴσον ἀεὶ κινεῖται, καὶ διὰ τὴν
<span class="lb" data-page="9.907" data-line="2" id="l9.907.2"></span>τοῦ πλάτους ἐξάλλαξιν, καὶ διὰ τὴν τῶν ζωδίων δύσιν οὐκ
<span class="lb" data-page="9.907" data-line="3" id="l9.907.3"></span>ἰσόχρονον οὖσαν, καὶ πρὸς τούτοις ἔτι διὰ τὸν τῆς προγεγονυίας
<span class="lb" data-page="9.907" data-line="4" id="l9.907.4"></span>συνόδου καιρὸν, ὥστ’ οὐκ ἀεὶ μὲν εἷς ὁ χρόνος ἐστὶν ἐν
<span class="lb" data-page="9.907" data-line="5" id="l9.907.5"></span>ᾧ φαίνεται σαφῶς ἡ σελήνη. τοὐπίπαν δὲ τρεῖς ἡμέρας τὰς
<span class="lb" data-page="9.907" data-line="6" id="l9.907.6"></span>περὶ σύνοδον ἢ ἀόρατος γίνεται τελέως, ἐν αἷς οὔπω τὰ παρ’
<span class="lb" data-page="9.907" data-line="7" id="l9.907.7"></span>ἡμῖν ἀλλοιοῦν ἱκανή. καί πως εἰς ταὐτὸν ὁ χρόνος αὐτῆς συμβαίνει
<span class="lb" data-page="9.907" data-line="8" id="l9.907.8"></span>τῆς τ’ οἰκείας περιόδου τῆς τ’ εἰς ἡμᾶς ἐνεργείας. ἡ
<span class="lb" data-page="9.907" data-line="9" id="l9.907.9"></span>μὲν γὰρ περίοδος ἑπτὰ καὶ εἴκοσιν ἡμερῶν ἐστιν, ἐπιλαμβανουσῶν
<span class="lb" data-page="9.907" data-line="10" id="l9.907.10"></span>τρίτον ἔγγιστα μέρος· ἐν τῷ τοσούτῳ γὰρ χρόνῳ τὸν
<span class="lb" data-page="9.907" data-line="11" id="l9.907.11"></span>τῶν ζωδίων κύκλον ἅπαντα διέρχεται· ἡ δὲ τῆς πρὸς ἡμᾶς
<span class="lb" data-page="9.907" data-line="12" id="l9.907.12"></span>φάσεως, ὅτι καὶ ἥδε πρὸς τὸν αὐτὸν ἀριθμὸν ὁμολογεῖ, σαφῶς
<span class="lb" data-page="9.907" data-line="13" id="l9.907.13"></span>εἴσῃ, τοῦ παντὸς χρόνου μηνιαίου τὸν τῆς κρύψεως ἀφελών.
<span class="lb" data-page="9.907" data-line="14" id="l9.907.14"></span>ὅτι δ’ ὁ μηνιαῖος χρόνος οὐ τελέως τριάκοντά ἐστιν
<span class="lb" data-page="9.907" data-line="15" id="l9.907.15"></span>ἡμερῶν, ἀλλ’ ἥμισύ που, καὶ τούτῳ προσδεῖ μιᾶς ἡμέρας,
<span class="lb" data-page="9.907" data-line="16" id="l9.907.16"></span>Ἱππάρχῳ μὲν ἀποδέδεικται δι’ ἑνὸς ὅλου βιβλίου, γινώσκεται
<span class="lb" data-page="9.907" data-line="17" id="l9.907.17"></span>δὲ ἤδη καὶ τοῖς ἰδιώταις σχεδὸν ἅπασιν ὡς τῶν μηνῶν ὁ
<span class="lb" data-page="9.907" data-line="18" id="l9.907.18"></span>μὲν ἕτερος ὁ κυλλὸς ὑπ’ αὐτῶν ὀνομαζόμενος ἐννέα καὶ κ΄
<span class="pb" data-page="9.908" id="p9.908"></span>
<span class="lb" data-page="9.908" data-line="1" id="l9.908.1"></span>ἡμερῶν ἐστιν, ὁ δ’ ἕτερος ὁ πλήρης τριάκοντα. χρὴ γὰρ ἀμφοτέρων
<span class="lb" data-page="9.908" data-line="2" id="l9.908.2"></span>ἐννέα καὶ πεντήκοντα γίνεσθαι τὰς πάσας, εἴπερ
<span class="lb" data-page="9.908" data-line="3" id="l9.908.3"></span>ὅλως ἐστὶν ἑκάτερος ἡμίσους ἀποδέων τριάκοντα.
</p>
          </article>

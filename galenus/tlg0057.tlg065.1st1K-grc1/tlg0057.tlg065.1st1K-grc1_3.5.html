<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.5">
<span class="pb page1" data-page="9.908" id="p9.908"></span>
<span class="milestone ed1page page1" data-n="3.445" data-unit="ed1page" id="ed1page.3.445"></span>
<span class="milestone ed2page page1" data-n="8.496" data-unit="ed2page" id="ed2page.8.496"></span>
            <p>
<span class="lb" data-page="9.908" data-line="4" id="l9.908.4"></span>Ὥσπερ οὖν τὸν ὅλον ἐνιαυτὸν ὁ ἥλιος, οὕτως
<span class="lb" data-page="9.908" data-line="5" id="l9.908.5"></span>ἡ σελήνη διατάττει τὸν μῆνα, καθ’ ἑβδομάδας τῆς ἀλλοιώσεως
<span class="lb" data-page="9.908" data-line="6" id="l9.908.6"></span>ἐν αὐτῇ γιγνομένης. ἀπό τε γὰρ τῆς πρώτης φάσεως
<span class="lb" data-page="9.908" data-line="7" id="l9.908.7"></span>ἐπὶ τὴν διχότομον, ἀπό τε ταύτης ἐπὶ τὴν πανσέληνον ἑκάτερος
<span class="lb" data-page="9.908" data-line="8" id="l9.908.8"></span>μὲν ὁ χρόνος ἡμερῶν ἐστιν ἑπτὰ, συναμφότερα δὲ τεσσαρεσκαίδεκα.
<span class="lb" data-page="9.908" data-line="9" id="l9.908.9"></span>κατὰ ταὐτὰ δὲ κᾂν εἰ μετὰ τὴν διχοτομηνιαίαν
<span class="lb" data-page="9.908" data-line="10" id="l9.908.10"></span>ἕως τῆς δευτέρας διχοτόμου συναριθμήσῃς, ἑπτὰ καὶ ταύτας
<span class="lb" data-page="9.908" data-line="11" id="l9.908.11"></span>εὑρήσεις τὰς ἡμέρας, καὶ τὰς λοιπὰς δὲ τὰς μέχρι τοῦ παντελῶς
<span class="lb" data-page="9.908" data-line="12" id="l9.908.12"></span>ἀφανισθῆναι τὴν σελήνην ἑπτά. τὸ δ’ ὅτι μεταβάλλει
<span class="lb" data-page="9.908" data-line="13" id="l9.908.13"></span>μεγάλας μεταβολὰς ὁ περιέχων ἡμᾶς ἀὴρ ἔν τε τῷ πρώτως
<span class="lb" data-page="9.908" data-line="14" id="l9.908.14"></span>κρύπτεσθαι καὶ πάλιν αὖ πρώτως φαίνεσθαι τὴν
<span class="lb" data-page="9.908" data-line="15" id="l9.908.15"></span>σελήνην, οὔτ’ ἄλλος τις τῶν ἀνθρώπων ἀγνοεῖ καὶ μάλιστα
<span class="lb" data-page="9.908" data-line="16" id="l9.908.16"></span>πάντων οἷσπερ δὴ καὶ μάλιστα μέλει τούτων, γεωργοῖς
<span class="lb" data-page="9.908" data-line="17" id="l9.908.17"></span>τε καὶ ναύταις, καὶ στάσιν γε καλοῦσι τηνικαῦτα τοῦ
<span class="lb" data-page="9.908" data-line="18" id="l9.908.18"></span>ἀέρος, ἐπειδὰν ἡ σελήνῃ πρώτως φανεῖσα κατά τινα τῶν
<span class="pb" data-page="9.909" id="p9.909"></span>
<span class="lb" data-page="9.909" data-line="1" id="l9.909.1"></span>ἀνέμων ἱστῆται. λέγει γοῦν που καὶ ὁ Ἄρατος ἀληθέστατα λέγων, ἀπὸ τῆς πρῶτον ἀπὸ συνόδου φανείσης σελήνης·
<div class="lg">
                <div class="l"><span class="lb" data-page="9.909" data-line="2" id="l9.909.2"></span>
                  <span class="milestone ed2page" data-n="8.497" data-unit="ed2page" id="ed2page.8.497"></span>Εἰ δέ κεν οἱ κεράων τὸ μετήορον εὖ ἐπινεύοι,</div>
                <div class="l"><span class="lb" data-page="9.909" data-line="3" id="l9.909.3"></span>Δειδέχθαι Βορέω, ὅτε δ’ ὑπτιά εἰσι, Νότοιο.</div>
                <div class="l"><span class="lb" data-page="9.909" data-line="4" id="l9.909.4"></span>Αὐτὰρ ἐπὴν τριτόωσαν ὅλην περὶ κύκλος ἑλίσσῃ,</div>
                <div class="l"><span class="lb" data-page="9.909" data-line="5" id="l9.909.5"></span>Πάντῃ ἐρευθόμενος, μάλα κεν τότε χείμερος εἴη.</div>
              </div>
            </p>
            <p>
καὶ μὲν δὴ καὶ ταῦτα λέγει κατὰ τὴν αὐτὴν βίβλον·
<div class="lg">
                <div class="l"><span class="lb" data-page="9.909" data-line="6" id="l9.909.6"></span>Σήματα δ’ οὔτ’ ἄρα πᾶσιν ἐπ’ ἤμασι πάντα τέτυκται.</div>
                <div class="l"><span class="lb" data-page="9.909" data-line="7" id="l9.909.7"></span>Ἀλλ’ ὅσα μὲν τριτάτῃ τε τεταρταίῃ τε πέληται,</div>
                <div class="l"><span class="lb" data-page="9.909" data-line="8" id="l9.909.8"></span>Μέσφα διχαιομένης, διχάδος γε μὲν ἄχρις ἐπ’ αὐτὴν</div>
                <div class="l"><span class="lb" data-page="9.909" data-line="9" id="l9.909.9"></span>Σημαίνει διχόμηνον. ἀτὰρ πάλιν ἐκ διχομήνης</div>
                <div class="l"><span class="lb" data-page="9.909" data-line="10" id="l9.909.10"></span>Ἐς διχάδα φθιμένην. ἔχεται δέ οἱ αὐτίκα τετρὰς,</div>
                <div class="l"><span class="lb" data-page="9.909" data-line="11" id="l9.909.11"></span>Μηνὸς ἀποιχομένου, τῇ δὲ τετάρτῃ ἀπιόντος.</div>
              </div>
            </p>
            <p>
<span class="lb" data-page="9.909" data-line="12" id="l9.909.12"></span>οὐκ εἰς ἅπαντά φησι τὸν ἐξ ἀρχῆς χρόνον ἐξαρκεῖν τὰ σημεῖα
<span class="lb" data-page="9.909" data-line="13" id="l9.909.13"></span>τῆς πρώτης φάσεως, μεταβολὰς δέ τινας φέρειν τάς <span class="milestone ed1page" data-n="3.446" data-unit="ed1page" id="ed1page.3.446"></span>τε ﻿
<span class="pb" data-page="9.910" id="p9.910"></span>
<span class="lb" data-page="9.910" data-line="1" id="l9.910.1"></span>διχοτόμους καὶ πανσελήνους. ἅπασα δ’ ὀξύῤῥοπος μεταβολὴ
<span class="lb" data-page="9.910" data-line="2" id="l9.910.2"></span>κρίσις ὀνομάζεται. καὶ τήν γε σύστασιν ἐπὶ τῆς μηνοειδοῦς σελήνης
<span class="lb" data-page="9.910" data-line="3" id="l9.910.3"></span>μάλιστα λέγουσιν, ἐφεξῆς μεταφέρουσιν ἐπὶ τὴν πανσέληνον,
<span class="lb" data-page="9.910" data-line="4" id="l9.910.4"></span>ὡσαύτως ὀνομάζοντες. ἰσχυρὰς ἂν γὰρ καὶ ἥδε δυνάμεις
<span class="lb" data-page="9.910" data-line="5" id="l9.910.5"></span>ἔχῃ, ταύτης δ’ ἀσθενέστεραι μὲν, ἀλλὰ κρίνουσαι μὲν καὶ αὗται
<span class="lb" data-page="9.910" data-line="6" id="l9.910.6"></span>τὸ περιέχον αἱ διχότομοι στάσεις εἰσὶν, ὥσθ’ ὅτι μὲν ὁ μὴν
<span class="lb" data-page="9.910" data-line="7" id="l9.910.7"></span>ὑπὸ σελήνης ἀλλοιοῦται καθ’ ἑβδομάδας ἥδε πρόδηλον· ὅτι δὲ
<span class="lb" data-page="9.910" data-line="8" id="l9.910.8"></span>καὶ τὰ ἄλλα σύμπαντα πράγματα, τοῦτο μὲν οὐκέτι ὁμοίως
<span class="lb" data-page="9.910" data-line="9" id="l9.910.9"></span>ἅπασι γνώριμον, ἀλλὰ καὶ τοῖς τὰ τοιαῦτα παραφυλάξασιν
<span class="lb" data-page="9.910" data-line="10" id="l9.910.10"></span>ἐπιμελῶς ὁμολογεῖται· καὶ ἡ μετὰ τὴν σύλληψιν τοῦ σπέρματος
<span class="lb" data-page="9.910" data-line="11" id="l9.910.11"></span>ἅπασα κύησις, οὐδὲν δ’ ἧττον αὐτῆς καὶ ἡ μετὰ τὴν ἀποκύησιν
<span class="lb" data-page="9.910" data-line="12" id="l9.910.12"></span>αὔξησις, ἅπασά τε πράξεως ἀρχὴ τὰς μεγάλας ἀλλοιώσεις
<span class="lb" data-page="9.910" data-line="13" id="l9.910.13"></span>εἰς ἑβδομαδικὰς ἴσχει περιόδους. ὅσα γὰρ ἐφήμερα συμπίπτει
<span class="lb" data-page="9.910" data-line="14" id="l9.910.14"></span>πᾶσι τοῖς οὖσι, τούτων ἡ σελήνη τετήρηται τὴν αἰτίαν ἔχειν,
<span class="lb" data-page="9.910" data-line="15" id="l9.910.15"></span>καὶ μάλιστα ἀλλοιοῦσα αὐτὰ κατὰ τὰς τετραγώνους καὶ διαμέτρους
<span class="lb" data-page="9.910" data-line="16" id="l9.910.16"></span>στάσεις. εἰ γὰρ ἐν ταύρῳ τῆς σελήνης οὔσης ἐγένετο
<span class="lb" data-page="9.910" data-line="17" id="l9.910.17"></span>σύλληψις τοῦ σπέρματος, ἢ ἀποκύησις, ἤ τινος ὅλως ἀρχὴ
<span class="lb" data-page="9.910" data-line="18" id="l9.910.18"></span>πράγματος, ἐπειδὰν ἐν λέοντι καὶ σκορπίῳ καὶ ὑδροχόῳ περιερχομένη
<span class="pb" data-page="9.911" id="p9.911"></span>
<span class="lb" data-page="9.911" data-line="1" id="l9.911.1"></span>τοῦ ζωδιακοῦ γίνηται, τὰς μεγάλας αὐτοῦ ποιήσεται
<span class="lb" data-page="9.911" data-line="2" id="l9.911.2"></span>μεταβολάς. ἀλλ’ ἡ μὲν ἐν τῷ λέοντι τετράγωνος στάσις ἑβδομάδος
<span class="lb" data-page="9.911" data-line="3" id="l9.911.3"></span>ἐστὶ μιᾶς· ἡ δὲ διάμετρος ἡ ἐν τῷ σκορπίῳ δυοῖν. οὕτω
<span class="lb" data-page="9.911" data-line="4" id="l9.911.4"></span>δὲ καὶ ἡ κατὰ τὸν ὑδροχόον, ἡ δευτέρα τετράγωνος στάσις
<span class="lb" data-page="9.911" data-line="5" id="l9.911.5"></span>εἰς τὴν τρίτην ἑβδομάδα προήκει καὶ τοῦτ’ ἐξ ἀνάγκης γίνεται
<span class="lb" data-page="9.911" data-line="6" id="l9.911.6"></span>διὰ τὸ τὴν σελήνην, ὡς εἴρηται καὶ πρόσθεν, ὅλον τὸν ζωδιακὸν
<span class="lb" data-page="9.911" data-line="7" id="l9.911.7"></span>ἑπτὰ καὶ εἴκοσιν ἡμέραις διεξέρχεσθαι, μετά τινος ἐπικειμένου
<span class="lb" data-page="9.911" data-line="8" id="l9.911.8"></span>μορίου, τρίτου μάλιστα μιᾶς ἡμέρας. εἰ γὰρ δεῖ τὸν
<span class="lb" data-page="9.911" data-line="9" id="l9.911.9"></span>ὅλον κύκλον ἐν τοσούτῳ χρόνῳ διέρχεσθαι, πρόδηλον ὡς τὸ
<span class="lb" data-page="9.911" data-line="10" id="l9.911.10"></span>τέταρτον αὐτοῦ μέρος ὀλίγου δεῖν ἐν ἡμέραις ζ΄ διανύσει. τούτου
<span class="lb" data-page="9.911" data-line="11" id="l9.911.11"></span>μὲν οὖν καὶ πάνυ χρὴ μεμνῆσθαι πρὸς τὰ μέλλοντα, τοῦ
<span class="lb" data-page="9.911" data-line="12" id="l9.911.12"></span>μὴ τελείας ἡμέρας ζ΄ περιγράφεσθαι τὴν εἰς τὸ τετράγωνον
<span class="lb" data-page="9.911" data-line="13" id="l9.911.13"></span>τῆς σελήνης μετάστασιν.
</p>
          </article>

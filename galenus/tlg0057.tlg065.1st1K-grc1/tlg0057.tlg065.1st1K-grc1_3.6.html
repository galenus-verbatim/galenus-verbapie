<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.6">
<span class="pb page1" data-page="9.911" id="p9.911"></span>
<span class="milestone ed1page page1" data-n="3.446" data-unit="ed1page" id="ed1page.3.446"></span>
<span class="milestone ed2page page1" data-n="8.497" data-unit="ed2page" id="ed2page.8.497"></span>
            <p>
<span class="lb" data-page="9.911" data-line="14" id="l9.911.14"></span>Ἐκεῖνο δ’ αὖθις ἀναληπτέον, ὅπερ καὶ
<span class="lb" data-page="9.911" data-line="15" id="l9.911.15"></span>ἡμεῖς παραφυλάξαντες ἀληθέστατον εὕρομεν ἀεὶ τὸ πρὸς τῶν
<span class="lb" data-page="9.911" data-line="16" id="l9.911.16"></span>Αἰγυπτίων ἀστρονόμων εὑρημένον, ὡς ἡ σελήνη τὰς ἡμέρας
<span class="lb" data-page="9.911" data-line="17" id="l9.911.17"></span>ὁποῖαί τινες ἔσονται δηλοῦν πέφυκεν οὐ τοῖς νοσοῦσι μόνον,
<span class="lb" data-page="9.911" data-line="18" id="l9.911.18"></span>ἀλλὰ καὶ τοῖς ὑγιαίνουσιν. εἰ μὲν γὰρ πρὸς τοὺς εὐκράτους
<span class="pb" data-page="9.912" id="p9.912"></span>
<span class="lb" data-page="9.912" data-line="1" id="l9.912.1"></span>ἵσταιτο τῶν πλανητῶν, οὓς δὴ καὶ ἀγαθοποιοὺς ὀνομάζουσιν,
<span class="lb" data-page="9.912" data-line="2" id="l9.912.2"></span>ἀγαθὰς ἀπεργάζεσθαι τὰς ἡμέρας· <span class="milestone ed2page" data-n="8.498" data-unit="ed2page" id="ed2page.8.498"></span>εἰ δὲ πρὸς τοὺς δυσκράτους,
<span class="lb" data-page="9.912" data-line="3" id="l9.912.3"></span>ἀνιαράς. ἔστω γὰρ ἀποκυϊσκομένου τινὸς ἐν μὲν
<span class="lb" data-page="9.912" data-line="4" id="l9.912.4"></span>τῷ κριῷ τοὺς ἀγαθοποιοὺς, ἐν δὲ τῷ ταύρῳ τοὺς κακοποιοὺς
<span class="lb" data-page="9.912" data-line="5" id="l9.912.5"></span>εἶναι, πάντως οὗτος ὁ ἄνθρωπος, ἐπειδὰν μὲν ἐν κριῷ καὶ
<span class="lb" data-page="9.912" data-line="6" id="l9.912.6"></span>καρκίνῳ καὶ ζυγῷ καὶ αἰγοκέρωτι γένηται ἡ σελήνη, καλῶς
<span class="lb" data-page="9.912" data-line="7" id="l9.912.7"></span>ἀπαλλάσσει. ἐπειδὰν δ’ ἤτοι τὸν ταῦρον αὐτὸν, ἤ τι τῶν τετραγώνων,
<span class="lb" data-page="9.912" data-line="8" id="l9.912.8"></span>ἢ τὸ διάμετρον αὐτοῦ ζώδιον ἐπέχῃ, κακῶς τηνικαῦτα
<span class="lb" data-page="9.912" data-line="9" id="l9.912.9"></span>καὶ ἀνιαρῶς διάγει. καὶ δὴ καὶ νοσημάτων ἀρχαὶ τῷδε
<span class="lb" data-page="9.912" data-line="10" id="l9.912.10"></span>κάκισται μὲν ἐν ταύρῳ καὶ λέοντι καὶ σκορπίῳ καὶ ὑδροχόῳ
<span class="lb" data-page="9.912" data-line="11" id="l9.912.11"></span>τῆς σελήνης οὔσης, ἀκίνδυνον δὲ καὶ σωτήριον τὸν κριὸν καὶ
<span class="lb" data-page="9.912" data-line="12" id="l9.912.12"></span>τὸν καρκίνον καὶ τὸν ζυγὸν καὶ τὸν αἰγόκερων διερχομένης,
<span class="lb" data-page="9.912" data-line="13" id="l9.912.13"></span>καὶ τὰς ἀλλοιώσεις τὰς μεγάλας ἃς ἐν τοῖς τετραγώνοις τε καὶ
<span class="lb" data-page="9.912" data-line="14" id="l9.912.14"></span>διαμέτροις ἔφαμεν γίγνεσθαι καθ’ ἑβδομάδα, ἐν μὲν τοῖς ὀλεθρίοις
<span class="lb" data-page="9.912" data-line="15" id="l9.912.15"></span>νοσήμασιν ὀλεθρίας καὶ αὐτὰς, ἐν δ’ αὖ τοῖς περιεστηκόσιν
<span class="lb" data-page="9.912" data-line="16" id="l9.912.16"></span>ἀγαθὰς ἀνάγκη γίνεσθαι. καὶ διὰ τοῦθ’ Ἱπποκράτης
<span class="lb" data-page="9.912" data-line="17" id="l9.912.17"></span>μέμφεται μάλιστα τὰς ἐν ταῖς κρινούσαις ἡμέραις ἀλλοιώσεις
<span class="lb" data-page="9.912" data-line="18" id="l9.912.18"></span>ἐπὶ τὸ χεῖρον. ὀλεθρίου γὰρ νοσήματος σύμπτωμα, καθάπερ,
<span class="lb" data-page="9.912" data-line="19" id="l9.912.19"></span>οἶμαι, τοὐναντίον ἐπιεικοῦς. εἰ δέ τις καὶ αὐτοῦ τούτου ζητεῖ
<span class="pb" data-page="9.913" id="p9.913"></span>
<span class="lb" data-page="9.913" data-line="1" id="l9.913.1"></span>τὴν αἰτίαν, τοῦ τὸ μέγιστον δύνασθαι τὰς τετραγώνους
<span class="lb" data-page="9.913" data-line="2" id="l9.913.2"></span>τε καὶ διαμέτρους στάσεις, ἐπὶ πλεῖστον ἀποχωρεῖ τοῦ προκειμένου.
<span class="lb" data-page="9.913" data-line="3" id="l9.913.3"></span>πρόκειται γὰρ νυνὶ οὐ τὰς πρώτας αἰτίας ἁπάντων τῶν
<span class="lb" data-page="9.913" data-line="4" id="l9.913.4"></span>κατ’ ἀστρονομίαν ζητεῖν, ἀλλὰ τὰς εἰς τὰ παρόντα χρησίμους.
<span class="lb" data-page="9.913" data-line="5" id="l9.913.5"></span>χρήσιμοι δ’ εἰσὶν αἰτίαι τῆς ἑβδομάδος ἐξηγούμεναι φύσιν.
<span class="lb" data-page="9.913" data-line="6" id="l9.913.6"></span>πάλιν οὖν αὐτὰς ἀναλάβωμεν ἐπὶ κεφαλαίων. αἱ τῆς σελήνης
<span class="lb" data-page="9.913" data-line="7" id="l9.913.7"></span>τετράγωνοί τε καὶ διάμετροι στάσεις ἐπὶ μὲν ἀγαθαῖς ταῖς
<span class="lb" data-page="9.913" data-line="8" id="l9.913.8"></span>ἀρχαῖς ἀγαθὰς ποιοῦσι τὰς ἀλλοιώσεις, ἐπὶ δὲ μοχθηραῖς
<span class="lb" data-page="9.913" data-line="9" id="l9.913.9"></span>μοχθηράς. καὶ τοῦτο πρὸς τῷ τοῖς ἀστρονόμοις ὁμολογεῖσθαι
<span class="lb" data-page="9.913" data-line="10" id="l9.913.10"></span>πάρεστιν, εἰ βούλει, καί σοι παραφυλάξασθαι. εἰ δὲ μήτ’ αὐτὸς
<span class="lb" data-page="9.913" data-line="11" id="l9.913.11"></span>παρατηρεῖν ἐθέλεις τὰ τοιαῦτα μήτε τοῖς τηρήσασι πιστεύεις,
<span class="lb" data-page="9.913" data-line="12" id="l9.913.12"></span>τῶν νῦν ἐπιπολαζόντων τις εἶ σοφιστῶν· οἳ λόγω κατασκευάζειν
<span class="lb" data-page="9.913" data-line="13" id="l9.913.13"></span>ἡμᾶς ἀξιοῦσι τὰ σαφῶς φαινόμενα, δέον αὐτὸ τοὐναντίον
<span class="lb" data-page="9.913" data-line="14" id="l9.913.14"></span>ἐκ τῶν ἐναργῶς· φαινομένων ὁρμωμένους ὑπὲρ τῶν ἀδήλων
<span class="lb" data-page="9.913" data-line="15" id="l9.913.15"></span>συλλογίζεσθαι. πρὸς τὴν ἰδίαν οὖν ἀρχὴν ἅπαν πρᾶγμα τὰς
<span class="lb" data-page="9.913" data-line="16" id="l9.913.16"></span>ἐφεξῆς περιόδους ἁπάσας ὁμολογούσας ἔχει.
</p>
          </article>

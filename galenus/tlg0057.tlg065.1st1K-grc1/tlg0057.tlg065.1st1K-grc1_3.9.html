<article xmlns="http://www.w3.org/1999/xhtml" id="urn:cts:greekLit:tlg0057.tlg065.1st1K-grc1:3.9">
<span class="pb page1" data-page="9.928" id="p9.928"></span>
<span class="milestone ed1page page1" data-n="3.448" data-unit="ed1page" id="ed1page.3.448"></span>
<span class="milestone ed2page page1" data-n="8.503" data-unit="ed2page" id="ed2page.8.503"></span>
            <p>
<span class="lb" data-page="9.928" data-line="11" id="l9.928.11"></span>Διὰ τί δ’ ἄμφω κρίνουσιν, ἥ τε εἰκοστὴ καὶ
<span class="lb" data-page="9.928" data-line="12" id="l9.928.12"></span>εἰκοστὴ πρώτη, πολὺ δὲ μᾶλλον ἡ εἰκοστή; πρῶτον μὲν ὅτι
<span class="lb" data-page="9.928" data-line="13" id="l9.928.13"></span>χρόνιον ἤδη τὸ τοιοῦτον νόσημα καὶ τοὺς παροξυσμοὺς αἱ ἀρτίαι
<span class="lb" data-page="9.928" data-line="14" id="l9.928.14"></span>λαμβάνουσιν, εἶθ’ ὅτι καὶ ἡ ἑβδομὰς οὐκ ἔστιν ὁλοκλήρων
<span class="lb" data-page="9.928" data-line="15" id="l9.928.15"></span>ἡμερῶν ἑπτὰ, καθότι καὶ πρόσθεν εἴρηται, καὶ τοῦτο
<span class="lb" data-page="9.928" data-line="16" id="l9.928.16"></span>ἠπίστατο καὶ Ἱπποκράτης. εἰπὼν γὰρ ἐν τῷ προγνωστικῷ·
<span class="lb" data-page="9.928" data-line="17" id="l9.928.17"></span>αὗται μὲν οὖν διὰ τεσσάρων εἰς τὴν εἰκοστὴν ἐκ προσθέσιος
<span class="lb" data-page="9.928" data-line="18" id="l9.928.18"></span>ἀφικνέονται· μετὰ ταῦτα ἐπήνεγκεν· οὐ δύναται<span class="milestone ed1page" data-n="3.449" data-unit="ed1page" id="ed1page.3.449"></span> δὲ ὅλῃσιν
<span class="pb" data-page="9.929" id="p9.929"></span>
<span class="lb" data-page="9.929" data-line="1" id="l9.929.1"></span>ἡμέρῃσιν οὐδὲν τούτων ἀτρεκέως ἀριθμέεσθαι. οὐδὲ γὰρ
<span class="lb" data-page="9.929" data-line="2" id="l9.929.2"></span>ὁ ἐνιαυτός τε καὶ οἱ μῆνες ὅλῃσιν ἡμέρῃσι πεφύκασιν ἀριθμέεσθαι.
<span class="lb" data-page="9.929" data-line="3" id="l9.929.3"></span>ὡς οὖν ὁ ἐνιαυτὸς μὲν ἐπὶ ταῖς τριακοσίαις ἑξήκοντα
<span class="lb" data-page="9.929" data-line="4" id="l9.929.4"></span>πέντε ἡμέραις ἐπικείμενον ἔχει μόριον ἡμέρας μεῖζον ἢ τέταρτον,
<span class="lb" data-page="9.929" data-line="5" id="l9.929.5"></span>ὅ τε μὴν ἥμισυ τῆς μιᾶς ἡμέρας ἀπολείπεται τοῦ τριακονθήμερος
<span class="lb" data-page="9.929" data-line="6" id="l9.929.6"></span>ὑπάρχειν, οὕτως καὶ ἡ ἑβδομὰς ἕκτῳ μάλιστα μέρει
<span class="lb" data-page="9.929" data-line="7" id="l9.929.7"></span>μιᾶς ἡμέρας ἀπολείπεται τὸ τέλεον ὑπάρχειν ἡμερῶν ἑπτά.
<span class="lb" data-page="9.929" data-line="8" id="l9.929.8"></span>συμβαίνει τοιγαροῦν οὐ μιᾶς καὶ εἴκοσιν ἡμερῶν γίνεσθαι
<span class="lb" data-page="9.929" data-line="9" id="l9.929.9"></span>τὰς τρεῖς ἑβδομάδας ὁλοκλήρων, ἀλλὰ ἀπολείπεσθαι σχεδὸν
<span class="lb" data-page="9.929" data-line="10" id="l9.929.10"></span>ὅλῳ τῷ ἡμίσει μέρει τῆς μιᾶς ἡμέρας καὶ διὰ τοῦτο ἐπαμφοτερίζειν
<span class="lb" data-page="9.929" data-line="11" id="l9.929.11"></span>τὸν ἀριθμὸν, οὐ μᾶλλόν τι τῶν εἴκοσιν ἐγγὺς ἢ τῶν
<span class="lb" data-page="9.929" data-line="12" id="l9.929.12"></span>ἑνὸς καὶ εἴκοσιν ὑπάρχοντα. τῆς γὰρ ὅλης σεληνιακῆς περιόδου
<span class="lb" data-page="9.929" data-line="13" id="l9.929.13"></span>ἑπτὰ καὶ εἴκοσι ἡμερῶν οὔσης καὶ προσέτι τρίτου μέρους μιᾶς
<span class="lb" data-page="9.929" data-line="14" id="l9.929.14"></span>ἡμέρας καὶ διὰ τοῦτο ἑκάστης ἑβδομάδος ἑπτὰ γινομένης ἡμερῶν
<span class="lb" data-page="9.929" data-line="15" id="l9.929.15"></span>ἀπολιπουσῶν ἕκτον, αἱ τρεῖς ἑβδομάδες ἡμερῶν εἴκοσι
<span class="lb" data-page="9.929" data-line="16" id="l9.929.16"></span>καὶ ἡμισείας ἔσονται. πλησίον οὖν ὑπάρχουσαν αὐτῇ τὴν ἀκριβῇ
<span class="lb" data-page="9.929" data-line="17" id="l9.929.17"></span>περίοδον ἡ εἰκοστὴ σφετερίζεται τῷ χρονίζειν ἤδη τὰ τοιαῦτα
<span class="lb" data-page="9.929" data-line="18" id="l9.929.18"></span>νοσήματα καὶ τοὺς παροξυσμοὺς ἐν ἀρτίαις ἴσχειν. ὧν ﻿
<span class="pb" data-page="9.930" id="p9.930"></span>
<span class="lb" data-page="9.930" data-line="1" id="l9.930.1"></span>δ’ ἐν περιτταῖς οἱ παροξυσμοὶ, τούτων καὶ αἱ κρίσεις εἰς τὴν
<span class="lb" data-page="9.930" data-line="2" id="l9.930.2"></span>εἰκοστὴν πρώτην· ἐμπίπτουσιν. ἐπεὶ δ’ οὐ μόνον ἡ περίοδος
<span class="lb" data-page="9.930" data-line="3" id="l9.930.3"></span>τῆς σελήνης, ἀλλὰ καὶ ὁ μηνιαῖος χρόνος ὁ τῆς φάσεως ἔχει
<span class="lb" data-page="9.930" data-line="4" id="l9.930.4"></span>τινὰ δύναμιν, ὡς ἐλέγομεν, αὕτη μὲν γὰρ ἡ κατὰ τὸν ζωδιακὸν
<span class="lb" data-page="9.930" data-line="5" id="l9.930.5"></span>περίοδος οἰκειοτάτη ἐστὶ ταῖς ἰδίαις ἀρχαῖς ἑκάστου τῶν
<span class="lb" data-page="9.930" data-line="6" id="l9.930.6"></span>πραγμάτων, ὁ δ’ αὖ μηνιαῖος χρόνος ὁ τῆς φάσεως ἀλλοιῶν
<span class="lb" data-page="9.930" data-line="7" id="l9.930.7"></span>τὸν περίγειον ἀέρα κοινῇ πᾶσιν ἡμῖν διαφέρει, ἐδείχθη δὲ καὶ
<span class="lb" data-page="9.930" data-line="8" id="l9.930.8"></span>οὗτος ἑπτὰ καὶ εἴκοσιν ἡμερῶν ὡς ἔγγιστα δεόντως, διὰ
<span class="lb" data-page="9.930" data-line="9" id="l9.930.9"></span>τοῦτ’ εἰκότως ἡ ἑβδομὰς ἔτι μικροτέρα γενήσεται τῆς ἔμπροσθεν
<span class="lb" data-page="9.930" data-line="10" id="l9.930.10"></span>εἰρημένης. εἴτε γὰρ ἀπὸ τῶν τριάκοντα βουληθείης
<span class="lb" data-page="9.930" data-line="11" id="l9.930.11"></span>ἀφελεῖν τὰς τρεῖς ἐκείνας ἡμέρας τὰς περὶ σύνοδον, ἐν αἷς
<span class="lb" data-page="9.930" data-line="12" id="l9.930.12"></span>ἔτ’ ἄκριτον ἦν τὸ περιέχον, εἴτ’ ἀπὸ τῶν κθ΄ καὶ ἡμισείας, ὁ
<span class="lb" data-page="9.930" data-line="13" id="l9.930.13"></span>λοιπὸς χρόνος, ἐν ᾧ σαφὲς ἔχει φῶς ἡ σελήνη, κατὰ μὲν τὸν
<span class="lb" data-page="9.930" data-line="14" id="l9.930.14"></span>πρότερον ἑπτὰ καὶ εἴκοσιν ἡμερῶν γενήσεται, κατὰ δὲ τὸν
<span class="lb" data-page="9.930" data-line="15" id="l9.930.15"></span>δεύτερον εἴκοσι καὶ ἓξ καὶ ἡμισείας. ἐπεὶ τοίνυν ἀλλοιώσεις
<span class="lb" data-page="9.930" data-line="16" id="l9.930.16"></span>ἔφαμεν γίνεσθαι τοῖς σώμασιν ἡμῶν τὰς μὲν ἰδίας, τὰς δὲ
<span class="lb" data-page="9.930" data-line="17" id="l9.930.17"></span>κοινὰς, <span class="milestone ed2page" data-n="8.504" data-unit="ed2page" id="ed2page.8.504"></span>ἰδίας μὲν ὡς πρὸς τὰς ἰδίας ἀρχὰς, κοινὰς δὲ
<span class="lb" data-page="9.930" data-line="18" id="l9.930.18"></span>τῷ συναπολαύειν τοῦ περιέχοντος, εἰς ταὐτὸν δὲ συμβαίνειν
<span class="pb" data-page="9.931" id="p9.931"></span>
<span class="lb" data-page="9.931" data-line="1" id="l9.931.1"></span>ἑκατέρας τῆς σελήνης τὰς περιόδους καὶ βραχεῖ τινι λείπεσθαι
<span class="lb" data-page="9.931" data-line="2" id="l9.931.2"></span>τὰς κοινὰς τῶν ἰδίων, ἀφαιρεθήσεται δή τι καὶ κατὰ τοῦτο
<span class="lb" data-page="9.931" data-line="3" id="l9.931.3"></span>τοῦ τῆς ἑβδομάδος ἀριθμοῦ. συνεπιμιγνυμένης γὰρ τῆς κοινῆς
<span class="lb" data-page="9.931" data-line="4" id="l9.931.4"></span>τῇ ἰδίᾳ καὶ οὔσης ὀλιγοχρονιωτέρας, ἀνάγκη καὶ κατὰ τοῦτο
<span class="lb" data-page="9.931" data-line="5" id="l9.931.5"></span>παραθραύεσθαί τι τοῦ τῆς ἑβδομάδος ἀριθμοῦ καὶ οἷον ἐν
<span class="lb" data-page="9.931" data-line="6" id="l9.931.6"></span>μεθορίῳ γίγνεσθαί τινι τοῦ κοινοῦ καὶ τοῦ ἰδίου. καλῶ δ’
<span class="lb" data-page="9.931" data-line="7" id="l9.931.7"></span>ἴδιον μὲν τὸν ἐκ τῆς ζωδιακῆς περιόδου γινόμενον, ἑκάστῳ
<span class="lb" data-page="9.931" data-line="8" id="l9.931.8"></span>γὰρ ἡμῶν αὐτὸς διαφέρει, κοινὸν δὲ τὸν ἐκ τῆς μηνιαίας, ὃν
<span class="lb" data-page="9.931" data-line="9" id="l9.931.9"></span>ὀλίγον ἔμπροσθεν ἔδειξα μηδ’ ὅλως ὑπάρχειν ἑπτὰ καὶ εἴκοσιν
<span class="lb" data-page="9.931" data-line="10" id="l9.931.10"></span>ἡμερῶν. ἐὰν γὰρ ἀπὸ μὲν τοῦ μηνιαίου χρόνου τοῦ ἀκριβοῦς,
<span class="lb" data-page="9.931" data-line="11" id="l9.931.11"></span>ὃς ἀπολείπεσθαι τῶν τριάκονθ’ ἡμερῶν ἡμίσει μάλιστα μιᾶς
<span class="lb" data-page="9.931" data-line="12" id="l9.931.12"></span>ἡμέρας ἐλέγετο τὰς τρεῖς ἀφέλῃς ἡμέρας τὰς περὶ σύνοδον,
<span class="lb" data-page="9.931" data-line="13" id="l9.931.13"></span>αἱ λοιπαὶ δηλονότι τῶν ἑπτὰ καὶ εἴκοσι ἡμερῶν ἔσονται μείους
<span class="lb" data-page="9.931" data-line="14" id="l9.931.14"></span>ἥμισυ τῆς μιᾶς ἡμέρας. ἀλλ’ οὗτος οὖν ὁ χρόνος ὁ διαιρούμενος
<span class="lb" data-page="9.931" data-line="15" id="l9.931.15"></span>εἰς τὰς ἑβδομάδας, οὐχ ὁ σύμπας μηνιαῖος. ὥσθ’ ὁ κοινὸς
<span class="lb" data-page="9.931" data-line="16" id="l9.931.16"></span>χρόνος τῆς ἑβδομάδος, ὁ τὸ περιέχον ἀλλοιῶν, ἐλάττων ἔσται
<span class="lb" data-page="9.931" data-line="17" id="l9.931.17"></span>τοῦ καθ’ ἕκαστον ἰδίου. δύνασθαι δὲ καὶ οὗτος ἐλέγετο καὶ
<span class="lb" data-page="9.931" data-line="18" id="l9.931.18"></span>διὰ τοῦτο παραθραύειν τι τοῦ χρόνου τῆς ἑτέρας ἑβδομάδος,
<span class="pb" data-page="9.932" id="p9.932"></span>
<span class="lb" data-page="9.932" data-line="1" id="l9.932.1"></span>ὥσθ’ ὁ μέσος ἀμφοῖν ὁ οἷον μικτὸς ἐξ αὐτῶν ἐπὶ πλέον ἀφαιρήσει
<span class="lb" data-page="9.932" data-line="2" id="l9.932.2"></span>τῆς ἑβδομάδος ἕκτου μέρους. τὸ μὲν οὖν ἀκριβὲς ἢ τῆς
<span class="lb" data-page="9.932" data-line="3" id="l9.932.3"></span>μίξεως ἢ τῆς ἀφαιρέσεως ὁ θεὸς οἶδεν· ὅσον δὲ ἀνθρωπίνῳ
<span class="lb" data-page="9.932" data-line="4" id="l9.932.4"></span>στοχασμῷ συμβάλλειν ἐγχωρεῖ, πιθανώτερόν ἐστι μέσον ἀμφοῖν
<span class="lb" data-page="9.932" data-line="5" id="l9.932.5"></span>ποιῆσαι τῶν περιόδων τὸν ἐξ ἀμφοῖν κοινόν. ἐπεὶ τοίνυν
<span class="lb" data-page="9.932" data-line="6" id="l9.932.6"></span>ὁ μὲν τῆς φάσεώς ἐστι τῆς ἐναργοῦς καὶ δραστηρίου χρόνος
<span class="lb" data-page="9.932" data-line="7" id="l9.932.7"></span>εἴκοσιν ἓξ ἡμερῶν καὶ ἡμισείας, ὁ δὲ τῆς ζωδιακῆς περιόδου
<span class="lb" data-page="9.932" data-line="8" id="l9.932.8"></span>εἰκοστὸν καὶ ἕβδομον καὶ τρίτον, δῆλον ὡς ὁ μέσος αὐτῶν κ΄
<span class="lb" data-page="9.932" data-line="9" id="l9.932.9"></span>καὶ στ΄ ἡμερῶν ἔσται καὶ προσέτι μάλιστα μορίου μιᾶς ἡμέρας
<span class="lb" data-page="9.932" data-line="10" id="l9.932.10"></span>ἡμίσεος τρίτον καὶ ιβ΄. συνθεὶς γὰρ ἀμφοτέρους τοὺς χρόνους,
<span class="lb" data-page="9.932" data-line="11" id="l9.932.11"></span>εἰ τὸ ἥμισυ λάβοις, εὑρήσεις τὸ μέσον. ἀλλ’ οὗτος ὁ χρόνος ὁ
<span class="lb" data-page="9.932" data-line="12" id="l9.932.12"></span>μέσος ἀπολείπεται τῶν ἑπτὰ καὶ εἴκοσιν ἡμερῶν δωδεκάτῳ
<span class="lb" data-page="9.932" data-line="13" id="l9.932.13"></span>μάλιστα μέρει μιᾶς ἡμέρας. εἰ μέντοι τέμοις αὐτὸν εἰς τέτταρα,
<span class="lb" data-page="9.932" data-line="14" id="l9.932.14"></span>τὸν ἀκριβῆ χρόνον εὑρήσεις τῆς ἑβδομάδος οὐχ ἕκτῳ μόνον
<span class="lb" data-page="9.932" data-line="15" id="l9.932.15"></span>μιᾶς ἡμέρας ἀπολειπόμενον, ἀλλ’ ἔτι πλέον. λαμβανέσθω γὰρ
<span class="lb" data-page="9.932" data-line="16" id="l9.932.16"></span>τῶν κστ΄ καὶ ἡμίσεος τρίτον, ιβ΄ τὸ τετάρτου μέρος, ἔσται δὲ
<span class="lb" data-page="9.932" data-line="17" id="l9.932.17"></span>χρόνος ἡμερῶν στ΄ ἡμίσεος πέμπτον καὶ προσέτι μορίων ἄλλων
<span class="lb" data-page="9.932" data-line="18" id="l9.932.18"></span>ἐπικειμένων μικροτέρων, ἅπερ ἐστὶν ἑξήκοντα πρῶτα καὶ ἑκατοστὰ
<span class="pb" data-page="9.933" id="p9.933"></span>
<span class="lb" data-page="9.933" data-line="1" id="l9.933.1"></span>εἰκοστά· τὰ δεύτερα διακόσια δὴ καὶ τεσσαράκοντα.
<span class="lb" data-page="9.933" data-line="2" id="l9.933.2"></span>ὁ δ’ αὐτὸς χρόνος καὶ οὗτος ἂν λέγοιτο ἡμερῶν ἓξ καὶ
<span class="lb" data-page="9.933" data-line="3" id="l9.933.3"></span>ἡμίσεος καὶ ἕκτου καὶ εἰκοστοῦ τετάρτου καὶ τεσσαρακοστοῦ
<span class="lb" data-page="9.933" data-line="4" id="l9.933.4"></span>ὀγδόου. ὁ δὲ τηλικοῦτος χρόνος ἀπολείπεται τοῦ
<span class="lb" data-page="9.933" data-line="5" id="l9.933.5"></span>τῶν ἑπτὰ ἡμερῶν τετάρτῳ μέρει μιᾶς ἡμέρας καὶ ἔτι
<span class="lb" data-page="9.933" data-line="6" id="l9.933.6"></span>πρὸς τὸν ἀκριβῆ λόγον ἑξήκοντά τε καὶ ἑκατοστὰ εἰκοστὰ
<span class="lb" data-page="9.933" data-line="7" id="l9.933.7"></span>καὶ σμ΄, καὶ τούτων οὕτως ἐχόντων αἱ τρεῖς ἑβδομάδες
<span class="lb" data-page="9.933" data-line="8" id="l9.933.8"></span>ἡμερῶν εἴκοσιν ἔσονται καὶ προσέτι μορίου τινὸς ἡμέρας
<span class="lb" data-page="9.933" data-line="9" id="l9.933.9"></span>α΄ ἕκτου, ὥστε καὶ κατὰ τοῦτον τὸν τρόπον ἀκριβολογουμένοις
<span class="lb" data-page="9.933" data-line="10" id="l9.933.10"></span>ὀλίγον ὑπερβάλλει τῆς εἰκοστῆς ἡμέρας ὁ τῶν
<span class="lb" data-page="9.933" data-line="11" id="l9.933.11"></span>τριῶν ἑβδομάδων ἀριθμὸς, καὶ ταύτης ἔσται πολὺ μᾶλλον
<span class="lb" data-page="9.933" data-line="12" id="l9.933.12"></span>ἢ τῆς εἰκοστῆς πρώτης οἰκεῖος. ἐμοὶ μὲν δέδεικται
<span class="lb" data-page="9.933" data-line="13" id="l9.933.13"></span>κατά τε τὸ ἀληθὲς αὐτὸ καὶ κατὰ τὴν Ἱπποκράτους
<span class="lb" data-page="9.933" data-line="14" id="l9.933.14"></span>γνώμην ὅτι μηδὲν τούτων ὅλῃσιν ἡμέρῃσιν ἀτρεκέως ἀριθμεῖσθαι
<span class="lb" data-page="9.933" data-line="15" id="l9.933.15"></span>δύναται, τουτέστιν ἀπηκριβωμένως τε καὶ ἀπηρτυσμένως,
<span class="lb" data-page="9.933" data-line="16" id="l9.933.16"></span>οὔθ’ ἡ ἑβδομὰς οὔθ’ ἡ τετρὰς οὔθ’ ὁ μὴν οὔθ’
<span class="lb" data-page="9.933" data-line="17" id="l9.933.17"></span>ὁ ἐνιαυτὸς, οὔτ’ ἄλλο τῶν ἁπάντων οὐδέν.
</p>
          </article>

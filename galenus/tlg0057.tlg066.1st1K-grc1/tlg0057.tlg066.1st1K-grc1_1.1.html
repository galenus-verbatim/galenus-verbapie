<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.1">
<span class="pb page1" data-page="10.1" id="p10.1"></span>
<span class="milestone ed1page page1" data-n="3.35" data-unit="ed1page" id="ed1page.4.35"></span>
<span class="milestone ed2page page1" data-n="9.199999999999999" data-unit="ed2page" id="ed2page.10.2"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Α.
</h2>
            <p>
<span class="lb" data-page="10.1" data-line="1" id="l10.1.1"></span>Ἐπειδὴ καὶ σύ με πολλάκις, ὦ Ἱέρων
<span class="lb" data-page="10.1" data-line="2" id="l10.1.2"></span>φίλτατε, καὶ ἄλλοι τινὲς νῦν ἑταῖροι παρακαλοῦσι θεραπευτικὴν
<span class="lb" data-page="10.1" data-line="3" id="l10.1.3"></span>μέθοδον αὐτοῖς γράψαι, ἐγὼ δὲ μάλιστα μὲν καὶ ὑμῖν
<span class="lb" data-page="10.1" data-line="4" id="l10.1.4"></span>χαρίζεσθαι βουλόμενος, οὐχ ἥκιστα δὲ καὶ τοὺς μεθ’ ἡμᾶς
<span class="lb" data-page="10.1" data-line="5" id="l10.1.5"></span>ἀνθρώπους ὠφελῆσαι καθ’ ὅσον οἷός τέ εἰμι προαιρούμενος,
<span class="lb" data-page="10.1" data-line="6" id="l10.1.6"></span>ὅμως ὤκνουν τε· καὶ ἀνεβαλλόμην ἑκάστοτε διὰ πολλὰς αἰτίας,
<span class="lb" data-page="10.1" data-line="7" id="l10.1.7"></span>ἄμεινον εἶναί μοι δοκεῖ καὶ νῦν αὐτὰς διελθεῖν, πρὶν ἄρξασθαι
<span class="lb" data-page="10.1" data-line="8" id="l10.1.8"></span>τῆς πραγματείας, ἔχουσι γάρ τι χρήσιμον εἰς τὰ μέλλοντα ῥηθήσεσθαι.
<span class="lb" data-page="10.1" data-line="9" id="l10.1.9"></span>κεφάλαιον μὲν οὖν ἁπασῶν αὐτῶν ἐστι τὸ κινδυνεῦσαι
<span class="pb" data-page="10.2" id="p10.2"></span>
<span class="lb" data-page="10.2" data-line="1" id="l10.2.1"></span>μάτην γράψαι, μηδενὸς τῶν νῦν ἀνθρώπων ὡς ἔπος
<span class="lb" data-page="10.2" data-line="2" id="l10.2.2"></span>εἰπεῖν ἀλήθειαν σπουδάζοντος, ἀλλὰ χρήματά τε καὶ δυνάμεις
<span class="lb" data-page="10.2" data-line="3" id="l10.2.3"></span>πολιτικὰς καὶ ἀπλήστους ἡδονῶν ἀπολαύσεις ἐζηλωκότων
<span class="lb" data-page="10.2" data-line="4" id="l10.2.4"></span>ἐς τοσοῦτον ὡς μαίνεσθαι νομίζειν εἴ τις ἄρα καὶ γένοιτο
<span class="lb" data-page="10.2" data-line="5" id="l10.2.5"></span>σοφίαν ἀσκῶν ἡντιναοῦν. αὐτὴν μὲν γὰρ τὴν πρώτην καὶ
<span class="lb" data-page="10.2" data-line="6" id="l10.2.6"></span>ὄντως σοφίαν, ἐπιστήμην οὖσαν θείων τε καὶ ἀνθρωπίνων
<span class="lb" data-page="10.2" data-line="7" id="l10.2.7"></span>πραγμάτων, οὐδ’ εἶναι νομίζουσι τὸ παράπαν· ἰατρικὴν δὲ
<span class="lb" data-page="10.2" data-line="8" id="l10.2.8"></span>καὶ γεωμετρίαν καὶ ῥητορικὴν ἀριθμητικήν τε καὶ μουσικὴν
<span class="lb" data-page="10.2" data-line="9" id="l10.2.9"></span><span class="milestone ed2page" data-n="10.2" data-unit="ed2page" id="ed2page.10.2"></span>ἁπάσας τε τὰς τοιαύτας τέχνας εἶναι μὲν ὑπολαμβάνουσιν,
<span class="lb" data-page="10.2" data-line="10" id="l10.2.10"></span>οὐ μὴν ἐπί γε τὸ τέλος αὐτῶν ἰέναι δικαιοῦσιν. ἀλλ’ ἔμοιγε
<span class="lb" data-page="10.2" data-line="11" id="l10.2.11"></span>καὶ τῶν πάνυ δοκούντων με φιλεῖν ἔνιοι πολλάκις ἐπετίμησαν
<span class="lb" data-page="10.2" data-line="12" id="l10.2.12"></span>ὡς πέρα τοῦ μετρίου τὴν ἀλήθειαν σπουδάζοντι καὶ ὡς οὔθ’
<span class="lb" data-page="10.2" data-line="13" id="l10.2.13"></span>ἑαυτῷ μέλλοντε χρησίμῳ γενήσεσθαι παρ’ ὅλον τὸν βίον οὔτε
<span class="lb" data-page="10.2" data-line="14" id="l10.2.14"></span>ἐκείνοις, εἰ μὴ σχολάσαιμι μέν τι τῆς τοσαύτης περὶ τὴν
<span class="lb" data-page="10.2" data-line="15" id="l10.2.15"></span>ἀλήθειαν σπουδῆς, προσαγορεύοιμι δὲ περιερχόμενος ἕωθεν,
<span class="lb" data-page="10.2" data-line="16" id="l10.2.16"></span>εἰς ἑσπέραν τε συνδειπνοῖμι τοῖς δυναμένοις· ἐκ τούτων γὰρ
<span class="lb" data-page="10.2" data-line="17" id="l10.2.17"></span>καὶ φιλεῖσθαι καὶ προσάγεσθαι καὶ τοὺς τεχνίτας πιστεύεσθαι,
<span class="lb" data-page="10.2" data-line="18" id="l10.2.18"></span>οὐκ ἐκ τῆς οἰκείας παρασκευῆς· οὐδὲ γὰρ εἶναι τοὺς κρίνοντας
<span class="pb" data-page="10.3" id="p10.3"></span>
<span class="lb" data-page="10.3" data-line="1" id="l10.3.1"></span>ἐκείνην, ἁπάντων δι’ ὅλης ἡμέρας ἀσχολουμένων, ἕωθεν μὲν
<span class="lb" data-page="10.3" data-line="2" id="l10.3.2"></span>ἔν προσαγορεύσεσι κοινῇ, μετὰ ταῦτα δ’ ἤδη σχιζομένων, ἐπὶ
<span class="lb" data-page="10.3" data-line="3" id="l10.3.3"></span>μὲν τὴν ἀγορὰν καὶ τὰς δίκας οὐ σμικροῦ τινος ἔθνους, ἐπὶ
<span class="lb" data-page="10.3" data-line="4" id="l10.3.4"></span>δ’ αὖ τοὺς ὀρχηστάς τε καὶ τοὺς ἡνιόχους ἑτέρου πλείονος,
<span class="lb" data-page="10.3" data-line="5" id="l10.3.5"></span>οὐκ ὀλίγου δέ τινος ἄλλου τοῖς κύβοις, ἤ τισιν ἔρωσιν,
<span class="lb" data-page="10.3" data-line="6" id="l10.3.6"></span>ἢ λουτροῖς, ἢ μέθαις, ἢ κώμοις σχολάζοντος, ἤ τισιν
<span class="lb" data-page="10.3" data-line="7" id="l10.3.7"></span>ἄλλαις ἡδοναῖς τοῦ σώματος, ἐς ἑσπέραν δὲ κοινῇ πάντων
<span class="lb" data-page="10.3" data-line="8" id="l10.3.8"></span>αὖθις συναθροιζομένων εἰς τὰ συμπόσια, κᾀπειδὰν ἐμπλησθῶσιν
<span class="lb" data-page="10.3" data-line="9" id="l10.3.9"></span>οἴνου, οὐ λύρας ἐν κύκλῳ περιφερομένης, ἢ κιθάρας,
<span class="lb" data-page="10.3" data-line="10" id="l10.3.10"></span>ἤ τινος ἄλλου τῶν μουσικῶν ὀργάνων ὧν ἅπτεσθαι πάλαι
<span class="lb" data-page="10.3" data-line="11" id="l10.3.11"></span>κατὰ τὰς τοιαύτας συνόδους καλὸν ἐνενόμιστο καὶ δεινῶς αἰσχρὸν
<span class="lb" data-page="10.3" data-line="12" id="l10.3.12"></span>τοὐναντίον ἦν, ἀλλ’ οὐδὲ λόγων τινῶν ἀνακοινουμένων,
<span class="lb" data-page="10.3" data-line="13" id="l10.3.13"></span>οἵους ἐν τοῖς συμποσίοις συνέγραψαν ἡμῖν οἱ παλαιοὶ γινομένους,
<span class="lb" data-page="10.3" data-line="14" id="l10.3.14"></span>ἀλλ’ οὐδ’ ἄλλου τῶν καλῶν οὐδενὸς, ἀλλὰ προπινόντων
<span class="lb" data-page="10.3" data-line="15" id="l10.3.15"></span>μὲν ἀλλήλοις, ἁμιλλωμένων δὲ περὶ μεγέθους ἐκπωμάτων.
<span class="lb" data-page="10.3" data-line="16" id="l10.3.16"></span>ἄριστος γὰρ ἐν τούτοις οὐχ ὁ πλείστων ἁψάμενος
<span class="lb" data-page="10.3" data-line="17" id="l10.3.17"></span>ὀργάνων μουσικῶν ἢ λόγων φιλοσόφων, ἀλλ’ ὁ παμπόλλας
<span class="lb" data-page="10.3" data-line="18" id="l10.3.18"></span>καὶ μεγίστας ἐκπιὼν κύλικας· ὥστ’ ἔμοιγε καὶ περὶ τὴν ἕω
<span class="pb" data-page="10.4" id="p10.4"></span>
<span class="lb" data-page="10.4" data-line="1" id="l10.4.1"></span>δοκοῦσιν ἔτι μεθύειν οἱ πολλοὶ τῶν τοιούτων, καί τινες αὐτῶν
<span class="lb" data-page="10.4" data-line="2" id="l10.4.2"></span>ὄζουσιν οἴνου σαφῶς οὕτως ὡς ἄρτι προσενηνεγμένοι.
<span class="lb" data-page="10.4" data-line="3" id="l10.4.3"></span>ὥστ’ εἰκότως, ἐπειδὰν νοσεῖν ὑπάρξωνται, μετακαλοῦνται
<span class="lb" data-page="10.4" data-line="4" id="l10.4.4"></span><span class="milestone ed1page" data-n="4.35" data-unit="ed1page" id="ed1page.4.35"></span>τῶν ἰατρῶν οὐ τοὺς ἀρίστους, οὕς γε μηδὲ πώποτε κρῖναι
<span class="lb" data-page="10.4" data-line="5" id="l10.4.5"></span>προὐθυμήθησαν ὑγιαίνοντες, ἀλλὰ τοὺς συνηθεστάτους τε
<span class="lb" data-page="10.4" data-line="6" id="l10.4.6"></span>ἅμα καὶ κολακευτικωτάτους, οἳ καὶ ψυχρὸν δώσουσιν, ἢν
<span class="lb" data-page="10.4" data-line="7" id="l10.4.7"></span>αἰτηθῶσι, καὶ λούσουσιν, ἢν κελευσθῶσι, καὶ χιόνα καὶ οἶνον
<span class="lb" data-page="10.4" data-line="8" id="l10.4.8"></span>ὀρέξουσι καὶ πᾶν ὑπηρετήσουσι τὸ προσταττόμενον ὥσπερ
<span class="lb" data-page="10.4" data-line="9" id="l10.4.9"></span>ἀνδράποδα, ἔμπαλιν ἐκείνοις τῶν ἰατρῶν τοῖς παλαιοῖς
<span class="lb" data-page="10.4" data-line="10" id="l10.4.10"></span>Ἀσκληπιάδαις, οἳ τῶν νοσούντων ἠξίουν ἄρχειν ὡς στρατηγοὶ
<span class="lb" data-page="10.4" data-line="11" id="l10.4.11"></span>στρατηγουμένων καὶ βασιλεῖς ὑπηκόων, οὐκ ἄρχεσθαι
<span class="lb" data-page="10.4" data-line="12" id="l10.4.12"></span>καὶ δεσπόζεσθαι, καθάπερ Γέται καὶ Τίβιοι καὶ Φρύγες καὶ,
<span class="lb" data-page="10.4" data-line="13" id="l10.4.13"></span>Θρᾴκες ἀργυρώνητοι. οὔκουν οὐχ ὁ κρείττων τὴν τέχνην,
<span class="lb" data-page="10.4" data-line="14" id="l10.4.14"></span>ἀλλ’ ὁ κολακεύειν δεινότερος ἐντιμότερος αὐτοῖς ἐστι, καὶ
<span class="lb" data-page="10.4" data-line="15" id="l10.4.15"></span>τούτῳ ἅπαντα βάσιμα καὶ πόριμα, καὶ τῶν οἰκιῶν ἀνεῴγασιν
<span class="lb" data-page="10.4" data-line="16" id="l10.4.16"></span>αἱ θύραι τῷ τοιούτῳ, καὶ πλουτεῖ τε ταχέως οὗτος καὶ
<span class="lb" data-page="10.4" data-line="17" id="l10.4.17"></span>πολὺ δύναται, καὶ μαθητὰς ἔχει τοὺς ἐκ κοιτῶνος πολλοὺς,
<span class="lb" data-page="10.4" data-line="18" id="l10.4.18"></span>ὅταν ἔξωροι γένωνται. καὶ τοῦτο κατανοήσας ὁ Θεσσαλὸς
<span class="pb" data-page="10.5" id="p10.5"></span>
<span class="lb" data-page="10.5" data-line="1" id="l10.5.1"></span>ἐκεῖνος οὐ τὰ ἄλλα μόνον ἐκολάκευε τοὺς ἐπὶ τῆς Ῥώμης
<span class="lb" data-page="10.5" data-line="2" id="l10.5.2"></span>πλουσίους, ἀλλὰ καὶ τῷ μησὶν ἕξ ἐπαγγείλασθαι διδάξειν τὴν
<span class="lb" data-page="10.5" data-line="3" id="l10.5.3"></span>τέχνην ἑτοίμως ἐλάμβανε μαθητὰς παμπόλλους. εἰ γὰρ οὔτε
<span class="lb" data-page="10.5" data-line="4" id="l10.5.4"></span>γεωμετρίας οὔτε ἀστρονομίας οὔτε διαλεκτικῆς οὔτε μουσικῆς
<span class="lb" data-page="10.5" data-line="5" id="l10.5.5"></span>οὔτε ἄλλου τινὸς μαθήματος τῶν καλῶν οἱ μέλλοντες
<span class="lb" data-page="10.5" data-line="6" id="l10.5.6"></span>ἰατροὶ γενήσεσθαι δέονται, καθάπερ ὁ γενναιότατος ἐπηγχείλατο
<span class="lb" data-page="10.5" data-line="7" id="l10.5.7"></span>Θεσσαλὸς, ἀλλ’ οὐδὲ μακρᾶς ἐμπειρίας χρῄζουσι καὶ
<span class="lb" data-page="10.5" data-line="8" id="l10.5.8"></span>συνηθείας τῶν ἔργων τῆς τέχνης, ἕτοιμον ἤδη προσιέναι
<span class="lb" data-page="10.5" data-line="9" id="l10.5.9"></span>παντὶ γενησομένῳ ῥᾳδίως ἰατρῷ. διὰ τοῦτο καὶ σκυτοτόμοι
<span class="lb" data-page="10.5" data-line="10" id="l10.5.10"></span>καὶ τέκτονες καὶ βαφεῖς καὶ χαλκεῖς ἐπιπηδῶσιν ἤδη τοῖς ἔργοις
<span class="lb" data-page="10.5" data-line="11" id="l10.5.11"></span>τῆς ἰατρικῆς, τὰς ἀρχαίας αὑτῶν ἀπολιπόντες τέχνας, οἱ
<span class="lb" data-page="10.5" data-line="12" id="l10.5.12"></span>μὲν γὰρ τὸν ῥῶπον διατιθέμενοι καὶ περὶ πρωτείων ἐρίζουσι.
<span class="lb" data-page="10.5" data-line="13" id="l10.5.13"></span>καὶ διὰ τοῦτο κᾀγὼ γράφειν ὤκνουν θεραπευτικὴν μέθοδον,
<span class="lb" data-page="10.5" data-line="14" id="l10.5.14"></span>ἣν εἰσηγήσαντο μὲν ἄνδρες παλαιοὶ, τελειῶσαι δ’ ἐπεχείρησαν
<span class="lb" data-page="10.5" data-line="15" id="l10.5.15"></span>οἱ μετ’ αὐτούς. <span class="milestone ed2page" data-n="10.3" data-unit="ed2page" id="ed2page.10.3"></span>καὶ πρόσθεν μὲν ἔρις ἦν οὐ σμικρὰ, νικῆσαι
<span class="lb" data-page="10.5" data-line="16" id="l10.5.16"></span>τῷ πλήθει τῶν εὑρημάτων ἀλλήλους ὀριγνωμένων τῶν
<span class="lb" data-page="10.5" data-line="17" id="l10.5.17"></span>ἐν Κῷ καὶ Κνίδῳ· διττὸν γὰρ ἔτι τοῦτο τὸ γένος ἦν τῶν ἐπὶ ﻿
<span class="pb" data-page="10.6" id="p10.6"></span>
<span class="lb" data-page="10.6" data-line="1" id="l10.6.1"></span>τῆς Ἀσίας Ἀσκληπιαδῶν, ἐπιλιπόντος τοῦ κατὰ Ῥόδον·
<span class="lb" data-page="10.6" data-line="2" id="l10.6.2"></span>ἤριζον δ’ αὐτοῖς τὴν ἀγαθὴν ἔριν ἐκείνην, ἣν Ἡσίοδος ἐπῄνει
<span class="lb" data-page="10.6" data-line="3" id="l10.6.3"></span>καὶ οἱ ἐκ τῆς Ἰταλίας ἰατροὶ, Φιλιστίων τε καὶ Ἐμπεδοκλῆς
<span class="lb" data-page="10.6" data-line="4" id="l10.6.4"></span>καὶ Παυσανίας καὶ οἱ τούτων ἑταῖροι· καὶ τρεῖς οὗτοι χοροὶ
<span class="lb" data-page="10.6" data-line="5" id="l10.6.5"></span>θαυμαστοὶ πρὸς ἀλλήλους ἁμιλλωμένων ἐγένοντο ἰατρῶν·
<span class="lb" data-page="10.6" data-line="6" id="l10.6.6"></span>πλείστους μὲν οὖν καὶ ἀρίστους χορευτὰς ὁ κῷος εὐτυχήσας
<span class="lb" data-page="10.6" data-line="7" id="l10.6.7"></span>εἶχεν, ἐγγὺς δ’ ἔτι τούτῳ καὶ ὁ ἀπὸ τῆς Κνίδου, λόγου δ’
<span class="lb" data-page="10.6" data-line="8" id="l10.6.8"></span>ἦν ἄξιος οὐ σμικροῦ καὶ ὁ ἀπὸ τῆς Ἰταλίας. ἀλλ’ οὐδεὶς τούτων·
<span class="lb" data-page="10.6" data-line="9" id="l10.6.9"></span>οὔτε ἕωθεν ἐπὶ τὰς τῶν πλουσίων ἐφοίτα θύρας προσαγορεύσων
<span class="lb" data-page="10.6" data-line="10" id="l10.6.10"></span>αὐτοὺς οὔτ’ εἰς ἑσπέραν δειπνησόμενος, ἀλλ’ ὥσπερ
<span class="lb" data-page="10.6" data-line="11" id="l10.6.11"></span>Ἡσίοδός φησιν,
</p>
            <div class="lg">
              <div class="l"><span class="lb" data-page="10.6" data-line="12" id="l10.6.12"></span>Εἰς ἕτερον γάρ τίς τε ἰδὼν ἔργοιο χατίζων</div>
              <div class="l"><span class="lb" data-page="10.6" data-line="13" id="l10.6.13"></span>Πλούσιον, ὃς σπεύδει μὲν ἀρόμμεναι ἠδὲ φυτεύειν,</div>
            </div>
            <p>
<span class="lb" data-page="10.6" data-line="14" id="l10.6.14"></span>οὕτω κᾀκεῖνοι διὰ παντὸς ἤριζον ἀλλήλοις οὐκ ἀροῦν ἢ φυτεύειν
<span class="lb" data-page="10.6" data-line="15" id="l10.6.15"></span>γῆν, σμικρότερα γὰρ ταῦτα τοῦ τῶν Ἀσκληπιαδῶν
<span class="lb" data-page="10.6" data-line="16" id="l10.6.16"></span>γένους καὶ Ἀσκραίῳ πρέποντα ποιητῇ, ἀλλ’ ἀσκεῖν καὶ αὔξειν
<span class="lb" data-page="10.6" data-line="17" id="l10.6.17"></span>ἀεὶ καὶ τελειοῦν πειρᾶσθαι τὴν Ἀπόλλωνός τε καὶ Ἀσκληπιοῦ
<span class="pb" data-page="10.7" id="p10.7"></span>
<span class="lb" data-page="10.7" data-line="1" id="l10.7.1"></span>τέχνην, νυνὶ δ’ ἀπόλωλε μὲν ἡ ἀγαθὴ ἔρις, ἢ σμικρὸν ἔτι
<span class="lb" data-page="10.7" data-line="2" id="l10.7.2"></span>καὶ ἀμυδρὸν αὐτῆς ἐν ἀνθρώποις ἐστίν· ἐπικρατεῖ δ’ ἡ πονηρὰ
<span class="lb" data-page="10.7" data-line="3" id="l10.7.3"></span>καὶ ὁ ἀποτρέψων οὐδεὶς οὐδ’ ὁ ἰασόμενος, ὥσπερ
<span class="lb" data-page="10.7" data-line="4" id="l10.7.4"></span>Ἡσίοδος,
</p>
            <div class="l"><span class="lb" data-page="10.7" data-line="5" id="l10.7.5"></span>Μηδέ σ’ ἔρις κακόχαρτος ἀπ’ ἔργου θυμὸν ἐρύκοι.</div>
            <p>
<span class="lb" data-page="10.7" data-line="6" id="l10.7.6"></span>αὕτη γὰρ ἡ Ἔρις, ὡς ὁ θειότερος αὖ πάλιν Ἡσιόδου ποιητής
<span class="lb" data-page="10.7" data-line="7" id="l10.7.7"></span>φησιν·
</p>
            <div class="lg">
              <div class="l"><span class="lb" data-page="10.7" data-line="8" id="l10.7.8"></span>Ἡ δ’ ὀλίγη μὲν πρῶτα κορύσσεται, αὐτὰρ ἔπειτα</div>
              <div class="l"><span class="lb" data-page="10.7" data-line="9" id="l10.7.9"></span>Οὐρανῷ ἐστήριξε κάρη, καὶ ἐπὶ χθονὶ βαίνει.</div>
            </div>
          </article>

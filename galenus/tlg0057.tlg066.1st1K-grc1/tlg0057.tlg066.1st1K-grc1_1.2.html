<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.2">
<span class="pb page1" data-page="10.7" id="p10.7"></span>
<span class="milestone ed1page page1" data-n="4.35" data-unit="ed1page" id="ed1page.4.35"></span>
<span class="milestone ed2page page1" data-n="10.3" data-unit="ed2page" id="ed2page.10.3"></span>
            <p>
<span class="lb" data-page="10.7" data-line="10" id="l10.7.10"></span>Ὑπὸ ταύτης τῆς ἔριδος ἐκμανεὶς ὁ Θεσσαλὸς
<span class="lb" data-page="10.7" data-line="11" id="l10.7.11"></span>ἐκεῖνος Ἱπποκράτει τε καὶ τοῖς ἄλλοις Ἀσκληπιάδαις
<span class="lb" data-page="10.7" data-line="12" id="l10.7.12"></span>ἐπιτιμᾷ, καὶ κοινὸν τῆς οἰκουμένης θέατρον ἐν ταῖς ἑαυτοῦ
<span class="lb" data-page="10.7" data-line="13" id="l10.7.13"></span>βίβλοις πληρῶν, ἐπ’ ἐκείνου κρίνεται καὶ νικᾷ καὶ στεφανοῦται
<span class="lb" data-page="10.7" data-line="14" id="l10.7.14"></span>κατὰ τῶν παλαιῶν ἁπάντων, ἀνακηρυττόμενος αὐτὸς
<span class="lb" data-page="10.7" data-line="15" id="l10.7.15"></span>ὑφ’ ἑαυτοῦ. ταυτὶ μὲν οὖν ἔν τε τῷ περὶ τῶν κοινοτήτων
<span class="lb" data-page="10.7" data-line="16" id="l10.7.16"></span>ἐποίησε κᾀν τοῖς συγκριτικοῖς, ἐν ἅπασι δὲ τοῖς ἄλλοις ὑβρίζων
<span class="lb" data-page="10.7" data-line="17" id="l10.7.17"></span>οὐ παύεται, καθάπερ, οἶμαι, καὶ δι’ ὧν ἐπιστέλλει Νέρωνι,
<span class="pb" data-page="10.8" id="p10.8"></span>
<span class="lb" data-page="10.8" data-line="1" id="l10.8.1"></span>κατ’ ἀρχὰς μὲν εὐθέως γράφων αὐτοῖς ὀνόμασιν οὕτως· παραδεδωκὼς
<span class="lb" data-page="10.8" data-line="2" id="l10.8.2"></span>νέαν αἵρεσιν καὶ ὡς μόνην ἀληθῆ διὰ τὸ τοὺς
<span class="lb" data-page="10.8" data-line="3" id="l10.8.3"></span>προγενεστέρους πάντας ἰατροὺς μηδὲν παραδοῦναι συμφέρον
<span class="lb" data-page="10.8" data-line="4" id="l10.8.4"></span>πρός τε ὑγείας συντήρησιν καὶ νόσων ἀπαλλαγήν. ἐπὶ προήκοντι
<span class="lb" data-page="10.8" data-line="5" id="l10.8.5"></span>δὲ τῷ γράμματι προϊών φησιν ὡς Ἱπποκράτης μὲν
<span class="lb" data-page="10.8" data-line="6" id="l10.8.6"></span>ἐπιβλαβῆ τὴν παράδοσιν πεποίηται, ἐτόλμησε δὲ καὶ τοῖς
<span class="lb" data-page="10.8" data-line="7" id="l10.8.7"></span>ἀφορισμοῖς ἀντιλέγειν, ἀσχημοσύνην ἀσχημονήσας μεγίστην,
<span class="lb" data-page="10.8" data-line="8" id="l10.8.8"></span>καὶ δείξας ὅτι μηδ’ εἰσήχθη πρός τινος εἰς τὴν Ἱπποκράτειον
<span class="lb" data-page="10.8" data-line="9" id="l10.8.9"></span>θεωρίαν μηδ’ ἀνέγνω παρὰ διδασκάλου τὰ συγγράμματα
<span class="lb" data-page="10.8" data-line="10" id="l10.8.10"></span>αὐτοῦ· καὶ ὅμως ὁ τοιοῦτος ἑαυτὸν οὐκ αἰδεῖται στεφανῶν.
<span class="lb" data-page="10.8" data-line="11" id="l10.8.11"></span>διό μοι δοκῶ κᾀγὼ, καίτοι γε οὐκ εἰθισμένος ἐξελέγχειν πικρῶς
<span class="lb" data-page="10.8" data-line="12" id="l10.8.12"></span>τοὺς σκαιοὺς, ἐρεῖν τι πρὸς αὐτὸν ὑπὲρ τῆς τῶν παλαιῶν
<span class="lb" data-page="10.8" data-line="13" id="l10.8.13"></span>ὕβρεως. τί πειρᾷ διαβάλλειν ὦ οὗτος τὰ χρηστὰ
<span class="lb" data-page="10.8" data-line="14" id="l10.8.14"></span>διὰ τὸ παρὰ τοῖς πολλοῖς εὐδοκιμεῖν, ἐνὸν ὑπερβάλλεσθαι·
<span class="lb" data-page="10.8" data-line="15" id="l10.8.15"></span>τοῖς ἀληθέσιν, εἰ φιλόπονός τέ τις εἴης καὶ ἀληθείας ἐραστής;
<span class="lb" data-page="10.8" data-line="16" id="l10.8.16"></span>τί δὲ τῇ τῶν ἀκροατῶν ἀμαθίᾳ συμμάχῳ κέχρησαι κατὰ τῆς
<span class="lb" data-page="10.8" data-line="17" id="l10.8.17"></span>τῶν παλαιῶν βλασφημίας; <span class="milestone ed2page" data-n="10.4" data-unit="ed2page" id="ed2page.10.4"></span>μὴ τοὺς ὁμοτέχνους τῷ πατρί
<span class="lb" data-page="10.8" data-line="18" id="l10.8.18"></span>σου κριτὰς καθίσῃς ἰατρῶν, τολμηρότατε Θεσσαλέ· νικήσεις
<span class="pb" data-page="10.9" id="p10.9"></span>
<span class="lb" data-page="10.9" data-line="1" id="l10.9.1"></span>γὰρ ἐπ’ αὐτοῖς καὶ καθ’ Ἱπποκράτους λέγων καὶ κατὰ· Διοκλέους
<span class="lb" data-page="10.9" data-line="2" id="l10.9.2"></span>καὶ κατὰ Πραξαγόρου καὶ κατὰ πάντων τῶν ἄλλων
<span class="lb" data-page="10.9" data-line="3" id="l10.9.3"></span>παλαιῶν, ἀλλ’ ἄνδρας παλαιοὺς, διαλεκτικοὺς, ἐπιστημονικοὺς,
<span class="lb" data-page="10.9" data-line="4" id="l10.9.4"></span>ἀληθὲς καὶ ψευδὲς διακρίνειν ἠσκηκότας, ἀκόλουθον
<span class="lb" data-page="10.9" data-line="5" id="l10.9.5"></span>καὶ μαχόμενον ὡς χρὴ διορίζειν ἐπισταμένους, ἀποδεικτικὴν.
<span class="lb" data-page="10.9" data-line="6" id="l10.9.6"></span>μέθοδον ἐκ παίδων μεμελετηκότας, τούτους εἰς τὸ συνέδριον
<span class="lb" data-page="10.9" data-line="7" id="l10.9.7"></span>εἰσάγαγε δικαστὰς, ἐπὶ τούτων τόλμησον Ἱπποκράτει τι μέμψασθαι,
<span class="lb" data-page="10.9" data-line="8" id="l10.9.8"></span>τούτων κρινόντων ἐπιχείρησον τι τῇ μιαρᾷ καὶ
<span class="lb" data-page="10.9" data-line="9" id="l10.9.9"></span>βαρβάρῳ σου φωνῇ πρὸς Ἱπποκράτην διελθεῖν, πρῶτον μὲν
<span class="lb" data-page="10.9" data-line="10" id="l10.9.10"></span>ὡς οὐ χρὴ φύσιν ἀνθρώπου πολυπραγμονεῖν· ἔπειτα δὲ ὡς εἰ
<span class="lb" data-page="10.9" data-line="11" id="l10.9.11"></span>καὶ τοῦτο συγχωρήσειέ τις, ἀλλ’ ὅτι γε κακῶς αὐτὴν ἐζήτησεν
<span class="lb" data-page="10.9" data-line="12" id="l10.9.12"></span>ἐκεῖνος καὶ ψευδῶς ἀπεφήνατο σύμπαντα. τίς οὖν ἔσται
<span class="lb" data-page="10.9" data-line="13" id="l10.9.13"></span>κριτής; εἰ βούλει, Πλάτων, ἐπειδὴ τοῦτον γοῦν οὐκ ἐτόλμησας
<span class="lb" data-page="10.9" data-line="14" id="l10.9.14"></span>λοιδορεῖν. ἐγὼ μὲν γὰρ οὐδὲ τοὺς μαθητὰς αὐτοῦ φύγοιμ’
<span class="lb" data-page="10.9" data-line="15" id="l10.9.15"></span>ἂν, οὔτε τὸν Σπεύσιππον οὔτε τὸν Ξενοκράτην· τὸν
<span class="lb" data-page="10.9" data-line="16" id="l10.9.16"></span>Ἀριστοτέλην δὲ κᾂν παρακαλέσαιμί σε κριτὴν ὑπομεῖναι καὶ
<span class="lb" data-page="10.9" data-line="17" id="l10.9.17"></span>σὺν αὐτῷ Θεόφραστον· εὐξαίμην δ’ ἄν σε καὶ Ζήνωνα καὶ
<span class="lb" data-page="10.9" data-line="18" id="l10.9.18"></span>Χρύσιππον ἅπαντάς τε τοὺς ἀπ’ αὐτῶν ἑλέσθαι κριτάς.
<span class="pb" data-page="10.10" id="p10.10"></span>
<span class="lb" data-page="10.10" data-line="1" id="l10.10.1"></span>οὐδεὶς τούτων, ὦ τολμηρότατε Θεσσαλὲ, τῶν Ἱπποκράτους
<span class="lb" data-page="10.10" data-line="2" id="l10.10.2"></span>κατέγνω περὶ φύσεως ἀνθρώπου δογμάτων, ἃ τὴν ἀρχὴν οὔτ’
<span class="lb" data-page="10.10" data-line="3" id="l10.10.3"></span>ἀνεγνωκέναι μοι δοκεῖς οὔτ’, εἴπερ ἀνέγνως, συνιέναι· καὶ
<span class="lb" data-page="10.10" data-line="4" id="l10.10.4"></span>εἰ συνῆκας δὲ, κρῖναι γοῦν ἀδύνατον ἦν σοι, τραφέντι μὲν ἐν
<span class="lb" data-page="10.10" data-line="5" id="l10.10.5"></span>γυναικωνίτιδι παρὰ πατρὶ μοχθηρῶς ἔρια ξαίνοντι. μὴ γὰρ
<span class="lb" data-page="10.10" data-line="6" id="l10.10.6"></span>ἀγνοεῖσθαί μοι δόκει τὸ θαυμαστόν σου γένος καὶ τὴν ἀοίδιμόν
<span class="lb" data-page="10.10" data-line="7" id="l10.10.7"></span>σου παιδείαν, μηδ’ ὡς ἐν κωφῷ θεάτρῳ λοιδορεῖν Ἱπποκράτην
<span class="lb" data-page="10.10" data-line="8" id="l10.10.8"></span>τε καὶ τοὺς ἄλλους παλαιούς· ἀλλὰ τίς ὢν καὶ πόθεν,
<span class="lb" data-page="10.10" data-line="9" id="l10.10.9"></span>ἐκ ποίου γένους, ἐκ ποίας ἀνατροφῆς, ἐκ ποίας παιδεύσεως,
<span class="lb" data-page="10.10" data-line="10" id="l10.10.10"></span>ἐπίδειξον πρότερον, εἶθ’ οὕτως λέγε, τοῦτ’ αὐτὸ,
<span class="lb" data-page="10.10" data-line="11" id="l10.10.11"></span>πρῶτον μαθὼν, ὦ θρασύτατε, ὅτι λέγειν οὐκ ἐφεῖται πᾶσι
<span class="lb" data-page="10.10" data-line="12" id="l10.10.12"></span>δημοσίᾳ ἐν οὐδεμιᾷ<span class="milestone ed1page" data-n="4.36" data-unit="ed1page" id="ed1page.4.36"></span> τῶν εὐνομουμένων πόλεων, ἀλλ’ εἴ τις
<span class="lb" data-page="10.10" data-line="13" id="l10.10.13"></span>ἐπίσημός ἐστι καὶ γένος ἔχει καὶ ἀνατροφὴν δεῖξαι καὶ παιδείαν
<span class="lb" data-page="10.10" data-line="14" id="l10.10.14"></span>ἀξίαν τοῦ δημηγορεῖν, τούτῳ συγχωροῦσιν ἀγορεύειν οἱ νόμοι·
<span class="lb" data-page="10.10" data-line="15" id="l10.10.15"></span>σὺ δ’ οὐδὲν τούτων ἔχων ἐπιδεῖξαι τολμᾷς ὦ γενναιότατε κατηγορεῖν
<span class="lb" data-page="10.10" data-line="16" id="l10.10.16"></span>Ἱπποκράτους, καὶ καθίζεις μὲν ἐν ταῖς ληρώδεσί σου
<span class="lb" data-page="10.10" data-line="17" id="l10.10.17"></span>βίβλοις δικαστὰς τοὺς Ἕλληνας, ἀποφαίνῃ δ’ αὐτὸς οὐκ ἀναμείνας
<span class="lb" data-page="10.10" data-line="18" id="l10.10.18"></span>ἐκείνους καὶ στεφανοῖς σεαυτὸν, ἐνίοτε μὲν κατὰ πάντων ﻿
<span class="pb" data-page="10.11" id="p10.11"></span>
<span class="lb" data-page="10.11" data-line="1" id="l10.11.1"></span>τῶν ἰατρῶν, ἐνίοτε δὲ κατὰ πάντων ἁπλῶς Ἑλλήνων. τοῦτο
<span class="lb" data-page="10.11" data-line="2" id="l10.11.2"></span>γάρτοι τὸ θαυμαστόν ἐστι τόλμημα τοῦ σοφωτάτου Θεσσαλοῦ,
<span class="lb" data-page="10.11" data-line="3" id="l10.11.3"></span>νικῆσαι μὲν ἅπαντας ἰατροὺς, αὐτὸν ἀγωνιστὴν, αὐτὸν
<span class="lb" data-page="10.11" data-line="4" id="l10.11.4"></span>ἀγωνοθέτην, αὐτὸν κριτὴν γενόμενον· ἐφεξῆς δὲ καὶ τοὺς ἄλλους
<span class="lb" data-page="10.11" data-line="5" id="l10.11.5"></span>Ἕλληνας εἰς ἀγῶνα προσκαλέσασθαι, ῥήτορας, γεωμέτρας,
<span class="lb" data-page="10.11" data-line="6" id="l10.11.6"></span>γραμματικοὺς, ἀστρονόμους, φιλοσόφους, εἶτ’ ἐν αὐτοῖς
<span class="lb" data-page="10.11" data-line="7" id="l10.11.7"></span>καταστάντα, καὶ τῇ τῶν ἐριουργῶν ἑρμηνείᾳ χρησάμενον,
<span class="lb" data-page="10.11" data-line="8" id="l10.11.8"></span>ἀξιοῦν ἁπάντων εἶναι πρῶτον· ἰατρικὴν μὲν γὰρ ἁπασῶν τῶν
<span class="lb" data-page="10.11" data-line="9" id="l10.11.9"></span>τεχνῶν πρωτεύειν, ἑαυτὸν δὲ τοὺς ἰατροὺς ἅπαντας νενικηκέναι.
<span class="lb" data-page="10.11" data-line="10" id="l10.11.10"></span>τοῦτο μόνον ἐκ τύχης ἀληθῶς συνελογίσατο Θεσσαλός· εἰ γὰρ
<span class="lb" data-page="10.11" data-line="11" id="l10.11.11"></span>ἰατρικὴ μὲν ἁπασῶν ἐστι τῶν τεχνῶν ἀρίστη, πρῶτος δ’ ἐν
<span class="lb" data-page="10.11" data-line="12" id="l10.11.12"></span>αὐτῇ Θεσσαλὸς, εἴη ἂν οὕτω γε πάντων ἀνθρώπων πρῶτος
<span class="lb" data-page="10.11" data-line="13" id="l10.11.13"></span>καὶ Σωκράτους δηλονότι καὶ Λυκούργου καὶ τῶν ἄλλων, οὓς
<span class="lb" data-page="10.11" data-line="14" id="l10.11.14"></span>ὁ Πύθιος ἐπῄνεσεν ἢ ὡς ἀγαθοὺς, ἢ ὡς σοφοὺς, ἢ ὡς Μουσῶν
<span class="lb" data-page="10.11" data-line="15" id="l10.11.15"></span>θεράποντας, ἢ ὡς Διὸς ὑπηρέτας, ἢ ὡς ἄλλο τι θεοφιλὲς
<span class="lb" data-page="10.11" data-line="16" id="l10.11.16"></span>ἔχοντας. ἄγε δὴ λοιπὸν ὕμνους ᾀδόντων ἅπαντες Θεσσαλοῦ,
<span class="lb" data-page="10.11" data-line="17" id="l10.11.17"></span>καὶ γραφόντων ἐπινίκια μέλη, καὶ κοινὸν τῆς οἰκουμένης τὸ
<span class="lb" data-page="10.11" data-line="18" id="l10.11.18"></span>θέατρον γενέσθω, καὶ παρελθὼν ᾀδέτω τις ὡς παρὰ τοῖς
<span class="pb" data-page="10.12" id="p10.12"></span>
<span class="lb" data-page="10.12" data-line="1" id="l10.12.1"></span>ἱστοῖς τραφεὶς ἐνίκησε μὲν Δημοσθένην καὶ Λυσίαν καὶ τοὺς
<span class="lb" data-page="10.12" data-line="2" id="l10.12.2"></span>ἄλλους ῥήτορας, ἐνίκησε δὲ Πλάτωνα καὶ Σωκράτην καὶ τοὺς
<span class="lb" data-page="10.12" data-line="3" id="l10.12.3"></span>ἄλλους φιλοσόφους, <span class="milestone ed2page" data-n="10.5" data-unit="ed2page" id="ed2page.10.5"></span>ἐνίκησε δὲ καὶ Λυκοῦργον καὶ Σόλωνα
<span class="lb" data-page="10.12" data-line="4" id="l10.12.4"></span>καὶ τοὺς ἄλλους νομοθέτας, ἐστεφάνωται δὲ κοινῇ
<span class="lb" data-page="10.12" data-line="5" id="l10.12.5"></span>κατὰ πάντων ἀνθρώπων, ῥητόρων, φιλοσόφων, νομοθετῶν.
<span class="lb" data-page="10.12" data-line="6" id="l10.12.6"></span>εἰ γὰρ δὴ γεωμετρῶν ἔτι καὶ γραμματικῶν καὶ μουσικῶν
<span class="lb" data-page="10.12" data-line="7" id="l10.12.7"></span>ὀνομαστὶ μνημονεύοιμι μετὰ τὰς τηλικαύτας νίκας, ὑβρίζειν
<span class="lb" data-page="10.12" data-line="8" id="l10.12.8"></span>δόξω τὸν ἄνθρωπον· ὅπου γὰρ Λυκοῦργος καὶ Σόλων
<span class="lb" data-page="10.12" data-line="9" id="l10.12.9"></span>καὶ Πλάτων καὶ Σωκράτης καὶ Πυθαγόρας ἐνικήθησαν, ἦπου
<span class="lb" data-page="10.12" data-line="10" id="l10.12.10"></span>ἄρα καλὸν ἔτι μνημονεύειν Ἱππάρχου καὶ Ἀρχιμήδους καὶ
<span class="lb" data-page="10.12" data-line="11" id="l10.12.11"></span>Ἀριστοξένου καὶ Ἀριστάρχου καί τινων ἑτέρων τοιούτων
<span class="lb" data-page="10.12" data-line="12" id="l10.12.12"></span>οὐδενὸς ἀξίων, ὡς ἂν εἴποι Θεσσαλός; ἀλλὰ τίς ἡμῖν οὕτω
<span class="lb" data-page="10.12" data-line="13" id="l10.12.13"></span>μεγαλόφωνος ποιητὴς ὃς ᾄσεται ταῦτα; τίνος Ὁμήρου νῦν
<span class="lb" data-page="10.12" data-line="14" id="l10.12.14"></span>εὐπορήσομεν ἐν ἑξαμέτρῳ τόνῳ τὴν Θεσσάλειον ὑμνήσοντος
<span class="lb" data-page="10.12" data-line="15" id="l10.12.15"></span>νίκην; ἢ τίνος μελοποιοῦ κατὰ Πίνδαρον ᾄσοντος ὑψηλῶς
<span class="lb" data-page="10.12" data-line="16" id="l10.12.16"></span>ἐν διθυράμβοις ὡς πάλαι τὸν Διόνυσον, οὕτως νῦν τὸν
<span class="lb" data-page="10.12" data-line="17" id="l10.12.17"></span>Θεσσαλόν; ἢ τούτων μὲν οὐδενὸς χρῄζομεν, Ἀρχιλόχου δέ
<span class="pb" data-page="10.13" id="p10.13"></span>
<span class="lb" data-page="10.13" data-line="1" id="l10.13.1"></span>τινος ἧ Ἱππώνακτος ἰάμβους γραφόντων, ἤ τινος τῶν ἀπὸ
<span class="lb" data-page="10.13" data-line="2" id="l10.13.2"></span>τῆς τραγικῆς σκηνῆς, ὃς ἐρεῖ πρὸς αὐτόν·
</p>
            <div class="lg">
              <div class="l"><span class="lb" data-page="10.13" data-line="3" id="l10.13.3"></span>Μέν’ ὦ ταλαίπωρ’ ἀτρέμα σοῖς ἐν δεμνίοις,</div>
              <div class="l"><span class="lb" data-page="10.13" data-line="4" id="l10.13.4"></span>Ὁρᾷς γὰρ οὐδὲν ὧν δοκεῖς σάφ’ εἰδέναι.</div>
            </div>
            <p>
<span class="lb" data-page="10.13" data-line="5" id="l10.13.5"></span>ὄνειρον Ὀρέστειον διηγῇ Θεσσαλέ. οἷον τοῦτο τὸ θέατρον, ἐν
<span class="lb" data-page="10.13" data-line="6" id="l10.13.6"></span>ᾧ νικᾷς Ἱπποκράτην; τίνες οἱ κριταὶ καθεδοῦνται; τίνες οἳ
<span class="lb" data-page="10.13" data-line="7" id="l10.13.7"></span>ἀγωνοθετοῦντες; ἆρα βούλει πρώτου Πλάτωνος ἀναγνῶμεν
<span class="lb" data-page="10.13" data-line="8" id="l10.13.8"></span>τὴν ψῆφον; ἴσως γὰρ οὐκ ἀναίνῃ τοιοῦτον ἑλέσθαι κριτήν·
<span class="lb" data-page="10.13" data-line="9" id="l10.13.9"></span>ἀλλά τοί φησιν οὗτος αὐτοῖς ὀνόμασι· ψυχῆς οὖν φύσιν ἀξίως
<span class="lb" data-page="10.13" data-line="10" id="l10.13.10"></span>λόγου κατανοῆσαι οἴει δυνατὸν εἶναι ἄνευ τῆς τοῦ ὅλου φύσεως;
<span class="lb" data-page="10.13" data-line="11" id="l10.13.11"></span>εἰ μὲν Ἱπποκράτει τῷ τῶν Ἀσκληπιαδῶν δεῖ τι πείθεσθαι,
<span class="lb" data-page="10.13" data-line="12" id="l10.13.12"></span>οὐδὲ περὶ σώματος, ἄνευ τῆς μεθόδου ταύτης. καλῶς
<span class="lb" data-page="10.13" data-line="13" id="l10.13.13"></span>γὰρ, ὦ ἑταῖρε, λέγεις· χρὴ μὲν πρὸς τῷ Ἱπποκράτει τὸν λόγον
<span class="lb" data-page="10.13" data-line="14" id="l10.13.14"></span>ἐξετάζοντας σκοπεῖν εἰ συμφωνεῖ. φημί. τῷ τοίνυν περὶ
<span class="lb" data-page="10.13" data-line="15" id="l10.13.15"></span>φύσεως σκοπεῖν τί ποτε λέγει Ἱπποκράτης τε καὶ ὁ ἀληθὴς
<span class="lb" data-page="10.13" data-line="16" id="l10.13.16"></span>λόγος; ἆρ’ οὐχ ὧδε; δεῖ διανοεῖσθαι περὶ τῆς ὁτουοῦν φύσεως,
<span class="lb" data-page="10.13" data-line="17" id="l10.13.17"></span>πρῶτον μὲν εἰ ἁπλοῦν ἢ καὶ πολυειδές ἐστιν οὗ πέρι βουλευσόμεθα,
<span class="pb" data-page="10.14" id="p10.14"></span>
<span class="lb" data-page="10.14" data-line="1" id="l10.14.1"></span>αὐτοί τε εἶναι τεχνικοὶ καὶ ἄλλους δυνατοὶ ποιεῖν.
<span class="lb" data-page="10.14" data-line="2" id="l10.14.2"></span>ἔπειτα δὲ ἂν μὲν ἁπλοῦν ᾖ, σκοπεῖν τὴν δύναμιν αὐτοῦ, τίνα
<span class="lb" data-page="10.14" data-line="3" id="l10.14.3"></span>πρὸς τί πέφυκεν εἰς τὸ δρᾷν ἔχον, ἢ τίνα εἰς τὸ παθεῖν ὑπό
<span class="lb" data-page="10.14" data-line="4" id="l10.14.4"></span>του· ἐὰν δὲ πλείω εἴδη ἔχῃ, ταῦτα ἀριθμησάμενον, ὅπερ ἐφ’
<span class="lb" data-page="10.14" data-line="5" id="l10.14.5"></span>ἑνὸς, τοῦτο ἰδεῖν ἐφ’ ἑκάστου, τὸ τί ποιεῖν αὐτὸ πέφυκεν,
<span class="lb" data-page="10.14" data-line="6" id="l10.14.6"></span>ἢ τὸ τί παθεῖν ὑπό του. ἤκουσας, ὦ γενναιότατε, Πλάτωνος
<span class="lb" data-page="10.14" data-line="7" id="l10.14.7"></span>ὁμοίᾳ μεθόδῳ τὰ κατὰ τὴν ψυχὴν ἀξιοῦντος εὑρίσκειν,
<span class="lb" data-page="10.14" data-line="8" id="l10.14.8"></span>οἵᾳ περ Ἱπποκράτης τὰ κατὰ τὸ σῶμα· πότερον ἔτι βούλει
<span class="lb" data-page="10.14" data-line="9" id="l10.14.9"></span>πολλὰς πολλαχόθι αὐτοῦ τῶν συγγραμμάτων ἐκλέξω σοι ῥήσεις,
<span class="lb" data-page="10.14" data-line="10" id="l10.14.10"></span>ἐν αἷς ζηλοῖ τὸν Ἱπποκράτην πάντων μάλιστα τῶν ἔμπροσθεν
<span class="lb" data-page="10.14" data-line="11" id="l10.14.11"></span>αὐτοῦ γεγονότων; ἢ τοῦτο μὲν ἐν ἑτέρᾳ πραγματείᾳ
<span class="lb" data-page="10.14" data-line="12" id="l10.14.12"></span>πεποιηκὼς, ἐν ᾗ περὶ τῶν Ἱπποκράτους καὶ Πλάτωνος δογμάτων
<span class="lb" data-page="10.14" data-line="13" id="l10.14.13"></span>ἐπισκέπτομαι, εἰς ἐκείνην ἀναπέμψω τὸν βουλόμενον;
<span class="lb" data-page="10.14" data-line="14" id="l10.14.14"></span>ἀποδέδεικται γὰρ, ὡς ἐγὼ νομίζω, πάνυ σαφῶς ἡ περὶ πλεῖστά
<span class="lb" data-page="10.14" data-line="15" id="l10.14.15"></span>τε καὶ μέγιστα δόγματα συμφωνία τῶν ἀνδρῶν· μεταβὰς δὲ
<span class="lb" data-page="10.14" data-line="16" id="l10.14.16"></span>τὸν ἕτερον ἤδη σοι καλέσω χορὸν μάρτυρα, τὸν ἐκ τοῦ περιπάτου,
<span class="lb" data-page="10.14" data-line="17" id="l10.14.17"></span>τὰς Ἱπποκράτους ἀρχὰς τῆς φυσιολογίας τιθέμενον;
<span class="pb" data-page="10.15" id="p10.15"></span>
<span class="lb" data-page="10.15" data-line="1" id="l10.15.1"></span>ἀλλά τοι καὶ περὶ τούτου δέδεικταί μοι δι’ ἑτέρων ὑπομνημάτων,
<span class="lb" data-page="10.15" data-line="2" id="l10.15.2"></span>ὧν ὧν μέν ἐστι τὸ περὶ τῶν καθ’ Ἱπποκράτην στοιχείων,
<span class="lb" data-page="10.15" data-line="3" id="l10.15.3"></span>ἐφεξῆς δ’ ἕτερα τρία τὰ περὶ κράσεων, εἶθ’ ἑξῆς ἕτερα
<span class="lb" data-page="10.15" data-line="4" id="l10.15.4"></span>δύο, τὸ μὲν περὶ τῆς ἀνωμάλου δυσκρασίας, ἐκ τῆς περὶ κράσεων
<span class="lb" data-page="10.15" data-line="5" id="l10.15.5"></span>ἔτι πραγματείας ὑπάρχον, ἄλλο δὲ περὶ τῆς ἀρίστης
<span class="lb" data-page="10.15" data-line="6" id="l10.15.6"></span>κατασκευῆς τοῦ σώματος, εἶτ’ τούτοις τὰ περὶ φυσικῶν
<span class="lb" data-page="10.15" data-line="7" id="l10.15.7"></span>δυνάμεων τρία· ταῦτ’ οὖν εἴπερ ἀναγνοίη τις, ἐπιγνώσεται
<span class="lb" data-page="10.15" data-line="8" id="l10.15.8"></span>σαφῶς ἐξηγητὴν ὄντα τῶν περὶ φύσεως λογισμῶν Ἱπποκράτους
<span class="lb" data-page="10.15" data-line="9" id="l10.15.9"></span>Ἀριστοτέλη. καὶ μὲν δὴ καὶ περὶ τῆς τῶν νοσημάτων
<span class="lb" data-page="10.15" data-line="10" id="l10.15.10"></span>διαφορᾶς, ὁπόσα τέ ἐστι <span class="milestone ed2page" data-n="10.6" data-unit="ed2page" id="ed2page.10.6"></span>καὶ ὁποῖα, καὶ περὶ συμπτωμάτων
<span class="lb" data-page="10.15" data-line="11" id="l10.15.11"></span>ὡσαύτως, ἔτι τε καὶ τῶν καθ’ ἑκάτερον αἰτιῶν, Ἱπποκράτης
<span class="lb" data-page="10.15" data-line="12" id="l10.15.12"></span>μὲν πρῶτος ἁπάντων ὧν ἴσμεν ὀρθῶς ὑπάρξασθαι
<span class="lb" data-page="10.15" data-line="13" id="l10.15.13"></span>φαίνεται, μετ’ αὐτὸν δ’ Ἀριστοτέλης ἐπὶ πλεῖστον ἐξηγήσατο·
<span class="lb" data-page="10.15" data-line="14" id="l10.15.14"></span>εἴσεται δὲ καὶ περὶ τούτων ὁ βουληθεὶς ἀναγνῶναι
<span class="lb" data-page="10.15" data-line="15" id="l10.15.15"></span>τὰ καθ’ ἕκαστον αὐτῶν ὑπομνήματά μοι γεγραμμένα. ὥστ’
<span class="lb" data-page="10.15" data-line="16" id="l10.15.16"></span>εἴπερ οἱ ἐκ τοῦ περιπάτου κριταὶ καθίσαιεν, Ἱπποκράτης
<span class="lb" data-page="10.15" data-line="17" id="l10.15.17"></span>μὲν, οἶμαι, νικήσει, Θεσσαλὸς δ’ ὡς ἀναίσχυντός τε καὶ ἰταμὸς
<span class="lb" data-page="10.15" data-line="18" id="l10.15.18"></span>ἐκβληθήσεται. εἰ δὲ τοὺς ἀπὸ τῆς στοᾶς φιλοσόφους εἰς
<span class="lb" data-page="10.15" data-line="19" id="l10.15.19"></span>τὸ συνέδριον εἰσαγαγόντες ἐπιτρέψαιμεν καὶ τούτοις τὴν ﻿
<span class="pb" data-page="10.16" id="p10.16"></span>
<span class="lb" data-page="10.16" data-line="1" id="l10.16.1"></span>ψῆφον, ἐξ ὧν αὐτοὶ τίθενται δογμάτων, ἐκ τούτων Ἱπποκράτην
<span class="lb" data-page="10.16" data-line="2" id="l10.16.2"></span>στεφανώσουσι. τὸ γὰρ θερμὸν καὶ τὸ ψυχρὸν καὶ τὸ
<span class="lb" data-page="10.16" data-line="3" id="l10.16.3"></span>ξηρὸν καὶ τὸ ὑγρὸν Ἱπποκράτης μὲν πρῶτος εἰσηγήσατο,
<span class="lb" data-page="10.16" data-line="4" id="l10.16.4"></span>μετ’ αὐτὸν δ’ Ἀριστοτέλης ἀπέδειξεν· ἕτοιμα δ’ ἤδη παραλαβόντες
<span class="lb" data-page="10.16" data-line="5" id="l10.16.5"></span>οὐκ ἐφιλονείκησαν οἱ περὶ τὸν Χρύσιππον, ἀλλ’ ἐκ
<span class="lb" data-page="10.16" data-line="6" id="l10.16.6"></span>τούτων τὰ σύμπαντα κεκρᾶσθαι λέγουσι, καὶ ταῦτ’ εἰς ἄλληλα
<span class="lb" data-page="10.16" data-line="7" id="l10.16.7"></span>πάσχειν καὶ δρᾷν καὶ τεχνικὴν εἶναι τὴν φύσιν, ἅπαντά τε
<span class="lb" data-page="10.16" data-line="8" id="l10.16.8"></span>τἄλλα τὰ περὶ φύσεως Ἱπποκράτους δόγματα προσίενται,
<span class="lb" data-page="10.16" data-line="9" id="l10.16.9"></span>πλὴν περὶ μικροῦ τινός ἐστιν αὐτοῖς ἡ διαφορὰ πρὸς Ἀριστοτέλη.
<span class="lb" data-page="10.16" data-line="10" id="l10.16.10"></span>λέγοντος γὰρ Ἱπποκράτους ὀρθῶς ὡς σύμπνουν καὶ
<span class="lb" data-page="10.16" data-line="11" id="l10.16.11"></span>σύῤῥουν ἐστὶν ἅπαν τὸ σῶμα, καὶ πάντα συμπαθέα τὰ τῶν
<span class="lb" data-page="10.16" data-line="12" id="l10.16.12"></span>ζώων μόρια, προσίενται μὲν ἀμφότεροι τουτὶ, διαφέρονται
<span class="lb" data-page="10.16" data-line="13" id="l10.16.13"></span>δὲ ἐν τῷ τὰς μὲν ποιότητας μόνας τὸν Ἀριστοτέλη δι’ ἀλλήλων
<span class="lb" data-page="10.16" data-line="14" id="l10.16.14"></span>ἰέναι καὶ κεράννυσθαι πάντῃ, τοὺς δ’ ἀπὸ τῆς στοᾶς οὐ
<span class="lb" data-page="10.16" data-line="15" id="l10.16.15"></span>ταύτας μόνας, ἀλλὰ καὶ τὰς οὐσίας αὐτὰς ὑπολαμβάνειν.
<span class="lb" data-page="10.16" data-line="16" id="l10.16.16"></span>ὅτι δὲ τοῦτο διορίζεσθαι<span class="milestone ed1page" data-n="4.37" data-unit="ed1page" id="ed1page.4.37"></span> περιττὸν ἰατρῷ, καὶ ὡς ἀρκεῖ
<span class="lb" data-page="10.16" data-line="17" id="l10.16.17"></span>μόνον ὁμολογηθέντα εἰς τὰ τῆς ἰατρικῆς ἔργα τὰ πρὸς ἀμφοτέρων
<span class="lb" data-page="10.16" data-line="18" id="l10.16.18"></span>ἀποδεικνύμενα, καὶ ὡς αἱ ποιότητές τε καὶ αἱ δυνάμεις
<span class="pb" data-page="10.17" id="p10.17"></span>
<span class="lb" data-page="10.17" data-line="1" id="l10.17.1"></span>ἐν τοῖς κεραννυμένοις ὅλαι δι’ ὅλων ἀναμίγνυνται, δέδεικταί
<span class="lb" data-page="10.17" data-line="2" id="l10.17.2"></span>μοι πρόσθεν ἤδη καὶ νῦν, εἴ τι δεήσει, δειχθήσεται. ὥστε
<span class="lb" data-page="10.17" data-line="3" id="l10.17.3"></span>καὶ κατὰ Πλάτωνα καὶ κατὰ τοὺς ἐκ τοῦ. περιπάτου καὶ
<span class="lb" data-page="10.17" data-line="4" id="l10.17.4"></span>κατὰ τοὺς ἐκ τῆς στοᾶς ἡ Ἱπποκράτους νικᾷ φυσιολογία·
<span class="lb" data-page="10.17" data-line="5" id="l10.17.5"></span>καὶ πολὺ δὴ μᾶλλον ἐκ τῆς φυσιολογίας ἅπαντες ἐπιδεικνύουσιν
<span class="lb" data-page="10.17" data-line="6" id="l10.17.6"></span>οἱ προειρημένοι φιλόσοφοι μὴ δύνασθαί τινα, καλῶς
<span class="lb" data-page="10.17" data-line="7" id="l10.17.7"></span>ἰάσασθαι τὰ νοσήματα, πρὶν ὅλου τοῦ σώματος ἐπισκέψασθαι
<span class="lb" data-page="10.17" data-line="8" id="l10.17.8"></span>τὴν φύσιν. ἆρ’ οὖν ἐνίκησεν. ἂν ἐν τούτοις τοῖς φιλοσόφοις
<span class="lb" data-page="10.17" data-line="9" id="l10.17.9"></span>ὁ Θεσσαλὸς ἀγωνιζόμενος ὑπὲρ τῶν πρωτείων, οἳ τῆς
<span class="lb" data-page="10.17" data-line="10" id="l10.17.10"></span>σκυτῶν ἁπάσης φυσιολογίας Ἱπποκράτην προὐστήσαντο; τί
<span class="lb" data-page="10.17" data-line="11" id="l10.17.11"></span>δὲ εἰ τοῖς γεωμέτραις, ἢ τοῖς ἀστρονόμοις, ἢ τοῖς μουσικοῖς,
<span class="lb" data-page="10.17" data-line="12" id="l10.17.12"></span>ἢ τοῖς ῥήτορσιν. ἐπιτρέψειε τὴν κρίσιν; ἆρ’ οἰόμεθα καὶ τούτους
<span class="lb" data-page="10.17" data-line="13" id="l10.17.13"></span>Ἱπποκράτην παρελθόντας ἕτερόν τινα στεφανώσειν;
<span class="lb" data-page="10.17" data-line="14" id="l10.17.14"></span>ἐγὼ μὲν οὔτ’ ἄλλον τινὰ πέπεισμαι τὰ πρωτεῖα λήψεσθαι, καὶ
<span class="lb" data-page="10.17" data-line="15" id="l10.17.15"></span>πάντων ἥκιστα τὸν ἰταμώτατον Θεσσαλόν οὐδεὶς γὰρ οὕτως
<span class="lb" data-page="10.17" data-line="16" id="l10.17.16"></span>ἠτίμησεν οὐ γεωμετρίαν, οὐκ ἀστρονομίαν, οὐ μουσικὴν, οὕ
<span class="lb" data-page="10.17" data-line="17" id="l10.17.17"></span>ῥητορικὴν, ὡς ἐκεῖνος, ὥστε ταύτῃ γ’ ἐν ἐχθρῶν θεάτρῳ
<span class="lb" data-page="10.17" data-line="18" id="l10.17.18"></span>γένοιτ' ἂν ὁ ἀγὼν αὐτῷ. ἀλλ’ ἴσως τούτους μὲν οὐκ ἂν εἰς
<span class="pb" data-page="10.18" id="p10.18"></span>
<span class="lb" data-page="10.18" data-line="1" id="l10.18.1"></span>τὸ θέατρον ἐκάθισεν, οὕς γε αὐτὸς φθάνων ἐχθροὺς ἐποιήσατο,
<span class="lb" data-page="10.18" data-line="2" id="l10.18.2"></span>μόνοις δὲ τοῖς ἐν διαλεκτικῇ γυμνασθεῖσι φιλοσόφοις,
<span class="lb" data-page="10.18" data-line="3" id="l10.18.3"></span>ὡς ἂν ἀληθῶν τε καὶ ψευδῶν λόγων τὸ κριτήριον ἠσκηκόσιν,
<span class="lb" data-page="10.18" data-line="4" id="l10.18.4"></span>ἐπιτρέψειε τὴν κρίσιν. ἀλλ’ ἐὰν τοὺς περὶ Πλάτωνα καὶ
<span class="lb" data-page="10.18" data-line="5" id="l10.18.5"></span>Ἀριστοτέλη καὶ Χρύσιππον ὡς ἀγυμνάστους ἐν τῇδε παρέλθωμεν,
<span class="lb" data-page="10.18" data-line="6" id="l10.18.6"></span>οὐχ εὑρήσομεν ἑτέρους. εἰ τοίνυν οὔτε τοὺς ἀπὸ τῶν
<span class="lb" data-page="10.18" data-line="7" id="l10.18.7"></span>ἄλλων τεχνῶν ὑπομένει δικαστὰς ὁ Θεσσαλὸς οὔθ’ οἱ διαλεκτικώτατοι
<span class="lb" data-page="10.18" data-line="8" id="l10.18.8"></span>τῶν φιλοσόφων οἴσουσιν, αὐτῷ τὴν ψῆφον, ὑπὸ
<span class="lb" data-page="10.18" data-line="9" id="l10.18.9"></span>τίνων ἔτι κριθήσεται νικᾷν; τίνες πληρώσουσιν αὐτῷ τὸ θέατρον;
<span class="lb" data-page="10.18" data-line="10" id="l10.18.10"></span>τίνες ἀναγορεύσουσιν; τίνες στεφανώσουσιν; αὐτὸς
<span class="lb" data-page="10.18" data-line="11" id="l10.18.11"></span>ἑαυτὸν δηλονότι, τοῦτο γὰρ ἐν ταῖς ἑαυτοῦ βίβλοις ταῖς θαυμασταῖς ἐποίησεν,
<span class="lb" data-page="10.18" data-line="12" id="l10.18.12"></span>αὐτὸς ἑαυτὸν καὶ κρίνας καὶ στεφανώσας
<span class="lb" data-page="10.18" data-line="13" id="l10.18.13"></span>καὶ ἀναγορεύσας.
</p>
          </article>

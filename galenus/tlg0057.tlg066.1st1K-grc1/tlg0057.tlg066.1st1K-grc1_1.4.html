<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.4">
<span class="pb page1" data-page="10.30" id="p10.30"></span>
<span class="milestone ed1page page1" data-n="4.39" data-unit="ed1page" id="ed1page.4.39"></span>
<span class="milestone ed2page page1" data-n="10.10" data-unit="ed2page" id="ed2page.10.10"></span>
            <p>
<span class="lb" data-page="10.30" data-line="10" id="l10.30.10"></span><span class="milestone ed2page" data-n="10.11" data-unit="ed2page" id="ed2page.10.11"></span>Ἡμεῖς δὲ μετὰ τῶν ἠσκημένων τε ἅμα
<span class="lb" data-page="10.30" data-line="11" id="l10.30.11"></span>παρακολουθεῖν ἀποδείξει καὶ φύσει συνετῶν, οὐ γὰρ δὴ
<span class="lb" data-page="10.30" data-line="12" id="l10.30.12"></span>ὄνους Θεσσαλείους ἐπαγγελλόμεθα διδάσκειν, ἐπὶ τὸ προκείμενον
<span class="lb" data-page="10.30" data-line="13" id="l10.30.13"></span>ἐξ ἀρχῆς ἴωμεν, εὐθὺς ἅμα τῇ διδασκαλίᾳ τῇς θεραπευτικῆς
<span class="lb" data-page="10.30" data-line="14" id="l10.30.14"></span>μεθόδου καὶ ὧν ἐσφάλησαν οἱ πλεῖστοι τῶν ἰατρῶν
<span class="lb" data-page="10.30" data-line="15" id="l10.30.15"></span>ἐπιχειρησάντων ἰξευρεῖν αὐτὴν ἐξηγούμενοι τὰς αἰτίας· εἰς
<span class="lb" data-page="10.30" data-line="16" id="l10.30.16"></span>γάρτοι τὴν βεβαιοτέραν πίστιν τῶν ἀληθῶν οὐδὲ τοῦτο σμικρὸν
<span class="lb" data-page="10.30" data-line="17" id="l10.30.17"></span>φαίνεται συντελεῖν. πρῶτον μὲν οὖν εὐλαβηθῶμεν ἀμφοῖν ﻿
<span class="pb" data-page="10.31" id="p10.31"></span>
<span class="lb" data-page="10.31" data-line="1" id="l10.31.1"></span>ἅμα μεμνῆσθαι, μεθόδου τε λογικῆς καὶ πείρας ἀλόγου·
<span class="lb" data-page="10.31" data-line="2" id="l10.31.2"></span>πρόκειται γὰρ οὐ περὶ πάσης εὑρέσεως ἰαμάτων εἰπεῖν νῦν,
<span class="lb" data-page="10.31" data-line="3" id="l10.31.3"></span>ἀλλὰ μόνης τῆς κατὰ μέθοδον· ὥσπερ καὶ περί γε τῆς ἐμπειρικῆς
<span class="lb" data-page="10.31" data-line="4" id="l10.31.4"></span>ἡμῖν τε δι’ ἑτέρου γράμματος εἴρηται καὶ αὐτοῖς ἐμπειρικοῖς
<span class="lb" data-page="10.31" data-line="5" id="l10.31.5"></span>καλουμένοις ἰατροῖς ἐπὶ πλεῖστον ἐξείργασται καὶ
<span class="lb" data-page="10.31" data-line="6" id="l10.31.6"></span>οὕτως ἂν εὐξαίμην καὶ τοὺς λογικοὺς ἅπαντας ἰατροὺς ἔχεσθαι
<span class="lb" data-page="10.31" data-line="7" id="l10.31.7"></span>τοῦ προκειμένου, καὶ μὴ συγχεῖν, μηδὲ ταράττειν, μηδὲ
<span class="lb" data-page="10.31" data-line="8" id="l10.31.8"></span>συνάγειν εἰς ταὐτὸν ἀναλογισμόν τε καὶ πεῖραν, ἀλλ’ ἑκάτερον
<span class="lb" data-page="10.31" data-line="9" id="l10.31.9"></span>ἰδίᾳ μεταχειρίζεσθαι καὶ σκοπεῖσθαι τίνα δύναμιν ἔχει
<span class="lb" data-page="10.31" data-line="10" id="l10.31.10"></span>καὶ πόσον εἰς τὸ τέλος τῆς τέχνης συνεργεῖ. τὸ τοίνυν μεθόδῳ
<span class="lb" data-page="10.31" data-line="11" id="l10.31.11"></span>τι ζητεῖν ἐξευρεῖν ἀντίκειται μὲν τῷ κατὰ τύχην τε καὶ αὐτομάτως·
<span class="lb" data-page="10.31" data-line="12" id="l10.31.12"></span>ἔστι δὲ τὸ τοιοῦτον μετά τινος ὁδοῦ καὶ τάξεως, ὡς
<span class="lb" data-page="10.31" data-line="13" id="l10.31.13"></span>εἶναί τι πρῶτον ἐν τῇ ζητήσει καὶ δεύτερον καὶ τρίτον καὶ
<span class="lb" data-page="10.31" data-line="14" id="l10.31.14"></span>τέταρτον καὶ οὕτως ἐφεξῆς τἄλλα σύμπαντα, μέχρι περ ἄν
<span class="lb" data-page="10.31" data-line="15" id="l10.31.15"></span>ἀφίκηταί τις ἐπ’ αὐτὸ τὸ προκείμενον ἐξ ἀρχῆς. οἱ μὲν οὖν
<span class="lb" data-page="10.31" data-line="16" id="l10.31.16"></span>ἀπὸ τῆς ἐμπειρίας καλῶς ποιοῦντες ὁμολογοῦσιν ὡς οὔτε
<span class="lb" data-page="10.31" data-line="17" id="l10.31.17"></span>τῆς εὑρέσεως οὔτε τῆς διδασκαλίας ἀναγκαία τάξις ἐστὸν παρ’
<span class="pb" data-page="10.32" id="p10.32"></span>
<span class="lb" data-page="10.32" data-line="1" id="l10.32.1"></span>αὐτοῖς· ἄτεχνον γάρ τι καὶ ἄλογον ἡ πεῖρα καὶ τύχης ἀγαθῆς
<span class="lb" data-page="10.32" data-line="2" id="l10.32.2"></span>δεόμενον εἰς τὴν τῶν ζητουμένων εὕρεσιν ὅσοι δὲ λόγον ἡγεμόνα
<span class="lb" data-page="10.32" data-line="3" id="l10.32.3"></span>τῆς εὑρέσεως ἐποιήσαντο· καὶ τάξιν, ὁδόν τε μίαν τὴν
<span class="lb" data-page="10.32" data-line="4" id="l10.32.4"></span>ἐπὶ τὸ τέλος. ἄγουσαν ὑπέθεντο, τούτοις ἀναγκαῖον μὲν ἦν
<span class="lb" data-page="10.32" data-line="5" id="l10.32.5"></span>ἀπὸ πρώτου τινὸς ἀρξαμένοις ὁμολογουμένου πᾶσιν ἀνθρώποις,
<span class="lb" data-page="10.32" data-line="6" id="l10.32.6"></span>οὕτως ἤδη μετιέναι πρὸς τὰ λοιπά ποιοῦσί γε μὴν οὐχ
<span class="lb" data-page="10.32" data-line="7" id="l10.32.7"></span>οὕτως, ἀλλὰ καὶ τὰς ἀρχὰς οἱ πλεῖστοι διαφωνουμένας λαμβάνουσιν,
<span class="lb" data-page="10.32" data-line="8" id="l10.32.8"></span>οὐκ ἀποδείξαντες δὲ ἐπὶ τὰ λοιπὰ κατὰ τὸν αὐτὸν
<span class="lb" data-page="10.32" data-line="9" id="l10.32.9"></span>τρόπον μετέρχονται, νομοθετοῦντες μᾶλλον ἢ ἀποδεικνύντες.
<span class="lb" data-page="10.32" data-line="10" id="l10.32.10"></span>ἅπαντα δ’ αὐτοῖς τὰ τοιαῦτα συμβαίνει διὰ τὸ μηδὲν ὑπὲρ
<span class="lb" data-page="10.32" data-line="11" id="l10.32.11"></span>ἀποδείξεως ἐπεσκέφθαι πρότερον, ἀλλ’ ἅμα τε τοῖς ζητουμένοις
<span class="lb" data-page="10.32" data-line="12" id="l10.32.12"></span>ἐφίστασθαι καὶ τολμᾷν χρῆσθαι πρὸς τὴν πίστιν αὐτῶν
<span class="lb" data-page="10.32" data-line="13" id="l10.32.13"></span>ἀποδείξεσιν, ὅμοιόν τι ποιοῦσιν ἀνθρώπῳ μετρεῖν ἐπιχειροῦντι
<span class="lb" data-page="10.32" data-line="14" id="l10.32.14"></span>σφαῖραν, ἢ κύβον, ἢ κῶνον, ἢ κύλινδρον, ἤ τι τοιοῦτον
<span class="lb" data-page="10.32" data-line="15" id="l10.32.15"></span>ἕτερον, οὔτε γεωμετρίας οὔτε λογιστικῆς ἐπιστήμονι
<span class="lb" data-page="10.32" data-line="16" id="l10.32.16"></span>θεωρίας, ἀλλὰ μηδὲ πῆχυν, ἢ παλαιστὴν, ἢ πόδα παρεσκευασμένῳ,
<span class="lb" data-page="10.32" data-line="17" id="l10.32.17"></span>κᾄπειτα ἀγανακτοῦντι πρὸς τοὺς ἀπόδειξιν ζητοῦντας,
<span class="pb" data-page="10.33" id="p10.33"></span>
<span class="lb" data-page="10.33" data-line="1" id="l10.33.1"></span>ἢ καὶ σιωπᾷν ἀξιοῦντας. ὡς γὰρ κᾀκεῖ γελοῖος ὁ φάσκων
<span class="lb" data-page="10.33" data-line="2" id="l10.33.2"></span>ὀρθογωνίου τριγώνου, τῆς μὲν ἑτέρας τῶν περὶ τὴν ὀρθὴν
<span class="lb" data-page="10.33" data-line="3" id="l10.33.3"></span>γωνίαν πεντάποδος, εἰ οὕτως ἔτυχεν, ὑπαρχούσης, τῆς δ’
<span class="lb" data-page="10.33" data-line="4" id="l10.33.4"></span>ἑτέρας δωδεκάποδος, οὐ τριάκοντα ποδῶν γίγνεσθαι τὸ ἐμβαδὸν,
<span class="lb" data-page="10.33" data-line="5" id="l10.33.5"></span>ἀλλὰ τετταράκοντα, <span class="milestone ed2page" data-n="10.12" data-unit="ed2page" id="ed2page.10.12"></span>καὶ τούτων μηδεμίαν ἀπόδειξιν
<span class="lb" data-page="10.33" data-line="6" id="l10.33.6"></span>ἔχων εἰπεῖν, οὕτω κᾀνταῦθα γελοῖος ὁ ἀποφηνάμενος
<span class="lb" data-page="10.33" data-line="7" id="l10.33.7"></span>μὲν ὁτιοῦν, ἀποδεῖξαι δ’ οὐ δυνάμενος. ὡς οὖν τῆς κατὰ τὸ
<span class="lb" data-page="10.33" data-line="8" id="l10.33.8"></span>τρίγωνον ἀποδείξεως, οὐ γὰρ ἀφεκτέον ἡμῖν ἐστι τοῦ παραδείγματος,
<span class="lb" data-page="10.33" data-line="9" id="l10.33.9"></span>ἀπεληλακόσιν ἤδη τοῦ λόγου τοὺς ἀπαιδεύτους
<span class="lb" data-page="10.33" data-line="10" id="l10.33.10"></span>μεθοδικοὺς, αὐτὸ μὲν τὸ προκείμενον ἐκ δυοῖν τούτων ἐπεραίνετο
<span class="lb" data-page="10.33" data-line="11" id="l10.33.11"></span>προτάσεων, μιᾶς μὲν τῆς τὸ περιεχόμενον χωρίον ὑπό τε
<span class="lb" data-page="10.33" data-line="12" id="l10.33.12"></span>τῆς πεντάποδος καὶ δωδεκάποδος, ἑξηκοντάπουν γίγνεσθαι,
<span class="lb" data-page="10.33" data-line="13" id="l10.33.13"></span>δευτέρας δὲ τῆς ἥμισυ τρίγωνον ἐκείνου τοῦ χωρίου λεγούσης
<span class="lb" data-page="10.33" data-line="14" id="l10.33.14"></span>καὶ δεικνυούσης ὑπάρχειν, ἑκατέρα δὲ πάλιν τούτων ἑτέρων
<span class="lb" data-page="10.33" data-line="15" id="l10.33.15"></span>τινῶν εἰς ἀπόδειξιν ἐδεῖτο προτάσεων, εἶτ’ ἐκεῖναι πάλιν ἑτέρων,
<span class="lb" data-page="10.33" data-line="16" id="l10.33.16"></span>ἄχρι περ ἂν ἐπὶ τὰς πρώτας ἀνέλθωμεν, αἱ δὲ οὐκ ἐξ
<span class="lb" data-page="10.33" data-line="17" id="l10.33.17"></span>ἄλλων, οὐδὲ δι’ ἀποδείξεως, ἀλλ’ ἐξ ἑαυτῶν ἔχουσι τὴν πίστιν,
<span class="lb" data-page="10.33" data-line="18" id="l10.33.18"></span>οὕτως, οἶμαι, κᾀπὶ τῶν τὴν ἰατρικὴν τέχνην ἀποδεικνυμένων
<span class="pb" data-page="10.34" id="p10.34"></span>
<span class="lb" data-page="10.34" data-line="1" id="l10.34.1"></span>ἁπάντων εἰς πρώτας τινὰς ἀναποδείκτους προτάσεις
<span class="lb" data-page="10.34" data-line="2" id="l10.34.2"></span>καὶ ἐξ ἑαυτῶν πιστὰς ἀνάγεσθαι χρῆναι πάντα. καὶ εἴπερ
<span class="lb" data-page="10.34" data-line="3" id="l10.34.3"></span>οὕτως ἅπαντες ἐπεχείρησαν εἰπεῖν τι περὶ τῆς θεραπευτικῆς
<span class="lb" data-page="10.34" data-line="4" id="l10.34.4"></span>μεθόδου, πάντως ἄν που καὶ συνεφώνησαν ἀλλήλοις, ὥσπερ
<span class="lb" data-page="10.34" data-line="5" id="l10.34.5"></span>οἱ ἀριθμητικοί τε καὶ γεωμέτραι καὶ οἱ λογιστικοί· μαθεῖν
<span class="lb" data-page="10.34" data-line="6" id="l10.34.6"></span>γοῦν ἔστι παρ’ ἐκείνων εὐθὺς κατ’ ἀρχὰς ὁποῖον μέν τι δηλοῦται
<span class="lb" data-page="10.34" data-line="7" id="l10.34.7"></span>πρὸς ἑκάστου τῶν ὀνομάτων οἷς μέλλουσι χρῆσθαι,
<span class="lb" data-page="10.34" data-line="8" id="l10.34.8"></span>τίνας δὲ προτάσεις ἀναποδείκτους παραλήψονται πρὸς τὸν
<span class="lb" data-page="10.34" data-line="9" id="l10.34.9"></span>λόγον, ἅσπερ δὴ καὶ ἀξιώματα καλοῦσιν, οἷον ὅτι γραμμὴν
<span class="lb" data-page="10.34" data-line="10" id="l10.34.10"></span>μὲν ὀνομάζω μῆκος ἀπλατὲς, ἐπιφάνειαν δὲ τὸ μῆκος καὶ
<span class="lb" data-page="10.34" data-line="11" id="l10.34.11"></span>πλάτος μόνον ἔχον, καὶ τρίγωνον μὲν τόδε τι, τετράγωνον δὲ
<span class="lb" data-page="10.34" data-line="12" id="l10.34.12"></span>τόδε τι, καὶ τῶν ἄλλων ὁμοίως ἕκαστον· εἶθ’ ὅτι καὶ τοῖς
<span class="lb" data-page="10.34" data-line="13" id="l10.34.13"></span>τοιούτοις ἀξιώμασι χρήσοιτο, προειπὼν ὡς τὰ τῷ αὐτῷ ἴσα
<span class="lb" data-page="10.34" data-line="14" id="l10.34.14"></span>καὶ ἀλλήλοις ἐστὶν ἴσα, καὶ ἐὰν ἴσοις ἴσα προστεθῇ, τὰ ὅλα
<span class="lb" data-page="10.34" data-line="15" id="l10.34.15"></span>ἴσα ἔσται· μετὰ ταῦτ’ ἤδη πειρᾶται δεικνύναι τὰ θεωρήματα,
<span class="lb" data-page="10.34" data-line="16" id="l10.34.16"></span>μηδὲν τούτων ἔξωθεν ὧν ἐξ ἀρχῆς ὑπέθετο προλαμβάνων.
<span class="lb" data-page="10.34" data-line="17" id="l10.34.17"></span>οἱ πολλοὶ δὲ τῶν ἰατρῶν, ὡς οἶσθα καὶ αὐτὸς, Ἱέρων κράτιστε,
<span class="lb" data-page="10.34" data-line="18" id="l10.34.18"></span>πόθεν ἤρξαντο τῆς εὑρέσεως ἣν εὑρηκέναι φασὶν ἐρωτώμενοι
<span class="pb" data-page="10.35" id="p10.35"></span>
<span class="lb" data-page="10.35" data-line="1" id="l10.35.1"></span>τοσοῦτον ἀποδέουσι τοῦ λέγειν ἀναποδείκτους τε
<span class="lb" data-page="10.35" data-line="2" id="l10.35.2"></span>καὶ ἅπασιν ὁμολογουμένας ἀρχὰς, ὥστ’ οὐδ’ ἀποκρίνεσθαι
<span class="lb" data-page="10.35" data-line="3" id="l10.35.3"></span>σύμφωνον ἑαυτοῖς οὐδὲν <span class="milestone ed1page" data-n="4.40" data-unit="ed1page" id="ed1page.4.40"></span>ἐξευρίσκουσιν, ἀλλ’ Εὐρίπου
<span class="lb" data-page="10.35" data-line="4" id="l10.35.4"></span>δίκην ἄνω τε καὶ κάτω μεταβάλλονται, τἀναντία τιθέμενος
<span class="lb" data-page="10.35" data-line="5" id="l10.35.5"></span>ἕκαστος ἑαυτῷ τοῦ λόγου προϊόντος ὧν ἐξ ἀρχῆς ὑπέθετο.
<span class="lb" data-page="10.35" data-line="6" id="l10.35.6"></span>φαινομένας γοῦν εἰπὼν εἶναι τὰς κοινότητας ὁ σοφώτατος
<span class="lb" data-page="10.35" data-line="7" id="l10.35.7"></span>Θεσσαλὸς, ὀλίγον ὕστερον οὐ μόνον οὐδένα τῶν ἔμπροσθεν
<span class="lb" data-page="10.35" data-line="8" id="l10.35.8"></span>ἰατρῶν ἰδεῖν αὐτάς φησιν, ἀλλ’ οὐδὲ τὸν πρῶτον γεννήσαντα
<span class="lb" data-page="10.35" data-line="9" id="l10.35.9"></span>Θεμίσωνα· τούτῳ γὰρ οὖν δὴ μόνῳ παραχωρεῖ καθάπερ
<span class="lb" data-page="10.35" data-line="10" id="l10.35.10"></span>πατρὶ τέκνα γνήσια τὰς τερατώδεις ἐκείνας κοινότητας. εἶθ’
<span class="lb" data-page="10.35" data-line="11" id="l10.35.11"></span>οἱ μετ’ αὐτοὺς ἅπαντες ἀλλήλοις τε καὶ τῷ Θεσσαλῷ διηνέχθησαν,
<span class="lb" data-page="10.35" data-line="12" id="l10.35.12"></span>οὔτε τὰς αὐτὰς εἰσηγούμενοι κοινότητας οὔθ’ ὅλως ἀλλήλοις
<span class="lb" data-page="10.35" data-line="13" id="l10.35.13"></span>ὁμολογοῦντες οὐδὲ καθ’ ἓν, ὥσπέρ σοι καὶ τοῦτο πολλάκις
<span class="lb" data-page="10.35" data-line="14" id="l10.35.14"></span>ἀπέδειξα παρόντων αὐτῶν τῶν μεθοδικῶν· ἴσως δ’
<span class="lb" data-page="10.35" data-line="15" id="l10.35.15"></span>ἄν που καὶ γράψαιμι κατὰ πολλὴν σχολὴν ὑπὲρ τῆς διαφωνίας
<span class="lb" data-page="10.35" data-line="16" id="l10.35.16"></span>αὐτῶν, ἀλλὰ νῦν γε τοσοῦτον εἰς τὰ προκείμενα προσήκει
<span class="lb" data-page="10.35" data-line="17" id="l10.35.17"></span>λαβεῖν, ὡς ἐχρῆν ἀρχηγοὺς αἱρέσεως καθισταμένους αὐτοὺς
<span class="lb" data-page="10.35" data-line="18" id="l10.35.18"></span>ἐξηγήσασθαι πρότερον ἐφ’ ὅτου πράγματος ἕκαστον ﻿
<span class="pb" data-page="10.36" id="p10.36"></span>
<span class="lb" data-page="10.36" data-line="1" id="l10.36.1"></span>τῶν ὀνομάτων ἐπιφέρουσιν, ὥσπερ οὖν καὶ οἱ ἐμπειρικοὶ
<span class="lb" data-page="10.36" data-line="2" id="l10.36.2"></span>ποιοῦσι, φαίνεσθαι μὲν λέγοντες τὰ ταῖς αἰσθήσεσιν ὑποπίπτοντα,
<span class="lb" data-page="10.36" data-line="3" id="l10.36.3"></span>γινώσκεσθαι δὲ τὰ μνημονευόμενα, φαίνεσθαι δ’
<span class="lb" data-page="10.36" data-line="4" id="l10.36.4"></span>ἄμα καὶ γινώσκεσθαι τὰ καὶ πρότερόν ποτε ταῖς αἰσθήσεσιν
<span class="lb" data-page="10.36" data-line="5" id="l10.36.5"></span>ὑποπεσόντα καὶ νῦν ὁμοίως ὑποπίπτοντα. πότερον οὖν οὕτω
<span class="lb" data-page="10.36" data-line="6" id="l10.36.6"></span>καὶ αὐτοὶ φαίνεσθαι<span class="milestone ed2page" data-n="10.13" data-unit="ed2page" id="ed2page.10.13"></span> λέγουσι τὰς κοινότητας ὡς αἰσθήσει
<span class="lb" data-page="10.36" data-line="7" id="l10.36.7"></span>γνωριζομένας, ἢ καὶ τὰ διὰ λόγου λαμβανόμενα φαινόμενα
<span class="lb" data-page="10.36" data-line="8" id="l10.36.8"></span>καλοῦσιν; οἱ μὲν γὰρ ἀπὸ τῆς ἐμπειρίας οὐ πάνυ τι συγχωροῦσιν
<span class="lb" data-page="10.36" data-line="9" id="l10.36.9"></span>οὐδὲν τῶν τῷ λόγῳ μόνῳ δοκούντων ἐγνῶσθαι φαινόμενον
<span class="lb" data-page="10.36" data-line="10" id="l10.36.10"></span>ὀνομάζειν· οἱ δ’ αὖ παλαιοὶ φιλόσοφοι διττὸν γένος
<span class="lb" data-page="10.36" data-line="11" id="l10.36.11"></span>εἶναί φασι τῶν φαινομένων, ἓν μὲν, ὅπερ καὶ τοῖς ἐμπειρικοῖς
<span class="lb" data-page="10.36" data-line="12" id="l10.36.12"></span>ὁμολογεῖται, τῶν αἰσθήσει τινὶ διαγινωσκομένων, οἷον
<span class="lb" data-page="10.36" data-line="13" id="l10.36.13"></span>λευκοῦ καὶ μέλανος καὶ σκληροῦ καὶ μαλακοῦ καὶ θερμοῦ
<span class="lb" data-page="10.36" data-line="14" id="l10.36.14"></span>καὶ ψυχροῦ καὶ τῶν ὁμοίων, ἕτερον δὲ τῶν ὑποπιπτόντων
<span class="lb" data-page="10.36" data-line="15" id="l10.36.15"></span>νοήσει κατὰ πρώτην ἐπιβολὴν ἀναπόδεικτον, ὡς τὰ τῷ αὐτῷ
<span class="lb" data-page="10.36" data-line="16" id="l10.36.16"></span>ἴσα καὶ ἀλλήλοις ὑπάρχειν ἴσα, καὶ ἐὰν ἴσοις ἴσα προστεθῇ,
<span class="lb" data-page="10.36" data-line="17" id="l10.36.17"></span>καὶ τὰ ὅλα ἴσα γίγνεσθαι, καὶ ἐὰν ἀπὸ ἴσων ἴσα ἀφαιρεθῇ,
<span class="lb" data-page="10.36" data-line="18" id="l10.36.18"></span>καὶ τὰ λοιπὰ ἴσα εἶναι. τοῦ τοιούτου γένους εἶναί φασι καὶ
<span class="lb" data-page="10.36" data-line="19" id="l10.36.19"></span>τὸ μηδὲν ἀναιτίως γίγνεσθαι· καὶ πάντ’ ἐξ ὄντος τινὸς, ἐκ δὲ
<span class="pb" data-page="10.37" id="p10.37"></span>
<span class="lb" data-page="10.37" data-line="1" id="l10.37.1"></span>τοῦ μηδόλως ὄντος οὐδέν· οὕτω δὲ καὶ τὸ φθείρεσθαι μηδὲν
<span class="lb" data-page="10.37" data-line="2" id="l10.37.2"></span>εἰς τὸ τέως οὐκ ὂν, καὶ τὸ περὶ παντὸς ἀναγκαῖον ἢ καταφάσκειν
<span class="lb" data-page="10.37" data-line="3" id="l10.37.3"></span>ἢ ἀποφάσκειν, ἕτερά τε τοιαῦτα πολλὰ, περὶ ὧν ἐν
<span class="lb" data-page="10.37" data-line="4" id="l10.37.4"></span>ταῖς λογικαῖς πραγματείαις ἐπισκέπτονται, καὶ ἡμῖν δὲ εἰς
<span class="lb" data-page="10.37" data-line="5" id="l10.37.5"></span>ὅσον οἷόν τε σαφέστατα διὰ τῶν ὑπὲρ ἀποδείξεως ὑπομνημάτων
<span class="lb" data-page="10.37" data-line="6" id="l10.37.6"></span>εἴρηται. περὶ τούτων ἐν ταῖς τοιαύταις ἀρχαῖς, ἃς δὴ
<span class="lb" data-page="10.37" data-line="7" id="l10.37.7"></span>καὶ λογικὰς ὀνομάζομεν, ἀμφισβητοῦσιν ἔνιοι τῶν φιλοσόφων
<span class="lb" data-page="10.37" data-line="8" id="l10.37.8"></span>ἐρίζοντες· ἀλλ’ ἐκεῖνοι μὲν ἄχρι γοῦν τοσούτου σωφρονοῦσιν,
<span class="lb" data-page="10.37" data-line="9" id="l10.37.9"></span>ὡς ἀπιστεῖν ἀποδείξει πάσῃ, γινώσκοντες, οἶμαι, κᾂν μὴ
<span class="lb" data-page="10.37" data-line="10" id="l10.37.10"></span>λέγωσιν, ὡς αὐτὸ γοῦν τοῦτο βεβαίως ἐπίστανται, τὸ μηδὲν
<span class="lb" data-page="10.37" data-line="11" id="l10.37.11"></span>ἀποδειχθῆναι δύνασθαι, τῶν λογικῶν ἀρχῶν ἀπιστουμένων·
<span class="lb" data-page="10.37" data-line="12" id="l10.37.12"></span>ὅσοι δ’ ἄχρι τοσούτου σκαιοὶ καὶ ἀνόητοι τυγχάνουσιν ὄντες,
<span class="lb" data-page="10.37" data-line="13" id="l10.37.13"></span>ὡς μηδὲ αὐτῷ τούτῳ παρακολουθεῖν, ἀποδεικνύναι μὲν πειρῶνται,
<span class="lb" data-page="10.37" data-line="14" id="l10.37.14"></span>τίνες δέ εἰσι καὶ ποῖαι καὶ πόσαι τῶν ἀποδείξεων
<span class="lb" data-page="10.37" data-line="15" id="l10.37.15"></span>ἀρχαὶ μήτε γινώσκειν μήτε ζητεῖν ἐθέλειν μήτ’ ἄλλου διδάσκοντος
<span class="lb" data-page="10.37" data-line="16" id="l10.37.16"></span>ἀκούειν ὑπομένειν, ἀλλ’ ἁπλῶς ἀποφαίνεσθαι καὶ
<span class="lb" data-page="10.37" data-line="17" id="l10.37.17"></span>φθέγγεσθαι ῥήματα μηδ’ ὅ τι σημαίνει σαφῶς εἰπεῖν δυνάμενοι.
<span class="lb" data-page="10.37" data-line="18" id="l10.37.18"></span>εὐλόγως οὖν ἑκατοντάβιβλοι πραγματεῖαι γράφονται
<span class="pb" data-page="10.38" id="p10.38"></span>
<span class="lb" data-page="10.38" data-line="1" id="l10.38.1"></span>τοῖς ἀπ’ αὐτῶν, ἅμα μὲν ζητοῦσι καθ’ ὅτου πράγματος ἕκαστον
<span class="lb" data-page="10.38" data-line="2" id="l10.38.2"></span>τῶν ὀνομάτων ὁ Θεσσαλὸς ἐπέφερεν, ἅμα δ’ οὐχ εὑρίσκουσιν
<span class="lb" data-page="10.38" data-line="3" id="l10.38.3"></span>οὐδὲν τοιοῦτον ᾧ συμφωνήσει πάντα τὰ κατὰ μέρος
<span class="lb" data-page="10.38" data-line="4" id="l10.38.4"></span>ὑπ’ αὐτοῦ λεγόμενα. τίνες γὰρ οὖν αἱ φαινόμεναι κοινότητές
<span class="lb" data-page="10.38" data-line="5" id="l10.38.5"></span>εἰσιν, ἢ πῶς φαινόμεναι, λέγειν οὐκ ἔχουσιν, οὐδ’ ἂν πολλαπλασίους
<span class="lb" data-page="10.38" data-line="6" id="l10.38.6"></span>ἄλλας γράψωσι βίβλους. ἤτοι γὰρ αἰσθήσει πάντως
<span class="lb" data-page="10.38" data-line="7" id="l10.38.7"></span>ὑποπίπτειν χρὴ τὸ φαινόμενον, ἢ νοήσει κατὰ μίαν ἐπιβολὴν
<span class="lb" data-page="10.38" data-line="8" id="l10.38.8"></span>ἀθρόως, ἑκάτερα χωρὶς ἀποδείξεως· εἴ τι δ’ ἐκπέπτωκεν ἐκ
<span class="lb" data-page="10.38" data-line="9" id="l10.38.9"></span>τοῦ κατὰ μίαν προσβολὴν εἰς γνῶσιν ἥκειν, εὐθὺς μὲν τοῦτο
<span class="lb" data-page="10.38" data-line="10" id="l10.38.10"></span>καὶ διαπεφώνηται πάντως· καὶ ἀποδείξεως δεῖται καὶ τέχνην
<span class="lb" data-page="10.38" data-line="11" id="l10.38.11"></span>οὐδεμίαν ἀπὸ τοιούτου πράγματος ἄρχεσθαι προσήκει. ταῦτ’
<span class="lb" data-page="10.38" data-line="12" id="l10.38.12"></span>οὖν εἰ μὲν ἐγυμνάσαντο κατὰ τὰς λογικὸς μεθόδους, αὐτοί
<span class="lb" data-page="10.38" data-line="13" id="l10.38.13"></span>τ’ ἂν ᾔδεσαν ἡμῶν τε οὐκ ἂν μάτην κατέτριβον τὸν χρόνον·
<span class="lb" data-page="10.38" data-line="14" id="l10.38.14"></span>ἐπεὶ δ’ ἀγύμναστοι καὶ ἀμαθεῖς ὄντες, ἐξ ἀπονοίας ἐτόλμησαν
<span class="lb" data-page="10.38" data-line="15" id="l10.38.15"></span>ἀποδείξει χρήσασθαι, πρὶν ὅ τί ποτέ ἐστιν ἀπόδειξις μαθεῖν,
<span class="lb" data-page="10.38" data-line="16" id="l10.38.16"></span>ἀναγκαῖον ἤδη τοὺς τοιούτους ἅπαντας σφάλλεσθαι καὶ
<span class="lb" data-page="10.38" data-line="17" id="l10.38.17"></span>ληρεῖν μακρὰ, καὶ μηδὲ τοῖς ὀρθῶς ἀποδεικνύουσιν ἀκολουθεῖν,
<span class="lb" data-page="10.38" data-line="18" id="l10.38.18"></span>ἀλλ’ ἀναλίσκειν μάτην τὸν χρόνον. μὴ τοίνυν αὐτοῖς
<span class="pb" data-page="10.39" id="p10.39"></span>
<span class="lb" data-page="10.39" data-line="1" id="l10.39.1"></span>μηδ’ ὡς ζώοις λογικοῖς ἔτι διαλεγώμεθα, μηδ’ ἀντιλέγωμεν.
<span class="lb" data-page="10.39" data-line="2" id="l10.39.2"></span>μακρὰ, πρὶν ἂν ἐθελήσωσι μαθεῖν οἷόν τι πρᾶγμά ἐστιν.
<span class="lb" data-page="10.39" data-line="3" id="l10.39.3"></span>ἀπόδειξις, ὅπως τε δεῖ τὸν μέλλοντα καλῶς αὐτῇ χρήσασθαι
<span class="lb" data-page="10.39" data-line="4" id="l10.39.4"></span>γεγυμνάσθαι.
</p>
          </article>

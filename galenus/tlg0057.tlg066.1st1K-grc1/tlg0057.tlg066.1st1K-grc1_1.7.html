<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.7">
<span class="pb page1" data-page="10.49" id="p10.49"></span>
<span class="milestone ed1page page1" data-n="4.42" data-unit="ed1page" id="ed1page.4.42"></span>
<span class="milestone ed2page page1" data-n="10.17" data-unit="ed2page" id="ed2page.10.17"></span>
            <p>
<span class="lb" data-page="10.49" data-line="18" id="l10.49.18"></span>Πόθεν, φήσεις, ἐπὶ τοῦτ’ ἐλθόντες; ἐξ
<span class="pb" data-page="10.50" id="p10.50"></span>
<span class="lb" data-page="10.50" data-line="1" id="l10.50.1"></span>ἀναποδείκτου μὲν ἀξιώματος, ὁμολογουμένου δὲ πᾶσιν, ὅτι
<span class="lb" data-page="10.50" data-line="2" id="l10.50.2"></span>πρὸς τὴν νόησιν ἐναργὲς ὑπάρχει. τί δὲ τοῦτ’ ἔστι; τὸ μηδὲν
<span class="lb" data-page="10.50" data-line="3" id="l10.50.3"></span>χωρὶς αἰτίας γίνεσθαι· τούτου γὰρ μὴ συγχωρηθέντος, οὐδὲ
<span class="lb" data-page="10.50" data-line="4" id="l10.50.4"></span>ζητεῖν δυνάμεθα τὴν αἰτίαν τοῦ βεβλάφθαι τὴν ὄψιν, ἢ ἀπολωλέναι
<span class="lb" data-page="10.50" data-line="5" id="l10.50.5"></span>παντελῶς· ἀλλ’ ἐπεὶ τῶν πρὸς νόησιν ἐναργῶν ἐστιν,
<span class="lb" data-page="10.50" data-line="6" id="l10.50.6"></span>ὑποθέμενοί τινα τῆς βλάβης ὑπάρχειν αἰτίαν, ἐπὶ τὸ ζητεῖν
<span class="lb" data-page="10.50" data-line="7" id="l10.50.7"></span>αὐτὴν ἀφικνούμεθα. ταύτην οὖν τὴν αἰτίαν, εἴτε διάθεσίν
<span class="lb" data-page="10.50" data-line="8" id="l10.50.8"></span>τινα σώματος, εἴτε πως διακείμενον σῶμα προσαγορεύειν ἐθέλοις,
<span class="lb" data-page="10.50" data-line="9" id="l10.50.9"></span>οὐδὲν μὲν εἴς γε τὰ παρόντα διαφέρει· πάντως δ’ οὖν
<span class="lb" data-page="10.50" data-line="10" id="l10.50.10"></span>ἤτοι τὸ νόσημα αὐτὸ φήσεις ὑπάρχειν αὐτὴν, ἢ εἴπερ τὸ νόσημά
<span class="lb" data-page="10.50" data-line="11" id="l10.50.11"></span>ἐστιν ἡ βλάβη τῆς ἐνεργείας, ἡ βλάπτουσα διάθεσις αὐτὴν
<span class="lb" data-page="10.50" data-line="12" id="l10.50.12"></span>αἰτία τοῦ νοσήματος ὑπάρξει. καὶ γίνεται κᾀνταῦθα
<span class="lb" data-page="10.50" data-line="13" id="l10.50.13"></span>πάλιν ὑπὲρ ὀνόματος ἡ ἀμφισβήτησις, ἤτοι τὴν ἐν τοῖς ὀφθαλμοῖς
<span class="lb" data-page="10.50" data-line="14" id="l10.50.14"></span>διάθεσιν, ὑφ’ ἧς ἡ ὄψις βλάπτεται, νόσον ἡμῶν ὀνομαζόντων,
<span class="lb" data-page="10.50" data-line="15" id="l10.50.15"></span>ἢ αὐτὴν τὴν βλάβην τῆς ἐνεργείας· <span class="milestone ed2page" data-n="10.18" data-unit="ed2page" id="ed2page.10.18"></span>ἀλλ’ εἴτε
<span class="lb" data-page="10.50" data-line="16" id="l10.50.16"></span>τὴν βεβλαμμένην ἐνέργειαν ἐθέλοι τις ὀνομάζειν νόσον,
<span class="lb" data-page="10.50" data-line="17" id="l10.50.17"></span>ἀνάγκη δήπου τοῦτον πολὺ πρότερον ὑγείαν ὑποθέσθαι τὴν
<span class="lb" data-page="10.50" data-line="18" id="l10.50.18"></span>κατὰ φύσιν ἔχουσαν ἐνέργειαν· εἴτε τὴν διάθεσιν, ὑφ’ ἧς ἡ ﻿
<span class="pb" data-page="10.51" id="p10.51"></span>
<span class="lb" data-page="10.51" data-line="1" id="l10.51.1"></span>ἐνέργεια βλάπτεται, καὶ τοῦτον πολὺ πρότερον ἐπὶ τῆς κατὰ
<span class="lb" data-page="10.51" data-line="2" id="l10.51.2"></span>φύσιν εἴτ’ οὖν διαθέσεως εἴτε καὶ κατασκευῆς ἐθέλει καλεῖν,
<span class="lb" data-page="10.51" data-line="3" id="l10.51.3"></span>ἐπιφέρειν τὸ τῆς ὑγείας ὄνομα. τὸ δ’ ἐν ταῖς ἐνεργείαις ὑποθέμενον
<span class="lb" data-page="10.51" data-line="4" id="l10.51.4"></span>εἶναι τὴν ὑγίειαν, ἐν ταῖς διαθέσεσιν ὑπολαμβάνειν συνίστασθαι
<span class="lb" data-page="10.51" data-line="5" id="l10.51.5"></span>τὴν νόσον, ἢ ἔμπαλιν ἐν μὲν τῇ κατασκευῇ τῶν μορίων
<span class="lb" data-page="10.51" data-line="6" id="l10.51.6"></span>τὴν ὑγείαν, ἐν δὲ τῇ βλάβῃ τῶν ἐνεργειῶν τὴν νόσον, ἄξιον τῶν
<span class="lb" data-page="10.51" data-line="7" id="l10.51.7"></span>τε ἄλλων μεθοδικῶν ἐστι καὶ δὴ καὶ τοῦ τῆς ἐμπληξίας αὐτῶν
<span class="lb" data-page="10.51" data-line="8" id="l10.51.8"></span>ἀρχηγοῦ Θεσσαλοῦ. πάντες γοῦν σχεδὸν οἱ ἀπὸ τῆς ἀμεθόδου
<span class="lb" data-page="10.51" data-line="9" id="l10.51.9"></span>τε καὶ μανιώδους ταύτης αἱρέσεως τὴν μὲν ὑγείαν εὐστάθειαν
<span class="lb" data-page="10.51" data-line="10" id="l10.51.10"></span>τῶν κατὰ φύσιν ἐνεργειῶν εἶναί φασι καὶ ἰσχὺν, τὴν δὲ νόσον
<span class="lb" data-page="10.51" data-line="11" id="l10.51.11"></span>οὐκ ἔτι βλάβην ἐνεργείας καὶ ἀσθένειαν, ἀλλ’ οἱ μὲν διάθεσίν
<span class="lb" data-page="10.51" data-line="12" id="l10.51.12"></span>τινα σώματος, οἱ δὲ σῶμά πως διακείμενον· ἧς τίς ἂν εὑρεθείη
<span class="lb" data-page="10.51" data-line="13" id="l10.51.13"></span>μείζων ἐμπληξία; τοῦτο μέντοι κᾂν ὁ τυχὼν ἐξεύροι, τὸ μὴ
<span class="lb" data-page="10.51" data-line="14" id="l10.51.14"></span>δεῖν ἐν ἑτέρῳ μὲν γένει τὴν ὑγείαν, ἐν ἑτέρῳ δὲ τὴν νόσον,
<span class="lb" data-page="10.51" data-line="15" id="l10.51.15"></span>ἀλλ’ ἐν ταὐτῷ πάντως ἄμφω τίθεσθαι· τὰ γὰρ ἐναντία κατὰ
<span class="lb" data-page="10.51" data-line="16" id="l10.51.16"></span>πλεῖστόν ἐστιν ἀλλήλων διεστηκότα ἐν τῷ αὐτῷ γένει, καθάπερ
<span class="lb" data-page="10.51" data-line="17" id="l10.51.17"></span>λευκὸν καὶ μέλαν, ἓν γὰρ ἀμφοῖν γένος τὸ χρῶμα. καὶ
<span class="lb" data-page="10.51" data-line="18" id="l10.51.18"></span>τοίνυν εἴπερ ἐναντία ἐστὶν ὑγεία καὶ νόσος, ἐν ᾧπερ ἂν ᾖ τῷ
<span class="pb" data-page="10.52" id="p10.52"></span>
<span class="lb" data-page="10.52" data-line="1" id="l10.52.1"></span>γένει τῶν κατὰ φύσιν ἡ ὑγεία, τούτου τοῦ γένους ἐν τῷ
<span class="lb" data-page="10.52" data-line="2" id="l10.52.2"></span>παρὰ φύσιν ἡ νόσος ὑπάρξει· ὥστε εἰ μὲν ἐνέργεια κατὰ φύσιν
<span class="lb" data-page="10.52" data-line="3" id="l10.52.3"></span>ἡ ὑγεία, πάντως δή που παρὰ φύσιν ἐνέργειά τις ἡ νόσος
<span class="lb" data-page="10.52" data-line="4" id="l10.52.4"></span>ἐστίν· εἰ δ’ ἤτοι διάθεσίς τις ἢ κατασκευὴ κατὰ φύσιν ἡ
<span class="lb" data-page="10.52" data-line="5" id="l10.52.5"></span>ὑγεία ἐστὶ, καὶ ἡ νόσος ἐξ ἀνάγκης ἔσται διάθεσίς τις ἢ κατασκευὴ
<span class="lb" data-page="10.52" data-line="6" id="l10.52.6"></span>παρὰ φύσιν. ὁ μὲν οὖν Θεσσαλὸς· οὐδ’ ἐπεχείρησεν
<span class="lb" data-page="10.52" data-line="7" id="l10.52.7"></span>ὅλως ἀφορίσασθαι νόσον, ἀλλὰ χρὴ μαντεύεσθαι κατὰ τίνος
<span class="lb" data-page="10.52" data-line="8" id="l10.52.8"></span>ἐπιφέρει τοὔνομα πράγματος. ὅτι μὲν γὰρ οὐδὲν διαφέρειν
<span class="lb" data-page="10.52" data-line="9" id="l10.52.9"></span>ἡγεῖται νόσημα πάθους ἐπεδείξαμέν σοι δι’ αὐτῶν τῶν συγγραμμάτων
<span class="lb" data-page="10.52" data-line="10" id="l10.52.10"></span>αὐτοῦ, παράλληλα τιθέντος ἄμφω καὶ μεταλαμβάνοντος
<span class="lb" data-page="10.52" data-line="11" id="l10.52.11"></span>ἑκάτερον εἰς θάτερον, ὡς οὐδὲν διαφέρον ἢ οὕτως
<span class="lb" data-page="10.52" data-line="12" id="l10.52.12"></span>ἢ ἐκείνως εἰπεῖν· οἱ δ’ ἀπ’ αὐτοῦ πάντες ἄνω καὶ κάτω
<span class="lb" data-page="10.52" data-line="13" id="l10.52.13"></span>στρέφονται, λυγιζόμενοί τε καὶ παρακαλυπτόμενοι, καὶ πάντα
<span class="lb" data-page="10.52" data-line="14" id="l10.52.14"></span>ποιοῦντες ὡς ἤτοι παντάπασιν ἀσαφῶς εἰπεῖν ἢ μηδ’ ὅλως,
<span class="lb" data-page="10.52" data-line="15" id="l10.52.15"></span>ὥσπερ αὐτὸς ὁ Θεσσαλὸς καὶ πρὸ τούτου Θεμίσων ὁ τὴν ῥίζαν
<span class="lb" data-page="10.52" data-line="16" id="l10.52.16"></span>αὐτοῖς τῆς ἐμπληξίας ταύτης ὑποθέμενος. εἰ δή σοι τὰ
<span class="lb" data-page="10.52" data-line="17" id="l10.52.17"></span>Πρόκλου καὶ Ῥηγίνου καὶ Ἀντιπάτρου λέγοιμι, καὶ πρὸς
<span class="pb" data-page="10.53" id="p10.53"></span>
<span class="lb" data-page="10.53" data-line="1" id="l10.53.1"></span>τούτοις Εὐδήμου καὶ Μνασέου καὶ Φίλωνος καὶ Διονυσίου,
<span class="lb" data-page="10.53" data-line="2" id="l10.53.2"></span>λάθοιμ’ ἂν ἐμαυτὸν ἐκπεσὼν τῆς προκειμένης νῦν πραγματείας,
<span class="lb" data-page="10.53" data-line="3" id="l10.53.3"></span>ἐπιστημονικῆς τε οὔσης καὶ τὸ χρήσιμον αὐτὸ πειρωμένης
<span class="lb" data-page="10.53" data-line="4" id="l10.53.4"></span>ἐκδιδάσκειν. ἀλλὰ τῆς μὲν ἐκείνων διαφωνίας ἴσως ἄν
<span class="lb" data-page="10.53" data-line="5" id="l10.53.5"></span>ποτε καὶ ὕστερον εἴη <span class="milestone ed1page" data-n="4.43" data-unit="ed1page" id="ed1page.4.43"></span>μνημονεῦσαι, καὶ σὺν αὐτοῖς γε
<span class="lb" data-page="10.53" data-line="6" id="l10.53.6"></span>τοῖς νῦν εἰρημένοις τοῦ πάντα σοφώτερον ἐπιταράξαντός τε
<span class="lb" data-page="10.53" data-line="7" id="l10.53.7"></span>καὶ συγχέαντος αὐτῶν τὰ πράγματα Μενεμάχου, καὶ τοῦ ληρώδους
<span class="lb" data-page="10.53" data-line="8" id="l10.53.8"></span>Ὀλυμπικοῦ, καὶ μετ’ αὐτοῦ Ἀπολλωνίδου καὶ Σωρανοῦ
<span class="lb" data-page="10.53" data-line="9" id="l10.53.9"></span>καὶ τοῦ νῦν ἔτι ζῶντος Ἰουλιανοῦ· τούτῳ μέν γε καὶ
<span class="lb" data-page="10.53" data-line="10" id="l10.53.10"></span>ἡμεῖς ἐνετύχομεν, ἵνα καὶ παρὰ ζῶντος ἀνθρώπου φωνῆς ἐκμάθωμεν
<span class="lb" data-page="10.53" data-line="11" id="l10.53.11"></span>λήρους μακροὺς, εἶχε δ’ οὖν οὐδ’ οὗτος λέγειν ὅ τί
<span class="lb" data-page="10.53" data-line="12" id="l10.53.12"></span>ποτ’ ἐστὶ πάθος καὶ νόσημα. καὶ τεκμήριόν γε τούτου μέγιστον·
<span class="lb" data-page="10.53" data-line="13" id="l10.53.13"></span>ἐτῶν γὰρ ἤδη πλειόνων ἢ εἴκοσι γεγονότων ἐξ οὗπερ
<span class="lb" data-page="10.53" data-line="14" id="l10.53.14"></span>ἡμεῖς ἐπὶ τῆς Ἀλεξανδρείας αὐτῷ τούτῳ συνεγενόμεθα, γεγραφὼς
<span class="lb" data-page="10.53" data-line="15" id="l10.53.15"></span>εἰσαγωγὰς ἄλλας ἐπ’ ἄλλαις, ἀεὶ γὰρ αὐτὰς μετατίθησί
<span class="lb" data-page="10.53" data-line="16" id="l10.53.16"></span>τε καὶ μεταῤῥυθμίζει τῷ μηδέποτ’ ἀρκεῖσθαι ταῖς γραφείσαις,
<span class="lb" data-page="10.53" data-line="17" id="l10.53.17"></span>κατ’ οὐδεμίαν αὐτῶν ἐτόλμησεν εἰπεῖν ὅ τί ποτ’
<span class="lb" data-page="10.53" data-line="18" id="l10.53.18"></span>ἐστὶ νόσος, καίτοι γε μηδὲν πρὸς ἔπος ἐν αὐταῖς διεξέρχεται
<span class="pb" data-page="10.54" id="p10.54"></span>
<span class="lb" data-page="10.54" data-line="1" id="l10.54.1"></span>μέχρι τοῦ καὶ τὰ τοιαῦτα ζητεῖν, εἰ ζωγραφία χρήσιμος ἰατροῖς
<span class="lb" data-page="10.54" data-line="2" id="l10.54.2"></span>ἐστιν· ἀλλ’ ὅμως τοσαῦτά τε <span class="milestone ed2page" data-n="10.19" data-unit="ed2page" id="ed2page.10.19"></span>καὶ τοιαῦτα γράφων, καὶ
<span class="lb" data-page="10.54" data-line="3" id="l10.54.3"></span>δῆλος ὢν, ὥσπερ καὶ Μενέμαχος, ὅτι σαφῶς ἔγνωκε τῆς μεθοδικῆς
<span class="lb" data-page="10.54" data-line="4" id="l10.54.4"></span>αἱρέσεως τὴν ἀτοπίαν, οὐδέπω καὶ τήμερον ἔγραψεν
<span class="lb" data-page="10.54" data-line="5" id="l10.54.5"></span>ἐν ταῖς εἰσαγωγαῖς ὅ τί ποτε νόσον ἢ πάθος ὀνομάζει. ἐμοὶ
<span class="lb" data-page="10.54" data-line="6" id="l10.54.6"></span>δ’ οὖν ἐρομένῳ ποτ’ αὐτὸν οὕτω μακρῶς τε ἅμα καὶ ἀσαφῶς
<span class="lb" data-page="10.54" data-line="7" id="l10.54.7"></span>διῆλθεν, ὡς ὧν μὲν ἔλεγε συνιέναι μηδενὸς, ἀναγκασθῆναι
<span class="lb" data-page="10.54" data-line="8" id="l10.54.8"></span>δὲ τό γε τοσοῦτον εἰπεῖν πρὸς αὐτὸν, ὡς διαφέρεσθαί
<span class="lb" data-page="10.54" data-line="9" id="l10.54.9"></span>μοι δοκοίη πρὸς Ὀλυμπικὸν, καίτοι πάππον αὐτοῦ
<span class="lb" data-page="10.54" data-line="10" id="l10.54.10"></span>τῆς διδασκαλίας ὄντα· μαθητὴς γάρ ἐστιν οὗτος ὁ Ἰουλιανὸς
<span class="lb" data-page="10.54" data-line="11" id="l10.54.11"></span>Ἀπολλωνίου τοῦ Κυπρίου, ἐκεῖνος δ’ ἦν Ὀλυμπικοῦ φοιτητής.
<span class="lb" data-page="10.54" data-line="12" id="l10.54.12"></span>ὁ τοίνυν Ὀλυμπικὸς, ὡς ἔφην, ὁρίσασθαι τολμήσας
<span class="lb" data-page="10.54" data-line="13" id="l10.54.13"></span>ὑγείαν τε καὶ πάθος, τὴν μὲν ὑγείαν διάθεσιν ἔφησε κατὰ
<span class="lb" data-page="10.54" data-line="14" id="l10.54.14"></span>ἐκτότητα νόσου· τὸ δ’ αὖ πάθος τροπὴν τοῦ κατὰ φύσιν
<span class="lb" data-page="10.54" data-line="15" id="l10.54.15"></span>εἰς τὸ παρὰ φύσιν, ἐπίμονον. ἔστι μὲν δὴ καὶ τούτων ἑκάτερον
<span class="lb" data-page="10.54" data-line="16" id="l10.54.16"></span>ἀλογίας παμπόλλης ἀνάπλεων, ἣν καὶ τότε διῆλθον τῷ
<span class="lb" data-page="10.54" data-line="17" id="l10.54.17"></span>Ἰουλιανῷ καὶ νῦν ἐπὶ κεφαλαίων ἐρῶ. τὸ γοῦν συγχέον,
<span class="lb" data-page="10.54" data-line="18" id="l10.54.18"></span>ἔφην, ἐστὶν ἐκεῖνο, τὸ μὴ μόνον ἁπλῶς οὕτως εἰπεῖν τὸν
<span class="pb" data-page="10.55" id="p10.55"></span>
<span class="lb" data-page="10.55" data-line="1" id="l10.55.1"></span>Ὀλυμπικὸν ὑγείαν εἶναι διάθεσιν κατὰ ἐκτότητα νόσου, ἀλλὰ
<span class="lb" data-page="10.55" data-line="2" id="l10.55.2"></span>προσθεῖναι τῷ λόγῳ ἣν διάθεσιν ὁριζόμεθα εὐστάθειαν τῶν
<span class="lb" data-page="10.55" data-line="3" id="l10.55.3"></span>κατὰ φύσιν ἐνεργημάτων καὶ ἰσχύν· οὐ γὰρ ἔχω συμβαλεῖν
<span class="lb" data-page="10.55" data-line="4" id="l10.55.4"></span>εἴτε ἐν τῇ τῶν ἐνεργειῶν εὐσταθείᾳ μόνῃ τὴν ὑγείαν, εἴτε ἐν
<span class="lb" data-page="10.55" data-line="5" id="l10.55.5"></span>τῇ τοῦ σώματος διαθέσει, εἴτ’ ἐν ἀμφοῖν ὑποτίθεται· τάχα
<span class="lb" data-page="10.55" data-line="6" id="l10.55.6"></span>δ’ ὥσπερ εἴωθε χρῆσθαι τοῖς τῶν Ἑλλήνων ὀνόμασιν ἀλλοκότως
<span class="lb" data-page="10.55" data-line="7" id="l10.55.7"></span>τε καὶ τεταραγμένως ἅμα τοῖς ἄλλοις ἅπασι μεθοδικοῖς,
<span class="lb" data-page="10.55" data-line="8" id="l10.55.8"></span>οὕτω καὶ νῦν οὐκ ἐπὶ τὸ σῶμα τὴν διάθεσιν, ἀλλ’ ἐπὶ τὰς
<span class="lb" data-page="10.55" data-line="9" id="l10.55.9"></span>ἐνεργείας ἀναφέρει, ὥστε ἡμᾶς ἀκοῦσαι τοῦ λόγου κατὰ τοῦτον
<span class="lb" data-page="10.55" data-line="10" id="l10.55.10"></span>τὸν τρόπον· ὑγεία ἐστὶ διάθεσις ἐνεργειῶν κατὰ ἐκτότητα
<span class="lb" data-page="10.55" data-line="11" id="l10.55.11"></span>νόσου. δίκαιον δ’ ἦν, οἶμαι, προσθεῖναι τῷ λόγῳ δυοῖν
<span class="lb" data-page="10.55" data-line="12" id="l10.55.12"></span>θάτερον αὐτὸν, ἢ ἐνεργειῶν, ἢ σώματος, ἵν’ ἤτοι γένηται
<span class="lb" data-page="10.55" data-line="13" id="l10.55.13"></span>τοιοῦτος ὁ λόγος, ὑγεία ἐστὶ διάθεσις ἐνεργειῶν κατὰ ἐκτότητα
<span class="lb" data-page="10.55" data-line="14" id="l10.55.14"></span>νόσου· ἢ νὴ Δία τοιοῦτος, ὑγεία ἐστὶ διάθεσις σώματος
<span class="lb" data-page="10.55" data-line="15" id="l10.55.15"></span>κατὰ ἐκτότητα νόσου· καὶ μέν γε καὶ εἰ ἄμφω συνθεῖναι
<span class="lb" data-page="10.55" data-line="16" id="l10.55.16"></span>προῄρητο, καὶ οὕτως ἐνεχώρει σαφῶς τε ἅμα καὶ διὰ βραχέων
<span class="lb" data-page="10.55" data-line="17" id="l10.55.17"></span>εἰπεῖν, ὑγεία ἐστὶ διάθεσις ἐνεργειῶν τε καὶ σώματος κατὰ
<span class="lb" data-page="10.55" data-line="18" id="l10.55.18"></span>ἐκτότητα νόσου. τί δ’, ὅταν ἐπιφέρων εἴπῃ, ἣν διάθεσιν· ﻿
<span class="pb" data-page="10.56" id="p10.56"></span>
<span class="lb" data-page="10.56" data-line="1" id="l10.56.1"></span>ὁριζόμεθα εὐστάθειαν τῶν κατὰ φύσιν ἐνεργημάτων καὶ ἰσχύν;
<span class="lb" data-page="10.56" data-line="2" id="l10.56.2"></span>πότερον μέρος ὑποληπτέον εἶναι τοῦτο τοῦ προειρημένου καὶ
<span class="lb" data-page="10.56" data-line="3" id="l10.56.3"></span>χρὴ συνάπτειν ἡμᾶς ὅλον τὸν λόγον ὡδί πως· ὑγεία ἐστὶ διάθεσις
<span class="lb" data-page="10.56" data-line="4" id="l10.56.4"></span>σώματος κατὰ ἐκτότητα νόσου καὶ εὐστάθεια τῶν κατὰ
<span class="lb" data-page="10.56" data-line="5" id="l10.56.5"></span>φύσιν ἐνεργημάτων καὶ ἰσχύς· ἢ τέλειός ἐστιν ὁ λόγος οὗτος
<span class="lb" data-page="10.56" data-line="6" id="l10.56.6"></span>αὐτὸς καθ’ ἑαυτὸν, ὅ τί ποτ’ ἐστὶν ὑγεία διδάσκων,
<span class="lb" data-page="10.56" data-line="7" id="l10.56.7"></span>ὥσπέρ γε καὶ ἤρεσεν ἐνίοις τῶν μεθοδικῶν, εὐστάθειαν ἀποφηναμένοις
<span class="lb" data-page="10.56" data-line="8" id="l10.56.8"></span>εἶναι τῶν κατὰ φύσιν ἐνεργειῶν τὴν ὑγείαν; ἀλλ’
<span class="lb" data-page="10.56" data-line="9" id="l10.56.9"></span>εἴπερ οὗτος τέλειος, ὁ προειρημένος οὐκ οἶδ’ ὅ τι διδάσκει,
<span class="lb" data-page="10.56" data-line="10" id="l10.56.10"></span>διάθεσιν εἶναι λέγων τὴν ὑγείαν. ἐκεῖνο μὲν γὰρ ὃ ἔφη, τὸ
<span class="lb" data-page="10.56" data-line="11" id="l10.56.11"></span>κατὰ ἐκτότητα νόσου, τοιοῦτόν ἐστιν οἷον καὶ παῖδα γελάσαι.
<span class="lb" data-page="10.56" data-line="12" id="l10.56.12"></span>εἰ γὰρ δὴ συγχωρήσομεν οὕτως ὁρίζεσθαι, δηλονότι καὶ
<span class="lb" data-page="10.56" data-line="13" id="l10.56.13"></span>ἡ νόσος ἔσται διάθεσις σώματος κατὰ ἐκτότητα ὑγείας, ἵνα
<span class="lb" data-page="10.56" data-line="14" id="l10.56.14"></span>ἕκαστος τῶν ὅρων ἡμῖν οὐ τοῦ τί ποτ’ ἐστὶ τὸ ὑποκείμενον,
<span class="lb" data-page="10.56" data-line="15" id="l10.56.15"></span>ἀλλὰ τοῦ τί ποτ’ οὐκ ἔστι, γένηται διδάσκαλος. ἐάσθω δ’
<span class="lb" data-page="10.56" data-line="16" id="l10.56.16"></span>ἔφην, εἰ βούλει καὶ ταῦτα, καὶ γὰρ πάρεργά, πώς ἐστιν· ἀλλ’
<span class="lb" data-page="10.56" data-line="17" id="l10.56.17"></span>ἐκεῖνό γε παρελθεῖν τε καὶ παριδεῖν οὐκ ἐγχωρεῖ, τὸ κατὰ μὲν
<span class="lb" data-page="10.56" data-line="18" id="l10.56.18"></span>τὴν τῆς ὑγείας διδασκαλίαν ἅπαντα προσέρχεσθαι ταῖς ἐνεργείαις
<span class="pb" data-page="10.57" id="p10.57"></span>
<span class="lb" data-page="10.57" data-line="1" id="l10.57.1"></span>ἤτοι μόναις ἢ μετὰ τοῦ συγχέαι καὶ περιπλέξαι καὶ
<span class="lb" data-page="10.57" data-line="2" id="l10.57.2"></span>ἀναμῖξαί πως ἀσαφῶς τὸ τῆς διαθέσεως ὄνομα, καθάπερ ὁ
<span class="lb" data-page="10.57" data-line="3" id="l10.57.3"></span>Ὀλυμπικός· ἐν δὲ τῷ τοῦ πάθους, οὐκέτι μεμνῆσθαι τῶν
<span class="lb" data-page="10.57" data-line="4" id="l10.57.4"></span>ἐνεργειῶν· ἀπέχρησε γὰρ εἰπεῖν αὐτῷ, πάθος ἐστὶ τροπὴ τοῦ
<span class="lb" data-page="10.57" data-line="5" id="l10.57.5"></span>σώματος ἐκ τοῦ κατὰ φύσιν εἰς τὸ παρὰ φύσιν ἐπίμονος.
<span class="lb" data-page="10.57" data-line="6" id="l10.57.6"></span>ἐχρῆν δ’, ἔφην, ἐν ταῖς ἐνεργείαις, ἢ ἐν ταῖς διαθέσεσιν, ἄμφω
<span class="lb" data-page="10.57" data-line="7" id="l10.57.7"></span>τάττειν αὐτόν. ὃ δέ <span class="milestone ed2page" data-n="10.20" data-unit="ed2page" id="ed2page.10.20"></span>μοι πρὸς ταῦτ’ ἀπεκρίνατο, καὶ
<span class="lb" data-page="10.57" data-line="8" id="l10.57.8"></span>ἤδη μέν σοι πολλάκις εἶπον, Ἱέρων κράτιστε, καὶ νῦν τ’ ἀναμνῆσαι
<span class="lb" data-page="10.57" data-line="9" id="l10.57.9"></span>προσήκει, τὸ μηδὲν εἶναι θαυμαστὸν, ἐν μὲν τῇ τῶν
<span class="lb" data-page="10.57" data-line="10" id="l10.57.10"></span>ἐνεργειῶν εὐσταθείᾳ σὺν ἰσχύι τετάχθαι τὴν ὑγείαν, ἐν δὲ τῇ
<span class="lb" data-page="10.57" data-line="11" id="l10.57.11"></span>παρὰ φύσιν τοῦ σώματος διαθέσει τὴν νόσον· οὐ γάρ ἐστιν
<span class="lb" data-page="10.57" data-line="12" id="l10.57.12"></span>ἐναντία, καθάπερ σὺ νομίζεις, ἔφησεν, ἔστι γάρ τι μέσον αὐτῶν,
<span class="lb" data-page="10.57" data-line="13" id="l10.57.13"></span>ὃ μήθ’ ὑγεία μήτε νόσος ἐστίν. ἀκούσας· οὖν ἐγὼ τὸν
<span class="lb" data-page="10.57" data-line="14" id="l10.57.14"></span>λόγον τοῦτον ἐχωρίσθην ἐκπεπληγμένος τε καὶ λυπούμενος
<span class="lb" data-page="10.57" data-line="15" id="l10.57.15"></span>ἅμα, χρὴ γὰρ ὁμολογεῖν τὸ συμβάν· ἔμπροσθεν μὲν γὰρ οὐδενὶ
<span class="lb" data-page="10.57" data-line="16" id="l10.57.16"></span>τῶν ἐν τοιαύτῃ δόξῃ τελέως ἐνετετυχήκειν ἐμπλήκτῳ,
<span class="lb" data-page="10.57" data-line="17" id="l10.57.17"></span>τότε δ’ ἐντυχὼν πρῶτον εἰκότως ἐξεπλάγην, οὐχ ὅτι μόνος
<span class="lb" data-page="10.57" data-line="18" id="l10.57.18"></span>ἐκεῖνος οὕτως ἦν ἀναίσθητος, ἀλλ’ ὅτι πολλῷ σκαιοτέρους.
<span class="pb" data-page="10.58" id="p10.58"></span>
<span class="lb" data-page="10.58" data-line="1" id="l10.58.1"></span>ἑαυτοῦ τοσούτους εἶχε μαθητὰς, οἳ κατὰ τὴν αὐτὴν ἀρχὴν
<span class="lb" data-page="10.58" data-line="2" id="l10.58.2"></span>τῆς διδασκαλίας ὁρῶντες οὕτως ἐσφαλμένους τοὺς μεθοδικοὺς,
<span class="lb" data-page="10.58" data-line="3" id="l10.58.3"></span>οὐκ ἀφίστανται τῆς αἱρέσεως, ἢ εἴπερ οὐδ’ ὅλως ὁρῶσι, τελέως
<span class="lb" data-page="10.58" data-line="4" id="l10.58.4"></span>εἰσὶν ἀπόπληκτοι. τί γὰρ δὴ καὶ πρὸς ἔπος οὐκ εἶναι
<span class="lb" data-page="10.58" data-line="5" id="l10.58.5"></span>τὴν νόσον ἐναντίον ὑγείᾳ, διότι μέσον αὐτῶν ἐστί τι; δῆλον
<span class="lb" data-page="10.58" data-line="6" id="l10.58.6"></span>γὰρ ὡς οὐδὲ τὸ λευκὸν ἐναντίον ἔσται τῷ μέλανι, διότι μέσον
<span class="lb" data-page="10.58" data-line="7" id="l10.58.7"></span>αὐτῶν ἐστι τὸ ξανθόν τε καὶ τὸ φαιὸν, ἐρυθρόν τε καὶ ὠχρὸν
<span class="lb" data-page="10.58" data-line="8" id="l10.58.8"></span>ἕκαστόν τε τῶν ἄλλων χρωμάτων· οὐδὲ τὸ θερμὸν τῷ ψυχρῷ,
<span class="lb" data-page="10.58" data-line="9" id="l10.58.9"></span>καὶ γὰρ καὶ τούτων ἐστὶ μέσα χλιαρόν τε καὶ εὔκρατον. οἱ
<span class="lb" data-page="10.58" data-line="10" id="l10.58.10"></span>μὲν δὴ σοφώτατοι μεθοδικοὶ κατὰ τὴν ἀρχὴν εὐθέως πεπτωκότες
<span class="lb" data-page="10.58" data-line="11" id="l10.58.11"></span>οὐ σμικρὸν οὐδὲ τὸ τυχὸν πτῶμα τί ἂν ἔτι τῶν ἐφεξῆς
<span class="lb" data-page="10.58" data-line="12" id="l10.58.12"></span>ἀληθῶν καταμάθοιεν; οὐδὲ ἓν δήπου, δειχθήσεται γὰρ
<span class="lb" data-page="10.58" data-line="13" id="l10.58.13"></span>ἅπαντα τὰ κατὰ τὴν ἰατρικὴν τέχνην ἐκ τούτων ἠρτημένα καὶ
<span class="lb" data-page="10.58" data-line="14" id="l10.58.14"></span>δεόντως, εἴ γ’ ἐν ταῖς μεθόδῳ τινὶ συνισταμέναις τέχναις ἀρχὴ
<span class="lb" data-page="10.58" data-line="15" id="l10.58.15"></span>τῆς συστάσεως ἡ τοῦ τέλους ἐστὶν ἔννοια. πεπλημμέληται μὲν
<span class="lb" data-page="10.58" data-line="16" id="l10.58.16"></span>οὖν καὶ ἄλλοις πολλοῖς εἰς τὴν τοῦ τέλους ἔννοιαν οὐκ ὀλίγα,
<span class="lb" data-page="10.58" data-line="17" id="l10.58.17"></span>τῶν μὲν τὸ ὑγιάζειν ὡς τὸ πολὺ τέλος εἶναι λεγόντων τῆς
<span class="lb" data-page="10.58" data-line="18" id="l10.58.18"></span>ἰατρικῆς, τῶν δὲ τὰ σύμφορα πράττειν ὡς πρὸς τὴν ὑγείαν,
<span class="pb" data-page="10.59" id="p10.59"></span>
<span class="lb" data-page="10.59" data-line="1" id="l10.59.1"></span>τῶν δ’ ἐκκόπτειν τὰς νοσώδεις αἰτίας, τῶν δὲ τὰ παρ’ ἑαυτῶν
<span class="lb" data-page="10.59" data-line="2" id="l10.59.2"></span>ἅπαντα ποιεῖσθαι, τῶν δ’ ὡς ἂν ἑκάστῳ παραστῇ καὶ
<span class="lb" data-page="10.59" data-line="3" id="l10.59.3"></span>δεήσῃ, καὶ περὶ τούτων ἰδίᾳ διορίσασθαι· ἀλλ’ οὐδεὶς οὕτως
<span class="lb" data-page="10.59" data-line="4" id="l10.59.4"></span>ἔμπληκτος ὡς ἐν ἄλλῳ μὲν γένει τὴν ὑγείαν, ἐν ἄλλῳ δὲ
<span class="lb" data-page="10.59" data-line="5" id="l10.59.5"></span>ὑποθέσθαι τὴν νόσον, ἀλλ’ ἤτοι ταῖς κατὰ φύσιν ἐνεργείαις
<span class="lb" data-page="10.59" data-line="6" id="l10.59.6"></span>προσέχων ἢ ταῖς κατασκευαῖς<span class="milestone ed1page" data-n="4.44" data-unit="ed1page" id="ed1page.4.44"></span> τῶν μορίων, ἃς ἔνιοι διαθέσεις
<span class="lb" data-page="10.59" data-line="7" id="l10.59.7"></span>ὀνομάζουσιν· εἴτε δ’ ἐν ταῖς κατὰ φύσιν ἐνεργείαις
<span class="lb" data-page="10.59" data-line="8" id="l10.59.8"></span>ἐστὶ τὸ ὑγιαίνειν, ἐν ταῖς παρὰ φύσιν ἔσται τὸ νοσεῖν·
<span class="lb" data-page="10.59" data-line="9" id="l10.59.9"></span>εἴτε ἐν ταῖς κατασκευαῖς ταῖς κατὰ φύσιν, ἐν ταῖς παρὰ
<span class="lb" data-page="10.59" data-line="10" id="l10.59.10"></span>φύσιν ἔσται κατασκευαῖς ἦ νόσος· εἴτ’ ἐν ταῖς διαθέσεσιν,
<span class="lb" data-page="10.59" data-line="11" id="l10.59.11"></span>ἐν ταύταις καὶ τὸ νοσεῖν. οὐδὲ γὰρ οὐδὲ βαθείας τινὸς
<span class="lb" data-page="10.59" data-line="12" id="l10.59.12"></span>εἰς τοῦτο θεωρίας ἐστὶ χρεία, μόνον δ’ ἀπόχρη τὸ μὴ
<span class="lb" data-page="10.59" data-line="13" id="l10.59.13"></span>διεστράφθαι. τίς γὰρ οὐκ οἶδεν ὡς εἰ τὸ βλέπειν ὑγιαίνειν
<span class="lb" data-page="10.59" data-line="14" id="l10.59.14"></span>ἐστὶν, ὅτι τὸ νοσεῖν ἔσται τὸ ἀμβλυώττειν, ἢ ὅλως τὸ μὴ
<span class="lb" data-page="10.59" data-line="15" id="l10.59.15"></span>βλέπειν; τίς δ’ οὐ συνίησιν ὡς εἰ τὸ ἀκούειν ὑγιαίνειν ἐστὶν,
<span class="lb" data-page="10.59" data-line="16" id="l10.59.16"></span>ὅτι νοσεῖν ἔσται τό τε μόγις ἀκούειν καὶ τὸ μηδ’ ὅλως
<span class="lb" data-page="10.59" data-line="17" id="l10.59.17"></span>ἀκούειν; οὕτω δὲ καὶ εἰ τὸ πέττειν ὑγιαίνειν ἐστὶ, τὸ ἀπεπτεῖν
<span class="lb" data-page="10.59" data-line="18" id="l10.59.18"></span>τε καὶ δυσπεπτεῖν ἔσται νοσεῖν; καὶ εἰ τὸ κινεῖσθαι
<span class="pb" data-page="10.60" id="p10.60"></span>
<span class="lb" data-page="10.60" data-line="1" id="l10.60.1"></span>καθ’ ὁρμὴν ἔστιν ὑγεία, νόσος ἂν εἴη δήπου σπασμὸς καὶ
<span class="lb" data-page="10.60" data-line="2" id="l10.60.2"></span>παλμὸς καὶ παράλυσις καὶ τρόμος καὶ συλλήβδην εἰπεῖν ἅπαν
<span class="lb" data-page="10.60" data-line="3" id="l10.60.3"></span>ὅ τί περ ἂν ἤτοι τελέως ἀναιρεῖ τὴν καθ’ ὁρμὴν κίνησιν ἢ
<span class="lb" data-page="10.60" data-line="4" id="l10.60.4"></span>ἐμποδίζει γέ πως αὐτήν. ὡσαύτως δὲ εἰ τὸ κατὰ φύσιν αἰσθάνεσθαι
<span class="lb" data-page="10.60" data-line="5" id="l10.60.5"></span>τῆς ὑγείας ἐστὶν, ἡ ἀναισθησία καὶ δυσαισθησία
<span class="lb" data-page="10.60" data-line="6" id="l10.60.6"></span>καὶ νάρκη καὶ ὀδύνη νόσοι γενήσονται· καὶ εἰ τὸ τεταγμένως
<span class="lb" data-page="10.60" data-line="7" id="l10.60.7"></span>ἀναπνεῖν ὑγεία, ἄπνοια καὶ δύσπνοια νόσος. ἀλλ’ εἴπερ ταῦτα
<span class="lb" data-page="10.60" data-line="8" id="l10.60.8"></span>νόσοι, πρόδηλον ὡς αἱ διαθέσεις τῶν μορίων ὑφ’ ὧν ἀποτελοῦνται,
<span class="lb" data-page="10.60" data-line="9" id="l10.60.9"></span>νόσων εἰσὶν αἰτίαι, καὶ οὐ χρὴ λέγειν οὔτε φλεγμονὴν
<span class="lb" data-page="10.60" data-line="10" id="l10.60.10"></span>οὔτε. σκίῤῥον οὔτ’ ἐρυσίπελας οὔτε ἀπόστασιν οὔθ’
<span class="lb" data-page="10.60" data-line="11" id="l10.60.11"></span>ἕλκος οὔτε οἴδημα νοσήματα· καὶ εἴπερ ταῦτα νοσήματα,
<span class="lb" data-page="10.60" data-line="12" id="l10.60.12"></span>πρόδηλον ὡς οὐδὲν ἐκείνων <span class="milestone ed2page" data-n="10.21" data-unit="ed2page" id="ed2page.10.21"></span>νόσημα. δύο γάρ ἐστι γένη
<span class="lb" data-page="10.60" data-line="13" id="l10.60.13"></span>πραγμάτων οὐδὲν ὁμοίων, ἀλλὰ πάντῃ τε διαλλαττόντων
<span class="lb" data-page="10.60" data-line="14" id="l10.60.14"></span>καὶ ὅλῃ τῇ φύσει διαφερόντων· ὀνομάζουσι δὲ τὸ μὲν ἕτερον
<span class="lb" data-page="10.60" data-line="15" id="l10.60.15"></span>τῶν γενῶν σῶμα, τὸ δ’ ἕτερον ἐνέργειαν. ὀφθαλμὸς μὲν
<span class="lb" data-page="10.60" data-line="16" id="l10.60.16"></span>οὖν καὶ γλῶττα καὶ οὖς καὶ σκέλος ἕκαστόν τε τῶν τοιούτων
<span class="lb" data-page="10.60" data-line="17" id="l10.60.17"></span>σῶμά πως ἔχον ἐστίν· ὄψις δὲ καὶ ἀκοὴ καὶ διάλεξις
<span class="lb" data-page="10.60" data-line="18" id="l10.60.18"></span>καὶ βάδισις ἐνέργειαι τῶν εἰρημένων σωμάτων. εἴπερ οὖν ἐν ﻿
<span class="pb" data-page="10.61" id="p10.61"></span>
<span class="lb" data-page="10.61" data-line="1" id="l10.61.1"></span>τῷ πὼς ἔχειν τὰ σώματα τὸ νοσεῖν, ἐν τῷ πὼς ἔχειν
<span class="lb" data-page="10.61" data-line="2" id="l10.61.2"></span>τὰς ἐνεργείας τὸ νοσεῖν οὐκ ἔσται· εἰ δέ γ’ ἐν τούτῳ τὸ νοσεῖν
<span class="lb" data-page="10.61" data-line="3" id="l10.61.3"></span>εἴη, πρόδηλον αὖ πάλιν ὡς οὐκ ἔστιν ἐν τῇ τῶν σωμάτων
<span class="lb" data-page="10.61" data-line="4" id="l10.61.4"></span>διαθέσει. τὸ μέντοι τὴν μὲν διάθεσιν αἰτίαν εἶναι, τὴν
<span class="lb" data-page="10.61" data-line="5" id="l10.61.5"></span>δὲ ἐνέργειαν τὸ γιγνόμενον ὑπὸ τῆς τοῦ σώματος διαθέσεως,
<span class="lb" data-page="10.61" data-line="6" id="l10.61.6"></span>ὁμολογεῖσθαι χρὴ καὶ φυλάττεσθαι παντὸς μᾶλλον, ὥστε καὶ
<span class="lb" data-page="10.61" data-line="7" id="l10.61.7"></span>ὅστις ἀγνοεῖ τοῦτο, περί τι τῶν ἀναγκαίων ἔσφαλται πραγμάτων·
<span class="lb" data-page="10.61" data-line="8" id="l10.61.8"></span>ὁ δ’ ἤτοι τὴν βλάβην τῆς ἐνεργείας ἢ τὴν διάθεσιν
<span class="lb" data-page="10.61" data-line="9" id="l10.61.9"></span>τοῦ σώματος ὀνομάζων νόσημα, κᾂν εἰ μὴ δεόντως ὀνομάζοι,
<span class="lb" data-page="10.61" data-line="10" id="l10.61.10"></span>δύναται γοῦν ὀρθὴν ἔχειν τὴν δόξαν ὑπὲρ αὐτῶν τῶν πραγμάτων·
<span class="lb" data-page="10.61" data-line="11" id="l10.61.11"></span>ἔστι δ’ οὐκ ἐκ τῶν ὀνομάτων τὸ καλῶς ἰάσασθαι τὰς
<span class="lb" data-page="10.61" data-line="12" id="l10.61.12"></span>νόσους, ἀλλ’ ἐκ τῆς τῶν πραγμάτων ὀρθῆς ὑπολήψεως. εὐθὺς
<span class="lb" data-page="10.61" data-line="13" id="l10.61.13"></span>δὲ καὶ τοῦτ’ αὐτὸ πολλοὺς τῶν ἰατρῶν ἔστιν εὑρεῖν ἀγνοοῦντας,
<span class="lb" data-page="10.61" data-line="14" id="l10.61.14"></span>καὶ νομίζοντας ἐν πράγμασί τι διαφέρεσθαι τοὺς τὰς
<span class="lb" data-page="10.61" data-line="15" id="l10.61.15"></span>διαθέσεις τῶν σωμάτων ἡγουμένους εἶναι νοσήματα πρὸς τοὺς
<span class="lb" data-page="10.61" data-line="16" id="l10.61.16"></span>ἐν ταῖς βλάβαις τῶν ἐνεργειῶν ὑπολαμβάνοντας αὐτὰ συνίστασθαι·
<span class="lb" data-page="10.61" data-line="17" id="l10.61.17"></span>καὶ τούτων πάντων τῶν ἁμαρτημάτων, ὅπερ εἴρηταί
<span class="lb" data-page="10.61" data-line="18" id="l10.61.18"></span>τε πολλάκις ἤδη καὶ αὖθις εἰρήσεται, ἓν αἴτιον ὑπάρχει τὸ
<span class="pb" data-page="10.62" id="p10.62"></span>
<span class="lb" data-page="10.62" data-line="1" id="l10.62.1"></span>μὴ γεγυμνάσθαι κατὰ τὴν λογικὴν μέθοδον τοὺς ἐπιχειροῦντας
<span class="lb" data-page="10.62" data-line="2" id="l10.62.2"></span>ὁτιοῦν ἐξευρίσκειν λογικῶς, ἀλλ’ ἅμα μὲν ἀποχωρεῖν τῆς
<span class="lb" data-page="10.62" data-line="3" id="l10.62.3"></span>ἐμπειρίας, ὡς γεγυμνασμένους τὸν λογισμὸν, ἅμα δ’ ἀγυμνάστους
<span class="lb" data-page="10.62" data-line="4" id="l10.62.4"></span>ὄντας ἐν αὐτῷ σφάλλεσθαι μέγιστα. μυριάκις γοῦν
<span class="lb" data-page="10.62" data-line="5" id="l10.62.5"></span>ὑπὲρ ὀνομάτων αὐτοὺς εὑρίσκω διαφερομένους ὡς ὑπὲρ
<span class="lb" data-page="10.62" data-line="6" id="l10.62.6"></span>πραγμάτων· αὖθις δ’ ἂν, εἰ τύχοι, πρᾶγμά τι μέγιστον
<span class="lb" data-page="10.62" data-line="7" id="l10.62.7"></span>ἀγνοοῦντες, ὄνομα νομίζουσιν ἀγνοεῖν, ὥσπέρ γε κᾀπὶ τοῦ
<span class="lb" data-page="10.62" data-line="8" id="l10.62.8"></span>προκειμένου νῦν ἡμῖν οὐκ ἴσασι διακρίνειν, ὡς ἡ μὲν κατασκευὴ
<span class="lb" data-page="10.62" data-line="9" id="l10.62.9"></span>τῶν σωμάτων αἰτίας ἔχει λόγον, ἡ δ’ ἐνέργεια τὸ πρὸς
<span class="lb" data-page="10.62" data-line="10" id="l10.62.10"></span>ἐκείνης ἐστὶν ἀποτελούμενον, οὐδ’ ὡς τὸ θεραπευόμενον ἡ
<span class="lb" data-page="10.62" data-line="11" id="l10.62.11"></span>τοῦ σώματός ἐστι διάθεσις· ἕπεται γὰρ ἐξ ἀνάγκης ταύτῃ
<span class="lb" data-page="10.62" data-line="12" id="l10.62.12"></span>κατὰ φύσιν μὲν ἐχούσῃ κατὰ φύσιν ἐνεργεῖν, ἐξισταμένῃ δὲ
<span class="lb" data-page="10.62" data-line="13" id="l10.62.13"></span>τοῦ κατὰ φύσιν εὐθὺς καὶ τὴν ἐνέργειαν εἰς τὸ παρὰ φύσιν
<span class="lb" data-page="10.62" data-line="14" id="l10.62.14"></span>ἐκτρέπειν. ἐν τούτῳ δὲ τὸ πᾶν ἐστι, καὶ τοῦτο ἀρχὴ καὶ
<span class="lb" data-page="10.62" data-line="15" id="l10.62.15"></span>οἷον στοιχεῖόν τι πρῶτον ἁπάσης τῆς θεραπευτικῆς ὑπάρχει
<span class="lb" data-page="10.62" data-line="16" id="l10.62.16"></span>μεθόδου· τὸ δὲ εἴτ’ αὐτὸ τοῦτο χρὴ προσαγορεύειν νόσον,
<span class="lb" data-page="10.62" data-line="17" id="l10.62.17"></span>εἴτε τὴν βλάβην τῆς ἐνεργείας, ὑπὲρ ὀνόματός ἐστιν ἀμφισβητούντων.
<span class="lb" data-page="10.62" data-line="18" id="l10.62.18"></span>εἰρήσεται μὲν οὖν τί μοι καὶ περὶ τῆς τῶν ὀνομάτων
<span class="lb" data-page="10.62" data-line="19" id="l10.62.19"></span>χρήσεως, ὥσπερ εἴρηται καὶ πρόσθεν ἤδη δι’ ἑτέρων.
<span class="pb" data-page="10.63" id="p10.63"></span>
<span class="lb" data-page="10.63" data-line="1" id="l10.63.1"></span>ἀλλὰ νῦν οὔπω διαστέλλομαι περὶ αὐτῶν, ἵν’ ἔργῳ τοῦτ’
<span class="lb" data-page="10.63" data-line="2" id="l10.63.2"></span>αὐτὸ μᾶλλον βεβαιώσωμαι, καὶ δείξω τίς ἀρχὴ καὶ ῥίζα τῆς
<span class="lb" data-page="10.63" data-line="3" id="l10.63.3"></span>θεραπευτικῆς ἐστι μεθόδου, περὶ ἣν εὐθὺς ἄλλοι τε πολλοὶ
<span class="lb" data-page="10.63" data-line="4" id="l10.63.4"></span>τῶν λογικούς τε καὶ δογματικοὺς ἑαυτοὺς ὀνομασάντων καὶ
<span class="lb" data-page="10.63" data-line="5" id="l10.63.5"></span>οἱ βέλτιστοι σφάλλονται μεθοδικοί. τοῦτο μὲν οὖν καὶ ἤδη
<span class="lb" data-page="10.63" data-line="6" id="l10.63.6"></span>πως φαίνεται τοῖς συνετοῖς, ὡς οὐδὲν ἄλλο ἐστὶ τὸ θεραπευόμενον
<span class="lb" data-page="10.63" data-line="7" id="l10.63.7"></span>ὑπὸ τῶν ἰατρῶν πλὴν ἡ τῶν σωμάτων διάθεσις,
<span class="lb" data-page="10.63" data-line="8" id="l10.63.8"></span>ὡς ἐν τῷ μετὰ ταῦτα λόγῳ δειχθήσεται.
</p>
          </article>

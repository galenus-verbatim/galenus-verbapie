<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.8">
<span class="pb page1" data-page="10.63" id="p10.63"></span>
<span class="milestone ed1page page1" data-n="4.44" data-unit="ed1page" id="ed1page.4.44"></span>
<span class="milestone ed2page page1" data-n="10.21" data-unit="ed2page" id="ed2page.10.21"></span>
            <p>
<span class="lb" data-page="10.63" data-line="9" id="l10.63.9"></span><span class="milestone ed2page" data-n="10.22" data-unit="ed2page" id="ed2page.10.22"></span>Τὸ δὲ τὴν ἄγνοιαν ἐπανορθώσασθαι
<span class="lb" data-page="10.63" data-line="10" id="l10.63.10"></span>τῶν μὴ γινωσκόντων ὅσα τὰ σύμπαντά ἐστι πράγματα κατὰ
<span class="lb" data-page="10.63" data-line="11" id="l10.63.11"></span>τὸν ἐνεστῶτα λόγον ἀλλήλοις παρακείμενα, νῦν ἡμῖν προὔκειτο.
<span class="lb" data-page="10.63" data-line="12" id="l10.63.12"></span>φαίνεται γὰρ ἓν μέν τι γένος εἶναι τῶν σωμάτων αὐτῶν, ἕτερον
<span class="lb" data-page="10.63" data-line="13" id="l10.63.13"></span>δὲ τὸ τῶν ἐνεργειῶν· καὶ τὸ μὲν τῶν σωμάτων ἡγεῖσθαί τε καὶ
<span class="lb" data-page="10.63" data-line="14" id="l10.63.14"></span>ποιεῖν τὰς ἐνεργείας, ἕπεσθαι δ’ ἐκείνας κατὰ φύσιν μὲν ἔχουσι
<span class="lb" data-page="10.63" data-line="15" id="l10.63.15"></span>τοῖς σώμασιν ἀμέμπτως τε καὶ κατὰ φύσιν αὐτὰς διακειμένας,
<span class="lb" data-page="10.63" data-line="16" id="l10.63.16"></span>παρὰ φύσιν δ’ ἐχόντων ἢ μὴ γιγνομένας παντάπασιν, ἢ παρεμποδιζομένας
<span class="lb" data-page="10.63" data-line="17" id="l10.63.17"></span>γε πάντως. τρίτον δ’ ἐπὶ τούτοις ἐστὶ γένος τὸ τῶν
<span class="lb" data-page="10.63" data-line="18" id="l10.63.18"></span>ἐργαζομένων τὰς διαθέσεις αἰτίων· ὃν γὰρ ἡ διάθεσις ἔχει πρὸς
<span class="pb" data-page="10.64" id="p10.64"></span>
<span class="lb" data-page="10.64" data-line="1" id="l10.64.1"></span>τὴν ἐνέργειαν λόγον, τοῦτον ἕτερόν τι χρὴ πάντως ἔχειν πρὸς
<span class="lb" data-page="10.64" data-line="2" id="l10.64.2"></span>τὴν διάθεσιν, ἑνὶ μόνῳ διαλλάττον τῷ τὴν μὲν διάθεσιν ἅμα
<span class="lb" data-page="10.64" data-line="3" id="l10.64.3"></span>ταῖς ἐνεργείαις ὑπάρχειν καὶ μὴ δύνασθαί ποτε μήτε τὴν κατωρθωμένην
<span class="lb" data-page="10.64" data-line="4" id="l10.64.4"></span>ἐνέργειαν εἶναι χωρὶς τῆς τῶν σωμάτων κατὰ
<span class="lb" data-page="10.64" data-line="5" id="l10.64.5"></span>φύσιν διαθέσεως μήτε τὴν βεβλαμμένην ἄνευ τοῦ καὶ τὰ σώματα
<span class="lb" data-page="10.64" data-line="6" id="l10.64.6"></span>βεβλάφθαι. τὰ δ’ αἴτια τῆς διαθέσεως ταύτης τῆς ἐμποδιζούσης
<span class="lb" data-page="10.64" data-line="7" id="l10.64.7"></span>τὴν ἐνέργειαν δύναται μὲν καὶ μηκέτ’ εἶναι, δύναται
<span class="lb" data-page="10.64" data-line="8" id="l10.64.8"></span>δὲ καὶ νῦν ἔτι παραμένειν· ἕτερα δ’ οὖν πάντως ἐστὶ τῶν
<span class="lb" data-page="10.64" data-line="9" id="l10.64.9"></span>διαθέσεων αὐτῶν σοι, καὶ τοῦτο τρίτον εὕρηται γένος ἕτερον
<span class="lb" data-page="10.64" data-line="10" id="l10.64.10"></span>ἐνεργείας τε καὶ τῆς ἐργαζομένης αὐτὴν διαθέσεως. ἐπ’ αὐτῷ
<span class="lb" data-page="10.64" data-line="11" id="l10.64.11"></span>δ’ ἄλλο τέταρτον γένος διαθέσεως, ὅσα τοῖς σώμασιν ὑπάρχει
<span class="lb" data-page="10.64" data-line="12" id="l10.64.12"></span>κατὰ φύσιν τε καὶ παρὰ φύσιν ἔχουσι, μηδὲν μήτ’ ὠφελοῦντα
<span class="lb" data-page="10.64" data-line="13" id="l10.64.13"></span>μήτε βλάπτοντα τὰς ἐνεργείας· οἷον εἰ τύχοι τὸ
<span class="lb" data-page="10.64" data-line="14" id="l10.64.14"></span>χρῶμα τοῦ σώματος παντὸς ἢ μέλαν ἐκ λευκοῦ γιγνόμενον,
<span class="lb" data-page="10.64" data-line="15" id="l10.64.15"></span>ἐν ἡλίῳ διατριψάντων ἐπὶ πλέον, ἢ λευκὸν ἐκ μέλανος, ἐν
<span class="lb" data-page="10.64" data-line="16" id="l10.64.16"></span>σκιᾷ διαιτηθέντων, ἢ ἐρυθρὸν λουσαμένων, ἢ ὠχρὸν φοβηθέντων·
<span class="lb" data-page="10.64" data-line="17" id="l10.64.17"></span>οὔτε γὰρ ἐνέργεια τοῦτ’ ἔστιν οὔτε διάθεσις σώματος
<span class="lb" data-page="10.64" data-line="18" id="l10.64.18"></span>ἐνεργείας αἰτία, καὶ πολὺ δὴ μᾶλλον οὐδ’ ἡ τὰς παρὰ
<span class="pb" data-page="10.65" id="p10.65"></span>
<span class="lb" data-page="10.65" data-line="1" id="l10.65.1"></span>φύσιν ἐργαζομένη διαθέσεις αἰτία, σύμπτωμα δ’ ἐστὶ συμβαῖνον
<span class="lb" data-page="10.65" data-line="2" id="l10.65.2"></span>ἐξ ἀνάγκης ἐπὶ ταῖς διαφόροις τῶν σωμάτων ἀλλοιώσεσιν,
<span class="lb" data-page="10.65" data-line="3" id="l10.65.3"></span>εἴτ’ οὖν κατὰ φύσιν, εἴτε καὶ παρὰ φύσιν ἔχοιεν. ἐπειδὴ τοίνυν
<span class="lb" data-page="10.65" data-line="4" id="l10.65.4"></span>ἤδη τέτταρα γένη διώρισται, κᾀν τῷ ταῦτα γινώσκειν ἢ
<span class="lb" data-page="10.65" data-line="5" id="l10.65.5"></span>μὴ τὸ καλῶς ἄρχεσθαι τῆς <span class="milestone ed1page" data-n="4.45" data-unit="ed1page" id="ed1page.4.45"></span>θεραπευτικῆς μεθόδου δείξομεν
<span class="lb" data-page="10.65" data-line="6" id="l10.65.6"></span>ὑπάρχον, ἐξέστω λοιπὸν τῷ βουλομένῳ κατ’ αὐτῶν ἃς ἂν.
<span class="lb" data-page="10.65" data-line="7" id="l10.65.7"></span>ἐθέλῃ τίθεσθαι προσηγορίας· οἷον, εἰ βούλοιτο, τὴν μὲν
<span class="lb" data-page="10.65" data-line="8" id="l10.65.8"></span>παρὰ φύσιν τῶν σωμάτων διάθεσιν, ὅταν ἐνέργειάν τινα
<span class="lb" data-page="10.65" data-line="9" id="l10.65.9"></span>βλάπτῃ, νόσημα προσαγορευέτω, αὐτὴν δὲ τὴν βλάβην τῆς
<span class="lb" data-page="10.65" data-line="10" id="l10.65.10"></span>ἐνεργείας ἐξαίρετόν τι σύμπτωμα. νοσήματος ὅσα δ’ ἄλλως
<span class="lb" data-page="10.65" data-line="11" id="l10.65.11"></span>συμβέβηκεν, ὥσπερ τὰ χρώματα, καὶ ταῦτ’, εἰ βούλοιτο,
<span class="lb" data-page="10.65" data-line="12" id="l10.65.12"></span>καλείτω συμπτώματα, διοριζέτω μέντοι τῆς βλάβης τῶν ἐνεργειῶν
<span class="lb" data-page="10.65" data-line="13" id="l10.65.13"></span>αὐτὰ, καὶ εἴπερ ἐκεῖνα ἐξαίρετα συμπτώματα νοσημάτων
<span class="lb" data-page="10.65" data-line="14" id="l10.65.14"></span>ὀνομάζει, ταῦτ’ οἰκεῖά τε καὶ ἴδια καλείτω, καί τινα πρὸς
<span class="lb" data-page="10.65" data-line="15" id="l10.65.15"></span>τούτοις, εἰ βούλοιτο, μήτ’ οἰκεῖα μήτ’ ἴδια, συμπίπτοντα δὲ
<span class="lb" data-page="10.65" data-line="16" id="l10.65.16"></span>κατά τινα τύχην· τέταρτον δ’ ἐπὶ τοῖσδε γένος τιθέσθω τὸ
<span class="lb" data-page="10.65" data-line="17" id="l10.65.17"></span>τῶν νοσωδῶν αἰτίων, καὶ τούτων τὰ μὲν ἐν αὐτῷ τοῦ ζώου ﻿
<span class="pb" data-page="10.66" id="p10.66"></span>
<span class="lb" data-page="10.66" data-line="1" id="l10.66.1"></span>τῷ σώματι συνιστάμενα προηγούμενα καλείτω, τὰ δ’ ἔξωθεν
<span class="lb" data-page="10.66" data-line="2" id="l10.66.2"></span>προσπίπτοντα προκατάρχοντα. θέμενος δ’ οὕτως ἢ ἄλλως
<span class="lb" data-page="10.66" data-line="3" id="l10.66.3"></span>ὅπως ἂν ἐθέλῃ σαφῶς <span class="milestone ed2page" data-n="10.23" data-unit="ed2page" id="ed2page.10.23"></span>καὶ χρησίμως τοῖς ἀκούουσι,
<span class="lb" data-page="10.66" data-line="4" id="l10.66.4"></span>μηκέτι μετατιθέσθω, μηδ’ ἐξαλλαττέτω τὴν χρῆσιν, ἀλλ’ ἀεὶ
<span class="lb" data-page="10.66" data-line="5" id="l10.66.5"></span>φυλαττέτω παρ’ ὅλον τὸν λόγον, ἵνα καὶ μανθάνωμεν ἃ λέγει
<span class="lb" data-page="10.66" data-line="6" id="l10.66.6"></span>ῥᾳδίως, καὶ τὰς ἀντιλογίας καὶ τοὺς ἐλέγχους πρός τι
<span class="lb" data-page="10.66" data-line="7" id="l10.66.7"></span>σαφὲς. καὶ διωρισμένον ποιώμεθα. πῶς καὶ τίνα τρόπον;
<span class="lb" data-page="10.66" data-line="8" id="l10.66.8"></span>ἐνδείξασθαι γὰρ ἔτι τοῦτ’ αὐτὸ χρὴ διὰ τοὺς ἀναισθήτους
<span class="lb" data-page="10.66" data-line="9" id="l10.66.9"></span>μεθοδικούς. ἔστω τινὰ λέγειν ὡς ἡ μὲν φλεγμονὴ διάθεσίς
<span class="lb" data-page="10.66" data-line="10" id="l10.66.10"></span>ἐστι παρὰ φύσιν, τὸ δ’ ἔργον τοῦ φλεγμαίνοντος μέρους τὸ
<span class="lb" data-page="10.66" data-line="11" id="l10.66.11"></span>βεβλαμμένον, οἰκεῖον ἐξαίρετον τοῦ πάθους σύμπτωμα, ποδῶν
<span class="lb" data-page="10.66" data-line="12" id="l10.66.12"></span>μὲν βάδισις, ὀφθαλμῶν δὲ ὄψις, ὤτων δ’ ἀκοή· τὸ δ’
<span class="lb" data-page="10.66" data-line="13" id="l10.66.13"></span>ἔρευθος, εἰ τύχοι, καὶ ἡ τάσις, ἥ τ’ ἀντιτυπία καὶ ὁ παρὰ
<span class="lb" data-page="10.66" data-line="14" id="l10.66.14"></span>φύσιν ὄγκος· ὁ ταῖς φλεγμοναῖς ἑπόμενος, ἕτερόν τι γένος
<span class="lb" data-page="10.66" data-line="15" id="l10.66.15"></span>εἴτε συμπτωμάτων, εἴτε συμβεβηκότων, εἴθ’ ὅπως ἂν ἄλλως
<span class="lb" data-page="10.66" data-line="16" id="l10.66.16"></span>ἐθέλῃ τις ὀνομάζειν, ἀλλ’ οὖν ὅτι γε μὴ ταὐτὸ γένος ἐστὶ
<span class="lb" data-page="10.66" data-line="17" id="l10.66.17"></span>τῇ βλάβῃ τῶν ἐνεργειῶν, ἴστω τε καὶ διοριζέσθω σαφῶς·
<span class="lb" data-page="10.66" data-line="18" id="l10.66.18"></span>ἡ πληθώρα δ’, εἰ τύχοι, τῆς φλεγμονῆς αἰτία προηγουμένη,
<span class="pb" data-page="10.67" id="p10.67"></span>
<span class="lb" data-page="10.67" data-line="1" id="l10.67.1"></span>καὶ ταύτης προκατάρχουσα τὸ πλῆθος τῶν ἐδεσμάτων. ὡς
<span class="lb" data-page="10.67" data-line="2" id="l10.67.2"></span>οὖν ἐγὼ καὶ παραδείγματα πεποίημαι σαφῆ τοῦ λόγου καὶ
<span class="lb" data-page="10.67" data-line="3" id="l10.67.3"></span>τέτταρα γένη διώρισμαι καὶ τὰς αἰτίας καὶ ἐννοίας αὐτῶν
<span class="lb" data-page="10.67" data-line="4" id="l10.67.4"></span>εἴρηκα, κατὰ τὸν αὐτὸν, οἶμαι, τρόπον ἐχρῆν ποιῆσαι τὸν
<span class="lb" data-page="10.67" data-line="5" id="l10.67.5"></span>Θεσσαλὸν ἐπὶ τοσούτοις τε καὶ τηλικούτοις ἀνδράσι καθ’
<span class="lb" data-page="10.67" data-line="6" id="l10.67.6"></span>ὧν ἑαυτὸν ἀνεκήρυττε, μέλλοντα νεωτέραν αἵρεσιν συνίστασθαι·
<span class="lb" data-page="10.67" data-line="7" id="l10.67.7"></span>νυνὶ δ’ οὔτε αὐτὸς οὐδὲν εἶπε σαφὲς οὔτε τις τῶν
<span class="lb" data-page="10.67" data-line="8" id="l10.67.8"></span>ἀπ’ αὐτοῦ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:1.9">
<span class="pb page1" data-page="10.67" id="p10.67"></span>
<span class="milestone ed1page page1" data-n="4.45" data-unit="ed1page" id="ed1page.4.45"></span>
<span class="milestone ed2page page1" data-n="10.23" data-unit="ed2page" id="ed2page.10.23"></span>
            <p>
<span class="lb" data-page="10.67" data-line="9" id="l10.67.9"></span>Τολμήσας γοῦν ὁ Ὀλυμπικὸς ἀφορίσασθαι
<span class="lb" data-page="10.67" data-line="10" id="l10.67.10"></span>τί ποτ’ ἐστὶ πάθος, οὐ πάθους, ἀλλὰ συμπτωμάτων εἴρηκεν
<span class="lb" data-page="10.67" data-line="11" id="l10.67.11"></span>ἔννοιαν. ὅλως μὲν οὖν οὐδ’ ὅ τί ποτ’ ἐστὶ τὸ πάθος, οὐδ’
<span class="lb" data-page="10.67" data-line="12" id="l10.67.12"></span>ὅπῃ τοῦ νοσήματος διαφέρει, γινώσκουσιν ἀλλὰ τοῦτο μὲν
<span class="lb" data-page="10.67" data-line="13" id="l10.67.13"></span>ἐν τοῖς ἑξῆς διοριῶ, πάντα γὰρ ἅμα λέγειν οὐκ ἐγχωρεῖ. συγχωρηθέντος
<span class="lb" data-page="10.67" data-line="14" id="l10.67.14"></span>δ’ αὐτοῖς τοῦ ταὐτὸν εἶναι νόσημά τε καὶ πάθος,
<span class="lb" data-page="10.67" data-line="15" id="l10.67.15"></span>ἴδωμεν ὅ τί ποτέ φασι. πάθος ἐστὶ τροπὴ τοῦ σώματος ἐκ
<span class="lb" data-page="10.67" data-line="16" id="l10.67.16"></span>τοῦ κατὰ φύσιν εἰς τὸ παρὰ φύσιν ἐπίμονος. εἶτα μικρὸν
<span class="lb" data-page="10.67" data-line="17" id="l10.67.17"></span>προελθών φησιν· ἰστέον δ’ ὅτι διαφέρει πάθος συμπτώματος·
<span class="lb" data-page="10.67" data-line="18" id="l10.67.18"></span>πάθος μὲν γάρ ἐστιν, ὡς ὀλίγον ἔμπροσθεν ἔφην, διάθεσις
<span class="pb" data-page="10.68" id="p10.68"></span>
<span class="lb" data-page="10.68" data-line="1" id="l10.68.1"></span>παρὰ φύσιν τοῦ σώματος ἐπίμονος· σύμπτωμα δὲ ὃ
<span class="lb" data-page="10.68" data-line="2" id="l10.68.2"></span>τῷ πάθει συμβαίνει, εἰδικὴν ὥσπέρ τινα καὶ μερικωτέραν ἐν
<span class="lb" data-page="10.68" data-line="3" id="l10.68.3"></span>τοῖς παρὰ φύσιν ἔχον τύπωσιν. αὕτη μὲν ἡ θαυμαστὴ ῥῆσις
<span class="lb" data-page="10.68" data-line="4" id="l10.68.4"></span>Ὀλυμπικοῦ τοῦ σοφοῦ, τολμήσαντος ἀφορίσασθαι πάθος τε
<span class="lb" data-page="10.68" data-line="5" id="l10.68.5"></span>καὶ σύμπτωμα· τοσούτων δ’ ἐστὶν ἁμαρτημάτων μεστὴ ὥστε
<span class="lb" data-page="10.68" data-line="6" id="l10.68.6"></span>μοι παρίσταται τὸ τοῦ μωροῦ τοῦ πρὸς κόσκινον εἰπόντος
<span class="lb" data-page="10.68" data-line="7" id="l10.68.7"></span>οὐχ εὑρίσκειν ὅ τι βύσειεν ἢ μὴ βύσειεν αὐτοῦ. τί γὰρ δὴ καὶ
<span class="lb" data-page="10.68" data-line="8" id="l10.68.8"></span>πρῶτον ἐξ αὐτῶν εἴποι τις, ἢ τί παραλίποι; πάντα μὲν γὰρ
<span class="lb" data-page="10.68" data-line="9" id="l10.68.9"></span>ἐξελέγχειν ὅσα κακῶς ἀποφαίνονται μακρὸν ἂν εἴη. ἢ ἐκ
<span class="lb" data-page="10.68" data-line="10" id="l10.68.10"></span>τοῦ κατὰ φύσιν εἰς τὸ παρὰ φύσιν τροπὴ πᾶσα νόσος ἐστὶν,
<span class="lb" data-page="10.68" data-line="11" id="l10.68.11"></span>εἰ μόνον αὐτῇ προσείη τὸ ἐπίμονον; ἀλλὰ τὴν ἄχροιαν ὑμεῖς
<span class="lb" data-page="10.68" data-line="12" id="l10.68.12"></span>αὐτοὶ καὶ τὴν ἀτροφίαν ἐν τοῖς συμπτώμασιν, οὐκ ἐν τοῖς
<span class="lb" data-page="10.68" data-line="13" id="l10.68.13"></span>πάθεσιν ἀριθμεῖτε· τί δ’ ἡ κακοχυμία; τί δὲ ἡ ἔνδεια; τί δὲ
<span class="lb" data-page="10.68" data-line="14" id="l10.68.14"></span>ἡ καχεξία; τί δὲ τὸ πλῆθος; οὐ παρὰ φύσιν; εἰ τοίνυν αὐτοῖς
<span class="lb" data-page="10.68" data-line="15" id="l10.68.15"></span>προσείη τὸ ἐπίμονον, ἐν τοῖς νοσήμασιν ἀριθμηθήσεται.
<span class="lb" data-page="10.68" data-line="16" id="l10.68.16"></span>καὶ μὴν οὐδ’ αὐτοὶ βούλεσθε, καὶ καλῶς γε τοῦτο ποιεῖτε·
<span class="lb" data-page="10.68" data-line="17" id="l10.68.17"></span>προσεῖναι γὰρ χρὴ τῷ παρὰ φύσιν εἶναι τὴν διάθεσιν ἐνέργειάν<span class="milestone ed2page" data-n="10.24" data-unit="ed2page" id="ed2page.10.24"></span>
              <span class="pb" data-page="10.69" id="p10.69"></span>
<span class="lb" data-page="10.69" data-line="1" id="l10.69.1"></span>τινα πρὸς αὐτῆς βλάπτεσθαι· μέχρι δ’ ἂν ἀβλαβεῖς
<span class="lb" data-page="10.69" data-line="2" id="l10.69.2"></span>αἱ πᾶσαι φυλάττωνται, κᾂν μυριάκις ἐξαλλάττηται καὶ τρέπηται
<span class="lb" data-page="10.69" data-line="3" id="l10.69.3"></span>καὶ μεταβάλληται τὸ σῶμα, νόσος οὔπω τῶν διαθέσεων
<span class="lb" data-page="10.69" data-line="4" id="l10.69.4"></span>ἐκείνων ἐστὶν οὐδεμία. τό γέ τοι τῆς θεραπείας δεόμενον
<span class="lb" data-page="10.69" data-line="5" id="l10.69.5"></span>οὐδὲν ἄλλο ἐστὶ πλὴν τῆς βλαπτούσης τὴν ἐνέργειαν διαθέσεως.
<span class="lb" data-page="10.69" data-line="6" id="l10.69.6"></span>οὗ μὲν γὰρ δεόμεθα πρώτου καὶ μάλιστα πάντων,
<span class="lb" data-page="10.69" data-line="7" id="l10.69.7"></span>ἡ κατὰ φύσιν ἐστὶν ἐνέργεια· δι’ ἐκείνην δὲ καὶ τῆς κατὰ
<span class="lb" data-page="10.69" data-line="8" id="l10.69.8"></span>φύσιν εἴτε διαθέσεως εἴτε κατασκευῆς ὀνομάζειν ἐθέλοις. ὁρᾷν
<span class="lb" data-page="10.69" data-line="9" id="l10.69.9"></span>γὰρ δεόμεθα καὶ ἀκούειν καὶ διαλέγεσθαι καὶ βαδίζειν, οὐκ
<span class="lb" data-page="10.69" data-line="10" id="l10.69.10"></span>ὀφθαλμῶν, οὐδ’ ὤτων, οὐδὲ γλώττης, οὐδὲ σκελῶν· εἰ γοῦν
<span class="lb" data-page="10.69" data-line="11" id="l10.69.11"></span>ἦν ὁρᾷν δι’ ἑτέρου μορίου, τίς ἂν ἦν ὀφθαλμῶν ἡ χρεία; καὶ
<span class="lb" data-page="10.69" data-line="12" id="l10.69.12"></span>εἴπερ ἦν ἀκούειν δι’ ἄλλου τινὸς ὀργάνου, τί τῶν ὤτων ἐδεήθημεν
<span class="lb" data-page="10.69" data-line="13" id="l10.69.13"></span>ἄν; οὕτω δὲ καὶ τῆς γλώττης καὶ τῶν σκελῶν οὐκ ἂν
<span class="lb" data-page="10.69" data-line="14" id="l10.69.14"></span>δήπουθεν οὐδὲν ὄφελος ἦν ἡμῖν, εἰ διαλέγεσθαι καὶ βαδίζειν
<span class="lb" data-page="10.69" data-line="15" id="l10.69.15"></span>οἷόν τ’ ἦν ἄνευ τούτων. τοῦ μὲν οὖν ὁρᾷν δι’ ἑαυτῶν χρῄζομεν·
<span class="lb" data-page="10.69" data-line="16" id="l10.69.16"></span>ὀφθαλμῶν δὲ οὐ δι’ ἑαυτοὺς, ἀλλὰ διὰ τοῦτο. καὶ
<span class="lb" data-page="10.69" data-line="17" id="l10.69.17"></span>γλώττης δὲ καὶ ὤτων καὶ σκελῶν, οὐχ ἵνα ἔχωμεν ὄργανα καὶ
<span class="lb" data-page="10.69" data-line="18" id="l10.69.18"></span>πολλὰ μόρια, χρῄζομεν, ἀλλὰ διαλέξεως ἕνεκα καὶ ἀκοῆς καὶ
<span class="pb" data-page="10.70" id="p10.70"></span>
<span class="lb" data-page="10.70" data-line="1" id="l10.70.1"></span>βαδίσεως. ὅταν γοῦν νεκρωθῇ τι μόριον ἀποτμηθῆναι δυνάμενον,
<span class="lb" data-page="10.70" data-line="2" id="l10.70.2"></span>οἷον δάκτυλος, ἢ ποὺς, ἢ ἄκρα χεὶρ, οὐκ ἀνεχόμεθα
<span class="lb" data-page="10.70" data-line="3" id="l10.70.3"></span>βαστάζειν ἀργὸν αὐτὸ, καὶ περιφέρειν οἷον ἄχθος ἀλλότριον,
<span class="lb" data-page="10.70" data-line="4" id="l10.70.4"></span>ἐναργῶς δηλοῦντες ἐν τούτῳ ὅτι μὴ τῶν μορίων αὐτῶν,
<span class="lb" data-page="10.70" data-line="5" id="l10.70.5"></span>ἀλλὰ τῶν ἐνεργειῶν χρῄζομεν. ὥσπερ οὖν ὅλον τὸ μόριον τῆς
<span class="lb" data-page="10.70" data-line="6" id="l10.70.6"></span>ἐνεργείας ἕνεκα ἔχειν δεόμεθα, κατὰ τὸν αὐτὸν, οἶμαι, τρόπον
<span class="lb" data-page="10.70" data-line="7" id="l10.70.7"></span>καὶ τῆς κατὰ φύσιν αὐτοῦ κατασκευῆς διὰ τὴν ἐνέργειαν
<span class="lb" data-page="10.70" data-line="8" id="l10.70.8"></span>ὀρεγόμεθα. ὡς γὰρ καὶ πρόσθεν ἐλέγετο, λόγον αἰτίας ἡ
<span class="lb" data-page="10.70" data-line="9" id="l10.70.9"></span>κατασκευὴ πρὸς τὴν ἐνέργειαν ἔχει· τὰ δὲ ἐξ ἀνάγκης ἑπόμενα
<span class="lb" data-page="10.70" data-line="10" id="l10.70.10"></span>ταῖς κατασκευαῖς ἀφ’ ὧν ἐνεργοῦμεν ὑγιαινόντων μὲν ἡμῶν
<span class="lb" data-page="10.70" data-line="11" id="l10.70.11"></span>συμβεβηκότα, νοσούντων δὲ συμπτώματα καλεῖται. καὶ τέτταρα
<span class="lb" data-page="10.70" data-line="12" id="l10.70.12"></span>ταῦτ’ ἐστὶ γένη πάντων τῶν περὶ τὸ σῶμα κατὰ φύσιν
<span class="lb" data-page="10.70" data-line="13" id="l10.70.13"></span>τε καὶ παρὰ φύσιν ἐχόντων ἡμῶν, ἐνέργειαι, κατασκευαὶ, τὰ
<span class="lb" data-page="10.70" data-line="14" id="l10.70.14"></span>προηγούμενα τούτων, τὰ ἑπόμενα· τιθέσθω λοιπὸν ὁ βουλόμενος
<span class="lb" data-page="10.70" data-line="15" id="l10.70.15"></span>ὀνόματα καθ’ ἕκαστον αὐτῶν ἰδίᾳ, κᾂν εἰ Δίωνα, κᾂν
<span class="lb" data-page="10.70" data-line="16" id="l10.70.16"></span>εἰ Θέωνα βούλοιτο καλεῖν ὁτιοῦν ἐξ αὐτῶν, οὔ μοι διαφέρει,
<span class="lb" data-page="10.70" data-line="17" id="l10.70.17"></span>μόνον ἴστω τοῦτο καὶ φυλαττέτω διαπαντὸς, ὡς τέτταρα τὰ ﻿
<span class="pb" data-page="10.71" id="p10.71"></span>
<span class="lb" data-page="10.71" data-line="1" id="l10.71.1"></span>πάντ’ ἐστὶν ἀλλήλοις παρακείμενα πράγματα. ἐπεὶ δὲ κατὰ
<span class="lb" data-page="10.71" data-line="2" id="l10.71.2"></span>τοῦτο τοῦ λόγου γέγονα, δοκῶ μοι δικαίαν ἀξίωσιν ἐνεγκεῖν,
<span class="lb" data-page="10.71" data-line="3" id="l10.71.3"></span>ἵν’ ὡς ἡμεῖς ἐκείνοις συγχωροῦμεν ἅττα ἄν γ’ ἐθέλωσιν ὀνόματα
<span class="lb" data-page="10.71" data-line="4" id="l10.71.4"></span>τίθεσθαι, κατὰ τὸν αὐτὸν τρόπον κᾀκείνους ἡμῖν συγχωρεῖν
<span class="lb" data-page="10.71" data-line="5" id="l10.71.5"></span>Ἑλληνικοῖς τε χρῆσθαι καὶ παλαιοῖς· ἢ δεινὸν ἂν εἴη
<span class="lb" data-page="10.71" data-line="6" id="l10.71.6"></span>σολοικίζειν μὲν ἐκείνοις ἐξεῖναι καθάπερ τυράννοις, Ἑλληνίζειν
<span class="lb" data-page="10.71" data-line="7" id="l10.71.7"></span>δ’ ἡμῖν οὐκ ἐξεῖναι. καλείτωσαν, εἰ βούλοιντο, τὴν ὑγείαν
<span class="lb" data-page="10.71" data-line="8" id="l10.71.8"></span>εὐστάθειαν αὐτῶν ἐνεργειῶν, καίτοι δέδεικται πρὸς ἡμῶν ὡς
<span class="lb" data-page="10.71" data-line="9" id="l10.71.9"></span>ἡ διάθεσίς τε καὶ ἡ κατασκευὴ τῶν μορίων, ἀφ’ ἧς κατὰ φύσιν
<span class="lb" data-page="10.71" data-line="10" id="l10.71.10"></span>ἐνεργοῦμεν, ὑγεία πρὸς ἁπάντων Ἑλλήνων ὀνομάζεται· καὶ
<span class="lb" data-page="10.71" data-line="11" id="l10.71.11"></span>τοῦτο θέμενοι τὴν ὑγείαν, ὅμως τὴν νόσον οὐκ <span class="milestone ed1page" data-n="4.46" data-unit="ed1page" id="ed1page.4.46"></span>ἐνεργείας
<span class="lb" data-page="10.71" data-line="12" id="l10.71.12"></span>βλάβην, ἀλλὰ παρὰ φύσιν ἡγείσθωσαν εἶναι διάθεσιν.
<span class="lb" data-page="10.71" data-line="13" id="l10.71.13"></span>ὡς οὖν ἡμεῖς ἐκείνους μήθ’ Ἑλληνιστὶ μήτε διαλεκτικῶς ὀνομάζοντας
<span class="lb" data-page="10.71" data-line="14" id="l10.71.14"></span>οὐ κωλύομεν, οὕτω κᾀκεῖνοι συγχωρείτωσαν ἡμῖν
<span class="lb" data-page="10.71" data-line="15" id="l10.71.15"></span>Ἑλληνιστί τε ἅμα καὶ διαλεκτικῶς οὐχ ἅπασαν τὴν παρὰ
<span class="lb" data-page="10.71" data-line="16" id="l10.71.16"></span>φύσιν διάθεσιν, ἀλλ’ ἥτις ἂν ἐνέργειαν βλάπτῃ νόσημα
<span class="lb" data-page="10.71" data-line="17" id="l10.71.17"></span>προσαγορεύειν· ἥτις δ’ ἂν παρὰ φύσιν μὲν ᾖ, μὴ μέντοι
<span class="lb" data-page="10.71" data-line="18" id="l10.71.18"></span>βλάπτῃ γ’ ἐνέργειαν, οὐ νόσον, ἀλλὰ σύμπτωμα νοσήματος.
<span class="pb" data-page="10.72" id="p10.72"></span>
<span class="lb" data-page="10.72" data-line="1" id="l10.72.1"></span>αὖθις δ’ ὥσπερ ἐκεῖνοι τὸ ἐπίμονον προστιθέασιν, οὐ δηλοῦντες
<span class="lb" data-page="10.72" data-line="2" id="l10.72.2"></span>ἄχρι πόσων ὡρῶν ἡ παρὰ φύσιν αὕτη <span class="milestone ed2page" data-n="10.25" data-unit="ed2page" id="ed2page.10.25"></span>διάθεσις
<span class="lb" data-page="10.72" data-line="3" id="l10.72.3"></span>παραμείνασα νόσος ἐστὶν, οὕτως ἡμῖν συγχωρείτωσαν ἀφαιρεῖν
<span class="lb" data-page="10.72" data-line="4" id="l10.72.4"></span>τὸ ἐπίμονον· εἴτε γὰρ τρισὶν ὥραις, εἴτε τέτρασιν, εἴτε
<span class="lb" data-page="10.72" data-line="5" id="l10.72.5"></span>καὶ ἡμίσει μόνον ὥρας ὅλῳ τις τῷ σώματι καταληφθείη
<span class="lb" data-page="10.72" data-line="6" id="l10.72.6"></span>σφοδρῶς, ὡς μήτ’ αἰσθάνεσθαι μήτε κινεῖσθαι, τοῦτον ἡμεῖς
<span class="lb" data-page="10.72" data-line="7" id="l10.72.7"></span>ἀπόπληκτον ὀνομάζομεν· ὥσπερ εἰ καὶ σπασθείη σύμπαντι
<span class="lb" data-page="10.72" data-line="8" id="l10.72.8"></span>τῷ σώματι, καὶ τοῦτον ἐπίληπτον, οὔθ’ ὡρῶν ἀριθμὸν
<span class="lb" data-page="10.72" data-line="9" id="l10.72.9"></span>οὔθ’ ἡμερῶν ἔτι προσλογιζόμενοι. μόνης γὰρ τῆς τοῦ πράγματος
<span class="lb" data-page="10.72" data-line="10" id="l10.72.10"></span>φύσεως, οὐ τῆς τοῦ χρόνου ποσότητος ὑπάρχει δηλωτικὰ
<span class="lb" data-page="10.72" data-line="11" id="l10.72.11"></span>τὰ τοιαῦτα τῶν ὀνομάτων, ὥσπερ οἶμαι καὶ λευκὸν
<span class="lb" data-page="10.72" data-line="12" id="l10.72.12"></span>καὶ μέλαν καὶ θερμὸν καὶ ψυχρόν· ἢ θαυμαστὸν ἂν εἴη τὸ
<span class="lb" data-page="10.72" data-line="13" id="l10.72.13"></span>ὕδωρ τὸ θερμὸν οὐκ εἶναι θερμὸν, ἂν μὴ δι’ ὅλης ἡμέρας
<span class="lb" data-page="10.72" data-line="14" id="l10.72.14"></span>ὑπάρχοι τοιοῦτον, ἢ τὸν ἓξ ὥραις πυρέξαντα μὴ πεπυρεχέναι,
<span class="lb" data-page="10.72" data-line="15" id="l10.72.15"></span>χρῆναι γὰρ καὶ τοῦτον, εἴπερ ἐπύρεξεν, ἐπίμονον
<span class="lb" data-page="10.72" data-line="16" id="l10.72.16"></span>ἔχειν τὸ πάθος· καίτοι τίς ὁ χρόνος οὗτός ἐστιν ὁ κρίνων
<span class="lb" data-page="10.72" data-line="17" id="l10.72.17"></span>τὸ ἐπίμονον καὶ τὸ μὴ τοιοῦτον οὐδεὶς αὐτῶν
<span class="lb" data-page="10.72" data-line="18" id="l10.72.18"></span>ὥρισεν, ἆρά γε ἡμερῶν τις ἀριθμὸς, ἢ μηνῶν, ἢ ὡρῶν,
<span class="pb" data-page="10.73" id="p10.73"></span>
<span class="lb" data-page="10.73" data-line="1" id="l10.73.1"></span>ἢ διὰ τί λέγουσιν ἐπίμονον, ἐνὸν εἰπεῖν πολυχρόνιον, ἢ
<span class="lb" data-page="10.73" data-line="2" id="l10.73.2"></span>τοῦτο μὲν καὶ μετατιθέντες ἔνιοι ἐξ αὐτῶν δύσλυτον ὀνομάζουσιν.
<span class="lb" data-page="10.73" data-line="3" id="l10.73.3"></span>ἀλλὰ τοῦτό γε τὸ δύσλυτον οὐ νοσήματος ἁπλῶς,
<span class="lb" data-page="10.73" data-line="4" id="l10.73.4"></span>ἀλλὰ χρονίου νοσήματός ἐστιν ἴδιον, ὥσπέρ γε, οἶμαι, καὶ τὸ
<span class="lb" data-page="10.73" data-line="5" id="l10.73.5"></span>ῥᾳδίως λυόμενον ὀξέος. τὸ δ’ οἴεσθαι διαφέρειν ἢ δύσλυτον,
<span class="lb" data-page="10.73" data-line="6" id="l10.73.6"></span>ἢ ἐπίμονον, ἢ χρόνιον εἰπεῖν, ἆρ’ οὐκ ἐσχάτης ἀμαθίας
<span class="lb" data-page="10.73" data-line="7" id="l10.73.7"></span>ἐστίν; ἔτι δὲ θαυμαστότερον, ὅταν οὗτοι μὲν ὥσπερ
<span class="lb" data-page="10.73" data-line="8" id="l10.73.8"></span>ἐξ ὕπνου βαθέος ἐγερθέντες ἐπιχειρῶσι διορίζεσθαι πάθος
<span class="lb" data-page="10.73" data-line="9" id="l10.73.9"></span>συμπτώματος, ὁ δὲ τῆς ἐμπληξίας αὐτῶν ἡγεμὼν ἐν τῷ δευτέρῳ
<span class="lb" data-page="10.73" data-line="10" id="l10.73.10"></span>περὶ μεθόδου γράφει· τὰ γὰρ αὐτὰ προηγησάμενα μὲν
<span class="lb" data-page="10.73" data-line="11" id="l10.73.11"></span>πάθη λέγεται, ἐπιγενόμενα δὲ συμπτώματα· καίτοι τοῦτό γε
<span class="lb" data-page="10.73" data-line="12" id="l10.73.12"></span>πολὺ θαυμαστότερον ὧν ἐκεῖνοι λέγουσι, τὴν ἥπατος
<span class="lb" data-page="10.73" data-line="13" id="l10.73.13"></span>φλεγμονὴν; εἰ μὲν εὐθὺς εἰσβάλοι κατὰ τὴν πρώτην ἡμέραν,
<span class="lb" data-page="10.73" data-line="14" id="l10.73.14"></span>πάθος εἶναι συγχωρεῖν, εἰ δ’ ἐφ’ ἑτέρῳ τινὶ γένοιτο, κατὰ
<span class="lb" data-page="10.73" data-line="15" id="l10.73.15"></span>τὴν δευτέραν ἢ τρίτην εἰς τὰ συμπτώματα μετατιθέναι.
<span class="lb" data-page="10.73" data-line="16" id="l10.73.16"></span>καίτοι τί λέγω δευτέραν ἡμέραν; ἄμεινον γὰρ εἰπεῖν ὥραν
<span class="lb" data-page="10.73" data-line="17" id="l10.73.17"></span>δευτέραν ἀπὸ τῆς εἰσβολῆς τοῦ νοσήματος. οὐ γὰρ δή που
<span class="lb" data-page="10.73" data-line="18" id="l10.73.18"></span>κατὰ μὲν τὴν δευτέραν ἡμέραν ἡ τοῦ ἥπατος φλεγμονὴ
<span class="pb" data-page="10.74" id="p10.74"></span>
<span class="lb" data-page="10.74" data-line="1" id="l10.74.1"></span>σύμπτωμα γενήσεται, κατὰ δὲ τὴν δευτέραν ὥραν ἀπὸ τῆς
<span class="lb" data-page="10.74" data-line="2" id="l10.74.2"></span>ἀρχῆς ἄλλο τι καὶ οὐ σύμπτωμα· τὸ γὰρ ἐπιγίγνεσθαί τινι
<span class="lb" data-page="10.74" data-line="3" id="l10.74.3"></span>προηγουμένῳ πάντως που καὶ τοῦθ’ ἕξει. ἀλλὰ τὸ οὕτω,
<span class="lb" data-page="10.74" data-line="4" id="l10.74.4"></span>φασὶ, ταχέως ἐπιγιγνόμενον οὐδὲν διαφέρει τοῦ συνεισβάλλοντος.
<span class="lb" data-page="10.74" data-line="5" id="l10.74.5"></span>πάλιν οὖν αὐτὸν ἐχρῆν εἰρηκέναι σαφῶς ὁπόσαις
<span class="lb" data-page="10.74" data-line="6" id="l10.74.6"></span>ὥραις ὁρίζεται καὶ διακρίνει τοῦ συνεισβάλλοντος τὸ ἐπιγιγνόμενον.
<span class="lb" data-page="10.74" data-line="7" id="l10.74.7"></span>ὁ Θεσσαλὸς μὲν δὴ τοιοῦτος. οἱ δὲ περὶ τὸν
<span class="lb" data-page="10.74" data-line="8" id="l10.74.8"></span>Ὀλυμπικὸν, ὡς ἂν εἰς ἄκρον ἥκοντες σοφίας, οὐχ οὕτω διορίζουσι
<span class="lb" data-page="10.74" data-line="9" id="l10.74.9"></span>πάθος συμπτώματος, ἀλλὰ τὸ μὲν πάθος ὡς προείρηται,
<span class="lb" data-page="10.74" data-line="10" id="l10.74.10"></span>τὸ σύμπτωμα δὲ τὸ τῷ πάθει συμβαῖνον ὑπάρχειν
<span class="lb" data-page="10.74" data-line="11" id="l10.74.11"></span>φασὶ, θαυμαστῶς πάνυ καὶ σαφῶς ἐξηγησάμενοι τὴν οὐσίαν
<span class="lb" data-page="10.74" data-line="12" id="l10.74.12"></span>αὐτοῦ. τί γὰρ δὴ καὶ ὂν τὸ σύμπτωμα, ὃ τῷ πάθει συμβέβηκεν,
<span class="lb" data-page="10.74" data-line="13" id="l10.74.13"></span>ἐχρῆν, οἶμαι, προσθεῖναί τε καὶ διορίσασθαι, ἆρά γε
<span class="lb" data-page="10.74" data-line="14" id="l10.74.14"></span>διάθεσίς τίς ἐστι σώματος, ἢ βλάβη τινὸς ἐνεργείας, ἢ συναμφότερον.
<span class="lb" data-page="10.74" data-line="15" id="l10.74.15"></span>ἐκεῖνοι μὲν οὖν οὐ λέγουσιν, ἡμᾶς δὲ δηλονότι μαντεύσασθαι
<span class="lb" data-page="10.74" data-line="16" id="l10.74.16"></span>χρή. τὸ δὲ καὶ προσθεῖναι τῷ λόγῳ τοῦτ’ αὐτὸν,
<span class="lb" data-page="10.74" data-line="17" id="l10.74.17"></span>εἰδικὴν, ὥσπερ καὶ μερικωτέραν ἔχον ἐν τοῖς παρὰ φύσιν ἐντύπωσιν,
<span class="lb" data-page="10.74" data-line="18" id="l10.74.18"></span>ὑπερβολὴν οὐκ ἀπολέλοιπε σαφηνείας, ἅμα τῷ
<span class="pb" data-page="10.75" id="p10.75"></span>
<span class="lb" data-page="10.75" data-line="1" id="l10.75.1"></span>καὶ τοῖς ὀνόμασιν Ἑλληνιστὶ καὶ παγκάλως ἑρμηνεύεσθαι,
<span class="lb" data-page="10.75" data-line="2" id="l10.75.2"></span>εἰδικώτερόν τινα τύπον ἐν τοῖς παρὰ φύσιν ἔχειν τὸ σύμπτωμα.
<span class="lb" data-page="10.75" data-line="3" id="l10.75.3"></span>τί ποτ’ οὖν ἐστι τὸ γενικώτερον ἔχον τὸν τύπον; οὐ
<span class="lb" data-page="10.75" data-line="4" id="l10.75.4"></span>γὰρ εἴρηκας εἰ χωρὶς τῆς πρὸς ἐκεῖνο παραβολῆς ἐγχωρεῖ τὸ
<span class="lb" data-page="10.75" data-line="5" id="l10.75.5"></span>εἰδικώτερον ἐξευρεῖν. εἰ δ’ ὅλως πρὸς οὐδὲν παραβάλλοντες
<span class="lb" data-page="10.75" data-line="6" id="l10.75.6"></span>εἰδικώτερον ὀνομάζουσιν, ἀκριβῶς τε <span class="milestone ed2page" data-n="10.26" data-unit="ed2page" id="ed2page.10.26"></span>πάνυ καὶ σαφῶς
<span class="lb" data-page="10.75" data-line="7" id="l10.75.7"></span>ἑρμηνεύουσι, καίτοι διὰ συντόμων τε ἅμα καὶ σαφῶν οἷόν τ’
<span class="lb" data-page="10.75" data-line="8" id="l10.75.8"></span>ἦν εἰπεῖν ὡς τὰ παρὰ φύσιν ἅπαντα τὰ κατὰ τὸ σῶμα τῶν
<span class="lb" data-page="10.75" data-line="9" id="l10.75.9"></span>ζώων ἤτοι νοσήματ’ ἐστὶν, ἢ αἴτια, ἢ συμπτώματα· κοινοῦ
<span class="lb" data-page="10.75" data-line="10" id="l10.75.10"></span>δ’ αὐτοῖς ὄντος τοῦ παρὰ φύσιν, ἡ νόσος μὲν ἐνέργειαν
<span class="lb" data-page="10.75" data-line="11" id="l10.75.11"></span>βλάπτει, τὸ δ’ αἴτιον ταύτης προηγεῖται, τὸ σύμπτωμα δ’
<span class="lb" data-page="10.75" data-line="12" id="l10.75.12"></span>ἕπεται ταύτῃ, διττὸν ὂν τὴν φύσιν, ἐνεργείας μὲν βλάβη τὸ
<span class="lb" data-page="10.75" data-line="13" id="l10.75.13"></span>ἕτερον, διάθεσις δέ τις ἀκολουθοῦσα τῷ νοσήματι τὸ λοιπόν.
<span class="lb" data-page="10.75" data-line="14" id="l10.75.14"></span>ἀλλὰ γὰρ, ὥσπερ ἔφην, εἰ πάντα τις ἐπέρχοιτο τὰ σφάλματ’
<span class="lb" data-page="10.75" data-line="15" id="l10.75.15"></span>αὐτῶν, οὐκ ἂν ἐπιθείη τέλος τῷ λόγῳ, καὶ γινώσκεις τοῦτο
<span class="lb" data-page="10.75" data-line="16" id="l10.75.16"></span>ἀκριβῶς καὶ σὺ, φίλτατε Ἱέρων, ὅτι μηδὲ τὸ χιλιοστὸν αὐτῶν
<span class="lb" data-page="10.75" data-line="17" id="l10.75.17"></span>μέρος ἐξελέγχειν ἐπεχείρησα. τοσοῦτον οὖν ἔτι προσθεὶς
<span class="lb" data-page="10.75" data-line="18" id="l10.75.18"></span>ἐνταυθοῖ που καταπαύσω τὸ πρῶτον γράμμα, διότι κατὰ τὴν
<span class="pb" data-page="10.76" id="p10.76"></span>
<span class="lb" data-page="10.76" data-line="1" id="l10.76.1"></span>ἀρχὴν τῆς μεθόδου σφάλλονται πολλοὶ τῶν ἰατρῶν, οἱ μὲν
<span class="lb" data-page="10.76" data-line="2" id="l10.76.2"></span>ἀπὸ Θεσσαλοῦ καὶ Θεμίσωνος, οἵπερ δὴ καὶ μεθοδικοὺς ἑαυτοὺς
<span class="lb" data-page="10.76" data-line="3" id="l10.76.3"></span>ὀνομάζουσιν, ἔσχατά τε καὶ μέγιστα σφάλματα, σὺν
<span class="lb" data-page="10.76" data-line="4" id="l10.76.4"></span>αὐτοῖς δ’ οὐκ ὀλίγοι τῶν ἀναλογιστικῶν τε καὶ δογματικῶν
<span class="lb" data-page="10.76" data-line="5" id="l10.76.5"></span>καὶ λογικῶν ὀνομαζομένων. εἰ μὴ γὰρ ἐξεύροι τις ἁπάσας
<span class="lb" data-page="10.76" data-line="6" id="l10.76.6"></span>τὰς διαθέσεις ὑφ’ ὧν ἐνέργεια βλάπτεται, τὸ πλῆθος αὐτῶν
<span class="lb" data-page="10.76" data-line="7" id="l10.76.7"></span>τῶν νοσημάτων ὁπόσον τ’ ἐστὶ καὶ ὁποῖον ἀδύνατον ἀκριβῶς
<span class="lb" data-page="10.76" data-line="8" id="l10.76.8"></span>ὁρισθῆναι· τοῦτο δ’ οὐδ’ ἐπιχειρήσαντες ἔνιοι ποιῆσαι
<span class="lb" data-page="10.76" data-line="9" id="l10.76.9"></span>τυράννων δίκην ἀποφαίνονται τὰ δόξαντά σφισι χωρὶς ἀποδείξεως.
<span class="lb" data-page="10.76" data-line="10" id="l10.76.10"></span>ἔνιοι δ’ οὐ μόνον οὐκ ἀπέδειξαν, ἀλλ’ οὐδὲ παρὰ
<span class="lb" data-page="10.76" data-line="11" id="l10.76.11"></span>τῶν ἀποδεικνύντων μανθάνουσι· καὶ τό γε πλεῖστον γένος,
<span class="lb" data-page="10.76" data-line="12" id="l10.76.12"></span>ὡς οἶσθα, τῶν νῦν ἐπιπολαζόντων ἰατρῶν, ἔστι τοιοῦτον·
<span class="lb" data-page="10.76" data-line="13" id="l10.76.13"></span>καὶ θαυμαστὸν ἴσως οὐδέν· ὅπου γὰρ καὶ τῶν φιλοσόφων
<span class="lb" data-page="10.76" data-line="14" id="l10.76.14"></span>οἱ πολλοὶ χωρὶς ἀποδείξεως ἀξιοῦσι πιστεύεσθαι, τί
<span class="lb" data-page="10.76" data-line="15" id="l10.76.15"></span>χρὴ θαυμάζειν τινὰ τῶν ἰατρῶν; οὐδὲ γὰρ σχολή γε αὐτοῖς
<span class="lb" data-page="10.76" data-line="16" id="l10.76.16"></span>ἔστιν ἀλήθειαν ζητεῖν, ἕωθεν μὲν ἐν ἀσπασμοῖς διατρίβουσιν,
<span class="lb" data-page="10.76" data-line="17" id="l10.76.17"></span>οὓς αὐτοὶ καλοῦσιν ἀσπασμοὺς, εἰς ἑσπέραν δ’ ἐμπιπλαμένοις
<span class="lb" data-page="10.76" data-line="18" id="l10.76.18"></span>τε καὶ μεθυσκομένοις. ἀλλὰ κατὰ τὸν παλαιὸν
<span class="pb" data-page="10.77" id="p10.77"></span>
<span class="lb" data-page="10.77" data-line="1" id="l10.77.1"></span>αὐλητὴν, ὦ Ἱέρων, ἁμιλλαίμην ἂν καὶ ταῖς Μούσαις· αἰσχρὸν
<span class="lb" data-page="10.77" data-line="2" id="l10.77.2"></span>γὰρ αὐλητὴν μὲν οὕτως εὑρεθῆναι φιλόκαλον, οὐ μέγα τὸ
<span class="lb" data-page="10.77" data-line="3" id="l10.77.3"></span>πρᾶγμα κατορθοῦντα, μέθοδον δὲ θεραπευτικὴν ἐκ παλαιοῦ
<span class="lb" data-page="10.77" data-line="4" id="l10.77.4"></span>μὲν ζητουμένην, ἀκριβῶς δ’ οὔπω γεγραμμένην, ἐξευρεῖν τε
<span class="lb" data-page="10.77" data-line="5" id="l10.77.5"></span>καὶ τελειῶσαι δυναμένους ἡμᾶς ὀκνεῖν καὶ μέλλειν καὶ ἀναβάλλεσθαι
<span class="lb" data-page="10.77" data-line="6" id="l10.77.6"></span>διὰ τὴν ἐπιπολάζουσαν ἐν τῷ νῦν χρόνῳ ῥᾳθυμίαν.
<span class="lb" data-page="10.77" data-line="7" id="l10.77.7"></span>ὥστ’ ἔμπαλιν ἤδη μοι δοκῶ διακεῖσθαι νῦν ἢ πρόσθεν·
<span class="lb" data-page="10.77" data-line="8" id="l10.77.8"></span>οὐδὲ γὰρ ὑμῖν χάριν οἰκείαν δίδωμι, προτρεψαμένοις με τὴν
<span class="lb" data-page="10.77" data-line="9" id="l10.77.9"></span>θεραπευτικὴν μέθοδον ἅπασαν ἐφεξῆς διελθεῖν. ὁ μὲν δὴ
<span class="lb" data-page="10.77" data-line="10" id="l10.77.10"></span>πρῶτός μοι λόγος ἐνταυθοῖ τελευτάτω, τοῦ δ’ ἑξῆς παντὸς
<span class="lb" data-page="10.77" data-line="11" id="l10.77.11"></span>ὁ δεύτερος ἀρχέσθω τοῦτον τὸν τρόπον.
</p>
          </article>

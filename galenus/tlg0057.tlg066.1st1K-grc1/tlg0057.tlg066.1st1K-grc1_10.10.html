<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:10.10">
<span class="pb page1" data-page="10.706" id="p10.706"></span>
<span class="milestone ed1page page1" data-n="4.146" data-unit="ed1page" id="ed1page.4.146"></span>
<span class="milestone ed2page page1" data-n="10.237" data-unit="ed2page" id="ed2page.10.237"></span>
            <p>
<span class="lb" data-page="10.706" data-line="4" id="l10.706.4"></span>Ἐγὼ δ’ αἰσθανόμενος ὕστερον τὸ μέτρον
<span class="lb" data-page="10.706" data-line="5" id="l10.706.5"></span>ἤδη τῆς προκειμένης πραγματείας ἐκπίπτων ἐπὶ τὰ συνεχῆ
<span class="lb" data-page="10.706" data-line="6" id="l10.706.6"></span>τοῦ λόγου μεταβήσομαι. συνεχὴς δ’ ἐπὶ τοῖς εἰρημένοις ἡ
<span class="lb" data-page="10.706" data-line="7" id="l10.706.7"></span>περὶ βαλανείου σκέψις αὐτοῦ τε τοῦ πράγματος ἕνεκα ἔτι
<span class="lb" data-page="10.706" data-line="8" id="l10.706.8"></span>τε μάλιστα ἐπειδὴ Φίλιππος ἡγεῖται βλάπτειν αὐτὸ τοὺς
<span class="lb" data-page="10.706" data-line="9" id="l10.706.9"></span>μαραινομένους. ἐγὼ τοίνυν ἣν ἔχω γνώμην ὑπέρ γε τῆς δυνάμεως
<span class="lb" data-page="10.706" data-line="10" id="l10.706.10"></span>ἁπάσης τῶν βαλανείων καὶ προσέτι τὸν εἰς τοὺς ἑκτικοὺς
<span class="lb" data-page="10.706" data-line="11" id="l10.706.11"></span>καὶ μαρασμώδεις ἢ ἁπλῶς εἰπεῖν ἅπαντας, ἐν τῷδε τῷ
<span class="lb" data-page="10.706" data-line="12" id="l10.706.12"></span>λόγῳ μάλιστ’ ἂν διέλθοιμι. μέμνημαι γὰρ ὅτι καὶ πρόσθεν
<span class="lb" data-page="10.706" data-line="13" id="l10.706.13"></span>ἐπὶ τῶν ἐφημέρων πυρετῶν ἐπῄνουν αὐτά· καὶ κατὰ τὸν
<span class="lb" data-page="10.706" data-line="14" id="l10.706.14"></span>ἕβδομον λόγον ἐπὶ τῶν κατὰ ξηρότητα δυσκρασιῶν τῆς γαστρὸς
<span class="lb" data-page="10.706" data-line="15" id="l10.706.15"></span>ἀπεπτούντων τε καὶ λεπτυνομένων ἐκέλευον χρῆσθαι
<span class="lb" data-page="10.706" data-line="16" id="l10.706.16"></span>πολλάκις. <span class="milestone ed2page" data-n="10.238" data-unit="ed2page" id="ed2page.10.238"></span>οὐ μὴν περί γε τῆς συμπάσης δυνάμεως ἐν
<span class="lb" data-page="10.706" data-line="17" id="l10.706.17"></span>ἑτέρῳ τινὶ λόγῳ διῆλθον, ἀλλ’ εἰς τοῦτον ἐφύλαξα καθ’ ὃν
<span class="pb" data-page="10.707" id="p10.707"></span>
<span class="lb" data-page="10.707" data-line="1" id="l10.707.1"></span>ἀγωνιστικωτέρα μάλιστά ἐστιν ἡ χρῆσις αὐτοῦ καὶ τὸν Φίλιππον
<span class="lb" data-page="10.707" data-line="2" id="l10.707.2"></span>ἔχει κωλύοντα. δέδεικται μὲν οὖν ἤδη καὶ πρόσθεν ἐπὶ
<span class="lb" data-page="10.707" data-line="3" id="l10.707.3"></span>τῆς τῶν ἑλκῶν ἰάσεως ἡ αἰτία τῆς ἀγνοίας τῶν καθ’ ἕκαστον
<span class="lb" data-page="10.707" data-line="4" id="l10.707.4"></span>πάθος οἰκείων σκοπῶν· εἰρήσεται δ’ οὐδὲν ἧττον καὶ νῦν, εἴς
<span class="lb" data-page="10.707" data-line="5" id="l10.707.5"></span>τε τὰ παρόντα καὶ τὰ μέλλοντα χρήσιμος ὑπάρχουσα. μιᾶς
<span class="lb" data-page="10.707" data-line="6" id="l10.707.6"></span>μὲν γὰρ ἐν τῷ σώματι διαθέσεως οὔσης, εἰ καὶ μὴ τῷ λόγῳ,
<span class="lb" data-page="10.707" data-line="7" id="l10.707.7"></span>τῇ πείρᾳ γοῦν εὑρεῖν οὐ χαλεπὸν αὐτῆς ἐστι τὴν ἴασιν· ἐπιπλεκομένων
<span class="lb" data-page="10.707" data-line="8" id="l10.707.8"></span>δὲ δυοῖν ἢ τριῶν, καὶ μάλισθ’ ὅταν ἐναντιωτάτων
<span class="lb" data-page="10.707" data-line="9" id="l10.707.9"></span>ἀλλήλοις δέωνται βοηθημάτων, ἀδύνατον μὲν εὑρεῖν τῇ πείρᾳ
<span class="lb" data-page="10.707" data-line="10" id="l10.707.10"></span>τὸ ποιητέον, οὐ ῥᾴδιον δ’ οὐδὲ τῷ λόγῳ. καὶ γὰρ καὶ τὴν
<span class="lb" data-page="10.707" data-line="11" id="l10.707.11"></span>οὐσίαν ἑκάστης τῶν διαθέσεων ἀκριβῶς χρὴ γνῶναι καὶ
<span class="lb" data-page="10.707" data-line="12" id="l10.707.12"></span>τὴν οἰκείαν τῆς θεραπείας ἐφ’ ἑκάστης αὐτῶν ἔνδειξιν λαβεῖν,
<span class="lb" data-page="10.707" data-line="13" id="l10.707.13"></span>ἥντινά τε χρὴ πρώτην τῶν ἄλλων ἢ μαλλόν, ἥντινα δ’
<span class="lb" data-page="10.707" data-line="14" id="l10.707.14"></span>ἧττον ἢ δευτέραν ἢ τρίτην ἰάσασθαι. διὰ ταύτην οὖν τὴν
<span class="lb" data-page="10.707" data-line="15" id="l10.707.15"></span>αἰτίαν οὔθ’ ὅτι πυρετῶν ᾗ πυρετοὶ συμπάντων ἐστὶν ἴδιον
<span class="lb" data-page="10.707" data-line="16" id="l10.707.16"></span>ἴαμα τὸ ψυχρὸν, εἴτε οὖν κατ’ ἐνέργειαν εἴτε κατὰ δύναμιν
<span class="lb" data-page="10.707" data-line="17" id="l10.707.17"></span>εἴη τοιοῦτον, ἐγνώσθη τῷ πλήθει τῶν ἰατρῶν, οὔθ’ ὅτι κατὰ
<span class="lb" data-page="10.707" data-line="18" id="l10.707.18"></span>συμβεβηκὸς ἕτερα πολλὰ πέφυκε ψύχοντα πυρετῶν γίνεσθαι
<span class="pb" data-page="10.708" id="p10.708"></span>
<span class="lb" data-page="10.708" data-line="1" id="l10.708.1"></span>βοηθήματα. περὶ ὧν εἴρηται μὲν ἤδη τι κᾀν τοῖς ἔμπροσθεν
<span class="lb" data-page="10.708" data-line="2" id="l10.708.2"></span>εἰρήσεται δὲ κᾀν τοῖς αὖθις. ἔνια γὰρ τῶν βοηθημάτων ἐπιπεπλεγμένην
<span class="lb" data-page="10.708" data-line="3" id="l10.708.3"></span>τέ πως ἔχει καὶ διττὴν δύναμιν, ὡς καὶ πρώτως
<span class="lb" data-page="10.708" data-line="4" id="l10.708.4"></span>ὀνινάναι καὶ κατὰ συμβεβηκὸς, οἷόν πέρ ἐστι καὶ τὸ λουτρόν.
<span class="lb" data-page="10.708" data-line="5" id="l10.708.5"></span>ἡ μὲν γὰρ πόσις τοῦ ψυχροῦ καθ’ ἑαυτὴν μὲν ὀνίνησιν, ἐνεργείᾳ
<span class="lb" data-page="10.708" data-line="6" id="l10.708.6"></span>ψύχουσα· χυλὸς δ’ ὄμφακος τῇ δυνάμει ψυκτικὸν φάρμακον.
<span class="lb" data-page="10.708" data-line="7" id="l10.708.7"></span>ταυτὶ μὲν οὖν ἀμφότερα ψύχει πρώτως, ὅπερ ἐστὶ
<span class="lb" data-page="10.708" data-line="8" id="l10.708.8"></span>καθ’ ἑαυτὰ, διὰ μέσου μηδενός· αἵματος δ’ ἀφαίρεσις, ὡς
<span class="lb" data-page="10.708" data-line="9" id="l10.708.9"></span>ἔμπροσθεν ἐδείκνυμεν, ἐπὶ τῶν συνόχων καλουμένων πυρετῶν
<span class="lb" data-page="10.708" data-line="10" id="l10.708.10"></span>οὐκέτι πρώτως, ἀλλὰ κατὰ συμβεβηκὸς ἰᾶταί ποτε τὰς θερμὰς
<span class="lb" data-page="10.708" data-line="11" id="l10.708.11"></span>δυσκρασίας. ὡσαύτως δὲ καὶ κλυστὴρ καὶ κάθαρσις ἐπιβροχή
<span class="lb" data-page="10.708" data-line="12" id="l10.708.12"></span>τε καὶ κατάπλασμα διαφορητικὸν ἢ πεπτικόν. ἑκατέρας
<span class="lb" data-page="10.708" data-line="13" id="l10.708.13"></span>δὲ τὰς δυνάμεις ἔχει συλλαβὸν ἐν ἑαυτῷ τὸ προκείμενον ἐν
<span class="lb" data-page="10.708" data-line="14" id="l10.708.14"></span>τῷ λόγῳ λουτρὸν, ὡς ἂν οἶμαι σύνθετον ὑπάρχον ἐκ διαφερόντων
<span class="lb" data-page="10.708" data-line="15" id="l10.708.15"></span>ταῖς δυνάμεσι τῶν ἑαυτοῦ μερῶν. εἰσελθόντες μὲν γὰρ
<span class="lb" data-page="10.708" data-line="16" id="l10.708.16"></span>ὁμιλοῦσιν ἀέρι θερμῷ, μετὰ δὲ ταῦτα εἰς ὕδωρ εἰσίασι θερμὸν,
<span class="lb" data-page="10.708" data-line="17" id="l10.708.17"></span>εἶτ’ ἐξελθόντες εἰς ψυχρὸν, εἶτ’ ἀπομάττονται τὸν
<span class="pb" data-page="10.709" id="p10.709"></span>
<span class="lb" data-page="10.709" data-line="1" id="l10.709.1"></span>ἱδρῶτα. δύναται δὲ τὸ μὲν πρῶτον αὐτοῦ μέρος θερμῆναί τε
<span class="lb" data-page="10.709" data-line="2" id="l10.709.2"></span>δι’ ὅλου τοῦ σώματος καὶ χέαι τὰς ὕλας, ὁμαλῦναί τε τὰς
<span class="lb" data-page="10.709" data-line="3" id="l10.709.3"></span>ἀνωμαλίας, ἀραιῶσαί τε τὸ δέρμα καὶ κενῶσαι πολλὰ τῶν
<span class="lb" data-page="10.709" data-line="4" id="l10.709.4"></span>ἔμπροσθεν ὑπ’ αὐτοῦ κατεχομένων. τὸ δὲ δεύτερον, ὅταν
<span class="lb" data-page="10.709" data-line="5" id="l10.709.5"></span>ἐπὶ ξηρᾷ διαθέσει τοῦ σώματος αὐτῷ τις χρῆται, νοτίδα χρηστὴν
<span class="lb" data-page="10.709" data-line="6" id="l10.709.6"></span>ἐνθεῖναι τοῖς στερεοῖς τοῦ ζώου μορίοις. ἡ δὲ τρίτη
<span class="lb" data-page="10.709" data-line="7" id="l10.709.7"></span>μοῖρα <span class="milestone ed1page" data-n="4.147" data-unit="ed1page" id="ed1page.4.147"></span>τῶν λουτρῶν, ἐπειδὰν τῷ ψυχρῷ τύχωμεν χρώμενοι,
<span class="lb" data-page="10.709" data-line="8" id="l10.709.8"></span>ψῦξαί τε σύμπαν τὸ σῶμα καὶ πυκνῶσαι τὸ δέρμα
<span class="lb" data-page="10.709" data-line="9" id="l10.709.9"></span>καὶ ῥῶσαι τὰς δυνάμεις. τὸ δὲ τέταρτον ἐκκενῶσαι δι’ ἱδρώτων
<span class="lb" data-page="10.709" data-line="10" id="l10.709.10"></span>τὸ σῶμα χωρὶς τῆς ἐκ τοῦ ψύχεσθαι βλάβης. ταῦτ’ οὖν
<span class="lb" data-page="10.709" data-line="11" id="l10.709.11"></span>δυναμένου περὶ τὸν ἄνθρωπον ἐργάζεσθαι πάντα τῶν ποτίμων
<span class="lb" data-page="10.709" data-line="12" id="l10.709.12"></span>ὑδάτων εὐκράτου λουτροῦ καὶ πρὸς τούτοις ἔτι φρίκας
<span class="lb" data-page="10.709" data-line="13" id="l10.709.13"></span>τε καὶ πυκνώσεις τοῦ δέρματος, ὅταν ἀκαίρως λούσωνται,
<span class="lb" data-page="10.709" data-line="14" id="l10.709.14"></span>πειρατέον ἐφεξῆς διορίσαι πάντα, περὶ πρώτων ἐκείνων τὸν
<span class="lb" data-page="10.709" data-line="15" id="l10.709.15"></span>λόγον ποιησαμένους ὅσοι φρικώδεις γίγνονται λουόμενοι.
<span class="lb" data-page="10.709" data-line="16" id="l10.709.16"></span>μία μὲν γὰρ αὐτοῖς ἐστιν ἡ ὡς ἂν εἴποι τις αἰτία συνεκτικὴ
<span class="lb" data-page="10.709" data-line="17" id="l10.709.17"></span>τοῦ γινομένου συμπτώματος, ἄλλαι δ’ ἐκείνης πλείους
<span class="lb" data-page="10.709" data-line="18" id="l10.709.18"></span>προηγοῦνται. τὴν μὲν δὴ τὸ φρίττειν ἐργαζομένην αἰτίαν
<span class="pb" data-page="10.710" id="p10.710"></span>
<span class="lb" data-page="10.710" data-line="1" id="l10.710.1"></span>εἶναί φημι κίνησιν ἀθροωτέραν τῶν δακνωδῶν περιττωμάτων.
<span class="lb" data-page="10.710" data-line="2" id="l10.710.2"></span>ὅθεν οἷς ταῦτα μὲν πολλὰ, πυκναὶ δὲ αἱ σάρκες
<span class="lb" data-page="10.710" data-line="3" id="l10.710.3"></span><span class="milestone ed2page" data-n="10.239" data-unit="ed2page" id="ed2page.10.239"></span>ἢ τὸ δέρμα φρίττουσιν, ἄν τε εἰς βαλανεῖον εἰσέλθωσιν,
<span class="lb" data-page="10.710" data-line="4" id="l10.710.4"></span>ἄν τε ἐν ἡλίῳ στῶσιν, ἄν τε κινηθῶσιν ὁπωσοῦν σφοδρότερον
<span class="lb" data-page="10.710" data-line="5" id="l10.710.5"></span>ἤτοι δι’ αἰωρήσεων ἢ τρίψεων ἢ γυμνασίων· οἷς δ’ ὀλίγα
<span class="lb" data-page="10.710" data-line="6" id="l10.710.6"></span>ταῦτ’ ἐστὶ καὶ ἡ τοῦ σώματος ἕξις ἑτοίμη χαλασθῆναι καὶ
<span class="lb" data-page="10.710" data-line="7" id="l10.710.7"></span>ἀραιωθῆναι πρὸς τῆς ἀμφ’ αὐτοῦ θερμασίας, οὐ μόνον οὐ
<span class="lb" data-page="10.710" data-line="8" id="l10.710.8"></span>φρίττουσιν, ἀλλὰ καὶ βελτίους γίγνονται κενουμένων τῶν περιττωμάτων.
<span class="lb" data-page="10.710" data-line="9" id="l10.710.9"></span>εἰκότως τοίνυν οὔτ’ ἐν τῇ τῆς ἐπισημασίας ἀρχῇ
<span class="lb" data-page="10.710" data-line="10" id="l10.710.10"></span>τις ἔλουσεν ἄῤῥωστον οὔτ’ ἐν ἐπιδόσει· πεπύκνωται γὰρ ἐν
<span class="lb" data-page="10.710" data-line="11" id="l10.710.11"></span>ἐκείνῳ τῷ χρόνῳ καὶ πεπίληται τὸ δέρμα καὶ ἡ ὑποκειμένη
<span class="lb" data-page="10.710" data-line="12" id="l10.710.12"></span>μετ’ αὐτὸ σαρκώδης οὐσία. κατὰ δὲ τὰς παρακμὰς ἤτοι γε
<span class="lb" data-page="10.710" data-line="13" id="l10.710.13"></span>ἀρχομένας ἢ προιούσας ἢ προελθούσας ἐπιπλέον ἡμεῖς τε
<span class="lb" data-page="10.710" data-line="14" id="l10.710.14"></span>πολλάκις ἄλλοι τέ τινες ἰατροὶ πολλοὺς τῶν καμνόντων λούσαντες
<span class="lb" data-page="10.710" data-line="15" id="l10.710.15"></span>ὠφέλησαν οὐ σμικρά. πότε μὲν οὖν χρὴ τῆς παρακμῆς
<span class="lb" data-page="10.710" data-line="16" id="l10.710.16"></span>ἀρχομένης ἢ προελθούσης ἢ καὶ κατὰ τὴν ἀκμὴν ἐνίοτε,
<span class="lb" data-page="10.710" data-line="17" id="l10.710.17"></span>καὶ γὰρ καὶ τοῦτο συμβαίνει ποτὲ σπανίως, ἐπὶ τὸ βαλανεῖον
<span class="lb" data-page="10.710" data-line="18" id="l10.710.18"></span>ἀπάγειν ἐν τοῖς ἑξῆς διοριῶ. νυνὶ δὲ ὑπὲρ τῆς καθόλου δυνάμεως ﻿
<span class="pb" data-page="10.711" id="p10.711"></span>
<span class="lb" data-page="10.711" data-line="1" id="l10.711.1"></span>ἑκάστου τῶν τοῦ λουτροῦ διελθεῖν προθέμενος ἓν τὸ
<span class="lb" data-page="10.711" data-line="2" id="l10.711.2"></span>πρῶτον πάντων δίειμι καί φημι πολλοὺς μὲν καὶ τῶν ἀπεπτησάντων,
<span class="lb" data-page="10.711" data-line="3" id="l10.711.3"></span>ἔτι δὲ πλείους οἷς πλῆθός ἐστι δακνωδῶν περιττωμάτων,
<span class="lb" data-page="10.711" data-line="4" id="l10.711.4"></span>ἅπαντάς τε τοὺς ἐν ἐπισημασίαις ἢ ἀναβάσεσι, καὶ
<span class="lb" data-page="10.711" data-line="5" id="l10.711.5"></span>τοὺς ἐν ἀκμῇ δὲ πλὴν ὀλίγων δή τινων, εἰκότως φρίττειν, ἄν τ’
<span class="lb" data-page="10.711" data-line="6" id="l10.711.6"></span>εἰς βαλανεῖον εἰσέλθωσιν, ἄν τ’ ἐν ἡλίῳ θερμῷ στῶσιν, ἄν τε
<span class="lb" data-page="10.711" data-line="7" id="l10.711.7"></span>γυμνασίοις ἢ τρίψεσιν ἢ αἰωρήσεσιν ἐπιχειρήσωσιν· ἕκαστον
<span class="lb" data-page="10.711" data-line="8" id="l10.711.8"></span>γὰρ τῶν εἰρημένων ἀθρόαν ὁρμὴν ἐργάζεται τῶν περιττωμάτων.
<span class="lb" data-page="10.711" data-line="9" id="l10.711.9"></span>ὅταν δὲ ἔτι μὲν ὑπάρχῃ πυκνὸν οὑτωσὶ τὸ δέρμα τῶν
<span class="lb" data-page="10.711" data-line="10" id="l10.711.10"></span>λουομένων, ὡς κατὰ τὴν πρώτην τοῦ περιέχοντος ἀέρος
<span class="lb" data-page="10.711" data-line="11" id="l10.711.11"></span>προσβολὴν, μὴ δύνασθαι τὴν κατὰ φύσιν ἀπολαβεῖν ἑαυτοῦ
<span class="lb" data-page="10.711" data-line="12" id="l10.711.12"></span>διάθεσιν, ἀλλὰ χρόνου πλέονος εἴη εἰς τοῦτο δεόμενον, ἀθρόα
<span class="lb" data-page="10.711" data-line="13" id="l10.711.13"></span>δὲ ὁρμήσῃ πρὸς τοὐκτὸς φέρεσθαι τὰ περιττὰ, κατέχεσθαί τε
<span class="lb" data-page="10.711" data-line="14" id="l10.711.14"></span>τοὐντεῦθεν ἀναγκαῖόν ἐστιν αὐτοῖς καὶ δάκνειν, ἀθροιζομένοις
<span class="lb" data-page="10.711" data-line="15" id="l10.711.15"></span>ὑπὸ τὸ δέρμα καὶ διὰ τῶν σαρκῶν φερομένοις. δέδεικται
<span class="lb" data-page="10.711" data-line="16" id="l10.711.16"></span>δ’ ἐν ταῖς τῶν συμπτωμάτων αἰτίαις ὡς τὰ δακνώδη περιττώματα
<span class="lb" data-page="10.711" data-line="17" id="l10.711.17"></span>διὰ τῶν αἰσθητικῶν σωμάτων φερόμενα ῥίγη τε καὶ
<span class="lb" data-page="10.711" data-line="18" id="l10.711.18"></span>φρίκας ἐργάζεται. τοῦ μὲν δὴ φρίττειν ἐν τοῖς λουτροῖς ἅπαντας
<span class="pb" data-page="10.712" id="p10.712"></span>
<span class="lb" data-page="10.712" data-line="1" id="l10.712.1"></span>τοὺς εἰρημένους ἐξευρήκαμεν ἤδη τὰς αἰτίας, ὥσπερ γε
<span class="lb" data-page="10.712" data-line="2" id="l10.712.2"></span>καὶ τοῦ μὴ φρίττειν οἷς ἤτοι μηδ’ ὅλως ἐστὶ δακνῶδες μηδὲν
<span class="lb" data-page="10.712" data-line="3" id="l10.712.3"></span>ἐν τῷ σώματι περιττὸν ἢ τοσοῦτον ὡς ῥᾳδίως ἐκκενοῦσθαι.
<span class="lb" data-page="10.712" data-line="4" id="l10.712.4"></span>περὶ τούτων οὖν αὖθις αὐτῶν ὁ λόγος ἡμῖν γιγνέσθω, δι’ οὓς
<span class="lb" data-page="10.712" data-line="5" id="l10.712.5"></span>καὶ τῶν φριττόντων ἐμνημονεύσαμεν. εἰ γάρ τις εἰσελθὼν εἰς
<span class="lb" data-page="10.712" data-line="6" id="l10.712.6"></span>βαλανεῖον οὐκ ἔφριξεν, ἀλλ’ ἐχαλάσθη τε καὶ ἠραιώθη τὸ
<span class="lb" data-page="10.712" data-line="7" id="l10.712.7"></span>δέρμα, τούτῳ πάντως ἀναγκαῖον ἕπεσθαι τὰ πρόσθεν λεχθέντα,
<span class="lb" data-page="10.712" data-line="8" id="l10.712.8"></span>κένωσιν τῶν περιττῶν, ὁμαλὴν θερμότητα δι’ ὅλου
<span class="lb" data-page="10.712" data-line="9" id="l10.712.9"></span>τοῦ σώματος, ἀραίωσιν τῶν πόρων, χάλασιν τῶν συντεταμένων,
<span class="lb" data-page="10.712" data-line="10" id="l10.712.10"></span>χύσιν τῶν πεπιλημένων. ἡ μὲν οὖν κένωσις τῶν περιττωμάτων
<span class="lb" data-page="10.712" data-line="11" id="l10.712.11"></span>χρησιμωτάτη πᾶσι πυρετοῖς ἐστιν· ὡσαύτως δ’
<span class="lb" data-page="10.712" data-line="12" id="l10.712.12"></span>ἀραίωσίς τε καὶ χάλασις· οὔτε δὲ ἡ χύσις οὔθ’ ἡ θερμότης.
<span class="lb" data-page="10.712" data-line="13" id="l10.712.13"></span>ἀλλ’ ἡ μὲν θερμότης ἅπασιν ἐναντία· ψύχεσθαι μὲν γὰρ
<span class="lb" data-page="10.712" data-line="14" id="l10.712.14"></span>αὐτῶν ἡ διάθεσις, οὐ θερμαίνεσθαι δεῖται. τὸ διαχεῖσθαι δ’
<span class="lb" data-page="10.712" data-line="15" id="l10.712.15"></span>ὁμαλῶς τοῖς μὲν στερεοῖς τοῦ ζώου μορίοις οὐκ ἀνεπιτήδειον,
<span class="lb" data-page="10.712" data-line="16" id="l10.712.16"></span>τοῖς χυμοῖς δ’ ἀεὶ λυσιτελὲς, ἀλλ’ ὅταν ἤτοι φλεγμονή
<span class="lb" data-page="10.712" data-line="17" id="l10.712.17"></span>τις ἢ ὁμοία φλεγμονῇ διάθεσις ὑπάρχῃ κατὰ τὸ ζῶον,
<span class="lb" data-page="10.712" data-line="18" id="l10.712.18"></span>ἢ πλῆθος ὁποτερονοῦν, εἴτε τὸ πρὸς τὴν δύναμιν εἴτε τὸ
<span class="pb" data-page="10.713" id="p10.713"></span>
<span class="lb" data-page="10.713" data-line="1" id="l10.713.1"></span>πρὸς τὴν εὐρυχωρίαν τῶν ἀγγείων, ἁπάντων ἐστὶ βλαβερώτατον.
<span class="lb" data-page="10.713" data-line="2" id="l10.713.2"></span>αὐξάνονται μὲν οὖν αἱ φλεγμοναὶ τῶν θερμανθέντων
<span class="lb" data-page="10.713" data-line="3" id="l10.713.3"></span>καὶ χυθέντων χυμῶν ἐπιῤῥεόντων αὐταῖς. διατείνονται δ’ οἱ
<span class="lb" data-page="10.713" data-line="4" id="l10.713.4"></span>χιτῶνες τῶν ἀγγείων, μὴ στέγοντες τὸ πλῆθος ἐν τῇ χύσει
<span class="lb" data-page="10.713" data-line="5" id="l10.713.5"></span>πνευματωθέν· ἡ δύναμις δ’ αὐτῷ τούτῳ κακοπαθεῖ.
<span class="lb" data-page="10.713" data-line="6" id="l10.713.6"></span><span class="milestone ed2page" data-n="10.240" data-unit="ed2page" id="ed2page.10.240"></span>ταῖς τοίνυν θερμαῖς καὶ ξηραῖς διαθέσεσι τοῦ σώματος,
<span class="lb" data-page="10.713" data-line="7" id="l10.713.7"></span>ὑπὲρ ὧν ὁ λόγος ἦν, ἀποχεῖσθαι μὲν τὰ δακνώδη χρηστὸν,
<span class="lb" data-page="10.713" data-line="8" id="l10.713.8"></span>ἀκίνδυνος γὰρ ἡ χύσις, οὐκ ἀβλαβὴς δ’ ἡ θέρμανσις. ἐκ μὲν
<span class="lb" data-page="10.713" data-line="9" id="l10.713.9"></span>δὴ τοῦ πρώτου μέρους τῶν λουτρῶν μεμνῆσθαι χρὴ ταῦθ’
<span class="lb" data-page="10.713" data-line="10" id="l10.713.10"></span>ὑπάρξαντα τοῖς οὕτω κάμνουσιν, ὅταν ἐν καιρῷ λούωνται.
<span class="lb" data-page="10.713" data-line="11" id="l10.713.11"></span>μετίωμεν δήπου πρὸς τὸ δεύτερον αὐτῶν μέρος, ὅπερ ἦν αὐτὸ
<span class="lb" data-page="10.713" data-line="12" id="l10.713.12"></span>τὸ κυριώτατον προσαγορευόμενον λουτρόν. ἐν τούτῳ τοίνυν
<span class="lb" data-page="10.713" data-line="13" id="l10.713.13"></span>ὑγραινόμενοι μὲν ὀνίνανται, θερμαινόμενοι δ’ οὐδὲν ὀνίνανται.
<span class="lb" data-page="10.713" data-line="14" id="l10.713.14"></span>μετέλθωμεν οὖν αὖθις ἐπὶ τὸ τρίτον, ἐν ᾧ ψύχεται μὲν
<span class="lb" data-page="10.713" data-line="15" id="l10.713.15"></span>ἀλύπως τὰ τεθερμασμένα, ῥώννυται δ’ ἡ δύναμις. ὅσα δ’
<span class="lb" data-page="10.713" data-line="16" id="l10.713.16"></span>ἠραιώθη τε καὶ περαιτέρω τοῦ προσήκοντος ἐχαλάσθη, ταῦτα
<span class="lb" data-page="10.713" data-line="17" id="l10.713.17"></span>εἰς τὴν κατὰ φύσιν ἐπανέρχεται συμμετρίαν, ὡς δηλοῖ καὶ τὸ
<span class="lb" data-page="10.713" data-line="18" id="l10.713.18"></span>τέταρτον τοῦ λουτροῦ μέρος. ἐφ’ ὧν γὰρ ἐπράχθη καλῶς
<span class="pb" data-page="10.714" id="p10.714"></span>
<span class="lb" data-page="10.714" data-line="1" id="l10.714.1"></span>πάντα, καὶ μετὰ τὴν τοῦ ψυχροῦ χρῆσιν ἱδροῦσιν ἔτι καὶ πάντ’
<span class="lb" data-page="10.714" data-line="2" id="l10.714.2"></span>αὐτῶν ἐκκενοῦται τὰ περιττά. καὶ τοίνυν ἐκ πάντων ὧν εἴπομεν
<span class="lb" data-page="10.714" data-line="3" id="l10.714.3"></span>περὶ βαλανείων ἀθρόον κεφάλαιον συμβαίνει, κεκενῶσθαι
<span class="lb" data-page="10.714" data-line="4" id="l10.714.4"></span>μὲν ὅσον ἦν ἐπὶ τῷ σώματι λιγνυῶδές τε καὶ καπνῶδες· ἐν
<span class="lb" data-page="10.714" data-line="5" id="l10.714.5"></span>δὲ τῇ κατὰ φύσιν ὑπάρχειν συμμετρίᾳ τὰς σάρκας καὶ τὸ
<span class="lb" data-page="10.714" data-line="6" id="l10.714.6"></span>δέρμα, τὸν δὲ τῶν στερεῶν μορίων αὐχμὸν πεπαῦσθαι, καὶ
<span class="lb" data-page="10.714" data-line="7" id="l10.714.7"></span>τὴν θερμασίαν οὐ μόνον τὴν ἐκ τοῦ λουτροῦ προσγινομένην,
<span class="lb" data-page="10.714" data-line="8" id="l10.714.8"></span>ἀλλὰ καὶ τὴν ἔμπροσθεν οὖσαν ὑπὸ τῆς τοῦ ψυχροῦ χρήσεως
<span class="lb" data-page="10.714" data-line="9" id="l10.714.9"></span>ἀναιρεῖσθαι. μέγιστον δὲ τοῦ λόγου τεκμήριον ἡ συμβαίνουσα
<span class="lb" data-page="10.714" data-line="10" id="l10.714.10"></span>κατάστασις ἐπὶ τοῖς τοιούτοις λουτροῖς, ὅταν ὁδοιπορήσωμεν
<span class="lb" data-page="10.714" data-line="11" id="l10.714.11"></span>ἐν ἡλίῳ θερμῷ. παραγινόμεθα μὲν ἐπ’ αὐτὰ μηδὲ φθέγξασθαι
<span class="lb" data-page="10.714" data-line="12" id="l10.714.12"></span>δυνάμενοι διὰ τὴν ξηρότητα τῆς γλώττης καὶ φάρυγγος,
<span class="lb" data-page="10.714" data-line="13" id="l10.714.13"></span>ἅπαν τε τὸ σῶμα καρφαλέον ἔχοντες. ἐξελθόντες δὲ τοῦ ψυχροῦ
<span class="lb" data-page="10.714" data-line="14" id="l10.714.14"></span>παραχρῆμα πάντ’ ἀνακτώμεθα τὰ κατὰ φύσιν, οὔτε τῇ
<span class="lb" data-page="10.714" data-line="15" id="l10.714.15"></span>πυρώδει θερμασίᾳ κάμνοντες οὔτε τῇ ξηρότητι δυσφοροῦντες
<span class="lb" data-page="10.714" data-line="16" id="l10.714.16"></span>ἑτοίμως τε φθεγγόμενοι καὶ τῆς δίψης τὸ πλεῖστον ἰαθέντες.
<span class="lb" data-page="10.714" data-line="17" id="l10.714.17"></span>ἄρ’ οὖν ἐναργέστερον ἔτι δύναμιν λουτρῶν γνῶναι ποθεῖς
<span class="lb" data-page="10.714" data-line="18" id="l10.714.18"></span>ἐπὶ ξηραῖς καὶ θερμαῖς σωμάτων διαθέσεσιν; ἐγὼ μὲν οὐκ
<span class="pb" data-page="10.715" id="p10.715"></span>
<span class="lb" data-page="10.715" data-line="1" id="l10.715.1"></span>οἶμαι. πάρεστι δὲ τοῖς βουλομένοις πειραθῆναι μετὰ τὴν
<span class="lb" data-page="10.715" data-line="2" id="l10.715.2"></span>τοιαύτην ὁδοιπορίαν ἀλουτήσασι τῆς ἑπομένης βλάβης. ἢ
<span class="lb" data-page="10.715" data-line="3" id="l10.715.3"></span>γὰρ εὐθέως πυρέξουσιν ἢ πολλῆς ἄσης ἀνάπλεοι διατελέσουσι
<span class="lb" data-page="10.715" data-line="4" id="l10.715.4"></span>βαρυνόμενοι τὴν κεφαλὴν καὶ μάλιστα ἐὰν μηδέπω τῷ ψυχρῷ
<span class="lb" data-page="10.715" data-line="5" id="l10.715.5"></span>σβέσωσι τὸ καῦμα. πολλοὶ μέντοι <span class="milestone ed1page" data-n="4.148" data-unit="ed1page" id="ed1page.4.148"></span>νεανίσκοι μετὰ τὰς
<span class="lb" data-page="10.715" data-line="6" id="l10.715.6"></span>τοιαύτας ὁδοιπορίας εὐθέως εἰς ὕδωρ ψυχρὸν ἑαυτοὺς ἐπιῤῥίψαντες
<span class="lb" data-page="10.715" data-line="7" id="l10.715.7"></span>ὠνίναντο, καὶ μάλισθ’ ὅσοι περ ἂν ὦσιν ἰσχυροὶ καὶ
<span class="lb" data-page="10.715" data-line="8" id="l10.715.8"></span>ψυχρῶν λουτρῶν ἐθάδες. οὕτω δὲ κᾀν τοῖς ἀγροῖς, ἐν οἷς οὐκ
<span class="lb" data-page="10.715" data-line="9" id="l10.715.9"></span>ἔστι βαλανεῖα, πράττουσιν, εἰς λίμνας ἢ ποταμοὺς ἑαυτοὺς
<span class="lb" data-page="10.715" data-line="10" id="l10.715.10"></span>ἐμβάλλοντες οὐδενὸς ἰατροῦ συμβουλεύσαντος αὐτοῖς, ἀλλ’
<span class="lb" data-page="10.715" data-line="11" id="l10.715.11"></span>ὑπὸ τῆς διοικούσης τὸ σῶμα φύσεως ἀγόμενοι πρὸς τὸ δέον,
<span class="lb" data-page="10.715" data-line="12" id="l10.715.12"></span>ἥτις καὶ τοῖς ἀλόγοις ζώοις τὰς ἐπὶ τἀναντία τῶν λυπούντων
<span class="lb" data-page="10.715" data-line="13" id="l10.715.13"></span>ὁρμὰς ἐντίθησι· λούεται γὰρ κᾀκεῖνα ψυχρῷ τῷ θάλπει καταπονούμενα,
<span class="lb" data-page="10.715" data-line="14" id="l10.715.14"></span>καθάπερ γε καὶ θερμὰς εὐνὰς ἐξευρίσκει τῷ
<span class="lb" data-page="10.715" data-line="15" id="l10.715.15"></span>κρύει κάμνοντα. κατὰ δὲ τὴν τοιαύτην ἐναντίωσιν ἐσθίει
<span class="lb" data-page="10.715" data-line="16" id="l10.715.16"></span>μὲν πεινῶντα, πίνει δὲ διψῶντα, καὶ τἄλλα πάντα πράττει
<span class="lb" data-page="10.715" data-line="17" id="l10.715.17"></span>φύσει. καὶ εἴπερ γε διάγνωσιν ἀκριβῆ τῆς τῶν πυρεττόντων
<span class="lb" data-page="10.715" data-line="18" id="l10.715.18"></span>εἴχομεν φύσεως, ἐτολμῶμεν ἂν, οἶμαι, συνεχῶς ἐξ αὐτῶν ﻿
<span class="pb" data-page="10.716" id="p10.716"></span>
<span class="lb" data-page="10.716" data-line="1" id="l10.716.1"></span>λούειν ἐν ὕδασιν ἐνίους ψυχροῖς βαλανείου χωρίς. ὅτι μὲν γάρ
<span class="lb" data-page="10.716" data-line="2" id="l10.716.2"></span>εἰσί τινες οἱ δεόμενοι τούτου δῆλον ἐκ τῶν ὠφεληθέντων, οὓς
<span class="lb" data-page="10.716" data-line="3" id="l10.716.3"></span>οὐκ ἂν ὤνησε τὸ ψυχρὸν λουτρὸν, εἴπερ μὴ διέκειντο κατ’
<span class="lb" data-page="10.716" data-line="4" id="l10.716.4"></span>ἐκεῖνον τὸν καιρὸν ἐπιτηδείως πρὸς αὐτό. τῷ δ’ ἀγνοεῖν ἡμᾶς
<span class="lb" data-page="10.716" data-line="5" id="l10.716.5"></span>ἀκριβῶς τὰς διαθέσεις μεγίστην τε τὴν ἐκ τῆς ἀποτυχίας
<span class="lb" data-page="10.716" data-line="6" id="l10.716.6"></span>ὑπάρχειν βλάβην ἀφιστάμεθα τῶν τοιούτων βοηθημάτων καὶ
<span class="lb" data-page="10.716" data-line="7" id="l10.716.7"></span>μάλιστα ἐπὶ τῶν ἑκτικῶν πυρετῶν, ὡς ἂν ὀλιγαίμου καὶ ὀλιγοσάρκου
<span class="lb" data-page="10.716" data-line="8" id="l10.716.8"></span>κᾀπιμέλου τοῦ σώματος αὐτοῖς γεγονότος. οὐδὲν
<span class="lb" data-page="10.716" data-line="9" id="l10.716.9"></span>γὰρ ἔχουσι τῶν στερεῶν μορίων πρόβλημα <span class="milestone ed2page" data-n="10.241" data-unit="ed2page" id="ed2page.10.241"></span>τὴν ἐκ τοῦ
<span class="lb" data-page="10.716" data-line="10" id="l10.716.10"></span>ψυχροῦ προσβολὴν ἀλύπως ἐκδεχόμενον, ἀλλὰ αὐτοῖς εὐθέως
<span class="lb" data-page="10.716" data-line="11" id="l10.716.11"></span>προσπίπτει τοῖς ὁμοιομερέσιν ὀνομαζομένοις, ὑφ’ ὧν ἅπασι
<span class="lb" data-page="10.716" data-line="12" id="l10.716.12"></span>τοῖς ζώοις αἱ ἐνέργειαι γίνονται. νέος δ’ ἄν τις εὔσαρκος ὥρᾳ
<span class="lb" data-page="10.716" data-line="13" id="l10.716.13"></span>θέρους ἐν ἀκμῇ πυρετώδους νοσήματος, ἄνευ σπλάγχνου
<span class="lb" data-page="10.716" data-line="14" id="l10.716.14"></span>φλεγμονῆς, εἰς ψυχρὸν ἑαυτὸν ἐμβαλὼν ὕδωρ ἱδρῶτα κινήσειεν·
<span class="lb" data-page="10.716" data-line="15" id="l10.716.15"></span>εἰ δὲ καὶ ψυχρολουσίας συνήθης εἴη, πάνυ θαῤῥῶν χρήσοιτο
<span class="lb" data-page="10.716" data-line="16" id="l10.716.16"></span>τῷ βοηθήματι. ἀλλὰ περὶ μὲν τῶν τοιούτων σωμάτων
<span class="lb" data-page="10.716" data-line="17" id="l10.716.17"></span>αὖθις εἰρήσεται. τοῖς δὲ τὸν ἑκτικὸν πυρέττουσι πυρετὸν
<span class="lb" data-page="10.716" data-line="18" id="l10.716.18"></span>ἐπὶ θερμῇ καὶ ξηρᾷ κράσει καὶ μάλιστα τοῖς ἤδη μαραινομένοις
<span class="pb" data-page="10.717" id="p10.717"></span>
<span class="lb" data-page="10.717" data-line="1" id="l10.717.1"></span>οὐκ ἀσφαλὲς εἰς ὅλον ἀναῤῥίπτειν, ἐπὶ τοιοῦτον ἰοῦσι
<span class="lb" data-page="10.717" data-line="2" id="l10.717.2"></span>βοήθημα· καθάπερ οὐδ’ ὅσοι θέρους ὥρᾳ θερμοῦ καὶ ξηροῦ
<span class="lb" data-page="10.717" data-line="3" id="l10.717.3"></span>μακροτέραν ὁδὸν ἀνύσαντες ἰσχνοὶ καὶ ἀσθενεῖς ὄντες ἐμψυχθῆναι
<span class="lb" data-page="10.717" data-line="4" id="l10.717.4"></span>δέονται· οὐδὲ γὰρ οὐδὲ τούτοις ἀκίνδυνος ἡ τοῦ ψυχροῦ
<span class="lb" data-page="10.717" data-line="5" id="l10.717.5"></span>χρῆσις ἄνευ τοῦ κατὰ βαλανεῖον ὁμαλῶς προθερμανθῆναι.
<span class="lb" data-page="10.717" data-line="6" id="l10.717.6"></span>τοιοῦτον γάρ τοι συμβαίνειν ἔοικεν ἡμῖν εἰς τὴν ψυχρὰν
<span class="lb" data-page="10.717" data-line="7" id="l10.717.7"></span>δεξαμενὴν εἰσιοῦσιν ἐπὶ τοῖς βαλανείοις, οἷόν τι καὶ τῇ τοῦ
<span class="lb" data-page="10.717" data-line="8" id="l10.717.8"></span>σιδήρου βαφῇ· καὶ γὰρ ψυχόμεθα καὶ τονούμεθα, καθάπερ
<span class="lb" data-page="10.717" data-line="9" id="l10.717.9"></span>ἐκεῖνος, ἐπειδὰν διάπυρος γενόμενος ἐμβάπτηται τῷ ψυχρῷ.
<span class="lb" data-page="10.717" data-line="10" id="l10.717.10"></span>καὶ τούτου χάριν ἐπὶ τῶν ἀσθενεστέρων σωμάτων εὕρηται τὰ
<span class="lb" data-page="10.717" data-line="11" id="l10.717.11"></span>βαλανεῖα, προθερμαίνοντα καὶ προπαρασκευάζοντα τῷ ψυχρῷ
<span class="lb" data-page="10.717" data-line="12" id="l10.717.12"></span>λουτρῷ. τοιοῦτον δὲ δή τι καὶ οἱ χωρὶς τοῦ βαλανείου
<span class="lb" data-page="10.717" data-line="13" id="l10.717.13"></span>χρώμενοι τῷ ψυχρῷ πράττουσιν, ὅταν προγυμνασθέντες εἰς
<span class="lb" data-page="10.717" data-line="14" id="l10.717.14"></span>αὐτὸ καθάλλωνται. οἷον γάρ τι τὸ βαλανεῖον ἡμῖν ἐστι, τοιοῦτον
<span class="lb" data-page="10.717" data-line="15" id="l10.717.15"></span>ἐκείνοις τὸ γυμνάσιον οὐ μόνον ἐκθερμαῖνον, ἀλλὰ καὶ
<span class="lb" data-page="10.717" data-line="16" id="l10.717.16"></span>τὴν ἐκ τοῦ βάθους κίνησιν τῆς ἐμφύτου θερμασίας πρὸς τοὐκτὸς
<span class="lb" data-page="10.717" data-line="17" id="l10.717.17"></span>ἐργαζόμενον, ὥστ’ ἀπαντῆσαί τε τῷ προσπίπτοντι ψυχρῷ
<span class="lb" data-page="10.717" data-line="18" id="l10.717.18"></span>καὶ ἀπομαχέσασθαι καὶ κωλῦσαι βιαίως ἐμπεσεῖν τῷ βάθει
<span class="pb" data-page="10.718" id="p10.718"></span>
<span class="lb" data-page="10.718" data-line="1" id="l10.718.1"></span>καὶ πλῆξαί τι τῶν σπλάγχνων. οὔτε γὰρ τὴν οὐσίαν αὐτὴν
<span class="lb" data-page="10.718" data-line="2" id="l10.718.2"></span>τοῦ ψυχροῦ μέχρι τῶν σπλάγχνων ἐξικέσθαι καλὸν οὔτε
<span class="lb" data-page="10.718" data-line="3" id="l10.718.3"></span>ἀκραιφνῆ τὴν ποιότητα· βέλτιον δὲ καὶ ἀσφαλέστερόν ἐστι τῷ
<span class="lb" data-page="10.718" data-line="4" id="l10.718.4"></span>τῆς διαδόσεως λόγῳ πρὸς τὸ βάθος ὁδοιπορῆσαι μόνην τὴν
<span class="lb" data-page="10.718" data-line="5" id="l10.718.5"></span>ποιότητα χωρὶς τῆς οὐσίας. καὶ τοίνυν καὶ ὅσοι τῶν πυρεττόντων
<span class="lb" data-page="10.718" data-line="6" id="l10.718.6"></span>ἑκτικῶς ἐπὶ τὸ βαλανεῖον ἥκουσιν, εἰ μὴ τῷ ψυχρῷ
<span class="lb" data-page="10.718" data-line="7" id="l10.718.7"></span>βαφεῖεν, οὐδὲν ὀνίνανται. τῶν μὲν γὰρ ἄλλως πυρεττόντων
<span class="lb" data-page="10.718" data-line="8" id="l10.718.8"></span>οὐδέπω τὰ στερεὰ μόρια δύσλυτον ἔχει τὴν θέρμην. ὥσθ’
<span class="lb" data-page="10.718" data-line="9" id="l10.718.9"></span>ἱκανὴ βοήθεια τούτοις ἐστὶν ἡ ἐκ τῶν ἱδρώτων ἅμα ταῖς
<span class="lb" data-page="10.718" data-line="10" id="l10.718.10"></span>ἀδήλοις αἰσθήσει διαπνοαῖς. καὶ τῶν γ’ ἐφημέρων πυρετῶν
<span class="lb" data-page="10.718" data-line="11" id="l10.718.11"></span>αὐτὴν σχεδόν γε τὴν οὐσίαν ἐκκενοῦσθαι συμβαίνει δι’ αὐτῶν.
<span class="lb" data-page="10.718" data-line="12" id="l10.718.12"></span>ἐπὶ δὲ τῶν διὰ ξηρότητα καὶ θερμασίαν ἑκτικοῖς ἁλόντων
<span class="lb" data-page="10.718" data-line="13" id="l10.718.13"></span>πυρετοῖς ὁμοία τοῖς διαπύροις σιδήροις ἐστὶν ἡ τῶν στερεῶν
<span class="lb" data-page="10.718" data-line="14" id="l10.718.14"></span>μορίων διάθεσις. ὥστ’ οὐκ ἀρκεῖ θερμῆναι καὶ τέγξαι μόνον
<span class="lb" data-page="10.718" data-line="15" id="l10.718.15"></span>ἐν τοῖς βαλανείοις αὐτοὺς, τροφὴν γὰρ ἂν οὕτω γε καὶ αὔξησιν
<span class="lb" data-page="10.718" data-line="16" id="l10.718.16"></span>δοίημεν τῷ πυρετῷ· βέλτιον δ’ ἐμβάπτοντας τῷ ψυχρῷ
<span class="lb" data-page="10.718" data-line="17" id="l10.718.17"></span>σβέσαι τὴν θέρμην. ἀλλ’ ἐν τούτῳ κίνδυνος εἰς τοὐναντίον
<span class="pb" data-page="10.719" id="p10.719"></span>
<span class="lb" data-page="10.719" data-line="1" id="l10.719.1"></span>ἀγαγεῖν καὶ ψῦξαι τὸ σῶμα. τίς δ’ οὐ φησίν; οὐ μὴν διὰ
<span class="lb" data-page="10.719" data-line="2" id="l10.719.2"></span>τοῦτό γε τὸ κατορθούμενον ἐν τῷ βοηθήματι προσήκει ψέγειν,
<span class="lb" data-page="10.719" data-line="3" id="l10.719.3"></span>οὐδ’ ὅτι δύσληπτον τὸ μέτρον ἀφίστασθαι παντάπασιν.
<span class="lb" data-page="10.719" data-line="4" id="l10.719.4"></span>εἰ μὲν γὰρ οἷόν τ’ ἦν ἑτέρως ἰᾶσθαι τούς τ’ ἄλλους
<span class="lb" data-page="10.719" data-line="5" id="l10.719.5"></span>ἑκτικοὺς πυρετοὺς καὶ τοὺς μαρασμώδεις, ἄμεινον ἂν ἦν
<span class="lb" data-page="10.719" data-line="6" id="l10.719.6"></span>τὴν ἀσφαλεστέραν ἰέναι. ἐπεὶ δ’ ἐν μὲν τῷ ψῦξαι καὶ ὑγρᾶναι
<span class="lb" data-page="10.719" data-line="7" id="l10.719.7"></span>τὸ κῦρος τῆς θεραπείας ἐστὶν, ἅπασι δὲ τοῖς ψυκτικοῖς
<span class="lb" data-page="10.719" data-line="8" id="l10.719.8"></span>βοηθήμασιν ἐφεδρεύει βλάβη διὰ τὴν ἰσχνότητα τοῦ σώματος,
<span class="lb" data-page="10.719" data-line="9" id="l10.719.9"></span>ἀναγκαῖον οἶμαι γίγνεσθαι τὸ τοῦ Θουκυδίδου δράσαντάς
<span class="lb" data-page="10.719" data-line="10" id="l10.719.10"></span>τι καὶ κινδυνεῦσαι. οἷς μὲν γὰρ ἑτέρα μὲν οὐχ ὑπάρχει
<span class="lb" data-page="10.719" data-line="11" id="l10.719.11"></span>τῆς σωτηρίας ὁδὸς, ἡ δὲ οὖσα μόνη σφαλερὰ καθέστηκεν,
<span class="lb" data-page="10.719" data-line="12" id="l10.719.12"></span>ἀναγκαῖον, οἶμαι, τούτοις ἐστὶν ὁμόσε τοῖς δεινοῖς ἰέναι.
<span class="lb" data-page="10.719" data-line="13" id="l10.719.13"></span><span class="milestone ed2page" data-n="10.242" data-unit="ed2page" id="ed2page.10.242"></span>οὐ μὴν οὐδὲ τὸ σφάλμα θανατῶδες οὐδ’ ἀβοήθητον.
<span class="lb" data-page="10.719" data-line="14" id="l10.719.14"></span>οὓς γὰρ ἂν ἐν τῷ σβεννύναι τὸν πυρετὸν εἰς τὴν ἐναντίαν
<span class="lb" data-page="10.719" data-line="15" id="l10.719.15"></span>διάθεσιν ἀγάγῃ τὸ ψυχρὸν, ἔνεστιν ἰάσασθαι θερμαίνοντας
<span class="lb" data-page="10.719" data-line="16" id="l10.719.16"></span>ἐν τῷ μετὰ ταῦτα χρόνῳ παντί. ἀλλ’ οὐδ’ ὁ κίνδυνος ἴσος
<span class="lb" data-page="10.719" data-line="17" id="l10.719.17"></span>οὔθ’ ὁ τῆς διαθέσεως τῆς ψυχρᾶς οὔθ’ ὁ τῶν ἰαμάτων
<span class="lb" data-page="10.719" data-line="18" id="l10.719.18"></span>αὐτῆς. ἐδείχθη γὰρ ἤδη καὶ πρόσθεν ἐν τῷ τῆσδε τῆς πραγματείας
<span class="pb" data-page="10.720" id="p10.720"></span>
<span class="lb" data-page="10.720" data-line="1" id="l10.720.1"></span>ἑβδόμῳ γράμματι, δέδεικται δὲ κᾀν τῷ περὶ μαρασμοῦ
<span class="lb" data-page="10.720" data-line="2" id="l10.720.2"></span>βιβλίῳ καὶ πρὸ τούτων ἔτι κατὰ τὴν ὑγιεινὴν πραγματείαν,
<span class="lb" data-page="10.720" data-line="3" id="l10.720.3"></span>ὡς οὐχ οἷόν τε τὴν τῶν στερεῶν μορίων ξηρότητα
<span class="lb" data-page="10.720" data-line="4" id="l10.720.4"></span>τελέως ἰάσασθαι, καὶ ὡς, εἴπερ ἦν τοῦτο πρᾶξαι δυνατὸν,
<span class="lb" data-page="10.720" data-line="5" id="l10.720.5"></span>ἀγήρως ἄν τις ἐγένετο τοιαύτῃ διαίτῃ χρώμενος. εἴπερ οὖν
<span class="lb" data-page="10.720" data-line="6" id="l10.720.6"></span>ἀνίατος μέν ἐστιν ἡ ξηρότης τῶν στερεῶν σωμάτων, ὠκυτάτη
<span class="lb" data-page="10.720" data-line="7" id="l10.720.7"></span>δ’ ἐπ’ αὐτὴν ὁδὸς τέτμηται ἡ διὰ τῶν ἑκτικῶν πυρετῶν,
<span class="lb" data-page="10.720" data-line="8" id="l10.720.8"></span>ἄμεινον εἰς ψυχρὰν δυσκρασίαν μεταστήσαντα τὸν ἄνθρωπον
<span class="lb" data-page="10.720" data-line="9" id="l10.720.9"></span>ἔχειν ᾧ θεραπεύσομεν. ὁ μὲν γὰρ τοῦτο πράξας ἀναμαχέσαιτ’
<span class="lb" data-page="10.720" data-line="10" id="l10.720.10"></span>ἂν ἐξ ὑστέρου τὴν βλάβην, ὁ δ’ ἐπιτρέψας ἰέναι
<span class="lb" data-page="10.720" data-line="11" id="l10.720.11"></span>τὴν ἐπὶ θάνατον, ἀνέλπισταν τῷ κάμνοντι τὴν σωτηρίαν
<span class="lb" data-page="10.720" data-line="12" id="l10.720.12"></span>εἰργάσατο. ὅσῳ τοίνυν ἄμεινόν ἐστι τοῦ χωρὶς ἐλπίδος ἀπολέσθαι
<span class="lb" data-page="10.720" data-line="13" id="l10.720.13"></span>βεβαίως τὸ σὺν ἐλπίδι χρηστῇ δράσαντάς τι καὶ κινδυνεῦσαι,
<span class="lb" data-page="10.720" data-line="14" id="l10.720.14"></span>τοσούτῳ τὸ μετὰ μεγάλων βοηθημάτων ἀγωνίσασθαι
<span class="lb" data-page="10.720" data-line="15" id="l10.720.15"></span>τοῦ μηδὲν πράξαι βέλτιον, ἐμψύχωμεν οὖν ἅπαντι
<span class="lb" data-page="10.720" data-line="16" id="l10.720.16"></span>τρόπῳ τοὺς ἑκτικῶς πυρέσσοντας αὐτίκα, πρὶν προσελθόντας
<span class="lb" data-page="10.720" data-line="17" id="l10.720.17"></span>εἰς μαρασμὸν τελευτῆσαι. τὸν δ’ ἀκριβῶς μαρανθέντα μηδ’
<span class="lb" data-page="10.720" data-line="18" id="l10.720.18"></span>ἐπιχειρῶμεν ἰᾶσθαι. καὶ γὰρ εἰ τὴν θέρμην αὐτοῦ σβέσαιμεν,
<span class="pb" data-page="10.721" id="p10.721"></span>
<span class="lb" data-page="10.721" data-line="1" id="l10.721.1"></span>ἀλλ’ ἥ γε ξηρότης ὑπολειφθεῖσα γήρως τρόπῳ τὸν ἄνθρωπον
<span class="lb" data-page="10.721" data-line="2" id="l10.721.2"></span>ἀπολεῖ, τοσοῦτον ἐπιβιώσαντα χρόνον ὅσον ἀντισχεῖν
<span class="lb" data-page="10.721" data-line="3" id="l10.721.3"></span>τὰ στερεὰ μόρια πρὸς τὴν ἐσχάτην ξηρότητα. τάχα δ’
<span class="lb" data-page="10.721" data-line="4" id="l10.721.4"></span>ἄν τις ἕλοιτο τῶν οἰκείων τοῦ νοσοῦντος, ἔτι τε μᾶλλον ὁ κάμνων
<span class="lb" data-page="10.721" data-line="5" id="l10.721.5"></span>αὐτὸς ἐπιβιῶναί τινα χρόνον ἐν γέροντος σχέσει μᾶλλον ἢ
<span class="lb" data-page="10.721" data-line="6" id="l10.721.6"></span>τεθνάναι παραχρῆμα. θεραπεύειν οὖν καὶ τούτους μετὰ προῤῥήσεως,
<span class="lb" data-page="10.721" data-line="7" id="l10.721.7"></span>εἰς ἕτερον <span class="milestone ed1page" data-n="4.149" data-unit="ed1page" id="ed1page.4.149"></span>μεθιστάντας μαρασμὸν, ὃν ἤδη καλεῖν
<span class="lb" data-page="10.721" data-line="8" id="l10.721.8"></span>ἔθος ἡμῖν ἐστιν ἐκ νόσου γῆρας· ἐγχωρεῖ γὰρ αὐτοὺς οὐ μόνον
<span class="lb" data-page="10.721" data-line="9" id="l10.721.9"></span>ἡμέρας πλείους, ἀλλὰ καὶ μῆνας ζῆσαι. νεανίσκον γοῦν ἐγώ
<span class="lb" data-page="10.721" data-line="10" id="l10.721.10"></span>τινα τῶν οὕτως ἐχόντων ἰασάμενος, εἶθ’ ἑξῆς ἀνακομίζων
<span class="lb" data-page="10.721" data-line="11" id="l10.721.11"></span>καὶ οἷον γηροτροφῶν αὐτοῦ τὴν πρεσβυτικὴν ἀσθένειαν, οὐ
<span class="lb" data-page="10.721" data-line="12" id="l10.721.12"></span>μόνον εἰς μῆνας, ἀλλὰ καὶ εἰς ἔτη διεφύλαξα ζῶντα. χρὴ δ’
<span class="lb" data-page="10.721" data-line="13" id="l10.721.13"></span>οὐ νῦν ἀκούειν ποθεῖν τοῦ τοιούτου μαρασμοῦ τὴν ἐπιμέλειαν·
<span class="lb" data-page="10.721" data-line="14" id="l10.721.14"></span>ἔν τε γὰρ τῷ τῆσδε τῆς πραγματείας ἑβδόμῳ προείρηται
<span class="lb" data-page="10.721" data-line="15" id="l10.721.15"></span>δυνάμει, τὰς ξηρὰς καὶ ψυχρὰς δυσκρασίας ἰωμένων
<span class="lb" data-page="10.721" data-line="16" id="l10.721.16"></span>ἡμῶν, ἔν τε τῷ γηροκομικῷ μέρει τῆς ὑγιεινῆς πραγματείας.
<span class="lb" data-page="10.721" data-line="17" id="l10.721.17"></span>ὁ δ’ ἐνεστὼς λόγος οὐ μαρασμῶν ἐπηγγείλατο θεραπείαν
<span class="lb" data-page="10.721" data-line="18" id="l10.721.18"></span>διδάξαι, ἀλλὰ πυρετῶν ἑκτικῶν, ἐξ οὗ γένους εἰσὶ καὶ οἱ ﻿
<span class="pb" data-page="10.722" id="p10.722"></span>
<span class="lb" data-page="10.722" data-line="1" id="l10.722.1"></span>μαρασμώδεις· εἴρηται δή μοι περὶ τούτων ἄλλα τε πολλὰ
<span class="lb" data-page="10.722" data-line="2" id="l10.722.2"></span>λόγῳ καὶ πείρᾳ κεκριμένα καὶ ὡς οὐ χρὴ δεδιέναι βαλανεῖον,
<span class="lb" data-page="10.722" data-line="3" id="l10.722.3"></span>ὥσπερ ὁ Φίλιππος εὐλαβέστερον ἴσως αὐτῷ χρώμενος, ὃν
<span class="lb" data-page="10.722" data-line="4" id="l10.722.4"></span>τρόπον ἐπὶ τῶν ἄλλων εἰθίσμεθα πυρετῶν ὅσοι διὰ φλεγμονὰς
<span class="lb" data-page="10.722" data-line="5" id="l10.722.5"></span>καὶ σήψεις γίνονται χυμῶν. ἐπ’ ἐκείνων μὲν γὰρ οὐδὲν
<span class="lb" data-page="10.722" data-line="6" id="l10.722.6"></span>βλάψεις, εἰ καὶ μὴ βάπτοις εἰς τὸ ψυχρὸν ὕδωρ αὐτοὺς, ἀλλ’
<span class="lb" data-page="10.722" data-line="7" id="l10.722.7"></span>ὡς εἴθισται περιχέοις χλιαρὸν μὲν πρῶτον, εἶθ’ οἷον ἐξ ἡλίου
<span class="lb" data-page="10.722" data-line="8" id="l10.722.8"></span>θερινοῦ, κᾄπειτα τούτου βραχύ τι ψυχρότερον. ἐπὶ δὲ τῶν
<span class="lb" data-page="10.722" data-line="9" id="l10.722.9"></span>ἑκτικῶν πυρετῶν οὐ τὸ θερμὸν λουτρόν ἐστι τὸ τὴν ὠφέλειαν
<span class="lb" data-page="10.722" data-line="10" id="l10.722.10"></span>παρέχον, ἀλλὰ τὸ ψυχρὸν, ᾧ παρασκευάζει τὰ βαλανεῖα
<span class="lb" data-page="10.722" data-line="11" id="l10.722.11"></span>τὸ τοῦ κάμνοντος σῶμα, καθάπερ ἐπὶ τῶν ἄλλων ἁπάντων
<span class="lb" data-page="10.722" data-line="12" id="l10.722.12"></span>τῶν ἐν ὑγείᾳ λουομένων. οὐ μόνον δὲ διὰ τοῦτο δοκεῖ μοι Φίλιππος
<span class="lb" data-page="10.722" data-line="13" id="l10.722.13"></span>ἀγνοεῖν ἐπὶ τῶν μαραινομένων ὁποῖόν τι χρῆμά ἐστι
<span class="lb" data-page="10.722" data-line="14" id="l10.722.14"></span>βαλανεῖον, ὅτι τοὺς οὕτως ἰσχνοὺς οὐδεὶς <span class="milestone ed2page" data-n="10.243" data-unit="ed2page" id="ed2page.10.243"></span>τολμᾷ βάπτειν
<span class="lb" data-page="10.722" data-line="15" id="l10.722.15"></span>εἰς τὴν ψυχρὰν δεξαμενὴν ἢ τὸ γοῦν ὕστατον ὕδωρ
<span class="lb" data-page="10.722" data-line="16" id="l10.722.16"></span>καταχεῖν ψυχρὸν, ἀλλὰ καὶ διότι πολλάκις ἔζευκταί τις ἄλλος
<span class="lb" data-page="10.722" data-line="17" id="l10.722.17"></span>αὐτοῖς πυρετὸς ἐπὶ χυμοῖς σηπομένοις ἢ σπλάχνου φλεγμονῇ·
<span class="pb" data-page="10.723" id="p10.723"></span>
<span class="lb" data-page="10.723" data-line="1" id="l10.723.1"></span>καὶ μὲν δὴ καὶ ὅτι πάθος ὀλέθριον τῶν μαραινομένων αὐτὸ
<span class="lb" data-page="10.723" data-line="2" id="l10.723.2"></span>ὑπάρχει, καὶ διὰ τοῦτο οὐκ ὀρθῶς ἔνιοι πάντα μέμφονται τὰ
<span class="lb" data-page="10.723" data-line="3" id="l10.723.3"></span>προσφερόμενα, δέον οὐκ ἐκείνοις, ἀλλὰ τῇ διαθέσει τὴν αἰτίαν
<span class="lb" data-page="10.723" data-line="4" id="l10.723.4"></span>ἀναφέρειν. ἀναλαβόντες οὖν αὖθις ἅπερ ἐλέγομεν ἐπιθῶμεν
<span class="lb" data-page="10.723" data-line="5" id="l10.723.5"></span>ἤδη τῷ λόγῳ κεφαλήν. ἅπαντας τοὺς ἑκτικὸν νοσοῦντας πυρετὸν
<span class="lb" data-page="10.723" data-line="6" id="l10.723.6"></span>καὶ μᾶλλον ἐξ αὐτῶν ὅσοι περ ἂν ἤδη μαραίνωνται,
<span class="lb" data-page="10.723" data-line="7" id="l10.723.7"></span>χωρὶς τοῦ τινα ἕτερον ἐπιπεπλέχθαι πυρετὸν αὐτοῖς, ἤτοι γ’
<span class="lb" data-page="10.723" data-line="8" id="l10.723.8"></span>ἐπὶ σήψει μόνῃ χυμῶν ἢ μετὰ φλεγμονῆς, λοῦε θαῤῥῶν ἄνευ
<span class="lb" data-page="10.723" data-line="9" id="l10.723.9"></span>καμάτου παντὸς, ὡς μὴ καταλῦσαι τὴν δύναμιν· ὅπερ οὐχ
<span class="lb" data-page="10.723" data-line="10" id="l10.723.10"></span>ἥκιστα καὶ αὐτὸ βλάπτον ἰσχυρῶς αἴτιον γίγνεται τοῦ ψέγεσθαι
<span class="lb" data-page="10.723" data-line="11" id="l10.723.11"></span>τὸ λουτρόν. τὸ δ’ ἄνευ καμάτου τοιόνδε τι λέγω. τὸν
<span class="lb" data-page="10.723" data-line="12" id="l10.723.12"></span>ἀῤῥωστοῦντα βούλομαι κομίζεσθαι μὲν ἐπὶ τοῦ σκίμποδος εἰς
<span class="lb" data-page="10.723" data-line="13" id="l10.723.13"></span>τὸ βαλανεῖον, ἑτοίμως δ’ αὐτῷ παρεσκευασμένης σινδόνος
<span class="lb" data-page="10.723" data-line="14" id="l10.723.14"></span>θερμῆς, ἐπ’ ἐκείνῃ ἐν τῷ πρώτῳ τῶν τριῶν οἴκων τοῦ βαλανείου
<span class="lb" data-page="10.723" data-line="15" id="l10.723.15"></span>μεταφέρεσθαι γυμνωθέντα. τέσσαρες δ’ ἔστωσαν οἱ
<span class="lb" data-page="10.723" data-line="16" id="l10.723.16"></span>κρατοῦντες αὐτὸν, εἷς καθ’ ἕκαστον πέρας. εἰ μὲν οὖν αὐτάρκως
<span class="lb" data-page="10.723" data-line="17" id="l10.723.17"></span>εἴη θερμὸς ὁ πρῶτος οἶκος, ἐν αὐτῷ γυμνωθεὶς ὁ κάμνων
<span class="lb" data-page="10.723" data-line="18" id="l10.723.18"></span>εἰς τὸν δεύτερον εἰσκομιζέσθω· εἰ δ’ ἔτι σοι φαίνοιτο ψυχρότερον
<span class="lb" data-page="10.723" data-line="19" id="l10.723.19"></span>εἶναι, μὴ γυμνὸς, ἀλλ’ ἐπιβεβλημένος ἤτοι γ’ ἑτέραν σινδόνα
<span class="pb" data-page="10.724" id="p10.724"></span>
<span class="lb" data-page="10.724" data-line="1" id="l10.724.1"></span>μὴ ψυχρὰν ἤ τι τοιοῦτον ἐπίβλημα. δῆλον δ’ ὡς χρὴ
<span class="lb" data-page="10.724" data-line="2" id="l10.724.2"></span>τὴν μέλλουσαν ὀχεῖν αὐτὸν σινδόνα ἰσχυροτέραν ὑπάρχειν·
<span class="lb" data-page="10.724" data-line="3" id="l10.724.3"></span>εἰ δ’ ἀσθενὴς εἴη, καθ’ ἑαυτὴν ἐπιπτύσσοντα διπλῆν ἐργάζεσθαι
<span class="lb" data-page="10.724" data-line="4" id="l10.724.4"></span>βέλτιον. ἔστω δὲ ὁ μέσος οἶκος οὐ μόνον τῇ θέσει, ἀλλὰ
<span class="lb" data-page="10.724" data-line="5" id="l10.724.5"></span>καὶ τῇ κράσει τοσούτῳ τοῦ πρώτου θερμότερος ὅσῳ τοῦ τρίτου
<span class="lb" data-page="10.724" data-line="6" id="l10.724.6"></span>ψυχρότερος. ἐν τούτῳ τῷ οἴκῳ τὸ ἔλαιον ἔστω χλιαρὸν,
<span class="lb" data-page="10.724" data-line="7" id="l10.724.7"></span>ὡς εὐθέως περιχυθῆναι τῷ κάμνοντι κατὰ τῆς σινδόνος εἰσκομισθέντι.
<span class="lb" data-page="10.724" data-line="8" id="l10.724.8"></span>καὶ τοῦτο πράξαντες, εἰς τὸν τρίτον εἰσίτωσαν, εἰς
<span class="lb" data-page="10.724" data-line="9" id="l10.724.9"></span>τὴν δεξαμενὴν ἀποκομίζοντες αὐτὸν, ὥστε διόδῳ χρήσασθαι
<span class="lb" data-page="10.724" data-line="10" id="l10.724.10"></span>μόνῃ τοῖς τρισὶν οἴκοις τοῦ βαλανείου, μὴ ταχέως βαδιζόντων
<span class="lb" data-page="10.724" data-line="11" id="l10.724.11"></span>τῶν εἰσκομιζόντων τὸν κάμνοντα, ἀλλὰ τοσοῦτον ἐπιμεινάντων
<span class="lb" data-page="10.724" data-line="12" id="l10.724.12"></span>κατὰ τοὺς πρώτους οἴκους ὅσον ἐν μὲν θατέρῳ μετατεθῆναι
<span class="lb" data-page="10.724" data-line="13" id="l10.724.13"></span>μόνον ἀπὸ τοῦ σκίμποδος, ἐν δὲ τῷ μέσῳ περιχυθῆναι
<span class="lb" data-page="10.724" data-line="14" id="l10.724.14"></span>τὸ ἔλαιον. ἔστω δὲ καὶ ὁ ἀὴρ ὁ τῶν οἴκων ἁπάντων μήτε
<span class="lb" data-page="10.724" data-line="15" id="l10.724.15"></span>θερμὸς ἄκρως μήτε ψυχρὸς, ἀλλ’ εὔκρατος ἱκανῶς καὶ μετρίως
<span class="lb" data-page="10.724" data-line="16" id="l10.724.16"></span>ὑγρός· ἔσται δὲ τοῦτο προεκχυθέντος ὕδατος εὐκράτου δαψιλῶς
<span class="lb" data-page="10.724" data-line="17" id="l10.724.17"></span>ἐκ τῆς δεξαμενῆς, ὡς διαῤῥυῆναι διὰ πάντων τῶν οἴκων.
<span class="lb" data-page="10.724" data-line="18" id="l10.724.18"></span>ἐν αὐτῷ δὲ τῷ τῆς κολυμβήθρας ὕδατι χρονιζέτω μετρίως,
<span class="pb" data-page="10.725" id="p10.725"></span>
<span class="lb" data-page="10.725" data-line="1" id="l10.725.1"></span>ὀχούμενος ἐπὶ τῆς σινδόνος, οὐδεμιᾶς ἐπαντλήσεως αὐτῷ γενομένης,
<span class="lb" data-page="10.725" data-line="2" id="l10.725.2"></span>οἵας ἐπ’ ἄλλων εἰθίσμεθα πράττειν. ἀλλ’ οὐδὲ κατὰ
<span class="lb" data-page="10.725" data-line="3" id="l10.725.3"></span>τῆς κεφαλῆς αὐτοῦ καταχεῖσθαι βουλοίμην ἄν· ἱκανὸν γὰρ καὶ
<span class="lb" data-page="10.725" data-line="4" id="l10.725.4"></span>ταύτῃ δῦναι δὶς ἢ καὶ τρὶς ἅμα τῷ παντὶ σώματι κατὰ τοῦ
<span class="lb" data-page="10.725" data-line="5" id="l10.725.5"></span>ὕδατος, ὑφιέντων μετρίως εἰς τὸ κάτω τὴν σινδόνα, καὶ
<span class="lb" data-page="10.725" data-line="6" id="l10.725.6"></span>αὖθις ἀνακομιζόντων αὐτὸν ὁμοίως νεανίσκων τεττάρων. ἐκκομισθεὶς
<span class="lb" data-page="10.725" data-line="7" id="l10.725.7"></span>δ’ ἐντεῦθεν εἰς ὕδωρ ψυχρὸν ἀθρόως βλαπτέσθω
<span class="lb" data-page="10.725" data-line="8" id="l10.725.8"></span>μηδ’ ἐπὶ βραχὺ χρονίζων ἐν αὐτῷ. δεδιδάχθαι δὲ χρὴ καὶ
<span class="lb" data-page="10.725" data-line="9" id="l10.725.9"></span>τἄλλα μὲν ἀκριβῶς ἅπαντα τοὺς βαστάζοντας αὐτόν· ἐξαίρετον
<span class="lb" data-page="10.725" data-line="10" id="l10.725.10"></span>δ’ ἔτι τοῦτ’ ἔστω δίδαγμά τε ἅμα καὶ παράγγελμα, τὸ
<span class="lb" data-page="10.725" data-line="11" id="l10.725.11"></span>τάχος τῆς βαφῆς. εὐθὺς δ’ ἕτερος ἑτοίμην ἔχων σινδόνα κατ’
<span class="lb" data-page="10.725" data-line="12" id="l10.725.12"></span>αὐτοῦ βαλέτω, κᾄπειθ’ ἑξῆς ἐπιβληθεὶς τῷ σκίμποδι διὰ
<span class="lb" data-page="10.725" data-line="13" id="l10.725.13"></span>σπόγγων μὲν ἀποματτέσθω τὰ πρῶτα, μαλακοῖς δ’ ὕστερον
<span class="lb" data-page="10.725" data-line="14" id="l10.725.14"></span>ὀθονίοις, μηδ’ αὐτῶν τῶν ἀποματτόντων αὐτὸν βιαίως
<span class="lb" data-page="10.725" data-line="15" id="l10.725.15"></span>ψαυόντων, ἀλλ’ ὡς ἔνι μάλιστα πρᾳότατα. μετὰ δὲ ταῦτα
<span class="lb" data-page="10.725" data-line="16" id="l10.725.16"></span>ἐπαλείψαντάς τε καὶ περιθέντας ἱμάτια κομίζειν αὖθις ἐπὶ
<span class="lb" data-page="10.725" data-line="17" id="l10.725.17"></span>τοῦ σκίμποδος εἰς τὸν οἶκον ἐν ᾧ διαιτᾶται, δώσοντας τροφήν.
<span class="lb" data-page="10.725" data-line="18" id="l10.725.18"></span>εἴρηται δὲ κᾀν τοῖς πρόσθεν, ἡνίκα ἰώμεθα τὰς ξηρὰς
<span class="lb" data-page="10.725" data-line="19" id="l10.725.19"></span>δυσκρασίας, ἐν τῷ τῶνδε τῶν ὑπομνημάτων ἑβδόμῳ,
<span class="pb" data-page="10.726" id="p10.726"></span>
<span class="lb" data-page="10.726" data-line="1" id="l10.726.1"></span><span class="milestone ed2page" data-n="10.244" data-unit="ed2page" id="ed2page.10.244"></span>τὸν οἶκον ἐζεῦχθαι χρῆναι τῷ βαλανείῳ. περὶ μὲν οὖν
<span class="lb" data-page="10.726" data-line="2" id="l10.726.2"></span>λουτρῶν αὐτάρκης ὁ λόγος εἰς τὰ παρόντα.
</p>
          </article>

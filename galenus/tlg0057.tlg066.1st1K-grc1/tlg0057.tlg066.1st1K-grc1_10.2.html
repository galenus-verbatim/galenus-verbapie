<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:10.2">
<span class="pb page1" data-page="10.665" id="p10.665"></span>
<span class="milestone ed1page page1" data-n="4.138" data-unit="ed1page" id="ed1page.4.138"></span>
<span class="milestone ed2page page1" data-n="10.224" data-unit="ed2page" id="ed2page.10.224"></span>
            <p>
<span class="lb" data-page="10.665" data-line="10" id="l10.665.10"></span>Τριῶν οὖν ὄντων τούτων οἷς χρὴ προσέχειν
<span class="lb" data-page="10.665" data-line="11" id="l10.665.11"></span>τὸν νοῦν ἐν ταῖς προκειμέναις τῶν πυρετῶν ἰάσεσιν, αὐτοῦ
<span class="lb" data-page="10.665" data-line="12" id="l10.665.12"></span>τε τοῦ πυρετοῦ καὶ τῆς ποιούσης αὐτὸν αἰτίας καὶ τῆς τοῦ
<span class="lb" data-page="10.665" data-line="13" id="l10.665.13"></span>κάμνοντος δυνάμεως, εὑρημένων δὲ καὶ τῶν τῆς ἐνδείξεως
<span class="lb" data-page="10.665" data-line="14" id="l10.665.14"></span>τρόπων τῶν γενικῶν, οὓς καὶ καθόλου προσαγορεύομεν, ἐπὶ
<span class="lb" data-page="10.665" data-line="15" id="l10.665.15"></span>τὰς διαφορὰς ἤδη τῶν εἰδικῶν τε καὶ κατὰ μέρος ἰέναι χρὴ
<span class="lb" data-page="10.665" data-line="16" id="l10.665.16"></span>βοηθημάτων, ἀναμνήσαντας αὖθις τῶν ἐφημέρων πυρετῶν,
<span class="lb" data-page="10.665" data-line="17" id="l10.665.17"></span>ἐπειδή τινες ἐξ αὐτῶν μεταπίπτουσιν εἰς τοὺς πολυημέρους.
<span class="lb" data-page="10.665" data-line="18" id="l10.665.18"></span>γιγνομένης δὲ τῆς μεταπτώσεως αὐτῶν καθ’ ἕνα τρόπον τὸν
<span class="lb" data-page="10.665" data-line="19" id="l10.665.19"></span>κοινότατον, δι’ ἀμαθίαν τῶν ἰατρῶν, εἰδικωτέρους δὲ δύο, ﻿
<span class="pb" data-page="10.666" id="p10.666"></span>
<span class="lb" data-page="10.666" data-line="1" id="l10.666.1"></span>διότι καὶ αὐτῶν τῶν πυρετῶν ἤτοι γ’ ἀπήλλακται τὸ ποιῆσαν
<span class="lb" data-page="10.666" data-line="2" id="l10.666.2"></span>αἴτιον ἢ καὶ νῦν ἔτι μένει, περὶ ἀμφοτέρων ἐν μέρει λεκτέον.
<span class="lb" data-page="10.666" data-line="3" id="l10.666.3"></span>ἀπήλλακται μὲν οὖν τὸ ποιῆσαν αἴτιον, ὅταν ἐπὶ θυμῷ καὶ
<span class="lb" data-page="10.666" data-line="4" id="l10.666.4"></span>λύπῃ καὶ ἀγρυπνίᾳ καὶ φροντίδι καὶ ἡλίῳ θερινῷ καὶ κόπῳ
<span class="lb" data-page="10.666" data-line="5" id="l10.666.5"></span>καὶ βουβῶνι παυσαμένῳ γένηται πυρετὸς ἄνευ στεγνώσεως·
<span class="lb" data-page="10.666" data-line="6" id="l10.666.6"></span>οὐκ ἀπήλλακται δὲ, ὅταν ὑπὸ τοῦ προκατάρξαντος ἢ αὐτοῦ
<span class="lb" data-page="10.666" data-line="7" id="l10.666.7"></span>πυρετοῦ γένηταί τις στέγνωσις. ἥ τε γὰρ ψύξις ἀεὶ καὶ ἡ τῶν
<span class="lb" data-page="10.666" data-line="8" id="l10.666.8"></span>στυφόντων ὁμιλία διὰ μέσης στεγνώσεως ἐργάζονται πυρετὸν,
<span class="lb" data-page="10.666" data-line="9" id="l10.666.9"></span>ἥ τ’ ἔγκαυσις ἔστιν ὅτε στεγνοῖ τὴν ἕξιν, αὐτή τε πολλάκις
<span class="lb" data-page="10.666" data-line="10" id="l10.666.10"></span>ἡ ἀρχὴ τοῦ πυρετοῦ φρικώδης γενομένη στέγνωσιν εἰργάσατο.
<span class="lb" data-page="10.666" data-line="11" id="l10.666.11"></span>καὶ μέντοι καὶ γλίσχροι καὶ παχεῖς ἢ καὶ πολλοὶ
<span class="lb" data-page="10.666" data-line="12" id="l10.666.12"></span>χυμοὶ μετρίαν ἔμφραξιν ποιησάμενοι τὸν ἐφήμερον ἐνίοτε
<span class="lb" data-page="10.666" data-line="13" id="l10.666.13"></span>γεννῶσι πυρετὸν, ὅταν ἀγαθῶν ἰατρῶν τύχωσιν, ὡς ἔμπροσθεν
<span class="lb" data-page="10.666" data-line="14" id="l10.666.14"></span>ἐδείκνυτο. καλοῦνται μὲν οὖν πάντες ἐφήμεροι οἱ τοιοῦτοι
<span class="lb" data-page="10.666" data-line="15" id="l10.666.15"></span>πυρετοὶ, διότι λύεσθαι πεφύκασιν ὅσον ἐφ’ ἑαυτοῖς ἡμέρᾳ
<span class="lb" data-page="10.666" data-line="16" id="l10.666.16"></span>μιᾷ, συναριθμουμένης αὐτῇ δηλονότι καὶ τῆς νυκτός· ὥσπερ
<span class="lb" data-page="10.666" data-line="17" id="l10.666.17"></span>ἐν τῷ λέγειν ἡμερῶν εἶναι μῆνα τριάκοντα καὶ τὸν ἐνιαυτὸν
<span class="lb" data-page="10.666" data-line="18" id="l10.666.18"></span>τριακοσίων ἑξήκοντα καὶ πέντε, καὶ τόδε τι πέπρακται πρὸ
<span class="pb" data-page="10.667" id="p10.667"></span>
<span class="lb" data-page="10.667" data-line="1" id="l10.667.1"></span>τριῶν ἡμερῶν, ἢ πραχθήσεται μετὰ τέσσαρας. οὐ μὴν ἡ
<span class="lb" data-page="10.667" data-line="2" id="l10.667.2"></span>αὐτή γε διάθεσις ἁπάντων αὐτῶν ἐστιν, ἀλλ’ ἔνιοι μὲν ἀχώριστον
<span class="lb" data-page="10.667" data-line="3" id="l10.667.3"></span>ἔχουσι τὴν <span class="milestone ed1page" data-n="4.140" data-unit="ed1page" id="ed1page.4.140"></span>στέγνωσιν, ἔνιοι δὲ οὐκ ἀχώριστον
<span class="lb" data-page="10.667" data-line="4" id="l10.667.4"></span>μὲν, ἤτοι δ’ ὡς τὰ πολλὰ συνοῦσαν ἢ ἀμφιδόξως ἢ σπανίως.
<span class="lb" data-page="10.667" data-line="5" id="l10.667.5"></span>ἀχώριστος μὲν οὖν ἡ στέγνωσίς ἐστι τοῖς διὰ τὸ στυπτηριῶδες
<span class="lb" data-page="10.667" data-line="6" id="l10.667.6"></span>ἢ χαλκανθῶδες ὕδωρ ἤ τι τοιοῦτον ἕτερον, ἢ διὰ ψύξιν ἢ
<span class="lb" data-page="10.667" data-line="7" id="l10.667.7"></span>διὰ βραχεῖαν ἔμφραξιν πυρέξασιν, ὡς τὸ πολὺ δὲ τοῖς δι’
<span class="lb" data-page="10.667" data-line="8" id="l10.667.8"></span>ἔγκαυσιν· ἀμφιδόξως δὲ τοῖς διὰ κόπον. ὅσοι δὲ διὰ θυμὸν
<span class="lb" data-page="10.667" data-line="9" id="l10.667.9"></span>ἢ λύπην, ἢ ἀγρυπνίαν, ἢ σύντονον σκέψιν, ἢ ἀπεψίαν,
<span class="lb" data-page="10.667" data-line="10" id="l10.667.10"></span>ἢ βουβῶνα πυρέττουσι, σπανιάκις αὐτοῖς σύνεστι στέγνωσις.
<span class="lb" data-page="10.667" data-line="11" id="l10.667.11"></span>οὗτοι πάντες οἱ πυρετοὶ κατὰ τὸν ἑαυτῶν λόγον οὐκ
<span class="lb" data-page="10.667" data-line="12" id="l10.667.12"></span>ἀναμένουσι δεύτερον παροξυσμὸν, ἀλλ’ ἐντὸς τῶν εἴκοσι καὶ
<span class="lb" data-page="10.667" data-line="13" id="l10.667.13"></span>τεσσάρων ὡρῶν παύονται τοὐπίπαν, ἢ εἴ που κατὰ τὸ σπάνιον
<span class="lb" data-page="10.667" data-line="14" id="l10.667.14"></span>ἐνίοτε τινὲς αὐτῶν ἐπὶ πλέον ἐκτείνονται, δύο δ’ αὐτοῖς αἰτίαι
<span class="lb" data-page="10.667" data-line="15" id="l10.667.15"></span>προσγενόμεναι, κωλύουσι λυθῆναι, μία μὲν ἡ ψύξις ἤτοι γ’ ἐκ
<span class="lb" data-page="10.667" data-line="16" id="l10.667.16"></span>τοῦ περιέχοντος ἀέροςἢ<span class="milestone ed2page" data-n="10.225" data-unit="ed2page" id="ed2page.10.225"></span> ἐξ ἀλείμματός τινος ἔξωθεν προσενεχθέντος,
<span class="lb" data-page="10.667" data-line="17" id="l10.667.17"></span>ἑτέρα δ’ ἡ δαιμονία διάτριτος, ἐὰν ἀναγκασθῶσιν
<span class="lb" data-page="10.667" data-line="18" id="l10.667.18"></span>ὑπερβάλλειν αὐτὴν ἰατρῶν ἀμαθίᾳ. εἰ δὲ τὸ περιέχον ἀλεεινὸν
<span class="pb" data-page="10.668" id="p10.668"></span>
<span class="lb" data-page="10.668" data-line="1" id="l10.668.1"></span>ὑπάρχει καὶ μηδεὶς τῶν τὴν διάτριτον σεβόντων ἰατρῶν παρείη
<span class="lb" data-page="10.668" data-line="2" id="l10.668.2"></span>τῷ κάμνοντι, παύσεται μὲν ὁ πυρετὸς ἐπὶ τῷ πρώτῳ παροξυσμῷ
<span class="lb" data-page="10.668" data-line="3" id="l10.668.3"></span>μεθ’ ἱδρῶτος ἢ νοτίδος ἢ διαπνοῶν ἀτμωδῶν, ὁ
<span class="lb" data-page="10.668" data-line="4" id="l10.668.4"></span>κάμνων δ’ αἰσθανόμενος ἀπαλλαγῆναι ἑαυτὸν τοῦ πυρετοῦ
<span class="lb" data-page="10.668" data-line="5" id="l10.668.5"></span>τὰ συνήθη πράττειν ἐπιχειρήσει λουόμενος ἢ ἀλειφόμενος ἢ
<span class="lb" data-page="10.668" data-line="6" id="l10.668.6"></span>καὶ χωρὶς τούτων ἐσθίων, εἴ τις εἴη τῶν ὀρείων ἀγροίκων.
<span class="lb" data-page="10.668" data-line="7" id="l10.668.7"></span>οἱ μὲν οὖν ἰδιῶται καθάπερ ἄλλα πολλὰ πρὸς αὐτῆς τῶν
<span class="lb" data-page="10.668" data-line="8" id="l10.668.8"></span>πραγμάτων τῆς φύσεως διδασκόμενοι πράττουσιν ἄμεινον
<span class="lb" data-page="10.668" data-line="9" id="l10.668.9"></span>τῶν σοφιστῶν, οὕτω κᾀν τοῖς ἐφημέροις πυρετοῖς ἱκανοὶ τὸ
<span class="lb" data-page="10.668" data-line="10" id="l10.668.10"></span>σύμπαν ἑαυτοῖς ἐκπορίζειν εἰσὶν, ὅταν γε χωρὶς ἰσχυροτέρας
<span class="lb" data-page="10.668" data-line="11" id="l10.668.11"></span>στεγνώσεως συστῶσιν. εἰ δὲ μετὰ τοιαύτης εἰσβάλοιεν, ἀτυχήσαντες
<span class="lb" data-page="10.668" data-line="12" id="l10.668.12"></span>μὲν ἰατρῶν περιπίπτουσί τινι τῶν σεβόντων τὴν
<span class="lb" data-page="10.668" data-line="13" id="l10.668.13"></span>διάτριτον, εὐτυχήσαντες δὲ τῶν λουσόντων τε καὶ θρεψόντων
<span class="lb" data-page="10.668" data-line="14" id="l10.668.14"></span>αὐτοὺς καὶ τἄλλα σύμπαντα πραξόντων, ὅπως ἡ στέγνωσις
<span class="lb" data-page="10.668" data-line="15" id="l10.668.15"></span>λυθείη. πολλάκις γοῦν, ὡς εἴρηται, δι’ ἔμφραξιν βραχεῖαν
<span class="lb" data-page="10.668" data-line="16" id="l10.668.16"></span>ἅμα λεληθυίᾳ πυκνώσει τοῦ δέρματος, ἤτοι διὰ λουτρὸν μοχθηρὸν
<span class="lb" data-page="10.668" data-line="17" id="l10.668.17"></span>ἢ δι’ ἄλλο τι γενομένη, πυρετοῖς ἐφημέροις ἑάλωσαν
<span class="lb" data-page="10.668" data-line="18" id="l10.668.18"></span>ἔνιοι· καθ’ ὃν καιρὸν ἐὰν μὴ ταχέως τις ἰάσηται τὴν ἔμφραξιν,
<span class="pb" data-page="10.669" id="p10.669"></span>
<span class="lb" data-page="10.669" data-line="1" id="l10.669.1"></span>εἰς τοὺς πολυημέρους μεταπίπτουσιν. ἔστι γὰρ ὁ τοιοῦτος
<span class="lb" data-page="10.669" data-line="2" id="l10.669.2"></span>πυρετὸς ὅσον μὲν ἐφ’ ἑαυτῷ κοινὸς τῶν πολυημέρων τε
<span class="lb" data-page="10.669" data-line="3" id="l10.669.3"></span>καὶ τῶν ἐφημέρων, ἀλλὰ διὰ τὴν σμικρότητα τῆς αἰτίας
<span class="lb" data-page="10.669" data-line="4" id="l10.669.4"></span>μονήμερος γίνεται, καθάπερ γε καὶ διὰ μεγέθους ἐστὶν ὅτε
<span class="lb" data-page="10.669" data-line="5" id="l10.669.5"></span>πολυήμερος· ἀλλ’ ὅ γε παροξυσμὸς εἷς αὐτοῦ μέχρι τοῦ τέλους
<span class="lb" data-page="10.669" data-line="6" id="l10.669.6"></span>ἀπὸ τῆς ἀρχῆς ἐστιν, ἐὰν μὴ τύχῃ διαδεξάμενος αὐτὸν ὁ ἐπὶ
<span class="lb" data-page="10.669" data-line="7" id="l10.669.7"></span>σήψει χυμῶν. ἔστ’ ἂν οὖν μήτ’ ἐν τῷ σφυγμῷ μηδέπω τὸ
<span class="lb" data-page="10.669" data-line="8" id="l10.669.8"></span>τῆς σήψεως ὑπάρχει γνώρισμα μήτ’ ἐν τῇ θέρμῃ μήτ’ ἐν
<span class="lb" data-page="10.669" data-line="9" id="l10.669.9"></span>τοῖς οὔροις, ἐπ’ ἐμφράξει τε μόνῃ τὴν γένεσιν ἔχει καὶ ἴασις
<span class="lb" data-page="10.669" data-line="10" id="l10.669.10"></span>αὐτῷ τῆς ἐμφράξεως ἡ λύσις γίγνεται, καὶ ὡς χρὴ λύειν
<span class="lb" data-page="10.669" data-line="11" id="l10.669.11"></span>αὐτὴν ἔμπροσθεν εἴρηται. πλείους οὖν αἱ κατὰ μέρος διαφοραὶ
<span class="lb" data-page="10.669" data-line="12" id="l10.669.12"></span>φαίνονται τῶν ἐφημέρων πυρετῶν· μία μὲν ὅταν
<span class="lb" data-page="10.669" data-line="13" id="l10.669.13"></span>μηδ’ ὅλως ᾖ μηκέτι τὸ ποιῆσαν αὐτοὺς αἴτιον, οἷον ἡ ἔγκαυσις·
<span class="lb" data-page="10.669" data-line="14" id="l10.669.14"></span>ἑτέρα δ’ ὅταν ἔτι παρείη, καθάπερ ἡ στέγνωσις, ἧς
<span class="lb" data-page="10.669" data-line="15" id="l10.669.15"></span>ἐδείχθησαν οὖσαι διτταὶ διαφοραὶ, πύκνωσίς τε τῶν μικρῶν
<span class="lb" data-page="10.669" data-line="16" id="l10.669.16"></span>πόρων καὶ ἥν νῦν μεταχειριζόμεθα κατὰ τὸν λόγον ἔμφραξις.
<span class="lb" data-page="10.669" data-line="17" id="l10.669.17"></span>ἔστι δὲ δήπου καὶ τῆς πυκνώσεως ἡ μὲν διὰ ξηρότητα, καθάπερ
<span class="pb" data-page="10.670" id="p10.670"></span>
<span class="lb" data-page="10.670" data-line="1" id="l10.670.1"></span>ἐπ’ ἐγκαύσεσιν ἢ κόποις ἢ θυμοῖς, ἡ δὲ διὰ ψύξιν ἤτοι γε
<span class="lb" data-page="10.670" data-line="2" id="l10.670.2"></span>ἁπλῆν ἢ μετὰ στύψεως· ὅπῃ δ’ ἀλλήλων αὗται διαφέρουσιν
<span class="lb" data-page="10.670" data-line="3" id="l10.670.3"></span>ἐν τοῖς περὶ φαρμάκων διῄρηται. καὶ τῆς ἐμφράξεως δὲ ἡ
<span class="lb" data-page="10.670" data-line="4" id="l10.670.4"></span>μέν τις διὰ πλῆθος, ἡ δὲ διὰ ποιότητα γίνεται χυμῶν
<span class="lb" data-page="10.670" data-line="5" id="l10.670.5"></span>ἤτοι γλίσχρων ἢ παχέων ὑπαρχόντων. ἐπικρατήσει δὲ κατὰ
<span class="lb" data-page="10.670" data-line="6" id="l10.670.6"></span>τὴν ἴασιν ἐν μὲν τῇ διὰ πλῆθος ἀφαίρεσις αἵματος, ἐν δὲ
<span class="lb" data-page="10.670" data-line="7" id="l10.670.7"></span>τῇ διὰ ποιότητα τῶν λεπτυνόντων ἡ χρῆσις. ὁ δ’ ἀπὸ τῆς
<span class="lb" data-page="10.670" data-line="8" id="l10.670.8"></span>δυνάμεως σκοπὸς ἐν μὲν τοῖς ἐφημέροις πυρετοῖς μικρὸς,
<span class="lb" data-page="10.670" data-line="9" id="l10.670.9"></span>ἀξιόλογος δ’ ἐν τοῖς πολυημέροις ἐστὶ καὶ μᾶλλον ὅσῳ περ
<span class="lb" data-page="10.670" data-line="10" id="l10.670.10"></span>ἂν ὦσι μακρότεροι. κατὰ φύσιν μὲν οὖν ἐχούσης τῆς δυνάμεως
<span class="lb" data-page="10.670" data-line="11" id="l10.670.11"></span>οὐδὲ τὸ βραχύτατον ἡ τῶν κενωτικῶν βοηθημάτων
<span class="lb" data-page="10.670" data-line="12" id="l10.670.12"></span>ἐμποδίζεται χρῆσις ἐν τοῖς πολυημέροις πυρετοῖς καὶ τοῖς ὀλιγημέροις,
<span class="lb" data-page="10.670" data-line="13" id="l10.670.13"></span>οὐ κατὰ φύσιν δὲ ἐχούσης, λέγω δὲ οὐ κατὰ φύσιν,
<span class="lb" data-page="10.670" data-line="14" id="l10.670.14"></span>ὅταν ἀῤῥωστοτέρα πως ὑπάρχῃ κατὰ τὸ μέγεθος ἀεὶ τῆς
<span class="lb" data-page="10.670" data-line="15" id="l10.670.15"></span>ἀῤῥωστίας, ἐμποδίζεται τὰ κενωτικὰ βοηθήματα. σπανιώτερον
<span class="lb" data-page="10.670" data-line="16" id="l10.670.16"></span>μὲν οὖν εὐθύς ἐστιν ἐν τῇ πρώτῃ τῶν ἡμερῶν ἢ τῇ δευτέρᾳ
<span class="lb" data-page="10.670" data-line="17" id="l10.670.17"></span>τὴν δύναμιν ὑπάρχειν ἀσθενῆ. γίγνεται δ’ ἐνίοτε καὶ
<span class="lb" data-page="10.670" data-line="18" id="l10.670.18"></span>διὰ καχεξίαν τοῦ κάμνοντος καὶ διὰ γῆρας. ἐνίοις δὲ καὶ ﻿
<span class="pb" data-page="10.671" id="p10.671"></span>
<span class="lb" data-page="10.671" data-line="1" id="l10.671.1"></span>κόπος <span class="milestone ed2page" data-n="10.226" data-unit="ed2page" id="ed2page.10.226"></span>ἅμα ἐγκαύσει καὶ λύπῃ καὶ ἀγρυπνίᾳ προσγενομένῃ
<span class="lb" data-page="10.671" data-line="2" id="l10.671.2"></span>καὶ ἀσιτίᾳ δι’ ὅλης ἡμέρας ἐπιγιγνομένῃ, κᾄπειτα περὶ
<span class="lb" data-page="10.671" data-line="3" id="l10.671.3"></span>τὴν ἑσπέραν εἰσβάλλοντος τοῦ πυρετοῦ, πρὶν τραφῆναι τὸν
<span class="lb" data-page="10.671" data-line="4" id="l10.671.4"></span>ἄνθρωπον, ἀγρύπνου τε γενομένου τῆς νυκτὸς ἱκανῶς κατέλυσε
<span class="lb" data-page="10.671" data-line="5" id="l10.671.5"></span>τὴν δύναμιν.
</p>
          </article>

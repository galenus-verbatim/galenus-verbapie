<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:10.4">
<span class="pb page1" data-page="10.679" id="p10.679"></span>
<span class="milestone ed1page page1" data-n="4.142" data-unit="ed1page" id="ed1page.4.142"></span>
<span class="milestone ed2page page1" data-n="10.228" data-unit="ed2page" id="ed2page.10.228"></span>
            <p>
<span class="lb" data-page="10.679" data-line="1" id="l10.679.1"></span>Ἔστι μὲν οὖν ἴσως καὶ τοῦτο τοῖς πολλοῖς
<span class="lb" data-page="10.679" data-line="2" id="l10.679.2"></span>τῶν ἰατρῶν ἄπιστον. ἀλλ’ εἴτε τῷ λόγῳ χρὴ παρέχειν αὐτῷ
<span class="lb" data-page="10.679" data-line="3" id="l10.679.3"></span>τὴν πίστιν εἴτε τοῖς ἔργοις, ἀμφοτέροις ἡμεῖς παρεχόμεθα,
<span class="lb" data-page="10.679" data-line="4" id="l10.679.4"></span>τοῖς μὲν ἔργοις ἀνθρώπους ἐπιδεικνύντες αὐτοῖς, οὓς, ἐὰν
<span class="lb" data-page="10.679" data-line="5" id="l10.679.5"></span>ἀσιτήσωσιν ἐπὶ δυοῖν ἡμέραιν, ἀνάγκη πυρέξαι· καθάπερ
<span class="lb" data-page="10.679" data-line="6" id="l10.679.6"></span>ἐνίους ὀργισθέντας ἢ λυπηθέντας ἢ ἀγρυπνήσαντας. ἐναργέστατα
<span class="lb" data-page="10.679" data-line="7" id="l10.679.7"></span>γὰρ ἐπὶ τῶν ἀναλαμβανομένων ἐκ νόσου μακρᾶς τὰ
<span class="lb" data-page="10.679" data-line="8" id="l10.679.8"></span>τοιαῦτα φαίνεται γιγνόμενα καὶ τῶν θερμῶν καὶ τῶν ξηρῶν
<span class="lb" data-page="10.679" data-line="9" id="l10.679.9"></span>τὴν κρᾶσιν. τῷ λόγῳ δ’ ἡ πίστις τοῦ γινομένου λέλεκται μὲν
<span class="lb" data-page="10.679" data-line="10" id="l10.679.10"></span>ἤδη καὶ δι’ ἄλλων, εἰρήσεται δὲ αὐτοῦ καὶ νῦν τὰ κεφάλαια.
<span class="lb" data-page="10.679" data-line="11" id="l10.679.11"></span>οἱ δακνώδεις ἀτμοὶ καὶ χυμοὶ διὰ τῶν αἰσθητικῶν σωμάτων
<span class="lb" data-page="10.679" data-line="12" id="l10.679.12"></span>φερόμενοι φρίκας καὶ ῥίγη γεννῶσιν. ἐν οἷς στεγνουμένου τοῦ
<span class="lb" data-page="10.679" data-line="13" id="l10.679.13"></span>δέρματος ἐπισχεθέντα τὰ διαπνεόμενα πρόσθεν, ὅταν ᾖ λιγνυώδη,
<span class="lb" data-page="10.679" data-line="14" id="l10.679.14"></span>πυρετὸν ἐξάπτει. τοὺς τοιούτους οὖν ἀτμοὺς καὶ χυμοὺς
<span class="lb" data-page="10.679" data-line="15" id="l10.679.15"></span>αἵ τε κινήσεις αἱ πολλαὶ καὶ σφοδραὶ καὶ ἀγρυπνίαι καὶ
<span class="lb" data-page="10.679" data-line="16" id="l10.679.16"></span>οἱ θυμοὶ καὶ αἱ λῦπαι καὶ αἱ φροντίδες ἐργάζονται πλέονας.
<span class="lb" data-page="10.679" data-line="17" id="l10.679.17"></span>ἐφεξῆς δὲ τούτων αὐτὸ καθ’ ἑαυτὸ μόνον ἱκανὸν ἐνίοτε τὸ
<span class="lb" data-page="10.679" data-line="18" id="l10.679.18"></span>μὴ προσενέγκασθαι τροφήν. ἐκχολοῦται γὰρ ἐπὶ τῶν πικροχόλων
<span class="pb" data-page="10.680" id="p10.680"></span>
<span class="lb" data-page="10.680" data-line="1" id="l10.680.1"></span>φύσεων ἡ ἕξις ἐπὶ ταῖς μακροτέραις ἀσιτίαις. ἐὰν
<span class="lb" data-page="10.680" data-line="2" id="l10.680.2"></span>οὖν ἅμα τε τοῦτο συμβῇ καὶ κίνησίν τινα κινηθεὶς ὁ κάμνων
<span class="lb" data-page="10.680" data-line="3" id="l10.680.3"></span>ἰσχυροτέραν τῆς δυνάμεως ἀθροωτέραν ἐργάσηται τῶν δακνωδῶν.
<span class="lb" data-page="10.680" data-line="4" id="l10.680.4"></span>περιττωμάτων τὴν εἰς τοὐκτὸς φορὰν, <span class="milestone ed2page" data-n="10.229" data-unit="ed2page" id="ed2page.10.229"></span>ἀναγκαῖόν
<span class="lb" data-page="10.680" data-line="5" id="l10.680.5"></span>ἐστιν, ὡς ἐν τοῖς τῶν συμπτωμάτων αἰτίοις ἐπεδείκνυμεν,
<span class="lb" data-page="10.680" data-line="6" id="l10.680.6"></span>ἤτοι ῥῖγος ἢ φρίκην ἐπιγίγνεσθαι. ῥῖγος μὲν οὖν ἔσται διά
<span class="lb" data-page="10.680" data-line="7" id="l10.680.7"></span>τε τὸ πλῆθος τῶν φερομένων καὶ τὴν δριμύτητα καὶ τὸ τάχος
<span class="lb" data-page="10.680" data-line="8" id="l10.680.8"></span>τῆς φορᾶς καὶ τὴν τῆς δυνάμεως ἀσθένειαν. τά τε γὰρ
<span class="lb" data-page="10.680" data-line="9" id="l10.680.9"></span>πολλὰ τῶν ὀλίγων καὶ τὰ ταῖς ποιότησιν ἠκριβωμένα τῶν
<span class="lb" data-page="10.680" data-line="10" id="l10.680.10"></span>μὴ τοιούτων δάκνει μᾶλλον, ὥσπέρ γε καὶ τὰ θᾶττον φερόμενα
<span class="lb" data-page="10.680" data-line="11" id="l10.680.11"></span>τῶν βραδυτέρων. ἥ τε δύναμις ἰσχυρὰ μὲν οὖσα καταφρονεῖ
<span class="lb" data-page="10.680" data-line="12" id="l10.680.12"></span>καὶ ἀνέχεται πάντων, ἀσθενὴς δὲ γινομένη καὶ πρὸς
<span class="lb" data-page="10.680" data-line="13" id="l10.680.13"></span>τῶν τυχόντων ἀνιᾶται. φρίκη δ’ ἂν γένοιτο τῆς τε ποιότητος
<span class="lb" data-page="10.680" data-line="14" id="l10.680.14"></span>αὐτῶν καὶ τοῦ τάχους τῆς φορᾶς ἐκλυθέντων ἅμα τῷ
<span class="lb" data-page="10.680" data-line="15" id="l10.680.15"></span>πλήθει, καὶ μάλισθ’ ὅταν ἡ δύναμις ἀνθίσταται τοῖς λυποῦσιν.
<span class="lb" data-page="10.680" data-line="16" id="l10.680.16"></span>ἐπὶ πλέον δὲ τῶν εἰρημένων ἐκλυθέντων οὐδὲ φρίκη
<span class="lb" data-page="10.680" data-line="17" id="l10.680.17"></span>γένοιτ’ ἂν, ἀλλ’ ἤτοι τις ἑλκώδης αἴσθησις ἢ ἀνωμαλία μόνη.
<span class="lb" data-page="10.680" data-line="18" id="l10.680.18"></span>πάντων μὲν οὖν τῶν εἰρημένων συνελθόντων τὸ σφοδρότατόν ﻿
<span class="pb" data-page="10.681" id="p10.681"></span>
<span class="lb" data-page="10.681" data-line="1" id="l10.681.1"></span>ἐστι ῥῖγος, ἁπάντων δ’ ἐκλυθέντων οὐδεμία τῆς διεξόδου
<span class="lb" data-page="10.681" data-line="2" id="l10.681.2"></span>τῶν περιττωμάτων αἴσθησις. εἰ δὲ τὰ μὲν εἴη, τὰ
<span class="lb" data-page="10.681" data-line="3" id="l10.681.3"></span>δὲ οὐκ εἴη, καὶ τὰ μὲν μείζω, τὰ δὲ σμικρότερα, τὸ ἐν μέσῳ
<span class="lb" data-page="10.681" data-line="4" id="l10.681.4"></span>πᾶν ἀπεργασθήσεται πλάτος ἐν ταῖς τοιαύταις μίξεσι τοῦ
<span class="lb" data-page="10.681" data-line="5" id="l10.681.5"></span>τε μεγίστου ῥίγους καὶ τῆς παντελοῦς τῶν περιττωμάτων
<span class="lb" data-page="10.681" data-line="6" id="l10.681.6"></span>ἀναισθησίας. οὐδὲν οὖν ἐστι θαυμαστὸν εἰ τῷ μὲν ἀνωμαλίαν,
<span class="lb" data-page="10.681" data-line="7" id="l10.681.7"></span>τῷ δὲ ἑλκώδη τινὰ αἴσθησιν ἢ φρίκην ἢ ῥῖγος
<span class="lb" data-page="10.681" data-line="8" id="l10.681.8"></span>ἕκαστον τῶν αἰτίων αὐτό τε καθ’ ἑαυτὸ καὶ σὺν ἄλλοις
<span class="lb" data-page="10.681" data-line="9" id="l10.681.9"></span>ὁρᾶται φέρον. ὑποκείσθωσαν γὰρ ἀσθενεῖς μὲν αἱ δυνάμεις,
<span class="lb" data-page="10.681" data-line="10" id="l10.681.10"></span>αἰσθητικὸν δ’ ἱκανῶς τὸ σῶμα· καὶ γὰρ καὶ τοῦτο
<span class="lb" data-page="10.681" data-line="11" id="l10.681.11"></span>ἐδείχθη συντελεῖν οὐκ ὀλίγον εἰς τὴν τῶν τοιούτων συμπτωμάτων
<span class="lb" data-page="10.681" data-line="12" id="l10.681.12"></span>γένεσιν, ἰσχνὴ δὲ ἡ ἕξις καὶ ἡ κρᾶσις πικρόχολος, ὅ
<span class="lb" data-page="10.681" data-line="13" id="l10.681.13"></span>τε στόμαχος ἐκχολούμενος ὁμοίως, ἐπί τε τούτοις ἅπασιν
<span class="lb" data-page="10.681" data-line="14" id="l10.681.14"></span>ἔνδεια γιγνέσθω σιτίων, ἀγρυπνία τέ τις καὶ λύπη καὶ φροντίς,
<span class="lb" data-page="10.681" data-line="15" id="l10.681.15"></span>ἀναγκαία τε πρόοδος οἴκοθεν ἐπειγούσης τινὸς χρείας.
<span class="lb" data-page="10.681" data-line="16" id="l10.681.16"></span>εἶτα τούτων ὑποκειμένων ὅπερ ἐθεάσω ποτὲ γιγνέσθω. προθυμηθήτω
<span class="lb" data-page="10.681" data-line="17" id="l10.681.17"></span>διὰ τὴν χρείαν ὁ τοιοῦτος ἄνθρωπος ὁδὸν μακροτέραν
<span class="pb" data-page="10.682" id="p10.682"></span>
<span class="lb" data-page="10.682" data-line="1" id="l10.682.1"></span>ἀνύσαι κατὰ τὴν πόλιν ἐπειγόμενος. ἆρ’ οὐχ ἑτοίμως
<span class="lb" data-page="10.682" data-line="2" id="l10.682.2"></span>ἐκ τῆς προσγενομένης αὐτῷ κινήσεως τῶν δακνωδῶν
<span class="lb" data-page="10.682" data-line="3" id="l10.682.3"></span>περιττωμάτων ἀνωμαλίαν μέν τινα πρῶτον, αὐτίκα δὲ καὶ
<span class="lb" data-page="10.682" data-line="4" id="l10.682.4"></span>φρίκην γενέσθαι; καὶ εἰ ἐπιμείνειε κινούμενος ἢ μὴ φθάσειε
<span class="lb" data-page="10.682" data-line="5" id="l10.682.5"></span>λαβεῖν σιτίων, αὐτίκα πυρέττειν αὐτόν; ἔδειξα δέ σοι πυρέξαντας
<span class="lb" data-page="10.682" data-line="6" id="l10.682.6"></span>οὕτω τινὰς καὶ μάλιστα τῶν ἐκ νόσου μακρᾶς ἀνακομιζομένων·
<span class="lb" data-page="10.682" data-line="7" id="l10.682.7"></span>ὧν ἑνὶ κατὰ τύχην ἀπαντήσας, τῆς φρίκης ἀρχομένης
<span class="lb" data-page="10.682" data-line="8" id="l10.682.8"></span>ἄρτι δηλώσαντι τὸ γιγνόμενον, ἄρτον ἐξ οἴνου κεκραμένου
<span class="lb" data-page="10.682" data-line="9" id="l10.682.9"></span>δοὺς προσενέγκασθαι, παραχρῆμα τὴν φρίκην ἔπαυσα.
<span class="lb" data-page="10.682" data-line="10" id="l10.682.10"></span>ἀλλὰ τοῦτον μὲν, ὡς οἶσθα, κατὰ τὴν ὁδὸν εἰς ἐργαστήριον
<span class="lb" data-page="10.682" data-line="11" id="l10.682.11"></span>εἰσαγαγὼν ἐκώλυσα πυρέξαι. ἑτέρους δ’ εἰς τὴν ἑαυτῶν καταγωγὴν
<span class="lb" data-page="10.682" data-line="12" id="l10.682.12"></span>ἀφικέσθαι φθάσαντας ἔθρεψα κατὰ τὴν ἀρχὴν τῆς
<span class="lb" data-page="10.682" data-line="13" id="l10.682.13"></span>φρίκης ἢ μικρὸν ὕστερον. ἁπλῶς δ’ εἰπεῖν οἷς ἔτι τὰ τῆς
<span class="lb" data-page="10.682" data-line="14" id="l10.682.14"></span>ἀρχῆς τῶν παροξυσμῶν ἐστι συμπτώματα, τούτοις ἅπασιν
<span class="lb" data-page="10.682" data-line="15" id="l10.682.15"></span>ἄρτον ἐξ οἴνου κεκραμένου θερμοῦ διὰ ταχέων προσφέρων
<span class="lb" data-page="10.682" data-line="16" id="l10.682.16"></span>ἔπαυσά τε παραχρῆμα τὴν φρίκην, ἐκώλυσά τε πυρέξαι. ὅσῳ
<span class="lb" data-page="10.682" data-line="17" id="l10.682.17"></span>δ’ ἂν θᾶττον αὐτοὺς θρέψοις, τοσούτῳ μᾶλλον κωλύσεις τὸν
<span class="lb" data-page="10.682" data-line="18" id="l10.682.18"></span>πυρετόν. εἰ δὲ βραδύνοις ποτὲ βραχὺ, πυρετὸς μὲν οὐδ’ οὕτω,
<span class="pb" data-page="10.683" id="p10.683"></span>
<span class="lb" data-page="10.683" data-line="1" id="l10.683.1"></span>θερμασία δὲ αὐτοῖς ἐπιγίγνεται πολλὴ, τρόπον ὁμοιότατον
<span class="lb" data-page="10.683" data-line="2" id="l10.683.2"></span>τοῖς ἐν κρύει μὲν ὁδοιπορήσασι σφοδρῷ, καταχθεῖσι δ’ οἴκαδε
<span class="lb" data-page="10.683" data-line="3" id="l10.683.3"></span>καὶ τραφεῖσι θερμοῖς, ὡς εἴ γε βραδύνοις πλέον, ἔτι πλεῖον
<span class="lb" data-page="10.683" data-line="4" id="l10.683.4"></span>οὗτοι θερμανθήσονται θερμασίαν τοσαύτην τε καὶ τοιαύτην
<span class="lb" data-page="10.683" data-line="5" id="l10.683.5"></span>ὡς ἀμφιβάλλειν εἰ πυρετὸν ἤδη κλητέον αὐτήν. εἰ δ’ ὧραι δύο
<span class="lb" data-page="10.683" data-line="6" id="l10.683.6"></span>μετὰ τὴν ἀρχὴν τῆς ἀνωμαλίας εἴησαν γεγενημέναι, τρέφειν
<span class="lb" data-page="10.683" data-line="7" id="l10.683.7"></span>μέντοι καὶ τότε μενούσης γ’ ἔτι τῆς φρίκης, <span class="milestone ed2page" data-n="10.230" data-unit="ed2page" id="ed2page.10.230"></span>προλέγειν
<span class="lb" data-page="10.683" data-line="8" id="l10.683.8"></span>δ’ ὅτι πυρέξουσιν οὗτοι πυρετὸν ἄλυπον, ᾧ νοτίδες ἀκολουθήσουσι.
<span class="lb" data-page="10.683" data-line="9" id="l10.683.9"></span>καὶ τούτου γενομένου καὶ λούειν χρὴ καὶ τρέφειν
<span class="lb" data-page="10.683" data-line="10" id="l10.683.10"></span>αὖθις. εἰ δὲ ἡ μὲν φρίκη παύσοιτο, πυρέττοιεν δ’ ἥδῃ σαφῶς,
<span class="lb" data-page="10.683" data-line="11" id="l10.683.11"></span>μηκέτι τρέφειν αὐτοὺς ἐν ἐκείνῳ τῷ καιρῷ, παρακμάζοντος
<span class="lb" data-page="10.683" data-line="12" id="l10.683.12"></span>δὲ τοῦ γενομένου παροξυσμοῦ τρέφειν αὐτίκα μὴ
<span class="lb" data-page="10.683" data-line="13" id="l10.683.13"></span>περιμένων ἀπυρεξίαν. ἐν ἁπάσαις γὰρ ταῖς αὐχμώδεσι διαθέσεσιν
<span class="lb" data-page="10.683" data-line="14" id="l10.683.14"></span>οὐ παύονται καλῶς οἱ παροξυσμοὶ πρὶν ἤτοι λουτροῖς
<span class="lb" data-page="10.683" data-line="15" id="l10.683.15"></span>ἢ τροφαῖς ὑγραινούσαις τεγχθῆναι. ταῦτα ἐγὼ πάντα δι’
<span class="lb" data-page="10.683" data-line="16" id="l10.683.16"></span>ἔργων ἐπιδειξάμενος ἐφ’ οἷς, ὡς οἶσθα, παραδοξοποιὸς ὑπὸ
<span class="lb" data-page="10.683" data-line="17" id="l10.683.17"></span>τῶν ἐπαινούντων ἢ φθονούντων ἐκλήθην. ὁπότε δὲ λόγω
<span class="lb" data-page="10.683" data-line="18" id="l10.683.18"></span>διηρχόμην ὑπὲρ τῶν αὐτῶν ἐπιδεικνὺς ὡς χρὴ τινὰς μὲν τοῦ
<span class="pb" data-page="10.684" id="p10.684"></span>
<span class="lb" data-page="10.684" data-line="1" id="l10.684.1"></span>παροξυσμοῦ τρέφειν, ἐνίους δὲ καὶ κατ’ αὐτὸν ἤτοι παρακμῆς
<span class="lb" data-page="10.684" data-line="2" id="l10.684.2"></span>ἀρξαμένης ἢ καὶ νὴ Δία τῆς ἀκμῆς ἐνεστηκυίας, οἶσθ’ ὡς
<span class="lb" data-page="10.684" data-line="3" id="l10.684.3"></span>τηνικαῦτα παραδοξολόγον ἐκάλουν με. τί ἂν οὖν τις πάθοι
<span class="lb" data-page="10.684" data-line="4" id="l10.684.4"></span>πρὸς ἀνθρώπους μήτε ἔργῳ μήτε λόγῳ πεισθῆναι δυναμένους;
<span class="lb" data-page="10.684" data-line="5" id="l10.684.5"></span>ἀλλ’ ἀδύνατον, φασὶ, διαγνῶναι τὰς τοιαύτας διαθέσεις.
<span class="lb" data-page="10.684" data-line="6" id="l10.684.6"></span>πῶς οὖν ἡμεῖς τὰς τοιαύτας διαγινώσκομεν; ἀδύνατον
<span class="lb" data-page="10.684" data-line="7" id="l10.684.7"></span>εἶναί σοι δοκεῖ διαγνῶναι ξηρὰν καὶ θερμὴν κρᾶσιν, ἢ ἐξ
<span class="lb" data-page="10.684" data-line="8" id="l10.684.8"></span>ἀρχῆς γεγενημένην, ἢ ἐν τῷ νῦν χρόνῳ τοιαύτην ἀποτελεσθεῖσαν;
<span class="lb" data-page="10.684" data-line="9" id="l10.684.9"></span>ἐμοὶ μὲν γὰρ οὕτω ῥᾷστον, ὡς καὶ ταυτὶ γνωρίζειν τὰ
<span class="lb" data-page="10.684" data-line="10" id="l10.684.10"></span>γράμματα. τί δ’ ὅτι τούτῳ μὲν οὐδέπω σηπεδὼν οὐδεμία
<span class="lb" data-page="10.684" data-line="11" id="l10.684.11"></span>χυμῶν ἐστι, τούτῳ δ’ ἐστὶν ἀδύνατον εἶναι διαγνῶναι νομίζεις;
<span class="lb" data-page="10.684" data-line="12" id="l10.684.12"></span>ἀλλ’ οὐχ ἡμεῖς γε. καὶ γὰρ διὰ τῶν σφυγμῶν καὶ διὰ
<span class="lb" data-page="10.684" data-line="13" id="l10.684.13"></span>τῶν οὔρων καὶ δι’ αὐτῆς ἔστιν ὅτε τῆς κατὰ τὴν θέρμην ποιότητος
<span class="lb" data-page="10.684" data-line="14" id="l10.684.14"></span>ἐναργῶς διαγινώσκομεν. εἰ δ’ ἐκ τοῦ μηδὲν αὐτοὶ
<span class="lb" data-page="10.684" data-line="15" id="l10.684.15"></span>μήτε μαθεῖν ἐθελῆσαι μήτ’ ἀσκῆσαι τοῖς ἐπιστήμοσιν ἀπιστοῦσι,
<span class="lb" data-page="10.684" data-line="16" id="l10.684.16"></span>τί κωλύει καὶ τοῖς γεωμέτραις αὐτοῖς καὶ τοῖς ἀριθμητικοῖς
<span class="lb" data-page="10.684" data-line="17" id="l10.684.17"></span>καὶ <span class="milestone ed1page" data-n="4.143" data-unit="ed1page" id="ed1page.4.143"></span>τοῖς ἄλλοις ἅπασι τεχνίταις ἀπιστεῖν;
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:10.5">
<span class="pb page1" data-page="10.685" id="p10.685"></span>
<span class="milestone ed1page page1" data-n="4.143" data-unit="ed1page" id="ed1page.4.143"></span>
<span class="milestone ed2page page1" data-n="10.230" data-unit="ed2page" id="ed2page.10.230"></span>
            <p>
<span class="lb" data-page="10.685" data-line="1" id="l10.685.1"></span>Ἐάσαντες οὖν ἤδη τοὺς τοιούτους ἀνθρώπους
<span class="lb" data-page="10.685" data-line="2" id="l10.685.2"></span>αὖθις ἀνέλθωμεν ἐπὶ τὸ συνεχὲς τοῦ λόγου. ταῖς θερμαῖς
<span class="lb" data-page="10.685" data-line="3" id="l10.685.3"></span>καὶ ξηραῖς ἕξεσιν ἐναντιώτατόν ἐστὶ καὶ πυρετωδέστατον
<span class="lb" data-page="10.685" data-line="4" id="l10.685.4"></span>αἴτιον ἀσιτία. λέγω δ’ ἕξεις θερμὰς καὶ ξηρὰς οὐ μόνον ὅταν
<span class="lb" data-page="10.685" data-line="5" id="l10.685.5"></span>ἐξ ἀρχῆς ὦσι τοιαῦται κατὰ τὴν οἰκείαν κρᾶσιν, ἀλλὰ κἂν ἐξ
<span class="lb" data-page="10.685" data-line="6" id="l10.685.6"></span>ὑστέρου γεννηθῶσιν ἐκ διαίτης θερμῆς καὶ ξηρᾶς καὶ κινήσεων
<span class="lb" data-page="10.685" data-line="7" id="l10.685.7"></span>πλειόνων, ἀγρυπνίας τε καὶ φροντίδος καὶ λύπης καὶ χωρίου
<span class="lb" data-page="10.685" data-line="8" id="l10.685.8"></span>θερμοῦ καὶ ξηροῦ καὶ ὥρας θερινῆς καὶ καταστάσεως θερμῆς
<span class="lb" data-page="10.685" data-line="9" id="l10.685.9"></span>καὶ ξηρᾶς. ἔξεστι δὲ καὶ χωρὶς τοῦ τῆς ὥρας ὀνόματος ἐν
<span class="lb" data-page="10.685" data-line="10" id="l10.685.10"></span>τοῖς τοιούτοις λόγοις μόνης μεμνῆσθαι τῆς καταστάσεως.
<span class="lb" data-page="10.685" data-line="11" id="l10.685.11"></span>ἄνωθεν γοῦν ἀναληφθέντος τοῦ λόγου μᾶλλον πεισθήσῃ τῷ
<span class="lb" data-page="10.685" data-line="12" id="l10.685.12"></span>λεγομένῳ. τὰς θερμὰς καὶ ξηρὰς κράσεις, εἴτ’ ἐκ τῆς ἀρχαίας
<span class="lb" data-page="10.685" data-line="13" id="l10.685.13"></span>φύσεως εἴτ’ ἐκ τῆς διαίτης καὶ πόνων ἀμέτρων καὶ παθῶν
<span class="lb" data-page="10.685" data-line="14" id="l10.685.14"></span>ψυχικῶν καὶ χωρίου καὶ καταστάσεως εἰς τοῦτο εἶεν ἠγμέναι,
<span class="lb" data-page="10.685" data-line="15" id="l10.685.15"></span>βλάπτουσιν ἱκανῶς αἱ ἀσιτίαι. ἐν τούτῳ τῷ λόγῳ παραλέλειπται
<span class="lb" data-page="10.685" data-line="16" id="l10.685.16"></span>μὲν ἡ ὥρα κατά γε τὴν λέξιν, οὐ παραλέλειπται δὲ
<span class="lb" data-page="10.685" data-line="17" id="l10.685.17"></span>τῇ δυνάμει· περιέχεται γὰρ ἐν τῇ καταστάσει τῆς ἄκρως θερμῆς
<span class="lb" data-page="10.685" data-line="18" id="l10.685.18"></span>καὶ ξηρᾶς καταστάσεως, τὴν εἰρημένην κρᾶσιν ἐργαζομένης, ﻿
<span class="pb" data-page="10.686" id="p10.686"></span>
<span class="lb" data-page="10.686" data-line="1" id="l10.686.1"></span>ἣν οὐχ οἷόν τε γενέσθαι κατ’ ἄλλην ὥραν οὐδεμίαν ὅ τι
<span class="lb" data-page="10.686" data-line="2" id="l10.686.2"></span>μὴ τοῦ θέρους· οὔτε γὰρ ἐν φθινοπώρῳ δυνατὸν οὔτ’ ἐν
<span class="lb" data-page="10.686" data-line="3" id="l10.686.3"></span>ἦρι, πολὺ δὲ μᾶλλον οὐδ’ ἐν χειμῶνι, θερμοτάτην ἅμα καὶ
<span class="lb" data-page="10.686" data-line="4" id="l10.686.4"></span>ξηροτάτην γενέσθαι κατάστασιν· ὥσπερ οὐδὲ ψυχροτάτην
<span class="lb" data-page="10.686" data-line="5" id="l10.686.5"></span>οὐδὲ ὑγροτάτην ἐν ἄλλῃ τινὶ πλὴν ἐν χειμῶνι. <span class="milestone ed2page" data-n="10.231" data-unit="ed2page" id="ed2page.10.231"></span>διὰ
<span class="lb" data-page="10.686" data-line="6" id="l10.686.6"></span>ταῦτα μὲν δὴ κᾀγὼ παραλιπὼν ἐνίοτε τὴν ὥραν ἀρκοῦμαι
<span class="lb" data-page="10.686" data-line="7" id="l10.686.7"></span>τῇ καταστάσει. ἐξέστω μὲν ἑκάστῳ χρῆσθαι τοῖς ὀνόμασιν. ὡς
<span class="lb" data-page="10.686" data-line="8" id="l10.686.8"></span>ἄν ἐθέλοι, φυλάττοντι τῶν πραγμάτων τὴν φύσιν. ἔστι δὲ
<span class="lb" data-page="10.686" data-line="9" id="l10.686.9"></span>ἡ φύσις τῶν πραγμάτων οἵαν ἤδη τε πολλάκις ἔφην, οὐδὲν
<span class="lb" data-page="10.686" data-line="10" id="l10.686.10"></span>δὲ ἧττον ἐρῶ καὶ νῦν· ὅσα γὰρ ἀναγκαιότατα μὲν εἰς τὰς
<span class="lb" data-page="10.686" data-line="11" id="l10.686.11"></span>ἰάσεις ἐστὶν, ἀγνοεῖται δὲ μάλιστα, ταῦτ’ οὐδ’ Ἱπποκράτης
<span class="lb" data-page="10.686" data-line="12" id="l10.686.12"></span>ὀκνεῖ διδάσκειν πολλάκις. ἀσιτία τοίνυν τοῖς ξηροῖς καὶ θερμοῖς
<span class="lb" data-page="10.686" data-line="13" id="l10.686.13"></span>σώμασιν ὑγιαίνουσι μὲν βλαβερὰ, πυρέττουσι δ’ ἐν
<span class="lb" data-page="10.686" data-line="14" id="l10.686.14"></span>θέρει θερμῷ καὶ ξηρῷ τὸν ἐπ’ ἐγκαύσει πυρετὸν, ἢ πόνοις
<span class="lb" data-page="10.686" data-line="15" id="l10.686.15"></span>ἀμέτροις ἢ ἀγρυπνίαις ἢ τοῖς εἰρημένοις πάθεσι τῆς ψυχῆς
<span class="lb" data-page="10.686" data-line="16" id="l10.686.16"></span>οὐχ ἁπλῶς βλαβερὸν, ἀλλ’ εἴπερ τι καὶ ἄλλο τῶν πάντων
<span class="lb" data-page="10.686" data-line="17" id="l10.686.17"></span>ὀλέθριον· ἤτοι γὰρ εἰς καυσώδεις ἐμπίπτουσι πυρετοὺς ἐξ
<span class="lb" data-page="10.686" data-line="18" id="l10.686.18"></span>αὐτῆς, ἐξ ὧν ἐὰν μὴ φθάσωσιν ἀποθανεῖν, εἰς τοὺς ἑκτικοὺς
<span class="pb" data-page="10.687" id="p10.687"></span>
<span class="lb" data-page="10.687" data-line="1" id="l10.687.1"></span>μεταπίπτουσιν, αὖθις δ’ ἐκ τούτων εἰς μαρασμόν· ἢ ἐξ ἀρχῆς
<span class="lb" data-page="10.687" data-line="2" id="l10.687.2"></span>εὐθέως ὁ ἑκτικὸς αὐτοῖς συμπίπτει πυρετὸς, ὑπερβὰς τὸν
<span class="lb" data-page="10.687" data-line="3" id="l10.687.3"></span>καυσώδη. μάλιστα δ’, ὡς εἴρηται πολλάκις, αἱ ξηραὶ καὶ
<span class="lb" data-page="10.687" data-line="4" id="l10.687.4"></span>θερμαὶ κράσεις ἁλίσκονται τοῖς ἑκτικοῖς πυρετοῖς εὐθὺς ἐξ
<span class="lb" data-page="10.687" data-line="5" id="l10.687.5"></span>ἀρχῆς, ὥσπερ καὶ ἐπὶ τῆς ἀνθρώπου, τῆς φθινοπώρου μὲν
<span class="lb" data-page="10.687" data-line="6" id="l10.687.6"></span>ἀρξαμένης πυρέττειν δι’ ἀγρυπνίαν καὶ λύπην, ἐπὶ πλεῖστον
<span class="lb" data-page="10.687" data-line="7" id="l10.687.7"></span>δὲ παρατεινάσης τοῦ χειμῶνος· ἣν τεθεάμεθα μὲν, ὡς οἶσθα,
<span class="lb" data-page="10.687" data-line="8" id="l10.687.8"></span>τεταρταίαν, ἐγνωρίσαμεν δ’ εὐθέως ἑκτικὸν εἶναι πυρετὸν ἐπιπεπλεγμένον
<span class="lb" data-page="10.687" data-line="9" id="l10.687.9"></span>ἑτέρῳ τινι τῶν ἐπὶ χυμοῖς. ἴασις δ’ ἦν μόνη
<span class="lb" data-page="10.687" data-line="10" id="l10.687.10"></span>διδόναι ψυχρὸν ἐν καιρῷ μέτριον εἰθισμένῃ πίνειν αὐτὸ καὶ
<span class="lb" data-page="10.687" data-line="11" id="l10.687.11"></span>παρὰ τὸν ὑγείας χρόνον· ἀλλ’ ἕτεροι μὲν ἐπὶ ταύτης ἐνεπιστεύοντο
<span class="lb" data-page="10.687" data-line="12" id="l10.687.12"></span>τὴν θεραπείαν, ὅθεν ἡμεῖς ἔγνωμεν σιωπᾷν. ἐπ’
<span class="lb" data-page="10.687" data-line="13" id="l10.687.13"></span>ἄλλου δὲ κατὰ τὸν αὐτὸν χρόνον, ὃς ἡμῖν ἑαυτὸν ἐπέτρεψε,
<span class="lb" data-page="10.687" data-line="14" id="l10.687.14"></span>καθ’ ἑκάστην τροφὴν ἐδίδομεν, ἀκραιφνοῦς πηγαίου ψυχροῦ
<span class="lb" data-page="10.687" data-line="15" id="l10.687.15"></span>ποτὲ μὲν δύο κυάθους, ἔστι δ’ ὅτε τρεῖς· ἀθρόον γὰρ οἱ
<span class="lb" data-page="10.687" data-line="16" id="l10.687.16"></span>τοιοῦτοι ψυχρὸν οὐ φέρουσιν ἄνευ τοῦ βλαβῆναι. διὸ κάλλιστόν
<span class="lb" data-page="10.687" data-line="17" id="l10.687.17"></span>ἐστιν εὐθὺς ἐν τῷ πρώτῳ παροξυσμῷ διαγνόντα τοῦ
<span class="lb" data-page="10.687" data-line="18" id="l10.687.18"></span>πυρετοῦ τὴν ἰδέαν ἀκινδυνότερον χρήσασθαι ψυχρῷ πλείονι
<span class="pb" data-page="10.688" id="p10.688"></span>
<span class="lb" data-page="10.688" data-line="1" id="l10.688.1"></span>μηδέπω ξηρῶν ἱκανῶς τῶν σωμάτων γεγονότων. ὁ γοῦν ἐκ
<span class="lb" data-page="10.688" data-line="2" id="l10.688.2"></span>θυμοῦ πυρέξας ἐν τοῖς ὑπὸ κύνα καύμασι θερμὸς καὶ ξηρὸς
<span class="lb" data-page="10.688" data-line="3" id="l10.688.3"></span>νεανίσκος ἐν τῷ πρώτῳ παροξυσμῷ πιὼν ὕδατος ψυχροῦ
<span class="lb" data-page="10.688" data-line="4" id="l10.688.4"></span>δύο κοτύλας, αὐτίκα μὲν ἤμεσε χολὴν ξανθοτάτην, ἐξέκρινε δ’
<span class="lb" data-page="10.688" data-line="5" id="l10.688.5"></span>ὀλίγον ὕστερον καὶ κάτω. κᾄπειτ’ αὖθις ἐπὶ τῇ τροφῇ λαβὼν
<span class="lb" data-page="10.688" data-line="6" id="l10.688.6"></span>ὁμοίως ὕδατος ὅσον κοτύλην οὐκέτι ἐπύρεξεν. ἀλλ’ ἔνιοι
<span class="lb" data-page="10.688" data-line="7" id="l10.688.7"></span>τῶν ἰατρῶν ἐν ἀρχῇ μὲν οὐ γνωρίζοντες οὐδεμίαν ἰδέαν πυρετοῦ,
<span class="lb" data-page="10.688" data-line="8" id="l10.688.8"></span>γνόντες δ’ ὕστερον, ὅτε οὐδὲν ὄφελος, εἰς ἑκτικὸν ἢ καὶ
<span class="lb" data-page="10.688" data-line="9" id="l10.688.9"></span>νὴ Δία ἤδη μαρασμώδη πυρετὸν ἐμπίπτοντα τὸν ἄῤῥωστον,
<span class="lb" data-page="10.688" data-line="10" id="l10.688.10"></span>ἔδοσαν αὐτῷ ψυχρὸν πιεῖν, ἡμᾶς μιμησάμενοι. καὶ πάντες
<span class="lb" data-page="10.688" data-line="11" id="l10.688.11"></span>ἀπέτυχον τοῦ σκοποῦ· πολλῆς γὰρ ἀκριβείας δεῖται κατὰ τὸ
<span class="lb" data-page="10.688" data-line="12" id="l10.688.12"></span>μέτρον ἐπὶ τῶν οὕτως ἐχόντων ἡ δόσις τοῦ ψυχροῦ καὶ λεχθήσεται
<span class="lb" data-page="10.688" data-line="13" id="l10.688.13"></span>περὶ αὐτῆς ὀλίγον ὕστερον, ἐπειδὰν πρότερον ἐπιθῶ
<span class="lb" data-page="10.688" data-line="14" id="l10.688.14"></span>τελευτὴν τοῖς ἐνεστῶσιν. ὁ γάρ τοι προγεγραμμένος ἄῤῥωστος
<span class="lb" data-page="10.688" data-line="15" id="l10.688.15"></span>ἁπάντων παράδειγμά ἐστι τῶν εὐθὺς ἐξ ἀρχῆς τρέφεσθαι δεομένων
<span class="lb" data-page="10.688" data-line="16" id="l10.688.16"></span>διὰ ξηρότητα, κᾂν ἤδη πυρέττειν ἄρχωνται. γινομένου
<span class="lb" data-page="10.688" data-line="17" id="l10.688.17"></span>γὰρ αὐτοῖς τοῦ πυρετοῦ διὰ τὸ δακνῶδες τῶν ἐν ταῖς ἡλιώσεσι
<span class="pb" data-page="10.689" id="p10.689"></span>
<span class="lb" data-page="10.689" data-line="1" id="l10.689.1"></span>καὶ ἀσιτίαις καὶ πόνοις ἐκθερμανθέντων καὶ λεπτυνθέντων
<span class="lb" data-page="10.689" data-line="2" id="l10.689.2"></span>χυμῶν, ἡ ὑγραίνουσα τροφὴ μέγιστον ἴαμά ἐστιν.
<span class="lb" data-page="10.689" data-line="3" id="l10.689.3"></span>ὥσθ’ ὅπου γε διὰ πλῆθος, ἢ ἔμφραξιν, ἢ φλεγμονὴν, ἢ
<span class="lb" data-page="10.689" data-line="4" id="l10.689.4"></span>ἁπλῶς εἰπεῖν σηπεδόνα τινῶν χυμῶν ὁ πυρετὸς γεννᾶται,
<span class="lb" data-page="10.689" data-line="5" id="l10.689.5"></span>μέγιστον κακόν ἐστιν ἡ τροφή. τούτους μὲν οὖν οὐδ’ ἐν ταῖς
<span class="lb" data-page="10.689" data-line="6" id="l10.689.6"></span>παρακμαῖς ἀβλαβῶς ἂν τρέφοις, μήτι γε δὴ κατὰ τὴν εἰσβολὴν
<span class="lb" data-page="10.689" data-line="7" id="l10.689.7"></span>τῶν παροξυσμῶν· τοὺς προειρημένους δὲ ἅπαντι μὲν
<span class="lb" data-page="10.689" data-line="8" id="l10.689.8"></span>καιρῷ, μάλιστα δ’ ἐν τῇ παρακμῇ. <span class="milestone ed2page" data-n="10.232" data-unit="ed2page" id="ed2page.10.232"></span>καί με πολλάκις
<span class="lb" data-page="10.689" data-line="9" id="l10.689.9"></span>ἐθεάσω τοὺς ἐπὶ πλήθει καὶ φλεγμονῇ νοσοῦντας ἐν ἀσιτίαις
<span class="lb" data-page="10.689" data-line="10" id="l10.689.10"></span>διαφυλάξαντα μακραῖς οὕτως ὡς μηδ’ ὅλως θρέψαι πρὸ τῆς
<span class="lb" data-page="10.689" data-line="11" id="l10.689.11"></span>ἑβδόμης ἡμέρας, ἀλλ’ ἀρκεσθῆναι μόνῳ μελικράτῳ τῆς δυνάμεως
<span class="lb" data-page="10.689" data-line="12" id="l10.689.12"></span>ἐῤῥωμένης δηλονότι, τινὰς δ’ αὐτῶν οἷς ἡ δύναμις οὐκ
<span class="lb" data-page="10.689" data-line="13" id="l10.689.13"></span>ἦν εὔρωστος, ἢ χολώδης ὁ στόμαχος, ἢ ἀσθενὴς, ἢ περιττῶς
<span class="lb" data-page="10.689" data-line="14" id="l10.689.14"></span>αἰσθητικὸς, ἐπὶ χυλῷ πτισάνης μόνῳ διεφύλαξα μέχρι τῆς
<span class="lb" data-page="10.689" data-line="15" id="l10.689.15"></span>ἑβδόμης ἡμέρας μέλλοντός γε δηλονότι κατὰ ταύτην ἤτοι
<span class="lb" data-page="10.689" data-line="16" id="l10.689.16"></span>παρακμάζειν τοῦ νοσήματος ἢ καὶ παντάπασι λυθήσεσθαι διὰ
<span class="lb" data-page="10.689" data-line="17" id="l10.689.17"></span>κρίσεως. ἔστωσαν δή σοι καθ’ ἕκαστον ἄῤῥωστον εὐθέως
<span class="lb" data-page="10.689" data-line="18" id="l10.689.18"></span>ἀπὸ πρώτης ἡμέρας οἱ σκοποὶ τοῦ τρέφειν, ὡς Ἱπποκράτης
<span class="pb" data-page="10.690" id="p10.690"></span>
<span class="lb" data-page="10.690" data-line="1" id="l10.690.1"></span>ἐκέλευσεν, ἥ τε τοῦ νοσήματος ἀκμὴ καὶ ἡ τοῦ κάμνοντος
<span class="lb" data-page="10.690" data-line="2" id="l10.690.2"></span>δύναμις. εἶτ’ εἰ μὲν ἐγχωρεῖ μηδ’ ὅλως τρεφόμενον ὑπερβάλλειν
<span class="lb" data-page="10.690" data-line="3" id="l10.690.3"></span>τὴν ἀκμὴν, ἐν ἀσιτίαις φύλαττε τὸν ἄνθρωπον· εἰ δὲ βραχείας
<span class="lb" data-page="10.690" data-line="4" id="l10.690.4"></span>τινὸς βοηθείας δέοιτο, τὸ μελίκρατον ἀρκείτω μόνον·
<span class="lb" data-page="10.690" data-line="5" id="l10.690.5"></span>εἰ δὲ ἔτι μείζονος ἢ κατὰ μελίκρατον, ὁ χυμὸς τῆς πτισάνης.
<span class="lb" data-page="10.690" data-line="6" id="l10.690.6"></span>εἰ δ’ οὐκ ἐγχωρεῖ τὴν ἀκμὴν τοῦ νοσήματος ὑπερβάλλειν, ἤτοι
<span class="lb" data-page="10.690" data-line="7" id="l10.690.7"></span>λεπτῶς διαιτώμενον ἢ ἀσιτοῦντα, πειρᾶσθαι τρέφειν τοῦτον
<span class="lb" data-page="10.690" data-line="8" id="l10.690.8"></span>εὐθὺς ἐν τῇ τοῦ πρώτου παροξυσμοῦ παρακμῇ. τινὰς δ’
<span class="lb" data-page="10.690" data-line="9" id="l10.690.9"></span>αὐτῶν, ὡς εἴρηται, καὶ μέλλοντος εἰσβάλλειν καὶ ἀρχομένου.
<span class="lb" data-page="10.690" data-line="10" id="l10.690.10"></span>ξηροὶ δ’ εἰσὶν οὗτοι καὶ θερμοὶ τὴν κρᾶσιν, ἤτοι γ’ ἐξ ἀρχῆς
<span class="lb" data-page="10.690" data-line="11" id="l10.690.11"></span>ἢ κατ’ ἐκεῖνον τὸν χρόνον, ἀσθενεῖς τε τὴν δύναμιν ἐξ ἀνάγκης·
<span class="lb" data-page="10.690" data-line="12" id="l10.690.12"></span>οὐ γὰρ ἐνδέχεται ξηρὸν καὶ θερμὸν ἱκανῶς σῶμα πυρέξαν
<span class="lb" data-page="10.690" data-line="13" id="l10.690.13"></span>ἐῤῥῶσθαι ταῖς δυνάμεσιν. εἰ μέντοι ποτὲ συνέλθοι
<span class="lb" data-page="10.690" data-line="14" id="l10.690.14"></span>φλεγμονὴ τοῖς τοιούτοις πυρετοῖς τε καὶ σώμασιν ἐπικαίρου
<span class="lb" data-page="10.690" data-line="15" id="l10.690.15"></span>μορίου, τεθνήξονται πάντως· ἐθεάσω γὰρ ἡμᾶς καὶ τοῦτο
<span class="lb" data-page="10.690" data-line="16" id="l10.690.16"></span>προειπόντας μὲν ἀεὶ, ψευσαμένους δ’ οὐδέποτε. καὶ μᾶλλον,
<span class="lb" data-page="10.690" data-line="17" id="l10.690.17"></span>εἰ πνεύμονος, ἢ τοῦ τὰς πλευρὰς ὑπεζωκότος χιτῶνος, ἢ ﻿
<span class="pb" data-page="10.691" id="p10.691"></span>
<span class="lb" data-page="10.691" data-line="1" id="l10.691.1"></span>γαστρὸς ἢ ἥπατος· ἀεὶ γὰρ ἐν τούτοις τοῖς μέρεσι φλεγμοναὶ
<span class="lb" data-page="10.691" data-line="2" id="l10.691.2"></span>μὴ ὅτι τοῖς οὕτως ἀσθενέσι <span class="milestone ed1page" data-n="4.144" data-unit="ed1page" id="ed1page.4.144"></span>τὴν δύναμιν, ἀλλὰ
<span class="lb" data-page="10.691" data-line="3" id="l10.691.3"></span>καὶ τοῖς ἰσχυροτέροις αὐτῶν ὀλέθριαι. καὶ μία σωτηρία πλευριτικοῖς
<span class="lb" data-page="10.691" data-line="4" id="l10.691.4"></span>τε καὶ περιπνευμονικοῖς, προσκείσθω δὲ καὶ συναγχικοῖς,
<span class="lb" data-page="10.691" data-line="5" id="l10.691.5"></span>ἡ ῥώμη τῆς δυνάμεως· ἔτι τε τούτων οὐδὲν ἧττον οἷς
<span class="lb" data-page="10.691" data-line="6" id="l10.691.6"></span>ἧπαρ ἢ γαστὴρ ἐφλέγμηνεν. ὅσον μὲν γὰρ ἐπὶ ταῖς φλεγμοναῖς
<span class="lb" data-page="10.691" data-line="7" id="l10.691.7"></span>αὐτῶν ἥκιστα προσήκει τρέφειν, ὅσον δ’ ἐπὶ τῇ τῆς
<span class="lb" data-page="10.691" data-line="8" id="l10.691.8"></span>δυνάμεως ἀῤῥωστίᾳ πολλάκις. ὥστ’ ἀναγκαῖον ἢ καταλῦσαι
<span class="lb" data-page="10.691" data-line="9" id="l10.691.9"></span>τὴν δύναμιν ἢ τὰς φλεγμονὰς αὐξῆσαι. ταυτὶ μὲν οὖν ἐπὶ
<span class="lb" data-page="10.691" data-line="10" id="l10.691.10"></span>πλέον ἴσως ἢ τοῖς ἐνεστῶσιν ἁρμόττει λέλεκταί μοι διεγνωκότι
<span class="lb" data-page="10.691" data-line="11" id="l10.691.11"></span>γε καὶ τοῦτο τὸ γράμμα περὶ τῶν ἄνευ φλεγμονῆς διαλεχθῆναι
<span class="lb" data-page="10.691" data-line="12" id="l10.691.12"></span>πυρετῶν. ἀλλὰ διὰ τὴν τοῦ λόγου κοινωνίαν ἐξέβην
<span class="lb" data-page="10.691" data-line="13" id="l10.691.13"></span>ἐφ’ ὅσον ἦν ἀναγκαῖον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:10.7">
<span class="pb page1" data-page="10.695" id="p10.695"></span>
<span class="milestone ed1page page1" data-n="4.144" data-unit="ed1page" id="ed1page.4.144"></span>
<span class="milestone ed2page page1" data-n="10.234" data-unit="ed2page" id="ed2page.10.234"></span>
            <p>
<span class="lb" data-page="10.695" data-line="16" id="l10.695.16"></span>Δύο δ’ εἰσὶν αἱ τούτων ὗλαι κατὰ γένος αἱ
<span class="lb" data-page="10.695" data-line="17" id="l10.695.17"></span>πρῶται· μία μὲν ἐν τοῖς προσπίπτουσιν ἔξωθεν, ἑτέρα δὲ
<span class="lb" data-page="10.695" data-line="18" id="l10.695.18"></span>ἐν τοῖς εἴσω τοῦ σώματος λαμβανομένοις, ἃ δὴ καὶ προσφερόμενα ﻿
<span class="pb" data-page="10.696" id="p10.696"></span>
<span class="lb" data-page="10.696" data-line="1" id="l10.696.1"></span>καλοῦσιν. ἔξωθεν μὲν οὖν προσπίπτει τό τε περιέχον
<span class="lb" data-page="10.696" data-line="2" id="l10.696.2"></span>ἡμᾶς αὐτὸ καὶ ὅσα δυνάμει φαρμάκων ὑγραίνειν τε καὶ
<span class="lb" data-page="10.696" data-line="3" id="l10.696.3"></span>ψύχειν πεφύκασι, καὶ τρίτον πρὸς τούτοις ὑδάτων γλυκέων
<span class="lb" data-page="10.696" data-line="4" id="l10.696.4"></span>λουτρά. τὰ δ’ εἴσω τοῦ σώματος λαμβανόμενα τά τε ἐσθιόμενα
<span class="lb" data-page="10.696" data-line="5" id="l10.696.5"></span>καὶ τὰ πινόμενα καὶ ὁ εἰσπνεόμενος ἀήρ ἐστιν. ἐκ τούτων
<span class="lb" data-page="10.696" data-line="6" id="l10.696.6"></span>χρὴ πειρᾶσθαι τήν θ’ ὑγρότητα καὶ τὴν ψύξιν ἐκπορίζειν
<span class="lb" data-page="10.696" data-line="7" id="l10.696.7"></span>τοῖς ἐν τῷδε τῷ λόγῳ προκειμένοις πυρετοῖς. ἀλλ’ ἡ μὲν
<span class="lb" data-page="10.696" data-line="8" id="l10.696.8"></span>ψύξις ὡς ἂν ὑπὸ δραστηρίου ποιότητος γινομένη ὀλιγοχρόνιός
<span class="lb" data-page="10.696" data-line="9" id="l10.696.9"></span>τ’ ἐστὶ καὶ σφαλερὰ, πολυχρόνιος δὲ ἡ τῶν ἐξηρασμένων
<span class="lb" data-page="10.696" data-line="10" id="l10.696.10"></span>ἐπανόρθωσις ὑπάρχει δι’ ὑγρότητος, ἧττόν τε σφαλερὰ
<span class="lb" data-page="10.696" data-line="11" id="l10.696.11"></span>τῆς διὰ ψύξεως. ἐπέλθωμεν οὖν ἐφεξῆς τὰς εἰρημένας
<span class="lb" data-page="10.696" data-line="12" id="l10.696.12"></span>ἓξ διαφορὰς τῆς ὕλης, ἀπὸ τοῦ περιέχοντος ἀρξάμενοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.1">
<span class="pb page1" data-page="10.734" id="p10.734"></span>
<span class="milestone ed1page page1" data-n="4.151" data-unit="ed1page" id="ed1page.4.151"></span>
<span class="milestone ed2page page1" data-n="10.246" data-unit="ed2page" id="ed2page.10.246"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Λ.
</h2>
            <p>
<span class="lb" data-page="10.734" data-line="1" id="l10.734.1"></span>Τῶν δ’ ἐπὶ χυμοῖς σηπομένοις ἀναπτομένων
<span class="lb" data-page="10.734" data-line="2" id="l10.734.2"></span>πυρετῶν οἱ πρῶτοι μὲν εἴρηνται σκοποὶ πρόσθεν ἡνίκα
<span class="lb" data-page="10.734" data-line="3" id="l10.734.3"></span>ἐδείκνυον ὅπως ἐγχωρεῖ καὶ δύο καὶ τρεῖς αὐτοὺς ποιῆσαι,
<span class="lb" data-page="10.734" data-line="4" id="l10.734.4"></span>κᾂν εἰ βουληθείημεν ἕνα. νυνὶ δ’ ὥσπερ ἐπὶ τῶν ἄλλων πυρετῶν
<span class="lb" data-page="10.734" data-line="5" id="l10.734.5"></span>ἐκ τῆς τῶν πρώτων γενῶν τομῆς ἄχρι τῶν ἐσχάτων
<span class="lb" data-page="10.734" data-line="6" id="l10.734.6"></span>εἰδῶν ἀφικόμεθα τέμνοντες, οὕτω πρᾶξαι πειραθῶμεν κᾀπὶ
<span class="lb" data-page="10.734" data-line="7" id="l10.734.7"></span>τῆς προκειμένης διαφορᾶς, ἐκεῖνο πρότερον ἀναμνήσαντες ὃ
<span class="lb" data-page="10.734" data-line="8" id="l10.734.8"></span>κᾀν τοῖς περὶ διαφορᾶς τῶν σφυγμῶν ὑπομνήμασιν ἐδείξαμεν,
<span class="lb" data-page="10.734" data-line="9" id="l10.734.9"></span>ὡς εἴτε πρώτας διαφορὰς, εἴτε γένη πρῶτα καλεῖν ἐθέλοι τις,
<span class="pb" data-page="10.735" id="p10.735"></span>
<span class="lb" data-page="10.735" data-line="1" id="l10.735.1"></span>εἴτε γενικωτάτας ἰδέας, εἴθ’ ὁπωσοῦν ἄλλως φυλάττων ἀκριβῆ
<span class="lb" data-page="10.735" data-line="2" id="l10.735.2"></span>τοῦ πράγματος τὴν ἔννοιαν, οὐ διοίσει. τῶν μὲν δὴ πυρετῶν
<span class="lb" data-page="10.735" data-line="3" id="l10.735.3"></span>αὐτῶν τοὺς ἐφημέρους ὅπως χρὴ θεραπεύειν ἐν τῷ τῶνδε
<span class="lb" data-page="10.735" data-line="4" id="l10.735.4"></span>τῶν ὑπομνημάτων ὀγδόῳ διῆλθον· ὥσπερ γε καὶ ὅπως τοὺς
<span class="lb" data-page="10.735" data-line="5" id="l10.735.5"></span>συνόχους ἐν τῷ μετ’ αὐτό· καὶ τρίτους γε τοὺς ἑκτικοὺς
<span class="lb" data-page="10.735" data-line="6" id="l10.735.6"></span>ἐν τῷ μετ’ ἐκεῖνο τῆς ὅλης πραγματείας ὄντι δεκάτῳ, μετὰ
<span class="lb" data-page="10.735" data-line="7" id="l10.735.7"></span>τῶν ἰδίων ἑκάστῳ πλεῖστα καὶ τῶν κοινῶν ἐπελθών. νυνὶ
<span class="lb" data-page="10.735" data-line="8" id="l10.735.8"></span>δ’ ὅπως ἄν τις ἰῷτο μεθόδῳ τοὺς ἐπὶ σήψει χυμῶν συνισταμένους
<span class="lb" data-page="10.735" data-line="9" id="l10.735.9"></span>πρόκειται διελθεῖν. οἱ σκοποὶ δ’ οἱ θεραπευτικοὶ
<span class="lb" data-page="10.735" data-line="10" id="l10.735.10"></span>κατὰ μὲν τὴν εἰς δύο τομὴν ἥ τε διάθεσις ἣν θεραπεύομεν
<span class="lb" data-page="10.735" data-line="11" id="l10.735.11"></span>ὑπάρχει καὶ ἡ τῶν τοῦ κάμνοντος μορίων κρᾶσις. ἐγχωρεῖ δ’,
<span class="lb" data-page="10.735" data-line="12" id="l10.735.12"></span>ὡς ἐλέχθη, καὶ δι’ ἑνὸς ἑρμηνεῦσαι κεφαλαίου, θεραπευτικὸν
<span class="lb" data-page="10.735" data-line="13" id="l10.735.13"></span>εἰπόντων ἡμῶν εἶναι σκοπὸν ἕνα κοινὸν ἁπάντων νοσημάτων,
<span class="lb" data-page="10.735" data-line="14" id="l10.735.14"></span>τὴν ἐναντίωσιν· οὗ τεμνομένου γεννᾶσθαι τοὺς δύο, τοῦ
<span class="lb" data-page="10.735" data-line="15" id="l10.735.15"></span>μὲν νοσήματος ἐνδεικνυμένου τὴν τῶν ἐναντίων ἑαυτῷ βοηθημάτων
<span class="lb" data-page="10.735" data-line="16" id="l10.735.16"></span>χρῆσιν, τῆς δὲ τοῦ θεραπευσομένου κράσεως ὁριζούσης
<span class="lb" data-page="10.735" data-line="17" id="l10.735.17"></span>ἅμα τῷ νοσήματι τὸ μέτρον <span class="milestone ed2page" data-n="10.248" data-unit="ed2page" id="ed2page.10.248"></span>τῆς ἐναντιώσεως.
<span class="lb" data-page="10.735" data-line="18" id="l10.735.18"></span>ἐῤῥέθη δ’ ἐν ἐκείνοις ὡς καὶ τὸ περιέχον ἡμᾶς ἕνα ποιήσασθαι
<span class="pb" data-page="10.736" id="p10.736"></span>
<span class="lb" data-page="10.736" data-line="1" id="l10.736.1"></span>τὸν σκοπὸν ἐγχωρεῖ. καὶ ὡς ὁπόταν εἰς δύο μόνους τὴν
<span class="lb" data-page="10.736" data-line="2" id="l10.736.2"></span>πρώτην ποιησώμεθα τομὴν, ἤτοι γ’ ἐν τοῖς νοσεροῖς αἰτίοις
<span class="lb" data-page="10.736" data-line="3" id="l10.736.3"></span>ἢ ἐν τοῖς ὑγιεινοῖς, τίθεσθαι χρὴ τὸ περιέχον. ὄντων δ’ αἰτίων
<span class="lb" data-page="10.736" data-line="4" id="l10.736.4"></span>ὑγιεινῶν ἁπάντων τῶν ποιούντων ὑγείαν, ἓν ἐξ αὐτῶν
<span class="lb" data-page="10.736" data-line="5" id="l10.736.5"></span>ἐστι τὸ καλούμενον βοήθημα, κατὰ διαφόρους ἐννοίας ἔσχατον
<span class="lb" data-page="10.736" data-line="6" id="l10.736.6"></span>καὶ πρῶτον ὑγιεινὸν αἴτιον ὀρθῶς λεγόμενον. ἔσχατον
<span class="lb" data-page="10.736" data-line="7" id="l10.736.7"></span>μὲν γὰρ ἔσται τῷ χρόνῳ, διότι φύσις καὶ τέχνη καὶ τύχη τῷ
<span class="lb" data-page="10.736" data-line="8" id="l10.736.8"></span>χρόνῳ πρότερα τῶν βοηθημάτων ἐστὶν ὑγείας αἴτια· πρῶτον
<span class="lb" data-page="10.736" data-line="9" id="l10.736.9"></span>δὲ καθ’ ὅσον αὐτὸ ψαύει τοῦ νοσοῦντος, ἀλλοιοῦν τὴν διάθεσιν
<span class="lb" data-page="10.736" data-line="10" id="l10.736.10"></span>αὐτοῦ· καὶ διὰ τὴν ἐκ τούτου γινομένην ἀλλοίωσιν
<span class="lb" data-page="10.736" data-line="11" id="l10.736.11"></span>τῶν νοσούντων σωμάτων εἰς ὑγείαν ἀγομένων ἡ τέχνη καὶ ὁ
<span class="lb" data-page="10.736" data-line="12" id="l10.736.12"></span>τεχνίτης καὶ ἡ τύχη αἴτια τῆς ὑγείας γίνεται, οὐ τῷ πρώτως
<span class="lb" data-page="10.736" data-line="13" id="l10.736.13"></span>αὐτὰ τὰς νόσους ἐκκόπτειν, ἀλλὰ τῷ δι’ ἑτέρων ὑλῶν ἐπιτηδείων,
<span class="lb" data-page="10.736" data-line="14" id="l10.736.14"></span>αἵτινες ὀνομάζονται βοηθήματα. φλεβοτομία γὰρ
<span class="lb" data-page="10.736" data-line="15" id="l10.736.15"></span>αὐτὴ μὲν καθ’ ἑαυτὴν αὐτὸ δὴ τοῦτο τὸ νῦν εἰρημένον ὄνομα
<span class="lb" data-page="10.736" data-line="16" id="l10.736.16"></span>κέκτηται· βλάψασα δὲ τὸν ἄνθρωπον ἐκ τῶν αἰτίων γίνεται
<span class="lb" data-page="10.736" data-line="17" id="l10.736.17"></span>τῶν νοσωδῶν, ὥσπερ γε καὶ ὠφελήσασα τῶν ὑγιεινῶν. καὶ
<span class="lb" data-page="10.736" data-line="18" id="l10.736.18"></span>διὰ τοῦτο καλεῖται βοήθημα, καθ’ ὃν ἂν ὠφελῇ καιρόν· ὡς
<span class="pb" data-page="10.737" id="p10.737"></span>
<span class="lb" data-page="10.737" data-line="1" id="l10.737.1"></span>καὶ πάσης ὕλης τῆς ὁπωσοῦν ἀλλοιούσης τὸ σῶμα καθ’ ὃν
<span class="lb" data-page="10.737" data-line="2" id="l10.737.2"></span>ἂν ὠφελῇ χρόνον ὀνομαζομένης βοηθήματος. οὕτως οὖν
<span class="lb" data-page="10.737" data-line="3" id="l10.737.3"></span>καὶ περιέχοντος ἡμᾶς ἴδιον μὲν ὄνομα κατὰ τὴν ἑαυτοῦ φύσιν
<span class="lb" data-page="10.737" data-line="4" id="l10.737.4"></span>ὁ ἀήρ· ἐν δὲ τῇ πρὸς ἡμᾶς σχέσει ποτὲ μὲν βοήθημα καὶ
<span class="lb" data-page="10.737" data-line="5" id="l10.737.5"></span>τῶν αἰτίων ἕν τι τῶν ὑγιεινῶν γίγνεται, ποτὲ δὲ τῶν ἐναντίων
<span class="lb" data-page="10.737" data-line="6" id="l10.737.6"></span>αὐτοῖς τῶν νοσωδῶν. ἐπεὶ δ’ ἔκ τε τῆς ἐνεστώσης καταστάσεως
<span class="lb" data-page="10.737" data-line="7" id="l10.737.7"></span>καὶ τῆς ὥρας τοῦ ἔτους καὶ τῆς τοῦ χωρίου φύσεως
<span class="lb" data-page="10.737" data-line="8" id="l10.737.8"></span>ὁ ἀὴρ ἴσχει τὰς καθ’ ὑγρότητα καὶ ξηρότητα καὶ θερμότητα
<span class="lb" data-page="10.737" data-line="9" id="l10.737.9"></span>καὶ ψυχρότητα μεταβολὰς, ἐξ ἐκείνων πάλιν ἑκάστου γίγνονταί
<span class="lb" data-page="10.737" data-line="10" id="l10.737.10"></span>τινες ἐνδείξεις μερικώτεραι. τύχη μὲν οὖν καὶ τέχνη καὶ
<span class="lb" data-page="10.737" data-line="11" id="l10.737.11"></span>τεχνίτης διὰ μέσων τῶν ὑλῶν ἔχουσι τὸ δρᾷν· ἡ φύσις δ’
<span class="lb" data-page="10.737" data-line="12" id="l10.737.12"></span>αὐτὴ δι’ ἑαυτῆς, ἐκ τριῶν τούτων συμπληρουμένη μορίων
<span class="lb" data-page="10.737" data-line="13" id="l10.737.13"></span>τῆς τε τοῦ πνεύματος οὐσίας καὶ τῆς τῶν ὄντως στερεῶν, ἅπερ
<span class="lb" data-page="10.737" data-line="14" id="l10.737.14"></span>ἐκ σπέρματος ἐδείχθη γιγνόμενα, καὶ τρίτης ἐπ’ αὐτοῖς τῆς σαρκοειδοῦς
<span class="lb" data-page="10.737" data-line="15" id="l10.737.15"></span>οὐσίας, ἐν ἑκάστῳ τῶν μορίων ἰδίας ὑπαρχούσης.
<span class="lb" data-page="10.737" data-line="16" id="l10.737.16"></span>ἕκαστον δὲ τῶν εἰρημένων τριῶν ἰδίαν τινὰ ἔχει ποσότητα
<span class="lb" data-page="10.737" data-line="17" id="l10.737.17"></span>καὶ ποιότητα κατὰ φύσιν. ἡ μὲν οὖν ποιότης αὐτῶν ἐκ τῆς
<span class="lb" data-page="10.737" data-line="18" id="l10.737.18"></span>πρεπούσης κράσεως ὑγρᾶς καὶ ξηρᾶς καὶ ψυχρᾶς καὶ θερμῆς
<span class="pb" data-page="10.738" id="p10.738"></span>
<span class="lb" data-page="10.738" data-line="1" id="l10.738.1"></span>συνίσταται. τὸ ποσὸν δὲ τῶν μὲν στερεῶν σωμάτων ἴσον
<span class="lb" data-page="10.738" data-line="2" id="l10.738.2"></span>ἀεὶ διαμένει, τοῖς μὲν αὐξανομένοις ἔτι κατὰ τὸν ἀριθμὸν
<span class="lb" data-page="10.738" data-line="3" id="l10.738.3"></span>μόνον, τοῖς δ’ ἤδη τετελειωμένοις καὶ κατὰ τὸ μέγεθος. τῆς
<span class="lb" data-page="10.738" data-line="4" id="l10.738.4"></span>σαρκοειδοῦς δ’ οὐσίας ἐξαλλάττεται τὸ μέγεθος, εἰ καὶ μηκέτι
<span class="lb" data-page="10.738" data-line="5" id="l10.738.5"></span>αὔξοιτο τὸ ζῶον. οὕτως δὲ καὶ ἡ τοῦ πνεύματος οὐσία μονονοὺ
<span class="lb" data-page="10.738" data-line="6" id="l10.738.6"></span>καθ’ ἑκάστην ῥοπὴν ἐλάττων τε καὶ πλείων γίνεται.
<span class="lb" data-page="10.738" data-line="7" id="l10.738.7"></span>καὶ τοίνυν καὶ ἡ δύναμις ἐφ’ οἷς ἔμπροσθεν εἶπον σκοποῖς
<span class="lb" data-page="10.738" data-line="8" id="l10.738.8"></span>ἤτοι μόνη προστίθεται κατὰ τὴν τῶν εἰρημένων τριῶν οὐσιῶν
<span class="lb" data-page="10.738" data-line="9" id="l10.738.9"></span>συναρίθμησιν, ἢ τῆς κράσεως ἀφορισθείσης ἰδίᾳ καθ’ ἑαυτήν.
<span class="lb" data-page="10.738" data-line="10" id="l10.738.10"></span>ἥτις αὖ. πάλιν καὶ αὐτὴ ποτὲ μὲν, ὡς ἐδείκνυτο, διχῇ
<span class="lb" data-page="10.738" data-line="11" id="l10.738.11"></span>τέμνεται, εἴς τε τὴν ἐξ ἀρχῆς φύσιν καὶ τὴν ἐπίκτητον διάθεσιν·
<span class="lb" data-page="10.738" data-line="12" id="l10.738.12"></span>ὥστε ἀπὸ τούτων καὶ τῶν ἄλλων τῶν προειρημένων
<span class="lb" data-page="10.738" data-line="13" id="l10.738.13"></span>γίγνεσθαί τινα ἔνδειξιν ἰαμάτων ἰδίαν ἑκάστου. πολλάκις δὲ
<span class="lb" data-page="10.738" data-line="14" id="l10.738.14"></span>ἡ ἐπίκτητος κρᾶσις εἰς τὰς ποιητικὰς αἰτίας ἀναχθεῖσα τὴν
<span class="lb" data-page="10.738" data-line="15" id="l10.738.15"></span>ἔνδειξιν ἐκείναις ἐχαρίσατο. κατὰ τοῦτον οὖν ἔφαμεν τὸν τρόπον
<span class="lb" data-page="10.738" data-line="16" id="l10.738.16"></span>ἐξ ἡλικίας ἐπιτηδευμάτων τε καὶ ἐθῶν ἔνδειξιν βοηθημάτων
<span class="lb" data-page="10.738" data-line="17" id="l10.738.17"></span>γίγνεσθαι, συμφωνεῖν δ’ ἀλλήλαις ἁπάσας τὰς εἰρημένας
<span class="lb" data-page="10.738" data-line="18" id="l10.738.18"></span>ἐνδείξεις· ἐν γὰρ ταῖς ἰδικωτέραις ἀεὶ περιέχεσθαι τὰς ﻿
<span class="pb" data-page="10.739" id="p10.739"></span>
<span class="lb" data-page="10.739" data-line="1" id="l10.739.1"></span>γενικωτέρας. ἄγεσθαι δ’ εἰς χρῆσιν τὰς ἰδικωτέρας, εὑρισκομένας
<span class="lb" data-page="10.739" data-line="2" id="l10.739.2"></span>ἐκ τῆς τῶν γενικωτέρων τομῆς.
</p>
          </article>

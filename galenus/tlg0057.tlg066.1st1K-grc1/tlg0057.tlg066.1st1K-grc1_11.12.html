<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.12">
<span class="pb page1" data-page="10.767" id="p10.767"></span>
<span class="milestone ed1page page1" data-n="4.156" data-unit="ed1page" id="ed1page.4.156"></span>
<span class="milestone ed2page page1" data-n="10.258" data-unit="ed2page" id="ed2page.10.258"></span>
            <p>
<span class="lb" data-page="10.767" data-line="5" id="l10.767.5"></span>Οὐ μὴν διά γε τοῦτο ποτὲ μὲν ἀληθὲς
<span class="lb" data-page="10.767" data-line="6" id="l10.767.6"></span>γίνεται τὸ τὰ ἐναντία τῶν ἐναντίων ὑπάρχειν ἰάματα, ποτὲ
<span class="lb" data-page="10.767" data-line="7" id="l10.767.7"></span>δὲ ψεῦδος· ἀλλὰ διὰ παντὸς μένει ἀληθές· οὐδὲ γὰρ οἷόν
<span class="lb" data-page="10.767" data-line="8" id="l10.767.8"></span>τε τὰ παρὰ φύσιν ἰαθῆναι δι’ ἄλλης τινὸς ἰαμάτων ἰδέας.
<span class="lb" data-page="10.767" data-line="9" id="l10.767.9"></span>οὐ μὴν ἀεί γε βέλτιον ἰᾶσθαι πάντα τὰ παρὰ φύσιν, ἀλλ’
<span class="lb" data-page="10.767" data-line="10" id="l10.767.10"></span>ὅταν μόνα τύχῃ καθ’ ἑαυτὰ συνιστάντα· μετ’ ἄλλων δ’ εἰ
<span class="lb" data-page="10.767" data-line="11" id="l10.767.11"></span>γένοιτο, πολλάκις ἕτερα χρὴ πρὸ ἐκείνων ἰᾶσθαι, καθάπερ
<span class="lb" data-page="10.767" data-line="12" id="l10.767.12"></span>ἐπὶ τῶν κοίλων ἑλκῶν, ὅταν ἅμα φλεγμονῇ συστῇ. μένει
<span class="lb" data-page="10.767" data-line="13" id="l10.767.13"></span>γὰρ καὶ νῦν ἀληθὲς τὸ ὑπὸ τῶν σαρκούντων αὐτὰ θεραπεύεσθαι·
<span class="lb" data-page="10.767" data-line="14" id="l10.767.14"></span>χρῆσθαι δὲ οὐχ οἷόν τε τοιούτοις, πρὶν ἰάσασθαι
<span class="lb" data-page="10.767" data-line="15" id="l10.767.15"></span>τὴν φλεγμονήν. ἀλλ’ ὁπότ’ ἄν γε ταύτην ἰώμεθα, τὸ
<span class="lb" data-page="10.767" data-line="16" id="l10.767.16"></span>ἕλκος τὸ κοῖλον οὐχ ὅπως ἑαυτοῦ κρεῖττον, ἀλλὰ καὶ κοιλότερον
<span class="lb" data-page="10.767" data-line="17" id="l10.767.17"></span>γίγνεται. κᾂν εἰ βουληθείης δὲ χρήσασθαι τοῖς σαρκωτικοῖς
<span class="pb" data-page="10.768" id="p10.768"></span>
<span class="lb" data-page="10.768" data-line="1" id="l10.768.1"></span>φαρμάκοις, οὔτε σαρκώσεις αὐτὸ καὶ τὴν φλεγμονὴν
<span class="lb" data-page="10.768" data-line="2" id="l10.768.2"></span>αὐξήσεις. τὰ γάρ τοι σαρκωτικὰ τῶν ἀφλεγμάντων
<span class="lb" data-page="10.768" data-line="3" id="l10.768.3"></span>σωμάτων, οὐ τῶν ἔτι φλεγμαινόντων, ἐστὶ σαρκωτικά. τοῦτο
<span class="lb" data-page="10.768" data-line="4" id="l10.768.4"></span>οὖν τὸ οὕτω μικρὸν ἐν τῇ λέξει, τὸ <span class="milestone ed2page" data-n="10.259" data-unit="ed2page" id="ed2page.10.259"></span>τὰ ἐναντία τῶν
<span class="lb" data-page="10.768" data-line="5" id="l10.768.5"></span>ἐναντίων ὑπάρχειν ἰάματα, μέγιστον εὑρίσκεται τῇ δυνάμει.
<span class="lb" data-page="10.768" data-line="6" id="l10.768.6"></span>συγχεῖται γὰρ ἡ θεραπευτικὴ μέθοδος ἅπασα τῷ περιδόντι
<span class="lb" data-page="10.768" data-line="7" id="l10.768.7"></span>τοῦτον τὸν σκοπὸν, ἁπάντων τῶν παρὰ φύσιν ὑπὸ τῶν
<span class="lb" data-page="10.768" data-line="8" id="l10.768.8"></span>ἑαυτοῖς ἐναντίων θεραπευομένων. διττῆς δὲ οὔσης αὐτῶν τῆς
<span class="lb" data-page="10.768" data-line="9" id="l10.768.9"></span>πρώτης διαφορᾶς, τὰ μὲν γὰρ ὑπάρχει καθ’ ἑαυτὰ, τὰ δ’ ἐν
<span class="lb" data-page="10.768" data-line="10" id="l10.768.10"></span>τῷ γίνεσθαι τὸ εἶναι λαμβάνει ταῖς διαθέσεσιν ἑπόμενα,
<span class="lb" data-page="10.768" data-line="11" id="l10.768.11"></span>δίκην σκιῶν, ἡ μὲν ἴασις ἀναίρεσίς ἐστι τῶν διαθέσεων,
<span class="lb" data-page="10.768" data-line="12" id="l10.768.12"></span>ἀκολουθεῖ δ’ αὐτῇ ἡ τῶν συμπτωμάτων ἀναίρεσις. οἷς οὐδὲν
<span class="lb" data-page="10.768" data-line="13" id="l10.768.13"></span>αὐτοῖς προσάγεται πρώτως, ἀλλὰ κᾀπὶ τούτων γε μένει τὸ
<span class="lb" data-page="10.768" data-line="14" id="l10.768.14"></span>καθόλου, τὸ τὰ ἐναντία τῶν ἐναντίων ὑπάρχειν ἰάματα· τὰς
<span class="lb" data-page="10.768" data-line="15" id="l10.768.15"></span>γὰρ διαθέσεις αἷς ἕπεται τὰ συμπτώματα θεραπεύοντες εἰς
<span class="lb" data-page="10.768" data-line="16" id="l10.768.16"></span>ἐναντίαν κατάστασιν ἄγομεν. ὥσθ’ ὅσα συμπτώματα διὰ
<span class="lb" data-page="10.768" data-line="17" id="l10.768.17"></span>πύκνωσιν ἐγένετο πόρων, ὑπὸ τῆς ἀραιώσεως ἀναιρεθήσεται. ﻿
<span class="pb" data-page="10.769" id="p10.769"></span>
<span class="lb" data-page="10.769" data-line="1" id="l10.769.1"></span>εἰ δὲ δὴ καὶ αὐτῷ τῷ συμπτώματι τῷ διὰ τὴν πύκνωσιν
<span class="lb" data-page="10.769" data-line="2" id="l10.769.2"></span>τῶν πόρων γιγνομένῳ, τουτέστι ταῖς ἐλάττοσι τῶν συμμέτρων
<span class="lb" data-page="10.769" data-line="3" id="l10.769.3"></span>ἀποῤῥοαῖς, ὅπερ ἐκαλέσαμεν ὀλίγον ἔμπροσθεν ἀδιαπνευστίαν,
<span class="lb" data-page="10.769" data-line="4" id="l10.769.4"></span>ἕτερον ἐθέλοις φάναι συμπτώματος εἶδος ἀντεισάγειν
<span class="lb" data-page="10.769" data-line="5" id="l10.769.5"></span>ἐναντίον, οὐδ’ οὕτως ἄπορος ὁ λόγος εἰσὶ γὰρ αἱ
<span class="lb" data-page="10.769" data-line="6" id="l10.769.6"></span>πλείους τῶν συμμέτρων ἀπόῤῥοιαι ταῖς ἐλάττοσιν ἐναντίαι.
<span class="lb" data-page="10.769" data-line="7" id="l10.769.7"></span>ὥστε κᾂν ἐν τοῖς συμπτώμασιν αὐτοῖς ἐθέλῃ τις λέγειν τὰ
<span class="lb" data-page="10.769" data-line="8" id="l10.769.8"></span>ἐναντία τῶν ἐναντίων ἰάματα, φυλάττεσθαι κᾀπὶ τούτων
<span class="lb" data-page="10.769" data-line="9" id="l10.769.9"></span>τὸν πρῶτον ἁπάντων τῶν παρὰ φύσιν σκοπὸν τῆς ἰάσεως.
<span class="lb" data-page="10.769" data-line="10" id="l10.769.10"></span>ἄμεινον δ’, ὡς ἐλέγετο, τῶν ὄντως τε καὶ πρώτως θεραπευομένων
<span class="lb" data-page="10.769" data-line="11" id="l10.769.11"></span>ὑπολαμβάνειν τὰ ἐναντία εἶναι βοηθήματα, τουτέστι
<span class="lb" data-page="10.769" data-line="12" id="l10.769.12"></span>τῶν ἐν τῷ σώματι διαθέσεων, αἵπερ ὄντως εἰσὶν ὄντα. τὰς
<span class="lb" data-page="10.769" data-line="13" id="l10.769.13"></span>γὰρ ἐνεργείας αὐτῶν, ὥσπερ οὖν καὶ τὰς βλάβας, γινόμενα
<span class="lb" data-page="10.769" data-line="14" id="l10.769.14"></span>μὲν εἶναι φατέον, ὄντα δὲ ἁπλῶς οὐ ῥητέον. οὔτε γὰρ τὸ
<span class="lb" data-page="10.769" data-line="15" id="l10.769.15"></span>ἐκτείνειν οὔτε τὸ κάμπτειν τὴν χεῖρα τῶν ὄντων ἁπλῶς ἐστιν
<span class="lb" data-page="10.769" data-line="16" id="l10.769.16"></span>εἰπεῖν, ἀλλὰ τῶν γιγνομένων, οὔτε πολὺ μᾶλλον τὴν ἀκινησίαν
<span class="lb" data-page="10.769" data-line="17" id="l10.769.17"></span>αὐτῆς, ὅπερ καὶ αὐτὸ σύμπτωμά ἐστι τῆς ἐν τοῖς
<span class="pb" data-page="10.770" id="p10.770"></span>
<span class="lb" data-page="10.770" data-line="1" id="l10.770.1"></span>μυσὶν ἢ τοῖς νεύροις διαθέσεως, ἀλλὰ τὴν μὲν διάθεσιν, ἕν
<span class="lb" data-page="10.770" data-line="2" id="l10.770.2"></span>τι τῶν ὄντων ὑπάρχουσαν, ἐναντίων δεῖσθαι βοηθημάτων,
<span class="lb" data-page="10.770" data-line="3" id="l10.770.3"></span>ἕπεσθαι δ’ αὐτῇ λυομένῃ τὴν ἐναντίαν κατάστασιν, ἥπερ
<span class="lb" data-page="10.770" data-line="4" id="l10.770.4"></span>ἐστὶν ἡ ὑγεία· καὶ ταύτῃ πάλιν ἐνέργειάν τινα φύσεως,
<span class="lb" data-page="10.770" data-line="5" id="l10.770.5"></span>ἐναντίαν τῷ παυσαμένῳ συμπτώματι, μὴ μέντοι μηδ’ ὑπὸ
<span class="lb" data-page="10.770" data-line="6" id="l10.770.6"></span>τῶν ὀνομάτων ἐξαπατᾶσθαι, πολλάκις μὲν ἐν ἑτέρῳ σχήματι
<span class="lb" data-page="10.770" data-line="7" id="l10.770.7"></span>λεγομένων ἢ ὡς τοῖς ἐναντίοις προσήκει, πολλάκις
<span class="lb" data-page="10.770" data-line="8" id="l10.770.8"></span>δ’ ὅλως οὐκ ὄντων ὀνομάτων, ἀλλ’ ἐξ αὐτῆς τῶν πραγμάτων
<span class="lb" data-page="10.770" data-line="9" id="l10.770.9"></span>τῆς φύσεως εὑρίσκειν τὸ ἐναντίον, ἔχοντά γε δὴ καὶ
<span class="lb" data-page="10.770" data-line="10" id="l10.770.10"></span>τούτου σκοπὸν ὁμολογούμενον, ὡς ἔστιν ἐναντία τὰ πλεῖστον
<span class="lb" data-page="10.770" data-line="11" id="l10.770.11"></span>ἀλλήλων διεστῶτα καθ’ ἕν τι γένος. ἐννοήσας οὖν
<span class="lb" data-page="10.770" data-line="12" id="l10.770.12"></span>τὸ σύμμετρον ἐν ἐκείνῳ τῷ γένει, τοῦτο δ’, ὡς πολλάκις
<span class="lb" data-page="10.770" data-line="13" id="l10.770.13"></span>ἐδείχθη, μέσον τῶν ἄκρων ἐστὶν, εὑρήσεις ἐντεῦθεν ἄπειρόν
<span class="lb" data-page="10.770" data-line="14" id="l10.770.14"></span>τι πλῆθος ἐναντίων πραγμάτων, ἐν τῷ μᾶλλόν τε καὶ ἧττον
<span class="lb" data-page="10.770" data-line="15" id="l10.770.15"></span>ἀλλήλων διαφερόντων. ἐν μὲν γὰρ ταῖς διαθέσεσιν, εἰ οὕτως
<span class="lb" data-page="10.770" data-line="16" id="l10.770.16"></span>ἔτυχε, <span class="milestone ed1page" data-n="4.157" data-unit="ed1page" id="ed1page.4.157"></span>τὴν συμμετρίαν τῶν πόρων, ἧς ἐφ’ ἑκάτερα
<span class="lb" data-page="10.770" data-line="17" id="l10.770.17"></span>διττὰς ἀμετρίας ἀλλήλαις ἐναντίας· ἐν δὲ ταῖς ἐνεργείαις
<span class="lb" data-page="10.770" data-line="18" id="l10.770.18"></span>τὴν συμμετρίαν τῶν κενουμένων, ἧς καὶ αὐτῆς ἐστιν
<span class="pb" data-page="10.771" id="p10.771"></span>
<span class="lb" data-page="10.771" data-line="1" id="l10.771.1"></span>ἑκατέρωθεν ἀμετρία. ἀλλὰ κατὰ μὲν τοὺς πόρους ὀνόματα
<span class="lb" data-page="10.771" data-line="2" id="l10.771.2"></span>κεῖται ταῖς ἀμετρίαις, πύκνωσίς τε καὶ μάνωσις, ἐν δὲ τοῖς
<span class="lb" data-page="10.771" data-line="3" id="l10.771.3"></span>κενουμένοις οὐ κεῖται. διόπερ ἀναγκαζόμεθα λέγειν ἐλάττους
<span class="lb" data-page="10.771" data-line="4" id="l10.771.4"></span>τε καὶ πλείους ἀποῤῥοίας, ὥσπερ εἰ καὶ τῶν πόρων ἀναγκαζοίμεθα
<span class="lb" data-page="10.771" data-line="5" id="l10.771.5"></span>τοὺς μὲν ἐλάττους τῶν κατὰ φύσιν, τοὺς δὲ μείζους
<span class="lb" data-page="10.771" data-line="6" id="l10.771.6"></span>λέγειν, οὐκ ἔχοντες οὔτε τὸ τῆς πυκνώσεως, οὔτε τὸ τῆς
<span class="lb" data-page="10.771" data-line="7" id="l10.771.7"></span>μανώσεως ὄνομα. τοῦτο οὖν ὡς ἔφην, ἐν τοῖς μάλιστα φυλακτέον
<span class="lb" data-page="10.771" data-line="8" id="l10.771.8"></span>ἡμῖν ἐστιν, <span class="milestone ed2page" data-n="10.260" data-unit="ed2page" id="ed2page.10.260"></span>ἅμα δὲ καὶ γυμναστέον ἀμφ’ αὐτὸ
<span class="lb" data-page="10.771" data-line="9" id="l10.771.9"></span>πρὸς τὸ ταχέως εὑρίσκειν δύνασθαι παντὸς τοῦ λεχθέντος
<span class="lb" data-page="10.771" data-line="10" id="l10.771.10"></span>οὕτω τὸ ἐναντίον. οὐ γὰρ ἐν τοῖς ποιοῖς σώμασιν μόνον,
<span class="lb" data-page="10.771" data-line="11" id="l10.771.11"></span>ἀλλὰ κᾀν τοῖς ποσοῖς ἐστιν εὑρεῖν τὴν τοιαύτην ἐναντίωσιν,
<span class="lb" data-page="10.771" data-line="12" id="l10.771.12"></span>ἣν οἱ περὶ τὸν Ἀριστοτέλη καλοῦσιν ἀντίθεσιν, οὐκ ἐναντίωσιν.
<span class="lb" data-page="10.771" data-line="13" id="l10.771.13"></span>οὔτε γὰρ τὸ μέγα τῷ μικρῷ φασιν ὑπάρχειν ἐναντίον,
<span class="lb" data-page="10.771" data-line="14" id="l10.771.14"></span>ἀλλ’ ἀντικείμενον ἐν τῷ πρὸς τὶ, οὔτε τὸ πολὺ τῷ ὀλίγῳ·
<span class="lb" data-page="10.771" data-line="15" id="l10.771.15"></span>κατὰ δὲ τὸν αὐτὸν τρόπον οὐδ’ ἀραιὸν τῷ πυκνῷ, οὐδὲ τῷ
<span class="lb" data-page="10.771" data-line="16" id="l10.771.16"></span>συντεταμένῳ τὸ κεχαλασμένον, οὐδὲ τῷ κατὰ φύσιν αὖ τὸ
<span class="lb" data-page="10.771" data-line="17" id="l10.771.17"></span>παρὰ φύσιν. ἀλλὰ κατά γε τὸν Ἱπποκράτη πάντα τὰ τοιαῦτα
<span class="lb" data-page="10.771" data-line="18" id="l10.771.18"></span>τὴν τῶν ἐναντίων ἔχει προσηγορίαν, ὥσπερ γε καὶ κατὰ Πλάτωνα
<span class="pb" data-page="10.772" id="p10.772"></span>
<span class="lb" data-page="10.772" data-line="1" id="l10.772.1"></span>τὰς γενέσεις ἐκ τῶν ἐναντίων εἶναι φάσκοντα. δέδεικται
<span class="lb" data-page="10.772" data-line="2" id="l10.772.2"></span>δέ μοι καὶ δι’ ἑτέρων ὅτι καὶ Ἀριστοτέλης αὐτὸς οὐκ
<span class="lb" data-page="10.772" data-line="3" id="l10.772.3"></span>ἐφύλαξε τὴν ἑαυτοῦ νομοθεσίαν ἐν τοῖς ὀνόμασιν, ἡνίκα τὰς
<span class="lb" data-page="10.772" data-line="4" id="l10.772.4"></span>ἀρχὰς τῶν ὑπὸ φύσεως διοικουμένων ὕλην ἔθετο καὶ εἶδος καὶ
<span class="lb" data-page="10.772" data-line="5" id="l10.772.5"></span>στέρησιν. ἀλλ’ ὅπερ ἀεὶ λέγομεν ἑπόμενοι τῷ θείῳ Πλάτωνι,
<span class="lb" data-page="10.772" data-line="6" id="l10.772.6"></span>καταφρονεῖν μὲν χρὴ τῶν ὀνομάτων, μὴ καταφρονεῖν δὲ τῆς
<span class="lb" data-page="10.772" data-line="7" id="l10.772.7"></span>τῶν πραγμάτων ἐπιστήμης. αὕτη μὲν γὰρ εἰς σωτηρίαν ἀνθρώπων
<span class="lb" data-page="10.772" data-line="8" id="l10.772.8"></span>διαφέρει καὶ τὸ σφάλμα αὐτῆς εἰς ὄλεθρον τελευτᾷ.
<span class="lb" data-page="10.772" data-line="9" id="l10.772.9"></span>τοῖς δ’ ὀνόμασιν ἄν τε κυρίως ἄν τε ἀκύρως χρησώμεθα, τοῖς
<span class="lb" data-page="10.772" data-line="10" id="l10.772.10"></span>κάμνουσιν οὐδὲν οὔτε πλέον οὔθ’ ἧττον ἐκ τοῦ τοιούτου.
<span class="lb" data-page="10.772" data-line="11" id="l10.772.11"></span>μάθοις δ’ ἂν ἐναργέστερον, εἰ μὴ τὰ ἐναντία τῶν ἐναντίων,
<span class="lb" data-page="10.772" data-line="12" id="l10.772.12"></span>ἀλλὰ τὰ ἀντικείμενα λέγοις, ᾗπερ ἐκείνοις φίλον, ἀλλήλων
<span class="lb" data-page="10.772" data-line="13" id="l10.772.13"></span>ὑπάρχειν ἰάματα. τὸ μὲν γὰρ πλῆθος ἡ κένωσις ἰᾶται, τὴν
<span class="lb" data-page="10.772" data-line="14" id="l10.772.14"></span>δ’ ἔνδειαν αἱ τροφαὶ, καὶ ὅλως τὸ μὲν ὑπερβάλλον ἡ ἀφαίρεσις,
<span class="lb" data-page="10.772" data-line="15" id="l10.772.15"></span>τὸ δ’ ἐλλεῖπον ἡ πρόσθεσις. ὅθεν, οἶμαι, καὶ δι’ ἑτέρου
<span class="lb" data-page="10.772" data-line="16" id="l10.772.16"></span>λέλεκται γράμματος ὀρθῶς τῷ παλαιῷ· ἰατρικὴ γάρ ἐστι πρόσθεσις
<span class="lb" data-page="10.772" data-line="17" id="l10.772.17"></span>καὶ ἀφαίρεσις· πρόσθεσις μὲν τῶν ἐλλειπόντων, ἀφαίρεσις
<span class="lb" data-page="10.772" data-line="18" id="l10.772.18"></span>δὲ τῶν πλεοναζόντων. ἐλλείπει δὲ καὶ πλεονάζει τὰ
<span class="lb" data-page="10.772" data-line="19" id="l10.772.19"></span>μὲν κατὰ τὸ ποσὸν δηλονότι, τὰ δὲ κατὰ τὸ ποιόν· κατὰ μὲν
<span class="pb" data-page="10.773" id="p10.773"></span>
<span class="lb" data-page="10.773" data-line="1" id="l10.773.1"></span>τὸ ποσὸν, ὅταν αἷμα πλέον ᾖ τοῦ δέοντος ἢ πάλιν ἔλαττον
<span class="lb" data-page="10.773" data-line="2" id="l10.773.2"></span>γένηται· κατὰ δὲ τὸ ποιὸν, ὅταν ἤτοι θερμὸν ἢ ψυχρὸν ἢ
<span class="lb" data-page="10.773" data-line="3" id="l10.773.3"></span>παχύτερον ἢ λεπτότερον. εἴτ’ οὖν ἐναντίωσιν εἴτ’ ἀντίθεσιν
<span class="lb" data-page="10.773" data-line="4" id="l10.773.4"></span>ὀνομάζειν ἐθέλοις, τοῦ ἐξ ἁπάντων τῶν παρὰ φύσιν σκοποῦ
<span class="lb" data-page="10.773" data-line="5" id="l10.773.5"></span>τῆς ἰάσεως ἀεὶ μέμνησο καὶ πρόσεχε τὸν νοῦν αὐτῷ, μάλιστα
<span class="lb" data-page="10.773" data-line="6" id="l10.773.6"></span>μὲν, ὡς εἴρηται πρόσθεν, ἐν ταῖς διαθέσεσιν, ἤδη δὲ κᾀν τοῖς
<span class="lb" data-page="10.773" data-line="7" id="l10.773.7"></span>συμπτώμασιν· ὧν οὔτε πρώτως ἐστὶν ἴασις οὔτ’ ἐναντίωσις
<span class="lb" data-page="10.773" data-line="8" id="l10.773.8"></span>κυρίως, ἀλλ’ ἡ μὲν ἴασις ἅμα ταῖς διαθέσεσι κατὰ συμβεβηκὸς,
<span class="lb" data-page="10.773" data-line="9" id="l10.773.9"></span>ἐναντίον δὲ καταχρηστικῶς ὀνομαζόντων ἕνεκα σαφοῦς
<span class="lb" data-page="10.773" data-line="10" id="l10.773.10"></span>τε ἅμα καὶ συντόμου διδασκαλίας.
</p>
          </article>

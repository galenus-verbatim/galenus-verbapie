<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.14">
<span class="pb page1" data-page="10.777" id="p10.777"></span>
<span class="milestone ed1page page1" data-n="4.158" data-unit="ed1page" id="ed1page.4.158"></span>
<span class="milestone ed2page page1" data-n="10.262" data-unit="ed2page" id="ed2page.10.262"></span>
            <p>
<span class="lb" data-page="10.777" data-line="11" id="l10.777.11"></span>Τῶν μὲν γὰρ δυνάμεων ἰσχυρῶν ὑπαρχουσῶν
<span class="lb" data-page="10.777" data-line="12" id="l10.777.12"></span>τοῦ τὸν ἐπὶ σηπεδόνι πυρετὸν πυρέττοντος, ὡς ὑπόκειται,
<span class="lb" data-page="10.777" data-line="13" id="l10.777.13"></span>φλεβοτομητέον αὐτίκα χωρὶς ἀπεψίας τῆς κατὰ γαστέρα
<span class="lb" data-page="10.777" data-line="14" id="l10.777.14"></span>τοῦ νοσήματος ὑπαρξαμένου. τῆς δυνάμεως δὲ ἀσθενεστέρας
<span class="lb" data-page="10.777" data-line="15" id="l10.777.15"></span>οὔσης, ἢ τῆς ἡλικίας κωλυούσης, οὐ χρὴ τέμνειν
<span class="lb" data-page="10.777" data-line="16" id="l10.777.16"></span>φλέβα. λέλεκται δ’ ἔμπροσθεν ὡς οὐδὲ συνεισβάλλει τῷ
<span class="lb" data-page="10.777" data-line="17" id="l10.777.17"></span>τοιούτῳ πυρετῷ δύναμις ἄῤῥωστος· εὐεκτικῶν τε γάρ ἐστι
<span class="lb" data-page="10.777" data-line="18" id="l10.777.18"></span>σωμάτων καὶ ἡλικίας θερμῆς ὁ σύνοχος πυρετὸς οἰκεῖος. ἀλλ’
<span class="pb" data-page="10.778" id="p10.778"></span>
<span class="lb" data-page="10.778" data-line="1" id="l10.778.1"></span>ἐὰν ἐν παιδίῳ γένηται μήπω τεσσαρεσκαιδέκατον ἔτος ἄγοντι,
<span class="lb" data-page="10.778" data-line="2" id="l10.778.2"></span>φλεβοτομεῖν οὐ προσήκει, διότι τοῖς τηλικούτοις γε θερμοῖς
<span class="lb" data-page="10.778" data-line="3" id="l10.778.3"></span>καὶ ὑγροῖς οὖσι καθ’ ἑκάστην ἡμέραν ἀποῤῥεῖ καὶ διαφορεῖται
<span class="lb" data-page="10.778" data-line="4" id="l10.778.4"></span>πάμπολυ τῆς τοῦ σώματος οὐσίας. ὥσθ’ ὅπερ ἂν ἐκ τῆς
<span class="lb" data-page="10.778" data-line="5" id="l10.778.5"></span>φλεβοτομίας ἐμηχανησάμεθα, τοῦτ’ αὐτόματον ἐκ τῆς τοῦ
<span class="lb" data-page="10.778" data-line="6" id="l10.778.6"></span>θεραπευομένου σώματος ὑπάρχει φύσεως. εἰ δ’ ὑπὲρ τεσσαρεσκαιδέκατον
<span class="lb" data-page="10.778" data-line="7" id="l10.778.7"></span>ἔτος εἴη τὸ σῶμα, σκεπτέον αὐτοῦ τὴν σχέσιν
<span class="lb" data-page="10.778" data-line="8" id="l10.778.8"></span>ὁποία τίς ἐστιν, ἆρ’ ἰσχνὴ καὶ πυκνὴ καὶ σκληρὰ καὶ πολύαιμος
<span class="lb" data-page="10.778" data-line="9" id="l10.778.9"></span>ἢ τἀναντία· καὶ οὕτως ἐπὶ μὲν τῇ προτέρᾳ παραλήψῃ
<span class="lb" data-page="10.778" data-line="10" id="l10.778.10"></span>τὴν φλεβοτομίαν, ἐπὶ δὲ τῆς δευτέρας οὐκέτι. καὶ μὲν δὴ καὶ
<span class="lb" data-page="10.778" data-line="11" id="l10.778.11"></span>τὸ μέτρον σοι τῆς κενώσεως ἐκ τῶν αὐτῶν σκοπῶν λαμβανέσθω.
<span class="lb" data-page="10.778" data-line="12" id="l10.778.12"></span>καὶ γὰρ εἰ τριακονταετὴς μὲν ὁ φλεβοτομούμενος εἴη,
<span class="lb" data-page="10.778" data-line="13" id="l10.778.13"></span>πλαδαρός τε καὶ μαλακὸς καὶ πιμελώδης καὶ λευκὸς καὶ μικρὰς
<span class="lb" data-page="10.778" data-line="14" id="l10.778.14"></span>ἔχων τὰς φλέβας, ἤτοι γ’ οὐδ’ ὅλως φλεβοτομήσεις αὐτὸν ἢ
<span class="lb" data-page="10.778" data-line="15" id="l10.778.15"></span>ὀλίγον ἀφαιρήσεις· οὐδ’ ὅλως μὲν ἐν ὥρᾳ θερινῇ καὶ πνιγώδει
<span class="lb" data-page="10.778" data-line="16" id="l10.778.16"></span>χωρίῳ, θερμῆς καὶ ξηρᾶς οὔσης τῆς καταστάσεως, ὀλίγον
<span class="lb" data-page="10.778" data-line="17" id="l10.778.17"></span>δ’ ἐν ταῖς ἄλλαις ὥραις καὶ χώραις καὶ καταστάσεσιν. εἰ μὲν
<span class="lb" data-page="10.778" data-line="18" id="l10.778.18"></span>γὰρ μήτ’ ἔμφραξις ὑπέκειτο μήτε σηπεδὼν, ἀλλὰ μόνον ἦν ﻿
<span class="pb" data-page="10.779" id="p10.779"></span>
<span class="lb" data-page="10.779" data-line="1" id="l10.779.1"></span>τὸ πλῆθος τῶν χυμῶν, εὐθὺς ἂν ἐπὶ τῇ φλεβοτομίᾳ κατὰ
<span class="lb" data-page="10.779" data-line="2" id="l10.779.2"></span>φύσιν ἔσχεν. ὥστε ἀφαιρεῖν ἦν προσῆκον ἐν ἁπάσῃ κράσει
<span class="lb" data-page="10.779" data-line="3" id="l10.779.3"></span>σώματος καὶ πάσῃ χώρᾳ καὶ ὥρᾳ καὶ καταστάσει τοσοῦτον
<span class="lb" data-page="10.779" data-line="4" id="l10.779.4"></span>τῶν χυμῶν ὅσον ὑπὲρ τὸ κατὰ φύσιν ηὔξητο. ἐπεὶ
<span class="lb" data-page="10.779" data-line="5" id="l10.779.5"></span>δ’ οὔτε τὴν ἔμφραξιν οὔτε τὴν σηπεδόνα δυνατόν ἐστι
<span class="lb" data-page="10.779" data-line="6" id="l10.779.6"></span>θεραπεῦσαι διὰ τῆς φλεβοτομίας, ἑτέρων δεομένας βοηθημάτων,
<span class="lb" data-page="10.779" data-line="7" id="l10.779.7"></span>ὡς ἔμπροσθεν ἐδείκνυμεν, ἀποθέσθαι χρή τι τοῦ
<span class="lb" data-page="10.779" data-line="8" id="l10.779.8"></span>αἵματος εἰς τὸν τῆς θεραπείας χρόνον, ὅπως μήποτ’ ἀνάγκη
<span class="lb" data-page="10.779" data-line="9" id="l10.779.9"></span>καταλάβῃ τις ἡμᾶς ἀκαίρως τρέφειν. ὅσον μὲν γὰρ ἐπὶ
<span class="lb" data-page="10.779" data-line="10" id="l10.779.10"></span>τοιούτῳ πυρετῷ θρεπτέον οὐδ’ ὅλως ἐστίν. ἐδείχθη γάρ
<span class="lb" data-page="10.779" data-line="11" id="l10.779.11"></span>σοι καὶ πρόσθεν ὁ ἀπὸ τῆς δυνάμεως σκοπὸς μόνος, ἐνδεικνύμενος
<span class="lb" data-page="10.779" data-line="12" id="l10.779.12"></span>τὴν τροφήν· ὅσον δ’ ἐπὶ τῷ κεκενῶσθαι τὸ
<span class="lb" data-page="10.779" data-line="13" id="l10.779.13"></span>σῶμα δεήσει τρέφειν. ὥστ’ ἀναγκαῖον ἔσται δυοῖν θάτερον,
<span class="lb" data-page="10.779" data-line="14" id="l10.779.14"></span>ἢ τρέφοντα τὸν πυρετὸν αὐξάνειν, ἢ μὴ τρέφοντα καταλύειν
<span class="lb" data-page="10.779" data-line="15" id="l10.779.15"></span>τὴν δύναμιν. ἄμεινον οὖν, ὡς εἴρηται, καταλιπεῖν τι τοῦ
<span class="lb" data-page="10.779" data-line="16" id="l10.779.16"></span>αἵματος, οἰκείαν τροφὴν τοῖς τοῦ ζώου μορίοις· αὐτὸν δ’
<span class="lb" data-page="10.779" data-line="17" id="l10.779.17"></span>ἀρκεσθῆναι προσφοραῖς ὀλιγίσταις ῥοφημάτων καὶ ποτῶν,
<span class="pb" data-page="10.780" id="p10.780"></span>
<span class="lb" data-page="10.780" data-line="1" id="l10.780.1"></span>ὧν ὡς φαρμάκων μᾶλλον ἢ τροφῶν χρῄζομεν. ἐδείχθη γάρ
<span class="lb" data-page="10.780" data-line="2" id="l10.780.2"></span>σοι καὶ περὶ τοῦδε πρόσθεν, ὅθεν οὐ χρὴ μηκύνειν ἔτι
<span class="lb" data-page="10.780" data-line="3" id="l10.780.3"></span>περὶ αὐτῶν.
</p>
          </article>

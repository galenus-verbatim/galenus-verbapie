<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.15">
<span class="pb page1" data-page="10.780" id="p10.780"></span>
<span class="milestone ed1page page1" data-n="4.158" data-unit="ed1page" id="ed1page.4.158"></span>
<span class="milestone ed2page page1" data-n="10.262" data-unit="ed2page" id="ed2page.10.262"></span>
            <p>
<span class="lb" data-page="10.780" data-line="4" id="l10.780.4"></span>Ἀλλὰ καὶ περὶ καταπλασμάτων τε καὶ περὶ
<span class="lb" data-page="10.780" data-line="5" id="l10.780.5"></span>τῆς τῶν ὑποχονδρίων αἰονήσεως λεκτέον. ὁ μὲν γὰρ πολὺς
<span class="lb" data-page="10.780" data-line="6" id="l10.780.6"></span>ὅμιλος <span class="milestone ed2page" data-n="10.263" data-unit="ed2page" id="ed2page.10.263"></span>τῶν ἰατρῶν ἕν τι καὶ τοῦτο τῶν ἐκ τοῦ νόμου
<span class="lb" data-page="10.780" data-line="7" id="l10.780.7"></span>τῆς ἀμεθόδου θεραπείας ἔθετο. καὶ πάντας ὥσπερ τρέφουσι
<span class="lb" data-page="10.780" data-line="8" id="l10.780.8"></span>μετὰ τὴν διάτριτον, οὕτω καὶ προκαταντλοῦσιν ἐλαίῳ, κᾄπειτα
<span class="lb" data-page="10.780" data-line="9" id="l10.780.9"></span>μίαν ὑπερβαλόντες αὖθις τρέφουσι προκαταπλάττοντες,
<span class="lb" data-page="10.780" data-line="10" id="l10.780.10"></span>εἰ δέ που γαστὴρ ἐπισχεθείη, καὶ κλύζοντες· ὥστε τό γε
<span class="lb" data-page="10.780" data-line="11" id="l10.780.11"></span>κατὰ τούτους ὥρᾳ μιᾷ δύνασθαι μαθεῖν τινα τέχνην διαιτητικήν.
<span class="lb" data-page="10.780" data-line="12" id="l10.780.12"></span>οὐ μὴν ὦδ’ ἔχει τἀληθές. ἀλλ’ ὅλης οὔσης μεγάλης
<span class="lb" data-page="10.780" data-line="13" id="l10.780.13"></span>τῆς τέχνης ἕν τι τῶν μερῶν αὐτῆς οὐ τὸ φαυλότατόν ἐστιν
<span class="lb" data-page="10.780" data-line="14" id="l10.780.14"></span>ἐπιστήμη διαίτης, ἥτις ἐκ τούτων μάλιστα συμπληροῦται τῶν
<span class="lb" data-page="10.780" data-line="15" id="l10.780.15"></span>βοηθημάτων, τροφῶν καὶ πομάτων ἐπιβροχῶν τε καὶ καταπλασμάτων
<span class="lb" data-page="10.780" data-line="16" id="l10.780.16"></span>καὶ κλυστήρων. ἡ γάρ τοι φλεβοτομία κατὰ τὴν
<span class="lb" data-page="10.780" data-line="17" id="l10.780.17"></span>ἀρχὴν καὶ αὐτὴ μόνη πρὸς τῶν αὐτῶν ἰατρῶν παραληφθεῖσα
<span class="lb" data-page="10.780" data-line="18" id="l10.780.18"></span>τὴν ἐφεξῆς ἅπασαν ἴασιν τοῦ νοσοῦντος ἐπιτρέπει τῇ διαίτῃ.
<span class="pb" data-page="10.781" id="p10.781"></span>
<span class="lb" data-page="10.781" data-line="1" id="l10.781.1"></span>μιᾶς οὖν ὥρας, ὡς ἔφην, ἐστὶν ἡ μάθησις τῆς διαίτης αὐτῶν.
<span class="lb" data-page="10.781" data-line="2" id="l10.781.2"></span>εἰ δ’ ὁ μανθάνων εἴη συνετὸς οὐδὲ ταύτης ὅλης, ἀλλ’ ὀλιγοστοῦ
<span class="lb" data-page="10.781" data-line="3" id="l10.781.3"></span>μέρους αὐτῆς, ἐν ᾧ τούτων τῶν νῦν λεχθησομένων
<span class="lb" data-page="10.781" data-line="4" id="l10.781.4"></span>ἀκοῦσαι δυνατόν ἐστιν. ἅπαντας τοὺς πυρέττοντας ἐν ἀρχῇ
<span class="lb" data-page="10.781" data-line="5" id="l10.781.5"></span>μὲν φλεβοτομήσεις, ἐὰν ἰσχυροὶ τὴν δύναμιν ὦσι· καταντλήσας
<span class="lb" data-page="10.781" data-line="6" id="l10.781.6"></span>δ’ ἐλαίῳ μετὰ τὴν διάτριτον, ἤτοι μελικράτῳ μετὰ
<span class="lb" data-page="10.781" data-line="7" id="l10.781.7"></span>χόνδρου θρέψεις ἢ ῥοφήματι. κᾄπειθ’ ἑξῆς τρέφε παρὰ μίαν,
<span class="lb" data-page="10.781" data-line="8" id="l10.781.8"></span>ἀρτομέλιτι προκαταπλάττων. εἰ δ’ ἐπισχεθείη ποτὲ ἡ γαστὴρ,
<span class="lb" data-page="10.781" data-line="9" id="l10.781.9"></span>ὑπάγειν αὐτὴν κλυστῆρι. τὴν μὲν οὖν ἐκείνων διαιτητικὴν
<span class="lb" data-page="10.781" data-line="10" id="l10.781.10"></span>τέχνην ἤδη σύμπασαν ἀκήκοας ἐν τοῖσδε τοῖς ῥήμασιν, οὐκ
<span class="lb" data-page="10.781" data-line="11" id="l10.781.11"></span>ἐν ἓξ μησὶν, ἀλλ’ ἐν ἓξ στίχοις. τὴν δ’ ὄντως διαιτητικὴν
<span class="lb" data-page="10.781" data-line="12" id="l10.781.12"></span>ἑξῆς ἄκουσον. θερμαίνειν ὑποχόνδρια καταπλάσμασιν ἢ αἰονήσεσιν
<span class="lb" data-page="10.781" data-line="13" id="l10.781.13"></span>οὐ διὰ παντὸς ἀσφαλὲς, ἀλλ’ ἐπ’ ἐκείνων μόνων τῶν
<span class="lb" data-page="10.781" data-line="14" id="l10.781.14"></span>ἀῤῥώστων, ἐφ’ ὧν οὐκέτ’ ἀλᾶται περιττὸν ἐν ὅλῳ τῷ σώματι.
<span class="lb" data-page="10.781" data-line="15" id="l10.781.15"></span>τοῖς δ’ ἄλλοις ἅπασι κακὸν ἔσχατον. ἐάν τε γὰρ ᾖ
<span class="lb" data-page="10.781" data-line="16" id="l10.781.16"></span>πλῆθος ὁποτερονοῦν, εἴτε τὸ πρὸς τὴν δύναμιν εἴτε πρὸς
<span class="lb" data-page="10.781" data-line="17" id="l10.781.17"></span>τὴν εὐρυχωρίαν τῶν ἀγγείων, ἐάν τε περιττώματα μοχθηρὰ
<span class="lb" data-page="10.781" data-line="18" id="l10.781.18"></span>κατά τι μόριον ἓν ἢ καὶ πλείω, ταῦθ’ ἕλκεται πάντα πρὸς
<span class="pb" data-page="10.782" id="p10.782"></span>
<span class="lb" data-page="10.782" data-line="1" id="l10.782.1"></span>τὸ θερμαινόμενον. ἐθεάσω γοῦν οὐκ ὀλιγάκις ἀφλέγμαντα
<span class="lb" data-page="10.782" data-line="2" id="l10.782.2"></span>τελέως ὑποχόνδρια κατὰ τέσσαρας ἡμέρας ἀρχομένων αἰονᾷν
<span class="lb" data-page="10.782" data-line="3" id="l10.782.3"></span>αὐτὰ τῶν ἀγελαίων ἰατρῶν φλεγμήναντα, αὐτὸ τοῦτό σοι
<span class="lb" data-page="10.782" data-line="4" id="l10.782.4"></span>δείξαντος ἐμοῦ καὶ κελεύσαντος ἀκριβῶς προσέχειν τὸν νοῦν
<span class="lb" data-page="10.782" data-line="5" id="l10.782.5"></span>τῇ μελλούσῃ γενήσεσθαι φλεγμονῇ. ἐφ’ ὧν καὶ μάλιστα ἔγνως
<span class="lb" data-page="10.782" data-line="6" id="l10.782.6"></span>πηλίκον ἐστὶ κακὸν ἄλογος τριβή. διὰ παντὸς γὰρ αὐτοὶ γεννῶντες
<span class="lb" data-page="10.782" data-line="7" id="l10.782.7"></span>τὰς φλεγμονὰς ἐξ ὧν πράττουσιν οὐ γινώσκουσιν,
<span class="lb" data-page="10.782" data-line="8" id="l10.782.8"></span>ἀλλ’ ἀεὶ τοῖς αὐτοῖς ἁμαρτήμασι περιπίπτουσιν, ὥσπερ Ἱπποκράτης
<span class="lb" data-page="10.782" data-line="9" id="l10.782.9"></span>ἔλεγε, τοὺς ἔνθεν τε καὶ ἔνθεν ἐπιδοῦντας τὰ μεθ’
<span class="lb" data-page="10.782" data-line="10" id="l10.782.10"></span>ἕλκους κατάγματα. καὶ γὰρ κᾀκεῖνοι φλεγμονὰς ἐργαζόμενοι
<span class="lb" data-page="10.782" data-line="11" id="l10.782.11"></span>κατὰ τὸ ἕλκος ὅμως οὐκ ἐπαύοντα, νομίζοντες οὐ τὴν ἐπίδεσιν
<span class="lb" data-page="10.782" data-line="12" id="l10.782.12"></span>αἰτίαν ὑπάρχειν, ἀλλ’ ἄλλην τινὰ ἀποτυχίαν. πῶς δ’ ἂν
<span class="lb" data-page="10.782" data-line="13" id="l10.782.13"></span>καὶ μετέβησαν ἐφ’ ἕτερον ἰάσεως τρόπον οἱ τὴν ἄλογον πρεσβεύοντες
<span class="lb" data-page="10.782" data-line="14" id="l10.782.14"></span>τριβὴν, ἀφ’ ὧν αὐτοί τε διὰ παντὸς εἰθίσθησαν
<span class="lb" data-page="10.782" data-line="15" id="l10.782.15"></span>οὕτω πράττειν, τούς τε διδασκάλους ἐθεάσαντο πρὸ αὐτῶν;
<span class="lb" data-page="10.782" data-line="16" id="l10.782.16"></span>οὐδὲν γὰρ οὐδ’ ἐπιχειρεῖν ἀξιοῦσιν οἱ τοιοῦτοι δι’ ἐνδείξεως
<span class="lb" data-page="10.782" data-line="17" id="l10.782.17"></span>λαμβάνειν, ἀρκούμενοι μόνῃ τῇ πείρᾳ. ἀλλ’ Ἱπποκράτης ἀπὸ
<span class="pb" data-page="10.783" id="p10.783"></span>
<span class="lb" data-page="10.783" data-line="1" id="l10.783.1"></span>τῆς τοῦ πράγματος ὁρμηθεὶς φύσεως ἐξεῦρε τρόπον ἰάσεως
<span class="lb" data-page="10.783" data-line="2" id="l10.783.2"></span>ἐπιτήδειον. οὗ λοιπὸν εἰς πεῖραν ἐλθόντος ἐγνώθη πόσον ὁ
<span class="lb" data-page="10.783" data-line="3" id="l10.783.3"></span>πρότερος ἐσφάλλετο. καὶ τοίνυν εἴ τις ἐθελήσειεν ἐπὶ τῶν
<span class="lb" data-page="10.783" data-line="4" id="l10.783.4"></span>τοιούτων διαθέσεων ἀποστὰς καταπλασμάτων τε καὶ τῆς δι’
<span class="lb" data-page="10.783" data-line="5" id="l10.783.5"></span>ἐλαίου καταντλήσεως, ἐπὶ <span class="milestone ed1page" data-n="4.159" data-unit="ed1page" id="ed1page.4.159"></span>τὴν ἐκ τοῦ λόγου διδασκομένην
<span class="lb" data-page="10.783" data-line="6" id="l10.783.6"></span>ἀφικέσθαι θεραπείαν, οὐ χαλεπῶς ἂν οὐδ’ αὐτὸς τῇ
<span class="lb" data-page="10.783" data-line="7" id="l10.783.7"></span>πείρᾳ κρίνειε πηλίκον ἁμαρτάνουσιν οἱ οὕτω θεραπεύοντες
<span class="lb" data-page="10.783" data-line="8" id="l10.783.8"></span>τά τε πληθωρικὰ καὶ τὰ μὴ καθαρὰ σώματα. συμβαίνει δ’
<span class="lb" data-page="10.783" data-line="9" id="l10.783.9"></span>ἐν τοῖς τοιούτοις νοσήμασι<span class="milestone ed2page" data-n="10.264" data-unit="ed2page" id="ed2page.10.264"></span> τοὺς πλουσίους μᾶλλον τῶν
<span class="lb" data-page="10.783" data-line="10" id="l10.783.10"></span>πενήτων κακῶς θεραπεύεσθαι. ἀμφότερα γὰρ ἐπ’ αὐτῶν
<span class="lb" data-page="10.783" data-line="11" id="l10.783.11"></span>ἁμαρτάνεται διὰ τὴν τρυφὴν οὐκ ὀλιγάκις, ἥ τε τῆς φλεβοτομίας
<span class="lb" data-page="10.783" data-line="12" id="l10.783.12"></span>ἔνδεια καὶ ἡ περιττοτέρα δῆθεν ἐπιμέλεια τῶν ἰατρῶν,
<span class="lb" data-page="10.783" data-line="13" id="l10.783.13"></span>ὡς καθ’ ἑκάστην τι πράττειν ἡμέραν ἐπὶ τῷ τοῦ κάμνοντος
<span class="lb" data-page="10.783" data-line="14" id="l10.783.14"></span>σώματι. κατ’ ἀρχὰς μὲν οὖν ὑπὸ τρυφῆς οὐκ ἀνέχονται τῆς
<span class="lb" data-page="10.783" data-line="15" id="l10.783.15"></span>φλεβοτομίας οἱ πλείους αὐτῶν, καίτοι μᾶλλον τῶν πενήτων
<span class="lb" data-page="10.783" data-line="16" id="l10.783.16"></span>ἁλισκομένοι ταῖς πληθωρικαῖς διαθέσεσιν, ὡς ἂν καὶ μᾶλλον
<span class="lb" data-page="10.783" data-line="17" id="l10.783.17"></span>ἐμπιπλάμενοι καὶ βιοῦντες ἀργότερον. οἱ θεραπεύοντες δ’
<span class="lb" data-page="10.783" data-line="18" id="l10.783.18"></span>αὐτοὺς ἰατροὶ, διότι παραλέλειπται μέγιστον βοήθημα τῇ διὰ ﻿
<span class="pb" data-page="10.784" id="p10.784"></span>
<span class="lb" data-page="10.784" data-line="1" id="l10.784.1"></span>τῶν ἄλλων χρήσει νομίζουσιν ἀναπληρώσειν ὁπόσον ἐνδεῖ.
<span class="lb" data-page="10.784" data-line="2" id="l10.784.2"></span>καὶ μέντοι καὶ οἱ κάμνοντες, οἰόμενοι τὴν μὲν ἐφ’ ἡσυχίας
<span class="lb" data-page="10.784" data-line="3" id="l10.784.3"></span>δίαιταν ἀμέλειαν εἶναι, τὸ δ’ ὁτιοῦν πράττειν ἐπιμέλειαν,
<span class="lb" data-page="10.784" data-line="4" id="l10.784.4"></span>ἐπαναγκάζουσιν αὐτοὺς ἑκάστης ἡμέρας προσφέρειν τι τοῖς
<span class="lb" data-page="10.784" data-line="5" id="l10.784.5"></span>ὑποχονδρίοις· βουλομένοις δὲ δήπου καὶ τοῖς ἰατροῖς ἔτι τοῦτο
<span class="lb" data-page="10.784" data-line="6" id="l10.784.6"></span>πρὸς τὸ δοκεῖν ἐνεργεῖν τι διαπαντὸς, ἐντεῦθεν γὰρ ἐλπίζουσι
<span class="lb" data-page="10.784" data-line="7" id="l10.784.7"></span>καὶ τὸν μισθὸν πλείω λήψεσθαι. συμβαίνει τοιγαροῦν ἐν
<span class="lb" data-page="10.784" data-line="8" id="l10.784.8"></span>ἐκείνῳ τῷ χρόνῳ τὰς φλεγμονὰς ἄρχεσθαι τοῖς πλουσίοις, ἐν
<span class="lb" data-page="10.784" data-line="9" id="l10.784.9"></span>ᾧ πλησίον ἤδη τῆς λύσεώς ἐστιν ἐπὶ τῶν πενήτων τὸ νόσημα.
<span class="lb" data-page="10.784" data-line="10" id="l10.784.10"></span>φλεβοτομηθέντες γὰρ ἐν ἀρχῇ κατὰ τοὺς προκειμένους ἐν τῷ
<span class="lb" data-page="10.784" data-line="11" id="l10.784.11"></span>λόγῳ πυρετοὺς οὐ μόνον οἱ πένητες, ἀλλὰ καὶ οἱ δοῦλοι τῶν
<span class="lb" data-page="10.784" data-line="12" id="l10.784.12"></span>πλουσίων, οἱ πλεῖστοι μὲν ἐν τῇ πέμπτῃ τῶν ἡμερῶν ἐκρίθησαν,
<span class="lb" data-page="10.784" data-line="13" id="l10.784.13"></span>ἔνιοι δὲ ἐς τὴν ἑβδόμην ἀφίκοντο, ποῤῥωτέρω δ’ οὐδείς.
<span class="lb" data-page="10.784" data-line="14" id="l10.784.14"></span>ἀλλ’ οἵ γε πλούσιοι τὸ μὲν πλῆθος καὶ τὰ περιττώματα πλείω
<span class="lb" data-page="10.784" data-line="15" id="l10.784.15"></span>τῶν πενήτων καὶ δούλων ἔχοντες, παραλιπόντες δὲ τὸ τῆς
<span class="lb" data-page="10.784" data-line="16" id="l10.784.16"></span>φλεβοτομίας βοήθημα, κᾄπειτα καθ’ ἑκάστην ἡμέραν αἰονώμενοί
<span class="lb" data-page="10.784" data-line="17" id="l10.784.17"></span>τε δι’ ἐλαίου θερμοῦ καὶ καταπλαττόμενοι τοῖς χαλαστικοῖς
<span class="lb" data-page="10.784" data-line="18" id="l10.784.18"></span>καταπλάσμασι φλεγμονήν τινα συνισταμένην ἴσχουσιν,
<span class="lb" data-page="10.784" data-line="19" id="l10.784.19"></span>ἤτοι περὶ τὸ ἧπαρ ἢ τὴν κοιλίαν ἤ τι τῶν ἄλλων τῶν τῇδε
<span class="pb" data-page="10.785" id="p10.785"></span>
<span class="lb" data-page="10.785" data-line="1" id="l10.785.1"></span>σπλάγχνων, ἔνιοι μὲν ἐν τῇ τετάρτῃ τῶν ἡμερῶν, ἔνιοι δ’ ἐν
<span class="lb" data-page="10.785" data-line="2" id="l10.785.2"></span>τῇ πέμπτῃ, πάντες δ’ οὖν ἐν τῇ ἕκτῃ. οἶσθα δὲ δήπου καὶ
<span class="lb" data-page="10.785" data-line="3" id="l10.785.3"></span>τὸν ἐν αὐτῷ τῷ καταντλεῖσθαι δυσπνοήσαντα, τοῦ περιττοῦ
<span class="lb" data-page="10.785" data-line="4" id="l10.785.4"></span>παντὸς ἐπὶ τὰς φρένας ἑλχθέντος ὑπὸ τῆς θερμασίας. οὗτός
<span class="lb" data-page="10.785" data-line="5" id="l10.785.5"></span>τε οὖν ἀπέθανε καὶ ἄλλοι μυρίοι καθ’ ἑκάστην ἡμέραν ἀποθνήσκουσιν,
<span class="lb" data-page="10.785" data-line="6" id="l10.785.6"></span>ὥσπερ σικύας τοῦ καταπλάσματος ἕλκοντος
<span class="lb" data-page="10.785" data-line="7" id="l10.785.7"></span>ἐπὶ τὰ σπλάγχνα τὰ καθ’ ὅλον τὸ σῶμα περιττά. τινὲς δ’
<span class="lb" data-page="10.785" data-line="8" id="l10.785.8"></span>ἀμέλει καὶ αὐτῇ τῇ σικύᾳ κατ’ αὐτῶν ἐχρήσαντο, τοῦθ’
<span class="lb" data-page="10.785" data-line="9" id="l10.785.9"></span>ἓν μόνον ἐννοοῦντες κᾀκεῖνοι, τὸ φαίνεσθαί τι πράττοντες
<span class="lb" data-page="10.785" data-line="10" id="l10.785.10"></span>ἀεὶ περὶ τὸν κάμνοντα. κάλλιστον μὲν οὖν, ὡς εἴρηται,
<span class="lb" data-page="10.785" data-line="11" id="l10.785.11"></span>φλέβα τέμνειν οὐ μόνον ἐν τοῖς συνόχοις πυρετοῖς, ἀλλὰ
<span class="lb" data-page="10.785" data-line="12" id="l10.785.12"></span>καὶ τοῖς ἄλλοις ἅπασι τοῖς ἐπὶ σήψει χυμῶν, ὅταν γε ἤτοι
<span class="lb" data-page="10.785" data-line="13" id="l10.785.13"></span>τὰ τῆς ἡλικίας ἢ τὰ τῆς δυνάμεως μὴ κωλύῃ. κουφισθεῖσα
<span class="lb" data-page="10.785" data-line="14" id="l10.785.14"></span>γὰρ ἡ διοικοῦσα τὰ σώματα ἡμῶν φύσις, ἀποθεμένη τε
<span class="lb" data-page="10.785" data-line="15" id="l10.785.15"></span>τὸ βαρῦνον αὐτὴν οἷόν πέρ τι φορτίον, ἐπικρατήσει τοῦ
<span class="lb" data-page="10.785" data-line="16" id="l10.785.16"></span>λοιποῦ ῥᾳδίως. ὥστε καὶ πέψει τὸ πεφθῆναι δυνάμενον,
<span class="lb" data-page="10.785" data-line="17" id="l10.785.17"></span>ἐκκρινεῖ τε τὸ δυνάμενον ἐκκριθῆναι ἀναμνησθεῖσα τῶν
<span class="lb" data-page="10.785" data-line="18" id="l10.785.18"></span>οἰκείων ἐνεργειῶν. ἡ γὰρ τῶν μέσων τοῦ σώματος, ὡς
<span class="lb" data-page="10.785" data-line="19" id="l10.785.19"></span>οὗτοι καλοῦσι, πρόνοια μέγιστον μὲν κακὸν ἐπὶ τῶν
<span class="pb" data-page="10.786" id="p10.786"></span>
<span class="lb" data-page="10.786" data-line="1" id="l10.786.1"></span>μὴ φλεβοτομηθέντων ἐστὶν, οὐ μέγιστον δὲ ἐπὶ τῶν φλεβοτομηθέντων.
<span class="lb" data-page="10.786" data-line="2" id="l10.786.2"></span>ἀλλ’ ὅμως κᾀπὶ τούτων τι βλάπτειν πέφυκεν
<span class="lb" data-page="10.786" data-line="3" id="l10.786.3"></span>ἐν τοῖς συνόχοις πυρετοῖς· διακαιόμενα γὰρ ὑπὸ τοῦ πλήθους
<span class="lb" data-page="10.786" data-line="4" id="l10.786.4"></span>τῆς θέρμης τὰ σπλάγχνα προσέτι διακαίεται καὶ ἐξοπτᾶται.
<span class="lb" data-page="10.786" data-line="5" id="l10.786.5"></span>μόνοι τοιγαροῦν ἐκεῖνοι δεήσονται προνοίας τοιαύτης, οἷς
<span class="lb" data-page="10.786" data-line="6" id="l10.786.6"></span>ἡ σῆψις ἐν ἑνὶ συνέστη μορίῳ, προφλεβοτομηθέντες δηλονότι
<span class="lb" data-page="10.786" data-line="7" id="l10.786.7"></span>καὶ οὗτοι. ποιησόμεθα δ’ αὐτῶν τὴν πρόνοιαν οὐχ ὁμοίως
<span class="lb" data-page="10.786" data-line="8" id="l10.786.8"></span>τοῖς ἐκ τῆς τριόδου τούτοις ἰατροῖς, εὐθέως ἔξ ἀρχῆς χαλῶντες,
<span class="lb" data-page="10.786" data-line="9" id="l10.786.9"></span>ἀλλὰ πᾶν τοὐναντίον ἐπὶ τῶν πλείστων ἐργαζόμενοι. τὰ
<span class="lb" data-page="10.786" data-line="10" id="l10.786.10"></span>μὲν γὰρ χαλαστικὰ τῶν βοηθημάτων ὥσπερ γε διαφορεῖ
<span class="lb" data-page="10.786" data-line="11" id="l10.786.11"></span>τὸ περιεχόμενον ἐν τοῖς μέλεσιν, οὕτως ἐπισπᾶται πλέον
<span class="lb" data-page="10.786" data-line="12" id="l10.786.12"></span>ἀντ’ αὐτοῦ, κατ’ ἀρχὰς προσαγόμενα. φερομένων γὰρ ἔτι
<span class="lb" data-page="10.786" data-line="13" id="l10.786.13"></span>τῶν ῥευμάτων ἐπὶ τὸ πεπονθὸς, ἀποκρούεσθαι βέλτιόν ἐστι
<span class="lb" data-page="10.786" data-line="14" id="l10.786.14"></span>καὶ <span class="milestone ed2page" data-n="10.265" data-unit="ed2page" id="ed2page.10.265"></span>ἀναστέλλειν, οὐχ ἕλκειν ἐπ’ αὐτά. τὰ δ’ ἀποκρουστικὰ
<span class="lb" data-page="10.786" data-line="15" id="l10.786.15"></span>καλούμενα, μετέχοντα δηλονότι τῆς στυπτικῆς δυνάμεως,
<span class="lb" data-page="10.786" data-line="16" id="l10.786.16"></span>ἐπιτήδεια πρὸς τὰς ἀρχάς ἐστιν, ἅμα μὲν ἐντιθέντα
<span class="lb" data-page="10.786" data-line="17" id="l10.786.17"></span>τόνον τοῖς πάσχουσι μορίοις, ὡς μὴ ῥᾳδίως ὑποδέχοιντο τὰ
<span class="lb" data-page="10.786" data-line="18" id="l10.786.18"></span>ἐπιῤῥέοντα τῶν περιττωμάτων, ἅμα δὲ καὶ τῶν ἐν αὐτοῖς
<span class="pb" data-page="10.787" id="p10.787"></span>
<span class="lb" data-page="10.787" data-line="1" id="l10.787.1"></span>ἤδη περιεχομένων ἀντεκθλίβοντα τὸ λεπτότατον. εἰ δ’ ἥ τε
<span class="lb" data-page="10.787" data-line="2" id="l10.787.2"></span>φορὰ παύσαιτο διὰ τῶν τοιούτων βοηθημάτων, ἥ τ’ ἐκ τῆς
<span class="lb" data-page="10.787" data-line="3" id="l10.787.3"></span>στύψεως ἐγγενομένη πύκνωσις τοῖς πεπονθόσι κατέχοι τὰ
<span class="lb" data-page="10.787" data-line="4" id="l10.787.4"></span>παχύτερα, καιρὸς ἤδη χαλᾷν ὑπὲρ τοῦ κενῶσαι τὰ περιεχόμενα.
<span class="lb" data-page="10.787" data-line="5" id="l10.787.5"></span>μάλιστα δ’ ὅταν εἰς ἧπαρ ἢ γαστέρα κατασκήπτῃ τὰ
<span class="lb" data-page="10.787" data-line="6" id="l10.787.6"></span>περιττὰ τοῖς στύφουσι χρῆσθαι· κύριά τε γὰρ ἱκανῶς τὰ
<span class="lb" data-page="10.787" data-line="7" id="l10.787.7"></span>μόρια καὶ πάντως ἐργάζεσθαι τὸ σφέτερον ἔργον ἀναγκαῖα
<span class="lb" data-page="10.787" data-line="8" id="l10.787.8"></span>κᾀν ταῖς νόσοις. ἐστὶ δὲ οὐ σμικρὸν αὐτῶν τὸ ἔργον, οἷόν
<span class="lb" data-page="10.787" data-line="9" id="l10.787.9"></span>περ ἑκάστου τῶν ἄλλων, ἃ μόνον ἐκεῖνο κατεργάζεσθαι πέφυκεν
<span class="lb" data-page="10.787" data-line="10" id="l10.787.10"></span>ὑφ’ οὗ θρέψεται· ἀλλ’ οὕτως εἰς μέγα τῷ ζώῳ διαφέρειν,
<span class="lb" data-page="10.787" data-line="11" id="l10.787.11"></span>ὡς εἰ μήτε κατὰ γαστέρα πεφθείη καλῶς ἡ τροφὴ μήθ’
<span class="lb" data-page="10.787" data-line="12" id="l10.787.12"></span>αἱματωθείη κατὰ τὸ ἧπαρ, οἷόν περ ἐν λιμῷ πάσχομεν ἀπορίᾳ
<span class="lb" data-page="10.787" data-line="13" id="l10.787.13"></span>βρωμάτων ἀσιτεῖν ἀναγκαζόμενοι, τοιοῦτόν τι καὶ νῦν
<span class="lb" data-page="10.787" data-line="14" id="l10.787.14"></span>συμβήσεται πᾶσι τοῖς τοῦ ζώου μορίοις· οὐ γὰρ ἐκ τῶν καταποθέντων,
<span class="lb" data-page="10.787" data-line="15" id="l10.787.15"></span>ἀλλ’ ἐκ τῶν κατεργασθέντων ἐν τοῖς εἰρημένοις
<span class="lb" data-page="10.787" data-line="16" id="l10.787.16"></span>σπλάγχνοις ἡ χορηγία τῆς τροφῆς ἐστιν ὅλῳ τῷ σώματι. διὰ
<span class="lb" data-page="10.787" data-line="17" id="l10.787.17"></span>ταῦτα μὲν δὴ περιττότερον ἢ τὰ ἄλλα μόρια γαστήρ τε
<span class="lb" data-page="10.787" data-line="18" id="l10.787.18"></span>καὶ ἧπαρ τῶν στυφόντων χρῄζουσιν. ἀμέλει κᾀπειδὰν καιρὸς
<span class="pb" data-page="10.788" id="p10.788"></span>
<span class="lb" data-page="10.788" data-line="1" id="l10.788.1"></span>ᾖ διαφορεῖν τὰ στηριχθέντα, καὶ τότε δεῖται στύφεσθαι τὰ
<span class="lb" data-page="10.788" data-line="2" id="l10.788.2"></span>μέτρια· τὸ γὰρ ἔξ ἐπιμέτρου περὶ τὰ ἄλλα μόρια κατ’ ἀρχὰς
<span class="lb" data-page="10.788" data-line="3" id="l10.788.3"></span>αὐτοῖς προστιθέμενον τῆς στύψεως ἀεὶ φυλάττεσθαι χρὴ,
<span class="lb" data-page="10.788" data-line="4" id="l10.788.4"></span>μενούσης γε τῆς ἐνδειξαμένης αὐτὸ χρείας· ἡ χρεία δ’ ἐστὶν,
<span class="lb" data-page="10.788" data-line="5" id="l10.788.5"></span>ὡς ὀλίγον ἔμπροσθεν εἴπομεν, ἡ κατεργασία τῆς τροφῆς.
<span class="lb" data-page="10.788" data-line="6" id="l10.788.6"></span>ἐὰν οὖν ἀτονήσαντα μὴ πέψῃ καλῶς, οὐ μόνον οὐδὲν ὄφελος
<span class="lb" data-page="10.788" data-line="7" id="l10.788.7"></span>ἔσται τῶν καταποθέντων σιτίων, ἀλλ’ ἐπὶ ταῖς διαφθοραῖς
<span class="lb" data-page="10.788" data-line="8" id="l10.788.8"></span>αὐτῶν πολλάκις ἐρεθισθείσης τῆς γαστρὸς, συναπέρχεταί
<span class="lb" data-page="10.788" data-line="9" id="l10.788.9"></span>τι καὶ τῶν προϋπαρχόντων. ὥστε διχόθεν ἤδη τὴν
<span class="lb" data-page="10.788" data-line="10" id="l10.788.10"></span>βλάβην γίνεσθαι τῷ παντὶ σώματι, μήθ’ ὑπὸ τῶν σιτίων
<span class="lb" data-page="10.788" data-line="11" id="l10.788.11"></span>τραφέντι καὶ τῆς οἰκείας παρασκευῆς τι προσαπολλύντι. καὶ
<span class="lb" data-page="10.788" data-line="12" id="l10.788.12"></span>χωρὶς δὲ τῶν εἰρημένων αἱ πέψεις τῶν σιτίων, ἄν τε καθ’
<span class="lb" data-page="10.788" data-line="13" id="l10.788.13"></span>ἧπαρ ἀτυχήσωσιν, ἄν τε κατὰ γαστέρα, τοὺς πυρετοὺς αὐξάνουσι
<span class="lb" data-page="10.788" data-line="14" id="l10.788.14"></span>καὶ δριμυτέρους ἐργάζονται τῇ κακοχυμίᾳ. διὰ τοῦτο
<span class="lb" data-page="10.788" data-line="15" id="l10.788.15"></span>τοίνυν πολλὴν χρὴ πεποιῆσθαι πρόνοιαν ἐν ἅπασι πυρετοῖς
<span class="lb" data-page="10.788" data-line="16" id="l10.788.16"></span>πέψεως σιτίων. καὶ διὰ ταύτην τοῦ τόνου τῶν πεπτικῶν
<span class="lb" data-page="10.788" data-line="17" id="l10.788.17"></span>ὀργάνων οὐ σμικρὰ φροντιστέον. ἔνιοι δ’, ὥς φησιν
<span class="lb" data-page="10.788" data-line="18" id="l10.788.18"></span>Ἱπποκράτης, οὐ σμικρὰ κερδαίνουσιν ὅτι ἀγνοοῦσιν. οἴονται ﻿
<span class="pb" data-page="10.789" id="p10.789"></span>
<span class="lb" data-page="10.789" data-line="1" id="l10.789.1"></span>γοῦν ἥπατος φλεγμονὴν ἰᾶσθαι χαλαστικοῖς βοηθήμασιν, ἐξ
<span class="lb" data-page="10.789" data-line="2" id="l10.789.2"></span>ὧν ἐν τῇ διαγνώσει σφάλλονται, δόξαν ἑαυτοῖς ποριζόμενοι·
<span class="lb" data-page="10.789" data-line="3" id="l10.789.3"></span>φαίνεται γὰρ <span class="milestone ed1page" data-n="4.160" data-unit="ed1page" id="ed1page.4.160"></span>ἐνίοτε τοῦ καθήκοντος εἰς ὑποχόνδρια
<span class="lb" data-page="10.789" data-line="4" id="l10.789.4"></span>μυὸς ἐκ τῶν πλευρῶν τοῦ θώρακος ἡ περιγραφὴ παραπλησία
<span class="lb" data-page="10.789" data-line="5" id="l10.789.5"></span>τῷ ἥπατι. θαυμαστὸν δ’ οὐδὲν, οἶμαι, τοὺς μήτ’
<span class="lb" data-page="10.789" data-line="6" id="l10.789.6"></span>ἄλλο μηδὲν ἐν τῇ τέχνῃ καλῶς ἐκμαθόντας μήτ’ ἀσκηθέντας
<span class="lb" data-page="10.789" data-line="7" id="l10.789.7"></span>ἐν διαγνώσεσι πεπονθότων μορίων τὰ τοιαῦτα
<span class="lb" data-page="10.789" data-line="8" id="l10.789.8"></span>κερδαίνειν.
</p>
          </article>

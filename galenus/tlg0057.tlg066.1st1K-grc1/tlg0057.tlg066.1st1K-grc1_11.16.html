<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.16">
<span class="pb page1" data-page="10.789" id="p10.789"></span>
<span class="milestone ed1page page1" data-n="4.160" data-unit="ed1page" id="ed1page.4.160"></span>
<span class="milestone ed2page page1" data-n="10.265" data-unit="ed2page" id="ed2page.10.265"></span>
            <p>
<span class="lb" data-page="10.789" data-line="9" id="l10.789.9"></span>Ἐκείνους μὲν οὖν ἐατέον, ἡμεῖς δὲ κᾂν
<span class="lb" data-page="10.789" data-line="10" id="l10.789.10"></span>ἐλαχίστην ποθ’ ὑπόνοιαν σχῶμεν ἥπατος ἢ γαστρὸς κακοπραγούντων,
<span class="lb" data-page="10.789" data-line="11" id="l10.789.11"></span>εὐθέως ἀψίνθιον ἐλαίῳ προσαφεψήσαντες αἰονήσομεν
<span class="lb" data-page="10.789" data-line="12" id="l10.789.12"></span><span class="milestone ed2page" data-n="10.266" data-unit="ed2page" id="ed2page.10.266"></span>τὰ μόρια. διττὴν δὲ ἅπαντος ἀψινθίου ποιότητα
<span class="lb" data-page="10.789" data-line="13" id="l10.789.13"></span>καὶ δύναμιν ἔχοντος, ὡς κᾀν τοῖς περὶ φαρμάκων
<span class="lb" data-page="10.789" data-line="14" id="l10.789.14"></span>εἴρηται, κατὰ μὲν τὸ Ποντικὸν ἡ στύφουσα ποιότης ἐστὶν
<span class="lb" data-page="10.789" data-line="15" id="l10.789.15"></span>οὐκ ὀλίγη, τοῖς δ’ ἄλλοις ἅπασιν ἡ μὲν πικρὰ ποιότης
<span class="lb" data-page="10.789" data-line="16" id="l10.789.16"></span>ὑπάρχει σφοδροτάτη· στύψεως δ’ ἤτοι παντάπασιν ἀμυδρᾶς
<span class="lb" data-page="10.789" data-line="17" id="l10.789.17"></span>ἢ καὶ οὐδ’ ὅλως ἂν αἴσθοιο γενόμενος αὐτῶν. ταῦτά τοι τὸ
<span class="lb" data-page="10.789" data-line="18" id="l10.789.18"></span>Ποντικὸν ἀψίνθιον αἱρεῖσθαι βέλτιόν ἐστιν εἰς τὰς ἥπατος
<span class="pb" data-page="10.790" id="p10.790"></span>
<span class="lb" data-page="10.790" data-line="1" id="l10.790.1"></span>καὶ γαστρὸς φλεγμονάς· ἔστι δ’ αὐτοῦ καὶ τὸ φύλλον καὶ
<span class="lb" data-page="10.790" data-line="2" id="l10.790.2"></span>τὸ ἄνθος πολὺ σμικρότερον ἢ τῶν ἄλλων ἀψινθίων, καὶ ἡ
<span class="lb" data-page="10.790" data-line="3" id="l10.790.3"></span>ὀσμὴ τούτῳ μὲν οὐχ ὅπως ἀηδὴς, ἀλλά τι καὶ τῶν ἀρωμάτων
<span class="lb" data-page="10.790" data-line="4" id="l10.790.4"></span>ἐμφαίνουσα· τοῖς δ’ ἄλλοις δυσώδης ἅπασι· φεύγειν
<span class="lb" data-page="10.790" data-line="5" id="l10.790.5"></span>μὲν οὖν ἐκεῖνα προσήκει, χρῆσθαι δ’ ἀεὶ τῷ Ποντικῷ. καὶ
<span class="lb" data-page="10.790" data-line="6" id="l10.790.6"></span>τῶν ἄλλων δέ τι φαρμάκων ἐμβαλὼν εἰς τοὔλαιον, οἷς ἐπιμέμικται
<span class="lb" data-page="10.790" data-line="7" id="l10.790.7"></span>τῇ πικρᾷ ποιότητι δύναμις στυπτικὴ, κατὰ τὸν
<span class="lb" data-page="10.790" data-line="8" id="l10.790.8"></span>αὐτὸν τρόπον χρήσῃ. δέδεικται γὰρ ἐν τοῖς περὶ φαρμάκων
<span class="lb" data-page="10.790" data-line="9" id="l10.790.9"></span>ἡ πικρὰ ποιότης ποδηγοῦσα τὴν στύφουσαν. διὸ καὶ
<span class="lb" data-page="10.790" data-line="10" id="l10.790.10"></span>κρεῖττόν ἐστι τὸ τοιοῦτον φάρμακον ἅπαν τοῦ στύφοντος
<span class="lb" data-page="10.790" data-line="11" id="l10.790.11"></span>μόνον. εἰ μὲν οὖν ἰσχυροτέραν ἐθέλοις ἐργάσασθαι τὴν
<span class="lb" data-page="10.790" data-line="12" id="l10.790.12"></span>στύψιν, ἔστω σοι καὶ τὸ ἔλαιον στῦφον, ὁποῖόν ἐστι τό τε
<span class="lb" data-page="10.790" data-line="13" id="l10.790.13"></span>Ἱσπάνον ὀνομαζόμενον, ὅσα τ’ ἄλλα σκευάζουσι μετὰ θαλλῶν
<span class="lb" data-page="10.790" data-line="14" id="l10.790.14"></span>ἐλαίας· ἢ οἷόν πέρ ἐστι τὸ καλούμενον ὀμφάκινον. εἰ δ’
<span class="lb" data-page="10.790" data-line="15" id="l10.790.15"></span>ἀσθενεστέρᾳ βούλοιο χρήσασθαι τῇ στύψει, τῶν ἄλλων
<span class="lb" data-page="10.790" data-line="16" id="l10.790.16"></span>ἐλαίων τι παρασκεύαζε καὶ μάλιστα τῶν λεπτομερῶν, οἷόν
<span class="lb" data-page="10.790" data-line="17" id="l10.790.17"></span>πέρ ἐστι τὸ Σαβῖνον. ἄριστον δὲ ἐν οἷς στύψεως ἰσχυροτέρας
<span class="pb" data-page="10.791" id="p10.791"></span>
<span class="lb" data-page="10.791" data-line="1" id="l10.791.1"></span>ἐστὶ χρεία, τὸ Ἱστρικὸν ἔλαιον, ὡς ἂν ἑκατέρας ἔχον
<span class="lb" data-page="10.791" data-line="2" id="l10.791.2"></span>ἐν ἑαυτῷ τὰς ποιότητας, στύφουσαν καὶ πικράν. ἀποροῦντι
<span class="lb" data-page="10.791" data-line="3" id="l10.791.3"></span>δ’ ἀψινθίου μήλινον ἢ μαστίχινον ἢ σχίνινον ἀρκέσει τὴν
<span class="lb" data-page="10.791" data-line="4" id="l10.791.4"></span>πρώτην· εἰ δὲ μικρὸς ὁ πυρετὸς εἴη, καὶ τὸ διὰ τῆς νάρδου
<span class="lb" data-page="10.791" data-line="5" id="l10.791.5"></span>μύρον. ἔστω δὲ καὶ τοῦτ’ ἄριστον· οὐ σμικρὰ γὰρ ἡ
<span class="lb" data-page="10.791" data-line="6" id="l10.791.6"></span>διαφορὰ τοῦ τοιούτου πρὸς τὸ φαῦλον· ὃ γοῦν ἐν Νεαπόλει
<span class="lb" data-page="10.791" data-line="7" id="l10.791.7"></span>τῆς Ἰταλίας σκευάζουσιν, ὄνομα μόνον ἐστὶ μύρου
<span class="lb" data-page="10.791" data-line="8" id="l10.791.8"></span>ναρδίνου, παραβαλλόμενον τῷ κατὰ τὴν Ἀσίαν ἔμπροσθεν
<span class="lb" data-page="10.791" data-line="9" id="l10.791.9"></span>μὲν ἐν Λαοδικείᾳ μόνῃ σκευαζόμενον, νυνὶ δὲ ἐν πολλαῖς
<span class="lb" data-page="10.791" data-line="10" id="l10.791.10"></span>ἤδη πόλεσιν. εἰ δ’ ἡ παρακμὴ τοῦ πυρετοῦ, καθ’ ἣν δηλονότι
<span class="lb" data-page="10.791" data-line="11" id="l10.791.11"></span>πράττεις τὰ τοιαῦτα, μὴ πάνυ τι πρᾳεῖα γίγνοιτο,
<span class="lb" data-page="10.791" data-line="12" id="l10.791.12"></span>φυλάττεσθαι μὲν τὴν νάρδον· ἄμεινον δὲ χρῆσθαι τηνικαῦτα
<span class="lb" data-page="10.791" data-line="13" id="l10.791.13"></span>τῷ μηλίνῳ· μὴ παρόντος δὲ τούτου, τῷ σχινίνῳ·
<span class="lb" data-page="10.791" data-line="14" id="l10.791.14"></span>καὶ μετ’ αὐτὸ τῷ μαστιχίνῳ. πάντων γὰρ τούτων τὸ νάρδινον
<span class="lb" data-page="10.791" data-line="15" id="l10.791.15"></span>μύρον μᾶλλον θερμαίνει· διὸ καὶ μικτέον αὐτῷ τῶν
<span class="lb" data-page="10.791" data-line="16" id="l10.791.16"></span>ἄλλων ἀποροῦντι ῥοδίνου. ἡ δὲ τοῦ μυρσίνου στύψις οὐκ
<span class="lb" data-page="10.791" data-line="17" id="l10.791.17"></span>ἐπιτήδειος· ἔστι γὰρ τοῦτο παχυμερέστερον ἢ ὥστε διὰ
<span class="lb" data-page="10.791" data-line="18" id="l10.791.18"></span>βάθους ἰέναι. τὰ μὲν οὖν τοιαῦτα παραδείγματος ἕνεκα
<span class="pb" data-page="10.792" id="p10.792"></span>
<span class="lb" data-page="10.792" data-line="1" id="l10.792.1"></span>λέλεκται· πολὺ γὰρ αὐτῶν ἐκλέξῃ πλῆθος ἐκ τῶν περὶ φαρμάκων
<span class="lb" data-page="10.792" data-line="2" id="l10.792.2"></span>ὑπομνημάτων. ὡσαύτως δὲ καὶ τὸ κατάπλασμα σύνθετον
<span class="lb" data-page="10.792" data-line="3" id="l10.792.3"></span>ἐχέτω τὴν δύναμιν ἔκ τε τῆς χαλαστικῆς λεπτομεροῦς
<span class="lb" data-page="10.792" data-line="4" id="l10.792.4"></span>καὶ πικρᾶς καὶ στυφούσης. ἐπικρατείτω δ’ ἐν αὐταῖς,
<span class="lb" data-page="10.792" data-line="5" id="l10.792.5"></span>εἰ μὲν ἀποκρούεσθαί τε καὶ τόνον ἐντιθέναι βουλοίμεθα, τὸ
<span class="lb" data-page="10.792" data-line="6" id="l10.792.6"></span>στῦφον· εἰ δὲ τέμνειν καὶ διαῤῥύπτειν τὸ πικρόν. εἰ δὲ
<span class="lb" data-page="10.792" data-line="7" id="l10.792.7"></span>διαφορεῖν, τὰ λεπτομερῆ τῶν χαλώντων· τὰ γὰρ παχυμερῆ
<span class="lb" data-page="10.792" data-line="8" id="l10.792.8"></span>τοῖς ἐκπυήσουσιν ἐδείχθη χρηστά. διωρισμένων δ’ ἐν τοῖς
<span class="lb" data-page="10.792" data-line="9" id="l10.792.9"></span>περὶ φαρμάκων ὑπομνήμασι τῶν τε μόνην ἐχόντων ἤτοι
<span class="lb" data-page="10.792" data-line="10" id="l10.792.10"></span>τὴν στύφουσαν ἢ τὴν πικρὰν ποιότητα τῶν τε συναμφοτέρας,
<span class="lb" data-page="10.792" data-line="11" id="l10.792.11"></span>ἄριστον μὲν οὖν ἀεὶ αἱρεῖσθαι τὰ συναμφοτέρας
<span class="lb" data-page="10.792" data-line="12" id="l10.792.12"></span>ἔχοντα· μὴ παρόντων δὲ τούτων, αὐτὸν μιγνύναι τὰ πικρὰ
<span class="lb" data-page="10.792" data-line="13" id="l10.792.13"></span>τοῖς στύφουσιν, ὥσπερ ἐθεάσω ποθ’ ἡμᾶς κατάπλασμα
<span class="lb" data-page="10.792" data-line="14" id="l10.792.14"></span>συντιθέντας ἥπατος φλεγμαίνοντος ἐκ τῶν παρόντων.
<span class="lb" data-page="10.792" data-line="15" id="l10.792.15"></span><span class="milestone ed2page" data-n="10.267" data-unit="ed2page" id="ed2page.10.267"></span>ἦν μὲν γὰρ ἰατρὸς ὁ κάμνων· ἐθεασάμεθα δ’ αὐτὸν ἤδη
<span class="lb" data-page="10.792" data-line="16" id="l10.792.16"></span>λύχνων ἡμμένων, ὡς μηδὲν ἔτι δύνασθαι πρίασθαι παρὰ
<span class="lb" data-page="10.792" data-line="17" id="l10.792.17"></span>τῶν καπηλευόντων τὰ τοιαῦτα. παρακμὴν οὖν εὑρόντες
<span class="lb" data-page="10.792" data-line="18" id="l10.792.18"></span>ἀξιόλογον, ἐσπεύσαμεν ὅτι τάχιστα χρήσασθαι τῷ καιρῷ
<span class="pb" data-page="10.793" id="p10.793"></span>
<span class="lb" data-page="10.793" data-line="1" id="l10.793.1"></span>καὶ μάλισθ’ ὅτι τὴν ὕποπτον ὥραν προσεδοκῶμεν ἀρχὴν
<span class="lb" data-page="10.793" data-line="2" id="l10.793.2"></span>οἴσειν ἑτέρου παροξυσμοῦ περὶ τὰς τῶν ἀλεκτρυόνων ᾠδάς.
<span class="lb" data-page="10.793" data-line="3" id="l10.793.3"></span>ἀφεψήσαντες οὖν ἐλαίῳ μὲν ἀψίνθιον, ἐν ὕδατι δὲ κυδώνιον
<span class="lb" data-page="10.793" data-line="4" id="l10.793.4"></span>μῆλον. ἐν ᾧ ταῦθ’ ἥψετο, μυροβαλάνου πίεσμα καὶ ἴρεως
<span class="lb" data-page="10.793" data-line="5" id="l10.793.5"></span>τὴν ῥίζαν εὑρόντες ἔνδον καὶ κόψαντες καὶ διαττήσαντες,
<span class="lb" data-page="10.793" data-line="6" id="l10.793.6"></span>εἶτ’ ἐμβαλόντες λέβητι τοῦ τ’ ἐλαίου καὶ τοῦ ὕδατος, ὧνπερ
<span class="lb" data-page="10.793" data-line="7" id="l10.793.7"></span>ἐσκευάκειμεν, ἀφεψήσαντές τε μετρίως ἐπενεβάλλομεν ἅμα
<span class="lb" data-page="10.793" data-line="8" id="l10.793.8"></span>κηρῷ βραχεῖ τὴν μυροβάλανον καὶ τὴν ἴριν. ἕψομεν δ’, ὡς
<span class="lb" data-page="10.793" data-line="9" id="l10.793.9"></span>οἶσθα, τὸ μῆλον οὐ δι’ ὕδατος μόνον, ἀλλὰ καὶ δι’ οἴνου
<span class="lb" data-page="10.793" data-line="10" id="l10.793.10"></span>πολλάκις αὐστηροῦ· καὶ μίγνυμεν ἐνίοτε καὶ αὐτῆς τι τοῦ
<span class="lb" data-page="10.793" data-line="11" id="l10.793.11"></span>μήλου τῆς σαρκὸς ἅπασι τοῖς τοιούτοις καταπλάσμασιν. ὅταν
<span class="lb" data-page="10.793" data-line="12" id="l10.793.12"></span>μὲν γὰρ τό τε ἐπιῤῥέον εἴη πλέον, ἀτονώτερον τε τὸ μόριον,
<span class="lb" data-page="10.793" data-line="13" id="l10.793.13"></span>αὐξάνομεν, ὡς οἶσθα, τὴν στύψιν· ὅταν δὲ τό θ’ ὅλον σῶμα
<span class="lb" data-page="10.793" data-line="14" id="l10.793.14"></span>κενὸν, οὐκ ἄῤῥωστόν τε τὸ μόριον, ἐπιῤῥέῃ τε μηδὲν ἔτι, βραχύτατον
<span class="lb" data-page="10.793" data-line="15" id="l10.793.15"></span>ἔστω τὸ στῦφον, ἀξιολογώτερον δὲ αὐτοῦ τὸ χαλαστικὸν
<span class="lb" data-page="10.793" data-line="16" id="l10.793.16"></span>καὶ πρὸς τούτοις τό τε πικρὸν καὶ τὸ δριμὺ κατὰ τὴν
<span class="lb" data-page="10.793" data-line="17" id="l10.793.17"></span>τῶν ἐπεμβαλλομένων ὕλην. εἰ δὲ καὶ μικρὸς ὁ πυρετὸς εἴη, καὶ ﻿
<span class="pb" data-page="10.794" id="p10.794"></span>
<span class="lb" data-page="10.794" data-line="1" id="l10.794.1"></span>ἡ φλεγμονὴ μὴ πάνυ θερμὴ καὶ ἀσιτίαν ὁ κάμνων ἐνεγκεῖν
<span class="lb" data-page="10.794" data-line="2" id="l10.794.2"></span>δυνάμενος, αὐξανέσθω σοι τὸ διαφορητικὸν εἶδος τῆς θεραπείας,
<span class="lb" data-page="10.794" data-line="3" id="l10.794.3"></span>ἐκλυομένου τοῦ στυπτικοῦ. οὐ γὰρ δὴ τὴν φλεγμονὴν
<span class="lb" data-page="10.794" data-line="4" id="l10.794.4"></span>δυνατὸν ὠφελῆσαι τοῖς στύφουσιν, ἡνίκα μήτ’ ἐπιῤῥέῃ
<span class="lb" data-page="10.794" data-line="5" id="l10.794.5"></span>μηδὲν, ἐστήρικταί τε δυσλύτως ἐν τῷ πάσχοντι παχυμερὴς
<span class="lb" data-page="10.794" data-line="6" id="l10.794.6"></span>χυμὸς, ἀλλ’, ὡς εἴρηται, βραδύνειν αἱρούμεθα μᾶλλον ἐν τῇ
<span class="lb" data-page="10.794" data-line="7" id="l10.794.7"></span>θεραπείᾳ μιγνύντες τι τῶν στυφόντων ὑπὲρ τοῦ φυλάξαι
<span class="lb" data-page="10.794" data-line="8" id="l10.794.8"></span>τῶν μορίων τὸν τόνον. ὅθεν οὔτ’ ἐπὶ κώλου πάσχοντος ἢ
<span class="lb" data-page="10.794" data-line="9" id="l10.794.9"></span>τῶν ἄλλων ἐντέρων τινὸς οὔτε τῶν καθ’ ὑποχόνδρια μυῶν
<span class="lb" data-page="10.794" data-line="10" id="l10.794.10"></span>ἢ περιτοναίου μικτέον τὰ στύφοντα· καθάπερ οὐδὲ κύστεως
<span class="lb" data-page="10.794" data-line="11" id="l10.794.11"></span>ἢ μήτρας, ὅταν γ’, ὡς εἴρηται, μήτ’ ἐπιῤῥέῃ μηδὲν ἔτι
<span class="lb" data-page="10.794" data-line="12" id="l10.794.12"></span>μήτε πλῆθος ἢ περιττώματα πολλὰ καθ’ ὅλον ὑπάρχῃ τὸ
<span class="lb" data-page="10.794" data-line="13" id="l10.794.13"></span>σῶμα. νεφροὶ δὲ καὶ θώραξ ἐν μέσῳ τῶν εἰρημένων εἰσίν·
<span class="lb" data-page="10.794" data-line="14" id="l10.794.14"></span>ὅσον γὰρ ἀπολείπονται γαστρὸς καὶ ἥπατος, τοσοῦτον τῶν
<span class="lb" data-page="10.794" data-line="15" id="l10.794.15"></span>ἄλλων πλεονεκτοῦνται· ἐπὶ μὲν γὰρ τοῦ ἥπατος ἢ τῆς γαστρὸς
<span class="lb" data-page="10.794" data-line="16" id="l10.794.16"></span>ἐκλυθῆναι τὸν τόνον ὀλεθριώτατον, ἐπὶ δὲ τῶν ἄλλων
<span class="lb" data-page="10.794" data-line="17" id="l10.794.17"></span>ἀκινδυνότατον. ἐπὶ τούτων δὲ κινδυνῶδες μὲν, οὐ μὴν ἐκείνοις
<span class="pb" data-page="10.795" id="p10.795"></span>
<span class="lb" data-page="10.795" data-line="1" id="l10.795.1"></span>γ’ ὁμοίως· πλὴν εἴ ποτε πῦον ἐκκαθαίρειν δέοι, περιεχόμενον
<span class="lb" data-page="10.795" data-line="2" id="l10.795.2"></span>ἐν θώρακι καὶ πνεύμονι. περὶ δὲ τοῦ σπληνὸς οὐχ
<span class="lb" data-page="10.795" data-line="3" id="l10.795.3"></span>ἁπλῶς ἀποφήνασθαι δυνατὸν, ἀλλὰ μετὰ τοῦ διορίσασθαι
<span class="lb" data-page="10.795" data-line="4" id="l10.795.4"></span>τήν τε φύσιν ὅλου τοῦ σώματος καὶ τὴν ἐν τῷ τῆς θεραπείας
<span class="lb" data-page="10.795" data-line="5" id="l10.795.5"></span>χρόνῳ διάθεσιν. εἰ μὲν γὰρ ἤτοι φύσει τῶν ἀθροιζόντων
<span class="lb" data-page="10.795" data-line="6" id="l10.795.6"></span>εἴη περίττωμα μελαγχολικὸν ὁ κάμνων ἢ κατ’ ἐκεῖνον τὸν
<span class="lb" data-page="10.795" data-line="7" id="l10.795.7"></span>χρόνον ὁ τοιοῦτος ἐν αὐτῷ πλεονάζοι χυμὸς, ἀναγκαῖόν
<span class="lb" data-page="10.795" data-line="8" id="l10.795.8"></span>ἐστιν ἐν τῇ θεραπείᾳ τοῦ σπληνὸς ἐπιπλέκεσθαι τοῖς ἄλλοις
<span class="lb" data-page="10.795" data-line="9" id="l10.795.9"></span>τὰ στύφοντα, χάριν τοῦ φυλάττεσθαι τοῦ σπλάγχνου τὸν
<span class="lb" data-page="10.795" data-line="10" id="l10.795.10"></span>τόνον. οὕτω γὰρ ἕλξει τε πρὸς ἑαυτὸν τὰ περιττώματα, καὶ
<span class="lb" data-page="10.795" data-line="11" id="l10.795.11"></span>καθάρας τὸ σῶμα, πάλιν αὐτὰ ἐκκρινεῖ διὰ τῆς γαστρὸς, ὡς
<span class="lb" data-page="10.795" data-line="12" id="l10.795.12"></span>ἐν τοῖς φυσικοῖς περὶ τούτων <span class="milestone ed1page" data-n="4.161" data-unit="ed1page" id="ed1page.4.161"></span>ἐπιδέδεικται λόγοις. εἰ δὲ
<span class="lb" data-page="10.795" data-line="13" id="l10.795.13"></span>μηδὲν οὐδ’ ὅλως ᾖ περίττωμα μελαγχολικὸν ἢ οὐδ’ ὅλως στυπτέον
<span class="lb" data-page="10.795" data-line="14" id="l10.795.14"></span>ἢ ὡς ἥκιστα. προσέχειν δ’ ἀκριβῶς τὸν νοῦν οὐ κατὰ
<span class="lb" data-page="10.795" data-line="15" id="l10.795.15"></span>τὸν σπλῆνα μόνον, ἀλλὰ καὶ κατὰ σύμπαντα τἄλλα μόρια,
<span class="lb" data-page="10.795" data-line="16" id="l10.795.16"></span>καθ’ ἃ σήπεται χυμὸς, ὁποῖον μέν τοι τῶν συμπτωμάτων
<span class="lb" data-page="10.795" data-line="17" id="l10.795.17"></span>ἐστὶ τὸ ἰσχυρότατον, ὁποῖον τὸ δεύτερον ἢ τὸ τρίτον, ἵν’ ἐξ
<span class="lb" data-page="10.795" data-line="18" id="l10.795.18"></span>αὐτῶν τὴν διάθεσιν ἀκριβῶς ἐξευρὼν, οἰκείαν αὐτῇ καὶ τὴν
<span class="pb" data-page="10.796" id="p10.796"></span>
<span class="lb" data-page="10.796" data-line="1" id="l10.796.1"></span>θεραπείαν ἁρμόσῃς. <span class="milestone ed2page" data-n="10.268" data-unit="ed2page" id="ed2page.10.268"></span>ἐνίοτε μὲν γὰρ ἡ θέρμη κρατεῖ
<span class="lb" data-page="10.796" data-line="2" id="l10.796.2"></span>κατὰ τὸ πεπονθὸς, ἐνίοτε δ’ ὄγκος, ἤτοι διὰ τὸ πλῆθος τοῦ
<span class="lb" data-page="10.796" data-line="3" id="l10.796.3"></span>χυμοῦ σκληρὸς ἢ διὰ τὸ πάχος. εἰ μὲν οὖν ἡ θέρμη κρατοίη,
<span class="lb" data-page="10.796" data-line="4" id="l10.796.4"></span>πειρᾶσθαι διαφορεῖν ἀτρέμα, διὰ τῶν χλιαρὰν ἐχόντων θερμασίαν,
<span class="lb" data-page="10.796" data-line="5" id="l10.796.5"></span>οἷόν ἐστι τό τε λινόσπερμον καὶ τὸ χαμαίμηλον· ἐπιμιγνύναι
<span class="lb" data-page="10.796" data-line="6" id="l10.796.6"></span>δ’ αὐτοῖς ἄλευρον ἐκ κριθῶν ἢ κυάμων· οὐδέτερον
<span class="lb" data-page="10.796" data-line="7" id="l10.796.7"></span>γὰρ αὐτῶν θερμαίνει. πολλάκις δ’, ὡς οἶσθα, τὸ καλούμενον
<span class="lb" data-page="10.796" data-line="8" id="l10.796.8"></span>ὑπὸ τῶν ἰατρῶν ἀρτόμελι παρασκευάζοντες εἰς κατάπλασμα
<span class="lb" data-page="10.796" data-line="9" id="l10.796.9"></span>τοιαύτης φλεγμονῆς ὕδατος ἐπεμίξαμεν. ἐπὶ δὲ
<span class="lb" data-page="10.796" data-line="10" id="l10.796.10"></span>σπληνὸς ἔστιν ὅτε καὶ ὄξους. εἰ δ’ ἡ θέρμη τοῦ φλεγμαίνοντος
<span class="lb" data-page="10.796" data-line="11" id="l10.796.11"></span>μορίου μὴ πολὺ τοῦ κατὰ φύσιν ἐξεστήκοι, μέγεθος
<span class="lb" data-page="10.796" data-line="12" id="l10.796.12"></span>δ’ ἀξιόλογον εἴη, διαφορεῖν θαῤῥούντως χωρὶς ὕδατος ἐπιμιγνύντα
<span class="lb" data-page="10.796" data-line="13" id="l10.796.13"></span>τοῖς εἰρημένοις καὶ τῆλιν. εἰ δ’ οἷον σκιῤῥώδης
<span class="lb" data-page="10.796" data-line="14" id="l10.796.14"></span>τις φλεγμονὴ τύχοι, διὰ τὸ πάχος ἢ τὴν γλισχρότητα τῶν
<span class="lb" data-page="10.796" data-line="15" id="l10.796.15"></span>ἐν αὐτῇ χυμῶν, ὄξους τε ἅμα καὶ τῶν πικρῶν μικτέον φαρμάκων
<span class="lb" data-page="10.796" data-line="16" id="l10.796.16"></span>καὶ μάλιστ’ ἐπὶ σπληνός. τὸ γάρ τοι σπλάγχνον
<span class="lb" data-page="10.796" data-line="17" id="l10.796.17"></span>τοῦτο, διὰ τὸ παχὺν ἐπισπᾶσθαι χυμὸν ἐξ ἥπατος, ὑπὸ τοῦ
<span class="lb" data-page="10.796" data-line="18" id="l10.796.18"></span>τοιούτου καὶ νοσεῖ τὰ πολλά. διὰ τοῦτ’ οὖν αὐτὸ τά τε δι’
<span class="pb" data-page="10.797" id="p10.797"></span>
<span class="lb" data-page="10.797" data-line="1" id="l10.797.1"></span>ὀξυμέλιτος καὶ ἀψινθίου καὶ καππάρεως ἐπιτήδεια καταπλάσματα.
<span class="lb" data-page="10.797" data-line="2" id="l10.797.2"></span>ταῦτ’ οὖν ἀγνοοῦντες οἱ πολλοὶ τῶν ἰατρῶν,
<span class="lb" data-page="10.797" data-line="3" id="l10.797.3"></span>ἅπαντας αἰονῶσιν ἐλαίῳ καὶ καταπλάττουσι τοῖς χαλαστικοῖς
<span class="lb" data-page="10.797" data-line="4" id="l10.797.4"></span>καταπλάσμασι, πρὶν κενῶσαι τὸ σῶμα, πάντων δ’, ὡς εἴρηται,
<span class="lb" data-page="10.797" data-line="5" id="l10.797.5"></span>μάλιστα τοὺς πλουσίους, οἷς οὐ μόνον εἰς τὰ τοιαῦτα
<span class="lb" data-page="10.797" data-line="6" id="l10.797.6"></span>ὑπηρετοῦσιν, ἀλλὰ καὶ λούεσθαι συγχωροῦσιν. ἐγὼ δ’ οὔτε
<span class="lb" data-page="10.797" data-line="7" id="l10.797.7"></span>λούσαιμ’ ἂν οὐδένα τῶν ἐπὶ σηπεδόνι χυμῶν πυρεττόντων
<span class="lb" data-page="10.797" data-line="8" id="l10.797.8"></span>οὔτε χαλαστικοῖς χρήσομαι καταπλάσμασι, πρὶν κενῶσαι τὰ
<span class="lb" data-page="10.797" data-line="9" id="l10.797.9"></span>περιττά. κενώσας δὲ καὶ λούοιμ’ ἂν ἤδη θαῤῥῶν καὶ καταπλάττοιμι,
<span class="lb" data-page="10.797" data-line="10" id="l10.797.10"></span>τὰ μὲν ἄλλα μόρια τοῖς χαλαστικοῖς, ἧπαρ δὲ καὶ
<span class="lb" data-page="10.797" data-line="11" id="l10.797.11"></span>γαστέρα μετὰ τοῦ τὰ μέτρια στύφειν.
</p>
          </article>

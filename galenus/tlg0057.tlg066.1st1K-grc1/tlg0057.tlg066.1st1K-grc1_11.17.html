<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.17">
<span class="pb page1" data-page="10.797" id="p10.797"></span>
<span class="milestone ed1page page1" data-n="4.161" data-unit="ed1page" id="ed1page.4.161"></span>
<span class="milestone ed2page page1" data-n="10.268" data-unit="ed2page" id="ed2page.10.268"></span>
            <p>
<span class="lb" data-page="10.797" data-line="12" id="l10.797.12"></span>Ἧττον δὲ ἐπὶ θώρακος τοῖς στύφουσι
<span class="lb" data-page="10.797" data-line="13" id="l10.797.13"></span>χρηστέον, ἀποκρούεται γὰρ εἰς πνεύμονα καὶ καρδίαν ἐνίοτε
<span class="lb" data-page="10.797" data-line="14" id="l10.797.14"></span>τὰ τοιαῦτα τοὺς τὴν φλεγμονὴν ἐργαζομένους χυμούς. ἀλλὰ
<span class="lb" data-page="10.797" data-line="15" id="l10.797.15"></span>διὰ τῶν ἐδεσμάτων αὐτοῖς φυλακτέον τὸν τόνον· οὐ γὰρ
<span class="lb" data-page="10.797" data-line="16" id="l10.797.16"></span>ὥσπερ ἐπὶ γαστρὸς καὶ ἥπατος, οὕτω καὶ ἐνθάδε λεπτότατα
<span class="lb" data-page="10.797" data-line="17" id="l10.797.17"></span>διαιτᾷν ἀναγκαῖον. ἐν ἐκείνοις μὲν γὰρ ἡ τροφὴ πέττεται καὶ
<span class="pb" data-page="10.798" id="p10.798"></span>
<span class="lb" data-page="10.798" data-line="1" id="l10.798.1"></span>κίνδυνός ἐστι φλεγμαινόντων αὐτῶν μήτε πεφθῆναι καλῶς
<span class="lb" data-page="10.798" data-line="2" id="l10.798.2"></span>αὐξηθῆναί τε τὰς φλεγμονάς· εἰς θώρακα δὲ τοσοῦτον ἀφικνεῖται
<span class="lb" data-page="10.798" data-line="3" id="l10.798.3"></span>τῶν πεφθέντων ὅσον ἱκανὸν αὐτῷ μόνῳ τῷ τρεφομένῳ
<span class="lb" data-page="10.798" data-line="4" id="l10.798.4"></span>μορίῳ. πολὺ δὲ δὴ μᾶλλον ἐπὶ πνεύμονος φλεγμαίνοντος
<span class="lb" data-page="10.798" data-line="5" id="l10.798.5"></span>ἀφεκτέον ἐστὶ τῶν στυφόντων, ὅπου γε καὶ τοῖς χαλαστικοῖς
<span class="lb" data-page="10.798" data-line="6" id="l10.798.6"></span>μικτέον, ἐπ’ αὐτῶν τῶν δριμυτέρων τι καὶ σαφῶς
<span class="lb" data-page="10.798" data-line="7" id="l10.798.7"></span>θερμαινόντων· ἕλκειν γὰρ ἔξω μᾶλλον ἢ ἀποκρούεσθαι
<span class="lb" data-page="10.798" data-line="8" id="l10.798.8"></span>προσήκει. διὸ καὶ αἱ σικύαι προκενωθέντων χρήσιμοι, πληθωρικῶν
<span class="lb" data-page="10.798" data-line="9" id="l10.798.9"></span>δὲ ὑπαρχόντων οὐ μᾶλλον ἐκ πνεύμονος εἰς θώρακα
<span class="lb" data-page="10.798" data-line="10" id="l10.798.10"></span>μεθιστᾶσί τι τῶν περιττωμάτων ἢ ἐξ ὅλου τοῦ σώματος
<span class="lb" data-page="10.798" data-line="11" id="l10.798.11"></span>ἕλκουσιν εἰς ἀμφότερα.
</p>
          </article>

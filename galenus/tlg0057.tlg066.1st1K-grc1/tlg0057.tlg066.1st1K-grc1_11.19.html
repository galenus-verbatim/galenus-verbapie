<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.19">
<span class="pb page1" data-page="10.800" id="p10.800"></span>
<span class="milestone ed1page page1" data-n="4.161" data-unit="ed1page" id="ed1page.4.161"></span>
<span class="milestone ed2page page1" data-n="10.269" data-unit="ed2page" id="ed2page.10.269"></span>
            <p>
<span class="lb" data-page="10.800" data-line="4" id="l10.800.4"></span>Οἶσθα δὲ δήπου καὶ τοὺς ἑκάστου τῶν
<span class="lb" data-page="10.800" data-line="5" id="l10.800.5"></span>μορίων οἰκείους πόρους εἰς τὴν τῶν περιττωμάτων ἔκκρισιν
<span class="lb" data-page="10.800" data-line="6" id="l10.800.6"></span>εὔρους ἡμᾶς παρασκευάζοντας· ἐντέρῳ μὲν καὶ γαστρὶ καὶ
<span class="lb" data-page="10.800" data-line="7" id="l10.800.7"></span>μεσαραίῳ καὶ τοῖς σιμοῖς τοῦ ἥπατος τὸν δι’ ἀπευθυσμένον·
<span class="lb" data-page="10.800" data-line="8" id="l10.800.8"></span>νεφροῖς δὲ καὶ κύστει καὶ τοῖς κυρτοῖς τοῦ ἥπατος καὶ κοίλῃ
<span class="lb" data-page="10.800" data-line="9" id="l10.800.9"></span>φλεβὶ καὶ ἀρτηρίᾳ τῇ μεγάλῃ καὶ πᾶσι τοῖς κατ’ ὀσφὺν
<span class="lb" data-page="10.800" data-line="10" id="l10.800.10"></span>τὸν τοῖς οὔροις ἀνακείμενον· πνεύμονι δὲ καὶ θώρακι τὸν
<span class="lb" data-page="10.800" data-line="11" id="l10.800.11"></span>διὰ τραχείας ἀρτηρίας καὶ φάρυγγος· ἐγκεφάλῳ δὲ καὶ μήνιγξι
<span class="lb" data-page="10.800" data-line="12" id="l10.800.12"></span>τὸν δι’ ὑπερώας καὶ ῥινός. ἡ δ’ εὔροια τοῖς μὲν δι’
<span class="lb" data-page="10.800" data-line="13" id="l10.800.13"></span>ἕδρας ἐκκριθήσεσθαι μέλλουσιν ὑπό τε μελικράτου γενήσεται
<span class="lb" data-page="10.800" data-line="14" id="l10.800.14"></span>καὶ τῶν ἐδεσμάτων ὅσα λαπάττει τὴν γαστέρα, καὶ
<span class="lb" data-page="10.800" data-line="15" id="l10.800.15"></span>φαρμάκων ὅσα μετρίως ἐρεθίζειν πέφυκε· φυλάττεσθαι γὰρ
<span class="lb" data-page="10.800" data-line="16" id="l10.800.16"></span>χρὴ τὰ δριμύτερα, παροξύνοντα τὰς φλεγμονάς. ἐπὶ δὲ γαστρὸς
<span class="lb" data-page="10.800" data-line="17" id="l10.800.17"></span>καὶ ἥπατος καὶ σπληνὸς φλεγμαινόντων, οὐδὲ τὸ μελίκρατον
<span class="lb" data-page="10.800" data-line="18" id="l10.800.18"></span>ἀγαθόν· ἐκχολοῦται γὰρ αὐτίκα καὶ τὰς φλεγμονὰς
<span class="pb" data-page="10.801" id="p10.801"></span>
<span class="lb" data-page="10.801" data-line="1" id="l10.801.1"></span>αὐξάνει τῶν σπλάγχνων. τοῖς δὲ διουρητικοῖς ὀνομαζομένοις
<span class="lb" data-page="10.801" data-line="2" id="l10.801.2"></span>φαρμάκοις ἐπ’ οὖρα προτρέψεις τὴν περιουσίαν· ὥσπερ γε
<span class="lb" data-page="10.801" data-line="3" id="l10.801.3"></span>καὶ τοῖς βηχικοῖς τὰ κατὰ θώρακα καὶ πνεύμονα διὰ βηχῶν
<span class="lb" data-page="10.801" data-line="4" id="l10.801.4"></span>ἐκκενώσεις· ἔμαθες δ’ ἐν τοῖς περὶ φαρμάκων τὰς ὕλας ἑκάστων
<span class="lb" data-page="10.801" data-line="5" id="l10.801.5"></span>οὐ μόνον τῶν εἰρημένων, ἀλλὰ καὶ ὅσα διὰ ῥινῶν
<span class="lb" data-page="10.801" data-line="6" id="l10.801.6"></span>ἐκκενοῖ τὰ κατ’ ἐγκέφαλόν τε καὶ μήνιγγας περιττά.
</p>
          </article>

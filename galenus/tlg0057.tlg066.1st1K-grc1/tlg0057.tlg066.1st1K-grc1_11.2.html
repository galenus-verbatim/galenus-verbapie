<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.2">
<span class="pb page1" data-page="10.739" id="p10.739"></span>
<span class="milestone ed1page page1" data-n="4.151" data-unit="ed1page" id="ed1page.4.151"></span>
<span class="milestone ed2page page1" data-n="10.248" data-unit="ed2page" id="ed2page.10.248"></span>
            <p>
<span class="lb" data-page="10.739" data-line="3" id="l10.739.3"></span><span class="milestone ed2page" data-n="10.249" data-unit="ed2page" id="ed2page.10.249"></span>Ἡ γάρ τοι πρώτη πασῶν ἔνδειξις θεραπευτικὴ
<span class="lb" data-page="10.739" data-line="4" id="l10.739.4"></span>ἐξ αὐτοῦ τοῦ θεραπευομένου νοσήματος γιγνομένη
<span class="lb" data-page="10.739" data-line="5" id="l10.739.5"></span>τὴν ἐναντίωσιν ἐδίδαξεν. ἐπεὶ δ’ ἔστι πλείονα γένη τῶν νόσων,
<span class="lb" data-page="10.739" data-line="6" id="l10.739.6"></span>ἕκαστον αὐτῶν ἰδίαν ἕξει τὴν ἐναντίωσιν. ἀλλὰ τὰ μὲν
<span class="lb" data-page="10.739" data-line="7" id="l10.739.7"></span>ἄλλα παρείσθω τό γε νῦν εἶναι. προκεχωρήσθω δὲ μόνον
<span class="lb" data-page="10.739" data-line="8" id="l10.739.8"></span><span class="milestone ed1page" data-n="4.152" data-unit="ed1page" id="ed1page.4.152"></span>ἡμῖν εἰς τὰ παρόντα τῆς θεραπευομένης νόσου τὸ γένος
<span class="lb" data-page="10.739" data-line="9" id="l10.739.9"></span>ἐν δυσκρασίᾳ κείμενον. ἰαθήσεται τοίνυν τοῦτο διὰ τῆς ἐναντίας
<span class="lb" data-page="10.739" data-line="10" id="l10.739.10"></span>αὐτῷ δυσκρασίας. ἀλλ’ ἐπεὶ τοῦ γένους ὅλου τῶν πυρετῶν
<span class="lb" data-page="10.739" data-line="11" id="l10.739.11"></span>ἡ δυσκρασία θερμότης ἐστὶ, διὰ ψυχρότητος ἰαθήσεται,
<span class="lb" data-page="10.739" data-line="12" id="l10.739.12"></span>ὥστε ἀλλήλαις ὁμολογεῖν ἁπάσας τὰς ἐνδείξεις. ἐάν τε γὰρ
<span class="lb" data-page="10.739" data-line="13" id="l10.739.13"></span>εἴπωμεν ἁπλῶς οὕτως ὡς χρὴ τὸν πυρετὸν ἰᾶσθαι διὰ τῶν
<span class="lb" data-page="10.739" data-line="14" id="l10.739.14"></span>ἐναντίων ἐάν τε προσθέντες ὡς διὰ τῶν ἐναντίων τῇ κράσει
<span class="lb" data-page="10.739" data-line="15" id="l10.739.15"></span>μάχην οὐδεμίαν ἕξουσιν οἱ λόγοι· κατὰ δὲ τὸν αὐτὸν τρόπον
<span class="lb" data-page="10.739" data-line="16" id="l10.739.16"></span>οὐδ’ εἰ φαίημεν ἰᾶσθαι χρῆναι διὰ τῶν ψυχόντων τὸν πυρετὸν,
<span class="lb" data-page="10.739" data-line="17" id="l10.739.17"></span>ὥσπερ γε οὐδ’ εἰ τέμνοντες τοῦτο φαίημεν ἐνίοτε μὲν
<span class="lb" data-page="10.739" data-line="18" id="l10.739.18"></span>ἰᾶσθαι τὸν πυρετὸν ἡμᾶς διὰ τῶν ἐνεργείᾳ ψυχόντων, ἐνίοτε
<span class="pb" data-page="10.740" id="p10.740"></span>
<span class="lb" data-page="10.740" data-line="1" id="l10.740.1"></span>δὲ διὰ τῶν δυνάμει, καί ποτε αὖθις διὰ τῶν κατὰ συμβεβηκὸς,
<span class="lb" data-page="10.740" data-line="2" id="l10.740.2"></span>ἢ καὶ συντιθέντες ταῦτα μάχην οὐδεμίαν ἕξει τοῖς προειρημένοις
<span class="lb" data-page="10.740" data-line="3" id="l10.740.3"></span>ὁ λόγος, ὥσπερ γε οὐδ’ εἰ φαίημεν ὅσα μὲν κατ’
<span class="lb" data-page="10.740" data-line="4" id="l10.740.4"></span>ἐνέργειαν ἢ δύναμιν ἢ κατὰ συμβεβηκὸς θερμαίνει χείρονας
<span class="lb" data-page="10.740" data-line="5" id="l10.740.5"></span>ἑαυτῶν ἀποτελεῖν τοὺς πυρετοὺς, ὅσα δ’ αὖ κατ’ ἐνέργειαν
<span class="lb" data-page="10.740" data-line="6" id="l10.740.6"></span>ἢ δύναμιν ἢ κατὰ συμβεβηκὸς ψύχει θεραπεύειν αὐτούς. ἡ
<span class="lb" data-page="10.740" data-line="7" id="l10.740.7"></span>γὰρ ἀπὸ τῆς διαθέσεως ἔνδειξις εἰς τοσούτους ἐτμήθη τοὺς
<span class="lb" data-page="10.740" data-line="8" id="l10.740.8"></span>κατὰ μέρος σκοπούς. αὐτοὶ δὲ πάλιν οὗτοι οἱ σκοποὶ τὴν
<span class="lb" data-page="10.740" data-line="9" id="l10.740.9"></span>ὕλην τῶν βοηθημάτων εὑρίσκουσι κατὰ τὰς ἐν τοῖς περὶ φαρμάκων
<span class="lb" data-page="10.740" data-line="10" id="l10.740.10"></span>εἰρημένας μεθόδους· ἀρχὴ γὰρ ἐκείνων ἐστὶν εἰς ὅπερ
<span class="lb" data-page="10.740" data-line="11" id="l10.740.11"></span>ἐτελεύτησεν ἡ ἐκ τῆς θεραπευομένης διαθέσεως τομή. κυριωτάτη
<span class="lb" data-page="10.740" data-line="12" id="l10.740.12"></span>μὲν οὖν ἐν τῷ λυθῆναι τὴν νόσον θεραπεία νοεῖται,
<span class="lb" data-page="10.740" data-line="13" id="l10.740.13"></span>καταχρωμένων δὲ καὶ τὸ μικτὸν γένος ἔκ τε τῆς ὄντως θεραπείας
<span class="lb" data-page="10.740" data-line="14" id="l10.740.14"></span>καὶ ἣν ὀνομάζουσι προφυλακήν. τῶν μὲν οὖν ἐφημέρων
<span class="lb" data-page="10.740" data-line="15" id="l10.740.15"></span>πυρετῶν ἡ ὄντως ἐστὶ θεραπεία, καθάπερ γε καὶ ἡ τῶν ἑκτικῶν.
<span class="lb" data-page="10.740" data-line="16" id="l10.740.16"></span>ὅσοι δ’ ἐπὶ χυμοῖς συνίστανται σηπομένοις ἡ λεγομένη
<span class="lb" data-page="10.740" data-line="17" id="l10.740.17"></span>θεραπεία τὴν προφυλακὴν προσείληφεν, ἥτις ἐστὶ τὸ τὴν νόσον
<span class="lb" data-page="10.740" data-line="18" id="l10.740.18"></span>ἐργαζόμενον αἴτιον ἐκκόπτειν. ὀνομάζεται δὲ καὶ αὐτὸ
<span class="pb" data-page="10.741" id="p10.741"></span>
<span class="lb" data-page="10.741" data-line="1" id="l10.741.1"></span>τοῦτο τὸ μέρος τῆς τέχνης θεραπευτικὸν, ἀποκεχωρισμένον
<span class="lb" data-page="10.741" data-line="2" id="l10.741.2"></span>τοῦ καθαρῶς τε καὶ εἰλικρινῶς προφυλακτικοῦ τῷ γενέσθαι
<span class="lb" data-page="10.741" data-line="3" id="l10.741.3"></span>τὴν νόσον μὲν αἰσθητῶς ὑπὸ τῆς αἰτίας ἤδη, μέλλειν δὲ ἔσεσθαι
<span class="lb" data-page="10.741" data-line="4" id="l10.741.4"></span>κατὰ τὰς προφυλακτικάς. τοῖς μὲν οὖν ὀνόμασιν ὡς
<span class="lb" data-page="10.741" data-line="5" id="l10.741.5"></span>ἂν ἐθέλοι τις χρήσθω, τοῦτο γὰρ ἀναμιμνήσκειν ἀεὶ χρὴ, φυλαττέτω
<span class="lb" data-page="10.741" data-line="6" id="l10.741.6"></span>δὲ τὴν ἐφ’ ἑκάστου τῶν πραγμάτων ἔνδειξιν τῶν
<span class="lb" data-page="10.741" data-line="7" id="l10.741.7"></span>ἰαμάτων, ὡς εἴ γε παραλείποι τι κᾂν ἓν ἐξ αὐτῶν, ἀνάλογον
<span class="lb" data-page="10.741" data-line="8" id="l10.741.8"></span>ἐκείνου τῷ μεγέθει τε καὶ τῇ δυνάμει βλάψει τὴν ἴασιν.
</p>
          </article>

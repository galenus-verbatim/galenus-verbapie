<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.20">
<span class="pb page1" data-page="10.801" id="p10.801"></span>
<span class="milestone ed1page page1" data-n="4.161" data-unit="ed1page" id="ed1page.4.161"></span>
<span class="milestone ed2page page1" data-n="10.269" data-unit="ed2page" id="ed2page.10.269"></span>
            <p>
<span class="lb" data-page="10.801" data-line="7" id="l10.801.7"></span>Καὶ γὰρ καὶ τούτων ἁπάντων ἐν ἐκείνοις
<span class="lb" data-page="10.801" data-line="8" id="l10.801.8"></span>τοῖς ὑπομνήμασι τὴν ὕλην ἄφθονον ἔχεις. ὥστ’ ἀρκεῖ πρός
<span class="lb" data-page="10.801" data-line="9" id="l10.801.9"></span>γε τὰ <span class="milestone ed2page" data-n="10.270" data-unit="ed2page" id="ed2page.10.270"></span>παρόντα περὶ τῆς τῶν φλεγμαινόντων μορίων
<span class="lb" data-page="10.801" data-line="10" id="l10.801.10"></span>διαφορᾶς ὅσα λέλεκταί μοι. μελλήσω γὰρ ἐπὶ πλέον ἐρεῖν
<span class="lb" data-page="10.801" data-line="11" id="l10.801.11"></span>ὑπὲρ αὐτῶν ἐν τῇ μεθόδῳ τῆς θεραπείας ἁπάντων τῶν παρὰ
<span class="lb" data-page="10.801" data-line="12" id="l10.801.12"></span>φύσιν ὄγκων· οὐδὲ γὰρ οὐδὲ νῦν ὡς ἔργον τι καὶ σπούδασμα
<span class="lb" data-page="10.801" data-line="13" id="l10.801.13"></span>μετεχειρισάμην τόνδε τὸν λόγον, ἀλλ’ ἐν παρέργῳ διῆλθον, ὡς
<span class="lb" data-page="10.801" data-line="14" id="l10.801.14"></span>ἐξ ἀκολουθίας τινὸς ἐμπεσὼν αὐτῷ. προὔκειτο γὰρ οὐχ ὡς
<span class="lb" data-page="10.801" data-line="15" id="l10.801.15"></span>ἄν τις ἄριστα θεραπεύσειεν ἓν ἕκαστον τῶν μορίων φλεγμαῖνον
<span class="lb" data-page="10.801" data-line="16" id="l10.801.16"></span>ὑποθέσθαί σοι κατὰ τὸν ἐνεστῶτα λόγον, ἀλλ’ ἐνδείξασθαι
<span class="lb" data-page="10.801" data-line="17" id="l10.801.17"></span>τὴν βλάβην τῶν καταπλαττομένων ἐν πυρετοῖς ἄνευ τοῦ κενωθῆναι
<span class="pb" data-page="10.802" id="p10.802"></span>
<span class="lb" data-page="10.802" data-line="1" id="l10.802.1"></span>τὸ σύμπαν σῶμα καὶ μάλισθ’ ὅταν μὴ φλεγμαίνῃ τι
<span class="lb" data-page="10.802" data-line="2" id="l10.802.2"></span>τῶν ἔνδον· εἰ γὰρ εἴη τὸ περιέχον<span class="milestone ed1page" data-n="4.162" data-unit="ed1page" id="ed1page.4.162"></span> θερμὸν ὡς κεχύσθαι
<span class="lb" data-page="10.802" data-line="3" id="l10.802.3"></span>τὰς ὕλας ἱκανῶς, μείζων ἡ βλάβη τοῖς τοιούτοις ἕπεται καταπλάσμασιν
<span class="lb" data-page="10.802" data-line="4" id="l10.802.4"></span>ἤπερ τοῖς λουτροῖς. καίτοι δοκοῦσί γε οἱ καθ’
<span class="lb" data-page="10.802" data-line="5" id="l10.802.5"></span>ἑκάστην ἡμέραν αἰονῶντές τε καὶ καταπλάττοντες τὰ ὑποχόνδρια
<span class="lb" data-page="10.802" data-line="6" id="l10.802.6"></span>ἐκ τούτων μὲν οὐχ ὅπως βλάβην, ἀλλὰ καὶ μεγάλην
<span class="lb" data-page="10.802" data-line="7" id="l10.802.7"></span>ὠφέλειαν γίγνεσθαι τοῖς νοσοῦσιν, ἐκ λουτρῶν δ’ οὐκ ὠφέλειαν
<span class="lb" data-page="10.802" data-line="8" id="l10.802.8"></span>γίγνεσθαι, ἀλλὰ καὶ μεγίστην βλάβην, ἀγνοοῦντες ὥσπερ
<span class="lb" data-page="10.802" data-line="9" id="l10.802.9"></span>τῶν ἄλλων ἁπάντων ὧν περὶ τὸν κάμνοντα πράττουσιν, οὕτω
<span class="lb" data-page="10.802" data-line="10" id="l10.802.10"></span>καὶ τῶν βαλανείων τὴν φύσιν. ἐγὼ δὲ περὶ μὲν ὅλης αὐτῶν
<span class="lb" data-page="10.802" data-line="11" id="l10.802.11"></span>τῆς δυνάμεως ἔμπροσθεν εἴρηκα τελεώτατα, νυνὶ δ’
<span class="lb" data-page="10.802" data-line="12" id="l10.802.12"></span>ἀρκεῖ μοι τό γε τοσοῦτον εἰπεῖν, ὡς ἐπὶ τινῶν μὲν οὔ τι
<span class="lb" data-page="10.802" data-line="13" id="l10.802.13"></span>βλάψει τὸ βαλανεῖον ὅλως, ἐπὶ τινῶν δὲ τοῦ καταπλάσματος
<span class="lb" data-page="10.802" data-line="14" id="l10.802.14"></span>ἧττον. ὃ γὰρ ἐν τοῖς ὑποχονδρίοις ἐργάζεται τὰ χαλαστικὰ
<span class="lb" data-page="10.802" data-line="15" id="l10.802.15"></span>πρὸς αὐτῶν ὀνομαζόμενα βοηθήματα, τοῦτ’ ἐν ὅλῳ τῷ σώματι
<span class="lb" data-page="10.802" data-line="16" id="l10.802.16"></span>τὸ βαλανεῖον. ὥσθ’ ὅταν ἐν τῇ παρακμῇ παραλαμβάνηται,
<span class="lb" data-page="10.802" data-line="17" id="l10.802.17"></span>διαπνεομένου τοῦ σώματος ἤδη μετρίως, οὐ σμικρὸν
<span class="lb" data-page="10.802" data-line="18" id="l10.802.18"></span>ὄφελος ἐργάζεται, κενῶσαν ἅπαντ’ ἔξ αὐτοῦ τὰ λιγνυώδη καὶ
<span class="pb" data-page="10.803" id="p10.803"></span>
<span class="lb" data-page="10.803" data-line="1" id="l10.803.1"></span>καπνώδη περιττώματα. καὶ εἴ γε μηδὲν εἴη τῶν σπλάγχνων
<span class="lb" data-page="10.803" data-line="2" id="l10.803.2"></span>ἀσθενὲς, ὀνήσει τὸν κάμνοντα, χωρὶς τοῦ φρῖξαι τότε γενόμενον.
<span class="lb" data-page="10.803" data-line="3" id="l10.803.3"></span>τρεῖς γὰρ ἔχειν δεῖ τούτους σκοποὺς ἐπὶ τῶν ἐν ἅπασι
<span class="lb" data-page="10.803" data-line="4" id="l10.803.4"></span>πυρετοῖς λουτρῶν· ἕνα μὲν εἰ χωρὶς τοῦ φρῖξαι γένοιτο, δεύτερον
<span class="lb" data-page="10.803" data-line="5" id="l10.803.5"></span>δ’ εἰ μηδὲν τῶν κυρίων μορίων ἀσθενὲς ὑπάρχοι, καὶ
<span class="lb" data-page="10.803" data-line="6" id="l10.803.6"></span>τρίτον εἰ μὴ πλῆθος ὠμῶν εἴη χυμῶν κατὰ τὰς πρώτας φλέβας.
<span class="lb" data-page="10.803" data-line="7" id="l10.803.7"></span>ἡ μὲν γὰρ φρίκη λέλεκται πρόσθεν ὅπως οὐ μόνον αὐξάνειν
<span class="lb" data-page="10.803" data-line="8" id="l10.803.8"></span>τοὺς ὄντας ἤδη πυρετοὺς, ἀλλὰ καὶ γεννᾷν ἐνίοτε πέφυκε
<span class="lb" data-page="10.803" data-line="9" id="l10.803.9"></span>τοὺς οὐκ ὄντας· ἡ δ’ ἀσθένεια τῶν μορίων χυθέντας τοὺς
<span class="lb" data-page="10.803" data-line="10" id="l10.803.10"></span>χυμοὺς ὑποδέχεται μᾶλλον ἢ πρὶν χυθῆναι· τὸ δὲ τῶν ὠμῶν
<span class="lb" data-page="10.803" data-line="11" id="l10.803.11"></span>χυμῶν πλῆθος εἰς ὅλον ἀναδίδοται τὸ σῶμα. μηδενὸς δὲ
<span class="lb" data-page="10.803" data-line="12" id="l10.803.12"></span>τούτων ἐμποδίζοντος ἐπὶ τῶν βαλανείων δύο ἂν ταῦτα κερδαίνοιτο
<span class="lb" data-page="10.803" data-line="13" id="l10.803.13"></span>τῷ κάμνοντι, κενωθῆναί τι τῆς περιουσίας τῶν χυμῶν
<span class="lb" data-page="10.803" data-line="14" id="l10.803.14"></span>καὶ διαπνεῦσαι τὸ πολὺ τῆς τοῦ πυρετοῦ θερμότητος.
<span class="lb" data-page="10.803" data-line="15" id="l10.803.15"></span>εἰ δὲ πρὸς τῷ μηδὲν ἀσθενὲς εἶναι τῶν κυρίων μορίων, ἔτι
<span class="lb" data-page="10.803" data-line="16" id="l10.803.16"></span>καὶ τῶν ἀκύρων ἀσθενὲς ὑπάρχει τι, καθάπερ ἐπὶ μὲν τῶν
<span class="lb" data-page="10.803" data-line="17" id="l10.803.17"></span>ποδαγρικῶν οἱ πόδες, ἐπὶ δὲ τῶν ἀρθριτικῶν ἅπαντα τὰ
<span class="lb" data-page="10.803" data-line="18" id="l10.803.18"></span>τοῦ σώματος ἄρθρα, μεγίστη τις ἂν ἐκ τοῦ βαλανείου τῷ ﻿
<span class="pb" data-page="10.804" id="p10.804"></span>
<span class="lb" data-page="10.804" data-line="1" id="l10.804.1"></span>κάμνοντι πρὸς τὴν σωτηρίαν ἀπεργασθείη μοῖρα, δεξαμένων
<span class="lb" data-page="10.804" data-line="2" id="l10.804.2"></span>τὰ περιττὰ τῶν ἀσθενῶν. εἴωθε μὲν γὰρ ἐνίοτε καὶ χωρὶς
<span class="lb" data-page="10.804" data-line="3" id="l10.804.3"></span>τῶν βαλανείων ἐπιῤῥεῖν τοῖς ἀσθενέσι τὸ περιττόν· ἐπὶ βαλανείοις
<span class="lb" data-page="10.804" data-line="4" id="l10.804.4"></span>δὲ μᾶλλον, ὡς ἂν καὶ τῶν ὑγρῶν χεομένων καὶ τῶν
<span class="lb" data-page="10.804" data-line="5" id="l10.804.5"></span>ὁδῶν αὐτοῖς παρασκευαζομένων εἰς εὔροιαν· ἄμφω γὰρ ταῦτα
<span class="lb" data-page="10.804" data-line="6" id="l10.804.6"></span>θερμαινομένοις μετρίως ἀναγκαῖον ἐπακολουθεῖν. λέγω δὲ
<span class="lb" data-page="10.804" data-line="7" id="l10.804.7"></span>τήν τε χύσιν τῶν ὑγρῶν καὶ τὴν εὐρυχωρίαν τῶν ὁδῶν. ὅθεν
<span class="lb" data-page="10.804" data-line="8" id="l10.804.8"></span>ὅταν ἧπαρ, ἢ γαστὴρ, ἢ πνεύμων, ἢ θώραξ, ἤ τι τῶν οὕτω
<span class="lb" data-page="10.804" data-line="9" id="l10.804.9"></span>κυρίων ἀσθενὲς τύχῃ, μέγιστα βλάπτονται λουσάμενοι πάντες
<span class="lb" data-page="10.804" data-line="10" id="l10.804.10"></span>οἷς ἂν ᾖ τι περιττὸν ἐν τῷ σώματι· τοῖς δ’ αὐτοῖς τούτοις
<span class="lb" data-page="10.804" data-line="11" id="l10.804.11"></span>καταπλασθεῖσιν ἡ βλάβη γίγνεται διπλασία μετὰ τοῦ
<span class="lb" data-page="10.804" data-line="12" id="l10.804.12"></span>μηδὲν ὀνίνασθαι. <span class="milestone ed2page" data-n="10.271" data-unit="ed2page" id="ed2page.10.271"></span>τὰ μὲν γὰρ βαλανεῖα καὶ κενοῖ τὸ
<span class="lb" data-page="10.804" data-line="13" id="l10.804.13"></span>σύμπαν σῶμα καὶ τὸ καπνῶδες ἅμα τῷ λιγνυώδει διαφορεῖ,
<span class="lb" data-page="10.804" data-line="14" id="l10.804.14"></span>τὰ δ’ εἰρημένα καταπλάσματα τὰ χαλαστικὰ μετὰ τῶν ὁμοίων
<span class="lb" data-page="10.804" data-line="15" id="l10.804.15"></span>αἰονήσεων οὔτε τι τῶν ἀγαθῶν ἔχει καὶ πάνθ’ ἕλκει τὰ
<span class="lb" data-page="10.804" data-line="16" id="l10.804.16"></span>περιττὰ πρὸς τὸ τῶν μορίων ἀσθενέστερον, ὅ τί περ ἂν ᾖ
<span class="lb" data-page="10.804" data-line="17" id="l10.804.17"></span>τοῦτο τῶν κατὰ τὰ μέσα τοῦ σώματος, εἴτ’ οὖν ἧπαρ, εἴτε
<span class="lb" data-page="10.804" data-line="18" id="l10.804.18"></span>γαστὴρ, εἴτε φρένες, εἴτε μεσάραιον ἢ νῆστις ἢ κῶλον ἢ νεφροί.
<span class="pb" data-page="10.805" id="p10.805"></span>
<span class="lb" data-page="10.805" data-line="1" id="l10.805.1"></span>εἰ δ’ ἐπιμελέστεροι βουλόμεθα φαίνεσθαι καὶ τὸν θώρακα
<span class="lb" data-page="10.805" data-line="2" id="l10.805.2"></span>συνθερμαίνοιεν, ἤτοι γ’ εἰς αὐτὸν ἐκεῖνον ἕλξουσι τὸ
<span class="lb" data-page="10.805" data-line="3" id="l10.805.3"></span>περιττὸν ἢ εἰς τὴν καρδίαν ἢ εἰς τὸν πνεύμονα. λέγω δὲ ἀσθενὲς
<span class="lb" data-page="10.805" data-line="4" id="l10.805.4"></span>μόριον ἤτοι τὸ φύσει δυσκρατότατον, ἄλλῳ γὰρ ἄλλο
<span class="lb" data-page="10.805" data-line="5" id="l10.805.5"></span>τοιοῦτον, ἢ τὸ κατά τινα προηγησαμένην νόσον ἐν δυσκρασίᾳ
<span class="lb" data-page="10.805" data-line="6" id="l10.805.6"></span>γενόμενον, ἢ κατὰ τὸν ἐνεστῶτα χρόνον εἰς αὐτὴν ἠγμένον. οὐ
<span class="lb" data-page="10.805" data-line="7" id="l10.805.7"></span>γὰρ ἁπάντων εὐθέως τῶν φλεγμαινόντων μορίων ἢ σηπομένους
<span class="lb" data-page="10.805" data-line="8" id="l10.805.8"></span>χυμοὺς περιεχόντων ἢ ἐμπεφραγμένων ἡ δύναμις ἀῤῥωστεῖ·
<span class="lb" data-page="10.805" data-line="9" id="l10.805.9"></span>θᾶττον μέντοι κᾀπὶ τούτων εἰς τὸ πεπονθὸς φέρεται
<span class="lb" data-page="10.805" data-line="10" id="l10.805.10"></span>τὸ περιττὸν, ὁπόσον ἂν ᾖ διὰ τὴν ἐκ τοῦ παθήματος θέρμην·
<span class="lb" data-page="10.805" data-line="11" id="l10.805.11"></span>ἡ γὰρ οἷον ἑστία τοῦ πυρετοῦ τὸ τὴν ἔμφραξιν ἢ τὴν
<span class="lb" data-page="10.805" data-line="12" id="l10.805.12"></span>σῆψιν ἢ τὴν φλεγμονὴν ἐκδεξάμενόν ἐστι μόριον. ὅταν οὖν
<span class="lb" data-page="10.805" data-line="13" id="l10.805.13"></span>ἕλκοντι διὰ θέρμην αὐτῷ προσέλθοι τις ἔξωθεν ἑτέρα πρόφασις,
<span class="lb" data-page="10.805" data-line="14" id="l10.805.14"></span>ἔκ τινος τῶν δυνάμει θερμαινόντων ἀναγκαῖον αὐξάνεσθαι
<span class="lb" data-page="10.805" data-line="15" id="l10.805.15"></span>τὴν διάθεσιν. εἰ δ’, ὡς εἴρηται, προκεκενωμένος ὅλον
<span class="lb" data-page="10.805" data-line="16" id="l10.805.16"></span>τὸ σῶμα διὰ τῶν χαλαστικῶν θεραπεύοιτο, χωρὶς τοῦ μέγιστον
<span class="lb" data-page="10.805" data-line="17" id="l10.805.17"></span>εἶναι τὸν πυρετὸν ὀνίναιτ’ ἄν τι. τηνικαῦτα δ’, ὡς
<span class="lb" data-page="10.805" data-line="18" id="l10.805.18"></span>ἐλέχθη, καὶ λούοιτ’ ἂν ἀβλαβῶς. χρὴ δὲ φυλάττεσθαι τὴν
<span class="pb" data-page="10.806" id="p10.806"></span>
<span class="lb" data-page="10.806" data-line="1" id="l10.806.1"></span>ψυχρὰν δεξαμενὴν τοὺς τοιούτους· εἰώθασι γὰρ οἵ τ’ ὠμοὶ
<span class="lb" data-page="10.806" data-line="2" id="l10.806.2"></span>χυμοὶ καὶ οἱ σηπόμενοι δυσδιάπνευστοι γίγνεσθαι χρονιζόντων
<span class="lb" data-page="10.806" data-line="3" id="l10.806.3"></span>ἐν αὐτῇ. βλάπτει δ’ αὐτοὺς, κᾂν ἰσχυρῶς εἴη τὸ ὕδωρ
<span class="lb" data-page="10.806" data-line="4" id="l10.806.4"></span>ψυχρὸν, ἐπειδὴ διαπνεῖσθαι τῶν οὕτω διακειμένων καὶ ὅλον
<span class="lb" data-page="10.806" data-line="5" id="l10.806.5"></span>μὲν τὸ σῶμα δεῖται, μάλιστα δὲ τὸ πεπονθός. ὥστε ἤτοι περιχέειν
<span class="lb" data-page="10.806" data-line="6" id="l10.806.6"></span>αὐτοῖς, ὡς εἰώθαμεν, ἐπιτήδειον ὕδωρ, ἢ εἰ μετρίως εἴη
<span class="lb" data-page="10.806" data-line="7" id="l10.806.7"></span>τὸ κατὰ τὴν κολυμβήθραν ψυχρὸν, ἐπιτρέψαντας ἐμβῆναι διὰ
<span class="lb" data-page="10.806" data-line="8" id="l10.806.8"></span>ταχέων ἐξιέναι κελεύειν. ἐπὶ δὲ προήκοντι τῷ νοσήματι, καθ’
<span class="lb" data-page="10.806" data-line="9" id="l10.806.9"></span>ὃν ἤδη καιρὸν ἐκδεδαπάνηται μὲν τὰ περιττὰ, πέπτεται δὲ
<span class="lb" data-page="10.806" data-line="10" id="l10.806.10"></span>τὰ ὠμὰ καὶ τὰ σηπόμενα, καὶ καταπλάσμασι χαλῶσι καὶ βαλανείοις
<span class="lb" data-page="10.806" data-line="11" id="l10.806.11"></span>ἀκίνδυνον χρῆσθαι.
</p>
          </article>

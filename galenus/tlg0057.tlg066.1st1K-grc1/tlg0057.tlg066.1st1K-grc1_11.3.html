<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.3">
<span class="pb page1" data-page="10.741" id="p10.741"></span>
<span class="milestone ed1page page1" data-n="4.152" data-unit="ed1page" id="ed1page.4.152"></span>
<span class="milestone ed2page page1" data-n="10.249" data-unit="ed2page" id="ed2page.10.249"></span>
            <p>
<span class="lb" data-page="10.741" data-line="9" id="l10.741.9"></span>Ὅνπερ δὲ τρόπον ἀπὸ τῆς διαθέσεως ἐπὶ
<span class="lb" data-page="10.741" data-line="10" id="l10.741.10"></span>τὰς ὕλας τῶν βοηθημάτων ἀφικόμεθα, τὸν αὐτὸν τρόπον ἀφ’
<span class="lb" data-page="10.741" data-line="11" id="l10.741.11"></span>ἑκάστου τῶν ἄλλων γενῶν τῶν πρώτων κατέρχεσθαι χρὴ πρὸς
<span class="lb" data-page="10.741" data-line="12" id="l10.741.12"></span>αὐτάς· οἷον ἀπὸ τῆς δυνάμεως· ἀντιτέτακται γὰρ αὕτη τῇ
<span class="lb" data-page="10.741" data-line="13" id="l10.741.13"></span>νόσῳ καθάπερ τις ἀνταγωνιστής· καὶ πρόκειταί γε τῷ ἰατρῷ
<span class="lb" data-page="10.741" data-line="14" id="l10.741.14"></span>βοηθεῖν ταύτῃ καὶ συναγωνίζεσθαι τρόπῳ <span class="milestone ed2page" data-n="10.250" data-unit="ed2page" id="ed2page.10.250"></span>παντί. τίς
<span class="lb" data-page="10.741" data-line="15" id="l10.741.15"></span>οὖν πρῶτος σκοπὸς ἀπὸ τῆς δυνάμεως ἢ τίς ἔνδειξις προτέρα;
<span class="lb" data-page="10.741" data-line="16" id="l10.741.16"></span>καὶ γὰρ κᾀνταῦθα λεκτέον ὡς ἂν ἐθέλοι τις, αὐτὴν
<span class="lb" data-page="10.741" data-line="17" id="l10.741.17"></span>μὲν τὴν δύναμιν ἕνα τὸν πρῶτον σκοπὸν τιθέμενος, τὸ δ’
<span class="pb" data-page="10.742" id="p10.742"></span>
<span class="lb" data-page="10.742" data-line="1" id="l10.742.1"></span>ὑπ’ αὐτῆς ἐνδεικνύμενον ἕτερον σκοπὸν δεύτερον. ἐπεὶ τοίνυν
<span class="lb" data-page="10.742" data-line="2" id="l10.742.2"></span>ἐδείχθη τὴν ἑαυτῆς ἐνδεικνυμένη φυλακὴν, ὥσπερ ἡ
<span class="lb" data-page="10.742" data-line="3" id="l10.742.3"></span>νόσος τὴν ἀναίρεσιν, ἔσται πάλιν ὁ δεύτερος ἐπὶ τῇ δυνάμει
<span class="lb" data-page="10.742" data-line="4" id="l10.742.4"></span>σκοπὸς ἡ φυλακὴ, καθάπερ ἐπὶ τῶν νοσημάτων ἡ ἀναίρεσις.
<span class="lb" data-page="10.742" data-line="5" id="l10.742.5"></span>ἀλλ’ ἡ μὲν φυλακὴ τὴν τῶν ὁμοίων ἐνδείξεται προσαγωγὴν,
<span class="lb" data-page="10.742" data-line="6" id="l10.742.6"></span>ἡ δ’ ἀναίρεσις τὴν τῶν ἐναντίων. ἐπειδὴ δὲ τῆς
<span class="lb" data-page="10.742" data-line="7" id="l10.742.7"></span>δυνάμεως οὐσία συνεπληροῦτο διά τε τοῦ πνεύματος καὶ
<span class="lb" data-page="10.742" data-line="8" id="l10.742.8"></span>τῆς σαρκώδους ἰδέας καὶ τῶν στερεῶν, ἐκ τῶν ὁμοίων ἑκάστῳ
<span class="lb" data-page="10.742" data-line="9" id="l10.742.9"></span>πορίζεσθαι χρὴ τὴν διαμονήν· τῷ μὲν πνεύματι διὰ
<span class="lb" data-page="10.742" data-line="10" id="l10.742.10"></span>τῆς ἀναπνοῆς τε καὶ διαπνοῆς καὶ τῆς ἐκ τοῦ αἵματος
<span class="lb" data-page="10.742" data-line="11" id="l10.742.11"></span>ἀναθυμιάσεως, ἐξέστω δὲ κᾀνταῦθα τῷ βουλομένῳ καλεῖν
<span class="lb" data-page="10.742" data-line="12" id="l10.742.12"></span>ἀέρωσιν, ἢ λεπτοποίησιν αἵματος, ἢ εἰς ἀτμοὺς λύσιν, ἢ
<span class="lb" data-page="10.742" data-line="13" id="l10.742.13"></span>χύσιν, ἢ ὅπως ἂν αὐτὸς ἐθέλοι· τῷ δὲ τῶν στερεῶν γένει
<span class="lb" data-page="10.742" data-line="14" id="l10.742.14"></span>διὰ τῆς στερεᾶς τροφῆς, ὥσπερ γε καὶ τῷ τῶν σαρκωδῶν
<span class="lb" data-page="10.742" data-line="15" id="l10.742.15"></span>διὰ τῆς ἐν μέσῳ φύσεως ὑγρῶν τε καὶ στερεῶν σωμάτων.
<span class="lb" data-page="10.742" data-line="16" id="l10.742.16"></span>ἑκάστου δὲ τούτων εὑρήσεις τὸ μὲν ποσὸν ἐκ τῆς κατὰ
<span class="lb" data-page="10.742" data-line="17" id="l10.742.17"></span>τὴν φυλαττομένην οὐσίαν ποσότητος, τὸ δὲ ποιὸν ἐκ τῆς
<span class="lb" data-page="10.742" data-line="18" id="l10.742.18"></span>κράσεως. αὐτῆς δὲ τῆς κράσεως καθ’ ἕκαστον αὐτῶν ἤτοι
<span class="pb" data-page="10.743" id="p10.743"></span>
<span class="lb" data-page="10.743" data-line="1" id="l10.743.1"></span>γε ἀρίστης ὑπαρχούσης ἢ μεμπτῆς κατά τι, τὴν μὲν ἀρίστην
<span class="lb" data-page="10.743" data-line="2" id="l10.743.2"></span>ἀεὶ φυλάττειν χρὴ, τὴν μεμπτὴν δὲ ἐπὶ μὲν τῶν
<span class="lb" data-page="10.743" data-line="3" id="l10.743.3"></span>ὑγιαινόντων ἤτοι φυλάττειν ἢ ἀλλοιοῦν· ἐπὶ δὲ τῶν νοσούντων
<span class="lb" data-page="10.743" data-line="4" id="l10.743.4"></span>φυλάττειν, ἐξ οὗ λογισμοῦ πρόσθεν ἐδείκνυτο μεγίστην
<span class="lb" data-page="10.743" data-line="5" id="l10.743.5"></span>ἔνδειξιν ἔχον τὸ ἔθος, ἢ γὰρ τὴν ἐξ ἀρχῆς αὐτοῦ
<span class="lb" data-page="10.743" data-line="6" id="l10.743.6"></span>φυλάττειν κρᾶσιν ἢ τὴν ἐπίκτητον ἐργάζεσθαι. γίγνεσθαι
<span class="lb" data-page="10.743" data-line="7" id="l10.743.7"></span>δ’, ὡς ἐλέγετο, τὴν ἔνδειξιν τοῦ μέτρου τῶν βοηθημάτων
<span class="lb" data-page="10.743" data-line="8" id="l10.743.8"></span>ἐκ τῆς νῦν κράσεως, ὥσπερ γε κᾀκ τῆς ἡλικίας, οὐχ ἧς
<span class="lb" data-page="10.743" data-line="9" id="l10.743.9"></span>ἔμπροσθεν εἶχεν ὁ κάμνων, ἀλλ’ ἧς νῦν ἔχει. διαφορᾶς δ’
<span class="lb" data-page="10.743" data-line="10" id="l10.743.10"></span>οὐκ ὀλίγης ὑπαρχούσης ἐν τῇ κράσει τῶν τοῦ ζώου μορίων,
<span class="lb" data-page="10.743" data-line="11" id="l10.743.11"></span>ἴδιον ἑκάστῳ τὸ μέτρον ἔσεσθαι τῶν ὁμοίων ἑαυτῷ, τῷ
<span class="lb" data-page="10.743" data-line="12" id="l10.743.12"></span>μὲν γεωδεστέρῳ τῶν γεωδεστέρων, τῷ δὲ ὑγροτέρῳ τῶν
<span class="lb" data-page="10.743" data-line="13" id="l10.743.13"></span>ὑγροτέρων· οὕτω δὲ καὶ τῷ μὲν ἀερωδεστέρῳ τῶν ἀερωδῶν,
<span class="lb" data-page="10.743" data-line="14" id="l10.743.14"></span>τῷ δὲ θερμοτέρῳ τῶν πυρωδῶν. ἐντεῦθεν οὖν ἤδη τὰς ὕλας
<span class="lb" data-page="10.743" data-line="15" id="l10.743.15"></span>ἐξευρίσκειν ἁπάντων τῶν κατὰ μέρος, ἐν τροφαῖς καὶ πόμασι
<span class="lb" data-page="10.743" data-line="16" id="l10.743.16"></span>καὶ ἀέρι καὶ τοῖς ἐπιτηδευομένοις ἅπασιν. ἔνθα δ’
<span class="lb" data-page="10.743" data-line="17" id="l10.743.17"></span>ἀλλήλαις ἐναντιοῦνταί τινες ἐνδείξεις, τῇ πρόσθεν εἰρημένῃ
<span class="pb" data-page="10.744" id="p10.744"></span>
<span class="lb" data-page="10.744" data-line="1" id="l10.744.1"></span>χρῆσθαι μεθόδῳ, πρὸς τὴν τῶν πρακτέων εὕρεσιν ἐπιβλέποντα
<span class="lb" data-page="10.744" data-line="2" id="l10.744.2"></span>μέγεθός τε καὶ ἀξίωμα τῶν ἐνδεικνυμένων σκοπῶν. αἱρεῖσθαι
<span class="lb" data-page="10.744" data-line="3" id="l10.744.3"></span>γὰρ ἐδείκνυμεν χρῆναι τὰς ἀπὸ τῶν ἀξιολογωτέρων τε
<span class="lb" data-page="10.744" data-line="4" id="l10.744.4"></span>καὶ μειζόνων ἐνδείξεις σκοπῶν. ἀξίωμα μὲν οὖν αὐτῶν εἰς
<span class="lb" data-page="10.744" data-line="5" id="l10.744.5"></span>ζωὴν ἢ ὑγείαν ἀποβλεπόντων κρίνεσθαι, μέγεθος δ’ εἶναι
<span class="lb" data-page="10.744" data-line="6" id="l10.744.6"></span>διττὸν, ἤτοι κατὰ τὴν οἰκείαν οὐσίαν ἢ τὴν τοῦ κατὰ
<span class="lb" data-page="10.744" data-line="7" id="l10.744.7"></span>φύσιν ἐκτροπήν. ἐπὶ ταύταις οὖν ἤδη ταῖς μεθόδοις γυμνασθῶμεν
<span class="lb" data-page="10.744" data-line="8" id="l10.744.8"></span>ἐν τῷ γένει τῶν ἐπὶ σηπεδόνι πυρετῶν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.4">
<span class="pb page1" data-page="10.744" id="p10.744"></span>
<span class="milestone ed1page page1" data-n="4.152" data-unit="ed1page" id="ed1page.4.152"></span>
<span class="milestone ed2page page1" data-n="10.250" data-unit="ed2page" id="ed2page.10.250"></span>
            <p>
<span class="lb" data-page="10.744" data-line="9" id="l10.744.9"></span>Ἐπεὶ δὲ ἡ σηπεδὼν ἤτοι γε ὁμοτίμως ἐν
<span class="lb" data-page="10.744" data-line="10" id="l10.744.10"></span>ἅπασι συνίσταται τοῖς ἀγγείοις ἢ ἐν τοῖς μεγίστοις καὶ κυριωτάτοις,
<span class="lb" data-page="10.744" data-line="11" id="l10.744.11"></span>ἃ δὴ μεταξὺ βουβώνων τ’ ἐστὶ καὶ μασχαλῶν, ἢ
<span class="lb" data-page="10.744" data-line="12" id="l10.744.12"></span>καθ’ ἕν τι μόριον ἤτοι <span class="milestone ed2page" data-n="10.251" data-unit="ed2page" id="ed2page.10.251"></span>φλεγμαῖνον, ἢ καὶ χωρὶς φλεγμονῆς,
<span class="lb" data-page="10.744" data-line="13" id="l10.744.13"></span>ἐν ἑαυτῷ περιέχον οἷόν περ ἐν ἑστίᾳ τινὶ τὴν ἀρχὴν
<span class="lb" data-page="10.744" data-line="14" id="l10.744.14"></span>τοῦ πυρετοῦ, καθ’ ἑκάστην τῶν εἰρημένων διαφορῶν ἰδίᾳ
<span class="lb" data-page="10.744" data-line="15" id="l10.744.15"></span>χρὴ γυμνάσασθαι. καὶ πρώτην γε τὴν ἤτοι κατὰ τὰ μέγιστα
<span class="lb" data-page="10.744" data-line="16" id="l10.744.16"></span>τῶν ἀγγείων ἢ σύμπανθ’ ἅμα γινομένην τῷ λόγῳ προχειρησόμεθα.
<span class="lb" data-page="10.744" data-line="17" id="l10.744.17"></span>τὸν γὰρ ἐπὶ τῇ τοιαύτῃ διαθέσει πυρετὸν εἶναι μὲν
<span class="lb" data-page="10.744" data-line="18" id="l10.744.18"></span>δήπου σύνοχον ἀναγκαῖον, ἰαθῆναι δ’ ἀδύνατον ἄνευ τοῦ
<span class="pb" data-page="10.745" id="p10.745"></span>
<span class="lb" data-page="10.745" data-line="1" id="l10.745.1"></span>παύσασθαι τὴν σηπεδόνα. παύσασθαι δ’ οὐ δύναται μενούσης
<span class="lb" data-page="10.745" data-line="2" id="l10.745.2"></span>τῆς αἰτίας. ἐκκόπτειν οὖν χρὴ τὴν αἰτίαν αὐτῆς, εἰ μέλλει
<span class="lb" data-page="10.745" data-line="3" id="l10.745.3"></span>προτέρα μὲν ἡ σῆψις, ἐπ’ αὐτῇ δ’ ὁ πυρετὸς ἰαθήσεσθαι.
<span class="lb" data-page="10.745" data-line="4" id="l10.745.4"></span>τίς οὖν ἡ αἰτία τῆς ὁμοτίμου σηπεδόνος ἐν ἅπασι τοῖς ἀγγείοις
<span class="lb" data-page="10.745" data-line="5" id="l10.745.5"></span>ἀναμνησθῆναι χρὴ πρῶτον, ἢ τίς ποθ’ ἡμῖν ἐδείκνυτο
<span class="lb" data-page="10.745" data-line="6" id="l10.745.6"></span>σηπεδόνος αἰτία, κᾄπειθ’ ἑξῆς ζητῆσαι τὴν τῆς ὁμαλῶς γινομένης
<span class="lb" data-page="10.745" data-line="7" id="l10.745.7"></span>ἐν ἅπαντι μέρει τοῦ ζώου. δέδεικται τοίνυν ἐν ταῖς
<span class="lb" data-page="10.745" data-line="8" id="l10.745.8"></span>τῶν νόσων αἰτίαις ὡς ἐκεῖνα μόνα σήπεται τῶν σωμάτων
<span class="lb" data-page="10.745" data-line="9" id="l10.745.9"></span>ὅσα φύσιν ἔχοντα θερμὴν καὶ ὑγρὰν ἀδιάπνευστα καὶ ἀῤῥίπιστα
<span class="lb" data-page="10.745" data-line="10" id="l10.745.10"></span>μένει ἐν θερμῷ καὶ ὑγρῷ χωρίῳ. εἰ δ’ ἐν κινήσει τε
<span class="lb" data-page="10.745" data-line="11" id="l10.745.11"></span>εἴη καὶ ῥιπίζοιτο καὶ διαπνέοιτο, δύναιτ’ ἂν ἄσηπτα φυλάττεσθαι,
<span class="lb" data-page="10.745" data-line="12" id="l10.745.12"></span>καὶ μάλισθ’ ὅσα σώματα διοικοῦσιν αἱ φύσεις, ὥσπερ
<span class="lb" data-page="10.745" data-line="13" id="l10.745.13"></span><span class="milestone ed1page" data-n="4.153" data-unit="ed1page" id="ed1page.4.153"></span>τὰ τῶν ζώων τε καὶ τῶν φυτῶν· αὗται γὰρ ἐξ ἀρχῆς
<span class="lb" data-page="10.745" data-line="14" id="l10.745.14"></span>ἑαυταῖς ἔχουσι συμφύτους κινήσεις, ὡς ἐν τοῖς τῶν φυσικῶν
<span class="lb" data-page="10.745" data-line="15" id="l10.745.15"></span>δυνάμεων ὑπομνήμασιν ἐδείκνυμεν, αἷς ἀποκρίνουσι τὰ περιττά.
<span class="lb" data-page="10.745" data-line="16" id="l10.745.16"></span>δέδεικται δὲ καὶ δι’ ἄλλων δυοῖν βιβλίων πηλίκη τίς
<span class="lb" data-page="10.745" data-line="17" id="l10.745.17"></span>ἡ χρεία τῆς τ’ ἀναπνοῆς ἐστι καὶ τῶν σφυγμῶν, ὑπὲρ τοῦ
<span class="pb" data-page="10.746" id="p10.746"></span>
<span class="lb" data-page="10.746" data-line="1" id="l10.746.1"></span>ῥιπίζεσθαι καὶ διαπνεῖσθαι τὸ σῶμα καὶ τὴν κατὰ φύσιν ἑαυτοῦ
<span class="lb" data-page="10.746" data-line="2" id="l10.746.2"></span>φυλάττειν θερμασίαν. εἴπερ οὖν τι μέλλει σαφῶς σήπεσθαι
<span class="lb" data-page="10.746" data-line="3" id="l10.746.3"></span>τῶν κατ’ αὐτὸ. τὰς εἰρημένας χρὴ διαπνοὰς ἐπισχεθῆναι.
<span class="lb" data-page="10.746" data-line="4" id="l10.746.4"></span>πῶς δ’ ἂν καὶ δύναιντο αἱ καθ’ ὅλον τὸ ζῶον εἰς τοῦτ’
<span class="lb" data-page="10.746" data-line="5" id="l10.746.5"></span>ἐλθεῖν ἄνευ στεγνώσεως. ἤτοι γ’ ἐν τοῖς πέρασι τῶν ἀγγείων
<span class="lb" data-page="10.746" data-line="6" id="l10.746.6"></span>γινομένης ἢ κατὰ σύμπαν τὸ δέρμα; κατὰ μὲν οὖν τὰ πέρατα
<span class="lb" data-page="10.746" data-line="7" id="l10.746.7"></span>τῶν ἀγγείων ἡ στέγνωσις γίγνοιτ’ ἂν, ἢ διὰ σφοδράν τινα
<span class="lb" data-page="10.746" data-line="8" id="l10.746.8"></span>ἔξωθεν ψύξιν, ἢ διὰ πάχος, ἢ πλῆθος, ἢ γλισχρότητα τῶν
<span class="lb" data-page="10.746" data-line="9" id="l10.746.9"></span>περιεχομένων ἐν αὐτοῖς χυμῶν, ἀθροώτερον ῥευσάντων ἐπὶ
<span class="lb" data-page="10.746" data-line="10" id="l10.746.10"></span>τὴν ἔξω φοράν. γίγνεται δ’ αὐτοῖς τοῦτο καὶ διὰ γυμνάσια
<span class="lb" data-page="10.746" data-line="11" id="l10.746.11"></span>τὰ κατὰ παλαίστραν ἢ ἄλλως ἐπιτηδευθέντα καὶ δι’ ὁδοιπορίας
<span class="lb" data-page="10.746" data-line="12" id="l10.746.12"></span>συντόνους ἢ διὰ τὸ περιέχον ἐξαίφνης ἐκ κρύους εἰς
<span class="lb" data-page="10.746" data-line="13" id="l10.746.13"></span>θάλπος μεταβαλόν. ἐνίοτε δὲ καὶ διὰ θυμὸν οἱ χυμοὶ ζέσαντες
<span class="lb" data-page="10.746" data-line="14" id="l10.746.14"></span>ἀθρόα καὶ χρησάμενοι τῇ πρὸς τοὐκτὸς φύσει τὰς εἰρημένας
<span class="lb" data-page="10.746" data-line="15" id="l10.746.15"></span>στεγνώσεις εἰργάσαντο. χρὴ τοίνυν ὅστις ἰᾶσθαι μέλλει
<span class="lb" data-page="10.746" data-line="16" id="l10.746.16"></span>τὸν προκείμενον ἐν ἐν τῷ λόγῳ πυρετὸν, ἅμα μὲν ἐκκόπτειν
<span class="lb" data-page="10.746" data-line="17" id="l10.746.17"></span>αὐτοῦ τὴν αἰτίαν, ἅμα δὲ καὶ τὴν ἤδη γεγενημένην ὑπ’ αὐτῆς
<span class="lb" data-page="10.746" data-line="18" id="l10.746.18"></span>ἐν τῷ ζώῳ θερμασίαν ἐμψύχειν. ὅπως μὲν οὖν ἐκείνην χρὴ
<span class="lb" data-page="10.746" data-line="19" id="l10.746.19"></span>ψύχειν ἔμπροσθεν εἴρηται· τὴν δ’ αἰτίαν ἐκκόπτειν προσήκει,
<span class="pb" data-page="10.747" id="p10.747"></span>
<span class="lb" data-page="10.747" data-line="1" id="l10.747.1"></span>κατὰ τὴν ἰδίαν ἑκάστης φύσιν ἐξευρίσκοντα τὴν ἐναντίωσιν·
<span class="lb" data-page="10.747" data-line="2" id="l10.747.2"></span>εἰ μὲν ὑπὸ ψυχρᾶς αἰτίας ἐπιλήθη τε καὶ πυκνὸν εἴργασται
<span class="lb" data-page="10.747" data-line="3" id="l10.747.3"></span>τὸ σῶμα. χαλῶντα καὶ ἀραιοῦντα παντοίως αὐτό· δι’ ἔμφραξιν
<span class="lb" data-page="10.747" data-line="4" id="l10.747.4"></span>δὲ τοῦτο παθὸν ἐκφράττοντα. τὸ δὲ ἐκφράττον εὑρήσεις
<span class="lb" data-page="10.747" data-line="5" id="l10.747.5"></span>κᾀνταῦθα, τῷ τῆς ἐναντιώσεως προσέχων σκοπῷ· τοὺς
<span class="lb" data-page="10.747" data-line="6" id="l10.747.6"></span>μὲν γὰρ πολλοὺς χυμοὺς κενώσεις, τοὺς παχεῖς δὲ καὶ γλίσχρους
<span class="lb" data-page="10.747" data-line="7" id="l10.747.7"></span>ἐργάσῃ λεπτούς τε καὶ ῥυτούς. εἰ δὲ καὶ πλείω συνέλθοι
<span class="lb" data-page="10.747" data-line="8" id="l10.747.8"></span>ποτὲ αἴτια, πρὸς ἅπαντα ἐνιστάμενος ἐξ ὑπεναντίου·
<span class="lb" data-page="10.747" data-line="9" id="l10.747.9"></span>δυνατὸν γὰρ δήπου καὶ πεπιλῆσθαι τὸ σῶμα καὶ πεπυκνῶσθαι
<span class="lb" data-page="10.747" data-line="10" id="l10.747.10"></span>τοὺς πόρους καὶ πολλοὺς καὶ γλίσχρους εἶναι τοὺς χυμούς.
<span class="lb" data-page="10.747" data-line="11" id="l10.747.11"></span>ἐν δὲ ταῖς τοιαύταις ἐπιπλοκαῖς, εἴ τι μεμνήμεθα τῶν
<span class="lb" data-page="10.747" data-line="12" id="l10.747.12"></span>ἐν τοῖς ἔμπροσθεν εἰρημένων, ἄρχεσθαι προσήκει ἀπὸ τῆς
<span class="lb" data-page="10.747" data-line="13" id="l10.747.13"></span>φλεβοτομίας, ἐκκενοῦντα τὸ πλῆθος, ἀφικνεῖσθαι δ’ ἐπὶ τῷ
<span class="lb" data-page="10.747" data-line="14" id="l10.747.14"></span>λεπτύνειν τοὺς χυμοὺς, εἶθ’ ἑξῆς ἐπὶ τὸ χαλᾷν τὰ πεπιλημένα
<span class="lb" data-page="10.747" data-line="15" id="l10.747.15"></span>καὶ ἀραιοῦν τὰ πεπυκνωμένα. ταυτὶ μὲν οὖν ἐκ τῆς
<span class="lb" data-page="10.747" data-line="16" id="l10.747.16"></span>νοσώδους διαθέσεως ἐνδεικτικῶς ληπτέον.
</p>
          </article>

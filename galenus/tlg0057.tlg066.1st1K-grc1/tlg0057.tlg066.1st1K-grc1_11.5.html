<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.5">
<span class="pb page1" data-page="10.747" id="p10.747"></span>
<span class="milestone ed1page page1" data-n="4.153" data-unit="ed1page" id="ed1page.4.153"></span>
<span class="milestone ed2page page1" data-n="10.251" data-unit="ed2page" id="ed2page.10.251"></span>
            <p>
<span class="lb" data-page="10.747" data-line="17" id="l10.747.17"></span><span class="milestone ed2page" data-n="10.252" data-unit="ed2page" id="ed2page.10.252"></span>Ἀπὸ δὲ τῆς δυνάμεως, ἐπειδὴ σιτία
<span class="lb" data-page="10.747" data-line="18" id="l10.747.18"></span>καὶ ποτὰ καὶ πνεύματα ταύτην ἐφύλαττον, ἐν μέτρῳ τέ τινι
<span class="pb" data-page="10.748" id="p10.748"></span>
<span class="lb" data-page="10.748" data-line="1" id="l10.748.1"></span>καὶ ποιότητι δεούσῃ προσφερόμενα, καὶ ἦν αὐτῶν τὸ μὲν
<span class="lb" data-page="10.748" data-line="2" id="l10.748.2"></span>τοῦ ποσοῦ μέτρον ἀπὸ τῆς οὐσίας τῆς δυνάμεως εὑρισκόμενον,
<span class="lb" data-page="10.748" data-line="3" id="l10.748.3"></span>τὸ δὲ τῆς ποιότητος ἀπὸ τῆς κράσεως, ἐπισκεπτέον
<span class="lb" data-page="10.748" data-line="4" id="l10.748.4"></span>ὅπως ἔχουσιν αἱ διοικοῦσαι τὸ σῶμα δυνάμεις. εὐρώστων μὲν
<span class="lb" data-page="10.748" data-line="5" id="l10.748.5"></span>γὰρ οὐσῶν θαῤῥῶν χρῶ τοῖς κενωτικοῖς βοηθήμασιν, ἅπερ
<span class="lb" data-page="10.748" data-line="6" id="l10.748.6"></span>ἐκ τῆς κατὰ τὴν νόσον ἐλήφθη διαθέσεως· ἀῤῥωστοτέρων δὲ
<span class="lb" data-page="10.748" data-line="7" id="l10.748.7"></span>γεγενημένων εὐλαβῶς μεταχειρίζου τὰ κενωτικὰ βοηθήματα.
<span class="lb" data-page="10.748" data-line="8" id="l10.748.8"></span>καὶ μὲν δὴ καὶ τὸ τῶν τροφῶν ποσὸν ἐντεῦθέν σοι ληπτέον.
<span class="lb" data-page="10.748" data-line="9" id="l10.748.9"></span>ἐῤῥωμένων γὰρ τῶν δυνάμεων κατὰ τὸν ἑαυτῶν λόγον καὶ
<span class="lb" data-page="10.748" data-line="10" id="l10.748.10"></span>τῆς ἀκμῆς τοῦ νοσήματος ἐν τάχει προσδοκωμένης ἔξεστι λεπτότατα
<span class="lb" data-page="10.748" data-line="11" id="l10.748.11"></span>διαιτᾷν, ἀῤῥωστοτέρων δ’ οὐσῶν οὐκ ἔξεστιν ἄνευ
<span class="lb" data-page="10.748" data-line="12" id="l10.748.12"></span>ζημίας μεγάλης· ἀλλὰ χρὴ προστιθέναι τοῖς τρέφουσι τοσοῦτον
<span class="lb" data-page="10.748" data-line="13" id="l10.748.13"></span>ὅσον ἀφῄρηνται τῆς εὐτονίας αἱ δυνάμεις. ἐκ τούτων
<span class="lb" data-page="10.748" data-line="14" id="l10.748.14"></span>μὲν τῶν σκοπῶν τὸ ποσὸν τῆς τροφῆς ληπτέον, ἐκ δὲ τῆς
<span class="lb" data-page="10.748" data-line="15" id="l10.748.15"></span>διαθέσεως τῆς κατὰ τὴν νόσον ἅμα τῇ κατὰ φύσιν κράσει ἐν
<span class="lb" data-page="10.748" data-line="16" id="l10.748.16"></span>τῷ τότε χρόνῳ τῶν στερεῶν σωμάτων τὸ ποιὸν, ἀπὸ μὲν τῆς
<span class="lb" data-page="10.748" data-line="17" id="l10.748.17"></span>διαθέσεως, εἰ ἔμφραξις εἴη, τὰς λεπτυνούσας, ἀπὸ δὲ τῆς
<span class="lb" data-page="10.748" data-line="18" id="l10.748.18"></span>κατὰ φύσιν αὐτῶν κράσεως ἅμα τοῖς ἔθεσι, καθὼς καὶ περὶ ﻿ ﻿
<span class="pb" data-page="10.749" id="p10.749"></span>
<span class="lb" data-page="10.749" data-line="1" id="l10.749.1"></span>τούτων διώρισται πρόσθεν. ὁ δὲ καιρὸς τῆς τροφῆς ἐπὶ μὲν
<span class="lb" data-page="10.749" data-line="2" id="l10.749.2"></span>τῶν ἄλλων ἁπάντων πυρετῶν, ὅσοι σήψεσιν ἕπονται, προϊόντος
<span class="lb" data-page="10.749" data-line="3" id="l10.749.3"></span>εἰρήσεται τοῦ λόγου· τοῖς δ’ ἕνα μόνον ἀπ’ ἀρχῆς ἄχρι
<span class="lb" data-page="10.749" data-line="4" id="l10.749.4"></span>τέλους ἔχουσι παροξυσμὸν, ὑπὲρ τούτων γὰρ ἡμῖν ὁ ἐνεστὼς
<span class="lb" data-page="10.749" data-line="5" id="l10.749.5"></span>λόγος, ἥ τ’ εὐφορία καὶ τὸ ἔθος οἱ σκοποί· τηνικαῦτα γὰρ
<span class="lb" data-page="10.749" data-line="6" id="l10.749.6"></span>ἂν αὐτοῖς δοτέον ὅταν εὐφορώτατοι σφῶν αὐτῶν ὑπάρχωσι,
<span class="lb" data-page="10.749" data-line="7" id="l10.749.7"></span>καὶ μάλιστα κατ’ ἐκεῖνον τὸν καιρὸν τῆς ἡμέρας ἐν ᾧ καὶ
<span class="lb" data-page="10.749" data-line="8" id="l10.749.8"></span>πρόσθεν ὑγιαίνοντες ἔθος εἶχον σιτεῖσθαι· μάλιστα γὰρ ἂν
<span class="lb" data-page="10.749" data-line="9" id="l10.749.9"></span>εὐφόρως ἐνέγκαιεν τὰ σιτία κατὰ τούτους τοὺς σκοποὺς λαβόντες.
<span class="lb" data-page="10.749" data-line="10" id="l10.749.10"></span>ὅτι δὲ καὶ τὸ ψυχρὸν τοῖς οὕτω νοσοῦσι δοτέον, ὅταν
<span class="lb" data-page="10.749" data-line="11" id="l10.749.11"></span>ἤδη πέττωνται μὲν οἱ χυμοὶ, τὸ δὲ πάχος αὐτῶν ᾖ προλελεπτυσμένον,
<span class="lb" data-page="10.749" data-line="12" id="l10.749.12"></span>ἐκ τῶν ἐν τοῖς ἔμπροσθεν εἰρημένων εὔδηλον.
</p>
          </article>

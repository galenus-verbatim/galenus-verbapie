<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.7">
<span class="pb page1" data-page="10.751" id="p10.751"></span>
<span class="milestone ed1page page1" data-n="4.153" data-unit="ed1page" id="ed1page.4.153"></span>
<span class="milestone ed2page page1" data-n="10.253" data-unit="ed2page" id="ed2page.10.253"></span>
            <p>
<span class="lb" data-page="10.751" data-line="5" id="l10.751.5"></span>Ἀναλαβόντες οὖν αὖ εἴπωμεν ὁπόσαι μέν
<span class="lb" data-page="10.751" data-line="6" id="l10.751.6"></span>εἰσιν αἱ πᾶσαι διαφοραὶ τῶν ἐπὶ σηπεδόνι χυμῶν ἀναπτομένων
<span class="lb" data-page="10.751" data-line="7" id="l10.751.7"></span>πυρετῶν, τίς δ’ ἡ κοινὴ τοῦ γένους αὐτῶν ἔνδειξις
<span class="lb" data-page="10.751" data-line="8" id="l10.751.8"></span>τῶν ἰασομένων βοηθημάτων, εἶθ’ ἑξῆς ὁποία τις ἡ καθ’
<span class="lb" data-page="10.751" data-line="9" id="l10.751.9"></span>ἕκαστον ἰδία. χρὴ γὰρ δήπου τό τε κοινὸν αὐτοῖς ἅπασι κοινὴν
<span class="lb" data-page="10.751" data-line="10" id="l10.751.10"></span>καὶ τὴν ἔνδειξιν ἔχειν, τό τ’ ἐν ἑκάστῳ διάφορον εἰς
<span class="lb" data-page="10.751" data-line="11" id="l10.751.11"></span>ὅσον ἀποκεχώρηκε τῶν ὁμογενῶν, εἰς τοσοῦτον καὶ τὴν
<span class="lb" data-page="10.751" data-line="12" id="l10.751.12"></span>ἔνδειξιν ἀφωρισμένην ἐκείνων ἔχειν. εἰσὶ δὲ τῶν ἐπὶ σήψει
<span class="lb" data-page="10.751" data-line="13" id="l10.751.13"></span>χυμῶν αἱ διαφοραὶ αἵδε. μία μὲν ἐκ τοῦ παρεῖναι τὰς
<span class="lb" data-page="10.751" data-line="14" id="l10.751.14"></span>αἰτίας αὐτοῖς τῆς σηπεδόνος, ἢ μὴ παρεῖναι, δευτέρα δὲ
<span class="lb" data-page="10.751" data-line="15" id="l10.751.15"></span>ἐκ τοῦ καθ’ ὅλον τὸ ζῶον ἢ κατὰ μέρος ὑπάρχειν τὴν
<span class="lb" data-page="10.751" data-line="16" id="l10.751.16"></span>σηπεδόνα, καὶ τρίτη καθ’ ὅσον ἤτοι μετὰ <span class="milestone ed1page" data-n="4.154" data-unit="ed1page" id="ed1page.4.154"></span>φλεγμονῆς
<span class="pb" data-page="10.752" id="p10.752"></span>
<span class="lb" data-page="10.752" data-line="1" id="l10.752.1"></span>ἢ χωρὶς ταύτης εἴη. ἐπισκεπτέον οὖν ἡμῖν ἐστι τί μὲν
<span class="lb" data-page="10.752" data-line="2" id="l10.752.2"></span>ἔχει κοινὸν ἡ ἀπὸ τῆς αἰτίας ἔνδειξις ὑπαρχούσης ἔτι, τί
<span class="lb" data-page="10.752" data-line="3" id="l10.752.3"></span>δ’ ἡ τῆς σηπεδόνος αὐτῆς· κᾄπειθ’ ἑξῆς τί μὲν ἡ καθ’
<span class="lb" data-page="10.752" data-line="4" id="l10.752.4"></span>ὅλον τὸ ζῶον ἢ τά γε κυριώτατα τῶν ἀγγείων αὐτοῦ· τί
<span class="lb" data-page="10.752" data-line="5" id="l10.752.5"></span>δὲ ἡ καθ’ ἕν τι μόριον, ἔπειθ’ ἑξῆς τῶν καθ’ ἕν τι μορίων
<span class="lb" data-page="10.752" data-line="6" id="l10.752.6"></span>τὰς διαφοράς. ἄλλην μὲν γὰρ εἰκὸς ἔνδειξιν εἶναι
<span class="lb" data-page="10.752" data-line="7" id="l10.752.7"></span>τὴν μετὰ φλεγμονῆς, ἑτέραν δὲ τὴν χωρὶς ταύτης. ἐν αὐταῖς
<span class="lb" data-page="10.752" data-line="8" id="l10.752.8"></span>δὲ ταύταις πάλιν ἑτέραν μὲν ἔτι παρούσης τῆς ποιούσης
<span class="lb" data-page="10.752" data-line="9" id="l10.752.9"></span>αἰτίας, ἑτέραν δ’ οἰχομένης αὐτῆς. εἶθ’ ἑξῆς τὰς
<span class="lb" data-page="10.752" data-line="10" id="l10.752.10"></span>καθ’ ἑκάστην αἰτίαν ἔτι παροῦσαν διαφορὰς, ἐπὶ πάντων
<span class="lb" data-page="10.752" data-line="11" id="l10.752.11"></span>τῶν εἰρημένων κατὰ τὴν τομὴν εἰδῶν· ἐνταῦθα γὰρ ἡμῖν
<span class="lb" data-page="10.752" data-line="12" id="l10.752.12"></span>ἀναγκαῖόν ἐστιν εἰς τὰς ἀπὸ τῶν θεραπευομένων διαθέσεων
<span class="lb" data-page="10.752" data-line="13" id="l10.752.13"></span>ἐνδείξεις τελευτῆσαι. μετὰ δὲ ταύτας δηλονότι τὰς
<span class="lb" data-page="10.752" data-line="14" id="l10.752.14"></span>ἀπὸ τῶν θεραπευσομένων μορίων ἐνδείξεις ληψόμεθα κατὰ
<span class="lb" data-page="10.752" data-line="15" id="l10.752.15"></span>τὴν προειρημένην μέθοδον· αἷς προσθέντες τὰς ἀπὸ τῆς
<span class="lb" data-page="10.752" data-line="16" id="l10.752.16"></span>δυνάμεως τελείαν ἕξομεν ἤδη τὴν μέθοδον τῆς ἁπάντων
<span class="lb" data-page="10.752" data-line="17" id="l10.752.17"></span>τῶν ἐπὶ σήψει πυρετῶν ἰάσεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:11.9">
<span class="pb page1" data-page="10.756" id="p10.756"></span>
<span class="milestone ed1page page1" data-n="4.154" data-unit="ed1page" id="ed1page.4.154"></span>
<span class="milestone ed2page page1" data-n="10.254" data-unit="ed2page" id="ed2page.10.254"></span>
            <p>
<span class="lb" data-page="10.756" data-line="1" id="l10.756.1"></span>Ὅπως οὖν χρὴ βοηθεῖν ἑκάστῳ μετὰ
<span class="lb" data-page="10.756" data-line="2" id="l10.756.2"></span>ταῦτα σκεψόμεθα κατὰ τὴν οἰκείαν τοῦ λόγου τάξιν· ἧς τὴν
<span class="lb" data-page="10.756" data-line="3" id="l10.756.3"></span>ἀρχὴν ἀπὸ τῆς ἐν ὅλῳ τῷ σώματι σηπεδόνος ποιησόμεθα,
<span class="lb" data-page="10.756" data-line="4" id="l10.756.4"></span>γεννώσης καὶ αὐτῆς <span class="milestone ed2page" data-n="10.255" data-unit="ed2page" id="ed2page.10.255"></span>τοὺς συνόχους ὀνομαζομένους πυρετούς.
<span class="lb" data-page="10.756" data-line="5" id="l10.756.5"></span>ἐκκαθαίρειν οὖν χρὴ τὰ σεσηπότα τῶν οὕτω καμνόντων
<span class="lb" data-page="10.756" data-line="6" id="l10.756.6"></span>σωμάτων δι’ οὔρων τε καὶ γαστρὸς καὶ ἱδρώτων· εἰ δ’
<span class="lb" data-page="10.756" data-line="7" id="l10.756.7"></span>αὐτόματόν ποτε τὴν ὁρμὴν ἐπὶ τὸ στόμα τῆς γαστρὸς ποιήσαιτο,
<span class="lb" data-page="10.756" data-line="8" id="l10.756.8"></span>καὶ δι’ ἐμέτων· ἄλλως δὲ οὐ χρὴ παρὰ φύσιν ἐρεθίζειν
<span class="lb" data-page="10.756" data-line="9" id="l10.756.9"></span>αὐτά. ἔστι μὲν οὐκ ὀλίγη τις ὕλη τῶν τὰς εἰρημένας
<span class="lb" data-page="10.756" data-line="10" id="l10.756.10"></span>ἐκκρίσεις προτρεπόντων, ἀλλ’ εἰ πλείους αὐτῶν θερμαὶ καὶ
<span class="lb" data-page="10.756" data-line="11" id="l10.756.11"></span>ξηραὶ ταῖς δυνάμεσιν οὖσαι τὸν πυρετὸν ἐπαύξονται. ἐκλεκτέον
<span class="lb" data-page="10.756" data-line="12" id="l10.756.12"></span>οὖν τῷ ἰατρῷ ὅσα χωρὶς τοῦ θερμαίνειν καὶ ξηραίνειν
<span class="lb" data-page="10.756" data-line="13" id="l10.756.13"></span>ἱκανῶς τὰς εἰρημένας κενώσεις ἐργάζονται, καθάπερ ὅ τε τῆς
<span class="lb" data-page="10.756" data-line="14" id="l10.756.14"></span>πτισάνης χυλὸς καὶ τὸ μελίκρατον ὀξύμελί τε καὶ ἀπόμελι
<span class="lb" data-page="10.756" data-line="15" id="l10.756.15"></span>καὶ ἡ τοῦ σελίνου ῥίζα κατὰ τὸ πινόμενον ὕδωρ ἑψομένη.
<span class="lb" data-page="10.756" data-line="16" id="l10.756.16"></span>αὐτὰ δὲ ταῦτα καὶ κατὰ κοιλίαν ἀγαθά· μὴ διαχωρούσης δὲ
<span class="lb" data-page="10.756" data-line="17" id="l10.756.17"></span>τῆς κοιλίας, κλύζειν μελικράτῳ μετ’ ἐλαίου. τὸ δ’ ὅλον
<span class="pb" data-page="10.757" id="p10.757"></span>
<span class="lb" data-page="10.757" data-line="1" id="l10.757.1"></span>σῶμα πρὶν μὲν κενῶσαι, μανοῦν οὐ χρή· κενώσαντα δ’ ἐγχωρεῖ
<span class="lb" data-page="10.757" data-line="2" id="l10.757.2"></span>μανοῦν φαρμάκῳ χλιαρὰν ἔχοντι τὴν θερμασίαν,
<span class="lb" data-page="10.757" data-line="3" id="l10.757.3"></span>ὁποῖόν ἐστι τὸ διὰ τοῦ χαμαιμήλου. ἐν τούτῳ τῷ καιρῷ καὶ
<span class="lb" data-page="10.757" data-line="4" id="l10.757.4"></span>οἶνος ὑδατώδης πινόμενος ἁπάσας κινεῖ τὰς ἐκκρίσεις καὶ
<span class="lb" data-page="10.757" data-line="5" id="l10.757.5"></span>λουτρὸν εὔκρατον ἐκ γλυκέος ὕδατος. εἰ δὲ καὶ μὴ προσκέοιτό
<span class="lb" data-page="10.757" data-line="6" id="l10.757.6"></span>ποτε κατὰ τὴν λέξιν τὸ γλυκὺ, προσυπακούειν χρὴ
<span class="lb" data-page="10.757" data-line="7" id="l10.757.7"></span>γινώσκοντας ὅτι περὶ τοῦ τοιούτου λουτροῦ διὰ παντὸς ἁ
<span class="lb" data-page="10.757" data-line="8" id="l10.757.8"></span>λόγος ἡμῖν ἐπὶ τῶν πυρεττόντων ἐστὶν, οὐκ ἀσφαλτώδους
<span class="lb" data-page="10.757" data-line="9" id="l10.757.9"></span>ἢ θειώδους, ἣ στυπτηριώδους, ἢ χαλκανθώδους, ἢ ἁλμώδους
<span class="lb" data-page="10.757" data-line="10" id="l10.757.10"></span>ἢ θαλάττης αὐτῆς. ἀλλ’ ὅταν ἀνθίσταται τὸ μέγεθος
<span class="lb" data-page="10.757" data-line="11" id="l10.757.11"></span>τοῦ πυρετοῦ, καθάπερ ἐπὶ τῶν συνόχων, οὔτ’ οἴνῳ χρηστέον
<span class="lb" data-page="10.757" data-line="12" id="l10.757.12"></span>οὔτε λουτρῷ οὔτε ἀλείμμασιν ἀραιωτικοῖς· ἀλλὰ τὸ
<span class="lb" data-page="10.757" data-line="13" id="l10.757.13"></span>ψυχρὸν ὕδωρ ἐν τούτοις τοῖς πυρετοῖς πινόμενον, ὡς ἔμπροσθεν
<span class="lb" data-page="10.757" data-line="14" id="l10.757.14"></span>εἴπομεν, ἐπιτηδειότατον, εἰ μὴ καὶ τοῦτο κωλύει
<span class="lb" data-page="10.757" data-line="15" id="l10.757.15"></span>τι τῶν εἰρημένων. αὐτοῦ μὲν γὰρ τοῦ πυρετοῦ διαπαντὸς
<span class="lb" data-page="10.757" data-line="16" id="l10.757.16"></span>ἴαμα τὸ ψυχρὸν ποτὸν, οὐ μὴν τοῦ γ’ ἐκκενωθῆναι τὰ σηπόμενα
<span class="lb" data-page="10.757" data-line="17" id="l10.757.17"></span>διὰ γαστρὸς, οὔρων ἢ ἱδρώτων. διὸ χρὴ γεγυμνασμένον
<span class="lb" data-page="10.757" data-line="18" id="l10.757.18"></span>ἐν ταῖς νῦν διδασκομέναις μεθόδοις, ἐπὶ τῶν καμνόντων
<span class="pb" data-page="10.758" id="p10.758"></span>
<span class="lb" data-page="10.758" data-line="1" id="l10.758.1"></span>σκοπεῖσθαι, τίνα μέν ἐστιν αὐτοῦ τοῦ πυρετοῦ τὰ
<span class="lb" data-page="10.758" data-line="2" id="l10.758.2"></span>ἰάματα, τίνα δὲ τῆς σήψεως αὐτῆς καθ’ ἑαυτὴν ἐγκειμένης
<span class="lb" data-page="10.758" data-line="3" id="l10.758.3"></span>μόνης, τίνα δὲ τῆς ποιούσης αὐτὴν αἰτίας, καὶ ταύτης
<span class="lb" data-page="10.758" data-line="4" id="l10.758.4"></span>αὐτῆς καθ’ ἑαυτὴν ἐγκειμένης. οὐ γὰρ ὁμολογεῖ πάντα
<span class="lb" data-page="10.758" data-line="5" id="l10.758.5"></span>ἀλλήλοις διὰ παντὸς, ἀλλ’ ἐναντιοῦται πλειστάκις. ἔνθα
<span class="lb" data-page="10.758" data-line="6" id="l10.758.6"></span>χρὴ μεμνημένον ὧν ἐμάθομεν ἐπὶ τὸ μέγιστον <span class="milestone ed1page" data-n="4.155" data-unit="ed1page" id="ed1page.4.155"></span>ἁπάντων
<span class="lb" data-page="10.758" data-line="7" id="l10.758.7"></span>ἔρχεσθαι καὶ τοῦτ’ ἤτοι πρῶτον ἢ μᾶλλον τῶν ἄλλων
<span class="lb" data-page="10.758" data-line="8" id="l10.758.8"></span>ἰᾶσθαι. χαλεπὸν μὲν οὖν εὖ ἴσθι καὶ γνώμης ὀξείας δεόμενον
<span class="lb" data-page="10.758" data-line="9" id="l10.758.9"></span>ἀλλήλοις παραβάλλειν τὸν πυρετὸν καὶ τὴν σηπεδόνα
<span class="lb" data-page="10.758" data-line="10" id="l10.758.10"></span>καὶ τὴν ποιοῦσαν αἰτίαν, ὅταν ἔτι καὶ αὐτὴ παρῇ· χαλεπώτερον
<span class="lb" data-page="10.758" data-line="11" id="l10.758.11"></span>δὲ εἰ καὶ τὴν δύναμιν αὐτοῖς παραβάλλοις, ὅπερ
<span class="lb" data-page="10.758" data-line="12" id="l10.758.12"></span>ἀναγκαῖον μὲν ἀεὶ διὰ τὸν τῆς ζωῆς σκοπὸν, ὡς ἔμπροσθεν
<span class="lb" data-page="10.758" data-line="13" id="l10.758.13"></span>ἐδείκνυμεν, ἐνίοτε δὲ καὶ κατὰ τὸ συμβεβηκὸς ὡς πρὸς
<span class="lb" data-page="10.758" data-line="14" id="l10.758.14"></span>τὴν ἴασιν τῶν νοσημάτων, ὅπερ ὑπεσχόμεθα δείξειν. εἰ μὲν
<span class="lb" data-page="10.758" data-line="15" id="l10.758.15"></span>γὰρ ἱμάτιον εἴη τὸ σηπόμενον, ἤ τι τῶν ἀψύχων ἄλλων
<span class="lb" data-page="10.758" data-line="16" id="l10.758.16"></span>σωμάτων, ἐκ τῶν εἰρημένων ἂν ὑπῆρχεν ἡμῖν μόνον ἡ ἔνδειξις·
<span class="lb" data-page="10.758" data-line="17" id="l10.758.17"></span>ἐπεὶ δ’ ἐν ζῶντι σώματι γίνεται σῆψις, ἀλλοιοῦν
<span class="lb" data-page="10.758" data-line="18" id="l10.758.18"></span>δυναμένῳ καὶ πέττειν, ἐπανάγειν τε πρὸς τὸ χρηστὸν ὅσα ﻿
<span class="pb" data-page="10.759" id="p10.759"></span>
<span class="lb" data-page="10.759" data-line="1" id="l10.759.1"></span>τῶν σηπομένων οἷον ἡμισαπῆ τ’ ἐστὶ καὶ ἡμιμόχθηρα, τὴν
<span class="lb" data-page="10.759" data-line="2" id="l10.759.2"></span>δύναμιν αὐτοῦ ταύτην ᾗ πέττειν πέφυκεν ἐπεγείρων καὶ
<span class="lb" data-page="10.759" data-line="3" id="l10.759.3"></span>ῥωννύων ἰάσῃ τὰ σηπόμενα. διὸ καὶ τότε μάλιστα τολμῶμεν
<span class="lb" data-page="10.759" data-line="4" id="l10.759.4"></span>ἤτοι λούειν ἐν τοῖς βαλανείοις αὐτοὺς ἢ τοῖς ἀραιωτικοῖς
<span class="lb" data-page="10.759" data-line="5" id="l10.759.5"></span>χρῆσθαι φαρμάκοις, ἢ ὕδωρ ψυχρὸν ἢ οἶνον διδόναι
<span class="lb" data-page="10.759" data-line="6" id="l10.759.6"></span>πίνειν, <span class="milestone ed2page" data-n="10.256" data-unit="ed2page" id="ed2page.10.256"></span>ὅταν ἴδωμεν τὰ γνωρίσματα τῶν πεττομένων
<span class="lb" data-page="10.759" data-line="7" id="l10.759.7"></span>χυμῶν. οὐ γὰρ δὴ τῆς γε σφυγμικῆς δυνάμεως ἐῤῥωμένης μόνης
<span class="lb" data-page="10.759" data-line="8" id="l10.759.8"></span>εἰς τὰ τοιαῦτα χρῄζομεν, ὥσπερ οὐδὲ τῆς καθ’ ὁρμὴν
<span class="lb" data-page="10.759" data-line="9" id="l10.759.9"></span>ἡμᾶς κινούσης, ἀλλ’ ὡς εἴρηται τῆς πεπτικῆς μᾶλλον. εἰ μὲν
<span class="lb" data-page="10.759" data-line="10" id="l10.759.10"></span>οὖν αἵ τε δυνάμεις ἰσχυραὶ πᾶσαι τυγχάνοιεν οὖσαι καὶ ὁ πυρετὸς
<span class="lb" data-page="10.759" data-line="11" id="l10.759.11"></span>διακαέστατος καὶ τὰ τῆς πέψεως ἐναργῆ σημεῖα, τὸ
<span class="lb" data-page="10.759" data-line="12" id="l10.759.12"></span>ψυχρὸν αὐτῷ διδόναι θαῤῥοῦντα· δῆλον γὰρ ὅτι μηδὲ πρεσβύτης
<span class="lb" data-page="10.759" data-line="13" id="l10.759.13"></span>ἐστὶν ὁ τοιοῦτος ἐξ ὧν προειρήκαμεν ἁπάσας ἰσχυρὰς
<span class="lb" data-page="10.759" data-line="14" id="l10.759.14"></span>ὑπάρχειν αὐτῷ τὰς δυνάμεις. εἰ δὲ καὶ εὔσαρκος εἴη καὶ ἡ
<span class="lb" data-page="10.759" data-line="15" id="l10.759.15"></span>κατάστασις θερμὴ καὶ ξηρὰ, κᾂν εἰς κολυμβήθραν αὐτὸν ἐμβάλῃς
<span class="lb" data-page="10.759" data-line="16" id="l10.759.16"></span>ψυχρὰν, οὐ βλαβήσεται. κατὰ τὸν τοιοῦτον γοῦν καιρὸν
<span class="lb" data-page="10.759" data-line="17" id="l10.759.17"></span>οἱ ῥίψαντες σφᾶς αὐτοὺς εἰς ὕδωρ ψυχρὸν ἵδρωσάν τε
<span class="pb" data-page="10.760" id="p10.760"></span>
<span class="lb" data-page="10.760" data-line="1" id="l10.760.1"></span>πάντως αὐτίκα καὶ ἡ γαστὴρ οἷστισιν αὐτῶν κατέῤῥηξε χολώδη.
<span class="lb" data-page="10.760" data-line="2" id="l10.760.2"></span>μετρίου δ’ ὑπάρχοντος τοῦ πυρετοῦ καὶ τῶν δυνάμεων
<span class="lb" data-page="10.760" data-line="3" id="l10.760.3"></span>οὐσῶν οὐκ ἰσχυρῶν ἅμα τοῖς τῆς πέψεως σημείοις ὠφελεῖ
<span class="lb" data-page="10.760" data-line="4" id="l10.760.4"></span>τοὺς τοιούτους τά τε βαλανεῖα καὶ ἡ τοῦ οἴνου πόσις, ὅσα
<span class="lb" data-page="10.760" data-line="5" id="l10.760.5"></span>τε τῶν ἀλειμμάτων ἐστὶ μανωτικὰ, καὶ πολὺ μᾶλλον ὅταν ᾖ
<span class="lb" data-page="10.760" data-line="6" id="l10.760.6"></span>τὸ περιέχον ψυχρόν. οὐδὲ γὰρ ἐπιθυμοῦσιν ὡς τὰ πολλὰ
<span class="lb" data-page="10.760" data-line="7" id="l10.760.7"></span>ψυχρῶν λουτρῶν ἢ πόσεων ἐν ταῖς τοιαύταις καταστάσεσιν,
<span class="lb" data-page="10.760" data-line="8" id="l10.760.8"></span>ἀναψυχόμενοι διὰ παντὸς ταῖς εἰσπνοαῖς· ὡς εἴ γε συμβαίη
<span class="lb" data-page="10.760" data-line="9" id="l10.760.9"></span>ποτὲ ψυχροῦ τοῦ περιέχοντος ἀέρος ὄντος ἰσχυρῶς καυσοῦσθαι
<span class="lb" data-page="10.760" data-line="10" id="l10.760.10"></span>τὸν κάμνοντα, βραχείας ἐπ’ αὐτοῦ σωτηρίας ἐλπίδας
<span class="lb" data-page="10.760" data-line="11" id="l10.760.11"></span>ἔχειν. εἰ δὲ μηδὲ τὰ τῆς πέψεως εἴη σημεῖα, μηδὲ τὰς δυνάμεις
<span class="lb" data-page="10.760" data-line="12" id="l10.760.12"></span>ἰσχυρὰς ἔχειν φαίνοιτο, σωθῆναι τοῦτον ἀδύνατον· ὥστε
<span class="lb" data-page="10.760" data-line="13" id="l10.760.13"></span>οὔτε λούσεις αὐτὸν οὔτ’ ἀλείψεις τοῖς μανωτικοῖς φαρμάκοις,
<span class="lb" data-page="10.760" data-line="14" id="l10.760.14"></span>οὔτ’ οἶνον δώσεις οὔτε ψυχρόν· ἐφ’ οὗ γὰρ ἀνέλπιστος ἡ σωτηρία
<span class="lb" data-page="10.760" data-line="15" id="l10.760.15"></span>μάταιον ἂν εἴη διαβάλλειν τοῖς ἰδιώταις τὰ πολλοὺς
<span class="lb" data-page="10.760" data-line="16" id="l10.760.16"></span>σώζοντα βοηθήματα. ἐγὼ γοῦν οἶδά τινας ἰατροὺς ἀμεθόδους
<span class="lb" data-page="10.760" data-line="17" id="l10.760.17"></span>μιμησαμένους τὰ ὑφ’ ἡμῶν πραττόμενα καὶ τοῖς αὐτοῖς χρησαμένους
<span class="lb" data-page="10.760" data-line="18" id="l10.760.18"></span>βοηθήμασιν ἐπὶ τῶν πάντως τεθνηξομένων, ἀλλ’
<span class="pb" data-page="10.761" id="p10.761"></span>
<span class="lb" data-page="10.761" data-line="1" id="l10.761.1"></span>οὔτ’ ἀνύσαντάς τι καὶ τὴν εὔκαιρον αὐτῶν χρῆσιν ὕποπτόν
<span class="lb" data-page="10.761" data-line="2" id="l10.761.2"></span>τε καὶ φοβερὰν ἐργασαμένους. ἀλλ’ ἡμεῖς γε καιροὺς
<span class="lb" data-page="10.761" data-line="3" id="l10.761.3"></span>δηλονότι καὶ βοηθήματα γράφομεν ἐπὶ τῶν σωθῆναι δυναμένων,
<span class="lb" data-page="10.761" data-line="4" id="l10.761.4"></span>ὡς ὅσοι γε ἀνίατοι τῶν νοσούντων εἰσὶν, οὔτε
<span class="lb" data-page="10.761" data-line="5" id="l10.761.5"></span>καιρὸς ἐπιτήδειος οὔτε βοήθημα τούτοις ἐστί. καὶ χρὴ μεμνῆσθαι
<span class="lb" data-page="10.761" data-line="6" id="l10.761.6"></span>τοῦδε παρ’ ὅλον τὸν λόγον, ὑπὲρ τοῦ μὴ δόξαι
<span class="lb" data-page="10.761" data-line="7" id="l10.761.7"></span>ποτὲ τὸν κυριώτατον καὶ πρῶτον σκοπὸν ἁπάντων διαβάλλεσθαι.
<span class="lb" data-page="10.761" data-line="8" id="l10.761.8"></span>λέγοντος γοῦν Ἱπποκράτους τὰ ἐναντία τῶν
<span class="lb" data-page="10.761" data-line="9" id="l10.761.9"></span>ἐναντίων ἰάματα τί κωλύει πᾶσιν ἑξῆς τοῖς πυρέττουσιν
<span class="lb" data-page="10.761" data-line="10" id="l10.761.10"></span>ὕδωρ ψυχρὸν διδόναι; ἀλλ’ οὔτε δοτέον οὔτ’ ἀνατρέπεται
<span class="lb" data-page="10.761" data-line="11" id="l10.761.11"></span>κατ’ ἐκεῖνον τὸν χρόνον ὁ καθόλου σκοπὸς ἁπάσης τῆς θεραπείας.
<span class="lb" data-page="10.761" data-line="12" id="l10.761.12"></span>ἓν μὲν γάρ τι τῶν ψυχόντων ἐνεργείᾳ τὸ ψυχρὸν ὕδωρ
<span class="lb" data-page="10.761" data-line="13" id="l10.761.13"></span>ἐστὶ, πλείω δ’ ἄλλα τὰ μὲν κατὰ δύναμιν, ὡς εἴρηται, ψύχει,
<span class="lb" data-page="10.761" data-line="14" id="l10.761.14"></span>τὰ δὲ κατὰ συμβεβηκός· ὧν ἄλλοτ’ ἄλλῳ χρώμεθα διὰ
<span class="lb" data-page="10.761" data-line="15" id="l10.761.15"></span>τὴν ἐπιπλοκὴν τῶν ἐναντιουμένων ἀλλήλοις σκοπῶν. εἴρηται
<span class="lb" data-page="10.761" data-line="16" id="l10.761.16"></span>δ’ ἡ μέθοδος τῆς τοῦ συμφέροντος ἑκάστοτε πρὸ τῶν ἄλλων
<span class="lb" data-page="10.761" data-line="17" id="l10.761.17"></span>αἱρέσεως. ἐδείχθη δὲ καὶ ὡς ὅσον μὲν ἐπ’ αὐτῷ τῷ πυρετῷ
<span class="lb" data-page="10.761" data-line="18" id="l10.761.18"></span>τὸ ψυχρὸν ὕδωρ ἀεὶ βοήθημά ἐστιν, ὅσον δ’ ἐπὶ τοῖς ἄλλοις
<span class="pb" data-page="10.762" id="p10.762"></span>
<span class="lb" data-page="10.762" data-line="1" id="l10.762.1"></span>οὐκ ἀεί· καθάπερ οὐδ’ ὅταν ἔμφραξις γλίσχρων καὶ παχέων
<span class="lb" data-page="10.762" data-line="2" id="l10.762.2"></span>χυμῶν ἐργάσηται τὴν σηπεδόνα τῶν χυμῶν. ὑποκείσθω δὲ
<span class="lb" data-page="10.762" data-line="3" id="l10.762.3"></span>σὺν αὐτοῖς εἶναι καὶ πλῆθος ἐν ὅλῳ τῷ σώματι καὶ ἡ δύναμις
<span class="lb" data-page="10.762" data-line="4" id="l10.762.4"></span>οὐκ ἀσθενής. ἐν γὰρ ταῖς τοιαύταις ἐπιπλοκαῖς πολλῶν ἐν
<span class="lb" data-page="10.762" data-line="5" id="l10.762.5"></span>τῷ σώματι παρὰ φύσιν ὑπαρχόντων ἔνια μὲν αἴτια προηγούμενα
<span class="lb" data-page="10.762" data-line="6" id="l10.762.6"></span>γενήσεται, καθάπερ τὸ πλῆθος ἅμα τοῖς γλίσχροις
<span class="lb" data-page="10.762" data-line="7" id="l10.762.7"></span>καὶ παχέσι χυμοῖς· ὑπὸ τούτων γὰρ ἡ ἔμφραξις ἀπειργάσθη,
<span class="lb" data-page="10.762" data-line="8" id="l10.762.8"></span>νόσημα οὖσα τῶν ἐμφραττομένων σωμάτων ὀργανικόν. ἐπὶ
<span class="lb" data-page="10.762" data-line="9" id="l10.762.9"></span>ταύτῃ δὲ σύμπτωμα ἐγένετο τῆς διαπνοῆς ἡ ἐπίσχεσις, ἐφ’
<span class="lb" data-page="10.762" data-line="10" id="l10.762.10"></span>ᾗ πάλιν ἡ σηπεδὼν τῶν χυμῶν αἴτιόν τι προηγούμενον τοῦ
<span class="lb" data-page="10.762" data-line="11" id="l10.762.11"></span>πυρετοῦ.
</p>
          </article>

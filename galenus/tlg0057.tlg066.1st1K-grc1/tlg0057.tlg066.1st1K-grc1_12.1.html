<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.1">
<span class="pb page1" data-page="10.810" id="p10.810"></span>
<span class="milestone ed1page page1" data-n="4.163" data-unit="ed1page" id="ed1page.4.163"></span>
<span class="milestone ed2page page1" data-n="10.272" data-unit="ed2page" id="ed2page.10.272"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Μ.
</h2>
            <p>
<span class="lb" data-page="10.810" data-line="1" id="l10.810.1"></span>Οὔτε γένος οὔτε εἶδος οὔτε διαφορά τίς
<span class="lb" data-page="10.810" data-line="2" id="l10.810.2"></span>ἐστι πυρετῶν, ὡς ἔνιοι νομίζουσιν οἱ μετὰ συμπτωμάτων
<span class="lb" data-page="10.810" data-line="3" id="l10.810.3"></span>συνιστάμενοι, ἀλλ’ ὥσπερ ἄλλο τι ἄλλῳ νόσημά τε νοσήματι
<span class="lb" data-page="10.810" data-line="4" id="l10.810.4"></span>καὶ σύμπτωμα συμπτώματι καθ’ ἕνα χρόνον ἐπιπλέκεται
<span class="lb" data-page="10.810" data-line="5" id="l10.810.5"></span>περὶ ἓν σῶμα, κατὰ τὸν αὐτὸν τρόπον ἅμα πυρετῷ
<span class="lb" data-page="10.810" data-line="6" id="l10.810.6"></span>γίγνεταί τινα μείζω συμπτώματα, περιττοτέρας προνοίας
<span class="lb" data-page="10.810" data-line="7" id="l10.810.7"></span>δεόμενα. τῶν μὲν γὰρ μικροτέρων ἐξ ἀνάγκης ἑπομένων
<span class="lb" data-page="10.810" data-line="8" id="l10.810.8"></span>ταῖς γενέσεσι τῶν πυρετῶν οὐδὲ μέμνηνται τὴν ἀρχὴν, ἀλλ’
<span class="lb" data-page="10.810" data-line="9" id="l10.810.9"></span>ὡς οὐδ’ ὅλως ὄντα παραλείπουσιν ἀνώνυμα· τὰ δ’ ἤτοι
<span class="pb" data-page="10.811" id="p10.811"></span>
<span class="lb" data-page="10.811" data-line="1" id="l10.811.1"></span>κατὰ τὸ σπάνιον ἐπιγινόμενα τοῖς πυρέττουσιν ἢ τὸ σύνηθες
<span class="lb" data-page="10.811" data-line="2" id="l10.811.2"></span>ὑπερβάλλοντα μέγεθος ἐξαιρέτου παρὰ τἄλλα διδασκαλίας
<span class="lb" data-page="10.811" data-line="3" id="l10.811.3"></span>ἀξιοῦσιν. εἰσὶ μὲν οὖν αὐτῶν αἱ πρῶται διαφοραὶ τρεῖς.
<span class="lb" data-page="10.811" data-line="4" id="l10.811.4"></span>ἤτοι γὰρ ἐν ταῖς τῶν ἐνεργειῶν βλάβαις εἰσὶν ἢ ἐν ταῖς τῶν
<span class="lb" data-page="10.811" data-line="5" id="l10.811.5"></span>ἐπεχομένων ἢ κενουμένων ἀμετρίαις, ἢ διαθέσεσι σωμάτων
<span class="lb" data-page="10.811" data-line="6" id="l10.811.6"></span>ὑπάρχουσι. οὐ γὰρ τὸ τέταρτον γένος ἐν συμπτώμασι θετέον,
<span class="lb" data-page="10.811" data-line="7" id="l10.811.7"></span>εἰ καὶ ὅτι μάλιστα πάμπολλοι καὶ τοῦτο τοῖς συμπτώμασιν
<span class="lb" data-page="10.811" data-line="8" id="l10.811.8"></span>ἔμιξαν, οἷον ἐρυσιπέλατα καὶ ὀφθαλμίας καὶ ἕλκη καὶ παρωτίδας,
<span class="lb" data-page="10.811" data-line="9" id="l10.811.9"></span>ὅσα τ’ ἄλλα τοιαῦτα. τῶν δ’ εἰρημένων τριῶν αἱ
<span class="lb" data-page="10.811" data-line="10" id="l10.811.10"></span>μὲν τῶν ἐνεργειῶν βλάβαι λυπηραὶ γενηθεῖσαι πρὸς ἑαυτὰς
<span class="lb" data-page="10.811" data-line="11" id="l10.811.11"></span>ἐπιστρέφουσι τὸν ἰατρὸν, ἀφίστασθαι τῶν διαθέσεων ἀναγκάζουσαι,
<span class="lb" data-page="10.811" data-line="12" id="l10.811.12"></span>καθάπερ γε καὶ αἱ τῶν ἐκκρινομένων ἢ ἐπεχομένων
<span class="lb" data-page="10.811" data-line="13" id="l10.811.13"></span>ἀμετρίαι. τὸ δ’ ἐν ταῖς διαθέσεσι γένος τῶν συμπτωμάτων
<span class="lb" data-page="10.811" data-line="14" id="l10.811.14"></span>σημεῖον μέν ἐστιν ἑτέρας διαθέσεως, ἣν χρὴ θεραπεύειν,
<span class="lb" data-page="10.811" data-line="15" id="l10.811.15"></span>αὐτὸ δ’ οὐδεμίαν ἐξαίρετον ἴασιν ἔχει, παυόμενον
<span class="lb" data-page="10.811" data-line="16" id="l10.811.16"></span>ἅμα τῇ ποιούσῃ διαθέσει. καθόλου μὲν οὖν εἰπεῖν οὐδὲν
<span class="lb" data-page="10.811" data-line="17" id="l10.811.17"></span>τῶν συμπτωμάτων ᾗ σύμπτωμά ἐστιν οὔτ’ ἐνδείκνυται θεραπείαν
<span class="lb" data-page="10.811" data-line="18" id="l10.811.18"></span>οὔθ’ ὑπαλλάττει πρώτως. ἐδείχθη γὰρ ἐκ τῶν νοσημάτων
<span class="pb" data-page="10.812" id="p10.812"></span>
<span class="lb" data-page="10.812" data-line="1" id="l10.812.1"></span>ἡ ἔνδειξις τῆς θεραπείας γινομένη, καθάπερ ἐκ τῶν
<span class="lb" data-page="10.812" data-line="2" id="l10.812.2"></span>αἰτίων ἡ προφυλακή. λέλεκται δὲ καὶ <span class="milestone ed2page" data-n="10.274" data-unit="ed2page" id="ed2page.10.274"></span>ὅπως ἡ προφυλακὴ
<span class="lb" data-page="10.812" data-line="3" id="l10.812.3"></span>τῷ τῶν ἰαμάτων μίγνυται γένει. κατὰ συμβεβηκὸς δέ
<span class="lb" data-page="10.812" data-line="4" id="l10.812.4"></span>ποτε καὶ τὰ συμπτώματα τὴν θεραπείαν ἐξαλλάττει, λόγον
<span class="lb" data-page="10.812" data-line="5" id="l10.812.5"></span>αἰτίας ἔχοντα κατ’ ἐκεῖνον τὸν χρόνον. ἓν δ’ αὐτῶν ἐστιν
<span class="lb" data-page="10.812" data-line="6" id="l10.812.6"></span>ἁπάντων κεφάλαιον, ὅταν γ’ ὡς αἰτία τὴν θεραπείαν ὑπαλλάττῃ·
<span class="lb" data-page="10.812" data-line="7" id="l10.812.7"></span>λέγω δὲ τὸ ἓν τοῦτο τὴν βλάβην εἴτ’ οὖν τῆς δυνάμεως
<span class="lb" data-page="10.812" data-line="8" id="l10.812.8"></span>εἴτε τῆς διαθέσεως· ὡς ὅταν γε βλάπτῃ μηδὲν, οὐ διακόπτει
<span class="lb" data-page="10.812" data-line="9" id="l10.812.9"></span>τὴν ἴασιν. βλάπτει δὲ τὴν μὲν δύναμιν ἀγρυπνία καὶ
<span class="lb" data-page="10.812" data-line="10" id="l10.812.10"></span>ὀδύνη καὶ κένωσις ἄμετρος, τὴν διάθεσιν δ’ οὐκ ἀεὶ μὲν, ὡς
<span class="lb" data-page="10.812" data-line="11" id="l10.812.11"></span>τὰ πολλὰ δὲ καὶ μάλισθ’ ὅταν ἄμετρα γένηται. ἐπὶ τούτοις
<span class="lb" data-page="10.812" data-line="12" id="l10.812.12"></span>οὖν μόνοις ἀναγκαζόμεθα τὴν ἀγωγὴν τῆς θεραπείας, ἣν ἐξ
<span class="lb" data-page="10.812" data-line="13" id="l10.812.13"></span>ἀρχῆς ἐνεστησάμεθα, μεταβαλόντες ἐν τῷ παρόντι πρῶτον
<span class="lb" data-page="10.812" data-line="14" id="l10.812.14"></span>ἐκκόψαι τὸ σύμπτωμα. καταλυομένης οὖν τῆς δυνάμεως, οὐ
<span class="lb" data-page="10.812" data-line="15" id="l10.812.15"></span>μὴν ἤδη γε ἰσχυρῶς καταλελυμένης, ἀλλ’ ἀντεχούσης ἔτι, πρὸς
<span class="lb" data-page="10.812" data-line="16" id="l10.812.16"></span>τὸ σύμπτωμα μόνον ἀποβλέπομεν, ὅτι τάχιστα σπεύδοντες
<span class="lb" data-page="10.812" data-line="17" id="l10.812.17"></span>ἀναιρεῖν αὐτό· καταλελυμένης δ’ ἰσχυρῶς οὐ μόνον τὸ σύμπτωμα
<span class="lb" data-page="10.812" data-line="18" id="l10.812.18"></span>παύειν, ἀλλὰ κᾀκείνην ῥωννύειν σπεύδομεν. εἰ δ’ ἑνὶ
<span class="pb" data-page="10.813" id="p10.813"></span>
<span class="lb" data-page="10.813" data-line="1" id="l10.813.1"></span>βοηθήματι καὶ τὸ σύμπτωμα παύεσθαι δύναιτο καὶ τὸ νόσημα
<span class="lb" data-page="10.813" data-line="2" id="l10.813.2"></span>θεραπεύεσθαι, τοῦτο οὐκ ἂν εἴη πρὸς σύμπτωμα βλέπειν ἢ
<span class="lb" data-page="10.813" data-line="3" id="l10.813.3"></span>συμπτώματος ἕνεκα βοήθημα παραλαμβάνειν, ἀλλ’ ἄντικρυς
<span class="lb" data-page="10.813" data-line="4" id="l10.813.4"></span>ἡ τοιαύτη πᾶσα τῶν βοηθημάτων ἰδέα νοσημάτων ἴασίς
<span class="lb" data-page="10.813" data-line="5" id="l10.813.5"></span>ἐστιν. οὔτε γὰρ ὅταν ἄλγημα πλευρᾶς ἐν πλευρίτιδι φλεβοτομήσαντες
<span class="lb" data-page="10.813" data-line="6" id="l10.813.6"></span>ἢ καθάραντες ἰασώμεθα, συμπτώματός ἐστιν ἡ
<span class="lb" data-page="10.813" data-line="7" id="l10.813.7"></span>τοιαύτη θεραπεία, οὔθ’ ὅταν ἀπόστημα διατεινόμενον καὶ
<span class="lb" data-page="10.813" data-line="8" id="l10.813.8"></span>σφῦζον ὀδυνηρῶς διελόντες ἐκκρίνωμεν τὸ πῦον, ἀλλ’ ὅταν
<span class="lb" data-page="10.813" data-line="9" id="l10.813.9"></span>εἰ οὕτως ἔτυχεν ἐπὶ δυσεντερικαῖς ἐκκρίσεσι δακνούσαις σφοδρῶς
<span class="lb" data-page="10.813" data-line="10" id="l10.813.10"></span>ἤτοι τράγου χυλὸν ἐνίεμεν ἢ στέαρ αἴγειον ἢ ῥοδίνην
<span class="lb" data-page="10.813" data-line="11" id="l10.813.11"></span>κηρωτήν. ὑφ’ ὧν αὕτη μὲν ἡ τῶν ἐντέρων ἕλκωσις οὐ θεραπεύεται·
<span class="lb" data-page="10.813" data-line="12" id="l10.813.12"></span>καὶ μάλισθ’ ὅταν ἔχῃ τι σηπεδονῶδες· ἀναπαύεται
<span class="lb" data-page="10.813" data-line="13" id="l10.813.13"></span>δ’ ἡ δύναμις ἐν τῷ μεταξύ· καὶ τοῦτ’ ἐστὶ τὸ πρὸς τὸ σύμπτωμα
<span class="lb" data-page="10.813" data-line="14" id="l10.813.14"></span>στῆναι, τοῦ νοσήματος ἀμελήσαντας παρ’ ἐκεῖνον τὸν
<span class="lb" data-page="10.813" data-line="15" id="l10.813.15"></span>καιρόν. ὡς ὅταν γε θαῤῥῶμεν τῷ τόνῳ τῆς δυνάμεως, οὐδέποτε
<span class="lb" data-page="10.813" data-line="16" id="l10.813.16"></span>πρὸς τὸ σύμπτωμα ἐνιστάμεθα, τοὐναντίον δ’ ἅπαν
<span class="lb" data-page="10.813" data-line="17" id="l10.813.17"></span>ἐνίοτε διὰ τῶν ὀδυνηρῶν βοηθημάτων τὰ νοσήματα θεραπεύομεν,
<span class="lb" data-page="10.813" data-line="18" id="l10.813.18"></span>ὥσπερ ἀμέλει τὴν δυσεντερίαν αὐτὴν δηκτικωτάτοις
<span class="pb" data-page="10.814" id="p10.814"></span>
<span class="lb" data-page="10.814" data-line="1" id="l10.814.1"></span>φαρμάκοις τότε μάλιστα θεραπεύομεν, ὅταν ᾖ σφοδροτάτη.
<span class="lb" data-page="10.814" data-line="2" id="l10.814.2"></span>πεντηκοντούτης γοῦν ἰατρός τις νοσῶν, ἑβδόμην ἄγων ἐκείνην
<span class="lb" data-page="10.814" data-line="3" id="l10.814.3"></span>τὴν νύκτα, μὴ πάνυ τι τὴν δύναμιν ἰσχυρὸς, ἀλγήματος αὐτῷ
<span class="lb" data-page="10.814" data-line="4" id="l10.814.4"></span>κεφαλῆς ἰσχυροῦ γενομένου κατὰ τὸν δεξιὸν μάλιστα κρόταφον,
<span class="lb" data-page="10.814" data-line="5" id="l10.814.5"></span>οὐκ ἀναμείνας ἀφικέσθαι τινὰ τῶν ἑταίρων ἑαυτὸν
<span class="lb" data-page="10.814" data-line="6" id="l10.814.6"></span>ἐφλεβοτόμησεν ἐν τῇ νυκτί. καὶ τὸ μὲν ἄλγημα διὰ ταχέων
<span class="lb" data-page="10.814" data-line="7" id="l10.814.7"></span>ἐπαύσατο, μέχρι μέντοι χρόνου πολλοῦ κακόχρους καὶ ἄῤῥωστος
<span class="lb" data-page="10.814" data-line="8" id="l10.814.8"></span>τὴν δύναμιν ἰσχνός τε καὶ ἄτροφος ἦν, ὡς μόλις ἀναλαβεῖν
<span class="lb" data-page="10.814" data-line="9" id="l10.814.9"></span>τὴν ἐξ ἀρχῆς ἕξιν. ἔστι δὲ κᾀνταῦθα πρόφασις διττὴ
<span class="lb" data-page="10.814" data-line="10" id="l10.814.10"></span>τῶν πρὸς ὀδύνην ἱσταμένων ἰατρῶν, ἐνίοτε μὲν ὑπὲρ τοῦ
<span class="lb" data-page="10.814" data-line="11" id="l10.814.11"></span>χαρίσασθαι τῇ μαλακίᾳ τῶν καμνόντων, ἐνίοτε δὲ κατὰ τὸν
<span class="lb" data-page="10.814" data-line="12" id="l10.814.12"></span>τῆς τέχνης λόγον. εἰ μὲν γὰρ ἐνὸν ἀντισχόντα ταῖς ὀδύναις
<span class="lb" data-page="10.814" data-line="13" id="l10.814.13"></span>διὰ τῶν ἰσχυρῶν βοηθημάτων ἡμέρᾳ μιᾷ θεραπευθῆναι, πρὸς
<span class="lb" data-page="10.814" data-line="14" id="l10.814.14"></span>τὴν ὀδύνην ἵστατό τις τῆς ὅλης θεραπείας ἀμελῶν, οὐ κατὰ
<span class="lb" data-page="10.814" data-line="15" id="l10.814.15"></span>τὸν λόγον τῆς τέχνης, ἀλλὰ τῷ κάμνοντι <span class="milestone ed1page" data-n="4.164" data-unit="ed1page" id="ed1page.4.164"></span>χαριζόμενος
<span class="lb" data-page="10.814" data-line="16" id="l10.814.16"></span>οὕτω πράττει. εἰ δὲ ὑπὸ τῆς ὀδύνης ἡ δύναμις καταλύοιτο
<span class="lb" data-page="10.814" data-line="17" id="l10.814.17"></span>καὶ κίνδυνος ἐφεδρεύοι διὰ τοῦτο, πραΰνειν μὲν χρὴ τὸ ἄλγημα,
<span class="lb" data-page="10.814" data-line="18" id="l10.814.18"></span>ῥωννύναι δὲ τὴν δύναμιν, ὅπως ἀντισχεῖν μὲν τῷ νοσήματι ﻿
<span class="pb" data-page="10.815" id="p10.815"></span>
<span class="lb" data-page="10.815" data-line="1" id="l10.815.1"></span>δυνηθῇ, πρός τε τὸν χρόνον ἐξαρκέσαι τῆς ἰάσεως. οἶδα
<span class="lb" data-page="10.815" data-line="2" id="l10.815.2"></span>γὰρ ἐνίους τῶν γενναίων εἶναι προσποιουμένων ἰατρῶν τε
<span class="lb" data-page="10.815" data-line="3" id="l10.815.3"></span>καὶ καμνόντων ἀπολλυμένους δι’ αὐτὸ τοῦτο τὸ καρτερῶς
<span class="lb" data-page="10.815" data-line="4" id="l10.815.4"></span>τε καὶ ἀνδρείως ὁμόσε χωρεῖν ἀεὶ ταῖς ὀδύναις, οὐδὲν τῶν
<span class="lb" data-page="10.815" data-line="5" id="l10.815.5"></span>παρηγορικῶν ἑλομένους, ἀλλ’ ἐν τοῖς τραχέσι καὶ <span class="milestone ed2page" data-n="10.275" data-unit="ed2page" id="ed2page.10.275"></span>ὡς
<span class="lb" data-page="10.815" data-line="6" id="l10.815.6"></span>ἔλεγον αὐτοὶ τὴν διάθεσιν ἀνασκευάζουσι διαγιγνομένους
<span class="lb" data-page="10.815" data-line="7" id="l10.815.7"></span>βοηθήμασιν, οὓς ἐν χρόνῳ πλείονι θεραπεῦσαι βέλτιον ἦν ἢ
<span class="lb" data-page="10.815" data-line="8" id="l10.815.8"></span>τοὺς σπεύδοντας ἀνδρείως ἀποθανεῖν. ἰώμενος δέ τις, ὡς
<span class="lb" data-page="10.815" data-line="9" id="l10.815.9"></span>αὐτὸς ἐνόμιζε, γενναίως δυσεντερικοὺς ἰσχυροτάτῳ φαρμάκῳ
<span class="lb" data-page="10.815" data-line="10" id="l10.815.10"></span>πολλοὺς μὲν ἐθεράπευσεν ἐν ἡμέρᾳ μιᾷ, τινὰς δὲ ἀπέκτεινεν.
<span class="lb" data-page="10.815" data-line="11" id="l10.815.11"></span>ἦν δὲ ὁ τρόπος αὐτοῦ τῆς θεραπείας τοιόσδε. κρόμμυα τὰ
<span class="lb" data-page="10.815" data-line="12" id="l10.815.12"></span>κάρτα καλούμενα μετὰ ἄρτου ἐδίδουν ἐσθίειν καὶ πίνειν ὀλίγον
<span class="lb" data-page="10.815" data-line="13" id="l10.815.13"></span>ἡμέρᾳ μιᾷ· κατὰ τὴν ὑστεραίαν ἕωθεν ἔκλυζεν ἅλμῃ
<span class="lb" data-page="10.815" data-line="14" id="l10.815.14"></span>δριμυτάτῃ, καὶ μετ’ αὐτὴν ἐνίει φάρμακον ἰσχυρόν. ὅσοι μὲν
<span class="lb" data-page="10.815" data-line="15" id="l10.815.15"></span>οὖν ἀντισχεῖν ἠδυνήθησαν αὐτῷ τελέως ὑγιάσθησαν, ἔνιοι
<span class="lb" data-page="10.815" data-line="16" id="l10.815.16"></span>δὲ σπασθέντες ἢ μετὰ νοτίδος ὑπὸ τῆς ὀδύνης συγκοπέντες
<span class="lb" data-page="10.815" data-line="17" id="l10.815.17"></span>ἀπέθανον. ὅρος οὖν ἐπὶ καμνόντων τῷ κατὰ τὸν λόγον τῆς
<span class="lb" data-page="10.815" data-line="18" id="l10.815.18"></span>τέχνης ἀγωνιζομένῳ γενναίως πρὸς τὸ νόσημα τὸ τῆς ἰάσεως
<span class="pb" data-page="10.816" id="p10.816"></span>
<span class="lb" data-page="10.816" data-line="1" id="l10.816.1"></span>ἀσφαλές· ὥσπερ γε καὶ τῷ πραΰνοντι τὰς ὀδύνας ἡ τῆς
<span class="lb" data-page="10.816" data-line="2" id="l10.816.2"></span>δυνάμεως φυλακή. τὸ δ’ ἐπέκεινα τῶνδε σκαιοῦ μὲν ἀνδρὸς
<span class="lb" data-page="10.816" data-line="3" id="l10.816.3"></span>ἔργον ἐστὶν, ἅμα τῷ νοσήματι καὶ τὴν ζωὴν ἀφελέσθαι τὸν
<span class="lb" data-page="10.816" data-line="4" id="l10.816.4"></span>ἄνθρωπον· κόλακος δὲ τὸ χαρίζεσθαι τῷ νοσοῦντι, σκοπὸν
<span class="lb" data-page="10.816" data-line="5" id="l10.816.5"></span>ὧν πράττει θέμενον ἡδονὴν, οὐχ ὑγείαν. ἐμπίπτουσι δ’ εἰς
<span class="lb" data-page="10.816" data-line="6" id="l10.816.6"></span>τὰς τοιαύτας ὑπερβολὰς ἐν πολλαῖς μὲν καὶ ἄλλαις ὕλαις
<span class="lb" data-page="10.816" data-line="7" id="l10.816.7"></span>βοηθημάτων οἱ ἰατροὶ, μάλιστα δ’ ἐν τοῖς καλουμένοις ἀνωδύνοις
<span class="lb" data-page="10.816" data-line="8" id="l10.816.8"></span>φαρμάκοις, ὅσα δι’ ὀποῦ μήκωνος, ἢ ὑοσκυάμου σπέρματος,
<span class="lb" data-page="10.816" data-line="9" id="l10.816.9"></span>ἢ μανδραγόρου ῥίζης, ἢ στύρακος, ἤ τινος τοιούτου
<span class="lb" data-page="10.816" data-line="10" id="l10.816.10"></span>συντιθέασιν. οἵ τε γὰρ χαριζόμενοι τοῖς νοσοῦσι πλεονάζουσιν
<span class="lb" data-page="10.816" data-line="11" id="l10.816.11"></span>ἐν τῇ χρήσει τῶν τοιούτων φαρμάκων, οἵ τ’ ἀκαίρως
<span class="lb" data-page="10.816" data-line="12" id="l10.816.12"></span>καὶ ἀμέτρως γενναῖοι μηδ’ ὅλως χρώμενοι διαφθείρουσιν
<span class="lb" data-page="10.816" data-line="13" id="l10.816.13"></span>ὀδύναις τοὺς κάμνοντας. ὥσπερ οὖν ἐν ἁπάσαις ταῖς καθ’
<span class="lb" data-page="10.816" data-line="14" id="l10.816.14"></span>ὅλον τὸν βίον ἕξεσί τε καὶ πράξεσιν, οὕτω κᾀνταῦθα τὸ μηδὲν
<span class="lb" data-page="10.816" data-line="15" id="l10.816.15"></span>ἄγαν αἱρετέον, ὅρον ἔχοντα τὴν ὠφέλειαν τοῦ κάμνοντος.
<span class="lb" data-page="10.816" data-line="16" id="l10.816.16"></span>εἰ μὲν γὰρ οἷόν τε εἴη τοῖς ἰωμένοις τὸ νόσημα βοηθήμασι
<span class="lb" data-page="10.816" data-line="17" id="l10.816.17"></span>χρώμενον ἀνύσαι τὸ δέον, ἀφίστασθαι χρὴ τῶν
<span class="pb" data-page="10.817" id="p10.817"></span>
<span class="lb" data-page="10.817" data-line="1" id="l10.817.1"></span>καρωτικῶν φαρμάκων, ἃ καλοῦσιν ἀνώδυνα. εἰ δὲ ὑπό τε
<span class="lb" data-page="10.817" data-line="2" id="l10.817.2"></span>τῶν ἀγρυπνιῶν καὶ τοῦ καταλύεσθαι τὴν δύναμιν εἰς κίνδυνον
<span class="lb" data-page="10.817" data-line="3" id="l10.817.3"></span>ὁ κάμνων ἥκει θανάτου, τότ’ ἂν ἐν καιρῷ χρήσαιο καὶ
<span class="lb" data-page="10.817" data-line="4" id="l10.817.4"></span>τοῖς τοιούτοις φαρμάκοις, ἐπιστάμενος μὲν ὅτι βλάψεις τι
<span class="lb" data-page="10.817" data-line="5" id="l10.817.5"></span>τὴν ἕξιν τοῦ σώματος, αἱρετώτερον δὲ εἶναι νομίζων τοῦ
<span class="lb" data-page="10.817" data-line="6" id="l10.817.6"></span>θανάτου τὴν βλάβην. εἰ μὲν γὰρ μὴ πάνυ τις αὕτη μεγάλη
<span class="lb" data-page="10.817" data-line="7" id="l10.817.7"></span>γένοιτο, κᾂν ἐκκόψαιμεν αὖθις αὐτὴν ἐπὶ μακροτέρας σχολῆς·
<span class="lb" data-page="10.817" data-line="8" id="l10.817.8"></span>εἰ δ’ οὕτως ἄμετρος ὡς μηδ’ ἐν χρόνῳ πολλῷ τελέως ἰαθῆναι,
<span class="lb" data-page="10.817" data-line="9" id="l10.817.9"></span>τοῦτο γοῦν αὐτὸ βέλτιον εἶναι νομίζομεν ἢ ἀπολέσθαι
<span class="lb" data-page="10.817" data-line="10" id="l10.817.10"></span>τὸν ἄνθρωπον· κατὰ τοῦτον τὸν λογισμὸν καὶ ἡμεῖς αὐτοὶ,
<span class="lb" data-page="10.817" data-line="11" id="l10.817.11"></span>καίτοι μάλιστα πάντων ἐξιστάμενοι χρῆσθαι καρωτικοῖς φαρμάκοις,
<span class="lb" data-page="10.817" data-line="12" id="l10.817.12"></span>ἔσθ’ ὅτε καὶ κωλικοῖς ἐδώκαμεν αὐτὰ καὶ ὀφθαλμοὺς
<span class="lb" data-page="10.817" data-line="13" id="l10.817.13"></span>ὀδυνωμένοις σφοδρότατα καὶ οὖς, ἕτερά τε μόρια κατὰ τὸν
<span class="lb" data-page="10.817" data-line="14" id="l10.817.14"></span>αὐτὸν τρόπον. ἔσθ’ ὅτε καὶ διὰ κατάῤῥουν λεπτὸν ἀγρυπνοῦντός
<span class="lb" data-page="10.817" data-line="15" id="l10.817.15"></span>τε καὶ βήττοντος ἰσχυρῶς τοῦ κάμνοντος ἐδώκαμεν
<span class="lb" data-page="10.817" data-line="16" id="l10.817.16"></span>ὀλίγον τι τοῦ τοιούτου φαρμάκου, ῥᾷστον εἶναι νομίζοντες
<span class="lb" data-page="10.817" data-line="17" id="l10.817.17"></span>ἐπανορθώσασθαι τὴν βλάβην τῷ χρόνῳ, εἴ τις ἅπαξ χρήσαιτο
<span class="lb" data-page="10.817" data-line="18" id="l10.817.18"></span>καρωτικῷ φαρμάκῳ. διαφέρει δὲ δήπου καὶ αὐτὰ τὰ φάρμακα
<span class="pb" data-page="10.818" id="p10.818"></span>
<span class="lb" data-page="10.818" data-line="1" id="l10.818.1"></span>σφῶν αὐτῶν. τὰ μὲν γὰρ πλεῖστον ἔχοντα τῶν καρούντων
<span class="lb" data-page="10.818" data-line="2" id="l10.818.2"></span>εὐδοκιμεῖ μὲν ἐν τῷ παραυτίκα μᾶλλον, ἰσχυρὰν δὲ καὶ
<span class="lb" data-page="10.818" data-line="3" id="l10.818.3"></span>δύσλυτον ἐναποτίθεται τὴν ψύξιν τῷ τοῦ κάμνοντος σώματι·
<span class="lb" data-page="10.818" data-line="4" id="l10.818.4"></span>τὰ δ’ ἔλαττον μὲν τούτων ἔχοντα, τῶν μιγνυμένων δὲ αὐτοῖς
<span class="lb" data-page="10.818" data-line="5" id="l10.818.5"></span>θερμαντικῶν πλεῖστον, ὅσον ἀπρακτότερα πρὸς τὸ παρὸν
<span class="lb" data-page="10.818" data-line="6" id="l10.818.6"></span>ὑπάρχει, τοσοῦτον ἀβλαβέστερα πρὸς τὸ μέλλον. ἅπαντα δ’
<span class="lb" data-page="10.818" data-line="7" id="l10.818.7"></span>ἀμείνω τὰ τοιαῦτα μετ’ ἐνιαυτὸν τῆς συνθέσεως λαμβανόμενα,
<span class="lb" data-page="10.818" data-line="8" id="l10.818.8"></span>καθάπερ καὶ τὸ τοῦ Φίλωνος <span class="milestone ed2page" data-n="10.276" data-unit="ed2page" id="ed2page.10.276"></span>οὐδενὸς ἧττον
<span class="lb" data-page="10.818" data-line="9" id="l10.818.9"></span>ἔνδοξον ὀδύνας πραῧναι ναρκῶσαν τὴν αἴσθησιν. ἔστι δὲ καὶ
<span class="lb" data-page="10.818" data-line="10" id="l10.818.10"></span>ἄλλα πολλὰ φάρμακα διὰ τῶν σπερμάτων ὀνομαζόμενα καὶ
<span class="lb" data-page="10.818" data-line="11" id="l10.818.11"></span>τρίγωνα, μετριώτερα μὲν εἰς τὴν ἐν τῷ παραχρῆμα νάρκην,
<span class="lb" data-page="10.818" data-line="12" id="l10.818.12"></span>ἀκινδυνότερα δὲ εἰς τὸ μέλλον· ἅπαντα δ’ ἀμείνω καὶ ταῦτα
<span class="lb" data-page="10.818" data-line="13" id="l10.818.13"></span>μετ’ ἐνιαυτὸν τοῦ συντίθεσθαι λαμβανόμενα. τό γε μὴν τοῦ
<span class="lb" data-page="10.818" data-line="14" id="l10.818.14"></span>Φίλωνος εἰ καὶ δυοῖν ἢ καὶ τριῶν ἢ καὶ τεττάρων ἐτῶν εἴη,
<span class="lb" data-page="10.818" data-line="15" id="l10.818.15"></span>πολὺ δήπου βέλτιον· οὐκ ἄχρηστον δ’ οὐδ’ ἐν τοῖς ἐφεξῆς
<span class="lb" data-page="10.818" data-line="16" id="l10.818.16"></span>ἔτεσιν ἄχρι που ἐτῶν δέκα. τὸ γὰρ ἐπὶ πλέον κεχρονισμένον
<span class="lb" data-page="10.818" data-line="17" id="l10.818.17"></span>ἀβλαβέστερον μὲν εἰς τοσοῦτον εἰς ὅσον χρονιώτερον·
<span class="pb" data-page="10.819" id="p10.819"></span>
<span class="lb" data-page="10.819" data-line="1" id="l10.819.1"></span>ἤδη δ’ ἐξίτηλόν ἐστι τὴν δύναμιν, ὥστε ἀσθενῶς ἀνύειν οὗ
<span class="lb" data-page="10.819" data-line="2" id="l10.819.2"></span>χάριν ἐσκευάσθη. ὥσπερ οὖν χρὴ φυλάττεσθαι καθ’ ὅσον οἷόν
<span class="lb" data-page="10.819" data-line="3" id="l10.819.3"></span>τε τὴν τῶν τοιούτων φαρμάκων χρῆσιν, οὕτως ἀναγκασθέντας
<span class="lb" data-page="10.819" data-line="4" id="l10.819.4"></span>χρήσασθαι, μήτε νέα ἱκανῶς προσφέρειν ἰσχυρὰν ἔτι
<span class="lb" data-page="10.819" data-line="5" id="l10.819.5"></span>δύναμιν ἐχόντων τῶν ἐν αὐτοῖς ψυκτικῶν, μήθ’ οὕτως παλαιὰ
<span class="lb" data-page="10.819" data-line="6" id="l10.819.6"></span>ὡς ἁμαρτεῖν τοῦ σκοποῦ· ἀλλ’ ὡς εἴρηται, τοσοῦτον
<span class="lb" data-page="10.819" data-line="7" id="l10.819.7"></span>ἀναμένειν χρόνον ἐν ὅσῳ κολασθήσεται τὸ βίαιον τῶν ψυκτικῶν
<span class="lb" data-page="10.819" data-line="8" id="l10.819.8"></span>ὑπὸ τῆς τῶν θερμαινόντων δυνάμεως. ἡ μὲν δὴ τῶν
<span class="lb" data-page="10.819" data-line="9" id="l10.819.9"></span>τοιούτων φαρμάκων χρῆσις ὡς πρὸς σύμπτωμά ἐστιν ἱσταμένων
<span class="lb" data-page="10.819" data-line="10" id="l10.819.10"></span>καὶ μάλισθ’ ὅταν ὑπὸ ψυχρᾶς αἰτίας ἡ ὀδύνη συνίστηται·
<span class="lb" data-page="10.819" data-line="11" id="l10.819.11"></span>βλάπτει γὰρ ἰσχυρῶς τὴν διάθεσιν ὅλην ταῦτα καὶ δύσλυτον
<span class="lb" data-page="10.819" data-line="12" id="l10.819.12"></span>ἀπεργάζεται.
</p>
          </article>

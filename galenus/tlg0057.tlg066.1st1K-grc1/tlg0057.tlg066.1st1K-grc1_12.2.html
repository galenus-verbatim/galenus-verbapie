<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.2">
<span class="pb page1" data-page="10.819" id="p10.819"></span>
<span class="milestone ed1page page1" data-n="4.164" data-unit="ed1page" id="ed1page.4.164"></span>
<span class="milestone ed2page page1" data-n="10.276" data-unit="ed2page" id="ed2page.10.276"></span>
            <p>
<span class="lb" data-page="10.819" data-line="13" id="l10.819.13"></span>Φλεβοτομία δέ γε ἡ μὴ καταλύουσα τὴν
<span class="lb" data-page="10.819" data-line="14" id="l10.819.14"></span>δύναμιν οὐ πρὸς τὸ σύμπτωμα βλεπόντων ἐστὶ, ἀλλὰ τὴν
<span class="lb" data-page="10.819" data-line="15" id="l10.819.15"></span>διάθεσιν ὅλην ἐκκοπτόντων. οὕτω δὲ καὶ λουτρὸν καὶ κάθαρσις
<span class="lb" data-page="10.819" data-line="16" id="l10.819.16"></span>καὶ πυρία καὶ οἴνου πόσις. ὧν ἁπάντων Ἱπποκράτης
<span class="lb" data-page="10.819" data-line="17" id="l10.819.17"></span>ἐπὶ ὀφθαλμῶν ὀδυνωμένων ἐμνημόνευσεν, ἐν ἀφορισμοῖς
<span class="lb" data-page="10.819" data-line="18" id="l10.819.18"></span>λέγων ὧδε· Ὀδύνας ὀφθαλμῶν ἀκρατοποσίη ἢ λουτρὸν ἢ ﻿
<span class="pb" data-page="10.820" id="p10.820"></span>
<span class="lb" data-page="10.820" data-line="1" id="l10.820.1"></span>πυρίη ἢ φλεβοτομίη ἢ φαρμακίη λύει. ἅπαντα γὰρ ταῦτα
<span class="lb" data-page="10.820" data-line="2" id="l10.820.2"></span>τὰς διαθέσεις ἰώμενα συνεξιᾶται τὰς ὀδύνας αὐτῶν. οὕτω
<span class="lb" data-page="10.820" data-line="3" id="l10.820.3"></span>δὲ καὶ τροφὴ, καθάπερ καὶ ἐν τοῖς ἔμπροσθεν εἶπον, ξηρῷ
<span class="lb" data-page="10.820" data-line="4" id="l10.820.4"></span>καὶ αὐχμώδει σώματι κάμνοντος στομάχου διδομένη τὴν διάθεσιν
<span class="lb" data-page="10.820" data-line="5" id="l10.820.5"></span>ἰωμένη κωλύει συγκόπτεσθαι. οὐ μὴν ἥ γε διὰ πλῆθος
<span class="lb" data-page="10.820" data-line="6" id="l10.820.6"></span>ψυχρῶν ἤτοι γ’ ἔκλυσις ἢ στομαχικὴ συγκοπὴ τῆς τροφῆς
<span class="lb" data-page="10.820" data-line="7" id="l10.820.7"></span>ὡς ἰάματος δεῖται· καίτοι πολλάκις ἐν ταῖς τοιαύταις διαθέσεσιν
<span class="lb" data-page="10.820" data-line="8" id="l10.820.8"></span>οὐ τροφὴν μόνον, ἀλλὰ καὶ οἴνου τι δοῦναι τοῖς
<span class="lb" data-page="10.820" data-line="9" id="l10.820.9"></span>κάμνουσιν ἀναγκαζόμεθα, τὸν ἐν τῷ παραχρῆμα κίνδυνον
<span class="lb" data-page="10.820" data-line="10" id="l10.820.10"></span>ἀποτρέποντες, οὐ τὴν διάθεσιν ἰώμενοι. κένωσις γὰρ μᾶλλον
<span class="lb" data-page="10.820" data-line="11" id="l10.820.11"></span>ἢ πρόσθεσις ἡ τῶν τοιούτων ἐστὶν ἴασις· καὶ πλείστους
<span class="lb" data-page="10.820" data-line="12" id="l10.820.12"></span>ἰδεῖν ἐστὶ τῶν οὕτως ἐχόντων ὁσημέραι διαφθειρομένους
<span class="lb" data-page="10.820" data-line="13" id="l10.820.13"></span>ἀμαθίᾳ τῶν ἰατρῶν. ὑπὲρ ὧν μοι δοκεῖ καιρὸς εἶναι τὸν
<span class="lb" data-page="10.820" data-line="14" id="l10.820.14"></span>λόγον ἐπιστήσαντα διελθεῖν.
</p>
          </article>

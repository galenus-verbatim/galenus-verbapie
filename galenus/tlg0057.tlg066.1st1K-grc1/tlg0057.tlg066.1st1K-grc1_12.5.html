<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.5">
<span class="pb page1" data-page="10.837" id="p10.837"></span>
<span class="milestone ed1page page1" data-n="4.167" data-unit="ed1page" id="ed1page.4.167"></span>
<span class="milestone ed2page page1" data-n="10.282" data-unit="ed2page" id="ed2page.10.282"></span>
            <p>
<span class="lb" data-page="10.837" data-line="16" id="l10.837.16"></span>Ὅτι μὲν οὖν ἡ συγκοπὴ κατάπτωσίς ἐστιν
<span class="lb" data-page="10.837" data-line="17" id="l10.837.17"></span>ὀξεῖα δυνάμεως εἴρηται τοῖς πρὸ ἡμῶν. ἐπεὶ δὲ ἡ οὐσία τῶν
<span class="pb" data-page="10.838" id="p10.838"></span>
<span class="lb" data-page="10.838" data-line="1" id="l10.838.1"></span>διοικουσῶν ἡμᾶς δυνάμεων ἔν τε τῷ πνεύματι καὶ τῇ τῶν
<span class="lb" data-page="10.838" data-line="2" id="l10.838.2"></span>στερεῶν σωμάτων ἐστὶ κράσει, ταῦθ’ ἡμῖν φυλακτέον ἐστὶ
<span class="lb" data-page="10.838" data-line="3" id="l10.838.3"></span>παρόντα καὶ ἀνασωστέον διαφθειρόμενα. πῶς μὲν οὖν χρὴ
<span class="lb" data-page="10.838" data-line="4" id="l10.838.4"></span>φυλάττειν αὐτὰ κατὰ τὸν τῆς ὑγείας χρόνον, ἐν τοῖς ὑγιεινοῖς
<span class="lb" data-page="10.838" data-line="5" id="l10.838.5"></span>δεδήλωται· πῶς δὲ ἐν ταῖς νόσοις, εἴρηται μὲν ἤδη καὶ διὰ
<span class="lb" data-page="10.838" data-line="6" id="l10.838.6"></span>τῶν ἔμπροσθεν ὑπομνημάτων, εἰρήσεται δὲ καὶ νῦν. οὐ μὴν
<span class="lb" data-page="10.838" data-line="7" id="l10.838.7"></span>ἤδη γέ πω τὸ σύμπαν εἰς πρέπουσαν ἥκει σύνοψιν, οὐδὲ τοιαύτην
<span class="lb" data-page="10.838" data-line="8" id="l10.838.8"></span>ἔχει μέθοδον οἵαν τἄλλα τὰ πρότερα. ὅπερ οὖν ἐνδεῖ,
<span class="lb" data-page="10.838" data-line="9" id="l10.838.9"></span>προσθεῖναι καιρός. τὴν τοῦ πνεύματος οὐσίαν ἅμα τοῖς
<span class="lb" data-page="10.838" data-line="10" id="l10.838.10"></span>στερεοῖς σώμασι φυλακτέον ἡμῖν ἐστιν ἐν ταῖς νόσοις, ὥστε
<span class="lb" data-page="10.838" data-line="11" id="l10.838.11"></span>καὶ τῇ ποιότητι καὶ τῇ ποσότητι καθ’ ὅσον ἐνδέχεται κατὰ
<span class="lb" data-page="10.838" data-line="12" id="l10.838.12"></span>φύσιν ἔχειν αὐτά. εἰ μὲν οὖν ἐνεχώρει τοῦ τε μὴ κενοῦσθαί
<span class="lb" data-page="10.838" data-line="13" id="l10.838.13"></span>τι τῆς οὐσίας αὐτῶν καὶ τοῦ μηδ’ ὅλως ἀλλοιοῦσθαι προνοήσασθαι,
<span class="lb" data-page="10.838" data-line="14" id="l10.838.14"></span>τοῦτο ἂν ἦν ἄριστον. ἐπεὶ δ’ ἐν τοῖς ὑγιεινοῖς ὑπομνήμασιν
<span class="lb" data-page="10.838" data-line="15" id="l10.838.15"></span>ἀδύνατον ἐδείχθη τὸ τοιοῦτον ὑπάρξαι ποτὲ τῷ
<span class="lb" data-page="10.838" data-line="16" id="l10.838.16"></span>γεννητῷ σώματι, πειρᾶσθαι χρὴ τὸ μὲν ἐκρέον τῆς οὐσίας
<span class="lb" data-page="10.838" data-line="17" id="l10.838.17"></span>ἐπανορθοῦσθαι προσθέσει, τὸ δὲ ἀλλοιούμενον εἰς εὐκρασίαν
<span class="pb" data-page="10.839" id="p10.839"></span>
<span class="lb" data-page="10.839" data-line="1" id="l10.839.1"></span>ἐπανάγειν δι’ ἐναντίας ἀλλοιώσεως. εἰ μὲν οὖν ἥ τε
<span class="lb" data-page="10.839" data-line="2" id="l10.839.2"></span>κένωσις ἥ τε ἀλλοίωσις γίγνοιτο κατὰ βραχὺ, καὶ ἡ ἐπανόρθωσις
<span class="lb" data-page="10.839" data-line="3" id="l10.839.3"></span>ἀμφοῖν ἔσται κατὰ βραχύ· καὶ τοῦτ’ ἐστὶν ἔργον, ὡς
<span class="lb" data-page="10.839" data-line="4" id="l10.839.4"></span>ἐδείχθη, τῆς ὑγιεινῆς τέχνης. εἰ δὲ καὶ ἀθρόως καὶ κατὰ μεγάλα
<span class="lb" data-page="10.839" data-line="5" id="l10.839.5"></span>μὴ μόνον αἱ κενώσεις, ἀλλὰ καὶ αἱ προσθέσεις ποτὲ
<span class="lb" data-page="10.839" data-line="6" id="l10.839.6"></span>γένοιντο, νόσος ἂν οὕτω γε συσταίη, θεραπευτικῆς δὲ ἂν εἰς
<span class="lb" data-page="10.839" data-line="7" id="l10.839.7"></span>τὴν ἴασιν αὐτῶν δεοίμεθα μεθόδου. ὥσπερ οὖν τῆς ὑγιεινῆς
<span class="lb" data-page="10.839" data-line="8" id="l10.839.8"></span>ἦν ἔργον τὸ κατὰ μικρὰ τὴν εἰς τὸ παρὰ φύσιν ἐκτροπὴν
<span class="lb" data-page="10.839" data-line="9" id="l10.839.9"></span>ἐπανορθοῦσθαι, οὕτω τῆς θεραπευτικῆς ἐστι τὸ κατὰ μεγάλα.
<span class="lb" data-page="10.839" data-line="10" id="l10.839.10"></span>τοῦ μὲν δὴ ψυχικοῦ πνεύματος ἐναργῶς ἐδείξαμεν οἷον
<span class="lb" data-page="10.839" data-line="11" id="l10.839.11"></span>πηγήν τινα οὖσαν τὸν ἐγκέφαλον, ἀρδομένου καὶ τρεφομένου
<span class="lb" data-page="10.839" data-line="12" id="l10.839.12"></span>διά τε τῆς εἰσπνοῆς καὶ τῆς ἐκ τοῦ δικτυοειδοῦς πλέγματος
<span class="lb" data-page="10.839" data-line="13" id="l10.839.13"></span>χορηγίας. τοῦ δὲ ζωτικοῦ πνεύματος οὐχ ὁμοίως μὲν ἐναργῶς
<span class="lb" data-page="10.839" data-line="14" id="l10.839.14"></span>ἡ ἀπόδειξις ἦν, οὐ μὴν ἀπίθανόν γε κατά τε τὴν καρδίαν
<span class="lb" data-page="10.839" data-line="15" id="l10.839.15"></span>αὐτὸ καὶ τὰς ἀρτηρίας δοκεῖν περιέχεσθαι, τρεφόμενον
<span class="lb" data-page="10.839" data-line="16" id="l10.839.16"></span>καὶ τοῦτο μάλιστα μὲν ἐκ τῆς ἀναπνοῆς, ἤδη δὲ καὶ τοῦ
<span class="lb" data-page="10.839" data-line="17" id="l10.839.17"></span>αἵματος. εἰ δέ ἐστί τι καὶ φυσικὸν πνεῦμα, <span class="milestone ed2page" data-n="10.283" data-unit="ed2page" id="ed2page.10.283"></span>περιέχοιτ’ ﻿
<span class="pb" data-page="10.840" id="p10.840"></span>
<span class="lb" data-page="10.840" data-line="1" id="l10.840.1"></span>ἂν καὶ τοῦτο κατά τε τὸ ἧπαρ καὶ τὰς φλέβας. εἴρηται δὲ
<span class="lb" data-page="10.840" data-line="2" id="l10.840.2"></span>ἐπὶ πλεῖστον ὑπὲρ οὐσίας δυνάμεων ἐν τοῖς περὶ τῶν Ἱπποκράτους
<span class="lb" data-page="10.840" data-line="3" id="l10.840.3"></span>καὶ Πλάτωνος δογμάτων. ἡ δὲ τῶν στερεῶν σωμάτων
<span class="lb" data-page="10.840" data-line="4" id="l10.840.4"></span>οὐσία δεῖται μὲν δήπου ποσή τις <span class="milestone ed1page" data-n="4.168" data-unit="ed1page" id="ed1page.4.168"></span>ὑπάρχειν· καὶ
<span class="lb" data-page="10.840" data-line="5" id="l10.840.5"></span>διὰ τοῦτο αἱ τροφαὶ διασώζουσι τὸ θνητὸν γένος. οὐ μὴν
<span class="lb" data-page="10.840" data-line="6" id="l10.840.6"></span>ἧττον εὐκρασίας χρῄζει τῶν συνθετικῶν αὐτῶν στοιχείων· καὶ
<span class="lb" data-page="10.840" data-line="7" id="l10.840.7"></span>λέλεκται πολλάκις ἤδη δι’ ὧν χρὴ φυλάττειν αὐτὴν εὔκρατον.
<span class="lb" data-page="10.840" data-line="8" id="l10.840.8"></span>ἀλλ’ ἥ γε κατάπτωσις τῆς δυνάμεως, ὑπὲρ ἧς νῦν πρόκειται
<span class="lb" data-page="10.840" data-line="9" id="l10.840.9"></span>λέγειν, ἐπὶ μὲν τῇ στερεῶν οὐσίᾳ διαφορουμένῃ κατά γε τὰ
<span class="lb" data-page="10.840" data-line="10" id="l10.840.10"></span>χρονιώτατα νοσήματα γίγνεται πολλάκις, ἀτροφίᾳ λεπτυνθέντος
<span class="lb" data-page="10.840" data-line="11" id="l10.840.11"></span>τοῦ ζώου καὶ τῶν ὀξέων ἐν τοῖς συντηκτικοῖς πυρετοῖς. ἐπὶ
<span class="lb" data-page="10.840" data-line="12" id="l10.840.12"></span>δὲ τῇ κράσει μεταβαλλούσῃ θερμανθέντων αὐτῶν ἀμέτρως ἢ
<span class="lb" data-page="10.840" data-line="13" id="l10.840.13"></span>ψυχθέντων ἢ ὑγρανθέντων ἢ ξηρανθέντων ἢ κατὰ συζυγίαν
<span class="lb" data-page="10.840" data-line="14" id="l10.840.14"></span>τι τούτων παθόντων. ἡ δὲ τοῦ πνεύματος ἀλλοίωσις διά τε
<span class="lb" data-page="10.840" data-line="15" id="l10.840.15"></span>μοχθηροὺς γίγνεται χυμοὺς καὶ τὴν τοῦ περιέχοντος ἀέρος
<span class="lb" data-page="10.840" data-line="16" id="l10.840.16"></span>κακίαν ἄλλοτε ἐξ ἄλλης αἰτίας εἰς τοῦτ’ ἀχθέντος· ἔτι τε τὰς
<span class="lb" data-page="10.840" data-line="17" id="l10.840.17"></span>δηλητηρίους δυνάμεις ἢ τοὺς τῶν ἰοβόλων ζώων ἰούς. ἀλλ’
<span class="pb" data-page="10.841" id="p10.841"></span>
<span class="lb" data-page="10.841" data-line="1" id="l10.841.1"></span>ἐξῃρήσθω γε ταῦτα τῆς ἐνεστώσης ὑποθέσεως. ἡ δὲ τῆς
<span class="lb" data-page="10.841" data-line="2" id="l10.841.2"></span>οὐσίας τοῦ πνεύματος φθορὰ γενήσεσθαί τε κινδυνεύουσα
<span class="lb" data-page="10.841" data-line="3" id="l10.841.3"></span>καὶ ἡ ἤδη γινομένη διά τε πάθος ψυχικὸν καὶ ὀδύνην ἰσχυρὰν
<span class="lb" data-page="10.841" data-line="4" id="l10.841.4"></span>καὶ κινήσεις πλείους· ἐξ οὗ γένους ἐστὶ καὶ ἀγρυπνία καὶ
<span class="lb" data-page="10.841" data-line="5" id="l10.841.5"></span>προσέτι δι’ ὑπερβάλλουσαν αὐτοῦ λεπτότητα καὶ τῶν περιεχόντων
<span class="lb" data-page="10.841" data-line="6" id="l10.841.6"></span>αὐτὸ σωμάτων ἀραίωσιν καὶ δὴ καὶ πρὸ τούτων
<span class="lb" data-page="10.841" data-line="7" id="l10.841.7"></span>ἁπάντων δι’ ἐπίσχεσιν τῆς ἀναπνοῆς καὶ τροφῆς ἀπορίαν
<span class="lb" data-page="10.841" data-line="8" id="l10.841.8"></span>ἐπανορθώσεως ἀκριβεστέρας δεῖται. τὰ μὲν οὖν πάθη τὰ
<span class="lb" data-page="10.841" data-line="9" id="l10.841.9"></span>ψυχικὰ φόβοι τέ εἰσιν ἐξαιφνίδιοι καὶ σφοδροὶ, οὓς ἐκπλήξεις
<span class="lb" data-page="10.841" data-line="10" id="l10.841.10"></span>καλοῦσιν· αἵ τ’ ἐναντίαι τοῖς φόβοις ἡδοναὶ μέγισται, καλοῦσι
<span class="lb" data-page="10.841" data-line="11" id="l10.841.11"></span>δὲ καὶ ταύτας περιχαρείας. ἴσμεν γὰρ ἐξ ἀμφοῖν ἀποθανόντας
<span class="lb" data-page="10.841" data-line="12" id="l10.841.12"></span>τινάς. ἤδη δὲ καὶ οἱ ἄλλοι φόβοι πάντες οἱ μεγάλοι σὺν
<span class="lb" data-page="10.841" data-line="13" id="l10.841.13"></span>ταῖς μεγίσταις ἡδοναῖς εἰ καὶ μὴ ἀπέκτειναν, ἀλλ’ ἔκλυτον
<span class="lb" data-page="10.841" data-line="14" id="l10.841.14"></span>ἐργάζονται καὶ ἄτονον τὸ πνεῦμα. καὶ λῦπαι δὲ καὶ ἀγωνίαι
<span class="lb" data-page="10.841" data-line="15" id="l10.841.15"></span>καὶ θυμοὶ καὶ φροντίδες, ἐν οἵῳ τρόπῳ καὶ αἱ πλείους ἀγρυπνίαι,
<span class="lb" data-page="10.841" data-line="16" id="l10.841.16"></span>βλάπτουσι καταλύουσαι τὴν δύναμιν. ἐν μὲν δὴ τούτοις
<span class="lb" data-page="10.841" data-line="17" id="l10.841.17"></span>ἅπασιν αὐτὴ καθ’ ἑαυτὴν ἡ ψυχὴ κινεῖται, κατὰ δὲ τὰς
<span class="lb" data-page="10.841" data-line="18" id="l10.841.18"></span>πρακτικὰς ἐνεργείας τὸ σῶμα κινεῖ· καταλύει δὲ αὐτῆς τὸν
<span class="pb" data-page="10.842" id="p10.842"></span>
<span class="lb" data-page="10.842" data-line="1" id="l10.842.1"></span>τόνον ἑκάτερα τὰ γένη τῶν οἰκείων κινήσεων εἰς ἀμετρίαν
<span class="lb" data-page="10.842" data-line="2" id="l10.842.2"></span>ἐκταθέντα. περὶ δὲ πόνων τί δεῖ λέγειν; ὅπως ἀνεῖλον μέν
<span class="lb" data-page="10.842" data-line="3" id="l10.842.3"></span>τινας αὐξηθέντες ἐπὶ τὸ σφοδρότερον, ἔβλαψαν δὲ πάντας,
<span class="lb" data-page="10.842" data-line="4" id="l10.842.4"></span>εἰ καὶ μὴ τύχοιεν ἀποκτείναντες. ἐν τοῖς τοιούτοις ἅπασιν
<span class="lb" data-page="10.842" data-line="5" id="l10.842.5"></span>ἐναργῶς φαίνονται λειποδρανοῦντές τε καὶ καταλυόμενοι τὴν
<span class="lb" data-page="10.842" data-line="6" id="l10.842.6"></span>δύναμιν οἱ κάμνοντες· ἔνιοι δ’, ὡς εἴρηται, καὶ ἀποθνήσκοντες,
<span class="lb" data-page="10.842" data-line="7" id="l10.842.7"></span>ἔσθ’ ὅτε μὲν ἀπολλυμένου τοῦ πνεύματος, ἔσθ’ ὅτε
<span class="lb" data-page="10.842" data-line="8" id="l10.842.8"></span>δὲ ἀλλοιουμένου, ποτὲ δὲ ἐκ μέρους διαφορουμένου, πολλάκις
<span class="lb" data-page="10.842" data-line="9" id="l10.842.9"></span>δ’ ἀμφότερα ταῦτα πάσχοντος. διῄρηται γὰρ ἐπὶ πλέον
<span class="lb" data-page="10.842" data-line="10" id="l10.842.10"></span>ὑπὲρ αὐτῶν ἐν ἄλλοις τέ τισι κᾀν τοῖς περὶ τῶν Ἱπποκράτους
<span class="lb" data-page="10.842" data-line="11" id="l10.842.11"></span>καὶ Πλάτωνος δογμάτων. εἰς δέ γε τὰ παρόντα τὸν
<span class="lb" data-page="10.842" data-line="12" id="l10.842.12"></span>μὲν τρόπον ᾧ βλάπτειν ἕκαστον πέφυκεν οὐκ ἀναγκαῖον ζητεῖν·
<span class="lb" data-page="10.842" data-line="13" id="l10.842.13"></span>τὸ δὲ ὅτι βλάπτει, λαβόντα παρὰ τῆς ἐναργείας χρῆσθαι
<span class="lb" data-page="10.842" data-line="14" id="l10.842.14"></span>συμφερόντως εἰς φυλακὴν δυνάμεως ἐν νόσοις. οὕτω δ’
<span class="lb" data-page="10.842" data-line="15" id="l10.842.15"></span>εἰ καὶ λεπτυνθείη ποτὲ περαιτέρω τοῦ δέοντος ἡ τῶν διοικούντων
<span class="lb" data-page="10.842" data-line="16" id="l10.842.16"></span>ἡμᾶς πνευμάτων οὐσία, γίγνοιτ’ ἂν ἀσθενὴς κατ’
<span class="lb" data-page="10.842" data-line="17" id="l10.842.17"></span>ἀμφότερα, καὶ ὡς ἠλλοιωμένη τὴν κρᾶσιν καὶ ὡς εὐσκέδαστος
<span class="lb" data-page="10.842" data-line="18" id="l10.842.18"></span>ἢ εὐδιαφόρητος ἢ ὅπως ἄν τις ὀνομάζειν ἐθέλῃ γεγενημένη.
<span class="pb" data-page="10.843" id="p10.843"></span>
<span class="lb" data-page="10.843" data-line="1" id="l10.843.1"></span>κατὰ δὲ τὸν αὐτὸν τρόπον εἰ καὶ τὸ σῶμα σύμπαν εἰς ἄμετρον
<span class="lb" data-page="10.843" data-line="2" id="l10.843.2"></span>ἐκτραπείη μανότητα, διαφοροῖτ’ ἂν ἡ τῶν πνευμάτων
<span class="lb" data-page="10.843" data-line="3" id="l10.843.3"></span>οὐσία ῥᾳδίως, αὐτή τε λεπτομερὴς ὑπάρχουσα καὶ τῶν σωμάτων
<span class="lb" data-page="10.843" data-line="4" id="l10.843.4"></span>μὴ στεγόντων αὐτήν. οὔκουν οὐδ’ ἀραιοῦν <span class="milestone ed2page" data-n="10.284" data-unit="ed2page" id="ed2page.10.284"></span>ἀμέτρως
<span class="lb" data-page="10.843" data-line="5" id="l10.843.5"></span>χρὴ τοῦ νοσοῦντος τὸ σῶμα, συνέχειν ἐν ἑαυτῷ τὸ
<span class="lb" data-page="10.843" data-line="6" id="l10.843.6"></span>πνεῦμα προαιρούμενον, οὔτε λεπτύνειν ἰσχυρῶς τὰ κατ’ αὐτὸ
<span class="lb" data-page="10.843" data-line="7" id="l10.843.7"></span>διὰ τῶν ἐσθιομένων τε καὶ πινομένων. ὅτι δὲ καὶ αὐτῶν τῶν
<span class="lb" data-page="10.843" data-line="8" id="l10.843.8"></span>τροφῶν ἅμα τοῖς ποτοῖς οὐ σμικρόν ἐστι φροντιστέον εἰς
<span class="lb" data-page="10.843" data-line="9" id="l10.843.9"></span>ῥώμην δυνάμεως, ὅπως τῇ τε ποσότητι σύμμετροι καὶ ταῖς
<span class="lb" data-page="10.843" data-line="10" id="l10.843.10"></span>ποιότησιν ἠκριβωμένοι εἶεν, πρόδηλον εἶναι νομίζω. πρόδηλον
<span class="lb" data-page="10.843" data-line="11" id="l10.843.11"></span>δὲ οὐδὲν ἧττον, ὡς καὶ τῆς εἰσπνεομένης οὐσίας φροντιστέον,
<span class="lb" data-page="10.843" data-line="12" id="l10.843.12"></span>ὅπως εὐκρατοτάτη τ’ εἴη καὶ παντὸς τοῦ μιαίνοντος
<span class="lb" data-page="10.843" data-line="13" id="l10.843.13"></span>αὐτὴν καθαρωτάτη, μήτ’ ἐκ μετάλλων ἢ καμίνων ἢ βαράθρων
<span class="lb" data-page="10.843" data-line="14" id="l10.843.14"></span>ἐπιμιξίαν τινὰ λαμβάνουσα, μήτε ἐκ σηπεδόνος ὀσπρίων
<span class="lb" data-page="10.843" data-line="15" id="l10.843.15"></span>ἢ λαχάνων ἢ ζώων ἢ ὁτουδήποτε, μήτ’ ἀτμοὺς ἐκ λιμνῶν ἢ
<span class="lb" data-page="10.843" data-line="16" id="l10.843.16"></span>ἑλῶν ἢ ποταμῶν δεχομένη. ταῦτ’ οὖν ἅπαντα προνοεῖσθαι
<span class="lb" data-page="10.843" data-line="17" id="l10.843.17"></span>χρὴ, διασώζειν βουλόμενον τὴν δύναμιν ἀβλαβῆ, ἔτι τε πρὸς
<span class="pb" data-page="10.844" id="p10.844"></span>
<span class="lb" data-page="10.844" data-line="1" id="l10.844.1"></span>τούτοις αὐτῶν τῶν στερεῶν σωμάτων, ἐν οἷς δὴ καὶ μάλιστα
<span class="lb" data-page="10.844" data-line="2" id="l10.844.2"></span>ἔοικεν ἡ οὐσία τῶν δυνάμεων ὑπάρχειν, οὐ σμικρῶς προνοητέον,
<span class="lb" data-page="10.844" data-line="3" id="l10.844.3"></span>ὅπως ὑγιεινὰ ταῖς κράσεσιν εἴη· τοῦτο μὲν οὖν ἁπάντων
<span class="lb" data-page="10.844" data-line="4" id="l10.844.4"></span>μορίων κοινὸν ἀγαθόν. ἐξαίρετον δὲ εἰς ῥώμην δυνάμεως
<span class="lb" data-page="10.844" data-line="5" id="l10.844.5"></span>καὶ προφυλακὴν τοῦ μή ποτ’ ἐξαιφνίδιον ἐπιπεσεῖν παροξυσμὸν
<span class="lb" data-page="10.844" data-line="6" id="l10.844.6"></span>συγκοπτικὸν ἡ φυλακὴ τῆς εὐκρασίας ἐστὶ, πρῶτον
<span class="lb" data-page="10.844" data-line="7" id="l10.844.7"></span>μὲν τῶν τριῶν ἀρχῶν, ἔπειτα δὲ καὶ τῶν ἄλλων μορίων ὅσα
<span class="lb" data-page="10.844" data-line="8" id="l10.844.8"></span>τὰς ἀρχὰς εἰς συμπάθειαν ἐπισπᾶται ῥᾳδίως, οἷόν πέρ ἐστι
<span class="lb" data-page="10.844" data-line="9" id="l10.844.9"></span>καὶ τὸ τῆς γαστρὸς στόμα τῷ περιττῷ τῆς αἰσθήσεως, ἄλλα
<span class="lb" data-page="10.844" data-line="10" id="l10.844.10"></span>τε πολλὰ συμπτώματα καὶ συγκοπὰς ἐπιφέρον. ἡ μὲν οὖν
<span class="lb" data-page="10.844" data-line="11" id="l10.844.11"></span>προειρημένη διάθεσις τῶν ὠμῶν χυμῶν, εἰ μὲν καὶ τῷ πλήθει
<span class="lb" data-page="10.844" data-line="12" id="l10.844.12"></span>βαρύνοιεν οὗτοι τὴν δύναμιν, ἐμφράττοιέν τε διὰ πλῆθος
<span class="lb" data-page="10.844" data-line="13" id="l10.844.13"></span>καὶ πάχος τοῦ ζώου τοὺς πόρους κατὰ πολλὰς προφάσεις,
<span class="lb" data-page="10.844" data-line="14" id="l10.844.14"></span>ὀλέθριός τέ ἐστι καὶ συγκοπτικὴ, καὶ τῷ μὴ τρέφεσθαι
<span class="lb" data-page="10.844" data-line="15" id="l10.844.15"></span>τὸ ζῶον καὶ τῷ καταπνίγεσθαι καὶ ἀλλοιοῦσθαι
<span class="lb" data-page="10.844" data-line="16" id="l10.844.16"></span>καὶ διαφθείρεσθαι τῆς κράσεως τὴν συμμετρίαν. οἱ μὲν γὰρ
<span class="lb" data-page="10.844" data-line="17" id="l10.844.17"></span>ὠμοὶ τρέφειν οὐ δύνανται πρὶν πεφθῆναι, οἱ δὲ πολλοὶ ﻿
<span class="pb" data-page="10.845" id="p10.845"></span>
<span class="lb" data-page="10.845" data-line="1" id="l10.845.1"></span>βαρύνουσιν· εἰ δ’ ἐμφράττουσι τὰς διαπνοὰς, σβεννύουσι
<span class="lb" data-page="10.845" data-line="2" id="l10.845.2"></span>τὸ θερμόν· εἰ δὲ μήτ’ ἐμφράττοιεν μήτε βαρύνοιεν, οὐ συγκοπὰς
<span class="lb" data-page="10.845" data-line="3" id="l10.845.3"></span>οὗτοί γε φέρουσιν, ἀλλὰ τὰς καλουμένας λειποψυχίας·
<span class="lb" data-page="10.845" data-line="4" id="l10.845.4"></span>ἐκλύονται γὰρ, εἰ μὴ τρέφοιντο συνεχέστερον, οἱ τοιοῦτοι. διδόναι
<span class="lb" data-page="10.845" data-line="5" id="l10.845.5"></span>δὲ οὐ χρὴ πλῆθος εἰς ἅπαξ αὐτοῖς, οὐ μὴν οὐδὲ παχείας
<span class="lb" data-page="10.845" data-line="6" id="l10.845.6"></span>ἢ ψυχρὰς τὴν δύναμιν τροφὰς, ἀλλ’ ὡς εἴρηται πρόσθεν, ἐκ
<span class="lb" data-page="10.845" data-line="7" id="l10.845.7"></span>τοῦ γένους τῶν λεπτυνουσῶν τε καὶ θερμαινουσῶν. οὕτω δὲ
<span class="lb" data-page="10.845" data-line="8" id="l10.845.8"></span>αὐτοῖς καὶ τὰ φάρμακα δοτέον, ὅσα γε λαβεῖν δύναται πυρέττων
<span class="lb" data-page="10.845" data-line="9" id="l10.845.9"></span>ἄνθρωπος, φάρμακα λεπτύνοντα καὶ θερμαίνοντα.
<span class="lb" data-page="10.845" data-line="10" id="l10.845.10"></span>τούτοις ὁ ὑδατώδης οἶνος εὐθέως ἐξ ἀρχῆς ἐπιτήδειος, εἰ μὴ
<span class="lb" data-page="10.845" data-line="11" id="l10.845.11"></span>σφοδρῶς πυρέττοιεν, ὅπερ οὐ πάνυ τι συμβαίνει κατὰ τὴν
<span class="lb" data-page="10.845" data-line="12" id="l10.845.12"></span>εἰρημένην διάθεσιν· ἔτι δὲ μᾶλλον εἰ πρεσβῦται τύχοιεν ὄντες,
<span class="lb" data-page="10.845" data-line="13" id="l10.845.13"></span>οἶνον αὐτοῖς δοτέον ἐφ’ ἑκάστῃ τροφῇ καὶ μᾶλλον εἰ τὰ διαλείμματα
<span class="lb" data-page="10.845" data-line="14" id="l10.845.14"></span>εἴη μέτρια. παροξύνονται δὲ ἐπὶ τοῖς τοιούτοις
<span class="lb" data-page="10.845" data-line="15" id="l10.845.15"></span>χυμοῖς καθ’ ἑκάστην ἡμέραν καὶ μᾶλλον εἰς ἑσπέραν τε καὶ
<span class="lb" data-page="10.845" data-line="16" id="l10.845.16"></span>νύκτωρ, οὐχ ἕωθεν δὲ οὐδ’ ἄχρι μεσημβρίας. περὶ μὲν δὴ
<span class="lb" data-page="10.845" data-line="17" id="l10.845.17"></span>τούτων καὶ ταῦθ’ ἱκανά ἐστι.
</p>
          </article>

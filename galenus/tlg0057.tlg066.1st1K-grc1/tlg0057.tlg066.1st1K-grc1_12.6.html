<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.6">
<span class="pb page1" data-page="10.846" id="p10.846"></span>
<span class="milestone ed1page page1" data-n="4.168" data-unit="ed1page" id="ed1page.4.168"></span>
<span class="milestone ed2page page1" data-n="10.284" data-unit="ed2page" id="ed2page.10.284"></span>
            <p>
<span class="lb" data-page="10.846" data-line="1" id="l10.846.1"></span>Μεταβῶμεν δὲ ἐπὶ τοὺς ἐναντίαν μὲν
<span class="lb" data-page="10.846" data-line="2" id="l10.846.2"></span>ἔχοντας αὐτοῖς τὴν διάθεσιν, ὁμοίως δὲ τούτοις συγκοπτομένους,
<span class="lb" data-page="10.846" data-line="3" id="l10.846.3"></span>ἂν μὴ προσχῇ τις ἀκριβῶς αὐτοῖς. εἰσὶ δ’ οὗτοι
<span class="lb" data-page="10.846" data-line="4" id="l10.846.4"></span>λεπτοὺς<span class="milestone ed2page" data-n="10.285" data-unit="ed2page" id="ed2page.10.285"></span> ἱκανῶς ἔχοντες τοὺς χυμοὺς, ὡς διαφορεῖσθαι
<span class="lb" data-page="10.846" data-line="5" id="l10.846.5"></span>τάχιστα. καὶ δὴ καὶ θεραπευτέον αὐτοὺς ἐναντίως τοῖς προειρημένοις.
<span class="lb" data-page="10.846" data-line="6" id="l10.846.6"></span>ἐκείνους μὲν γὰρ ἐκκενοῦμεν κατὰ βραχὺ συνεχῶς
<span class="lb" data-page="10.846" data-line="7" id="l10.846.7"></span>διὰ τὸ μὴ φέρειν ἀθρόαν τὴν κένωσιν· τοὺς δ’ οὕτως ἔχοντας
<span class="lb" data-page="10.846" data-line="8" id="l10.846.8"></span>θρέψομεν κατὰ βραχὺ συνεχῶς. εἰ δ’ ἐξ ἀρχῆς παραλάβωμεν
<span class="lb" data-page="10.846" data-line="9" id="l10.846.9"></span>ἔτι τῆς δυνάμεως ἐῤῥωμένης, οὐδὲ κατὰ βραχύ·
<span class="lb" data-page="10.846" data-line="10" id="l10.846.10"></span>δύνανται γὰρ <span class="milestone ed1page" data-n="4.169" data-unit="ed1page" id="ed1page.4.169"></span>οἱ τοιοῦτοι καὶ πλείονος εἰς ἅπαξ δοθείσης
<span class="lb" data-page="10.846" data-line="11" id="l10.846.11"></span>περιγίγνεσθαι τροφῆς. ὥσπερ δὲ τοὺς ἐκ πλήθους ὠμῶν χυμῶν
<span class="lb" data-page="10.846" data-line="12" id="l10.846.12"></span>κινδυνεύοντας συγκοπῆναι παντάπασιν ἐλέγομεν ὀλεθρίως
<span class="lb" data-page="10.846" data-line="13" id="l10.846.13"></span>ἔχειν, ὅταν τὸ ἧπαρ αὐτῶν ἢ ἡ κοιλία φλεγμαίνῃ, κατὰ
<span class="lb" data-page="10.846" data-line="14" id="l10.846.14"></span>τὸν αὐτὸν τρόπον καὶ τοὺς νῦν ὑποκειμένους ἐν τῷ λόγῳ
<span class="lb" data-page="10.846" data-line="15" id="l10.846.15"></span>νομιστέον ἀνιάτως ἔχειν, ἢν φλεγμήνῃ τι τούτων σπλάγχνον,
<span class="lb" data-page="10.846" data-line="16" id="l10.846.16"></span>καμνούσης ἤδη τῆς δυνάμεως· οὔτε γὰρ οἷόν τε τρέφειν αὐτοὺς
<span class="lb" data-page="10.846" data-line="17" id="l10.846.17"></span>συνεχῶς, ἀλλ’ ἐν ταῖς παρακμαῖς μόνον, οὔτε μὴ τρέφοντας
<span class="lb" data-page="10.846" data-line="18" id="l10.846.18"></span>οἷόν τε διασώζειν αὐτούς ἐστιν. ἐπὶ μὲν τῶν τοιούτων διαθέσεων
<span class="pb" data-page="10.847" id="p10.847"></span>
<span class="lb" data-page="10.847" data-line="1" id="l10.847.1"></span>ἡ νεκρώδης ἐν τῷ προσώπῳ κατάστασις ἐν τάχει
<span class="lb" data-page="10.847" data-line="2" id="l10.847.2"></span>γίνεται· ῥὶς ὀξεῖα, ὀφθαλμοὶ κοῖλοι καὶ τἄλλα ὅσα τούτοις
<span class="lb" data-page="10.847" data-line="3" id="l10.847.3"></span>ἐφεξῆς λέλεκται. ἐάν τε γὰρ ἐκκρίνωσι πλέον, ἐάν τε ἀγρυπνήσωσιν
<span class="lb" data-page="10.847" data-line="4" id="l10.847.4"></span>ἢ λυπηθῶσιν, ἢ μὴ θᾶττον τραφῶσιν, αὐτίκα τοιοῦτον
<span class="lb" data-page="10.847" data-line="5" id="l10.847.5"></span>ἴσχουσι τὸ πρόσωπον. εἰ μὲν οὖν σύν τινι τούτων ἤ τισιν
<span class="lb" data-page="10.847" data-line="6" id="l10.847.6"></span>ὀφθεῖεν οἱ τοιοῦτοι, μικρότερον εἶναι νόμιζε τὸ κακὸν ἢ εἰ
<span class="lb" data-page="10.847" data-line="7" id="l10.847.7"></span>χωρὶς τούτων ἐλεπτύνθησαν· εἰ δ’ ἄνευ τούτων, ὀλέθριον·
<span class="lb" data-page="10.847" data-line="8" id="l10.847.8"></span>ἔτι δὲ μᾶλλον, εἰ κατ’ ἀρχὰς τοῦ νοσήματος οὕτως ἔχοιεν· οὐδὲ
<span class="lb" data-page="10.847" data-line="9" id="l10.847.9"></span>γὰρ ἐξαρκέσουσιν εἰς τὴν πέψιν αὐτοῦ. ταῦτ’ ἄρα καὶ ὁ Ἱπποκράτης
<span class="lb" data-page="10.847" data-line="10" id="l10.847.10"></span>ἔφη· καὶ ἢν μέν τι τουτέων ὁμολογῇ, ἧττον νομίζειν
<span class="lb" data-page="10.847" data-line="11" id="l10.847.11"></span>δεινὸν εἶναι. κατ’ ἀρχὴν μὲν γὰρ τοῦ νοσήματος, ὡς προεῖπον,
<span class="lb" data-page="10.847" data-line="12" id="l10.847.12"></span>εἰ καὶ μετά τινος τῶν προειρημένων οὕτως ἔχοιεν, οὐκ
<span class="lb" data-page="10.847" data-line="13" id="l10.847.13"></span>ἀγαθόν· ἧττον μὲν τοῦτο δεινὸν ἢ εἰ καὶ μηδὲ μετὰ τούτων
<span class="lb" data-page="10.847" data-line="14" id="l10.847.14"></span>τινός· ἀλλὰ τῷ διαφορεῖσθαι ῥᾳδίως χαλεπόν. οὐ μόνον δὲ
<span class="lb" data-page="10.847" data-line="15" id="l10.847.15"></span>ἀπολεπτυνθέντος οὕτω τοῦ τε πνεύματος αὐτοῖς καὶ τοῦ
<span class="lb" data-page="10.847" data-line="16" id="l10.847.16"></span>αἵματος ἡ διαφόρησις εἴωθε γίνεσθαι πολλάκις, ἀλλὰ καὶ τῆς
<span class="lb" data-page="10.847" data-line="17" id="l10.847.17"></span>ἀποκριτικῆς δυνάμεως τῆς καθ’ ὅλον τὸν ὄγκον ἀμετρότερον
<span class="pb" data-page="10.848" id="p10.848"></span>
<span class="lb" data-page="10.848" data-line="1" id="l10.848.1"></span>κινηθείσης. ὅπερ εἴωθε μάλιστα γίνεσθαι διὰ τὴν ἀμετρίαν
<span class="lb" data-page="10.848" data-line="2" id="l10.848.2"></span>τῆς καθεκτικῆς. τὸ μὲν δὴ τρέφειν ἀναγκαῖον, ὅ τι περ ἂν ᾖ
<span class="lb" data-page="10.848" data-line="3" id="l10.848.3"></span>τούτων· ἀναγκαῖον δὲ καὶ τὸ πυκνοῦν τὴν ἐπιφάνειαν, ὥσπερ
<span class="lb" data-page="10.848" data-line="4" id="l10.848.4"></span>τῶν προτέρων ἀραιοῦν· ἐκ διαμέτρου γὰρ ἀλλήλαις αἱ διαθέσεις
<span class="lb" data-page="10.848" data-line="5" id="l10.848.5"></span>ὑπάρχουσαι καὶ τῆς τῶν βοηθημάτων ἰδέας ἐναντιωτάτης
<span class="lb" data-page="10.848" data-line="6" id="l10.848.6"></span>δεήσονται. ψυχρὸν οὖν ἐπὶ τούτων τὸν ἀέρα καὶ στύφοντα
<span class="lb" data-page="10.848" data-line="7" id="l10.848.7"></span>ποιητέον· εἴρηται δὲ ἔμπροσθεν ὅπως χρὴ ταῦτα πράττειν.
<span class="lb" data-page="10.848" data-line="8" id="l10.848.8"></span>ἀλειπτέον δὲ αὐτοὺς ὁμοίως τοῖς στύφουσιν ἀλείμμασι. καὶ
<span class="lb" data-page="10.848" data-line="9" id="l10.848.9"></span>τροφὰς δοτέον οὐ πάνυ τι διαῤῥεούσας ἑτοίμως, οὔτε μελίκρατον
<span class="lb" data-page="10.848" data-line="10" id="l10.848.10"></span>οὔτε χυλὸν πτισάνης, ἀλλ’ ἄρτους καὶ τὰ διὰ τοῦ
<span class="lb" data-page="10.848" data-line="11" id="l10.848.11"></span>χόνδρου ῥοφήματα καὶ ὀπώρας αὐστηρὰς καὶ δυσφθάρτους,
<span class="lb" data-page="10.848" data-line="12" id="l10.848.12"></span>αὐτάς τε καθ’ ἑαυτὰς καὶ μετ’ ἄρτου καὶ χόνδρου δι’ ὕδατος
<span class="lb" data-page="10.848" data-line="13" id="l10.848.13"></span>ἑψημένου. δοτέον δὲ τούτοις ἔστιν ὅτε καὶ ὠὰ καὶ μᾶλλον
<span class="lb" data-page="10.848" data-line="14" id="l10.848.14"></span>τὰς λεκίθους αὐτῶν, δύσπεπτον γὰρ τὸ λευκόν. ἀλεκτρυόνων
<span class="lb" data-page="10.848" data-line="15" id="l10.848.15"></span>τε τῶν γάλακτι τεθραμμένων τοὺς ὄρχεις· δοτέον δὲ καὶ τοὺς
<span class="lb" data-page="10.848" data-line="16" id="l10.848.16"></span>ἐγκεφάλους τοὺς ὑείους, ἤτοι γ’ ὀπτηθέντας ἀκριβῶς· ἔναιμοι
<span class="lb" data-page="10.848" data-line="17" id="l10.848.17"></span>γὰρ δοθέντες ἐσχάτως βλάπτουσιν· ἢ διὰ τοῦ λευκοῦ
<span class="lb" data-page="10.848" data-line="18" id="l10.848.18"></span>ζωμοῦ καλῶς ἑψημένους, ἐμβεβλημένου πράσου καὶ ἀνήθου.
<span class="pb" data-page="10.849" id="p10.849"></span>
<span class="lb" data-page="10.849" data-line="1" id="l10.849.1"></span>καὶ ὅλως ἅπαντα πρακτέον ὑπὲρ τοῦ παχυτέραν μὲν ἐργάσασθαι
<span class="lb" data-page="10.849" data-line="2" id="l10.849.2"></span>τὴν ὕλην τῶν χυμῶν, πυκνῶσαι δὲ τὸ δέρμα καὶ
<span class="lb" data-page="10.849" data-line="3" id="l10.849.3"></span>διακωλῦσαι τὰς διαπνοάς. ἀναγκαῖος δὲ τούτοις ὁ ὑδατώδης
<span class="lb" data-page="10.849" data-line="4" id="l10.849.4"></span>οἶνός ἐστιν, εὐθὺς ἐπὶ τοῖς σιτίοις ἐξ ἀρχῆς λαμβανόμενος. εἰ
<span class="lb" data-page="10.849" data-line="5" id="l10.849.5"></span>δ’ ὡς ἐλπίζομεν ἅπαντα γίγνοιτο, καὶ κρεώδους τροφῆς ἐπιδώσομεν
<span class="lb" data-page="10.849" data-line="6" id="l10.849.6"></span>αὐτοῖς τι καὶ μάλιστα μετὰ τὴν τετάρτην ἡμέραν,
<span class="lb" data-page="10.849" data-line="7" id="l10.849.7"></span>ἤδη τῶν τοὺς πυρετοὺς γεννώντων χυμῶν εἰς πέψιν ἡκόντων.
<span class="lb" data-page="10.849" data-line="8" id="l10.849.8"></span><span class="milestone ed2page" data-n="10.286" data-unit="ed2page" id="ed2page.10.286"></span>ἐν τοιαύτῃ διαθέσει γενομένου νεανίσκου κατὰ
<span class="lb" data-page="10.849" data-line="9" id="l10.849.9"></span>τὸν δέκατον ἐμνήσθην λόγον, ὃν ἐτρέφομεν, ὡς εἶπον, ἑκάστης
<span class="lb" data-page="10.849" data-line="10" id="l10.849.10"></span>ἡμέρας καὶ μάλιστά γε πρὸ τοῦ παροξυσμοῦ. καὶ ὡς ἐξεπίτηδες
<span class="lb" data-page="10.849" data-line="11" id="l10.849.11"></span>ἅπαξ μου μὴ διδόντος αὐτῷ τροφὴν ἡ εἰσβολὴ τοῦ
<span class="lb" data-page="10.849" data-line="12" id="l10.849.12"></span>παροξυσμοῦ μετὰ συγκοπῆς ἐγένετο. κατὰ τὰς τοιαύτας οὖν
<span class="lb" data-page="10.849" data-line="13" id="l10.849.13"></span>θεραπείας ἁπάσας ἤδη μὲν συγκοπτομένου τοῦ κάμνοντος ὁ
<span class="lb" data-page="10.849" data-line="14" id="l10.849.14"></span>πρὸς τὸ σύμπτωμα κρατεῖ σκοπός· οὐδέπω δὲ εἰς τοῦθ’ ἥκοντος
<span class="lb" data-page="10.849" data-line="15" id="l10.849.15"></span>ἀμφοτέρων στοχαζόμεθα, τοῦ τε μὴ γενέσθαι τὸ σύμπτωμα
<span class="lb" data-page="10.849" data-line="16" id="l10.849.16"></span>καὶ τοῦ κατὰ βραχὺ λύειν τὸ νόσημα. θᾶττον δ’ ἄν
<span class="lb" data-page="10.849" data-line="17" id="l10.849.17"></span>ἐλύσαμεν αὐτὸ, μὴ δεδιότες τὸ σύμπτωμα. τὸν μὲν γὰρ ὑπὸ
<span class="lb" data-page="10.849" data-line="18" id="l10.849.18"></span>τοῦ πλήθους τῶν ὠμῶν χυμῶν βαρυνόμενον, ἅπαξ ἂν οἶμαι ﻿
<span class="pb" data-page="10.850" id="p10.850"></span>
<span class="lb" data-page="10.850" data-line="1" id="l10.850.1"></span>κενώσαντες ἀπηλλάξαμεν τῆς διαθέσεως, εἴπερ οἷός τε ἦν
<span class="lb" data-page="10.850" data-line="2" id="l10.850.2"></span>ἐνεγκεῖν ἀθρόαν κένωσιν καὶ μηδεὶς φόβος ἐφέδρευε συγκοπῆς·
<span class="lb" data-page="10.850" data-line="3" id="l10.850.3"></span>τὸν δ’ εὐδιαφόρητον οὐκ ἂν πρὸ τοῦ παροξυσμοῦ τρέφειν
<span class="lb" data-page="10.850" data-line="4" id="l10.850.4"></span>ἀναγκαζόμενοι μακρότερον εἰργαζόμεθα τὸ νόσημα. περὶ μὲν
<span class="lb" data-page="10.850" data-line="5" id="l10.850.5"></span>δὴ τούτων ἀρκείτω τὰ λελεγμένα.
</p>
          </article>

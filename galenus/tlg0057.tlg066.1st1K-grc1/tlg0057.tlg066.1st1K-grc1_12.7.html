<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.7">
<span class="pb page1" data-page="10.850" id="p10.850"></span>
<span class="milestone ed1page page1" data-n="4.169" data-unit="ed1page" id="ed1page.4.169"></span>
<span class="milestone ed2page page1" data-n="10.286" data-unit="ed2page" id="ed2page.10.286"></span>
            <p>
<span class="lb" data-page="10.850" data-line="6" id="l10.850.6"></span>Τῶν δ’ ἄλλων προφάσεων ἐφ’ αἷς συγκόπτονται
<span class="lb" data-page="10.850" data-line="7" id="l10.850.7"></span>μνημονεύσομεν ἐφεξῆς. εἰσὶ δὲ τέσσαρες, ἄλγημά τε
<span class="lb" data-page="10.850" data-line="8" id="l10.850.8"></span>σφοδρὸν καὶ ἀγρυπνία καὶ κένωσις ἄμετρος γαστρός· ἐπὶ δὲ
<span class="lb" data-page="10.850" data-line="9" id="l10.850.9"></span>τῶν παραπαιόντων καὶ ἡ κίνησις ἔστιν ὅτε. καὶ εἰ βούλει καὶ
<span class="lb" data-page="10.850" data-line="10" id="l10.850.10"></span>πέμπτην προστίθει τὴν δυσκρασίαν τῶν ἀρχῶν, ὑπὲρ ἧς ἐπὶ
<span class="lb" data-page="10.850" data-line="11" id="l10.850.11"></span>τελευτῇ τοῦ λόγου διαλεξόμεθα, καὶ μάλισθ’ ὅτι διττῶς γίγνεται,
<span class="lb" data-page="10.850" data-line="12" id="l10.850.12"></span>ἤτοι κατὰ ψιλὰς τὰς ποιότητας ἀλλοιουμένων τῶν μορίων
<span class="lb" data-page="10.850" data-line="13" id="l10.850.13"></span>ἢ κακοχυμίας τινὸς ἐν αὐτοῖς παραλαμβανομένης. ἑξῆς
<span class="lb" data-page="10.850" data-line="14" id="l10.850.14"></span>οὖν ὑπὲρ ἁπάντων ῥητέον τῶν διῃρημένων, ἀρξαμένους ἀπὸ
<span class="lb" data-page="10.850" data-line="15" id="l10.850.15"></span>τῶν ἀλγημάτων. εἰ μὲν οὖν δυναίμεθα τὴν αἰτίαν αὐτὴν
<span class="lb" data-page="10.850" data-line="16" id="l10.850.16"></span>ἐκκόψαι δι’ ἣν ἀλγοῦσιν, οὕτως ἂν οὐ πρὸς σύμπτωμα εἴημεν
<span class="lb" data-page="10.850" data-line="17" id="l10.850.17"></span>ἐνεργοῦντες, ἀλλ’ ἰώμενοι τὸν κάμνοντα· κωλυόμενοι δὲ διά
<span class="lb" data-page="10.850" data-line="18" id="l10.850.18"></span>τινα πρόφασιν ἐπὶ τὴν διάθεσιν ἰέναι πραΰνομεν τὸ τῶν
<span class="pb" data-page="10.851" id="p10.851"></span>
<span class="lb" data-page="10.851" data-line="1" id="l10.851.1"></span>ἀλγημάτων σφοδρόν. ἐπεὶ δ’ οὔτε ἀναιρεῖν οἷόν τέ ἐστι τὰς
<span class="lb" data-page="10.851" data-line="2" id="l10.851.2"></span>τῶν ἀλγημάτων αἰτίας οὔτ’ ἀμβλύνειν τὰς σφοδρότητας
<span class="lb" data-page="10.851" data-line="3" id="l10.851.3"></span>ἄνευ τοῦ γνῶναι τουτὶ τὸ ἄλγημα τὸ περὶ τὸν κάμνοντα
<span class="lb" data-page="10.851" data-line="4" id="l10.851.4"></span>συνεστηκὸς ὑπὸ τίνος αἰτίας γίγνεται, προεσκέφθαι χρὴ
<span class="lb" data-page="10.851" data-line="5" id="l10.851.5"></span>δηλονότι τὰς αἰτίας καὶ τὰ σημεῖα δι’ ὧν ἄν τις αὐτὰς γνωρίσειεν·
<span class="lb" data-page="10.851" data-line="6" id="l10.851.6"></span>ὡς τὰ πολλὰ γὰρ ἄδηλοι ταῖς αἰσθήσεσιν ὑπάρχουσαι,
<span class="lb" data-page="10.851" data-line="7" id="l10.851.7"></span>γεγυμνασμένου δέονται περὶ τὴν τοιαύτην θεωρίαν
<span class="lb" data-page="10.851" data-line="8" id="l10.851.8"></span>ἀνδρός. εἴρηται μὲν οὖν ἡμῖν οὐκ ὀλίγα δι’ ἑτέρων πραγματειῶν
<span class="lb" data-page="10.851" data-line="9" id="l10.851.9"></span>ὑπὲρ ἀλγημάτων γενέσεως, ἁπάντων δὲ αὐτῶν τοῦ
<span class="lb" data-page="10.851" data-line="10" id="l10.851.10"></span>καιροῦ νῦν ἥκοντος, ἀναγκαῖον εἶναι νομίζω διελθεῖν ἐπὶ
<span class="lb" data-page="10.851" data-line="11" id="l10.851.11"></span>κεφαλαίων ὅλον τὸν λόγον. ἐπεὶ τοίνυν ἐν τῷ τοῦ ζώου
<span class="lb" data-page="10.851" data-line="12" id="l10.851.12"></span>σώματι κατὰ πάσας τὰς αἱρέσεις οὐ πάντα ἐστὶν αἰσθητικὰ
<span class="lb" data-page="10.851" data-line="13" id="l10.851.13"></span>τὰ μόρια, δῆλον ὡς οὐκ ὀδυνήσεται τὰ τελέως ἀναίσθητα.
<span class="lb" data-page="10.851" data-line="14" id="l10.851.14"></span>μόνοις οὖν τοῖς αἰσθητοῖς τῆς ὀδύνης ὑπαρχούσης, ἐφεξῆς
<span class="lb" data-page="10.851" data-line="15" id="l10.851.15"></span>σκεπτέον ἆρά γε διὰ παντὸς ὀδυνηθήσεται τὰ τοιαῦτα τῶν
<span class="lb" data-page="10.851" data-line="16" id="l10.851.16"></span>σωμάτων ἢ καθ’ ἕνα τινὰ χρόνον ἐγγινομένης αὐτοῖς διαθέσεως
<span class="lb" data-page="10.851" data-line="17" id="l10.851.17"></span>ὀδυνηρᾶς. ἀλλ’ εἴπερ αὐτὸ τὸ φαινόμενον ἐναργῶς
<span class="lb" data-page="10.851" data-line="18" id="l10.851.18"></span>ἡμᾶς διδάσκει πολὺς εἶναι χρόνον ἐν ᾧ μηδ’ ὅλως ὀδυνώμεθα,
<span class="pb" data-page="10.852" id="p10.852"></span>
<span class="lb" data-page="10.852" data-line="1" id="l10.852.1"></span>δῆλον ὡς κατά τινα χρόνον ἐγγινομένης ἑκάστῳ τῶν ὀδυνωμένων
<span class="lb" data-page="10.852" data-line="2" id="l10.852.2"></span>ὀδυνηρᾶς διαθέσεως ἀναγκαῖον ἀλγεῖν ἐστιν. ἐὰν οὖν
<span class="lb" data-page="10.852" data-line="3" id="l10.852.3"></span>εὕρωμεν ἥτις ποτ’ ἐστὶν ἡ τοῖς αἰσθητοῖς σώμασιν ἐγγινομένη
<span class="lb" data-page="10.852" data-line="4" id="l10.852.4"></span>διάθεσις, καθ’ ἣν ἀνιᾶται τὸ ζῶον, ἑαλωκὸς ἂν εἴη ἡμῖν τὸ
<span class="lb" data-page="10.852" data-line="5" id="l10.852.5"></span>ζητούμενον. ἐνταῦθ’ οὖν ἀπὸ τῶν κατὰ φύσιν ἐννοιῶν, αἳ
<span class="lb" data-page="10.852" data-line="6" id="l10.852.6"></span>δὴ καὶ κοιναὶ πᾶσιν ἡμῖν <span class="milestone ed2page" data-n="10.287" data-unit="ed2page" id="ed2page.10.287"></span>εἰσιν, ἰέναι χρὴ μεθόδῳ πρὸς
<span class="lb" data-page="10.852" data-line="7" id="l10.852.7"></span>τὸ σκέμμα. διδάσκει δὲ ἡ κατὰ φύσιν ἔννοια τὸ πάθος χρῆναι
<span class="lb" data-page="10.852" data-line="8" id="l10.852.8"></span>τοῦ σώματος, ᾧ μέλλει πονήσειν, ἤτοι συνεχείας λύσιν
<span class="lb" data-page="10.852" data-line="9" id="l10.852.9"></span>ἢ ἀλλοίωσιν εἶναί τινα. διὸ καὶ καλῶς ἐλέγετο τοῖς ἐξ ἀτόμων
<span class="lb" data-page="10.852" data-line="10" id="l10.852.10"></span>ἢ ἀναισθήτων ἢ ἀνάρμων στοιχείων, συντιθεῖσι τὸ
<span class="lb" data-page="10.852" data-line="11" id="l10.852.11"></span>σῶμα παντάπασιν ἄπορον εἶναι διάθεσιν εὑρεῖν, ὑφ’ ἧς
<span class="lb" data-page="10.852" data-line="12" id="l10.852.12"></span>ὀδύνη γίγνεται. φαίνεται γὰρ οὐδὲν τῶν ἁπλῶς ψαυόντων
<span class="lb" data-page="10.852" data-line="13" id="l10.852.13"></span>ὀδυνηρόν· ἁπλῶς δ’ ἀλλήλων ψαύει τὰ τοιαῦτα σώματα.
<span class="lb" data-page="10.852" data-line="14" id="l10.852.14"></span>κᾂν εἰ μὴ ψαύοι <span class="milestone ed1page" data-n="4.170" data-unit="ed1page" id="ed1page.4.170"></span>δὲ μόνον, ἀλλὰ καὶ θραύοι κατὰ τὴν
<span class="lb" data-page="10.852" data-line="15" id="l10.852.15"></span>πρόπτωσιν ἄλληλα, πλέον οὐδὲν εἰς ἀλγήματος γένεσιν,
<span class="lb" data-page="10.852" data-line="16" id="l10.852.16"></span>ἀναισθήτων ὑποκειμένων τῶν θραυομένων· εἰ μή τι καὶ
<span class="lb" data-page="10.852" data-line="17" id="l10.852.17"></span>τοὺς λίθους ὀδυνᾶσθαι φήσομεν διαιρουμένους. ἀλλὰ περὶ
<span class="pb" data-page="10.853" id="p10.853"></span>
<span class="lb" data-page="10.853" data-line="1" id="l10.853.1"></span>μὲν τούτων ἐπὶ πλέον ἐν ἄλλοις τέ τισι κᾀν τῷ πέμπτῳ
<span class="lb" data-page="10.853" data-line="2" id="l10.853.2"></span>περὶ τῶν Ἀσκληπιάδου δογμάτων ἐσκεψάμεθα. νυνὶ δὲ ἀρχὴν
<span class="lb" data-page="10.853" data-line="3" id="l10.853.3"></span>ὁμολογουμένην λαμβάνοντες, ὡς ἀναγκαῖον ἤτοι διαίρεσιν
<span class="lb" data-page="10.853" data-line="4" id="l10.853.4"></span>εἶναι τὴν διάθεσιν τῆς ὀδύνης ἢ ἀλλοίωσιν, ἀναμνησθῶμεν
<span class="lb" data-page="10.853" data-line="5" id="l10.853.5"></span>αὖθις ὡς οὐδ’ ἡ ἀλλοίωσις ἡ κατὰ βραχὺ γινομένη
<span class="lb" data-page="10.853" data-line="6" id="l10.853.6"></span>δύναιτ’ ἄν ποτε ὀδυνῆσαι τὸ ζῶον, ἀλλ’ ἀναγκαῖον
<span class="lb" data-page="10.853" data-line="7" id="l10.853.7"></span>ἀθρόαν τε ἅμα καὶ βιαίαν γίνεσθαι τὴν μεταβολὴν, εἰ
<span class="lb" data-page="10.853" data-line="8" id="l10.853.8"></span>μέλλει τις ὀδύνη γενήσεσθαι. φαίνεται γὰρ οὐ μόνον εἰς
<span class="lb" data-page="10.853" data-line="9" id="l10.853.9"></span>τὸ παρὰ φύσιν ἀθρόως ἀγόμενα τὰ σώματα λυπηρὰν
<span class="lb" data-page="10.853" data-line="10" id="l10.853.10"></span>ἴσχειν τὴν μεταβολὴν, ἀλλὰ καὶ τὴν εἰς τὸ κατὰ φύσιν
<span class="lb" data-page="10.853" data-line="11" id="l10.853.11"></span>ἐπάνοδον αὐτὴν, εἰ μὴ κατὰ βραχὺ λαμβάνοι, κᾀν τούτῳ
<span class="lb" data-page="10.853" data-line="12" id="l10.853.12"></span>πονοῦντα. τοὺς γοῦν ὁδοιπορήσαντας ἐν σφοδρῷ κρύει
<span class="lb" data-page="10.853" data-line="13" id="l10.853.13"></span>θερμαινομένους ἀθρόως ἴσμεν ἀλγοῦντας οὕτως ἰσχυρῶς
<span class="lb" data-page="10.853" data-line="14" id="l10.853.14"></span>τὰ περὶ τὰς ῥίζας τῶν ὀνύχων, ὡς μὴ δύνασθαι φέρειν.
<span class="lb" data-page="10.853" data-line="15" id="l10.853.15"></span>εἰ μὲν οὖν καὶ αὐτὸ τὸ σφοδρῶς θερμαίνεσθαι ἢ ψύχεσθαι
<span class="lb" data-page="10.853" data-line="16" id="l10.853.16"></span>διαίρεσίν τινα τῆς συνεχείας ἐργάζεται, πλείονος ἴσως
<span class="lb" data-page="10.853" data-line="17" id="l10.853.17"></span>δεῖται λόγου, καὶ δέδεικται καὶ τοῦτο ἐν τοῖς περὶ τῆς
<span class="pb" data-page="10.854" id="p10.854"></span>
<span class="lb" data-page="10.854" data-line="1" id="l10.854.1"></span>τῶν ἁπλῶν φαρμάκων δυνάμεως ὑπομνήμασιν. ἀλλ’ εἴς
<span class="lb" data-page="10.854" data-line="2" id="l10.854.2"></span>γε τὰ παρόντα τί ποιοῦν τὸ θερμαῖνον ἰσχυρῶς ἢ ψῦχον
<span class="lb" data-page="10.854" data-line="3" id="l10.854.3"></span>σφοδρῶς ὀδύνην ἐργάζεται, ζητεῖν οὐκ ἀναγκαῖον· εἴτε γὰρ
<span class="lb" data-page="10.854" data-line="4" id="l10.854.4"></span>ὡς τέμνον τὸ συνεχὲς τῆς οὐσίας τῶν αἰσθητῶν, εἴθ’ ὡς
<span class="lb" data-page="10.854" data-line="5" id="l10.854.5"></span>ἀλλοιοῦν αὐτὴν ἀθρόως, οὐδὲν διαφέρει πρὸς τὴν εὕρεσιν
<span class="lb" data-page="10.854" data-line="6" id="l10.854.6"></span>τῶν ἰασομένων τὰς ὀδύνας, ἐάν γε μόνον εἰδῶμεν ὡς τὸ
<span class="lb" data-page="10.854" data-line="7" id="l10.854.7"></span>θερμαῖνον ἢ ψῦχον βιαίως ὀδυνηρὸν γίνεται τοῖς αἰσθανομένοις
<span class="lb" data-page="10.854" data-line="8" id="l10.854.8"></span>σώμασιν. εἴπερ γοῦν ἄρχεσθαι μὲν ἀπὸ τῶν ἐναργῶν
<span class="lb" data-page="10.854" data-line="9" id="l10.854.9"></span>δεῖ, φαίνεται δὲ ἐναργῶς ταῦτα μόνα τῶν πλησιαζόντων
<span class="lb" data-page="10.854" data-line="10" id="l10.854.10"></span>ἡμῖν ὀδυνηρὰ, τά τ’ ἰσχυρῶς θερμαίνοντά τε καὶ
<span class="lb" data-page="10.854" data-line="11" id="l10.854.11"></span>ψύχοντα καὶ τὰ διαιροῦντα τὸ συνεχὲς τῆς οὐσίας, ἅπερ
<span class="lb" data-page="10.854" data-line="12" id="l10.854.12"></span>ἐν τοῖς θλῶσί τε καὶ τέμνουσι καὶ τείνουσι περιέχεται,
<span class="lb" data-page="10.854" data-line="13" id="l10.854.13"></span>ζητήσωμεν εὑρεῖν τὴν ἴασιν αὐτῶν ὁδῷ τινι προϊόντες ἀπὸ
<span class="lb" data-page="10.854" data-line="14" id="l10.854.14"></span>τῆς τῶν ζητουμένων φύσεως, ὅπερ ὀνομάζεται μέθοδος.
<span class="lb" data-page="10.854" data-line="15" id="l10.854.15"></span>ἄνωθεν οὖν αὖθις ἀρξάμενοι λέγωμεν. ἐπειδὴ ζητοῦμεν ὅπως
<span class="lb" data-page="10.854" data-line="16" id="l10.854.16"></span>ἐν νόσοις ὀδυνώμεθα μηδενὸς ἡμῖν ἔξωθεν ὀδυνηροῦ πλησιάζοντος,
<span class="lb" data-page="10.854" data-line="17" id="l10.854.17"></span>ἀναγκαῖον ἐν τῷ σώματι ζητῆσαι τί τῶν τοιούτων ﻿
<span class="pb" data-page="10.855" id="p10.855"></span>
<span class="lb" data-page="10.855" data-line="1" id="l10.855.1"></span>αἴτιον, ὃ θερμαῖνον σφοδρῶς ἢ ψῦχον ἢ διαιροῦν τὴν
<span class="lb" data-page="10.855" data-line="2" id="l10.855.2"></span>οὐσίαν ἑνός γέ τινος αἰσθητοῦ σώματος ἀνιαρὸν ἡμῖν γίνεται,
<span class="lb" data-page="10.855" data-line="3" id="l10.855.3"></span>καὶ πρῶτόν γε θεασώμεθα τίνος εἶναι χρὴ φύσεως ὃ
<span class="lb" data-page="10.855" data-line="4" id="l10.855.4"></span>διαιρήσει τὴν συνέχειαν. ἀναγκαῖον οὖν ἤτοι ῥῆξιν ἢ
<span class="lb" data-page="10.855" data-line="5" id="l10.855.5"></span>θλάσιν ἢ διάβρωσιν εἶναι τὴν διάθεσιν, ἐν τῷ διαιρεῖσθαι
<span class="lb" data-page="10.855" data-line="6" id="l10.855.6"></span>τὸ συνεχές. ἀλλ’ ἡ μὲν ῥῆξις ἐκ τάσεώς τινος, ἡ δὲ θλάσις
<span class="lb" data-page="10.855" data-line="7" id="l10.855.7"></span>ἐκ βάρους, ἡ δὲ διάβρωσις ἐκ δακνώδους γίνεται
<span class="lb" data-page="10.855" data-line="8" id="l10.855.8"></span>ποιότητος. ὅταν οὖν ἔξωθεν μὲν μηδὲν ᾖ τὸ τεῖνον ἢ βαρῦνον
<span class="lb" data-page="10.855" data-line="9" id="l10.855.9"></span><span class="milestone ed2page" data-n="10.288" data-unit="ed2page" id="ed2page.10.288"></span>ἢ δάκνον, ἐξ ἑαυτοῦ δέ τι πάσχῃ τούτων τὸ
<span class="lb" data-page="10.855" data-line="10" id="l10.855.10"></span>σῶμα, παντί που δῆλον ὡς ἡ μὲν τάσις ὑπό τινος ἔνδον
<span class="lb" data-page="10.855" data-line="11" id="l10.855.11"></span>οὐσίας πολλῆς διατεινούσης τὸ περιέχον αὐτὴν σῶμα γίνοιτ’
<span class="lb" data-page="10.855" data-line="12" id="l10.855.12"></span>ἂν ἢ ἀμέτρου ξηρότητος, ἡ δὲ θλάσις ἔξωθεν ἐπιπεπτωκυίας
<span class="lb" data-page="10.855" data-line="13" id="l10.855.13"></span>οὐσίας σκληρᾶς ἢ μεγάλης ἢ βαρείας ἢ συναμφοτέρων,
<span class="lb" data-page="10.855" data-line="14" id="l10.855.14"></span>ἡ δὲ δῆξις ὑπὸ χυμοῦ δακνώδη φύσιν ἔχοντος· ἐπισκεπτέον
<span class="lb" data-page="10.855" data-line="15" id="l10.855.15"></span>οὖν ἡμῖν ἐν ταῖς σφοδραῖς ὀδύναις. ἤτοι χυμὸν
<span class="lb" data-page="10.855" data-line="16" id="l10.855.16"></span>πολὺν ἢ πνεῦμα διέξοδον οὐκ ἔχον, ἢ βαρὺν ὄγκον, ἢ δακνῶδες
<span class="lb" data-page="10.855" data-line="17" id="l10.855.17"></span>ὑγρὸν ἢ διάθεσιν ξηράν· ἔτι δὲ πρὸς τούτοις, ὡς
<span class="pb" data-page="10.856" id="p10.856"></span>
<span class="lb" data-page="10.856" data-line="1" id="l10.856.1"></span>ἐν ἀρχῇ διῄρηται, τὸ θερμαῖνον ἰσχυρῶς ἢ ψῦχον. ὧν πάλιν
<span class="lb" data-page="10.856" data-line="2" id="l10.856.2"></span>αὐτῶν τὰς αἰτίας ἢ ἐν τῷ πνεύματι θετέον ἢ ἐν τοῖς
<span class="lb" data-page="10.856" data-line="3" id="l10.856.3"></span>ὑγροῖς ἢ ἐν τοῖς στερεοῖς· ὅ τι γὰρ ἂν αὐτῶν ἰσχυρῶς ψυχθὲν
<span class="lb" data-page="10.856" data-line="4" id="l10.856.4"></span>ἢ ὑποθερμανθὲν ψαύῃ τῶν πλησιαζόντων, ὀδυνηρὸν
<span class="lb" data-page="10.856" data-line="5" id="l10.856.5"></span>αὐτοῖς γίγνεται. πῶς μὲν οὖν χρὴ διαγινώσκειν ἕκαστον τῶν
<span class="lb" data-page="10.856" data-line="6" id="l10.856.6"></span>εἰρημένων καὶ ὡς οὐχ ἁπάντων ἔχομεν ἐναργῆ σημεῖα καὶ
<span class="lb" data-page="10.856" data-line="7" id="l10.856.7"></span>ὡς εἴπερ τι ἄλλο καὶ ἡ διάγνωσις τῶν ἀδήλων πρὸς αἴσθησιν
<span class="lb" data-page="10.856" data-line="8" id="l10.856.8"></span>αἰτιῶν τε καὶ διαθέσεων ἐκ πολλῆς μὲν γυμνασίας,
<span class="lb" data-page="10.856" data-line="9" id="l10.856.9"></span>ἐπιμελοῦς δ’ ἁπάντων περισκέψεως ἡμῖν περιγίνεται, δι’
<span class="lb" data-page="10.856" data-line="10" id="l10.856.10"></span>ἑτέρων δεδήλωται. νυνὶ δὲ οὐ τοῦτο πρόκειται σκοπεῖν,
<span class="lb" data-page="10.856" data-line="11" id="l10.856.11"></span>ἀλλ’ αὐτὴν μόνην διέρχεσθαι τὴν θεραπευτικὴν μέθοδον. ἐξ
<span class="lb" data-page="10.856" data-line="12" id="l10.856.12"></span>ἧς ἐπιστημονικῶς διαγνωσθείσης ἡλίκη βοήθεια καὶ ὠφέλεια
<span class="lb" data-page="10.856" data-line="13" id="l10.856.13"></span>γίνεταί τοῖς ἰατροῖς οὐ μόνον εἰς βοηθημάτων τε καὶ ἰαμάτων
<span class="lb" data-page="10.856" data-line="14" id="l10.856.14"></span>εὐπορίαν, ἀλλ’ ἐστιν ὅτε καὶ εἰς τὴν τῆς διαθέσεως
<span class="lb" data-page="10.856" data-line="15" id="l10.856.15"></span>γνῶσιν, ἐναργῶς ὑμῖν ἔδειξα πολλάκις ἐπ’ αὐτῶν τῶν καμνόντων,
<span class="lb" data-page="10.856" data-line="16" id="l10.856.16"></span>ὧν ἤδη μνημονεύσω δυοῖν ἢ τριῶν οὐ πρὸ πολλοῦ
<span class="lb" data-page="10.856" data-line="17" id="l10.856.17"></span>θεραπευθέντων. ὁ μέν γε τεσσαρακοντούτης ἦν, ὡς οἶσθα,
<span class="pb" data-page="10.857" id="p10.857"></span>
<span class="lb" data-page="10.857" data-line="1" id="l10.857.1"></span>κωλικὸς εἶναι νομιζόμενος, οὐ μόνον οὐδὲν ὀνινάμενος ὑπὸ
<span class="lb" data-page="10.857" data-line="2" id="l10.857.2"></span>καταντλήσεων καὶ πυρίας καὶ καταπλασμάτων καὶ κλυσμάτων,
<span class="lb" data-page="10.857" data-line="3" id="l10.857.3"></span>οἷς συνήθως εἰώθασιν ἐπὶ τῶν τοιούτων χρῆσθαι
<span class="lb" data-page="10.857" data-line="4" id="l10.857.4"></span>διαθέσεων, ἀλλὰ καὶ παροξυνόμενος ὑπὸ τῶν πλείστων.
<span class="lb" data-page="10.857" data-line="5" id="l10.857.5"></span>ἐπὶ γοῦν ἐλαίῳ πηγανίνῳ διὰ τῆς ἕδρας ἐνεθέντι χείρων
<span class="lb" data-page="10.857" data-line="6" id="l10.857.6"></span>ἐγένετο καὶ αὖθις ἐπὶ καστορίῳ· καὶ μέντοι καὶ μέλι ποτέ
<span class="lb" data-page="10.857" data-line="7" id="l10.857.7"></span>προσενεγκάμενος ἑφθὸν ἔχον πέπερι ἐσχάτως ὠδυνήθη· καὶ
<span class="lb" data-page="10.857" data-line="8" id="l10.857.8"></span>τὸν χυλὸν δὲ τῆς ἑφθῆς τήλεως ἅμα μέλιτι λαβὼν ἱκανῶς
<span class="lb" data-page="10.857" data-line="9" id="l10.857.9"></span>παρωξύνθη. στοχασάμενος οὖν ἐγὼ χυμοὺς δακνώδεις ἐν
<span class="lb" data-page="10.857" data-line="10" id="l10.857.10"></span>αὐτοῖς τοῖς χιτῶσι τῶν ἐντέρων ἀναπεπῶσθαι, συνδιαφθείροντας
<span class="lb" data-page="10.857" data-line="11" id="l10.857.11"></span>ἑαυτοῖς τά τε κάτωθεν ἐνιέμενα καὶ τὰ διὰ τοῦ
<span class="lb" data-page="10.857" data-line="12" id="l10.857.12"></span>στόματος λαμβανόμενα, δύσφθαρτον αὐτῷ τροφὴν δούς.
<span class="lb" data-page="10.857" data-line="13" id="l10.857.13"></span>εἶτ’ ἰδὼν ὀδυνώμενον ἔγνων χρῆναι τὴν κακοχυμίαν ἐκκαθαίρειν.
<span class="lb" data-page="10.857" data-line="14" id="l10.857.14"></span>ὄντος δ’ ἀρίστου πρὸς τὰς τοιαύτας κακοχυμίας
<span class="lb" data-page="10.857" data-line="15" id="l10.857.15"></span>φαρμάκου τοῦ διὰ τῆς ἀλόης, ὃ καλοῦσιν ἤδη συνήθως
<span class="lb" data-page="10.857" data-line="16" id="l10.857.16"></span>πικρὰν, ἀθρόως μὲν οὐκ ἐτόλμησα καθαίρειν αὐτὸν τὸν
<span class="lb" data-page="10.857" data-line="17" id="l10.857.17"></span>ἄνθρωπον, ὑπό τε τῆς ὀδύνης καὶ τῆς ἐνδείας καθῃρημένον
<span class="lb" data-page="10.857" data-line="18" id="l10.857.18"></span>ἤδη που δυοῖν μηνῶν. ἐκ διαστημάτων δὲ τινων σύμμετρον
<span class="pb" data-page="10.858" id="p10.858"></span>
<span class="lb" data-page="10.858" data-line="1" id="l10.858.1"></span>τοῦτ’ ἐργαζόμενος ἡμέρας ὡς οἶσθά που πεντεκαίδεκα τελέως
<span class="lb" data-page="10.858" data-line="2" id="l10.858.2"></span>ἰασάμην αὐτὸν οὐδὲν οὐκέτι αὐτῷ προσαγαγὼν ἄλλο
<span class="lb" data-page="10.858" data-line="3" id="l10.858.3"></span>βοήθημα. οὗτος μὲν οὖν ἐν ἐκείνῳ τῷ χρόνῳ πρῶτον
<span class="lb" data-page="10.858" data-line="4" id="l10.858.4"></span>οὕτως ἠνωχλεῖτο, μηδέπω πρότερον ἀλγήσας ἔντερα. νεανίσκος
<span class="lb" data-page="10.858" data-line="5" id="l10.858.5"></span>δέ τις ἐγγὺς ἐκείνῳ τὴν ἡλικίαν, οὐκ ὀλιγάκις ἔμπροσθεν
<span class="lb" data-page="10.858" data-line="6" id="l10.858.6"></span>ἠνωχλημένος ὑπὸ κωλικῶν ἀλγημάτων, ἐκαθάρθη λαβὼν
<span class="lb" data-page="10.858" data-line="7" id="l10.858.7"></span>σκαμμωνίας ὀπόν. ἀξιολόγου δὲ τῆς καθάρσεως γενομένης,
<span class="lb" data-page="10.858" data-line="8" id="l10.858.8"></span>ἐν μὲν τῇ πρώτῃ τῶν ἡμερῶν λουσάμενος εἰς ἑσπέραν καὶ
<span class="lb" data-page="10.858" data-line="9" id="l10.858.9"></span>λαβὼν πτισάνης χυλὸν πρῶτον, εἶτ’ ἐπιφαγὼν ἰχθύας ἤμεσε
<span class="lb" data-page="10.858" data-line="10" id="l10.858.10"></span>τὰ ληφθέντα διὰ νυκτός. ἐν δὲ τῇ δευτέρᾳ λουσάμενος ἔφαγε·
<span class="lb" data-page="10.858" data-line="11" id="l10.858.11"></span>πρῶτον μὲν θριδακίνης, εἶτα κρεῶν ὀρνιθείων ἑψομένων ἐν
<span class="lb" data-page="10.858" data-line="12" id="l10.858.12"></span>λευκῷ ζωμῷ· <span class="milestone ed2page" data-n="10.289" data-unit="ed2page" id="ed2page.10.289"></span>κᾄπειτα προσηνέγκατο χόνδρον, ἐξ ὕδατος
<span class="lb" data-page="10.858" data-line="13" id="l10.858.13"></span>ἐπιβαλὼν οἶνον αὐστηρόν. μετρίως δὲ διάγειν δόξας ἐπ’
<span class="lb" data-page="10.858" data-line="14" id="l10.858.14"></span>αὐτοῖς, διῃτήθη μὲν καὶ τῇ τρίτῃ τῶν ἡμερῶν παραπλησίως,
<span class="lb" data-page="10.858" data-line="15" id="l10.858.15"></span>ἐξέδωκε δὲ ἡ γαστὴρ αὐτοῦ μετὰ τοῦ δηχθῆναι πλείω τῆς τῶν
<span class="lb" data-page="10.858" data-line="16" id="l10.858.16"></span>ἐδεσμάτων ἀναλογίας. εἶτα κατὰ τὴν τετάρτην ἡμέραν ἔτι
<span class="lb" data-page="10.858" data-line="17" id="l10.858.17"></span>καὶ μᾶλλον ὠδυνήθη τὰ κατὰ τὴν γαστέρα· καὶ δόξας ἐν τῷ
<span class="lb" data-page="10.858" data-line="18" id="l10.858.18"></span>βαλανείῳ που λεληθότως ἐψῦχθαι, πηγάνινον ἔλαιον ἐνεθεὶς,
<span class="pb" data-page="10.859" id="p10.859"></span>
<span class="lb" data-page="10.859" data-line="1" id="l10.859.1"></span>ὠδυνήθη τε σφοδρότερον καὶ μετὰ ταῦτα ἐξέκρινεν ὑγρὸν διαχώρημα
<span class="lb" data-page="10.859" data-line="2" id="l10.859.2"></span>πάμπολυ, σαφῶς ἐνδεικνύμενον ὡς κᾀκ τοῦ σώματος
<span class="lb" data-page="10.859" data-line="3" id="l10.859.3"></span>ὅλου τι φέρεται πρὸς τὰ κατὰ τὴν γαστέρα χωρία. κᾄπειθ’
<span class="lb" data-page="10.859" data-line="4" id="l10.859.4"></span>ἑξῆς ἐκ περιόδων ὁμοίως ἠνωχλεῖτο. πειθόμενοι δ’ ἡμεῖς
<span class="lb" data-page="10.859" data-line="5" id="l10.859.5"></span>αὐτῷ τὰ συμπτώματα, τὴν βλάβην ἐκ τῆς σκαμμωνίας
<span class="lb" data-page="10.859" data-line="6" id="l10.859.6"></span>ἔγνωμεν ἐν ἐκείνοις μάλιστα γεγονέναι τοῖς ἐντέροις, ἃ καὶ
<span class="lb" data-page="10.859" data-line="7" id="l10.859.7"></span><span class="milestone ed1page" data-n="4.171" data-unit="ed1page" id="ed1page.4.171"></span>πρότερον ἦν ἀσθενῆ, ὥσθ’ οἷον ῥευματικήν τινα συνίστασθαι
<span class="lb" data-page="10.859" data-line="8" id="l10.859.8"></span>διάθεσιν. οἶσθ’ οὖν ὅπως ἰασάμην καὶ τοῦτον
<span class="lb" data-page="10.859" data-line="9" id="l10.859.9"></span>ἀποῤῥῖψαι μὲν κελεύσας τὰ κωλικὰ βοηθήματα, τραφῆναι δὲ
<span class="lb" data-page="10.859" data-line="10" id="l10.859.10"></span>χόνδρῳ θερμῷ, δι’ ὕδατος ἡψημένῳ, κόκκους ῥοιᾶς ἐμβαλὼν
<span class="lb" data-page="10.859" data-line="11" id="l10.859.11"></span>αὐτῷ. κοιμηθεὶς δ’ ὅλῃ τῇ νυκτὶ χωρὶς ὀδύνης ἐθαύμασε
<span class="lb" data-page="10.859" data-line="12" id="l10.859.12"></span>δήπου τὸ παράδοξον τῆς βοηθείας, ἠρώτα δ’ ὅ τι χρὴ πιεῖν.
<span class="lb" data-page="10.859" data-line="13" id="l10.859.13"></span>ἐδώκαμεν οὖν αὐτῷ πιεῖν ὑδαρῆ ῥοῦ χυλὸν, ὅπως εἴτε τις
<span class="lb" data-page="10.859" data-line="14" id="l10.859.14"></span>ἐπιπολῆς εἴη γεγενημένη περὶ τὸ ἔντερον ἑλκώδης διάθεσις
<span class="lb" data-page="10.859" data-line="15" id="l10.859.15"></span>ἀποστύψειεν, εἴτε καὶ ῥέῃ τι κατὰ τὸ σύνηθες ἐκ τῶν ἄνω
<span class="lb" data-page="10.859" data-line="16" id="l10.859.16"></span>χωρίων εἰς τὸ πεπονθὸς ἀναστείλειεν· ἀρίστῳ τε αὐτῷ χρήσασθαι
<span class="lb" data-page="10.859" data-line="17" id="l10.859.17"></span>προσετάξαμεν οὕτως· εἶτ’ εἰς ἑσπέραν δειπνεῖν οἴνων
<span class="lb" data-page="10.859" data-line="18" id="l10.859.18"></span>τινὰ τῶν αὐστηρῶν μὲν φύσει, παλαιῶν δὲ, διαβραχέντος ﻿
<span class="pb" data-page="10.860" id="p10.860"></span>
<span class="lb" data-page="10.860" data-line="1" id="l10.860.1"></span>ἄρτου καθαροῦ. συνεχωρήσαμεν δὲ καὶ τῶν αὐστηρῶν ὀπωρῶν
<span class="lb" data-page="10.860" data-line="2" id="l10.860.2"></span>λαβεῖν ἧς ἂν αὐτὸς ἐθέλῃ μήλων ἢ ἀπίων ἢ ῥοιᾶς.
<span class="lb" data-page="10.860" data-line="3" id="l10.860.3"></span>ὁμοίως δὲ καὶ τῇ τρίτῃ τῶν ἡμερῶν διαιτηθεὶς ἐν τῇ τετάρτῃ
<span class="lb" data-page="10.860" data-line="4" id="l10.860.4"></span>πιὼν τῆς θηριακῆς, ὑγιὴς τελέως ἐγένετο, καὶ τοῦ λοιποῦ
<span class="lb" data-page="10.860" data-line="5" id="l10.860.5"></span>τοῖς συνήθεσι χρώμενος οὐδὲν ἐβλάπτετο. παραπλησίως δὲ
<span class="lb" data-page="10.860" data-line="6" id="l10.860.6"></span>ἕτερόν τινα διακείμενον ὥρᾳ θέρους, ἐπειδὴ διψώδης ἱκανῶς
<span class="lb" data-page="10.860" data-line="7" id="l10.860.7"></span>ὑπῆρχε πρὸς τοῖς ἄλλοις τοῖς εἰρημένοις καὶ ψυχρῷ ποτῷ
<span class="lb" data-page="10.860" data-line="8" id="l10.860.8"></span>συνεχώρησα χρῆσθαι. μὴ τοίνυν ζήτει σημεῖα τοιαῦτα καθ’
<span class="lb" data-page="10.860" data-line="9" id="l10.860.9"></span>ἑκάστην διάθεσιν, οἷα πλευρίτιδός ἐστιν ἢ δυσεντερίας. ἐπιστημονικὴ
<span class="lb" data-page="10.860" data-line="10" id="l10.860.10"></span>μὲν γὰρ ἡ τῶν τοιούτων νοσημάτων διάγνωσις,
<span class="lb" data-page="10.860" data-line="11" id="l10.860.11"></span>ὡρισμένοις σημείοις γνωριζομένη, στοχαστικὴ δὲ ἡ τῶν ἀρτίως
<span class="lb" data-page="10.860" data-line="12" id="l10.860.12"></span>εἰρημένων καὶ μόνοις τοῖς ἀκριβῶς ἐπισταμένοις ἑκάστου νοσήματος
<span class="lb" data-page="10.860" data-line="13" id="l10.860.13"></span>τὴν οἰκείαν θεραπείαν εὑρίσκεσθαι δυναμένη. ὥστ’
<span class="lb" data-page="10.860" data-line="14" id="l10.860.14"></span>ἐπεὶ περὶ ταύτης πρόκειται νῦν λέγειν, αὐτὴ καθ’ ἑαυτὴν
<span class="lb" data-page="10.860" data-line="15" id="l10.860.15"></span>περαινέσθω, μὴ προσαπτομένων ἡμῶν τῆς διαγνώσεως τῶν
<span class="lb" data-page="10.860" data-line="16" id="l10.860.16"></span>διαθέσεων· καὶ μάλισθ’ ὅταν ἐκ στοχαστικῶν ἀρχομένη σημείων
<span class="lb" data-page="10.860" data-line="17" id="l10.860.17"></span>συνάπτηται τῇ τῶν ὠφελούντων ἢ βλαπτόντων διαγνώσει.
<span class="lb" data-page="10.860" data-line="18" id="l10.860.18"></span>τὴν γὰρ ἐν τούτοις μέθοδόν τε καὶ γυμνασίαν ἐν ταῖς
<span class="pb" data-page="10.861" id="p10.861"></span>
<span class="lb" data-page="10.861" data-line="1" id="l10.861.1"></span>τῶν νοσημάτων διαγνώσεσιν ἰδίᾳ ποιούμεθα καθ’ ἑαυτὴν, ἵνα
<span class="lb" data-page="10.861" data-line="2" id="l10.861.2"></span>τεχνωθείς τις εὑρίσκῃ καθ’ ἕκαστον ἄῤῥωστον, ὥσπερ καὶ
<span class="lb" data-page="10.861" data-line="3" id="l10.861.3"></span>ἡμεῖς τά τε πεπονθότα μόρια καὶ τὰς διαθέσεις αὐτῶν.
</p>
          </article>

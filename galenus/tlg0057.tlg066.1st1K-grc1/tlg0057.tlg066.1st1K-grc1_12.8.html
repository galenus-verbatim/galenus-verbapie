<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:12.8">
<span class="pb page1" data-page="10.861" id="p10.861"></span>
<span class="milestone ed1page page1" data-n="4.171" data-unit="ed1page" id="ed1page.4.171"></span>
<span class="milestone ed2page page1" data-n="10.289" data-unit="ed2page" id="ed2page.10.289"></span>
            <p>
<span class="lb" data-page="10.861" data-line="4" id="l10.861.4"></span>Ἐπανέλθωμεν οὖν αὖθις ἐπὶ τὰς τὴν ὀδύνην
<span class="lb" data-page="10.861" data-line="5" id="l10.861.5"></span>ἐργαζομένας διαθέσεις. εἰ μὲν γὰρ αἵματος πλῆθος εἴη
<span class="lb" data-page="10.861" data-line="6" id="l10.861.6"></span>τὸ διατεῖνον, ὥσπερ ἀμέλει καὶ ἐν τοῖς φλεγμαίνουσι γίγνεται,
<span class="lb" data-page="10.861" data-line="7" id="l10.861.7"></span>φλεβοτομητέον αὐτίκα τῆς δυνάμεως ἰσχυρᾶς οὔσης· εἰ δ’
<span class="lb" data-page="10.861" data-line="8" id="l10.861.8"></span>ἤτοι φοβοῖτο τὴν φλεβοτομίαν ὁ ἄνθρωπος ἢ ἀῤῥωστότερος
<span class="lb" data-page="10.861" data-line="9" id="l10.861.9"></span>εἴη τὴν δύναμιν, ἀντισπαστέον τε καὶ παροχευτέον· εἴρηται
<span class="lb" data-page="10.861" data-line="10" id="l10.861.10"></span>δὲ ἔμπροσθεν ὅπως χρὴ ταῦτα ποιεῖν. εἰ δὲ καὶ τούτων γενομένων
<span class="lb" data-page="10.861" data-line="11" id="l10.861.11"></span>ἔτι μένοι τὸ ἄλγημα, δῆλον μὲν δήπου κατὰ τὸ πεπονθὸς
<span class="lb" data-page="10.861" data-line="12" id="l10.861.12"></span>μόριον ἐσφηνῶσθαι τὸ λυποῦν. <span class="milestone ed2page" data-n="10.290" data-unit="ed2page" id="ed2page.10.290"></span>εὔδηλος δὲ ἡ
<span class="lb" data-page="10.861" data-line="13" id="l10.861.13"></span>θεραπεία τοῖς διαφορητικοῖς γινομένη φαρμάκοις. ὡσαύτως
<span class="lb" data-page="10.861" data-line="14" id="l10.861.14"></span>δὲ καὶ τὰς διὰ φυσῶδες πνεῦμα γινομένας ὀδύνας ἰασόμεθα,
<span class="lb" data-page="10.861" data-line="15" id="l10.861.15"></span>προσβοηθοῦντες ἐπ’ αὐτῶν μᾶλλον τοῖς λεπτύνουσι ἐδέσμασί
<span class="lb" data-page="10.861" data-line="16" id="l10.861.16"></span>τε καὶ πόμασιν ἐνέμασί τε καὶ καταπλάσμασιν αἰονήσεσί
<span class="lb" data-page="10.861" data-line="17" id="l10.861.17"></span>τε καὶ πυριάμασιν. εἰ δ’ ὄγκος βαρύνων ἤ θλῶν ὀδύνην
<span class="lb" data-page="10.861" data-line="18" id="l10.861.18"></span>ἐργάζοιτο, τὸν ὄγκον ἰατέον. εἰ δὲ δακνῶδες ὑγρὸν,
<span class="pb" data-page="10.862" id="p10.862"></span>
<span class="lb" data-page="10.862" data-line="1" id="l10.862.1"></span>ἐναντιώτατα τούτοις ἐστὶ τὰ λεπτύνοντα καὶ θερμαίνοντα.
<span class="lb" data-page="10.862" data-line="2" id="l10.862.2"></span>χρῄζει γὰρ ἡ τοιαύτη διάθεσις, εἰ μὲν ἰαθήσεσθαι μέλλει, τῆς
<span class="lb" data-page="10.862" data-line="3" id="l10.862.3"></span>κενώσεως τῶν λυπούντων· εἶ δ’ εἴη τοῦτο ποιεῖν ἀδύνατον,
<span class="lb" data-page="10.862" data-line="4" id="l10.862.4"></span>τῆς ἐπικράσεως· εἰ δὲ καὶ τοῦτο ἀδύνατον, διὰ τῆς τῶν
<span class="lb" data-page="10.862" data-line="5" id="l10.862.5"></span>ναρκωτικῶν φαρμάκων προσφορᾶς· ἥτις ἐστὶ μὲν κοινὴ,
<span class="lb" data-page="10.862" data-line="6" id="l10.862.6"></span>βλάπτει δὲ ἥκιστα τῶν ἄλλων τὰς τοιαύτας διαθέσεις. λεπτὰ
<span class="lb" data-page="10.862" data-line="7" id="l10.862.7"></span>γὰρ ὑπάρχει ταῖς συστάσεσι καὶ θερμὰ ταῖς δυνάμεσι τὰ πλεῖστα
<span class="lb" data-page="10.862" data-line="8" id="l10.862.8"></span>τῶν τοιούτων ὑγρῶν· ὅσα δὲ δι’ ὀπίου καὶ ὑοσκυάμου
<span class="lb" data-page="10.862" data-line="9" id="l10.862.9"></span>καὶ τῶν οὕτως ψυχόντων σκευάζεται φάρμακα, ψύχει τε ἅμα
<span class="lb" data-page="10.862" data-line="10" id="l10.862.10"></span>καὶ ξηραίνει πάντως· κατὰ τοῦτο γοῦν οὐ μόνον ὡς αἰσθήσεως
<span class="lb" data-page="10.862" data-line="11" id="l10.862.11"></span>ναρκωτικὰ χρήσιμα καθέστηκεν, ἀλλὰ καὶ ὡς συνιστάντα
<span class="lb" data-page="10.862" data-line="12" id="l10.862.12"></span>καὶ παχύνοντα τὴν τῶν ὑγρῶν λεπτότητα καὶ προσέτι καὶ
<span class="lb" data-page="10.862" data-line="13" id="l10.862.13"></span>τὴν θερμότητα σφοδρὰν ὑπάρχουσαν ἐμψύχοντα. παχέων
<span class="lb" data-page="10.862" data-line="14" id="l10.862.14"></span>δὲ ὑγρῶν ἢ γλίσχρων ἐπικρατούντων ἐναντιώτατα ὑπάρχει
<span class="lb" data-page="10.862" data-line="15" id="l10.862.15"></span>τὰ ναρκωτικὰ φάρμακα καὶ πάνυ χρὴ φυλάττεσθαι τὴν χρῆσιν
<span class="lb" data-page="10.862" data-line="16" id="l10.862.16"></span>αὐτῶν ἐπὶ ταῖς τοιαύται διαθέσεσιν. οὐ μὴν οὐδ’ ὀδύνη
<span class="lb" data-page="10.862" data-line="17" id="l10.862.17"></span>τις ἕπεται σφοδρὰ τοῖς τοιούτοις χυμοῖς μόνοις οὖσιν. εἰ δέ
<span class="pb" data-page="10.863" id="p10.863"></span>
<span class="lb" data-page="10.863" data-line="1" id="l10.863.1"></span>ποτε συμπλακείη κατά τι συμβεβηκὸς, ἀτμῶδες πνεῦμα τῶν
<span class="lb" data-page="10.863" data-line="2" id="l10.863.2"></span>περιεχόντων ἑαυτὸ σωμάτων ἀδυνατοῦν διεξιέναι, σφοδρότατα
<span class="lb" data-page="10.863" data-line="3" id="l10.863.3"></span>πάντως οἱ οὕτως ἔχοντες ὀδυνῶνται. ἕπεται δ’ αὐτοῖς
<span class="lb" data-page="10.863" data-line="4" id="l10.863.4"></span>τοῦτο κατὰ διττὴν αἰτίαν, ἤτοι γ’ ἔμφραξιν ἢ θερμασίαν·
<span class="lb" data-page="10.863" data-line="5" id="l10.863.5"></span>ἥ τε γὰρ ἔμφραξις ἴσχει τὸ πνεῦμα καὶ κωλύει διεξιέναι· θερμαινόμενά
<span class="lb" data-page="10.863" data-line="6" id="l10.863.6"></span>τε τὰ παχέα καὶ γλίσχρα φυσῶδες πνεῦμα γεννᾷν
<span class="lb" data-page="10.863" data-line="7" id="l10.863.7"></span>πέφυκε. τοιαῦται μάλιστα γίνονται διαθέσεις τοῖς ἐμπεπλησμένοις
<span class="lb" data-page="10.863" data-line="8" id="l10.863.8"></span>ἐδεσμάτων, ψυχρῶν μὲν ταῖς κράσεσι, παχέων δὲ
<span class="lb" data-page="10.863" data-line="9" id="l10.863.9"></span>καὶ γλίσχρων ταῖς συστάσεσιν, ὅταν ἐν αὐτοῖς περιέχηται
<span class="lb" data-page="10.863" data-line="10" id="l10.863.10"></span>τοῖς χιτῶσι τῶν ἐντέρων τὸ φυσῶδες πνεῦμα. δυοῖν γὰρ
<span class="lb" data-page="10.863" data-line="11" id="l10.863.11"></span>ὄντοιν αὐτῶν, ἐπειδὰν ἐν τῇ μεταξὺ χώρᾳ τοιοῦτός τις
<span class="lb" data-page="10.863" data-line="12" id="l10.863.12"></span>ἀθροισθῇ χυμὸς, εἰς φυσῶδες μεταβάλλει πνεῦμα. παχὺ δὲ
<span class="lb" data-page="10.863" data-line="13" id="l10.863.13"></span>δή που τοῦτ’ ἔστι καὶ ψυχρὸν καὶ βραδύπορον. ὅταν οὖν
<span class="lb" data-page="10.863" data-line="14" id="l10.863.14"></span>ἴσχηταί τε καὶ διατείνῃ τοὺς χιτῶνας, ὅ τε χυμὸς ἐξ οὗ τὴν
<span class="lb" data-page="10.863" data-line="15" id="l10.863.15"></span>γένεσιν ἔχει ψύχει σφοδρῶς τὰ ψαύοντα μόρια τῶν ἐντέρων,
<span class="lb" data-page="10.863" data-line="16" id="l10.863.16"></span>κατὰ δύο προφάσεις οἱ οὕτω κάμνοντες ὀδυνῶνται. τὸ μὲν
<span class="lb" data-page="10.863" data-line="17" id="l10.863.17"></span>οὖν παραυτίκα τελέως ἀνώδυνοι γίνονται, πιόντες τι τῶν
<span class="lb" data-page="10.863" data-line="18" id="l10.863.18"></span>ναρκωτικῶν φαρμάκων, αὐξάνεται δὲ ἡ διάθεσις αὐτοῖς παντοίως·
<span class="pb" data-page="10.864" id="p10.864"></span>
<span class="lb" data-page="10.864" data-line="1" id="l10.864.1"></span>οἵ τε γὰρ χιτῶνες τῶν ἐντέρων πυκνότεροι καὶ δυσδιαπνευστότεροι
<span class="lb" data-page="10.864" data-line="2" id="l10.864.2"></span>γίγνονται τῇ ψυχρότητι τῶν φαρμάκων, ὅ
<span class="lb" data-page="10.864" data-line="3" id="l10.864.3"></span>τε χυμὸς παχύτερος καὶ δυσκινητότερος. ὥστε καὶ χρόνου
<span class="lb" data-page="10.864" data-line="4" id="l10.864.4"></span>πλέονος ἀναγκαῖον ἔσται δεηθῆναι τὸν κάμνοντα καὶ τοῦ θεραπεύοντος
<span class="lb" data-page="10.864" data-line="5" id="l10.864.5"></span>εἰς ἄκρον γεγυμνασμένου κατὰ τὴν τέχνην. εἰ
<span class="lb" data-page="10.864" data-line="6" id="l10.864.6"></span>γὰρ ὡς ἔτυχεν αὖθις ἐγχειρήσειε τῇ θεραπείᾳ, κίνδυνος
<span class="lb" data-page="10.864" data-line="7" id="l10.864.7"></span>ἐκ δευτέρου πνευματωθέντας τοὺς χυμοὺς τὴν αὐτὴν ὀδύνην
<span class="lb" data-page="10.864" data-line="8" id="l10.864.8"></span>ἐργάσεσθαι· εἴτ’ ἐκ δευτέρου δηλονότι δοθῆναί τι τῶν ναρκωτικῶν
<span class="lb" data-page="10.864" data-line="9" id="l10.864.9"></span>φαρμάκων δεῖ, τῆς αὐτῆς ἀνάγκης καταλαβούσης·
<span class="lb" data-page="10.864" data-line="10" id="l10.864.10"></span>ὡσαύτως δὲ κᾀκ τρίτου καὶ τετάρτου καὶ πολλάκις ἐφεξῆς,
<span class="lb" data-page="10.864" data-line="11" id="l10.864.11"></span>ἄχρις ἄν ὁ ἄνθρωπος ἀνίατος γενόμενος εἰς καχεξίαν
<span class="lb" data-page="10.864" data-line="12" id="l10.864.12"></span>τε τοῦ παντὸς σώματος ἀφίκηται καὶ πολλῷ χρόνῳ κακοπαθήσας
<span class="lb" data-page="10.864" data-line="13" id="l10.864.13"></span>ἀποθάνῃ. πῶς οὖν χρὴ τὰς διὰ τοὺς ψυχροὺς χυμοὺς
<span class="lb" data-page="10.864" data-line="14" id="l10.864.14"></span>ἐν τῷ μεταξὺ τῶν ἐντέρων ἠθροισμένας ὀδύνας ἰᾶσθαι ;
<span class="lb" data-page="10.864" data-line="15" id="l10.864.15"></span><span class="milestone ed2page" data-n="10.291" data-unit="ed2page" id="ed2page.10.291"></span>οὐ θερμαίνοντες σφοδρῶς αἰονήσεσιν ἢ καταπλάσμασιν·
<span class="lb" data-page="10.864" data-line="16" id="l10.864.16"></span>ὑπὸ γὰρ τῶν θερμαινόντων, εἰ μὴ καὶ διαφορηθεῖεν
<span class="lb" data-page="10.864" data-line="17" id="l10.864.17"></span>ἱκανῶς, χέονται καὶ πνευματοῦνται πάντες οἱ γλίσχροι καὶ
<span class="lb" data-page="10.864" data-line="18" id="l10.864.18"></span>παχεῖς καὶ ψυχροὶ χυμοί. προσήκει τοίνυν αὐτοὺς τέμνειν τε ﻿
<span class="pb" data-page="10.865" id="p10.865"></span>
<span class="lb" data-page="10.865" data-line="1" id="l10.865.1"></span>ἅμα καὶ πέττειν, ὅπερ ἐκ τῶν λεπτυνόντων γίνεται φαρμάκων·
<span class="lb" data-page="10.865" data-line="2" id="l10.865.2"></span>καὶ μάλισθ’ ὅταν μὴ θερμαίνωσι σφοδρῶς. ὅτι δὲ καὶ
<span class="lb" data-page="10.865" data-line="3" id="l10.865.3"></span>τούτων αὐτῶν ὅσα ταῖς δυνάμεσίν ἐστιν ἀφυσότερα καὶ ξηραντικώτερα,
<span class="lb" data-page="10.865" data-line="4" id="l10.865.4"></span>ταῦθ’ αἱρεῖσθαι χρὴ μᾶλλον εὔδηλον παντί.
<span class="lb" data-page="10.865" data-line="5" id="l10.865.5"></span>καὶ πολλῶν ἰδιωτῶν ἐστιν ἀκοῦσαι πολλάκις ἧττον ἀλγεῖν
<span class="lb" data-page="10.865" data-line="6" id="l10.865.6"></span>φασκόντων τὸ κῶλον, ὅταν μήτε καταπλάττωνταί τινι μήτε
<span class="lb" data-page="10.865" data-line="7" id="l10.865.7"></span>καταντλῶνται δι’ ἐλαίου μήτε κλύζωνται. καὶ ὅσοι γενναῖοί
<span class="lb" data-page="10.865" data-line="8" id="l10.865.8"></span>εἰσι καὶ ἰσχυροὶ, μετρίως διαιτηθέντες ἐν χρόνῳ πλέονι
<span class="lb" data-page="10.865" data-line="9" id="l10.865.9"></span>συντομώτερον καὶ ἀκινδυνότερον ἐκθεραπεύονται <span class="milestone ed1page" data-n="4.172" data-unit="ed1page" id="ed1page.4.172"></span>τῶν
<span class="lb" data-page="10.865" data-line="10" id="l10.865.10"></span>βιαιοτέρως ὡς εἴρηται θερμαινόντων. οὐδὲν γὰρ οὕτω χρὴ
<span class="lb" data-page="10.865" data-line="11" id="l10.865.11"></span>δεδιέναι κατὰ τοὺς τοιούτους χυμοὺς ὡς θερμότητα χέουσαν
<span class="lb" data-page="10.865" data-line="12" id="l10.865.12"></span>μὲν καὶ πνευματοῦσαν αὐτοὺς, διαφορεῖν δ’ ἀδυνατοῦσαν.
<span class="lb" data-page="10.865" data-line="13" id="l10.865.13"></span>ἐθεασάμην γοῦν τινα τῶν κατ’ ἀγρὸν ἐργατῶν, ὃς ἐπειδὴ
<span class="lb" data-page="10.865" data-line="14" id="l10.865.14"></span>ᾔσθετο κωλικῆς ὀδύνης, ἐζώννυτο μὲν αὐτίκα, πρότερον οὐ
<span class="lb" data-page="10.865" data-line="15" id="l10.865.15"></span>ζωννύμενος, ἤσθιε δὲ μετ’ ἄρτου σκόροδα, μηδεμίαν ἐκλείπων
<span class="lb" data-page="10.865" data-line="16" id="l10.865.16"></span>συνήθη πρᾶξιν, ἔπινε δὲ δι’ ὅλης μὲν ἡμέρας οὐδὲν, εἰς
<span class="lb" data-page="10.865" data-line="17" id="l10.865.17"></span>ἑσπέραν δὲ ἀκρατέστερον· εἶτα κοιμώμενος δι’ ὅλης νυκτὸς
<span class="lb" data-page="10.865" data-line="18" id="l10.865.18"></span>ἕωθεν ἀνίστατο παντάπασιν ἀνώδυνος. ἔστι γὰρ ἀμέλει καὶ
<span class="pb" data-page="10.866" id="p10.866"></span>
<span class="lb" data-page="10.866" data-line="1" id="l10.866.1"></span>τὰ σκόροδα τῶν ἀφύσων καὶ ἀδίψων βρωμάτων. ἔνιοι δὲ
<span class="lb" data-page="10.866" data-line="2" id="l10.866.2"></span>ἀπείρως ἔχοντες αὐτῶν ὑπολαμβάνουσι κρομμύων εἶναι
<span class="lb" data-page="10.866" data-line="3" id="l10.866.3"></span>διψωδέστερα τοῦ παντὸς ἁμαρτάνοντες· οὐ μόνον γὰρ οὐκ
<span class="lb" data-page="10.866" data-line="4" id="l10.866.4"></span>ἔστι διψωδέστερα κρομμύων, ἀλλ’ οὐδὲ διψώδη τὴν ἀρχὴν,
<span class="lb" data-page="10.866" data-line="5" id="l10.866.5"></span>ἀφυσότατά τε πάντων βρωμάτων. ὥστ’ ἔγωγε τῶν ἀγροίκων
<span class="lb" data-page="10.866" data-line="6" id="l10.866.6"></span>θηριακὴν ὀνομάζω τὸ βρῶμα. καὶ εἴ τις ἢ Θρᾷκας ἢ
<span class="lb" data-page="10.866" data-line="7" id="l10.866.7"></span>Κελτοὺς ἢ ὅλως τοὺς ψυχρὰν γοῦν οἰκοῦντας εἴρξειεν ἐσθίειν
<span class="lb" data-page="10.866" data-line="8" id="l10.866.8"></span>σκορόδων, οὐ σμικρὰ βλάψει τοὺς ἀνθρώπους. ὅσοι μὲν
<span class="lb" data-page="10.866" data-line="9" id="l10.866.9"></span>οὖν ἄνευ πυρετῶν ἀλγοῦσι σφοδρῶς ἔντερα, διὰ τὴν εἰρημένην
<span class="lb" data-page="10.866" data-line="10" id="l10.866.10"></span>αἰτίαν καὶ σκορόδων ἐγχωρεῖ τούτους ἐσθίειν καὶ τῆς
<span class="lb" data-page="10.866" data-line="11" id="l10.866.11"></span>διὰ τῶν ἐσχιδνῶν πίνειν, ὠφελούσης ἄκρως τὰς τοιαύτας διαθέσεις.
<span class="lb" data-page="10.866" data-line="12" id="l10.866.12"></span>ἐν πυρετοῖς δὲ εἴ ποτε γένοιτο, πειρατέον μὲν πρῶτον
<span class="lb" data-page="10.866" data-line="13" id="l10.866.13"></span>εἰ προσίενται τὴν διὰ τῶν κέγχρων πυρίαν ξηράν· εἰ δὲ
<span class="lb" data-page="10.866" data-line="14" id="l10.866.14"></span>ἐπὶ τῆσδε μὴ παύσαιντο, τῶν ἀφύσων τι σπερμάτων ἑψήσαντας
<span class="lb" data-page="10.866" data-line="15" id="l10.866.15"></span>ἐν ἐλαίῳ λεπτομερεῖ, κᾄπειτα δι’ ὀθόνην διηθήσαντας
<span class="lb" data-page="10.866" data-line="16" id="l10.866.16"></span>ὡς καθαρὸν γενέσθαι τοὔλαιον, εἶτ’ ἐν αὐτῷ τήξαντας στέαρ
<span class="lb" data-page="10.866" data-line="17" id="l10.866.17"></span>χηνὸς ἐνιέναι. μὴ παρόντος δὲ τοῦ χηνείου στέατος ὀρνιθείῳ
<span class="pb" data-page="10.867" id="p10.867"></span>
<span class="lb" data-page="10.867" data-line="1" id="l10.867.1"></span>χρῆσθαι· πρὸ παντὸς δὲ ἔστω τὸ καλούμενον ἄναλον· ἔστω
<span class="lb" data-page="10.867" data-line="2" id="l10.867.2"></span>δὲ μὴ πάνυ παλαιόν· ἐγχωρεῖ δὲ καὶ προσφάτῳ χρῆσθαι καὶ
<span class="lb" data-page="10.867" data-line="3" id="l10.867.3"></span>μάλιστα τῷ χηνείῳ. εἰ δὲ μηδ’ ἐπὶ τούτῳ καθίστανται, δεύτερον
<span class="lb" data-page="10.867" data-line="4" id="l10.867.4"></span>αὖθις ἐνιέναι ταὐτὸ, βραχὺ προσεπεμβάλλοντας καστορίου
<span class="lb" data-page="10.867" data-line="5" id="l10.867.5"></span>καὶ ὀπίου, μέγεθος δὲ ἑκατέρου μὴ μεῖζον κυάμου· τὸ
<span class="lb" data-page="10.867" data-line="6" id="l10.867.6"></span>δὲ τοῦ ἐλαίου πλῆθος ἔστω κοτύλη. ἀναλαμβάνεται δὲ ἐκ
<span class="lb" data-page="10.867" data-line="7" id="l10.867.7"></span>τούτου τοῦ φαρμάκου καὶ κροκιδίου τι· χρὴ δὲ ἐξάψαντας
<span class="lb" data-page="10.867" data-line="8" id="l10.867.8"></span>αὐτὴν ἰσχυροῦ νήματος ἐπὶ πλεῖστον εἴσω κατὰ τὸ ἀπευθυσμένον
<span class="lb" data-page="10.867" data-line="9" id="l10.867.9"></span>ἔντερον ἐντιθέναι, πρὸς τῷ καὶ ῥᾳδίως ὅτε βούλει
<span class="lb" data-page="10.867" data-line="10" id="l10.867.10"></span>κομίζεσθαι καὶ τὴν ὠφέλειαν ἐναργῆ παρέχεσθαι. κατὰ δὲ τὸν
<span class="lb" data-page="10.867" data-line="11" id="l10.867.11"></span>αὐτὸν τρόπον καὶ τὰ τῶν ὀφθαλμῶν καὶ τὰ τῶν ὤτων ἀλγήματα
<span class="lb" data-page="10.867" data-line="12" id="l10.867.12"></span>διὰ τοιοῦτον χυμὸν ἢ πνεῦμα φυσῶδες ἐν πυρετοῖς
<span class="lb" data-page="10.867" data-line="13" id="l10.867.13"></span>γινόμενα πραΰνειν προσήκει, τῇ τε διὰ τῶν κέγχρων πυρίᾳ
<span class="lb" data-page="10.867" data-line="14" id="l10.867.14"></span>χρώμενον, ἐπειδὴ καὶ κουφότατόν ἐστιν ἁπάντων τοῦτο καὶ
<span class="lb" data-page="10.867" data-line="15" id="l10.867.15"></span>ξηραντικώτατον, ἀλύπους τε τὰς ἀποῤῥοίας ἔχει καὶ ἀδήκτους,
<span class="lb" data-page="10.867" data-line="16" id="l10.867.16"></span>ἐγχέοντά τε τοῖς ὠσὶ τὸ διὰ καστορίου καὶ ὀπίου
<span class="lb" data-page="10.867" data-line="17" id="l10.867.17"></span>φάρμακον, ᾧ συνήθως χρώμεθα πρὸς τὰ τοιαῦτα. <span class="milestone ed2page" data-n="10.292" data-unit="ed2page" id="ed2page.10.292"></span>τὸ
<span class="lb" data-page="10.867" data-line="18" id="l10.867.18"></span>δὲ ὑγρὸν ᾧ ἀναδεύσεται ταῦτα, τὸ παρ’ ἡμῖν καλούμενον
<span class="pb" data-page="10.868" id="p10.868"></span>
<span class="lb" data-page="10.868" data-line="1" id="l10.868.1"></span>ἕψημά ἐστιν· οἱ πλεῖστοι δὲ τῶν ἰατρῶν ὀνομάζουσιν αὐτὸ
<span class="lb" data-page="10.868" data-line="2" id="l10.868.2"></span>σίραιον. εἰ δὲ καὶ καταπλάττειν ποτὲ δεήσειε, κωδίας ἐν
<span class="lb" data-page="10.868" data-line="3" id="l10.868.3"></span>ὕδατι καθέψοντας, δι’ ἀλεύρου τήλεως ἢ κριθῶν ἢ λινοσπέρμου
<span class="lb" data-page="10.868" data-line="4" id="l10.868.4"></span>ἐμβαλλόμενον τῷ ὕδατι, τὸ κατάπλασμα συνθετέον.
<span class="lb" data-page="10.868" data-line="5" id="l10.868.5"></span>εἰδέναι δὲ χρὴ τὸ διὰ καστορίου φάρμακον οὐ μόνον ὤτων
<span class="lb" data-page="10.868" data-line="6" id="l10.868.6"></span>ἄλγημα πραΰνειν, ἀλλὰ καὶ ὀφθαλμῶν καὶ ὀδόντων ἐνσταζόμενον
<span class="lb" data-page="10.868" data-line="7" id="l10.868.7"></span>τοῖς ὠσίν. ἴσασι δὲ δήπου πάντες ἤδη καὶ τὰ δι’
<span class="lb" data-page="10.868" data-line="8" id="l10.868.8"></span>ὀπίου κολλύρια σφοδροτάτας ὀδύνας ὀφθαλμῶν πραΰνοντα.
<span class="lb" data-page="10.868" data-line="9" id="l10.868.9"></span>χρηστέον δ’ αὐτοῖς, ὡς εἴρηται, μεγίστης ἀνάγκης καταλαβούσης,
<span class="lb" data-page="10.868" data-line="10" id="l10.868.10"></span>εἰδότα μὲν ὅτι βλαβήσεταί τι τὰ μόρια καὶ ἀσθενέστερα
<span class="lb" data-page="10.868" data-line="11" id="l10.868.11"></span>πρὸς τὸ λοιπὸν τοῦ βίου γενήσεται ψυχθέντα, τὸ
<span class="lb" data-page="10.868" data-line="12" id="l10.868.12"></span>δὲ σωθῆναι τὸν ἄνθρωπον ἐν τῷ παραχρῆμα τῆς εἰς ὕστερον
<span class="lb" data-page="10.868" data-line="13" id="l10.868.13"></span>ἀκολουθούσης βλάβης προαιρούμενον. ἐπεί τοί γ’ ὅτι πολλοὶ
<span class="lb" data-page="10.868" data-line="14" id="l10.868.14"></span>τῶν χρησαμένων αὐτοῖς ἐγγὺς ἧκον, οἱ μὲν τοῦ μηδ’ ὅλως
<span class="lb" data-page="10.868" data-line="15" id="l10.868.15"></span>ὁρᾷν, οἱ δὲ τοῦ κωφωθῆναι, γινώσκεται πᾶσιν. ὅθεν ἡμεῖς
<span class="lb" data-page="10.868" data-line="16" id="l10.868.16"></span>εἴ ποτε ἀναγκασθείημεν αὐτοῖς χρήσασθαι, μετὰ ταῦτα κατὰ
<span class="lb" data-page="10.868" data-line="17" id="l10.868.17"></span>τὴν τῆς ὑγείας καιρὸν ἐκθερμαίνομεν τὰ μόρια, τοῖς μὲν ὠσὶν
<span class="lb" data-page="10.868" data-line="18" id="l10.868.18"></span>ἐγχέοντες τὸ διὰ μόνου τοῦ καστορίου, τοῖς δ’ ὀφθαλμοῖς
<span class="pb" data-page="10.869" id="p10.869"></span>
<span class="lb" data-page="10.869" data-line="1" id="l10.869.1"></span>τὰ θερμαίνοντα κολλύρια μόνα· μάλιστα δὲ ἐπαινοῦμεν εἰς
<span class="lb" data-page="10.869" data-line="2" id="l10.869.2"></span>ταῦτα τὸ διὰ κινναμώμου. περὶ μὲν οὖν ὀδύνης τῆς ἐπὶ
<span class="lb" data-page="10.869" data-line="3" id="l10.869.3"></span>παχέσιν ἢ γλίσχροις ἢ ψυχροῖς χυμοῖς ἢ φοσώδει πνεύματι
<span class="lb" data-page="10.869" data-line="4" id="l10.869.4"></span>καὶ ταῦθ’ ἱκανά. παραπλησία γὰρ ἁπάντων αὐτῶν ἐστὶν ἡ
<span class="lb" data-page="10.869" data-line="5" id="l10.869.5"></span>θεραπεία διὰ τῶν εἰρημένων ὑλῶν περαινομένη, πλὴν ἥ γε
<span class="lb" data-page="10.869" data-line="6" id="l10.869.6"></span>διὰ πνεῦμα φυσῶδες ἐξαίρετον ἴαμα κέκτηται τὴν σικύαν
<span class="lb" data-page="10.869" data-line="7" id="l10.869.7"></span>πολλάκις προστιθεμένην ἅμα δαψιλεῖ φλογί. καὶ δόξει σοι
<span class="lb" data-page="10.869" data-line="8" id="l10.869.8"></span>τὸ βοήθημα τοῦτο μαγείᾳ τινὶ παραπλήσιον ἐργάζεσθαι
<span class="lb" data-page="10.869" data-line="9" id="l10.869.9"></span>κατὰ τὰς τοιαύτας διαθέσεις, εἴτε κατά τι τῶν ἐντέρων,
<span class="lb" data-page="10.869" data-line="10" id="l10.869.10"></span>εἴτε κατ’ ἄλλο τι τοῦ σώματος γένοιτο μόριον. αὐτίκα γὰρ
<span class="lb" data-page="10.869" data-line="11" id="l10.869.11"></span>ἀνώδυνοί τε ἅμα καὶ εἰς τέλος ὑγιεῖς οἱ διὰ πνεῦμα φυσῶδες
<span class="lb" data-page="10.869" data-line="12" id="l10.869.12"></span>ὀδυνώμενοι γίγνονται, προσβληθείσης σικύας. εἰ δὲ
<span class="lb" data-page="10.869" data-line="13" id="l10.869.13"></span>μὴ μόνον εἴη πνεῦμα φυσῶδες, ἀλλὰ καὶ χυμὸς ἐξ οὗ τοῦτο
<span class="lb" data-page="10.869" data-line="14" id="l10.869.14"></span>γεννᾶται, παραχρῆμα μὲν ἀνώδυνοι γίνονται, πάλιν δ’ αὐτοῖς
<span class="lb" data-page="10.869" data-line="15" id="l10.869.15"></span>ἤτοι διὰ τῆς ἐπιούσης νυκτὸς ἢ κατὰ τὴν ὑστεραίαν
<span class="lb" data-page="10.869" data-line="16" id="l10.869.16"></span>ἡμέραν, ἢ καὶ διὰ τρίτης, ὅμοιαι συμβαίνουσιν ὀδύναι, καὶ
<span class="lb" data-page="10.869" data-line="17" id="l10.869.17"></span>μάλισθ’ ὅταν ἐξαμαρτάνωσί τι περὶ τὴν δίαιταν ἢ φιλοτιμότερον ﻿
<span class="pb" data-page="10.870" id="p10.870"></span>
<span class="lb" data-page="10.870" data-line="1" id="l10.870.1"></span>ἐκθερμαίνωσι τὰ μόρια. σοὶ δὲ καὶ τοῦτο μὲν
<span class="lb" data-page="10.870" data-line="2" id="l10.870.2"></span>αὐτὸ μέγιστον ἔστω γνώρισμα τῆς διαθέσεως. ἑπέσθω δὲ
<span class="lb" data-page="10.870" data-line="3" id="l10.870.3"></span>καὶ ἡ θεραπεία προσήκουσα μὴ θερμαίνοντι μὲν ἐπιφανῶς
<span class="lb" data-page="10.870" data-line="4" id="l10.870.4"></span>τὸ μόριον, ἀγωγῇ δὲ ἐπιμελείας χρωμένῳ λεπτυνούσῃ. εἰ δὲ
<span class="lb" data-page="10.870" data-line="5" id="l10.870.5"></span>καὶ κατὰ γαστέρα τῶν τοιούτων τι συμβαίνει, θαυμαστῶς
<span class="lb" data-page="10.870" data-line="6" id="l10.870.6"></span>ὑπὸ κλυσμάτων ὀνίνανται δριμέων. χρὴ δὲ πρῶτον μὲν αὐτῶν
<span class="lb" data-page="10.870" data-line="7" id="l10.870.7"></span>ἰᾶσθαι τὸν παροξυσμὸν τῆς ὀδύνης, προσβάλλοντα σικύαν
<span class="lb" data-page="10.870" data-line="8" id="l10.870.8"></span>ὑπὲρ τοῦ διαπνεῦσαι τὸ φυσῶδες πνεῦμα· μετὰ ταῦτα δὲ
<span class="lb" data-page="10.870" data-line="9" id="l10.870.9"></span>ἐκκενοῦν τὸν χυμὸν, ἐνιέντα τῶν τοιούτων τι φαρμάκων.
<span class="lb" data-page="10.870" data-line="10" id="l10.870.10"></span>ἐγὼ δὲ εἴωθα χρῆσθαι τῶν λεπτομερῶν ἐλαίων τινὶ, πήγανον
<span class="lb" data-page="10.870" data-line="11" id="l10.870.11"></span>ἐναφεψῶν. ἔνιοι δὲ ὑπὸ τὴν τοιαύτην θεραπείαν ἀχθέντων,
<span class="lb" data-page="10.870" data-line="12" id="l10.870.12"></span>ὅταν παραδέξωνται τοὔλαιον, ὀδυνῶνται σφοδρότατα·
<span class="lb" data-page="10.870" data-line="13" id="l10.870.13"></span>κᾄπειτ’ ὀλίγον ὕστερον ἐκκρίνουσιν ὑαλώδη χυμόν· ἐφ’ ᾧ
<span class="lb" data-page="10.870" data-line="14" id="l10.870.14"></span>παραχρῆμα τήν τ’ ὀδύνην ἅμα καὶ τὴν διάθεσιν ἐκθεραπεύονται·
<span class="lb" data-page="10.870" data-line="15" id="l10.870.15"></span>κενωθέντος γὰρ τοῦ τὸ φυσῶδες πνεῦμα γεννῶντος
<span class="lb" data-page="10.870" data-line="16" id="l10.870.16"></span>αἰτίου πάντα παύεται. τοιούτοις χυμοῖς ἐναντιωτάτην
<span class="lb" data-page="10.870" data-line="17" id="l10.870.17"></span>μὲν ἔχουσι φύσιν οἱ λεπτοὶ καὶ δριμεῖς, ὁμοίαν δὲ τὴν ὀδύνην·
<span class="lb" data-page="10.870" data-line="18" id="l10.870.18"></span>ἐνίοτε δὲ καὶ σπασμοὺς συντόνους ἐπιφέρουσιν ἐν τῷ
<span class="pb" data-page="10.871" id="p10.871"></span>
<span class="lb" data-page="10.871" data-line="1" id="l10.871.1"></span>στόματι τῆς γαστρὸς ἀθροισθέντες· ὥσπερ καὶ πρώην τῷ
<span class="lb" data-page="10.871" data-line="2" id="l10.871.2"></span>μικρὸν ὕστερον ἐμέσαντι τὸν ἰώδη χυμόν. <span class="milestone ed2page" data-n="10.293" data-unit="ed2page" id="ed2page.10.293"></span>ἄμεινον δὲ
<span class="lb" data-page="10.871" data-line="3" id="l10.871.3"></span>οὐκ ἰώδη λέγειν αὐτὸν, ἀλλ’ ἀκριβέστατον ἴον· ἦν γὰρ δὴ
<span class="lb" data-page="10.871" data-line="4" id="l10.871.4"></span>τοιοῦτος οἷος ὁ κάλλιστος ἴος. ἀλλὰ τούτῳ γε τῷ νεανίσκῳ
<span class="lb" data-page="10.871" data-line="5" id="l10.871.5"></span>μετὰ τοῦ σπᾶσθαι καὶ συγκόπτεσθαι καί τινες ἐγίνοντο νοτίδες
<span class="lb" data-page="10.871" data-line="6" id="l10.871.6"></span>ψυχραὶ καὶ ὁ σφυγμὸς ἐσχάτως μικρὸς ἦν. ἔξ ὧνπερ καὶ
<span class="lb" data-page="10.871" data-line="7" id="l10.871.7"></span>τεκμηράμενος ἐν τῷ στόματι τῆς γαστρὸς, ὃ συνήθως ὀνομάζομεν
<span class="lb" data-page="10.871" data-line="8" id="l10.871.8"></span>στόμαχον, εἶναί τινα δακνώδη χυμὸν, ἔδωκα πιεῖν
<span class="lb" data-page="10.871" data-line="9" id="l10.871.9"></span>αὐτῷ ὕδατος χλιαροῦ· μεθ’ ὃ παραχρῆμα τοιοῦτον ἤμεσεν
<span class="lb" data-page="10.871" data-line="10" id="l10.871.10"></span>οἷόν περ εἰ καὶ σὺ βουληθείης ἐργάσασθαι, μίξας ὕδατι τὸν
<span class="lb" data-page="10.871" data-line="11" id="l10.871.11"></span>εὐανθέστατον ἴον. ὅταν μὲν οὖν ἐν τῇ γαστρὶ συνίσταται
<span class="lb" data-page="10.871" data-line="12" id="l10.871.12"></span>τοιοῦτος χυμὸς, ἐμέτοις ἐκκαθαίρειν αὐτόν· ὅταν δὲ ἐν τοῖς
<span class="lb" data-page="10.871" data-line="13" id="l10.871.13"></span>ἐντέροις, ἐνιέναι διὰ τῆς ἕδρας ἐπιτήδειόν τι τῶν τοιούτους
<span class="lb" data-page="10.871" data-line="14" id="l10.871.14"></span>χυμοὺς κατακλύζειν δυναμένων. εἶναι δὲ χρὴ τοῦτο ῥυπτικὸν
<span class="lb" data-page="10.871" data-line="15" id="l10.871.15"></span><span class="milestone ed1page" data-n="4.173" data-unit="ed1page" id="ed1page.4.173"></span>μὲν πάντως. ἀλλ’ ἐπειδὴ τὰ πλεῖστα τῶν τοιούτων
<span class="lb" data-page="10.871" data-line="16" id="l10.871.16"></span>δάκνει, κάλλιστα ἂν εἴη τῶν ἀδήκτων τι ῥυπτικὸν ἐκλέγεσθαι·
<span class="lb" data-page="10.871" data-line="17" id="l10.871.17"></span>τοιοῦτον δέ ἐστιν ἐν τοῖς μάλιστα πτισάνης χυλός.
<span class="lb" data-page="10.871" data-line="18" id="l10.871.18"></span>ἐδέσματα δὲ αὐτοῖς εὔχυμά τε καὶ δύσφθαρτα δοτέον, ὧν
<span class="pb" data-page="10.872" id="p10.872"></span>
<span class="lb" data-page="10.872" data-line="1" id="l10.872.1"></span>εἴρηται καὶ παραδείγματα κατὰ τὸν ἔμπροσθεν λόγον. ἐπεὶ
<span class="lb" data-page="10.872" data-line="2" id="l10.872.2"></span>δὲ καὶ τῶν διὰ ξηρότητα σφοδρὰν τεινομένων τε ἅμα καὶ
<span class="lb" data-page="10.872" data-line="3" id="l10.872.3"></span>ὀδυνωμένων ἐμνημόνευσα, προσθεῖναί τι καὶ περὶ τούτων
<span class="lb" data-page="10.872" data-line="4" id="l10.872.4"></span>ἄμεινον. εἰδέναι γὰρ χρὴ τὴν τοιαύτην διάθεσιν ἐνδεικνυμένην
<span class="lb" data-page="10.872" data-line="5" id="l10.872.5"></span>μὲν εἰ μέλλει θεραπεύειν τις αὐτὴν, ὑγρότητα, χαλεπὴν
<span class="lb" data-page="10.872" data-line="6" id="l10.872.6"></span>δ’ οὖσαν ἢ καὶ παντάπασιν ἀδύνατον ἐκθεραπεύεσθαι, λόγῳ
<span class="lb" data-page="10.872" data-line="7" id="l10.872.7"></span>πυρετοῦ γενομένην. ἕπεται δὲ μάλιστα ταῖς ὀλεθρίαις φρενίτισι
<span class="lb" data-page="10.872" data-line="8" id="l10.872.8"></span>καὶ σωθέντα τινὰ τῶν οὕτω σπασθέντων οὔτ’ αὐτὸς
<span class="lb" data-page="10.872" data-line="9" id="l10.872.9"></span>εἶδον οὔτ’ ἄλλου λέγοντος ἤκουσα. τὰ πολλὰ γὰρ οἱ σπασμοὶ
<span class="lb" data-page="10.872" data-line="10" id="l10.872.10"></span>γίγνονται διά τε πλήρωσιν τῶν νευρωδῶν μορίων, ᾧ
<span class="lb" data-page="10.872" data-line="11" id="l10.872.11"></span>λόγῳ καὶ τοῖς φλεγμαίνουσιν ἰσχυρῶς ἕπονται· καὶ προσέτι
<span class="lb" data-page="10.872" data-line="12" id="l10.872.12"></span>καὶ διὰ δακνώδη χυμὸν λεπτὸν, ἀναβιβρώσκοντα τὰ νευρώδη
<span class="lb" data-page="10.872" data-line="13" id="l10.872.13"></span>μόρια· καὶ ψύξιν ἰσχυρὰν, ὅμοιόν τι πήξει δρῶσαν. οὗτοι
<span class="lb" data-page="10.872" data-line="14" id="l10.872.14"></span>μὲν οἱ εἰρημένοι τρεῖς σπασμοὶ θεραπεύονται πολλάκις· ἀνίατος
<span class="lb" data-page="10.872" data-line="15" id="l10.872.15"></span>δὲ ὁ διὰ ξηρότητα τῶν νευρωδῶν μορίων γιγνόμενος.
<span class="lb" data-page="10.872" data-line="16" id="l10.872.16"></span>ἐδείχθη γάρ μοι κᾀν τῷ περὶ μαρασμοῦ λόγῳ παντάπασιν
<span class="lb" data-page="10.872" data-line="17" id="l10.872.17"></span>ἀθεράπευτος ἡ τῶν στερεῶν σωμάτων ξηρότης. ὥστ’ οὐδὲν
<span class="lb" data-page="10.872" data-line="18" id="l10.872.18"></span>ἔτι χρὴ περί γε τῶν τοιούτων λέγειν συμπτωμάτων· οὐ μὴν
<span class="pb" data-page="10.873" id="p10.873"></span>
<span class="lb" data-page="10.873" data-line="1" id="l10.873.1"></span>οὐδὲ περὶ τῶν διὰ κένωσιν ἀμέτρων ἤτοι διὰ γαστρὸς ἢ δι’
<span class="lb" data-page="10.873" data-line="2" id="l10.873.2"></span>ἐμέτου ἢ δι’ αἱμοῤῥαγίας· εἴρηται γὰρ ὑπὲρ αὐτῶν ἤδη μετρίως
<span class="lb" data-page="10.873" data-line="3" id="l10.873.3"></span>ἐν τοῖς ἔμπροσθεν αὖθίς τε διελθεῖν ἀναγκαῖον ἔσται
<span class="lb" data-page="10.873" data-line="4" id="l10.873.4"></span>καὶ μάλισθ’ ὅταν ὁ λόγος μοι γίγνηται περὶ τῶν παρὰ φύσιν
<span class="lb" data-page="10.873" data-line="5" id="l10.873.5"></span>ὄγκων. καταπαύσω τοιγαροῦν ἤδη τὸν ἐνεστῶτα λόγον,
<span class="lb" data-page="10.873" data-line="6" id="l10.873.6"></span>ἐπειδὴ περὶ τῶν ἀναγκαιοτάτων συμπτωμάτων καὶ μάλιστα
<span class="lb" data-page="10.873" data-line="7" id="l10.873.7"></span>τῶν συνεζευγμένων αὐταῖς ταῖς διαθέσεσι τῶν πυρετῶν αὐτάρκως
<span class="lb" data-page="10.873" data-line="8" id="l10.873.8"></span>διῆλθον.
</p>
          </article>

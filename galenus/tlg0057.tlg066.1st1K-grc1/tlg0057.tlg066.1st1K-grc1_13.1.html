<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.1">
<span class="pb page1" data-page="10.874" id="p10.874"></span>
<span class="milestone ed1page page1" data-n="4.173" data-unit="ed1page" id="ed1page.4.173"></span>
<span class="milestone ed2page page1" data-n="10.293" data-unit="ed2page" id="ed2page.10.293"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Ν.
</h2>
            <p>
<span class="lb" data-page="10.874" data-line="1" id="l10.874.1"></span>Δύο μὲν ἤδη γένη νοσημάτων ὅπως ἄν
<span class="lb" data-page="10.874" data-line="2" id="l10.874.2"></span>τις ἰῷτο μεθόδῳ δεδήλωται· τὸ μὲν ἕτερον, ἡ δυσκρασία, παλαιὰν
<span class="lb" data-page="10.874" data-line="3" id="l10.874.3"></span>ἔχουσα προσηγορίαν, τὸ δ’ ἕτερον ὑφ’ ἡμῶν ὠνομασμένον,
<span class="lb" data-page="10.874" data-line="4" id="l10.874.4"></span>ἡ τῆς συνεχείας λύσις. ὑπὲρ ἧς πρώτης γράψαντες
<span class="lb" data-page="10.874" data-line="5" id="l10.874.5"></span>ἐν τῷ τρίτῳ καὶ τετάρτῳ καὶ πέμπτῳ καὶ ἕκτῳ τῶνδε τῶν
<span class="lb" data-page="10.874" data-line="6" id="l10.874.6"></span>ὑπομνημάτων, ἐφεξῆς αὐτῇ τὰ κατὰ δυσκρασίαν γιγνόμενα
<span class="lb" data-page="10.874" data-line="7" id="l10.874.7"></span>μέχρι τοῦ δωδεκάτου διήλθομεν. ἐν δὲ τῷδε τῷ τρισκαιδεκάτῳ
<span class="lb" data-page="10.874" data-line="8" id="l10.874.8"></span>τῆς ὅλης πραγματείας ὄντι περὶ τῶν παρὰ φύσιν ὄγκων
<span class="lb" data-page="10.874" data-line="9" id="l10.874.9"></span>ἀρξόμεθα λέγειν, ἐν οἷς δηλονότι κατὰ μέγεθος ἐξίσταται τὰ
<span class="pb" data-page="10.875" id="p10.875"></span>
<span class="lb" data-page="10.875" data-line="1" id="l10.875.1"></span>μέλη τοῦ κατὰ φύσιν. ὑγείαν δὲ καλεῖν ἢ κατὰ φύσιν οὐ
<span class="lb" data-page="10.875" data-line="2" id="l10.875.2"></span>διοίσει πρός γε τὰ παρόντα. πολλῶν δὲ κατ’ εἶδος ὄντων ἐν
<span class="lb" data-page="10.875" data-line="3" id="l10.875.3"></span>αὐτοῖς παθῶν, περὶ πρώτης ἐροῦμεν τῆς φλεγμονῆς. ἄμεινον
<span class="lb" data-page="10.875" data-line="4" id="l10.875.4"></span>γὰρ ἀπὸ ταύτης ἄρξασθαι διά τε τὸ συνεχέστατα γίγνεσθαι
<span class="lb" data-page="10.875" data-line="5" id="l10.875.5"></span>καὶ πυρετούς τε καὶ ἄλλα συμπτώματα ἐργάζεσθαι
<span class="lb" data-page="10.875" data-line="6" id="l10.875.6"></span>σφαλερώτατα. λεγόντων δὲ πολλάκις τῶν παλαιῶν φλεγμονὴν
<span class="lb" data-page="10.875" data-line="7" id="l10.875.7"></span>τὴν φλόγωσιν, ἰστέον νῦν ἡμᾶς οὐ περὶ ταύτης διέρχεσθαι
<span class="lb" data-page="10.875" data-line="8" id="l10.875.8"></span>τῆς φλεγμονῆς, ἀλλ’ ἥτις ἅμα τῇ φλογώσει καὶ τάσιν
<span class="lb" data-page="10.875" data-line="9" id="l10.875.9"></span>ἔχει περὶ τὸ μόριον, ἡμῖν θ’ ἁπτομένοις φαινομένην αὐτῷ
<span class="lb" data-page="10.875" data-line="10" id="l10.875.10"></span>τε τῷ κάμνοντι διὰ τῆς ἰδίως ὀνομαζομένης συναισθήσεως.
<span class="lb" data-page="10.875" data-line="11" id="l10.875.11"></span>οὐδὲν δ’ ἧττον τῆς τάσεως ἀντίτυπόν ἐστι τὸ φλεγμαῖνον
<span class="lb" data-page="10.875" data-line="12" id="l10.875.12"></span>μόριον ἐν ὄγκῳ τε μείζονι τοῦ κατὰ φύσιν· ὀδύνη δ’ αὐτῷ
<span class="lb" data-page="10.875" data-line="13" id="l10.875.13"></span>σύνεστιν ἤτοι γ’ ἐλάττων ἢ μείζων· ἐνίοτε δὲ καὶ μετὰ
<span class="lb" data-page="10.875" data-line="14" id="l10.875.14"></span>σφυγμοῦ συναισθήσεως, ὅταν ἐπιπλέον αὐξηθῇ τὸ νόσημα,
<span class="lb" data-page="10.875" data-line="15" id="l10.875.15"></span>καὶ μάλισθ’ ἡνίκα ἐκπυΐσκεται. οὕτω δὲ καὶ τὸ καλούμενον
<span class="lb" data-page="10.875" data-line="16" id="l10.875.16"></span>ἔρευθος ἤτοι γ’ ἧττον ἢ μᾶλλον. ἀεὶ δὲ πάντως ἐστὶν ἐν
<span class="lb" data-page="10.875" data-line="17" id="l10.875.17"></span>τοῖς φλεγμαίνουσι μορίοις· ὥστε κᾂν ἐν τῷ τοῦ ποδὸς
<span class="pb" data-page="10.876" id="p10.876"></span>
<span class="lb" data-page="10.876" data-line="1" id="l10.876.1"></span>ἴχνει, <span class="milestone ed2page" data-n="10.295" data-unit="ed2page" id="ed2page.10.295"></span>κᾂν κατὰ τὸ τῆς χειρὸς ἔνδον γένηται μεγάλη
<span class="lb" data-page="10.876" data-line="2" id="l10.876.2"></span>φλεγμονὴ, καὶ ταῦτα φαίνεσθαί πως ἑαυτῶν ἐνίοτε
<span class="lb" data-page="10.876" data-line="3" id="l10.876.3"></span>ἐρυθρότερα.
</p>
          </article>

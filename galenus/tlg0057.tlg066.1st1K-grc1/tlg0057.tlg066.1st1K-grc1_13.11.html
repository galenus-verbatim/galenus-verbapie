<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.11">
<span class="pb page1" data-page="10.901" id="p10.901"></span>
<span class="milestone ed1page page1" data-n="4.177" data-unit="ed1page" id="ed1page.4.177"></span>
<span class="milestone ed2page page1" data-n="10.303" data-unit="ed2page" id="ed2page.10.303"></span>
            <p>
<span class="lb" data-page="10.901" data-line="1" id="l10.901.1"></span>Ἐπεὶ δὲ, ὡς ἀεὶ λέγομεν, οὐχ ἱκανόν
<span class="lb" data-page="10.901" data-line="2" id="l10.901.2"></span>ἐστιν αὐτὰ μόνον γινώσκειν τὰ καθόλου χωρὶς τοῦ γεγυμνάσθαι
<span class="lb" data-page="10.901" data-line="3" id="l10.901.3"></span>περὶ τὰ κατὰ μέρος, οὕτω καὶ νῦν πράξομεν οὐ διὰ
<span class="lb" data-page="10.901" data-line="4" id="l10.901.4"></span>πάντων τῶν κατὰ μέρος ἰόντες, ἀλλ’ ὅσα περ ἂν ἡμῖν ἱκανὰ
<span class="lb" data-page="10.901" data-line="5" id="l10.901.5"></span>δόξῃ τοῖς ἀναγνωσομένοις αὐτὰ γενήσεσθαι. ὑποκείσθω τοίνυν
<span class="lb" data-page="10.901" data-line="6" id="l10.901.6"></span>ἧπαρ ἀρχόμενον φλεγμαίνειν καὶ ζητείσθω τίς ἀρίστη
<span class="lb" data-page="10.901" data-line="7" id="l10.901.7"></span>θεραπεία γενήσεται τοῦ πάθους. ἐπισκέπτου δὴ πρῶτον μὲν
<span class="lb" data-page="10.901" data-line="8" id="l10.901.8"></span>ἁπάντων, ἀφ’ ὧν εἶπον ὁρμώμενος, εἰ δεῖται κενώσεως τὸ πᾶν
<span class="lb" data-page="10.901" data-line="9" id="l10.901.9"></span>σῶμα. κᾂν εὕροις δεόμενον, ἐφεξῆς σκέπτου τὴν ῥώμην τοῦ
<span class="lb" data-page="10.901" data-line="10" id="l10.901.10"></span>κάμνοντος, εἰ δύναται κένωσιν ἀθρόαν ἐνεγκεῖν. ἔστω δὴ
<span class="lb" data-page="10.901" data-line="11" id="l10.901.11"></span>πρότερον ἐῤῥῶσθαι τὴν δύναμιν· ἐφεξῆς σκέπτου τὴν ἡλικίαν.
<span class="lb" data-page="10.901" data-line="12" id="l10.901.12"></span>εἰ γὰρ παιδίον εἴη, τὴν διὰ φλεβοτομίας οὐκ οἴσει
<span class="lb" data-page="10.901" data-line="13" id="l10.901.13"></span>κένωσιν, ὡς ἔμπροσθεν ἐδείχθη· κατὰ μὲν τὸν τῆς ἥβης καιρὸν
<span class="lb" data-page="10.901" data-line="14" id="l10.901.14"></span>οἱ παῖδες ἤδη φέρουσι τὴν διὰ τῆς φλεβοτομίας κένωσιν.
<span class="lb" data-page="10.901" data-line="15" id="l10.901.15"></span><span class="milestone ed2page" data-n="10.304" data-unit="ed2page" id="ed2page.10.304"></span>ἀντισπαστέον οὖν ἅμα καὶ κενωτέον τὸ φερόμενον ἐπὶ
<span class="lb" data-page="10.901" data-line="16" id="l10.901.16"></span>τὸ ἧπαρ αἷμα τῇ φλεβοτομίᾳ, κατὰ τὸν δεξιὸν ἀγκῶνα τὴν
<span class="lb" data-page="10.901" data-line="17" id="l10.901.17"></span>ἔνδον φλέβα τέμνοντες, ἐπεὶ κατ’ εὐθὺ καὶ δι’ εὐρείας ὁδοῦ
<span class="lb" data-page="10.901" data-line="18" id="l10.901.18"></span>τῇ κοίλῃ καλουμένῃ κοινωνεῖ· μὴ φαινομένης δὲ ταύτης
<span class="pb" data-page="10.902" id="p10.902"></span>
<span class="lb" data-page="10.902" data-line="1" id="l10.902.1"></span>τὴν μέσην τέμνειν· εἰ δὲ μήτ’ αὐτὴ φαίνοιτο, τὴν λοιπὴν
<span class="lb" data-page="10.902" data-line="2" id="l10.902.2"></span>καὶ τρίτην. τὸ δὲ ποσὸν τῆς κενώσεως ἔκ τε τῆς κατὰ τὸ
<span class="lb" data-page="10.902" data-line="3" id="l10.902.3"></span>πλῆθος εὑρήσεις ποσότητος, ὅσα τ’ ἄλλα κατὰ τὸν ἔμπροσθεν
<span class="lb" data-page="10.902" data-line="4" id="l10.902.4"></span>εἴρηται λόγον, ἡλικία τε καὶ φύσις ὥρα τε καὶ χώρα
<span class="lb" data-page="10.902" data-line="5" id="l10.902.5"></span>καὶ ἔθος, ἔτι τε πρὸ τούτων καὶ ἡ δύναμις τοῦ κάμνοντος.
<span class="lb" data-page="10.902" data-line="6" id="l10.902.6"></span>ἐφ’ ἁπάντων γὰρ ταῦτα κοινά. τὸ δ’ ἤτοι τὴν ἔνδον
<span class="lb" data-page="10.902" data-line="7" id="l10.902.7"></span>ἢ τὴν μέσην ἢ τὴν ὠμιαίαν φλέβα τέμνειν, ἢ τὴν παρὰ
<span class="lb" data-page="10.902" data-line="8" id="l10.902.8"></span>τὸ σφυρὸν, ἢ τὴν ἐν ἰγνύϊ, παρὰ τοῦ πεπονθότος μορίου
<span class="lb" data-page="10.902" data-line="9" id="l10.902.9"></span>τὴν ἔνδειξιν ἔχει. καὶ διώρισται μὲν ἤδη κᾀν τοῖς περὶ
<span class="lb" data-page="10.902" data-line="10" id="l10.902.10"></span>φλεβοτομίας ὑπὲρ τῶν τοιούτων ἁπασῶν κενώσεων· εἰρήσεται
<span class="lb" data-page="10.902" data-line="11" id="l10.902.11"></span>δὲ καὶ νῦν ὅσον εἰς τὰ παρόντα χρήσιμον, αὐτό τε
<span class="lb" data-page="10.902" data-line="12" id="l10.902.12"></span>τοῦτο πρῶτον, ὡς οὐκ ἀγκεῖ μόνον ὅτι κενωτέον ἐστὶν
<span class="lb" data-page="10.902" data-line="13" id="l10.902.13"></span>ἐξευρεῖν, ὡς ἂν φαῖεν οἱ τὴν ἀμέθοδον αἵρεσιν μετιόντες,
<span class="lb" data-page="10.902" data-line="14" id="l10.902.14"></span>οὐδὲν φροντίζοντες τῆς διαφορᾶς τῶν πεπονθότων μορίων.
<span class="lb" data-page="10.902" data-line="15" id="l10.902.15"></span>οὐ γὰρ ὁ λόγος μόνον, ἀλλὰ καὶ ἡ πεῖρα δείκνυσιν ἄλλην
<span class="lb" data-page="10.902" data-line="16" id="l10.902.16"></span>ἄλλῳ μορίῳ κένωσιν ἁρμόττουσαν. ἐθεάσω γοῦν ἐνίους
<span class="lb" data-page="10.902" data-line="17" id="l10.902.17"></span>τῶν ἀρξαμένων φλεγμαίνειν ὀφθαλμοὺς αὐτῷ μόνῳ τῷ
<span class="lb" data-page="10.902" data-line="18" id="l10.902.18"></span>καθαρθῆναι διὰ τῆς κάτω γαστρὸς ἡμέρᾳ μιᾷ θεραπευθέντας.
<span class="pb" data-page="10.903" id="p10.903"></span>
<span class="lb" data-page="10.903" data-line="1" id="l10.903.1"></span>ὅπερ ἐὰν ἐφ’ ἥπατος ἀρχομένου φλεγμαίνειν ἐπιχειρήσῃ
<span class="lb" data-page="10.903" data-line="2" id="l10.903.2"></span>τις πρᾶξαι, μεγίστην ἐργάσεται τὴν φλεγμονὴν,
<span class="lb" data-page="10.903" data-line="3" id="l10.903.3"></span>ὥσπερ γε καὶ εἰ τῶν νεφρῶν ἢ τῆς κύστεως φλεγμαίνειν
<span class="lb" data-page="10.903" data-line="4" id="l10.903.4"></span>ἀρξαμένων οὐρητικὰ ποτίζοι φάρμακα καταμήνιά τε κινοῖ
<span class="lb" data-page="10.903" data-line="5" id="l10.903.5"></span>μήτρας φλεγμαινούσης· ἀντισπᾷν γὰρ χρὴ τῶν ἀρχομένων
<span class="lb" data-page="10.903" data-line="6" id="l10.903.6"></span>ῥευματίζεσθαι ποῤῥωτάτω τὸ περιττὸν, οὐχ ἕλκειν ἐπ’
<span class="lb" data-page="10.903" data-line="7" id="l10.903.7"></span>αὐτά. κατὰ τοῦτον οὖν τὸν λόγον οὐδὲ γαστρὸς οὐδ’
<span class="lb" data-page="10.903" data-line="8" id="l10.903.8"></span>ἐντέρων ἀρξαμένων φλεγμαίνειν ὑπηλάτῳ χρῆσθαι προσήκει.
<span class="lb" data-page="10.903" data-line="9" id="l10.903.9"></span>τὴν δ’ αὐτὴν ἔνδειξιν ἔχει τούτοις μὲν μήτρα, τοῖς δ’ οὐρητικοῖς
<span class="lb" data-page="10.903" data-line="10" id="l10.903.10"></span>ὀργάνοις αἰδοῖα. τό γε μὴν ἐμέτοις χρῆσθαι τῶν
<span class="lb" data-page="10.903" data-line="11" id="l10.903.11"></span>αἰδοίων πεπονθότων ἀντισπαστικόν ἐστι βοήθημα. κατὰ
<span class="lb" data-page="10.903" data-line="12" id="l10.903.12"></span>δὲ τὸν αὐτὸν λόγον ἐπὶ μὲν τοῖς κατὰ τὴν κεφαλὴν ἅπασιν
<span class="lb" data-page="10.903" data-line="13" id="l10.903.13"></span>ὑπήλατον φάρμακον, ὅσα δὲ κατὰ τὸν φάρυγγα καὶ
<span class="lb" data-page="10.903" data-line="14" id="l10.903.14"></span>οὐρανίσκον, ἢ τὴν ὑπερώαν, ἢ τὴν γλῶτταν, ἢ ὅλως κατὰ
<span class="lb" data-page="10.903" data-line="15" id="l10.903.15"></span>τὸ στόμα φλεγμαίνειν ἄρχεται, φυλακτέον ἐπὶ τούτων ἁπάντων
<span class="lb" data-page="10.903" data-line="16" id="l10.903.16"></span>τοὺς καλουμένους ἀποφλεγματισμούς. ὅμοιον γὰρ τοῦτο
<span class="lb" data-page="10.903" data-line="17" id="l10.903.17"></span>τῷ καθαίρειν κάτω τῶν ἐντέρων πεπονθότων καὶ τῷ· ﻿
<span class="pb" data-page="10.904" id="p10.904"></span>
<span class="lb" data-page="10.904" data-line="1" id="l10.904.1"></span>οὖρα κινεῖν τῶν κατὰ τοὺς νεφροὺς <span class="milestone ed1page" data-n="4.178" data-unit="ed1page" id="ed1page.4.178"></span>ἢ κύστιν ἐχόντων
<span class="lb" data-page="10.904" data-line="2" id="l10.904.2"></span>κακῶς, ἢ ἐμέτους τῶν κατὰ τὸν στόμαχον. ἄμεινον οὖν
<span class="lb" data-page="10.904" data-line="3" id="l10.904.3"></span>ἐπὶ τὴν ῥῖνα παροχετεύειν, ἀρχομένων τῶν κατὰ τὸ στόμα
<span class="lb" data-page="10.904" data-line="4" id="l10.904.4"></span>μορίων φλεγμαίνειν. οὕτω δὲ καὶ φλέβα τέμνειν, εἰ μὲν ταῦτα
<span class="lb" data-page="10.904" data-line="5" id="l10.904.5"></span>πεπόνθοι, τὴν ὠμιαίαν ἐν χειρὶ, καὶ ταύτης μὴ φαινομένης
<span class="lb" data-page="10.904" data-line="6" id="l10.904.6"></span>τὴν μέσην· εἰ δ’ ἧπαρ ἢ θώραξ ἢ πνεύμων ἢ καρδία, τὴν
<span class="lb" data-page="10.904" data-line="7" id="l10.904.7"></span>ἔνδον. ἐπὶ δὲ συνάγχης πρώτας μὲν τὰς ἐν χερσὶ, δευτέρας
<span class="lb" data-page="10.904" data-line="8" id="l10.904.8"></span>δὲ τὰς ὑπὸ τὴν γλῶτταν. τῶν δὲ κατ’ ἰνίον πασχόντων καὶ
<span class="lb" data-page="10.904" data-line="9" id="l10.904.9"></span>τὴν ἐν ἀγκῶνι μὲν, οὐχ ἥκιστα δὲ καὶ τὴν ἐν τῷ μετώπῳ.
<span class="lb" data-page="10.904" data-line="10" id="l10.904.10"></span>ἐπὶ δὲ νεφρῶν καὶ κύστεως αἰδοίου τε καὶ μήτρας τὰς ἐν
<span class="lb" data-page="10.904" data-line="11" id="l10.904.11"></span>τοῖς σκέλεσι, μάλιστα μὲν τὰς κατὰ τὴν ἰγνύαν, εἰ δὲ μὴ,
<span class="lb" data-page="10.904" data-line="12" id="l10.904.12"></span>τὰς παρὰ σφυρόν. ἀεὶ δ’ ἐπὶ πάντων τὰς κατ’ εὐθύ. τοῦ
<span class="lb" data-page="10.904" data-line="13" id="l10.904.13"></span>μὲν ἥπατος ἀρχομένου φλεγμαίνειν, τὰς ἐν τῇ δεξιᾷ χειρὶ,
<span class="lb" data-page="10.904" data-line="14" id="l10.904.14"></span>τοῦ δὲ σπληνὸς, ἔμπαλιν. ὥστ’ εὐθὺς ἡ διαφορὰ τῶν κενώσεων
<span class="lb" data-page="10.904" data-line="15" id="l10.904.15"></span>πρῶτον κατὰ τὴν τῶν μορίων διαφορὰν ὑπαλλάττεται·
<span class="lb" data-page="10.904" data-line="16" id="l10.904.16"></span>καὶ δῆλον ὅτι τὸ κοινὸν τῆς ἐνδείξεως οὐ μᾶλλον ὠφελείας
<span class="lb" data-page="10.904" data-line="17" id="l10.904.17"></span>ἢ βλάβης αἴτιον. <span class="milestone ed2page" data-n="10.305" data-unit="ed2page" id="ed2page.10.305"></span>ὅτι μὲν γὰρ κενωτέον, ἔνδειξις
<span class="pb" data-page="10.905" id="p10.905"></span>
<span class="lb" data-page="10.905" data-line="1" id="l10.905.1"></span>κοινή· τὸ δ’ ὅθεν ἢ ὅπως, οἱ πεπονθότες τόποι διδάσκουσιν.
<span class="lb" data-page="10.905" data-line="2" id="l10.905.2"></span>οὕτω γοῦν καὶ οἱ τῶν κώλων ἐπενοήθησαν δεσμοὶ θώρακος
<span class="lb" data-page="10.905" data-line="3" id="l10.905.3"></span>ἢ γαστρὸς, ἢ τῶν κατὰ τὸν τράχηλον, ἢ τὴν κεφαλὴν μορίων
<span class="lb" data-page="10.905" data-line="4" id="l10.905.4"></span>φλεγμαινόντων. οὐ γὰρ δὴ τὸ φλεγμαῖνόν γε αὐτὸ δήσεις
<span class="lb" data-page="10.905" data-line="5" id="l10.905.5"></span>κῶλον, ἀλλ’ ἐπὶ μὲν σκελῶν τὰς χεῖρας, ἐπὶ χειρῶν δὲ τὰ
<span class="lb" data-page="10.905" data-line="6" id="l10.905.6"></span>σκέλη.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.12">
<span class="pb page1" data-page="10.905" id="p10.905"></span>
<span class="milestone ed1page page1" data-n="4.178" data-unit="ed1page" id="ed1page.4.178"></span>
<span class="milestone ed2page page1" data-n="10.305" data-unit="ed2page" id="ed2page.10.305"></span>
            <p>
<span class="lb" data-page="10.905" data-line="7" id="l10.905.7"></span>Καὶ μὴν καὶ τὸ ψύχειν καὶ στύφειν ἐν ἀρχῇ
<span class="lb" data-page="10.905" data-line="8" id="l10.905.8"></span>τὰ φλεγμαίνοντα χωρὶς τῆς περὶ τῶν πεπονθότων ἐνδείξεως
<span class="lb" data-page="10.905" data-line="9" id="l10.905.9"></span>οὐ μᾶλλον ὠφελείας ἢ βλάβης αἴτιον. ἐπὶ μὲν γὰρ τῶν κατὰ
<span class="lb" data-page="10.905" data-line="10" id="l10.905.10"></span>τὸ κῶλον μορίων ἀρκεῖ καὶ σπόγγον ἐπιθεῖναι, βρέξαντας
<span class="lb" data-page="10.905" data-line="11" id="l10.905.11"></span>ἤτοι γε ὕδατι ψυχρῷ μικρὸν ὄξους μιγνύντας ἢ ὕδατι μόνῳ·
<span class="lb" data-page="10.905" data-line="12" id="l10.905.12"></span>καθάπερ γε καὶ οἴνῳ τινὶ τῶν αὐστηρῶν. ἥπατος δ’ ἀρξαμένου
<span class="lb" data-page="10.905" data-line="13" id="l10.905.13"></span>φλεγμαίνειν οὐδεὶς ἂν χρήσαιτο τούτων οὐδενὶ νοῦν
<span class="lb" data-page="10.905" data-line="14" id="l10.905.14"></span>ἔχων ἄνθρωπος· ἀλλ’ οὐδ’ εἰ μήλινον ἐπιβρέξαις ἢ μύρσινον,
<span class="lb" data-page="10.905" data-line="15" id="l10.905.15"></span>ἢ μαστίχινον, ἢ νάρδινον, ἢ σχίνινον, ἤ τι τῶν στυφόντων
<span class="lb" data-page="10.905" data-line="16" id="l10.905.16"></span>ἐλαίων ἢ καὶ τῶν ἄλλων ἐναφεψήσας ἀψίνθιον, οὐδὲ
<span class="lb" data-page="10.905" data-line="17" id="l10.905.17"></span>τούτων οὐδὲν ἁρμόττει ψυχρὸν, ὥσπερ οὐδὲ κατάπλασμα
<span class="lb" data-page="10.905" data-line="18" id="l10.905.18"></span>ψυχρὸν οὐδέν. ἀλλὰ μῆλα μὲν ἐναφεψῶν οἴνῳ, καὶ μάλιστα
<span class="pb" data-page="10.906" id="p10.906"></span>
<span class="lb" data-page="10.906" data-line="1" id="l10.906.1"></span>κυδώνια, κατάπλασμα σκευάσοις δι’ αὐτοῦ, φλεγμονῆς ἥπατος
<span class="lb" data-page="10.906" data-line="2" id="l10.906.2"></span>ἔτι ἀρχομένης, ψυχρὸν δ’ οὐδὲ τοῦτο προσοίσεις· ὥσπερ οὐδὲ
<span class="lb" data-page="10.906" data-line="3" id="l10.906.3"></span>τὸ ἔλαιον ἐσκευασμένον, ὡς εἴρηται, τοῖς ὀφθαλμοῖς ἢ τοῖς
<span class="lb" data-page="10.906" data-line="4" id="l10.906.4"></span>ἐν τῷ στόματι μορίοις ἀρχομένοις φλεγμαίνειν. ὠτὶ δὲ κᾂν
<span class="lb" data-page="10.906" data-line="5" id="l10.906.5"></span>ὄξος ἐγχέῃς μετὰ ῥοδίνου, βλάψεις οὐδέν. ἀλλ’ οὐκ ὀφθαλμοῖς
<span class="lb" data-page="10.906" data-line="6" id="l10.906.6"></span>γε φλεγμαίνουσιν ἀγαθὸν τοῦτο, καθάπερ οὐδὲ τὸ διὰ
<span class="lb" data-page="10.906" data-line="7" id="l10.906.7"></span>μόρων φάρμακον ἤ τι τῶν στοματικῶν ὀνομαζομένων ἄλλο·
<span class="lb" data-page="10.906" data-line="8" id="l10.906.8"></span>πάντα γὰρ ἀνιαρὰ τὰ τοιαῦτα τοῖς ὀφθαλμοῖς, καίτοι κατὰ
<span class="lb" data-page="10.906" data-line="9" id="l10.906.9"></span>τὸ γένος ὄντα τῆς ἐνδείξεως. ἀδένων δὲ φλεγμαίνειν ἀρχομένων
<span class="lb" data-page="10.906" data-line="10" id="l10.906.10"></span>ἤρκεσε πολλάκις ἔλαιον μόνον θερμόν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.14">
<span class="pb page1" data-page="10.907" id="p10.907"></span>
<span class="milestone ed1page page1" data-n="4.178" data-unit="ed1page" id="ed1page.4.178"></span>
<span class="milestone ed2page page1" data-n="10.305" data-unit="ed2page" id="ed2page.10.305"></span>
            <p>
<span class="lb" data-page="10.907" data-line="10" id="l10.907.10"></span><span class="milestone ed2page" data-n="10.306" data-unit="ed2page" id="ed2page.10.306"></span>Ἐκκενοῦσθαι μὲν δήπου χρὴ τοῦ ἥπατος
<span class="lb" data-page="10.907" data-line="11" id="l10.907.11"></span>ὅσον ἀθροίζεται κατ’ αὐτὸ τοῦ τε πικροχόλου χυμοῦ
<span class="lb" data-page="10.907" data-line="12" id="l10.907.12"></span>καὶ τῶν ἐκ τῆς φλεγμονῆς ἰχώρων. τοῦτο δ’ οὐκ ἂν γένοιτο
<span class="lb" data-page="10.907" data-line="13" id="l10.907.13"></span>χωρὶς τοῦ διαῤῥύπτεσθαι μὲν τὰ κατὰ τὸ σπλάγχνον ἀγγεῖα,
<span class="lb" data-page="10.907" data-line="14" id="l10.907.14"></span>τὸν δ’ εἰς τὴν νῆστιν καθήκοντα πόρον ἀναστομοῦσθαι. χόνδρος
<span class="lb" data-page="10.907" data-line="15" id="l10.907.15"></span>οὖν ἐμπλάττων μὲν τοῦτον, ἐμπλάττων δὲ τὰ κατὰ τὸ
<span class="lb" data-page="10.907" data-line="16" id="l10.907.16"></span>ἧπαρ ἀγγεῖα καὶ μάλιστα τὰ πέρατ’ αὐτῶν, κωλύει τήν τε
<span class="lb" data-page="10.907" data-line="17" id="l10.907.17"></span>χολὴν εἰς τὸ ἔντερον ὑπιέναι καὶ τὴν τροφὴν εἰς ὅλον ἀναδίδοσθαι
<span class="lb" data-page="10.907" data-line="18" id="l10.907.18"></span>τὸ σῶμα. χρεία τοίνυν ἐστὶ τῶν ἐκφραττόντων
<span class="pb" data-page="10.908" id="p10.908"></span>
<span class="lb" data-page="10.908" data-line="1" id="l10.908.1"></span>ἐδεσμάτων τε καὶ φαρμάκων αὐτῷ τε τῷ ἥπατι καὶ τῷ τοῦ
<span class="lb" data-page="10.908" data-line="2" id="l10.908.2"></span>χοληδόχου πόρου στόματι. τὰ δὲ τοιαῦτα πάντα γλίσχρα μὲν
<span class="lb" data-page="10.908" data-line="3" id="l10.908.3"></span>ἥκιστ’ ἐστὶ, λεπτὰ δὲ ταῖς συστάσεσι καὶ δακνώδη ταῖς ποιότησιν.
<span class="lb" data-page="10.908" data-line="4" id="l10.908.4"></span>ἀλλὰ πάλιν ὑπὸ τούτων δακνόμενα τὰ φλεγμαίνοντα
<span class="lb" data-page="10.908" data-line="5" id="l10.908.5"></span>παροξύνεται καὶ διὰ τοῦτο δεόμεθα τῶν ἄνευ τοῦ δάκνειν
<span class="lb" data-page="10.908" data-line="6" id="l10.908.6"></span>αὐτὰ ῥυπτόντων, οἷόν πέρ ἐστι καὶ τὸ μελίκρατον. ἀλλ’ ἴσμεν
<span class="lb" data-page="10.908" data-line="7" id="l10.908.7"></span>ὅτι τὰ γλυκέα πάντα καὶ σπλῆνα καὶ ἧπαρ ἐπὶ πλεῖστον ἐξαίρει.
<span class="lb" data-page="10.908" data-line="8" id="l10.908.8"></span>λοιπὴ τοίνυν ἄμεμπτος ὡς ἐν ἐδέσματι μὲν ἡ πτισάνη·
<span class="lb" data-page="10.908" data-line="9" id="l10.908.9"></span>χωρὶς γὰρ τοῦ δάκνειν ῥύπτει· ὡς ἐν φαρμάκοις δ’ ὀξύμελι
<span class="lb" data-page="10.908" data-line="10" id="l10.908.10"></span>μεθ’ ὕδατος κεραννύμενον. καὶ γὰρ καὶ ἡ ῥόα καὶ τὸ μῆλον
<span class="lb" data-page="10.908" data-line="11" id="l10.908.11"></span>ὅσα τ’ ἄλλα στύφει, συνάγοντα τοῦ χοληδόχου πόρου τὸ
<span class="lb" data-page="10.908" data-line="12" id="l10.908.12"></span>στόμα, κωλύει τὴν χολὴν ἐκκρίνεσθαι· καὶ διὰ τοῦτο βλάπτει
<span class="lb" data-page="10.908" data-line="13" id="l10.908.13"></span>φλεγμονὰς ἥπατος, καὶ μάλισθ’ ὅταν ἐν τοῖς σιμοῖς ὦσι μέρεσι
<span class="lb" data-page="10.908" data-line="14" id="l10.908.14"></span>τοῦ σπλάγχνου· πρὸς γὰρ τῇ διὰ φλεγμονὴν στενοχωρίᾳ καὶ
<span class="lb" data-page="10.908" data-line="15" id="l10.908.15"></span>ἡ ἐκ τῶν στυφόντων τε καὶ γλίσχρων ἐδεσμάτων προσέρχεται.
<span class="lb" data-page="10.908" data-line="16" id="l10.908.16"></span>καὶ τὰ δάκνοντα δὲ μᾶλλον βλάπτει τὰς ἐν τοῖς σιμοῖς φλεγμονάς·
<span class="lb" data-page="10.908" data-line="17" id="l10.908.17"></span>ὅσαι γὰρ ἐν τοῖς κυρτοῖς αὐτοῦ μέρεσι γίγνονται,
<span class="lb" data-page="10.908" data-line="18" id="l10.908.18"></span>φθάνει μεταβεβλημένα πρὸς αὐτὰς ἀφικνεῖσθαι τὰ ληφθέντα ﻿
<span class="pb" data-page="10.909" id="p10.909"></span>
<span class="lb" data-page="10.909" data-line="1" id="l10.909.1"></span>καὶ μήτε τὸ στῦφον ἔτι στύφειν ὁμοίως μήτε τὸ δάκνον δάκνειν
<span class="lb" data-page="10.909" data-line="2" id="l10.909.2"></span>μήτε τὸ διὰ γλισχρότητα τοῖς στενοῖς ἀγγείοις ἐμπλαττόμενον
<span class="lb" data-page="10.909" data-line="3" id="l10.909.3"></span>ἔτι μένειν ὁμοίως γλίσχρον. ἡ μεταβολὴ δ’ αὐτοῖς
<span class="lb" data-page="10.909" data-line="4" id="l10.909.4"></span>διττὴ, τῷ τε προπεπέφθαι καὶ διότι τῷ προϋπάρχοντι κατὰ
<span class="lb" data-page="10.909" data-line="5" id="l10.909.5"></span>τὸ σπλάγχνον αἵματι μίγνυται. τοῦ δέ γε σιμοῦ μέρους ἐν
<span class="lb" data-page="10.909" data-line="6" id="l10.909.6"></span>ἥπατι φλεγμαίνοντος εὐθὺς μὲν ἀναγκαῖόν ἐστι καὶ τὰς ἐν
<span class="lb" data-page="10.909" data-line="7" id="l10.909.7"></span>τῷ μεσεντερίῳ συμφλεγμαίνειν φλέβας· ἀπὸ γὰρ τῆς ἐπὶ πύλας
<span class="lb" data-page="10.909" data-line="8" id="l10.909.8"></span>ἅπασαι πεφύκασιν· εὐθὺς δὲ καὶ τὰ προσπίπτοντα τοῖς
<span class="lb" data-page="10.909" data-line="9" id="l10.909.9"></span>στόμασιν αὐτῶν ἐπιδείκνυται τὴν ἑαυτῶν δύναμιν.
</p>
          </article>

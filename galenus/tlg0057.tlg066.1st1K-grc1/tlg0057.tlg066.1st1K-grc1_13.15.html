<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.15">
<span class="pb page1" data-page="10.909" id="p10.909"></span>
<span class="milestone ed1page page1" data-n="4.178" data-unit="ed1page" id="ed1page.4.178"></span>
<span class="milestone ed2page page1" data-n="10.306" data-unit="ed2page" id="ed2page.10.306"></span>
            <p>
<span class="lb" data-page="10.909" data-line="10" id="l10.909.10"></span>Ἀρά σοι δοκεῖ σμικρὰ διαφορὰ προσέρχεσθαι
<span class="lb" data-page="10.909" data-line="11" id="l10.909.11"></span>τῇ κοινῇ τῶν φλεγμονῶν θεραπείᾳ παρὰ τῶν μορίων;
<span class="lb" data-page="10.909" data-line="12" id="l10.909.12"></span>ἐμοὶ μὲν γὰρ μεγίστη φαίνεται, κᾂν εἰ τὴν Θεσσάλειον ἀναισθησίαν
<span class="lb" data-page="10.909" data-line="13" id="l10.909.13"></span>ζηλοῦντες οἴονται τὴν κοινὴν ἔνδειξιν ἀρκεῖν μόνην.
<span class="lb" data-page="10.909" data-line="14" id="l10.909.14"></span>ἀναμνῆσαι δέ σε βούλομαι καὶ τῆς καλῆς αὐτῶν θεραπείας,
<span class="lb" data-page="10.909" data-line="15" id="l10.909.15"></span>ἣν ἐπὶ Θεαγένους ἐποιήσαντο τοῦ Κυνικοῦ φιλοσόφου· ταύτην
<span class="lb" data-page="10.909" data-line="16" id="l10.909.16"></span>γὰρ ἔγνωσαν οὐκ ὀλίγοι διὰ δόξαν τἀνθρώπου, δημοσίᾳ
<span class="lb" data-page="10.909" data-line="17" id="l10.909.17"></span>διαλεγομένου κατὰ τὸ τοῦ Τραϊανοῦ γυμνάσιον ἑκάστης ἡμέρας.
<span class="pb" data-page="10.910" id="p10.910"></span>
<span class="lb" data-page="10.910" data-line="1" id="l10.910.1"></span>ὁ μὲν οὖν θεραπεύων αὐτὸν ἦν εἷς τῶν Σωρανοῦ
<span class="lb" data-page="10.910" data-line="2" id="l10.910.2"></span>μαθητῶν, Ἄτταλος τοὔνομα. κατέπλαττε δὲ ἑκάστης ἡμέρας
<span class="lb" data-page="10.910" data-line="3" id="l10.910.3"></span>τὸ ἧπαρ ἀρτομέλιτι, <span class="milestone ed2page" data-n="10.307" data-unit="ed2page" id="ed2page.10.307"></span>μὴ γινώσκων ὅτι στύφεσθαι μετρίως
<span class="lb" data-page="10.910" data-line="4" id="l10.910.4"></span>δεῖται τὸ σπλάγχνον τοῦτο, διότι τῆς θρεπτικῆς δυνάμεως
<span class="lb" data-page="10.910" data-line="5" id="l10.910.5"></span>ἀρχὴ τοῖς ζώοις ἐστὶ καὶ τὸ φλεβῶδες γένος ἀπ’ αὐτοῦ
<span class="lb" data-page="10.910" data-line="6" id="l10.910.6"></span>πέφυκεν. οὕτως οὖν ἐθεράπευσε τὸ σπλάγχνον, ὡς τοὺς βουβῶνας
<span class="lb" data-page="10.910" data-line="7" id="l10.910.7"></span>ἀμίκτῳ καὶ μόνῃ τῇ διὰ τῶν χαλώντων ἀγωγῇ, καταπλάττων
<span class="lb" data-page="10.910" data-line="8" id="l10.910.8"></span>μὲν ἀρτομέλιτι, προκαταιονῶν δὲ ἐλαίῳ θερμῷ καὶ
<span class="lb" data-page="10.910" data-line="9" id="l10.910.9"></span>τρέφων ἐκ χόνδρου <span class="milestone ed1page" data-n="4.179" data-unit="ed1page" id="ed1page.4.179"></span>ῥοφήματι. ταῦτα γὰρ ἀρκεῖ τὰ τρία
<span class="lb" data-page="10.910" data-line="10" id="l10.910.10"></span>σχεδὸν ἅπασι τοῖς νῦν ἀμεθόδοις Θεσσαλείοις εἰς τὴν τῶν
<span class="lb" data-page="10.910" data-line="11" id="l10.910.11"></span>ὀξέων ἴασιν. ἔδοξε δέ μοι κατὰ μόνας εἰπεῖν τῷ Ἀττάλῳ,
<span class="lb" data-page="10.910" data-line="12" id="l10.910.12"></span>προσμιγνύναι τι τῶν στυφόντων καὶ μὴ ψιλῇ χρῆσθαι τῇ διὰ
<span class="lb" data-page="10.910" data-line="13" id="l10.910.13"></span>τῶν χαλαστικῶν ἀγωγῇ. περὶ μὲν οὖν τῆς τοῦ σπλάγχνου
<span class="lb" data-page="10.910" data-line="14" id="l10.910.14"></span>φύσεως οὐκ ἔμελλον ἐρεῖν αὐτῷ· τοῦτο γὰρ ἦν ὄντως ὄνῳ
<span class="lb" data-page="10.910" data-line="15" id="l10.910.15"></span>μῦθον λέγειν· ὃ δ’ ᾤμην εἰπὼν πείσειν αὐτὸν, ᾧ καὶ πάντας
<span class="lb" data-page="10.910" data-line="16" id="l10.910.16"></span>ἀνθρώπους ὁρῶ τάχιστα πειθομένους, τοῦτο διῆλθον μόνον·
<span class="lb" data-page="10.910" data-line="17" id="l10.910.17"></span>ὡς ἡ μακρὰ πεῖρα ἐδίδαξε τοὺς ἰατροὺς θεραπεύειν ἧπαρ ὕλῃ
<span class="lb" data-page="10.910" data-line="18" id="l10.910.18"></span>φαρμάκων μικτῇ· γεγραμμένην δ’ αὐτὴν εὑρήσεις ἐν τοῖς θεραπευτικοῖς
<span class="pb" data-page="10.911" id="p10.911"></span>
<span class="lb" data-page="10.911" data-line="1" id="l10.911.1"></span>γράμμασι τῶν ἰατρῶν. ἐὰν οὖν σοι δοκῇ, μῖξον,
<span class="lb" data-page="10.911" data-line="2" id="l10.911.2"></span>ἔφην, ἀψινθίου τι τῆς κόμης μὲν ἀκριβῶς κεκομμένης τῷ
<span class="lb" data-page="10.911" data-line="3" id="l10.911.3"></span>καταπλάσματι, τῆς πόας δ’ ὅλης τῷ ἐλαίῳ, καθάπερ ὁρᾷς
<span class="lb" data-page="10.911" data-line="4" id="l10.911.4"></span>ἄλλους ἐναφέψοντας αὐτῷ μετρίως. τῷ καταπλάσματι δὲ
<span class="lb" data-page="10.911" data-line="5" id="l10.911.5"></span>μυροβαλάνου πίεσμα καὶ ἴριν καὶ σχίνου τὸ ἄνθος ἢ τῆς
<span class="lb" data-page="10.911" data-line="6" id="l10.911.6"></span>ναρδίτιδος βοτάνης τὴν ῥίζαν ἢ κυπέρου μῖξον· οὐ χεῖρον δὲ
<span class="lb" data-page="10.911" data-line="7" id="l10.911.7"></span>καὶ δι’ οἴνου ποτ’ αὐτὰ κατασκευάσαι καὶ μῖξαι ποτὲ τῆς
<span class="lb" data-page="10.911" data-line="8" id="l10.911.8"></span>ἰλύος αὐτοῦ, καί τι τῶν στυφόντων ἐναφεψῆσαι μήλων, ὁποῖα
<span class="lb" data-page="10.911" data-line="9" id="l10.911.9"></span>τὰ κυδώνιά τε καὶ στρούθια καλούμενα καὶ ταῦτα δὴ τὰ πλεονάζοντα
<span class="lb" data-page="10.911" data-line="10" id="l10.911.10"></span>κατὰ τὴν Ῥωμαίων πόλιν, ἃ προσαγορεύουσι κεστιανά.
<span class="lb" data-page="10.911" data-line="11" id="l10.911.11"></span>τὸ δ’ ἔλαιον, ὁρῶ γάρ σε καὶ τοῦτο μιγνύντα, μὴ
<span class="lb" data-page="10.911" data-line="12" id="l10.911.12"></span>τὸ τυχὸν ἔστω, ἀλλ’ ἤτοι τὸ ἀπὸ τῆς Ἱσπανίας ἢ τὸ Ἱστρικὸν,
<span class="lb" data-page="10.911" data-line="13" id="l10.911.13"></span>ἢ τὸ ὀμφάκινον, ἢ σχίνινον, ἢ μύρτινον, ἢ μήλινον, ἢ
<span class="lb" data-page="10.911" data-line="14" id="l10.911.14"></span>νάρδινον μύρον. πολλὴν δὲ καὶ ἄλλην ἔφην ὕλην ἄφθονον
<span class="lb" data-page="10.911" data-line="15" id="l10.911.15"></span>εἶναι τῶν ἐναφεψεῖσθαι δυναμένων. καὶ γὰρ σχίνου τοὺς
<span class="lb" data-page="10.911" data-line="16" id="l10.911.16"></span>ἁπαλοὺς κλῶνας καὶ μυρσίνης καὶ βάτου καὶ ἀμπέλου καὶ
<span class="lb" data-page="10.911" data-line="17" id="l10.911.17"></span>μᾶλλον τῆς ἀγρίας, ἀφ’ ἧς καὶ τὴν οἰνάνθην καλουμένην
<span class="lb" data-page="10.911" data-line="18" id="l10.911.18"></span>λαμβάνομεν. οὐ χεῖρον δ’ ἂν εἴη καὶ τὸ Ἀττικὸν ὕσσωπον
<span class="pb" data-page="10.912" id="p10.912"></span>
<span class="lb" data-page="10.912" data-line="1" id="l10.912.1"></span>τῷ τε καταπλάσματι καὶ ταῖς κηρωταῖς μιγνύναι· καὶ γὰρ καὶ
<span class="lb" data-page="10.912" data-line="2" id="l10.912.2"></span>κηρωτάς τινας ἐξ ὕλης τοιαύτης αὐτῷ αὐτῷ συνεβούλευον ἐπιτιθέναι
<span class="lb" data-page="10.912" data-line="3" id="l10.912.3"></span>μετὰ τὸ κατάπλασμα. καὶ συνάπτειν γ’ ἐπειρώμην ἐφεξῆς
<span class="lb" data-page="10.912" data-line="4" id="l10.912.4"></span>αὐτῷ τὴν ὅλην ἀγωγὴν, ἵνα καὶ τὰ καλούμενα πρὸς τῶν
<span class="lb" data-page="10.912" data-line="5" id="l10.912.5"></span>ἰατρῶν ἐπιθέματα διὰ μικτῆς ὕλης σκευάζῃ. βέλτιον γὰρ,
<span class="lb" data-page="10.912" data-line="6" id="l10.912.6"></span>ἔφην, ἐστὶν ἀρθέντος τοῦ καταπλάσματος ἐπικεῖσθαί τι τῷ
<span class="lb" data-page="10.912" data-line="7" id="l10.912.7"></span>σπλάγχνῳ. καὶ ὁ Ἄτταλος ὑποτεμνόμενός μου τὸν λόγον, εἰ
<span class="lb" data-page="10.912" data-line="8" id="l10.912.8"></span>μὴ σφόδρα σ’ ἐτίμων, ἔφη, τούτων οὐδενὸς ἂν ἠνεσχόμην·
<span class="lb" data-page="10.912" data-line="9" id="l10.912.9"></span>ἐν οἷς γὰρ ἐναυάγησαν οἱ πρόσθεν ἰατροὶ, πρὶν τὴν ὄντως
<span class="lb" data-page="10.912" data-line="10" id="l10.912.10"></span>ἰατρικὴν ὑπὸ τῶν ἡμετέρων εὑρεθῆναι, ταῦτά μοι συμβουλεύεις
<span class="lb" data-page="10.912" data-line="11" id="l10.912.11"></span>ὥσπερ οὐκ εἰδότι. τρεῖς οὖν ἡμέρας ἢ τέσσαρας, ἔφη,
<span class="lb" data-page="10.912" data-line="12" id="l10.912.12"></span>συγχώρησόν μοι προνοήσασθαι τοῦ Θεαγένους ὡς ἐγὼ βούλομαι,
<span class="lb" data-page="10.912" data-line="13" id="l10.912.13"></span>καὶ θεάσῃ τελείως αὐτὸν ὑγιαίνοντα. τί οὖν, ἔφην, ἐὰν
<span class="lb" data-page="10.912" data-line="14" id="l10.912.14"></span>ἐξαίφνης ἱδρώτων ὀλίγων καὶ τούτων γλίσχρων ἐπιφανέντων
<span class="lb" data-page="10.912" data-line="15" id="l10.912.15"></span>ἀποθάνῃ, μνημονεύσεις ὧν ὑπέσχου καὶ μεταθῇ τοῦ λοιποῦ;
<span class="lb" data-page="10.912" data-line="16" id="l10.912.16"></span>καταγελῶν ἐπὶ τούτοις ὁ Ἄτταλος ἐχωρίσθη, μηκέτ’ ἀποκρινόμενος
<span class="lb" data-page="10.912" data-line="17" id="l10.912.17"></span>μηδὲν, ὥστ’ οὐδὲ περὶ τοῦ χόνδρου τι συμβουλεῦσαί
<span class="lb" data-page="10.912" data-line="18" id="l10.912.18"></span>μοι συνεχώρησεν, οὐδ’ ὅτι δεήσει τῶν οὐρητικῶν φαρμάκων
<span class="pb" data-page="10.913" id="p10.913"></span>
<span class="lb" data-page="10.913" data-line="1" id="l10.913.1"></span>μιγνύναι τῷ ὕδατι μικρὸν ὕστερον, ἐπειδὴ τὰ κυρτὰ τοῦ
<span class="lb" data-page="10.913" data-line="2" id="l10.913.2"></span>ἥπατος ἐπεπόνθει. καθάπερ γὰρ τὰ σιμὰ διὰ τῆς γαστρὸς
<span class="lb" data-page="10.913" data-line="3" id="l10.913.3"></span>ἐκκενωτέον ἐστὶν, ὡς ὀλίγον ἔμπροσθεν εἶπον, οὕτω τὰ
<span class="lb" data-page="10.913" data-line="4" id="l10.913.4"></span>κυρτὰ διὰ τῶν μετρίως οὐρητικῶν φαρμάκων, οἷόν ἐστι τὸ
<span class="lb" data-page="10.913" data-line="5" id="l10.913.5"></span>σέλινον. ἐν δὲ τῷ χρόνῳ προϊόντι πεττομένης ἤδη τῆς φλεγμονῆς
<span class="lb" data-page="10.913" data-line="6" id="l10.913.6"></span>καὶ τοῖς ἰσχυροτέροις ἐγχωρεῖ χρήσασθαι, τῷ ἀσάρῳ
<span class="lb" data-page="10.913" data-line="7" id="l10.913.7"></span><span class="milestone ed2page" data-n="10.308" data-unit="ed2page" id="ed2page.10.308"></span>καὶ τῇ Κελτικῇ νάρδῳ καὶ τῷ καλουμένῳ φοῦ καὶ πετροσελίνῳ
<span class="lb" data-page="10.913" data-line="8" id="l10.913.8"></span>καὶ σμυρνίῳ καὶ μήῳ· καθάπερ γε καὶ διὰ τῆς
<span class="lb" data-page="10.913" data-line="9" id="l10.913.9"></span>γαστρὸς κενοῦν, εἰ τὰ σιμὰ πεπόνθασι, κνίκον μιγνύντα τοῖς
<span class="lb" data-page="10.913" data-line="10" id="l10.913.10"></span>ἐδέσμασι καὶ ἀκαλήφην καὶ λινοζῶστιν, ἐπίθυμόν τε καὶ πολυπόδιον
<span class="lb" data-page="10.913" data-line="11" id="l10.913.11"></span>καὶ πάνθ’ ὅσα μετρίως ὑπάγει. ἔτι δὲ μᾶλλον ἐν ταῖς
<span class="lb" data-page="10.913" data-line="12" id="l10.913.12"></span>παρακμαῖς αὐτοῖς τε τούτοις χρῆσθαι θαρσαλεώτερον ἢ πρόσθεν,
<span class="lb" data-page="10.913" data-line="13" id="l10.913.13"></span>ὅσα τε τούτων ἐστὶ σφοδρότερα, τὰ μὲν ἐναφέψοντας
<span class="lb" data-page="10.913" data-line="14" id="l10.913.14"></span>τῇ πτισάνῃ, τὰ δὲ κόψαντας, ὡς χνοώδη γενέσθαι· διδόναι δὲ
<span class="lb" data-page="10.913" data-line="15" id="l10.913.15"></span>καὶ ταῦτα διὰ πτισάνης ἢ μεθ’ ὕδατος. ἐγὼ γοῦν καὶ πολυποδίου
<span class="lb" data-page="10.913" data-line="16" id="l10.913.16"></span>τι ποτὲ συνέψησα τῇ πτισάνῃ καὶ μέλανος ἐλλεβόρου
<span class="lb" data-page="10.913" data-line="17" id="l10.913.17"></span>φλοιόν. καὶ διὰ τῶν κλυσμάτων δὲ κενοῦν αὐτοὺς προσῆκεν,
<span class="lb" data-page="10.913" data-line="18" id="l10.913.18"></span>ἐν ἀρχῇ μὲν ἀρκουμένους ἁλσὶν ἢ νίτρῳ ἢ ἀφρονίτρῳ μεμιγμένοις ﻿
<span class="pb" data-page="10.914" id="p10.914"></span>
<span class="lb" data-page="10.914" data-line="1" id="l10.914.1"></span>τῷ μελικράτῳ· κατὰ δὲ τὰς παρακμὰς καὶ μάλιστα ἐὰν
<span class="lb" data-page="10.914" data-line="2" id="l10.914.2"></span>σκιῤῥῶδές τι καταλείπηται τῆς φλεγμονῆς, ἰσχυρότερα μιγνύντας
<span class="lb" data-page="10.914" data-line="3" id="l10.914.3"></span>φάρμακα· τὸ γοῦν ὕσσωπον ἐναφεψόμενον τῷ ὕδατι
<span class="lb" data-page="10.914" data-line="4" id="l10.914.4"></span>τηνικαῦτα καὶ τὴν ὀρίγανον καὶ τὴν κολοκυνθίδα καὶ τὸ λεπτὸν
<span class="lb" data-page="10.914" data-line="5" id="l10.914.5"></span>κενταύριον. ἐπιτηδειότατα γάρ ἐστι σκιῤῥωθῆναι τὰ
<span class="lb" data-page="10.914" data-line="6" id="l10.914.6"></span>δύο σπλάγχνα, τό θ’ ἧπαρ καὶ ὁ σπλὴν, ἐὰν ἀμελήσῃ τις
<span class="lb" data-page="10.914" data-line="7" id="l10.914.7"></span>αὐτῶν ἢ τοῖς γλίσχροις ἐδέσμασι χρήσηται, καθάπερ καὶ ὁ
<span class="lb" data-page="10.914" data-line="8" id="l10.914.8"></span>Ἄτταλος ἐπὶ τοῦ Θεαγένους ἑκάστης ἡμέρας χόνδρον προσφέρων
<span class="lb" data-page="10.914" data-line="9" id="l10.914.9"></span>καὶ μηδὲν διδοὺς τῶν ἐκφραττόντων τε καὶ ῥυπτόντων.
<span class="lb" data-page="10.914" data-line="10" id="l10.914.10"></span>ἀλλὰ τό γε συμβὰν τῷ Θεαγένει, μᾶλλον δὲ τῷ Ἀττάλῳ, καιρὸς
<span class="lb" data-page="10.914" data-line="11" id="l10.914.11"></span>εἰπεῖν. ὡς γὰρ ὑπέσχετό μοι, μετὰ τρεῖς ἡμέρας ἐπιδείξειν
<span class="lb" data-page="10.914" data-line="12" id="l10.914.12"></span>τὸν ἄνδρα τῆς φλεγμονῆς τοῦ ἥπατος ἀπηλλαγμένον, ὁ
<span class="lb" data-page="10.914" data-line="13" id="l10.914.13"></span>μὲν ἔτι δὴ καὶ μᾶλλον ἐπὶ πλεῖστόν τε κατήντλει τὸ σπλάγχνον
<span class="lb" data-page="10.914" data-line="14" id="l10.914.14"></span>ἐλαίῳ θερμῷ· κατέπλαττέ τε συνεχέστερον ἐκ τῆς ἐπιμελείας
<span class="lb" data-page="10.914" data-line="15" id="l10.914.15"></span>ἐλπίζων αὑτῷ προχωρήσειν τὰ τῆς θεραπείας ἄμεινον,
<span class="lb" data-page="10.914" data-line="16" id="l10.914.16"></span>ἀπεκρίνατό τε πυνθανομένοις γαυριῶν ὑπὲρ τοῦ· Θεαγένους
<span class="lb" data-page="10.914" data-line="17" id="l10.914.17"></span>τὰ βελτίω. ἀλλὰ συνέβη γε καθ’ ὃν ἐγὼ τρόπον, ἐξαίφνης
<span class="lb" data-page="10.914" data-line="18" id="l10.914.18"></span>ἀποθανεῖν αὐτόν. καὶ τὸ πάντων γελοιότατον, ὁ μὲν
<span class="pb" data-page="10.915" id="p10.915"></span>
<span class="lb" data-page="10.915" data-line="1" id="l10.915.1"></span>Ἄτταλος ἦγέ τινας τῶν ἠρωτηκότων φίλων ὅπως διάγοι, δεῖξαι
<span class="lb" data-page="10.915" data-line="2" id="l10.915.2"></span>βουλόμενος αὐτὸν οὕτως ἔχοντα καλῶς ὡς λούεσθαι
<span class="lb" data-page="10.915" data-line="3" id="l10.915.3"></span>μέλλειν, ἀγαλλόμενός τε μετὰ πολλῶν εἰσῆλθεν εἰς τὸν οἶκον
<span class="lb" data-page="10.915" data-line="4" id="l10.915.4"></span>ἐν ᾧ κατέκειτο· τὸν Θεαγένη δὲ τεθνεῶτα λούειν ἐνεχείρουν
<span class="lb" data-page="10.915" data-line="5" id="l10.915.5"></span>ἔνιοι τῶν φίλων, ταῦτα δὴ τὰ νενομισμένα, Κυνικοί τέ τινες
<span class="lb" data-page="10.915" data-line="6" id="l10.915.6"></span>ὄντες καὶ ἄλλως φιλόσοφοι. διὸ καὶ μέχρι τοῦ νεκροῦ παραγενέσθαι
<span class="lb" data-page="10.915" data-line="7" id="l10.915.7"></span>συνέβη τῷ Ἀττάλῳ μετὰ τοῦ χοροῦ τῶν θεατῶν, ἅτε
<span class="lb" data-page="10.915" data-line="8" id="l10.915.8"></span>μηδενὸς ἔνδον οἰμώζοντος. οὔτε γὰρ οἰκέτης οὔτε παιδίον
<span class="lb" data-page="10.915" data-line="9" id="l10.915.9"></span>οὔτε γυνὴ τῷ Θεαγένει ἦν, ἀλλ’ οἱ φιλοσοφοῦντες μόνοι
<span class="lb" data-page="10.915" data-line="10" id="l10.915.10"></span>παρῆσαν αὐτῷ φίλοι, τὰ μὲν ἐπὶ τοῖς τεθνεῶσι νομιζόμενα
<span class="lb" data-page="10.915" data-line="11" id="l10.915.11"></span>πράττοντες, οὐ μὴν οἰμώζειν γε μέλλοντες. οὕτω μὲν ὁ
<span class="lb" data-page="10.915" data-line="12" id="l10.915.12"></span>Θεσσάλειος ὄνος εὐδοκίμησεν, ἐπὶ πολλῶν θεατῶν ἐπιδείξας
<span class="lb" data-page="10.915" data-line="13" id="l10.915.13"></span>ἀπηλλαγμένον τῆς φλεγμονῆς ἐντὸς τῶν τεττάρων ἡμερῶν, ὡς
<span class="lb" data-page="10.915" data-line="14" id="l10.915.14"></span>ὑπέσχετο, τὸν ἄνθρωπον. οἱ δ’ ἄλλοι μεθοδικοὶ μυρίους ἀποκτείνοντες
<span class="lb" data-page="10.915" data-line="15" id="l10.915.15"></span>ὁσημέραι τὴν ἀγωγὴν τῆς θεραπείας οὐδέπω καὶ
<span class="lb" data-page="10.915" data-line="16" id="l10.915.16"></span>νῦν ὑπαλλάξαι τολμῶσιν, οὐδὲ πειραθῆναί ποτε κᾂν ἅπαξ
<span class="lb" data-page="10.915" data-line="17" id="l10.915.17"></span>τῆς τοῖς ἄλλοις ἰατροῖς, οἷς ὄντως ἐσπουδάσθη τὰ τῆς τέχνης
<span class="lb" data-page="10.915" data-line="18" id="l10.915.18"></span>ἔργα, γεγραμμένης· οὕτω δευσοποιόν τι πρᾶγμά ἐστιν ἀμαθία
<span class="pb" data-page="10.916" id="p10.916"></span>
<span class="lb" data-page="10.916" data-line="1" id="l10.916.1"></span>σφοδρὰ, καὶ μᾶλλον ὅταν ἀλαζονίᾳ μιχθῇ. τοιοῦτοι μὲν οὖν
<span class="lb" data-page="10.916" data-line="2" id="l10.916.2"></span>ἐν ἅπασιν οἱ Θεσσάλειοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.16">
<span class="pb page1" data-page="10.916" id="p10.916"></span>
<span class="milestone ed1page page1" data-n="4.179" data-unit="ed1page" id="ed1page.4.179"></span>
<span class="milestone ed2page page1" data-n="10.308" data-unit="ed2page" id="ed2page.10.308"></span>
            <p>
<span class="lb" data-page="10.916" data-line="3" id="l10.916.3"></span>Χρὴ δ’ ἡμᾶς φεύγοντας τὰ τοιαῦτα
<span class="lb" data-page="10.916" data-line="4" id="l10.916.4"></span>ἁμαρτήματα κᾂν εἰ μηδὲν ἄλλο, ἀλλ’ οὖν τῇ ἐμπειρίᾳ
<span class="lb" data-page="10.916" data-line="5" id="l10.916.5"></span>πιστεύειν. ὅπερ ἀεὶ παραινῶ τοῖς ἀγυμνάστοις περὶ τὸν λόγον.
<span class="lb" data-page="10.916" data-line="6" id="l10.916.6"></span>ἄμεινον γὰρ αὐτοῖς ἐστι μηδ’ ὅλως ἐξ ἀναλογισμῶν τι
<span class="lb" data-page="10.916" data-line="7" id="l10.916.7"></span><span class="milestone ed2page" data-n="10.309" data-unit="ed2page" id="ed2page.10.309"></span>λαμβάνειν, ὅταν ἀμαθεῖς τε ἅμα καὶ ἀγύμναστοι τῶν
<span class="lb" data-page="10.916" data-line="8" id="l10.916.8"></span>λογικῶν ὦσιν μεθόδων, ἃς νῦν ἡμεῖς γράφομεν. ἡ γάρ τοι
<span class="lb" data-page="10.916" data-line="9" id="l10.916.9"></span>τοῦ ἥπατος οὐσία ῥᾷστα σκίῤῥοις ἁλίσκεσθαι πέφυκεν, ἔχουσά
<span class="lb" data-page="10.916" data-line="10" id="l10.916.10"></span>τι καὶ φύσει <span class="milestone ed1page" data-n="4.180" data-unit="ed1page" id="ed1page.4.180"></span>πηλῶδες, ὡς παίζων τις ἔλεγεν ἰατρὸς
<span class="lb" data-page="10.916" data-line="11" id="l10.916.11"></span>τῶν καθ’ ἡμᾶς. ἡ δὲ τοῦ σπληνὸς ἀραιοτέρα μέν ἐστι τοῦ
<span class="lb" data-page="10.916" data-line="12" id="l10.916.12"></span>ἥπατος, ἁλίσκεται δὲ συνεχέστερον ἐκείνου τῷ σκιῤῥώδει παθήματι
<span class="lb" data-page="10.916" data-line="13" id="l10.916.13"></span>διὰ τὴν τῆς τροφῆς ἰδέαν ᾗ χρῆται. δέδεικται γὰρ
<span class="lb" data-page="10.916" data-line="14" id="l10.916.14"></span>ὑπὸ τοῦ παχέος αἵματος τρεφόμενος, ὃ καθάπερ τις ἰλύς ἐστι
<span class="lb" data-page="10.916" data-line="15" id="l10.916.15"></span>τοῦ καθαρωτέρου καὶ ῥᾷστα γίγνεται μέλαινα χολή· διὸ καὶ
<span class="lb" data-page="10.916" data-line="16" id="l10.916.16"></span>μελαγχολικὸν αὐτὸ ἢ μέλαν καλοῦμεν περίττωμα. ταῦτα μὲν
<span class="lb" data-page="10.916" data-line="17" id="l10.916.17"></span>οὖν τὰ δύο σπλάγχνα καὶ ἡ ἐμπειρία δείκνυσιν ἐναργῶς ἁλισκόμενα
<span class="pb" data-page="10.917" id="p10.917"></span>
<span class="lb" data-page="10.917" data-line="1" id="l10.917.1"></span>τοῖς σκιῤῥώδεσιν ὄγκοις. οἱ νεφροὶ δὲ τῷ κατακεκρύφθαι
<span class="lb" data-page="10.917" data-line="2" id="l10.917.2"></span>λανθάνουσι τὴν ἁφήν· ὅ γε μὴν λόγος ἡμᾶς διδάσκει
<span class="lb" data-page="10.917" data-line="3" id="l10.917.3"></span>καὶ τούτους ἑτοίμως ἁλίσκεσθαι σκίῤῥοις· καὶ διὰ τοῦτο
<span class="lb" data-page="10.917" data-line="4" id="l10.917.4"></span>τὰς μὲν ἀλύτους τὸ πάμπαν εἶναι νεφρίτιδας, τὰς δὲ δυσλύτους·
<span class="lb" data-page="10.917" data-line="5" id="l10.917.5"></span>ἄμφω γὰρ ἔχουσιν οἱ νεφροὶ τὰ λελεγμένα τῶν προειρημένων
<span class="lb" data-page="10.917" data-line="6" id="l10.917.6"></span>σπλάγχνων ὑπάρχειν ἑκατέρῳ, τήν τε τῆς οὐσίας
<span class="lb" data-page="10.917" data-line="7" id="l10.917.7"></span>ποιότητα καὶ τὴν τῶν διερχομένων ἐν αὐτοῖς περιττωμάτων
<span class="lb" data-page="10.917" data-line="8" id="l10.917.8"></span>φαυλότητα. διὸ καὶ οἱ τὰ παχύχυμα τῶν ἐδεσμάτων ἐσθίοντες
<span class="lb" data-page="10.917" data-line="9" id="l10.917.9"></span>ἁλίσκονται τῷ τῆς λιθιάσεως πάθει. προορᾶσθαι τοιγαροῦν
<span class="lb" data-page="10.917" data-line="10" id="l10.917.10"></span>χρὴ τοσοῦτον μᾶλλον, ὅσον δυσιατότεραι τῶν τριῶν
<span class="lb" data-page="10.917" data-line="11" id="l10.917.11"></span>τούτων εἰσὶ σπλάγχνων αἱ σκιῤῥώδεις διαθέσεις, ὅπως μή τις
<span class="lb" data-page="10.917" data-line="12" id="l10.917.12"></span>αὐταῖς περιπέσῃ. μάλιστα δ’, ὡς εἴρηται, περιπίπτουσιν οἱ
<span class="lb" data-page="10.917" data-line="13" id="l10.917.13"></span>φλεγμηνάντων αὐτῶν ἐδέσμασι χρώμενοι παχεῖς ἢ γλίσχρους
<span class="lb" data-page="10.917" data-line="14" id="l10.917.14"></span>χυμοὺς γεννῶσι. καὶ μέντοι καὶ τὰ ἰάματα τῶν τοιούτων
<span class="lb" data-page="10.917" data-line="15" id="l10.917.15"></span>παθῶν ὡμολόγηται πᾶσιν εἶναι τὰ τέμνοντα καὶ διαλύοντα
<span class="lb" data-page="10.917" data-line="16" id="l10.917.16"></span>καὶ θρύπτοντα, τοῦ γένους μὲν ὄντα δηλονότι τοῦ τῶν
<span class="lb" data-page="10.917" data-line="17" id="l10.917.17"></span>ἐκφραττόντων καὶ ῥυπτόντων, ἰσχυρότερά γε μὴν ταῖς δυνάμεσι.
<span class="lb" data-page="10.917" data-line="18" id="l10.917.18"></span>μεμάθηκας δ’ ἐν τῇ περὶ τῶν ἁπλῶν φαρμάκων πραγματείᾳ
<span class="lb" data-page="10.917" data-line="19" id="l10.917.19"></span>τήν τε δύναμιν αὐτῶν καὶ τὴν ὕλην. διὸ καὶ νῦν ὁ
<span class="pb" data-page="10.918" id="p10.918"></span>
<span class="lb" data-page="10.918" data-line="1" id="l10.918.1"></span>λόγος μοι γενήσεται σύντομος ἀρκουμένῳ ταῖς καθόλου δυνάμεσι
<span class="lb" data-page="10.918" data-line="2" id="l10.918.2"></span>καὶ μόνῃ τῇ μεθόδῳ μετὰ παραδειγμάτων ὀλίγων. ὅπου
<span class="lb" data-page="10.918" data-line="3" id="l10.918.3"></span>γὰρ ἥ θ’ ὕλη τῶν δυνάμεων ἤδη προπαρεσκεύασταί σοι καὶ τὰ
<span class="lb" data-page="10.918" data-line="4" id="l10.918.4"></span>συνενδεικνύμενα τὴν θεραπείαν ἔμπροσθεν εἴρηται, καταλείπεται
<span class="lb" data-page="10.918" data-line="5" id="l10.918.5"></span>νῦν οὐδὲν ἄλλο, πλὴν τῶν οἰκείων ἑκάστου νοσήματος
<span class="lb" data-page="10.918" data-line="6" id="l10.918.6"></span>ἐνδείξεων ἐπιμνησθῆναι. τὰ συνενδεικνύμενα δὴ λέγω δηλονότι
<span class="lb" data-page="10.918" data-line="7" id="l10.918.7"></span>δύναμιν καὶ φύσιν καὶ ἡλικίαν καὶ ὥραν καὶ χώραν καὶ
<span class="lb" data-page="10.918" data-line="8" id="l10.918.8"></span>ἔθος, ὅσα τ’ ἄλλα τοιαῦτα. καὶ τοίνυν περὶ τῆς ἀπὸ τῶν
<span class="lb" data-page="10.918" data-line="9" id="l10.918.9"></span>μορίων ἐνδείξεως ἐφεξῆς ἐρῶ, τὴν ἀρχὴν ἀπὸ τῶν κατὰ τὸ
<span class="lb" data-page="10.918" data-line="10" id="l10.918.10"></span>ἧπαρ ποιησάμενος. ἐνδείκνυται γὰρ τοῦτο τὰ μὲν ἔξωθεν
<span class="lb" data-page="10.918" data-line="11" id="l10.918.11"></span>ἐπιτιθέμενα κατὰ τὰς φλεγμονὰς αὐτοῦ μικτῆς εἶναι χρῆναι
<span class="lb" data-page="10.918" data-line="12" id="l10.918.12"></span>δυνάμεως οὐ μόνον ἐν γενέσει τῆς φλεγμονῆς οὔσης, τοῦτο μὲν
<span class="lb" data-page="10.918" data-line="13" id="l10.918.13"></span>γὰρ κοινὸν ἁπασῶν φλεγμονῶν, ὁπότε γε καὶ μόνοις τοῖς
<span class="lb" data-page="10.918" data-line="14" id="l10.918.14"></span>ἀποκρουστικοῖς βοηθήμασι κατὰ τὸν χρόνον ἐκεῖνον οὐκ ἄν
<span class="lb" data-page="10.918" data-line="15" id="l10.918.15"></span>τις ἁμάρτοι χρώμενος, ἀλλὰ κᾀπειδὰν μήτ’ ἐπιῤῥέῃ μηδὲν ἔτι,
<span class="lb" data-page="10.918" data-line="16" id="l10.918.16"></span>μήτε ἀπώσασθαι δυνατὸν ᾖ τὸ ἐν τῷ φλεγμαίνοντι μορίῳ
<span class="lb" data-page="10.918" data-line="17" id="l10.918.17"></span>περιεχόμενον. γίγνεται γὰρ καὶ τοῦτο διὰ πλείους αἰτίας. ἐν
<span class="lb" data-page="10.918" data-line="18" id="l10.918.18"></span>ἀρχῇ μὲν οὖν ὀλίγον τε τὸ ἐπιῤῥέον ἐστὶ καὶ λεπτότερον ὡς ﻿
<span class="pb" data-page="10.919" id="p10.919"></span>
<span class="lb" data-page="10.919" data-line="1" id="l10.919.1"></span>τὸ πολύ· ἐνίοτε δὲ καὶ ἡ κατ’ αὐτὸ τὸ δεχόμενον μόριον ἰσχυροτέρα
<span class="lb" data-page="10.919" data-line="2" id="l10.919.2"></span>δύναμις, ὡς ἂν μηδέπω κεκμηκυῖα καὶ τὸ περιεχόμενον
<span class="lb" data-page="10.919" data-line="3" id="l10.919.3"></span>αὐτὸ κατὰ τὸ φλεγμαῖνον οὐδέπω βιαίως ἐσφηνωμένον.
<span class="lb" data-page="10.919" data-line="4" id="l10.919.4"></span>ἀκμαζούσης δὲ τῆς φλεγμονῆς τό τε περιεχόμενον αἷμα πολὺ
<span class="lb" data-page="10.919" data-line="5" id="l10.919.5"></span>καὶ πολλάκις παχύτερον, ἐσφηνωμένον τε σφοδρῶς, ἥ τε τοῦ
<span class="lb" data-page="10.919" data-line="6" id="l10.919.6"></span>μορίου δύναμις ἀσθενεστέρα· δεόμεθα δὲ καὶ ταύτης ἰσχυούσης,
<span class="lb" data-page="10.919" data-line="7" id="l10.919.7"></span>ὡς ὠθεῖν δύνασθαι τὸ περιττὸν ἀφ’ ἑαυτῆς· ἐπειδὴ
<span class="lb" data-page="10.919" data-line="8" id="l10.919.8"></span>τῶν στυφόντων φαρμάκων ἡ δύναμις οὐχ ἱκανὴ τηνικαῦτα
<span class="lb" data-page="10.919" data-line="9" id="l10.919.9"></span>τὸ πᾶν ἐργάσασθαι μόνη. συνάγουσα μὲν γὰρ καὶ σφίγγουσα
<span class="lb" data-page="10.919" data-line="10" id="l10.919.10"></span>καὶ οἱονεὶ πιλοῦσα καὶ θλίβουσα τὰ σώματα <span class="milestone ed2page" data-n="10.310" data-unit="ed2page" id="ed2page.10.310"></span>δύναται
<span class="lb" data-page="10.919" data-line="11" id="l10.919.11"></span>τὰ λεπτότερα ταῖς συστάσεσιν ὑγρὰ πρὸς τοὺς περικειμένους
<span class="lb" data-page="10.919" data-line="12" id="l10.919.12"></span>ἀποπέμπειν τόπους, οὐ μὴν ἄνευ γε τοῦ συνεπισχεῖν
<span class="lb" data-page="10.919" data-line="13" id="l10.919.13"></span>τι καὶ τὴν ἐν τῷ πάσχοντι μορίῳ δύναμιν, ἀξιόλογον αὐτοῖς
<span class="lb" data-page="10.919" data-line="14" id="l10.919.14"></span>γίνεται τὸ ἔργον. τηνικαῦτα γοῦν ἡ μὲν ἀπὸ τῆς φλεγμονῆς
<span class="lb" data-page="10.919" data-line="15" id="l10.919.15"></span>ἔνδειξις τῶν ποιητέων ἐστὶ μία· καλοῦσι δ’ αὐτὴν
<span class="lb" data-page="10.919" data-line="16" id="l10.919.16"></span>διαφόρησιν, ἐκκενοῦσαν λόγῳ θεωρητοῖς πόροις τὸν ἐν τῷ
<span class="lb" data-page="10.919" data-line="17" id="l10.919.17"></span>φλεγμαίνοντι μορίῳ χυμόν. ἡ δ’ ἀπ’ αὐτοῦ τοῦ μορίου πρὸς
<span class="lb" data-page="10.919" data-line="18" id="l10.919.18"></span>τοὐναιτίον ἀντισπᾷ, κελεύουσα φυλάττειν αὐτοῦ τὸν τόνον.
<span class="pb" data-page="10.920" id="p10.920"></span>
<span class="lb" data-page="10.920" data-line="1" id="l10.920.1"></span>ἐπιπλεκομένων οὖν ἀλλήλαις ἐναντίων ἐνδείξεων ἐπιπεπλέχθαι
<span class="lb" data-page="10.920" data-line="2" id="l10.920.2"></span>χρὴ καὶ τὸ φάρμακον. μηροῦ δὲ φλεγμαίνοντος, ἢ
<span class="lb" data-page="10.920" data-line="3" id="l10.920.3"></span>κνήμης, ἢ πήχεος, ἢ βραχίονος, ἢ καὶ ἐν αὐτοῖς ἀδένων,
<span class="lb" data-page="10.920" data-line="4" id="l10.920.4"></span>οὐ δεόμεθα φυλάττειν τὸν τόνον. οὗτος ὁ σκοπὸς ἔστω
<span class="lb" data-page="10.920" data-line="5" id="l10.920.5"></span>σοι κοινὸς ἐπὶ πάντων τῶν μορίων, ὧν ἔργον τι τοιοῦτόν
<span class="lb" data-page="10.920" data-line="6" id="l10.920.6"></span>ἐστιν, ὡς ὅλῳ τῷ σώματι χρήσιμον ὑπάρχειν.
</p>
          </article>

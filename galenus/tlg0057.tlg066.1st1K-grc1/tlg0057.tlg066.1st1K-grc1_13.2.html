<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.2">
<span class="pb page1" data-page="10.876" id="p10.876"></span>
<span class="milestone ed1page page1" data-n="4.173" data-unit="ed1page" id="ed1page.4.173"></span>
<span class="milestone ed2page page1" data-n="10.295" data-unit="ed2page" id="ed2page.10.295"></span>
            <p>
<span class="lb" data-page="10.876" data-line="4" id="l10.876.4"></span>Δέδεικται γάρ τοι πᾶσα φλεγμονὴ δι’ ἐπιῤῥοὴν
<span class="lb" data-page="10.876" data-line="5" id="l10.876.5"></span>αἵματος γιγνομένη τισὶ μὲν εὐθέως θερμοῦ πλέον
<span class="lb" data-page="10.876" data-line="6" id="l10.876.6"></span>ἢ κατὰ φύσιν ἦν θερμὸν, ἅπασι δ’ οὖν ἐν τῷ φλεγμαίνοντι
<span class="lb" data-page="10.876" data-line="7" id="l10.876.7"></span>μορίῳ θερμοτέρου γιγνομένου. καὶ τοῦτο κοινὸν ἁπάσαις
<span class="lb" data-page="10.876" data-line="8" id="l10.876.8"></span>ταῖς αἱρέσεσίν ἐστιν, εἴτε σφήνωσιν μόνην αἰτιῶνται
<span class="lb" data-page="10.876" data-line="9" id="l10.876.9"></span>κατὰ τὰ πέρατα τῶν ἀγγείων, εἴτε παρέμπτωσιν τοῦ αἵματος
<span class="lb" data-page="10.876" data-line="10" id="l10.876.10"></span>ἐν μόναις ταῖς ἀρτηρίαις, εἴτ’ ἔμφραξίν τινα, εἴτε
<span class="lb" data-page="10.876" data-line="11" id="l10.876.11"></span>ἔνστασιν ἐν λόγῳ θεωρητοῖς ἀραιώμασιν. ὥστε καὶ ὁ τῆς
<span class="lb" data-page="10.876" data-line="12" id="l10.876.12"></span>ἰάσεως σκοπὸς ἁπάσαις κοινὸς ἡ κένωσις τοῦ πλεονάζοντος
<span class="lb" data-page="10.876" data-line="13" id="l10.876.13"></span>αἵματος ἐν τῷ φλεγμαίνοντι μορίῳ. γιγνομένης δ’ ἔτι
<span class="lb" data-page="10.876" data-line="14" id="l10.876.14"></span>τῆς φλεγμονῆς διττὸς ὁ σκοπὸς ὥσπερ καὶ τῶν ἄλλων
<span class="lb" data-page="10.876" data-line="15" id="l10.876.15"></span>ἁπάντων ἐδείχθη νοσημάτων, ὅσα τὴν γένεσιν ἐνεστῶσαν
<span class="lb" data-page="10.876" data-line="16" id="l10.876.16"></span>ἔτι καὶ μήπω συμπεπληρωμένην ἔχοι. τὸ μὲν γὰρ γεγονὸς
<span class="lb" data-page="10.876" data-line="17" id="l10.876.17"></span>αὐτῶν ἤδη τῷ θεραπευτικῷ μέρει τῆς ἰατρικῆς ὑποπέπτωκε,
<span class="lb" data-page="10.876" data-line="18" id="l10.876.18"></span>τὸ δ’ ἔτι γιγνόμενον τῷ προφυλακτικῷ. καὶ διὰ
<span class="pb" data-page="10.877" id="p10.877"></span>
<span class="lb" data-page="10.877" data-line="1" id="l10.877.1"></span>τοῦτο ἔφαμεν οὐχ ἁπλῆν, ἀλλὰ σύνθετον εἶναι τὴν ὅλην
<span class="lb" data-page="10.877" data-line="2" id="l10.877.2"></span>ἐπιμέλειαν τῶν ἔτι γιγνομένων παθῶν ἐκ προφυλακτικῆς
<span class="lb" data-page="10.877" data-line="3" id="l10.877.3"></span>τε καὶ θεραπευτικῆς. ὥσπερ γε καὶ εἰ μηδ’ ὅλως ἄρχοιτο
<span class="lb" data-page="10.877" data-line="4" id="l10.877.4"></span>φλεγμαίνειν μηδέπω, φαίνοιτο δὲ τὸ τῶν γεννῆσαι δυναμένων
<span class="lb" data-page="10.877" data-line="5" id="l10.877.5"></span>αἰτίων εἶδος ἤδη κατὰ τὸ σῶμα, σκοπὸς κᾀπὶ τούτων
<span class="lb" data-page="10.877" data-line="6" id="l10.877.6"></span>ἁπάντων ἡ προφυλακὴ μόνη. μηδέπω δ’ αἰτίας μηδὲ
<span class="lb" data-page="10.877" data-line="7" id="l10.877.7"></span>μιᾶς ὑποτρεφομένης ἐν τῷ σώματι, τὸ καλούμενον ὑγιεινὸν
<span class="lb" data-page="10.877" data-line="8" id="l10.877.8"></span>μέρος τῆς τέχνης προνοεῖται καὶ οὕτως ἐχόντων. ὅσα τοίνυν
<span class="lb" data-page="10.877" data-line="9" id="l10.877.9"></span>αἴτια τὴν φλεγμονὴν ὁρᾶται γεννῶντα, ταῦτα ὅταν
<span class="lb" data-page="10.877" data-line="10" id="l10.877.10"></span>μὲν ἤδη πως ᾖ κατὰ τὸ σῶμα, μικρὰ δ’ ἔτι καὶ ἀρχόμενα,
<span class="lb" data-page="10.877" data-line="11" id="l10.877.11"></span>κωλύειν αὐτὰ δεῖ μείζω γενέσθαι, καὶ τοῦτ’ ἐστὶν ἡ προφυλακὴ
<span class="lb" data-page="10.877" data-line="12" id="l10.877.12"></span>τῆς φλεγμονῆς. εἰ δὲ τηλικοῦτον ἔχει τὸ μέγεθος
<span class="lb" data-page="10.877" data-line="13" id="l10.877.13"></span>ὡς ἤδη ποιεῖν φλεγμονὴν, ἐκκόπτειν μὲν χρὴ ταῦτα, τὸ δὲ
<span class="lb" data-page="10.877" data-line="14" id="l10.877.14"></span>ἤδη γεγονὸς αὐτῆς ἰᾶσθαι.
</p>
          </article>

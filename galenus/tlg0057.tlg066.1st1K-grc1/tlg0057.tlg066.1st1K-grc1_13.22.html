<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.22">
<span class="pb page1" data-page="10.932" id="p10.932"></span>
<span class="milestone ed1page page1" data-n="4.182" data-unit="ed1page" id="ed1page.4.182"></span>
<span class="milestone ed2page page1" data-n="10.314" data-unit="ed2page" id="ed2page.10.314"></span>
            <p>
<span class="lb" data-page="10.932" data-line="18" id="l10.932.18"></span>Ὅτι δ’ ἀεὶ μεμνῆσθαι χρὴ τῶν συνενδεικνυμένων
<span class="pb" data-page="10.933" id="p10.933"></span>
<span class="lb" data-page="10.933" data-line="1" id="l10.933.1"></span>ἁπάντων, κᾂν παραλειφθῇ ποτε ἐπὶ τῷ λόγῳ, πολλάκις
<span class="lb" data-page="10.933" data-line="2" id="l10.933.2"></span>εἴρηται πρόσθεν. ἀλλὰ νῦν γε τὴν ἀπὸ τῶν μορίων
<span class="lb" data-page="10.933" data-line="3" id="l10.933.3"></span>ἔνδειξιν μόνην πρόκειται διελθεῖν, οἷον εὐθὺς ἐπὶ τῶν κατὰ
<span class="lb" data-page="10.933" data-line="4" id="l10.933.4"></span>τὴν κεφαλὴν, εἰ καὶ μηδὲν ἄλλο, τοῦτο γοῦν ἔνεστιν ἅπαντι
<span class="lb" data-page="10.933" data-line="5" id="l10.933.5"></span>νοῆσαι προχείρως, ὅτι πρόκειται τοῦ ἐγκεφάλου πρῶτον μὲν
<span class="lb" data-page="10.933" data-line="6" id="l10.933.6"></span>ἡ παχεῖα μῆνιγξ, ἐοικυῖα ταῖς ἐκτὸς ταύταις βύρσαις· ἐπ’
<span class="lb" data-page="10.933" data-line="7" id="l10.933.7"></span>αὐτῇ δ’ ἐστὶ τὸ κρανίον. ἀναγκαῖον οὖν ἐκλύεσθαι τῶν
<span class="lb" data-page="10.933" data-line="8" id="l10.933.8"></span>ἐπιτιθεμένων φαρμάκων τὴν δύναμιν, ἐν τοῖς προβλήμασι
<span class="lb" data-page="10.933" data-line="9" id="l10.933.9"></span>πυκνοῖς καὶ σκληροῖς οὖσι· καὶ εἰ μὴ ῥαφαὶ κατὰ τὸ τῆς κεφαλῆς
<span class="lb" data-page="10.933" data-line="10" id="l10.933.10"></span>ὀστοῦν ὑπὸ τῆς φύσεως ἐγεγόνεισαν, οὐδὲν ἂν μέγα
<span class="lb" data-page="10.933" data-line="11" id="l10.933.11"></span>τῶν φαρμάκων οὐδὲν ἤνυσεν ἔξωθεν ἐπιτιθέμενον. ἐπεὶ δὲ
<span class="lb" data-page="10.933" data-line="12" id="l10.933.12"></span>καὶ αἱ ῥαφαὶ, καὶ μάλιστα ἡ στεφανιαία, παρίησιν ἔσω ῥᾳδίως
<span class="lb" data-page="10.933" data-line="13" id="l10.933.13"></span>οὐ τὰς ποιότητας μόνας τῶν ἐπιτιθεμένων φαρμάκων, ἀλλὰ
<span class="lb" data-page="10.933" data-line="14" id="l10.933.14"></span>καὶ τὰς οὐσίας, ὅταν γε ᾖ λεπτομερὴς, εἰκότως πολλὰ τῶν
<span class="lb" data-page="10.933" data-line="15" id="l10.933.15"></span>κατὰ τὸν ἐγκέφαλον ὠφελεῖται παθῶν ὑπὸ τῆς τῶν ἔξωθεν
<span class="lb" data-page="10.933" data-line="16" id="l10.933.16"></span>ἐπιτιθεμένων φαρμάκων δυνάμεως. <span class="milestone ed2page" data-n="10.315" data-unit="ed2page" id="ed2page.10.315"></span>ἐγὼ γοῦν ἀπ’ ἐμαυτοῦ
<span class="lb" data-page="10.933" data-line="17" id="l10.933.17"></span>πειραθεὶς οἶδα, καταντληθέντος ῥοδίνῳ ψυχρῷ, ταχίστης
<span class="lb" data-page="10.933" data-line="18" id="l10.933.18"></span>τε καὶ σαφεστάτης εἴσω διαδόσεως αἰσθανόμενος ἐν τῷ ﻿
<span class="pb" data-page="10.934" id="p10.934"></span>
<span class="lb" data-page="10.934" data-line="1" id="l10.934.1"></span>κατὰ τὸ βρέγμα τόπῳ. καὶ μέντοι καὶ διαφορὰ παμπόλλη
<span class="lb" data-page="10.934" data-line="2" id="l10.934.2"></span>τοῖς ἀνθρώποις ὁρᾶται πρὸς ἀλλήλους ἐναργῶς ἐπὶ τῆς
<span class="lb" data-page="10.934" data-line="3" id="l10.934.3"></span>ῥαφῆς τῆσδε καὶ πρὸ τῆς ἀνατομῆς. ἐθεασάμεθα γοῦν τινων
<span class="lb" data-page="10.934" data-line="4" id="l10.934.4"></span>ἐξυρημένων ἔτι ἐν τῷ μασσᾶσθαι σαφεστάτην κίνησιν τῆς
<span class="lb" data-page="10.934" data-line="5" id="l10.934.5"></span>συναρθρώσεως τῶν κατὰ τὴν στεφανιαίαν ῥαφὴν ὀστῶν, ὡς
<span class="lb" data-page="10.934" data-line="6" id="l10.934.6"></span>εἶναι πρόδηλον ὅτι χαλαρὰ τοῖς ἀνθρώποις ἐκείνοις ἡ σύνθεσις
<span class="lb" data-page="10.934" data-line="7" id="l10.934.7"></span>ἦν τῶν ὀστῶν τῆς κεφαλῆς. εἰκότως οὖν κατὰ τοῦτο μάλιστα
<span class="lb" data-page="10.934" data-line="8" id="l10.934.8"></span>τὸ χωρίον ἐπιφέρουσιν ἅπαντες ἰατροὶ τὰς ἐπιβροχὰς τῇ
<span class="lb" data-page="10.934" data-line="9" id="l10.934.9"></span>κεφαλῇ, κατὰ διαδοχὴν μὲν ἀπὸ τῶν πρώτως εὑρόντων ἐπὶ
<span class="lb" data-page="10.934" data-line="10" id="l10.934.10"></span>τοὔργον ἐρχόμενοι, θεώμενοι δὲ καὶ αὐτοὶ, ὅσοι γε προσέχουσι
<span class="lb" data-page="10.934" data-line="11" id="l10.934.11"></span>τὸν νοῦν οὐκ ἀργῶς τοῖς γινομένοις, ὅπως μὲν ἡ ῥαφὴ
<span class="lb" data-page="10.934" data-line="12" id="l10.934.12"></span>φαίνηται κινουμένη σαφῶς, ὅπως δ’ αἰσθάνωνται κατὰ τοῦτο
<span class="lb" data-page="10.934" data-line="13" id="l10.934.13"></span>τὸ μέρος οἱ ἄνθρωποι, τάχιστα θερμαινόμενοί τε καὶ ψυχόμενοι
<span class="lb" data-page="10.934" data-line="14" id="l10.934.14"></span>διὰ τῶν ἔξωθεν αὐτοῖς ὁμιλούντων· πρὸς γὰρ αὖ τοῖς
<span class="lb" data-page="10.934" data-line="15" id="l10.934.15"></span>ἄλλοις καὶ λεπτότατόν ἐστιν ἐν τούτῳ τῷ μέρει τὸ κρανίον
<span class="lb" data-page="10.934" data-line="16" id="l10.934.16"></span>καὶ ἀραιότατον. ὅταν οὖν τινος εἴσω διικνεῖσθαι φαρμάκου
<span class="lb" data-page="10.934" data-line="17" id="l10.934.17"></span>τὴν δύναμιν ἰσχυρῶς ἐθελήσῃς, κατὰ τοῦτο μάλιστα τὸ
<span class="lb" data-page="10.934" data-line="18" id="l10.934.18"></span>χωρίον ἐπιτίθει. κάλλιον δὲ καὶ μετὰ ἀνατρίψεως αὐτὸ πράττειν,
<span class="pb" data-page="10.935" id="p10.935"></span>
<span class="lb" data-page="10.935" data-line="1" id="l10.935.1"></span>ἀποκείραντα τῶν τριχῶν ἢ ξυρῶντα τελέως· εἰ δ’ ὑγρὸν
<span class="lb" data-page="10.935" data-line="2" id="l10.935.2"></span>εἴη τὸ προσφερόμενον, ἐξ ὑψηλοτέρου βάλλοντα καὶ οἷον κατακρουνίζοντα·
<span class="lb" data-page="10.935" data-line="3" id="l10.935.3"></span>διικνεῖται γὰρ εἴσω μᾶλλον ὑπὸ τῆς βολῆς
<span class="lb" data-page="10.935" data-line="4" id="l10.935.4"></span>ὠθούμενον. ὥσπερ δ’ ἐνταῦθα τὸ σφοδρότερον τῆς βολῆς
<span class="lb" data-page="10.935" data-line="5" id="l10.935.5"></span>συμφέρον ἐστὶν, οὕτως ἐπ’ ὀφθαλμῶν ἀλυσιτελές· ἐν κεφαλῇ
<span class="lb" data-page="10.935" data-line="6" id="l10.935.6"></span><span class="milestone ed1page" data-n="4.183" data-unit="ed1page" id="ed1page.4.183"></span>μὲν γὰρ ὀστοῦν ἐστὶ τὸ πληττόμενον, ἐπὶ ὀφθαλμοῦ
<span class="lb" data-page="10.935" data-line="7" id="l10.935.7"></span>δὲ ὑμενώδη τινὰ καὶ ἀσθενῆ σώματα. καὶ κατὰ μὲν τὴν κεφαλὴν
<span class="lb" data-page="10.935" data-line="8" id="l10.935.8"></span>ἕτερον μέν ἐστι τὸ πληττόμενον, ἄλλο δὲ τὸ θεραπευόμενον,
<span class="lb" data-page="10.935" data-line="9" id="l10.935.9"></span>ὃ τῆς μὲν πληγῆς οὐκ αἰσθάνεται, τῆς δὲ διὰ τὴν βολὴν
<span class="lb" data-page="10.935" data-line="10" id="l10.935.10"></span>ἀφικνουμένης εἰς αὐτὸ δυνάμεως ἀπολαύσει· κατὰ δὲ τὸν ὀφθαλμὸν
<span class="lb" data-page="10.935" data-line="11" id="l10.935.11"></span>οὐκ ἄλλο μέν τι τὸ πληττόμενον, ἄλλο δὲ τὸ θεραπευόμενόν
<span class="lb" data-page="10.935" data-line="12" id="l10.935.12"></span>ἐστιν· ἀλλ’ ὅπερ χρὴ θεραπευθῆναι, τοῦτο καὶ
<span class="lb" data-page="10.935" data-line="13" id="l10.935.13"></span>πλήττεται σφοδρῶς. ἔτι τε πρὸς τούτοις τὸ μὲν ὀστοῦν τῆς
<span class="lb" data-page="10.935" data-line="14" id="l10.935.14"></span>κεφαλῆς ἀναίσθητόν ἐστιν, αἰσθητικώτερον δὲ μόριον ὁ ὀφθαλμός.
<span class="lb" data-page="10.935" data-line="15" id="l10.935.15"></span>ἐγχεῖν οὖν αὐτῷ τὰ φάρμακα, πρῶτον μὲν ἐπαίροντας
<span class="lb" data-page="10.935" data-line="16" id="l10.935.16"></span>τὸ ἄνω βλέφαρον, ὡς ὅτι μαλακώτατα, δεύτερον δὲ μὴ
<span class="lb" data-page="10.935" data-line="17" id="l10.935.17"></span>καταράσσοντας, καθάπερ ἐπὶ τῆς κεφαλῆς. ἐξευρίσκειν δὲ καὶ
<span class="lb" data-page="10.935" data-line="18" id="l10.935.18"></span>αὐτὰ τὰ ἐγχεόμενα μετὰ τῶν φαρμάκων ὑγρὰ, φύσεως ἀδηκτοτάτης.
<span class="pb" data-page="10.936" id="p10.936"></span>
<span class="lb" data-page="10.936" data-line="1" id="l10.936.1"></span>καί μοι δοκοῦσιν οἱ παλαιοὶ μετὰ πολλῆς περισκέψεως
<span class="lb" data-page="10.936" data-line="2" id="l10.936.2"></span>ἐπὶ τὸ τῶν ὠῶν ὑγρὸν ἀφικέσθαι, τό τε ἀδηκτότατον αὐτοῦ
<span class="lb" data-page="10.936" data-line="3" id="l10.936.3"></span>καὶ τὸ γλίσχρον ἑλόμενοι. διὰ μὲν γὰρ τοῦ μηδ’ ὅλως δάκνειν
<span class="lb" data-page="10.936" data-line="4" id="l10.936.4"></span>ὁ προειρημένος αὐτοῖς ἐπληροῦτο σκοπός· διὰ δὲ τοῦ γλίσχρου
<span class="lb" data-page="10.936" data-line="5" id="l10.936.5"></span>συντέλειά τις εἰς ἀνωδυνίαν ἐγίγνετο· λεαίνειν γὰρ
<span class="lb" data-page="10.936" data-line="6" id="l10.936.6"></span>πέφυκε τὰ τοιαῦτα τῶν ὑγρῶν ἁπάσας τὰς τραχύτητας, ὅσαι
<span class="lb" data-page="10.936" data-line="7" id="l10.936.7"></span>διὰ ῥεῦμα γίγνονται δριμύ. καὶ προσέτι μονιμώτερα τῶν ὑδατωδῶν
<span class="lb" data-page="10.936" data-line="8" id="l10.936.8"></span>τε καὶ λεπτῶν ὑγρῶν ἐστι τὰ παχέα μετρίως καὶ
<span class="lb" data-page="10.936" data-line="9" id="l10.936.9"></span>γλίσχρα. ὅτι μὲν οὖν τὸ χωρὶς τοῦ δάκνειν γλίσχρον, ὅταν
<span class="lb" data-page="10.936" data-line="10" id="l10.936.10"></span>καὶ μετρίως ᾖ θερμὸν, ἀνωδυνώτατόν ἐστιν, ἔμαθες δή που
<span class="lb" data-page="10.936" data-line="11" id="l10.936.11"></span>κᾀπὶ τῶν κατὰ τὴν γαστέρα δακνωδῶν διαχωρημάτων, ἐφ’
<span class="lb" data-page="10.936" data-line="12" id="l10.936.12"></span>ὧν ἐνιέμενον στέαρ εὐθέως πραΰνει τὴν ὀδύνην. ὅτι δὲ καὶ
<span class="lb" data-page="10.936" data-line="13" id="l10.936.13"></span>διαμένειν ἄμεινόν ἐστι τὸ τοιοῦτον ὑγρὸν ἐν τῷ πεπονθότι
<span class="lb" data-page="10.936" data-line="14" id="l10.936.14"></span>μορίῳ πρόδηλον. ἐπὶ μὲν γὰρ τῶν κατὰ τὴν γαστέρα τὸ
<span class="lb" data-page="10.936" data-line="15" id="l10.936.15"></span>κλύζειν συνεχῶς ἀνιαρόν· ἐπὶ δὲ τῶν κατὰ τὸν ὀφθαλμὸν
<span class="lb" data-page="10.936" data-line="16" id="l10.936.16"></span>ἀνατείνειν τὸ βλέφαρον. ἥ γε μὴν εὐαισθησία τοῦ μορίου καὶ
<span class="lb" data-page="10.936" data-line="17" id="l10.936.17"></span>τὸ λεῖον αἱρεῖσθαι πάντως τὸ μέλλον ἐνίεσθαι καὶ μηδὲν ἐν
<span class="lb" data-page="10.936" data-line="18" id="l10.936.18"></span>αὐτῷ ἔχειν τραχὺ καὶ ψαμμῶδες ἐνδείκνυται. διὰ τοῦτ’ οὖν
<span class="pb" data-page="10.937" id="p10.937"></span>
<span class="lb" data-page="10.937" data-line="1" id="l10.937.1"></span>ἐπενοήθη καλῶς ἥ τ’ ἐκ τῶν ὠῶν ὑγρότης καὶ τὸ λελειῶσθαι
<span class="lb" data-page="10.937" data-line="2" id="l10.937.2"></span>χρῆναι σφόδρα ἀκριβῶς, ὅσα γε τῶν γεωδῶν σωμάτων ἀναμίγνυται
<span class="lb" data-page="10.937" data-line="3" id="l10.937.3"></span>τοῖς ὀφθαλμικοῖς φαρμάκοις. <span class="milestone ed2page" data-n="10.316" data-unit="ed2page" id="ed2page.10.316"></span>ὅταν γε μὴν
<span class="lb" data-page="10.937" data-line="4" id="l10.937.4"></span>ὀδύναι γίγνωνται σφοδραὶ κατ’ αὐτοὺς, ἀναμνησθεὶς ὅσα
<span class="lb" data-page="10.937" data-line="5" id="l10.937.5"></span>περὶ γενέσεως ἁπασῶν ὀδυνῶν ἔμαθες, ἐπισκέπτου κατὰ τίνα
<span class="lb" data-page="10.937" data-line="6" id="l10.937.6"></span>διάθεσιν ἐξ αὐτῶν ὀδυνᾶσθαι συμβαίνει τὸν ὀφθαλμὸν ἐν
<span class="lb" data-page="10.937" data-line="7" id="l10.937.7"></span>ταῖς φλεγμοναῖς, ὑπὲρ ὧν νῦν ὁ λόγος ἐστίν. ἤτοι γὰρ ἐπὶ
<span class="lb" data-page="10.937" data-line="8" id="l10.937.8"></span>τὸ δάκνεσθαι σφοδρῶς ἐκ τῆς τῶν ἐπιῤῥεόντων δριμύτητος, ἢ
<span class="lb" data-page="10.937" data-line="9" id="l10.937.9"></span>διὰ τὸ τείνεσθαι πεπληρωμένους τοὺς χιτῶνας αὐτῶν, ἢ δι’
<span class="lb" data-page="10.937" data-line="10" id="l10.937.10"></span>ἔντασίν τινα παχέων ὑγρῶν ἢ πνευμάτων φυσωδῶν, ὀδύναι
<span class="lb" data-page="10.937" data-line="11" id="l10.937.11"></span>γίνονται σφοδραὶ κατ’ αὐτούς. τὰς μὲν οὖν δήξεις διά τε
<span class="lb" data-page="10.937" data-line="12" id="l10.937.12"></span>τῶν καθαιρόντων φαρμάκων ἀντισπῶντας κάτω καὶ κενοῦντας
<span class="lb" data-page="10.937" data-line="13" id="l10.937.13"></span>θεραπεύειν προσήκει καὶ αὐτῷ τῷ μορίῳ τοῦ ὠοῦ τὸ
<span class="lb" data-page="10.937" data-line="14" id="l10.937.14"></span>ὑγρὸν ἐγχέοντας, ὅπως ἀλύπως ἐκκλύζηται σὺν αὐτῷ τὸ
<span class="lb" data-page="10.937" data-line="15" id="l10.937.15"></span>δριμὺ ῥεῦμα. προπεπεμμένης δὲ τῆς φλεγμονῆς ἤδη καὶ κενοῦ
<span class="lb" data-page="10.937" data-line="16" id="l10.937.16"></span>τοῦ σώματος ὄντος, ἐπιτηδειότατα τούτοις ἐστὶ λουτρά· καὶ
<span class="lb" data-page="10.937" data-line="17" id="l10.937.17"></span>γὰρ ἀνώδυνοι παραχρῆμα γίνονται καὶ παύεται τὸ ἐπιῤῥέον
<span class="lb" data-page="10.937" data-line="18" id="l10.937.18"></span>ὑγρὸν τοῖς ὀφθαλμοῖς, ἐκκριθέντος μὲν τοῦ πλείστου δι’ ὅλου
<span class="lb" data-page="10.937" data-line="19" id="l10.937.19"></span>τοῦ σώματος ἐν τοῖς λουτροῖς, ἐπικερασθέντος δὲ τοῦ λοιποῦ.
<span class="pb" data-page="10.938" id="p10.938"></span>
<span class="lb" data-page="10.938" data-line="1" id="l10.938.1"></span>τὰς δ’ ἐπὶ τῇ πληρώσει τάσεις διά τε κενώσεως αἵματος
<span class="lb" data-page="10.938" data-line="2" id="l10.938.2"></span>καὶ γαστρὸς ὑπαγωγῆς καὶ τρίψεως τῶν κάτω μορίων
<span class="lb" data-page="10.938" data-line="3" id="l10.938.3"></span>ἰάσασθαι προσήκει· εἰ δ’ ἀναγκαζοίμεθά ποτε, καὶ δεσμοῖς
<span class="lb" data-page="10.938" data-line="4" id="l10.938.4"></span>τῶν κώλων, ἔπειτα πυριάσεσιν αὐτοῦ τοῦ φλεγμαίνοντος
<span class="lb" data-page="10.938" data-line="5" id="l10.938.5"></span>μορίου, δι’ ὕδατος ποτίμου θερμοῦ συμμέτρως· τὰς δ’ ἐντάσεις
<span class="lb" data-page="10.938" data-line="6" id="l10.938.6"></span>προκενώσαντα κᾀπὶ τούτων τὸ πᾶν σῶμα καὶ μέντοι καὶ
<span class="lb" data-page="10.938" data-line="7" id="l10.938.7"></span>ἀντισπάσαντα κάτω τὴν ῥοπὴν τῶν χυμῶν. ἑξῆς αὐτοῖς τοῖς
<span class="lb" data-page="10.938" data-line="8" id="l10.938.8"></span>τοπικοῖς ὀνομαζομένοις βοηθήμασι θεραπεύειν, οὐ τοῖς ἀποκρουομένοις
<span class="lb" data-page="10.938" data-line="9" id="l10.938.9"></span>καὶ ἀναστέλλουσι φαρμάκοις χρώμενον, ἀλλὰ
<span class="lb" data-page="10.938" data-line="10" id="l10.938.10"></span>τοῖς διαφοροῦσι. πυριατέον οὖν αὐτοὺς, ὡς ἀρτίως εἴρηται,
<span class="lb" data-page="10.938" data-line="11" id="l10.938.11"></span>καὶ τὸ τῆς τήλεως ἐγχυτέον ἀφέψημα, προπλύναντας ἐπιμελῶς
<span class="lb" data-page="10.938" data-line="12" id="l10.938.12"></span>τὴν τῆλιν, ὅπως μηδὲν αὐτῇ προσιζηκὸς ἤτοι κόνεως ἢ
<span class="lb" data-page="10.938" data-line="13" id="l10.938.13"></span>ψάμμου λάθῃ. διαφορητικὸν γὰρ ἀλύπως ἐστὶ τὸ φάρμακον
<span class="lb" data-page="10.938" data-line="14" id="l10.938.14"></span>τοῦτο, πάντων μάλιστα τῶν ὀφθαλμοῖς προσφερομένων.
<span class="lb" data-page="10.938" data-line="15" id="l10.938.15"></span>μεμνῆσθαι δὲ χρὴ τῶν κοινῶν παραγγελμάτων ἐπὶ πάντων
<span class="lb" data-page="10.938" data-line="16" id="l10.938.16"></span>τῶν κατὰ μέρος. ὧν ἓν καὶ τόδ’ ἐστὶν, ὡς τὰ διαφορητικὰ
<span class="lb" data-page="10.938" data-line="17" id="l10.938.17"></span>φάρμακα πλήθους ὄντος ἐν ὅλῳ σώματι μορίοις τισὶ προσφερόμενα ﻿
<span class="pb" data-page="10.939" id="p10.939"></span>
<span class="lb" data-page="10.939" data-line="1" id="l10.939.1"></span>πληροῖ μᾶλλον ἢ κενοῖ. ταῦτά τε οὖν καὶ τὰ ἄλλα
<span class="lb" data-page="10.939" data-line="2" id="l10.939.2"></span>θεραπεύων νοσήματα καὶ τὰς φλεγμονὰς, ὑπὲρ ὧν νῦν ὁ
<span class="lb" data-page="10.939" data-line="3" id="l10.939.3"></span>λόγος ἐστὶ, μηδενὶ θαῤῥήσεις τῶν διαφορητικῶν ὀνομαζομένων
<span class="lb" data-page="10.939" data-line="4" id="l10.939.4"></span>βοηθημάτων, πρὶν τῇ τοῦ σώματος ὅλου χρήσασθαι
<span class="lb" data-page="10.939" data-line="5" id="l10.939.5"></span>κενώσει. πρόσεχε δὲ κᾀκείνῳ τὸν νοῦν ἐπὶ πάντων παθῶν,
<span class="lb" data-page="10.939" data-line="6" id="l10.939.6"></span>οὐ μόνον φλεγμονῶν, ὡς ἐνίοτε τὸ μὲν ὅλον σῶμα μετρίως
<span class="lb" data-page="10.939" data-line="7" id="l10.939.7"></span>διάκειται κατά τε ποιότητα καὶ συμμετρίαν χυμῶν· ἓν δέ τι
<span class="lb" data-page="10.939" data-line="8" id="l10.939.8"></span>τῶν ὑπερκειμένων ἢ δύο τῷ κάμνοντι μορίῳ τὴν ἑαυτοῦ
<span class="lb" data-page="10.939" data-line="9" id="l10.939.9"></span>περιουσίαν ἐκπέμπει· καθάπερ ἀμέλει κᾀπὶ τῶν ὀφθαλμῶν
<span class="lb" data-page="10.939" data-line="10" id="l10.939.10"></span>οὐ σπανιάκις, ἀλλὰ καὶ πάνυ πολλάκις ἰδεῖν ἐστι γιγνόμενον,
<span class="lb" data-page="10.939" data-line="11" id="l10.939.11"></span>ἐπιπεμπούσης αὐτοῖς τῆς κεφαλῆς τὸ ῥεῦμα. πρόδηλον οὖν,
<span class="lb" data-page="10.939" data-line="12" id="l10.939.12"></span>οἶμαι, κᾀπὶ τούτων ἐστὶν ὡς χρὴ τὴν κεφαλὴν ἰάσασθαι προτέραν,
<span class="lb" data-page="10.939" data-line="13" id="l10.939.13"></span>εὑρόντα τὴν διάθεσιν αὐτῆς, ᾗ τῶν περιττωμάτων ἡ
<span class="lb" data-page="10.939" data-line="14" id="l10.939.14"></span>γένεσις ἕπεται. καὶ τά γε χρονίζοντα τῶν ὀφθαλμῶν ῥεύματα
<span class="lb" data-page="10.939" data-line="15" id="l10.939.15"></span>θεραπεύομεν ἀφιστάμενοι μὲν αὐτῶν τῶν ὀφθαλμῶν, ἐπὶ
<span class="lb" data-page="10.939" data-line="16" id="l10.939.16"></span>δὲ τὴν τῆς κεφαλῆς ἀφικνούμενοι πρόνοιαν· ἐκ μὲν τοῦ γένους
<span class="lb" data-page="10.939" data-line="17" id="l10.939.17"></span>τῶν δυσκρασιῶν οὖσαν, ἐνδεικνυμένην δὲ θεραπείαν ἐναντίαν
<span class="lb" data-page="10.939" data-line="18" id="l10.939.18"></span>ἑαυτῇ, καθὸ δέδεικται πρόσθεν. ὡς τὰ πολλὰ μὲν
<span class="lb" data-page="10.939" data-line="19" id="l10.939.19"></span>οὖν ἤτοι ψυχρὰ δυσκρασία γίγνεται βλαβερὰ κατὰ τὴν κεφαλὴν
<span class="pb" data-page="10.940" id="p10.940"></span>
<span class="lb" data-page="10.940" data-line="1" id="l10.940.1"></span>ἢ ὑγρά· καὶ δῆλον ὅτι καὶ ἀμφότεραι συνέρχονται.
<span class="lb" data-page="10.940" data-line="2" id="l10.940.2"></span>σπανιώτεραι δέ εἰσιν αἱ διὰ θερμότητα δριμὺ ῥεῦμα τοῖς
<span class="lb" data-page="10.940" data-line="3" id="l10.940.3"></span>ὀφθαλμοῖς ἐπιπέμπουσαι, καθ’ ἃς οὐ προσήκει τοῖς διὰ θαψίας
<span class="lb" data-page="10.940" data-line="4" id="l10.940.4"></span>καὶ τοῦ νάπυος χρῆσθαι φαρμάκοις, ἀλλὰ τοὐναντίον
<span class="lb" data-page="10.940" data-line="5" id="l10.940.5"></span>ἅπαν, <span class="milestone ed2page" data-n="10.317" data-unit="ed2page" id="ed2page.10.317"></span>ἐλαίῳ μὲν ὀμφακίνῳ τε καὶ Ἱσπανῷ καὶ ῥοδίνῳ,
<span class="lb" data-page="10.940" data-line="6" id="l10.940.6"></span>λουτροῖς δὲ ποτίμων ὑδάτων πλείοσιν. ἐνίοτε μὲν οὖν ὁ ἐγκέφαλος
<span class="lb" data-page="10.940" data-line="7" id="l10.940.7"></span>ἐπιπέμπει τὸ ῥεῦμα· καὶ χρὴ τούτου μὲν τὴν κρᾶσιν
<span class="lb" data-page="10.940" data-line="8" id="l10.940.8"></span>ἐπανορθοῦσθαι τοῖς ὅλης τῆς κεφαλῆς ἐπιθέμασιν. ἐνίοτε δὲ
<span class="lb" data-page="10.940" data-line="9" id="l10.940.9"></span>τῶν ἀγγείων ἐστὶ τὸ πάθος ἤτοι τῶν φλεβῶν ἢ τῶν ἀρτηριῶν
<span class="lb" data-page="10.940" data-line="10" id="l10.940.10"></span>ἀτονωτέρων ὑπαρχουσῶν, ὡς δέχεσθαι τὴν τῶν ἄλλων
<span class="lb" data-page="10.940" data-line="11" id="l10.940.11"></span>ἀγγείων περιουσίαν. ἡνίκα ἐκτέμνοντές τι μέρος αὐτῶν ἢ
<span class="lb" data-page="10.940" data-line="12" id="l10.940.12"></span>καὶ διατέμνοντες ὅλα μέχρι πολλοῦ βάθους, διαλαμβάνομεν
<span class="lb" data-page="10.940" data-line="13" id="l10.940.13"></span>οὐλῇ σκληρᾷ τὰ μεταξὺ διορίζοντες μόρια τοῦ τμηθέντος, ὡς
<span class="lb" data-page="10.940" data-line="14" id="l10.940.14"></span>μηκέτ’ εἶναι συνεχῆ, μηδ’ ἐπιῤῥεῖν ἐκ τοῦ ἑτέρου πρὸς τὸ
<span class="lb" data-page="10.940" data-line="15" id="l10.940.15"></span>ἕτερον. ἀλλ’ ὅταν γε τῶν ἐν τῷ βάθει κειμένων ἀγγείων τῶν
<span class="lb" data-page="10.940" data-line="16" id="l10.940.16"></span>ἄνωθεν ἡκόντων ἅμα τοῖς νεύροις ἐπὶ τοὺς ὀφθαλμοὺς ἢ τὸ
<span class="lb" data-page="10.940" data-line="17" id="l10.940.17"></span>πάθημα, τούτων οὐδὲν οἷόν τ’ ἐστὶ πρᾶξαι· διὸ καὶ δυσίατα
<span class="lb" data-page="10.940" data-line="18" id="l10.940.18"></span>πάντα τὰ τοιαῦτα ῥεύματα γίγνεται. τὰ δ’ ἔξωθεν ἀγγεῖα
<span class="pb" data-page="10.941" id="p10.941"></span>
<span class="lb" data-page="10.941" data-line="1" id="l10.941.1"></span>καὶ χωρὶς χειρουργίας ἔνεστι ῥῶσαι, φαρμάκοις καταχρίοντα
<span class="lb" data-page="10.941" data-line="2" id="l10.941.2"></span>τονωτικοῖς. ἐνίοτε δὲ καὶ θερμὸν αἷμα καὶ ἀτμῶν μεστὸν
<span class="lb" data-page="10.941" data-line="3" id="l10.941.3"></span>ἐπὶ τὴν κεφαλὴν ἀναφέρεται καὶ πληθύει μάλιστα κατὰ τὰς
<span class="lb" data-page="10.941" data-line="4" id="l10.941.4"></span>ἀρτηρίας. ἐφ’ οὗ χρησιμώτατον <span class="milestone ed1page" data-n="4.184" data-unit="ed1page" id="ed1page.4.184"></span>εὕρηται βοήθημα τοῖς
<span class="lb" data-page="10.941" data-line="5" id="l10.941.5"></span>ἰατροῖς ἡ ἀρτηριοτομία. χρὴ δὲ ξυροῦντα τὴν κεφαλὴν ἐπιμελῶς
<span class="lb" data-page="10.941" data-line="6" id="l10.941.6"></span>ἅπτεσθαι τῶν τ’ ὀπίσω καὶ καθ’ ἑκάτερον οὖς ἀρτηριῶν
<span class="lb" data-page="10.941" data-line="7" id="l10.941.7"></span>καὶ τῶν ἐν τῷ μετώπῳ τε καὶ τοὺς κροτάφους. ὅσοι δ’ αὐτῶν
<span class="lb" data-page="10.941" data-line="8" id="l10.941.8"></span>θερμότεραί σοι φαίνονται τῶν ἄλλων εἶναι καὶ μᾶλλον σφύζειν,
<span class="lb" data-page="10.941" data-line="9" id="l10.941.9"></span>ἐκείνας τέμνειν· ὅσαι δὲ μικραί τέ εἰσι καὶ ὑπὸ τῷ δέρματι,
<span class="lb" data-page="10.941" data-line="10" id="l10.941.10"></span>κᾂν μέρος αὐτῶν ἐκτέμνῃς, ὥσπερ ἐν τοῖς σκέλεσιν ἐπὶ
<span class="lb" data-page="10.941" data-line="11" id="l10.941.11"></span>τῶν κιρσῶν εἰώθαμεν πράττειν, ἄμεινον ἐργάσῃ. καὶ τῶν
<span class="lb" data-page="10.941" data-line="12" id="l10.941.12"></span>καθ’ ἡμᾶς γέ τις ὀφθαλμικῶν οὐχ ὁ φαυλότατος ἐξέκοπτε
<span class="lb" data-page="10.941" data-line="13" id="l10.941.13"></span>τῶν ἐποχουμένων τοῖς κροταφίταις μυσὶν ἀρτηριῶν οὐκ ὀλιγίστην
<span class="lb" data-page="10.941" data-line="14" id="l10.941.14"></span>μοῖραν. ὡς τὰ πολλὰ μὲν οὖν ἀνασπᾶται τῆς ἐκτμηθείσης
<span class="lb" data-page="10.941" data-line="15" id="l10.941.15"></span>ἀρτηρίας τὰ καταλειπόμενα μόρια πρὸς τὸ συνεχὲς
<span class="lb" data-page="10.941" data-line="16" id="l10.941.16"></span>ἀμφοτέρων, καὶ μᾶλλον γίνεται τοῦτο ἐπί τε τῶν μικρῶν
<span class="lb" data-page="10.941" data-line="17" id="l10.941.17"></span>ἀγγείων καὶ ἧττον σφυζόντων. εἰ δ’ ἐν τῷ γυμνοῦν φαίνοιτό
<span class="pb" data-page="10.942" id="p10.942"></span>
<span class="lb" data-page="10.942" data-line="1" id="l10.942.1"></span>σοι μέγα τὸ ἀγγεῖον ἢ μεγάλως σφύζοι, ἀσφαλέστερον αὐτῷ
<span class="lb" data-page="10.942" data-line="2" id="l10.942.2"></span>βρόχον περιβάλλοντα πρότερον, οὕτως ἐκκόπτειν τὸ μεταξύ.
<span class="lb" data-page="10.942" data-line="3" id="l10.942.3"></span>γιγνέσθωσαν δ’ οἱ τοιοῦτοι τῶν βρόχων ἐξ ὕλης δυσσήπτου·
<span class="lb" data-page="10.942" data-line="4" id="l10.942.4"></span>τοιαύτη δ’ ἐστὶν ἐν Ῥώμῃ μὲν ἡ τῶν Γαϊετανῶν ὀνομαζομένων,
<span class="lb" data-page="10.942" data-line="5" id="l10.942.5"></span>ἐκ μὲν τῆς τῶν Κελτῶν χώρας κομιζομένων, πιπρασκομένων
<span class="lb" data-page="10.942" data-line="6" id="l10.942.6"></span>δὲ μάλιστα κατὰ τὴν ἱερὰν ὁδὸν, ἥτις ἐκ τοῦ τῆς
<span class="lb" data-page="10.942" data-line="7" id="l10.942.7"></span>Ῥώμης ἱεροῦ κατάγει πρὸς τὰς ἀγοράς. τούτων μὲν οὖν ἐν
<span class="lb" data-page="10.942" data-line="8" id="l10.942.8"></span>Ῥώμῃ ῥᾷστον εὐπορῆσαι· καὶ γὰρ εὐωνότατα πιπράσκεται.
<span class="lb" data-page="10.942" data-line="9" id="l10.942.9"></span>κατ’ ἄλλην δὲ πόλιν ἰατρεύοντί σοι παρασκευάσθω τῶν νημάτων
<span class="lb" data-page="10.942" data-line="10" id="l10.942.10"></span>τι τῶν σηρικῶν ὀνομαζομένων. ἔχουσι γὰρ αἱ πλούσιαι
<span class="lb" data-page="10.942" data-line="11" id="l10.942.11"></span>γυναῖκες αὐτὰ πολλαχόθι τῆς ὑπὸ Ῥωμαίων ἀρχῆς, καὶ
<span class="lb" data-page="10.942" data-line="12" id="l10.942.12"></span>μάλιστα ἐν μεγάλαις πολέσιν, ἐν αἷς εἰσι πολλαὶ τῶν τοιούτων
<span class="lb" data-page="10.942" data-line="13" id="l10.942.13"></span>γυναικῶν. εἰ δὲ μὴ παρείη τοῦτο, τῶν κατ’ ἐκείνην τὴν
<span class="lb" data-page="10.942" data-line="14" id="l10.942.14"></span>χώραν ἐν ᾗπερ ἂν ὢν τυγχάνῃς ἐκλέγου τὴν ἀσηπτοτέραν
<span class="lb" data-page="10.942" data-line="15" id="l10.942.15"></span>ὕλην, οἵα πέρ ἐστιν ἡ τῶν ἰσχνῶν χορδῶν· αἱ μὲν γὰρ εὔσηπτοι
<span class="lb" data-page="10.942" data-line="16" id="l10.942.16"></span>ταχέως ἀποπίπτουσι τῶν ἀγγείων. ἡμεῖς δὲ βουλόμεθα
<span class="lb" data-page="10.942" data-line="17" id="l10.942.17"></span>περισαρκωθέντων αὐτῶν ἀποπίπτειν τὸν βρόχον. ἡ γὰρ
<span class="lb" data-page="10.942" data-line="18" id="l10.942.18"></span>ἐπιτρεφομένη τοῖς ἀποτετμημένοις μέρεσι τῶν ἀγγείων σὰρξ
<span class="pb" data-page="10.943" id="p10.943"></span>
<span class="lb" data-page="10.943" data-line="1" id="l10.943.1"></span>ἐπίθεμα γίγνεται καὶ μύει τὸ στόμιον αὐτῶν. ἐπειδὰν δὲ
<span class="lb" data-page="10.943" data-line="2" id="l10.943.2"></span>φθάσῃ γενέσθαι, καιρὸς ἤδη τοῖς βρόχοις ἀκινδύνως ἀποῤῥυῆναι.
<span class="lb" data-page="10.943" data-line="3" id="l10.943.3"></span>τὰς μέντοι φλέβας, ὅτ’ ἄν ποτε ἐκτέμνῃς τι μόριον
<span class="lb" data-page="10.943" data-line="4" id="l10.943.4"></span>αὐτῶν, οὐκ ἀναγκαῖον οὕτως ἀσήπτοις ὕλαις διαδεῖν, ἀλλ’
<span class="lb" data-page="10.943" data-line="5" id="l10.943.5"></span>ἀρκεῖ καὶ τῶν ἄλλων τις. ἐπὶ μὲν γὰρ τῶν ἀρτηριῶν ἡ διηνεκὴς
<span class="lb" data-page="10.943" data-line="6" id="l10.943.6"></span>κίνησις ἀνοίγνυσι τὰ στόματα τῶν τετμημένων ἀγγείων·
<span class="lb" data-page="10.943" data-line="7" id="l10.943.7"></span>ἐπὶ δὲ τῶν φλεβῶν, ὅταν ἅπαξ μύσῃ καθ’ ὁντιναοῦν τρόπον
<span class="lb" data-page="10.943" data-line="8" id="l10.943.8"></span>ἤτοι πιληθέντα δι’ ἐπιδέσεως <span class="milestone ed2page" data-n="10.318" data-unit="ed2page" id="ed2page.10.318"></span>ἢ στυφθέντα διὰ φαρμάκων,
<span class="lb" data-page="10.943" data-line="9" id="l10.943.9"></span>ἐπιτρέπει τῇ πέριξ σαρκὶ περιφύεσθαι, καὶ μάλισθ’
<span class="lb" data-page="10.943" data-line="10" id="l10.943.10"></span>ὅταν ἀκίνητον ἔχῃ τὸ μέρος ὁ χειρουργηθεὶς ἄνθρωπος, ἔτι
<span class="lb" data-page="10.943" data-line="11" id="l10.943.11"></span>δὲ μᾶλλον, ἐὰν καὶ ἀνάῤῥοπον ἔχῃ ἐπὶ κενῷ τῷ σύμπαντι
<span class="lb" data-page="10.943" data-line="12" id="l10.943.12"></span>σώματι. καὶ γάρ τοι καὶ τοὺς κιρσοὺς οὕτω θεραπεύομεν.
<span class="lb" data-page="10.943" data-line="13" id="l10.943.13"></span>ὀνομάζεται δὲ κιρσὸς ἡ ἀνευρυσμένη φλέψ. ἀνευρύνεται δ’
<span class="lb" data-page="10.943" data-line="14" id="l10.943.14"></span>ἐν ὄρχεσί τε καὶ σκέλεσι τοὐπίπαν. ἐπεὶ δὲ γραφομένων ἔτι
<span class="lb" data-page="10.943" data-line="15" id="l10.943.15"></span>τῶνδε τῶν ὑπομνημάτων ἠξίωσαν οὐκ ὀλίγοι τῶν ἑταίρων
<span class="lb" data-page="10.943" data-line="16" id="l10.943.16"></span>ἐπὶ τῇ τελευτῇ τῆς ὅλης πραγματείας ἁπάντων ἐφεξῆς με τῶν
<span class="lb" data-page="10.943" data-line="17" id="l10.943.17"></span>κατὰ χειρουργίαν μνημονεῦσαι, διὰ τοῦτο καὶ νῦν ὁ περὶ τῶν
<span class="lb" data-page="10.943" data-line="18" id="l10.943.18"></span>κιρσῶν ἀναβεβλήσθω λόγος. ὄντων δ’ οὐκ ὀλίγων κατὰ
<span class="pb" data-page="10.944" id="p10.944"></span>
<span class="lb" data-page="10.944" data-line="1" id="l10.944.1"></span>μέρος ἐν ὀφθαλμοῖς παθῶν εἰδικωτέρας θεραπείας δεομένων,
<span class="lb" data-page="10.944" data-line="2" id="l10.944.2"></span>οὐδ’ ὑπὲρ ἐκείνων ἔτι λέγειν ἐνταυθοῖ προσήκει. τῷ μὲν γὰρ
<span class="lb" data-page="10.944" data-line="3" id="l10.944.3"></span>ἐπιμελῶς ἀνεγνωκότι τὰ πρόσθεν εἰρημένα καὶ φύσει συνετῷ
<span class="lb" data-page="10.944" data-line="4" id="l10.944.4"></span>ῥᾷστόν ἐστι κατὰ τὴν ἀκολουθίαν ἐξευρίσκειν ἅπαντα· τοῖς
<span class="lb" data-page="10.944" data-line="5" id="l10.944.5"></span>δὲ μὴ τοιούτοις ἄμεινον ἰδίᾳ γράψαι θεραπευτικὴν πραγματείαν
<span class="lb" data-page="10.944" data-line="6" id="l10.944.6"></span>ἁπάντων τῶν ἐν ὀφθαλμοῖς παθῶν, ἐπεὶ καὶ πολλοὶ
<span class="lb" data-page="10.944" data-line="7" id="l10.944.7"></span>τῶν ἑταίρων οὕτως ἀξιοῦσιν.
</p>
          </article>

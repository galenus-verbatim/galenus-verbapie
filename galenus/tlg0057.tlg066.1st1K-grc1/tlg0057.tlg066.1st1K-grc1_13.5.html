<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.5">
<span class="pb page1" data-page="10.880" id="p10.880"></span>
<span class="milestone ed1page page1" data-n="4.174" data-unit="ed1page" id="ed1page.4.174"></span>
<span class="milestone ed2page page1" data-n="10.296" data-unit="ed2page" id="ed2page.10.296"></span>
            <p>
<span class="lb" data-page="10.880" data-line="14" id="l10.880.14"></span>Μεμνῆσθαι δ’ οἶμαί σε καὶ τούτου τοῦ
<span class="lb" data-page="10.880" data-line="15" id="l10.880.15"></span>δεδειγμένου πολλάκις, ὡς ἐκ τῶν ἰσχυροτέρων μορίων ὠθούμενα
<span class="lb" data-page="10.880" data-line="16" id="l10.880.16"></span>τὰ περιττὰ κατὰ πλῆθος ἢ ποιότητα τοῖς ἀσθενεστέροις
<span class="lb" data-page="10.880" data-line="17" id="l10.880.17"></span>ἐγκατασκήπτει· καὶ διὰ τοῦτό γε καὶ οἱ ἀδένες ἑτοίμως
<span class="lb" data-page="10.880" data-line="18" id="l10.880.18"></span>δέχονται τὸ ῥεῦμα καὶ μάλισθ’ ὅσοι μανώτεροι φύσει.
<span class="pb" data-page="10.881" id="p10.881"></span>
<span class="lb" data-page="10.881" data-line="1" id="l10.881.1"></span>σφοδρότερος μὲν γὰρ ὁ τῶν ἀρτηριῶν καὶ φλεβῶν καὶ νεύρων
<span class="lb" data-page="10.881" data-line="2" id="l10.881.2"></span>καὶ μυῶν ἐστι τόνος· ἀσθενέστερος δὲ καὶ ἴσως οὐδ’ ὅλως
<span class="lb" data-page="10.881" data-line="3" id="l10.881.3"></span>ὁ τῶν ἀδενωδῶν σωμάτων. <span class="milestone ed2page" data-n="10.297" data-unit="ed2page" id="ed2page.10.297"></span>οὕτως οὖν καὶ δι’ ἕλκος ἐν
<span class="lb" data-page="10.881" data-line="4" id="l10.881.4"></span>δακτύλῳ γενόμενον ἤτοι ποδὸς ἢ χειρὸς οἱ κατὰ τὸν βουβῶνα
<span class="lb" data-page="10.881" data-line="5" id="l10.881.5"></span>καὶ τὴν μασχάλην ἀδένες ἐξαίρονταί τε καὶ φλεγμαίνουσι,
<span class="lb" data-page="10.881" data-line="6" id="l10.881.6"></span>τοῦ καταῤῥέοντος ἐπ’ ἄκρον τὸ κῶλον αἵματος ἀπολαβόντες
<span class="lb" data-page="10.881" data-line="7" id="l10.881.7"></span>πρῶτοι. καὶ κατὰ τράχηλον δὲ καὶ παρ’ ὦτα
<span class="lb" data-page="10.881" data-line="8" id="l10.881.8"></span>πολλάκις ἐξῄρθησαν ἀδένες, ἑλκῶν γενομένων ἤτοι κατὰ τὴν
<span class="lb" data-page="10.881" data-line="9" id="l10.881.9"></span>κεφαλὴν ἢ τὸν τράχηλον ἤ τι τῶν πλησίων μορίων· ὀνομάζουσι
<span class="lb" data-page="10.881" data-line="10" id="l10.881.10"></span>δὲ τοὺς οὕτως ἐξαρθέντας ἀδένας βουβῶνας. εἰ δὲ
<span class="lb" data-page="10.881" data-line="11" id="l10.881.11"></span>σκιῤῥωδεστέρα ποτ’ αὐτῶν ἡ φλεγμονὴ γένοιτο, δυσίατός τέ
<span class="lb" data-page="10.881" data-line="12" id="l10.881.12"></span>ἐστι καὶ καλεῖται χοιράς. ἥτις μὲν οὖν ἐστιν ἡ τῶν χοιράδων
<span class="lb" data-page="10.881" data-line="13" id="l10.881.13"></span>ἴασις ἰδία, κατὰ τὸν ἑξῆς λόγον εἰρήσεται. νυνὶ δὲ περὶ τῶν
<span class="lb" data-page="10.881" data-line="14" id="l10.881.14"></span>φλεγμονῶν ἐπειδὴ περὶ τούτων πρόκειται διελθεῖν, ἀναλαβόντες
<span class="lb" data-page="10.881" data-line="15" id="l10.881.15"></span>περὶ τούτων αὖθις λέγωμεν· ὡς τὸ κωλύειν αὐτὰς ἀρχομένας
<span class="lb" data-page="10.881" data-line="16" id="l10.881.16"></span>ἐκκοπτόντων τὴν γεννῶσαν αἰτίαν γίγνεται. καὶ πρῶτόν
<span class="lb" data-page="10.881" data-line="17" id="l10.881.17"></span>γε περὶ τῶν ἐφ’ ἕλκεσι φλεγμονῶν εἴπωμεν· ἐπειδὰν γὰρ
<span class="lb" data-page="10.881" data-line="18" id="l10.881.18"></span>ἐγγὺς ἀρτηρίας μεγάλης ἤ φλεβὸς ἕλκος γένηται, τάχιστα
<span class="pb" data-page="10.882" id="p10.882"></span>
<span class="lb" data-page="10.882" data-line="1" id="l10.882.1"></span>μὲν οἱ βουβῶνες ἀνίστανται. φαίνεται δ’ ἐνίοτε καὶ ἡ φλέψ
<span class="lb" data-page="10.882" data-line="2" id="l10.882.2"></span>αὐτὴ καθ’ ὅλον τὸ κῶλον ἐρυθρά τε καὶ θερμὴ καὶ τεταμένη,
<span class="lb" data-page="10.882" data-line="3" id="l10.882.3"></span>καὶ εἰ θίγῃς αὐτῆς ὀδυνωμένη. πληθωρικοῦ μὲν οὖν ὄντος
<span class="lb" data-page="10.882" data-line="4" id="l10.882.4"></span>ἢ κακοχύμου τοῦ παντὸς σώματος ἡ θεραπεία δύσκολος
<span class="lb" data-page="10.882" data-line="5" id="l10.882.5"></span>γίνεται, ὑγιεινοῦ δ’ ἀκριβῶς ῥᾳδία. θερμαίνειν τε γὰρ καὶ
<span class="lb" data-page="10.882" data-line="6" id="l10.882.6"></span>ὑγραίνειν χρὴ μετρίως ὅλον τὸ κῶλον, ὅπως ἀνώδυνον γένοιτο,
<span class="lb" data-page="10.882" data-line="7" id="l10.882.7"></span>γινώσκεις δὲ δήπου τὴν τῶν τοιούτων ὕλην, αὐτῷ μὲν οὖν
<span class="lb" data-page="10.882" data-line="8" id="l10.882.8"></span>τῷ ἕλκει τῆς τετραφαρμάκου δυνάμεως ἐπιτιθεμένης ἐν
<span class="lb" data-page="10.882" data-line="9" id="l10.882.9"></span>μοτῷ· λύεται δὲ ῥοδίνῳ μὲν μάλιστα, μὴ παρόντος δὲ αὐτοῦ,
<span class="lb" data-page="10.882" data-line="10" id="l10.882.10"></span>τῶν χαλαστικῶν ἐλαίῳ τινί· τῷ δὲ ὅλῳ κώλῳ περιελιττομένου
<span class="lb" data-page="10.882" data-line="11" id="l10.882.11"></span>πιλήματος ἐλαίῳ θερμῷ βεβρεγμένου. καὶ μέντοι καὶ
<span class="lb" data-page="10.882" data-line="12" id="l10.882.12"></span>αὐτῷ τῷ ἕλκει τὸ φάρμακον ἐπιτιθέναι χρὴ θερμὸν, ἔξωθέν
<span class="lb" data-page="10.882" data-line="13" id="l10.882.13"></span>τε καταπλάττειν αὐτῷ θερμῷ καταπλάσματι τὸ μὲν
<span class="lb" data-page="10.882" data-line="14" id="l10.882.14"></span>ἄλευρον ἤτοι κρίθινον ἢ πύρινον ἢ μικτὸν ἐξ ἀμφοῖν ἔχοντι,
<span class="lb" data-page="10.882" data-line="15" id="l10.882.15"></span>τὸ. δὲ ὑγρὸν ὕδωρ μετ’ ἐλαίου βραχέος. οὕτω δὲ καὶ αὐτῷ
<span class="lb" data-page="10.882" data-line="16" id="l10.882.16"></span>τῷ ἀδένι τῷ φλεγμαίνειν ἠργμένῳ παρηγορικῶς χρὴ προσφέρεσθαι
<span class="lb" data-page="10.882" data-line="17" id="l10.882.17"></span>τήν γε πρώτην ἡμέραν ἐξ ἐλαίου θερμοῦ διάβροχον
<span class="lb" data-page="10.882" data-line="18" id="l10.882.18"></span>ἔριον ἐπιτιθέντας, οὐχ ὥς τινες εὐθέως μεθ’ ἁλῶν·
<span class="pb" data-page="10.883" id="p10.883"></span>
<span class="lb" data-page="10.883" data-line="1" id="l10.883.1"></span>ὕστερον γὰρ ἐκείνοις χρησόμεθα, τοῦ τε καθ’ ὅλον τὸ κῶλον
<span class="lb" data-page="10.883" data-line="2" id="l10.883.2"></span>ὄγκου παρηγορηθέντος, ἀνωδύνου τε τοῦ ἕλκους γενομένου.
<span class="lb" data-page="10.883" data-line="3" id="l10.883.3"></span>καὶ μέντοι γε καὶ τὸ μακεδονικὸν καλούμενον φάρμακον,
<span class="lb" data-page="10.883" data-line="4" id="l10.883.4"></span>ὡσαύτως τῇ τετραφαρμάκῳ δυνάμει κατὰ τῶν ἑλκῶν ἐπιφέρειν
<span class="lb" data-page="10.883" data-line="5" id="l10.883.5"></span>προσήκει· καὶ γὰρ καὶ παραπλήσιά πως ἀλλήλοις ἐστὶ, μόνῳ
<span class="lb" data-page="10.883" data-line="6" id="l10.883.6"></span>τῷ λιβανωτῷ πλεονεκτοῦντος τοῦ μακεδονικοῦ. πληθωρικοῦ
<span class="lb" data-page="10.883" data-line="7" id="l10.883.7"></span>δ’ ὄντος ἢ κακοχύμου τοῦ σώματος ἡ διὰ τῶν οὕτω θερμαινόντων
<span class="lb" data-page="10.883" data-line="8" id="l10.883.8"></span>ἀγωγὴ ῥευματίζει τὸ κῶλον. οὐ μὴν οὐδ’ ἄλλῃ τινὶ
<span class="lb" data-page="10.883" data-line="9" id="l10.883.9"></span>χρῆσθαι δυνατόν. ἀναγκαζόμεθα τοιγαροῦν ἐνίοτε κενοῦν
<span class="lb" data-page="10.883" data-line="10" id="l10.883.10"></span>αἵματος ἤτοι φλέβα τέμνοντες ἢ ἀποσχάζοντες τὰ μὴ πεπονθότα
<span class="lb" data-page="10.883" data-line="11" id="l10.883.11"></span>κῶλα. χειρὸς μὲν γὰρ κακῶς ἐχούσης τὰ σκέλη, τοῦ δ’
<span class="lb" data-page="10.883" data-line="12" id="l10.883.12"></span>ἑτέρου τῶν σκελῶν πεπονθότος τὸ λοιπόν. ταύτας γὰρ τὰς
<span class="lb" data-page="10.883" data-line="13" id="l10.883.13"></span>κενώσεις ἐνδείκνυται τὸ πλῆθος, ὥσπερ γε καὶ ἡ κακοχυμία
<span class="lb" data-page="10.883" data-line="14" id="l10.883.14"></span>τὴν τοῦ πλεονάζοντος χυμοῦ κάθαρσιν. ὡς τὰ πολλὰ μὲν
<span class="lb" data-page="10.883" data-line="15" id="l10.883.15"></span>οὖν ἐπὶ τοῖς εἰρημένοις βοηθήμασι παύεται τῶν ἀδένων ἡ
<span class="lb" data-page="10.883" data-line="16" id="l10.883.16"></span>φλεγμονή. πολλάκις δ’ ἤτοι τοῦ θεραπεύοντος βραδύνοντος
<span class="lb" data-page="10.883" data-line="17" id="l10.883.17"></span>περὶ τὴν τοῦ παντὸς σώματος κένωσιν ἢ αὐτοῦ τοῦ κάμνοντος
<span class="lb" data-page="10.883" data-line="18" id="l10.883.18"></span>ὑπὸ μαλακίας αὐτὴν οὐ προσιεμένου, μείζων ἡ φλεγμονὴ ﻿
<span class="pb" data-page="10.884" id="p10.884"></span>
<span class="lb" data-page="10.884" data-line="1" id="l10.884.1"></span>γίνεται τῶν ἀδένων, ὡς εἰς ἐκπύησιν ἔρχεσθαι. καὶ μέντοι
<span class="lb" data-page="10.884" data-line="2" id="l10.884.2"></span>καὶ τὰ καλούμενα φύματα κατ’ αὐτοὺς τοὺς ἀδένας συμβαίνει,
<span class="lb" data-page="10.884" data-line="3" id="l10.884.3"></span>διὰ ῥεῦμα κατασκῆψαν ἄνευ τῆς ἕλκους προφάσεως. ὅταν
<span class="lb" data-page="10.884" data-line="4" id="l10.884.4"></span>οὖν ποτε διατείνωνται σφοδρῶς ἀδένες ἢ ἁπλῶς ὁτιοῦν μόριον
<span class="lb" data-page="10.884" data-line="5" id="l10.884.5"></span>ἄλλο φλεγμαῖνον, ἀναγκαζόμεθα προκενώσαντες τὸ ὅλον
<span class="lb" data-page="10.884" data-line="6" id="l10.884.6"></span>ἀποσχάζειν αὐτό. κενοῦμεν δὲ τὸ ὅλον, <span class="milestone ed2page" data-n="10.298" data-unit="ed2page" id="ed2page.10.298"></span>ὡς κᾀν τῷ
<span class="lb" data-page="10.884" data-line="7" id="l10.884.7"></span>περὶ πλήθους ἐδείξαμεν, οὐ μόνον ἐν πληθωρικῇ διαθέσει
<span class="lb" data-page="10.884" data-line="8" id="l10.884.8"></span>γιγνόμενον, ἀλλὰ καὶ διὰ μέγεθος τοῦ πάθους, ἐν συμμετρίᾳ
<span class="lb" data-page="10.884" data-line="9" id="l10.884.9"></span>χυμῶν καθεστηκότος τοῦ παντὸς σώματος. ἡ γὰρ ὀδύνη καὶ
<span class="lb" data-page="10.884" data-line="10" id="l10.884.10"></span>ἡ θερμασία τοῦ φλεγμαίνοντος μέλους αἰτίαι ῥεύματος γίνονται,
<span class="lb" data-page="10.884" data-line="11" id="l10.884.11"></span>κᾂν ἀπέριττον ᾖ τὸ σύμπαν σῶμα. χρὴ τοίνυν ἐνδεέστερον
<span class="lb" data-page="10.884" data-line="12" id="l10.884.12"></span>αὐτὸ ποιεῖν τηνικαῦτα κενοῦντα κένωσιν, ἥτις ἂν
<span class="lb" data-page="10.884" data-line="13" id="l10.884.13"></span>ἁρμόττειν φαίνηται μάλιστα τῇ θ’ ἡλικίᾳ καὶ τῇ φύσει τοῦ
<span class="lb" data-page="10.884" data-line="14" id="l10.884.14"></span>κάμνοντος, ἐπισκοποῦντα καὶ τὴν ὥραν καὶ τὴν χώραν καὶ
<span class="lb" data-page="10.884" data-line="15" id="l10.884.15"></span>τὰ ἔθη τοῦ νοσοῦντος· ὑπὲρ ὧν ἤδη πολλάκις ἐν πολλοῖς
<span class="lb" data-page="10.884" data-line="16" id="l10.884.16"></span>εἴπομεν, ὥστε κᾂν μὴ προσκέηταί ποτε τῷ λόγῳ, <span class="milestone ed1page" data-n="4.175" data-unit="ed1page" id="ed1page.4.175"></span>συνυπακούειν
<span class="lb" data-page="10.884" data-line="17" id="l10.884.17"></span>αὐτὰ χρή. ὅταν τὸ οἷον ζέον τῆς φλεγμονῆς παύσηται,
<span class="lb" data-page="10.884" data-line="18" id="l10.884.18"></span>τῶν παρηγορικῶν ἀποχωροῦντα καταπλασμάτων ἐπὶ
<span class="pb" data-page="10.885" id="p10.885"></span>
<span class="lb" data-page="10.885" data-line="1" id="l10.885.1"></span>τὰ διαφορητικὰ χρὴ μεταβαίνειν κατὰ βραχὺ, πρῶτον μὲν
<span class="lb" data-page="10.885" data-line="2" id="l10.885.2"></span>τοῖς παρηγορικοῖς μιγνύντα μέλιτος ὀλίγον, εἶτ’ ἀφαιροῦντα
<span class="lb" data-page="10.885" data-line="3" id="l10.885.3"></span>μὲν ὅλον τὸ πύρινον ἄλευρον, ἀρκούμενον δὲ τῷ κριθίνῳ
<span class="lb" data-page="10.885" data-line="4" id="l10.885.4"></span>μετὰ τοῦ καὶ τὸ μέλι προσαύξειν, εἶθ’ ἑξῆς ἐπί τι τῶν διαφορούντων
<span class="lb" data-page="10.885" data-line="5" id="l10.885.5"></span>ἰέναι φαρμάκων ὅσα ταῖς συστάσεσιν ἤτοι γ’ ὑγρὰ
<span class="lb" data-page="10.885" data-line="6" id="l10.885.6"></span>τοῖς ἐμμότοις ὁμοίως ἐστὶν ἢ κηρωτοειδῆ. ἀφίστασθαι δὲ τῶν
<span class="lb" data-page="10.885" data-line="7" id="l10.885.7"></span>σκληρῶν, οἷα πολλὰ τῶν ἐμπλαστῶν ἐστι· συντείνει τε γὰρ
<span class="lb" data-page="10.885" data-line="8" id="l10.885.8"></span>τὰ λείψανα τῶν φλεγμονῶν, αὖθίς τε φλεγμαίνειν ἀναγκάζει
<span class="lb" data-page="10.885" data-line="9" id="l10.885.9"></span>τὰ πεπονθότα μόρια. κᾂν εἰ πῦον δέ τι κατὰ τὸ διαπυῆσαν
<span class="lb" data-page="10.885" data-line="10" id="l10.885.10"></span>ἀξιόλογον εἴη περιεχόμενον, οὐ χρὴ τέμνειν αὐτίκα, καθάπερ
<span class="lb" data-page="10.885" data-line="11" id="l10.885.11"></span>ἔνιοι πράττουσιν, ἀλλὰ διαφορεῖν ἐπιχειρεῖν τοῖς τοῦτο δρᾷν
<span class="lb" data-page="10.885" data-line="12" id="l10.885.12"></span>πεφύκοσι φαρμάκοις, ὧν ἡ χρῆσις ἐστοχάσθω τῆς διαθέσεως·
<span class="lb" data-page="10.885" data-line="13" id="l10.885.13"></span>ὅταν μὲν γὰρ ἔτι φλεγμονῶδές τι κατὰ τὸ μόριον ᾖ, τὰ δριμέα
<span class="lb" data-page="10.885" data-line="14" id="l10.885.14"></span>τῶν φαρμάκων ἐρεθίζει μᾶλλον ἢ διαφορεῖ. ὅταν δὲ φαίνηταί
<span class="lb" data-page="10.885" data-line="15" id="l10.885.15"></span>σοι τὸ τῆς φλεγμονῆς λείψανον σκιῤῥῶδες γινόμενον,
<span class="lb" data-page="10.885" data-line="16" id="l10.885.16"></span>θαῤῥεῖν ἤδη τοῖς ἰσχυροῖς φαρμάκοις, ἐπιβλέποντα δὶς τῆς
<span class="lb" data-page="10.885" data-line="17" id="l10.885.17"></span>ἡμέρας ὁποῖόν τι δρᾷ κατὰ μὲν τὴν ἕω τὸ πρότερον, εἰς τὴν
<span class="lb" data-page="10.885" data-line="18" id="l10.885.18"></span>ἑσπέραν δὲ τὸ δεύτερον. εἰ δὲ καὶ βαλανείῳ χρῷτο, καὶ κατὰ
<span class="pb" data-page="10.886" id="p10.886"></span>
<span class="lb" data-page="10.886" data-line="1" id="l10.886.1"></span>τὸν ἐκείνου καιρόν. ὅταν οὖν ἴδῃς. ποτὲ διὰ τὴν τοῦ φαρμάκου
<span class="lb" data-page="10.886" data-line="2" id="l10.886.2"></span>δριμύτητα τὸ πεπονθὸς μέρος ἠρεθισμένον ὡς ὀγκωδέστερον
<span class="lb" data-page="10.886" data-line="3" id="l10.886.3"></span>ἢ ἐρυθρότερον ἢ ὀδυνωδέστερον γεγονέναι, παρηγόρει
<span class="lb" data-page="10.886" data-line="4" id="l10.886.4"></span>μεταξὺ τῇ διὰ τῶν σπόγγων πυρίᾳ. καὶ αὕτη δέ σοι ποτὲ
<span class="lb" data-page="10.886" data-line="5" id="l10.886.5"></span>μὲν ἔξ ὕδατος ἔστω ποτίμου, ποτὲ δ’ ἁλῶν ἔχοντός τι κατὰ
<span class="lb" data-page="10.886" data-line="6" id="l10.886.6"></span>τὰς σκιῤῥωδεστέρας δηλονότι φλεγμονάς. εἰ δὲ καὶ νικηθείη
<span class="lb" data-page="10.886" data-line="7" id="l10.886.7"></span>ποτὲ τὰ φάρμακα πρὸς τοῦ πλήθους τοῦ πύου καὶ φαίνοιτο
<span class="lb" data-page="10.886" data-line="8" id="l10.886.8"></span>μὴ δυνάμενα διαφορῆσαι πᾶν αὐτὸ, τέμνειν χρὴ τὸ οὕτως
<span class="lb" data-page="10.886" data-line="9" id="l10.886.9"></span>ἀφιστάμενον, ἔνθα μάλιστά ἐστιν ὑψηλότατον ἑαυτοῦ· καὶ
<span class="lb" data-page="10.886" data-line="10" id="l10.886.10"></span>γὰρ λεπτότατον εὑρήσεις ἐνταῦθα τὸ δέρμα. μέμνησο δὲ καὶ
<span class="lb" data-page="10.886" data-line="11" id="l10.886.11"></span>θατέρου σκοποῦ τοῦ τῆς ὑποῤῥύσεως ἐν τῇ τομῇ· καὶ πρὸς
<span class="lb" data-page="10.886" data-line="12" id="l10.886.12"></span>ἀμφότερα ἀποβλέπων οὕτως σχάζε τὸ διαπυῆσαν· ἐπιτίθει
<span class="lb" data-page="10.886" data-line="13" id="l10.886.13"></span>τε φάρμακον ἐφεξῆς τῶν ξηραινόντων ἀδήκτως. εἰ δὲ καὶ
<span class="lb" data-page="10.886" data-line="14" id="l10.886.14"></span>σεσηπέναι φαίνοιτό τινα τοῦ διαπυήσαντος, ἐκκόπτειν ἀναγκαῖον
<span class="lb" data-page="10.886" data-line="15" id="l10.886.15"></span>αὐτά. τινὲς δ’ ἐπὶ τῶν κατὰ μασχάλην καὶ βουβῶνα
<span class="lb" data-page="10.886" data-line="16" id="l10.886.16"></span>διαπυϊσκόντων ἀεὶ κελεύουσι μυρσινοειδῶς ἐκτέμνειν τοῦ
<span class="lb" data-page="10.886" data-line="17" id="l10.886.17"></span>δέρματος, ἐπειδὴ φύσει χαλαρὸν ἐν αὐτοῖς ἐστι καὶ διὰ τοῦτο
<span class="lb" data-page="10.886" data-line="18" id="l10.886.18"></span>δεχόμενον ἑτοίμως πᾶν τὸ παραγινόμενον ἐπ’ αὐτό· καὶ
<span class="pb" data-page="10.887" id="p10.887"></span>
<span class="lb" data-page="10.887" data-line="1" id="l10.887.1"></span>φλεγμαίνουσι ῥᾳδίως ἐπὶ σμικραῖς προφάσεσι. καὶ μεγίστας
<span class="lb" data-page="10.887" data-line="2" id="l10.887.2"></span>γ’ ἔνιοι τὰς περιτομὰς εἰώθασι ποιεῖσθαι, δι’ ἃς αἴσχιστόν
<span class="lb" data-page="10.887" data-line="3" id="l10.887.3"></span>τε τὸ μέρος εἰς οὐλὴν ἀχθὲν γίνεται καὶ προσέτι καὶ
<span class="lb" data-page="10.887" data-line="4" id="l10.887.4"></span>ἀσθενέστερον ἐμποδίζει τε πολλάκις εἰς τὰς κινήσεις. ταῦτ’
<span class="lb" data-page="10.887" data-line="5" id="l10.887.5"></span>οὖν ἡμεῖς φυλαττόμενοι τὰ μὲν πλεῖστα μόνῃ τῇ τομῇ μετὰ
<span class="lb" data-page="10.887" data-line="6" id="l10.887.6"></span>φαρμάκων ξηραινόντων ἱκανῶς ἰασάμεθα τὰς τοιαύτας
<span class="lb" data-page="10.887" data-line="7" id="l10.887.7"></span>διαθέσεις· εἰ δέ ποτε καὶ περιτέμνειν ἐδέησε, διὰ τὸ πλῆθος
<span class="lb" data-page="10.887" data-line="8" id="l10.887.8"></span>οὐ τοῦ πύου μόνον, ἀλλὰ καὶ τῶν ἐφθαρμένων σωμάτων,
<span class="lb" data-page="10.887" data-line="9" id="l10.887.9"></span><span class="milestone ed2page" data-n="10.299" data-unit="ed2page" id="ed2page.10.299"></span>ἤρκεσεν ἡμῖν οὐ πάνυ μεγάλη μυρσινοειδὴς περιαίρεσις.
<span class="lb" data-page="10.887" data-line="10" id="l10.887.10"></span>ἐχούσης δὲ τῆς τοιαύτης τὸ μῆκος μεῖζον τοῦ πλάτους,
<span class="lb" data-page="10.887" data-line="11" id="l10.887.11"></span>ἐγκάρσιον ἔστω τὸ μῆκος ἐπὶ τοῦ βουβῶνος, οὐ κατ’ εὐθὺ
<span class="lb" data-page="10.887" data-line="12" id="l10.887.12"></span>τοῦ κώλου. καὶ γὰρ κατὰ φύσιν οὕτως ἐπιπτύσσεται τὸ δέρμα
<span class="lb" data-page="10.887" data-line="13" id="l10.887.13"></span>ἑαυτῷ, καμπτόντων τὸ κῶλον. ἐπὶ δὲ τῇ περιαιρέσει πληροῦν
<span class="lb" data-page="10.887" data-line="14" id="l10.887.14"></span>χρὴ τὸ πεπονθὸς μόριον τῇ καλουμένῃ μάννῃ· ἔστι
<span class="lb" data-page="10.887" data-line="15" id="l10.887.15"></span>δὲ ὑπόσεισμα λιβανωτοῦ τὸ φάρμακον τοῦτο, στύψεώς τε
<span class="lb" data-page="10.887" data-line="16" id="l10.887.16"></span>μετέχον ὀλίγης καὶ κατὰ τοῦτο καὶ αὐτοῦ τοῦ λιβανωτοῦ
<span class="lb" data-page="10.887" data-line="17" id="l10.887.17"></span>πρὸς ἔνια βέλτιον. ἐκεῖνος γὰρ ἐκ τῆς πυητικῆς δυνάμεώς
<span class="lb" data-page="10.887" data-line="18" id="l10.887.18"></span>ἐστι μόνης, ὡς ἂν μὴ μετέχων στύψεως, καὶ μᾶλλον ὁ λιπαρώτερος
<span class="pb" data-page="10.888" id="p10.888"></span>
<span class="lb" data-page="10.888" data-line="1" id="l10.888.1"></span>ἐν αὐτῷ καὶ τῇ χροιᾷ λευκότερος, ὥσπερ γε ὁ τοῦδε
<span class="lb" data-page="10.888" data-line="2" id="l10.888.2"></span>ξανθότερος ξηραντικώτερός ἐστι. τῇ δὲ μάννῃ καὶ φλοιοῦ
<span class="lb" data-page="10.888" data-line="3" id="l10.888.3"></span>τι λιβανωτοῦ μέμικται σμικρὸν, ἀφ’ οὗ τὸ στῦφον ἔχει.
<span class="lb" data-page="10.888" data-line="4" id="l10.888.4"></span>τοῦτο δ’ αὐτὸ τὸ φάρμακον ὁ φλοιὸς τοῦ λιβανωτοῦ καὶ στύφει
<span class="lb" data-page="10.888" data-line="5" id="l10.888.5"></span>καὶ ξηραίνει γενναίως. διὸ καὶ πρὸς τὰς μετριωτέρας
<span class="lb" data-page="10.888" data-line="6" id="l10.888.6"></span>αἱμοῤῥαγίας αὐτῷ χρώμεθα μόνῳ, καθάπερ γε καὶ πρὸς τὰς
<span class="lb" data-page="10.888" data-line="7" id="l10.888.7"></span>σφοδροτέρας καυθέντι μόνῳ καὶ τῷ τε διηθημένῳ δηλονότι
<span class="lb" data-page="10.888" data-line="8" id="l10.888.8"></span>καὶ χνοώδει γεγονότι. καὶ μὲν δὴ καὶ παρηγορῆσαι χρὴ πρότερον
<span class="lb" data-page="10.888" data-line="9" id="l10.888.9"></span>τὸ τμηθὲν, ὡς εἴρηται, μέρος εἰς ὅσον ἂν φαίνηται
<span class="lb" data-page="10.888" data-line="10" id="l10.888.10"></span>δεόμενον, ἐπιβροχῆς μὲν πρῶτον, εἶτα καταπλάσματος, εἶτα
<span class="lb" data-page="10.888" data-line="11" id="l10.888.11"></span>τῶν ὑγραινόντων τινὸς φαρμάκων ἢ μὴ ξηραινόντων, ἔξωθεν
<span class="lb" data-page="10.888" data-line="12" id="l10.888.12"></span>ἐπιτιθεμένων δηλονότι τούτων. κατ’ αὐτοῦ γὰρ τοῦ ἡλκωμένου
<span class="lb" data-page="10.888" data-line="13" id="l10.888.13"></span>τήν τε μάννην, ὡς εἴρηται, καὶ τῶν ἐμμότων φαρμάκων
<span class="lb" data-page="10.888" data-line="14" id="l10.888.14"></span>τὰ διαπυΐσκοντα μὲν πρῶτον, εἶτ’ ἀνακαθαίροντα θετέον
<span class="lb" data-page="10.888" data-line="15" id="l10.888.15"></span>ἐστίν· ἐφ’ οἷς εἰ μὲν εἴη κοιλότης ἔτι, τὰ σαρκοῦντα προσφέρειν,
<span class="lb" data-page="10.888" data-line="16" id="l10.888.16"></span>εἰ δ’ οὐκ εἴη, τὰ συνουλωτικά τε καὶ ἐπουλωτικὰ
<span class="lb" data-page="10.888" data-line="17" id="l10.888.17"></span>καλούμενα, καθάπερ καὶ τὸ διὰ τῆς καδμίας. ἐπεὶ δὲ καὶ ﻿
<span class="pb" data-page="10.889" id="p10.889"></span>
<span class="lb" data-page="10.889" data-line="1" id="l10.889.1"></span>κατὰ τὴν τούτων χρῆσιν οὐ σμικρόν τι παρορᾶται τοῖς πλείστοις
<span class="lb" data-page="10.889" data-line="2" id="l10.889.2"></span>τῶν ἰατρῶν, ἄμεινον ἂν εἴη καὶ περὶ τούτων δηλῶσαι.
<span class="lb" data-page="10.889" data-line="3" id="l10.889.3"></span>τηνικαῦτα γὰρ εἰς οὐλὴν ἄγειν ἄρχονται τὰ ἕλκη, τοῖς
<span class="lb" data-page="10.889" data-line="4" id="l10.889.4"></span>ἐπουλωτικοῖς χρώμενοι φαρμάκοις, ὁπόταν ἀκριβῶς ἀναπληρωθῇ
<span class="lb" data-page="10.889" data-line="5" id="l10.889.5"></span>καὶ μηδὲν ἔτ’ ἔχῃ κοῖλον, εἶτ’ αὐτοῖς συμβαίνει
<span class="lb" data-page="10.889" data-line="6" id="l10.889.6"></span>τὰς οὐλὰς ἐργάζεσθαι τοῦ πέριξ δέρματος ὑψηλοτέρας.
<span class="lb" data-page="10.889" data-line="7" id="l10.889.7"></span>ὅπως οὖν ἐκείνῳ γίγνοιντο ἴσαι, τοῖς τοιούτοις φαρμάκοις
<span class="lb" data-page="10.889" data-line="8" id="l10.889.8"></span>χρῆσθαι προσήκει, πρὶν ἀκριβῶς ὁμαλὲς ἀποδειχθῆναι τὸ
<span class="lb" data-page="10.889" data-line="9" id="l10.889.9"></span>ἕλκος, ἐπὶ μὲν τὰ χείλη διὰ μήλης πυρῆνος ἐπιτιθέντας
<span class="lb" data-page="10.889" data-line="10" id="l10.889.10"></span>τῶν ξηρῶν τι φαρμάκων, ὧν ἐν τῇ τῶν ἑλκῶν ἐμνημονεύσαμεν
<span class="lb" data-page="10.889" data-line="11" id="l10.889.11"></span>θεραπείᾳ· τῷ δ’ ἄλλῳ μοτῷ σκέποντας, κεχρισμένῳ
<span class="lb" data-page="10.889" data-line="12" id="l10.889.12"></span>τῶν ἐπουλωτικῶν τινι φαρμάκων, ὑγρῶν τῇ συστάσει.
<span class="lb" data-page="10.889" data-line="13" id="l10.889.13"></span>προκοπτούσης δέ σοι τῆς θεραπείας καὶ τοῦτὸ ἀφαιρήσεις
<span class="lb" data-page="10.889" data-line="14" id="l10.889.14"></span>ὕστερον, μόνῳ τῷ ξηρῷ φαρμάκῳ χρώμενος ἐφ’ ὅλου
<span class="lb" data-page="10.889" data-line="15" id="l10.889.15"></span>τοῦ ἕλκους, ἐπικυλιομένου τοῦ τῆς σπαθομίλης πυρῆνος.
<span class="lb" data-page="10.889" data-line="16" id="l10.889.16"></span>ἔξωθεν δ’ ἀρκεῖ μοτὸς ἤτοι ξηρὸς ἢ ἐξ οἴνου. καὶ μᾶλλον
<span class="lb" data-page="10.889" data-line="17" id="l10.889.17"></span>ὁ ἐκ τῶν μαλακῶν ἐλλυχνίων, οἷά πέρ ἐστι τὰ Ταρσικά·
<span class="lb" data-page="10.889" data-line="18" id="l10.889.18"></span>καὶ γὰρ καὶ αὐτὰ ἔχει τι καθαιρετικὸν τῶν ὑπερσαρκούντων
<span class="pb" data-page="10.890" id="p10.890"></span>
<span class="lb" data-page="10.890" data-line="1" id="l10.890.1"></span>ἑλκῶν. ταῦτα μὲν οὖν εἴρηται τῇ κοινωνίᾳ τῶν πραγμάτων
<span class="lb" data-page="10.890" data-line="2" id="l10.890.2"></span>ἀκολουθήσαντός μου.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.6">
<span class="pb page1" data-page="10.890" id="p10.890"></span>
<span class="milestone ed1page page1" data-n="4.175" data-unit="ed1page" id="ed1page.4.175"></span>
<span class="milestone ed2page page1" data-n="10.299" data-unit="ed2page" id="ed2page.10.299"></span>
            <p>
<span class="lb" data-page="10.890" data-line="3" id="l10.890.3"></span>Πάλιν δ’ ἐπὶ τὸν περὶ τῆς φλεγμονῆς
<span class="lb" data-page="10.890" data-line="4" id="l10.890.4"></span>λόγον ἀφικόμενοι λέγωμεν ὡς κοινὸς μὲν ἁπασῶν σκοπὸς
<span class="lb" data-page="10.890" data-line="5" id="l10.890.5"></span>ἡ κένωσις, ὅσαι δ’ ἔτι γίγνονται, πρότερον τοῦ κενοῦν
<span class="lb" data-page="10.890" data-line="6" id="l10.890.6"></span>ἐστι κωλῦσαι τὸ αἷμα ῥεῖν ἐπὶ τὸ φλεγμαῖνον. ἔσται δὲ
<span class="lb" data-page="10.890" data-line="7" id="l10.890.7"></span>τοῦτο <span class="milestone ed2page" data-n="10.300" data-unit="ed2page" id="ed2page.10.300"></span>καλῶς, εἰ τοῦ ῥεύματος αἰτίαν εὕροιμεν. ἔστι δὲ
<span class="lb" data-page="10.890" data-line="8" id="l10.890.8"></span>καὶ αὕτη διττή· ποτὲ μὲν ἐξ αὐτοῦ τοῦ φλεγμαίνοντος
<span class="lb" data-page="10.890" data-line="9" id="l10.890.9"></span>ὁρμωμένη μορίου, ποτὲ δὲ ἐξ ἄλλου τινὸς ἢ ἄλλων. ἐξ
<span class="lb" data-page="10.890" data-line="10" id="l10.890.10"></span>αὐτοῦ μὲν, ὅταν ἤτοι θερμότερον ἢ ὀδυνώμενον γένηται,
<span class="lb" data-page="10.890" data-line="11" id="l10.890.11"></span>καθότι καὶ πρόσθεν εἴρηται· οὐκ ἐξ αὐτοῦ δὲ, ὅταν ἤτοι γ΄
<span class="lb" data-page="10.890" data-line="12" id="l10.890.12"></span>ἐξ ἑτέρου τινὸς ἢ ἑτέρων αὐτῷ πέμπηται τὸ περιττὸν, ἢ
<span class="lb" data-page="10.890" data-line="13" id="l10.890.13"></span>καὶ τῆς καθ’ ὅλον τὸ σῶμα διαθέσεως. θερμότερον μὲν
<span class="lb" data-page="10.890" data-line="14" id="l10.890.14"></span>οὖν γίνεται διὰ κίνησιν ἀμετροτέραν ἤ τινα θάλψιν ἐξ
<span class="lb" data-page="10.890" data-line="15" id="l10.890.15"></span>ἡλίου καὶ πυρὸς, ἢ διὰ δριμὺ φάρμακον. ὀδυνᾶται δὲ διά
<span class="lb" data-page="10.890" data-line="16" id="l10.890.16"></span>τε δυσκρασίαν καὶ τραῦμα καὶ θλάσμα καὶ στρέμμα καὶ
<span class="lb" data-page="10.890" data-line="17" id="l10.890.17"></span>τάσιν, ἔτι τ’ ἔμφραξίν τινα καὶ πνεῦμα φυσῶδες. ἡ δυσκρασία
<span class="lb" data-page="10.890" data-line="18" id="l10.890.18"></span>δὲ ποτὲ μὲν ἔξωθεν αὐτῷ γίγνεται, ποτὲ δὲ ἐκ τῶν
<span class="pb" data-page="10.891" id="p10.891"></span>
<span class="lb" data-page="10.891" data-line="1" id="l10.891.1"></span>κατὰ τὸ σῶμα χυμῶν. ἔξωθεν μὲν ἐπί τινι τῶν ἰοβόλων
<span class="lb" data-page="10.891" data-line="2" id="l10.891.2"></span>ὀνομαζομένων ζώων ἢ φαρμάκῳ θερμαίνοντι σφοδρῶς ἢ
<span class="lb" data-page="10.891" data-line="3" id="l10.891.3"></span>ψύχοντι, κᾀκ τοῦ περιέχοντος ἐνίοτε, διὰ δὲ τὸ σῶμα τοῦ
<span class="lb" data-page="10.891" data-line="4" id="l10.891.4"></span>κάμνοντος αὐτὸ μοχθηροὺς <span class="milestone ed1page" data-n="4.176" data-unit="ed1page" id="ed1page.4.176"></span>ἀθροῖσαν χυμοὺς ἀνομοίους
<span class="lb" data-page="10.891" data-line="5" id="l10.891.5"></span>ταῖς δυνάμεσι. ταῦτ’ οὖν ἅπαντα διασκεψάμενος,
<span class="lb" data-page="10.891" data-line="6" id="l10.891.6"></span>ὅσαι μὲν ἔτι γίγνονται φλεγμοναὶ, τὰς αἰτίας αὐτῶν ἔκκοπτε
<span class="lb" data-page="10.891" data-line="7" id="l10.891.7"></span>πρότερον, ὅσαι δ’ ἤδη γεγόνασιν, αὐτὰς μόνας θεράπευε.
<span class="lb" data-page="10.891" data-line="8" id="l10.891.8"></span>πῶς οὖν χρή σε τοῦ παντὸς σώματος ἐπιμελεῖσθαι
<span class="lb" data-page="10.891" data-line="9" id="l10.891.9"></span>μοχθηρῶς διακειμένου, λέλεκται μὲν οὖν οὐκ ὀλίγα καὶ διὰ
<span class="lb" data-page="10.891" data-line="10" id="l10.891.10"></span>τῶν ἔμπροσθεν, εἴρηται δὲ κᾀν τῷ περὶ πλήθους γράμματι·
<span class="lb" data-page="10.891" data-line="11" id="l10.891.11"></span>καὶ νῦν δ’ εἰρήσεται τὰ κεφάλαια τῶν λόγων. ὅταν
<span class="lb" data-page="10.891" data-line="12" id="l10.891.12"></span>μὲν γὰρ ὁμοτίμως ἀλλήλοις αὐξηθῶσιν οἱ χυμοὶ, πλῆθος
<span class="lb" data-page="10.891" data-line="13" id="l10.891.13"></span>τοῦτο καὶ πληθώραν ὀνομάζουσιν. ὅταν δ’ ἤδη ξανθῆς
<span class="lb" data-page="10.891" data-line="14" id="l10.891.14"></span>χολῆς ἢ μελαίνης ἢ φλέγματος ἢ τῶν ὀῤῥωδῶν ὑγρῶν μεστὸν
<span class="lb" data-page="10.891" data-line="15" id="l10.891.15"></span>γένηται τὸ σῶμα, κακοχυμίαν, οὐ πληθώραν καλοῦσι
<span class="lb" data-page="10.891" data-line="16" id="l10.891.16"></span>τὴν τοιαύτην διάθεσιν. ἡ μὲν οὖν πληθώρα διά τε τῆς
<span class="lb" data-page="10.891" data-line="17" id="l10.891.17"></span>τοῦ αἵματος ἀφαιρέσεως θεραπεύεται καὶ διὰ λουτρῶν πλεόνων
<span class="lb" data-page="10.891" data-line="18" id="l10.891.18"></span>καὶ γυμνασίων καὶ τρίψεων, ἔτι δὲ φαρμάκων διαφορούντων,
<span class="pb" data-page="10.892" id="p10.892"></span>
<span class="lb" data-page="10.892" data-line="1" id="l10.892.1"></span>καὶ πρὸς τούτοις ἅπασιν ἀσιτίαις, ὑπὲρ ὧν ἐν
<span class="lb" data-page="10.892" data-line="2" id="l10.892.2"></span>τοῖς ὑγιεινοῖς ὑπομνήμασιν εἴρηται τελέως. ἡ κακοχυμία
<span class="lb" data-page="10.892" data-line="3" id="l10.892.3"></span>δὲ διὰ τῆς οἰκείας ἑκάστου τῶν πλεοναζόντων χυμῶν καθάρσεως.
<span class="lb" data-page="10.892" data-line="4" id="l10.892.4"></span>εἴρηται δὲ καὶ περὶ ταύτης ἐν τῷ προφυλακτικῷ
<span class="lb" data-page="10.892" data-line="5" id="l10.892.5"></span>μέρει τῆς ὑγιεινῆς πραγματείας. ἐκεῖθεν οὖν αὐτὰ μεταφέρειν
<span class="lb" data-page="10.892" data-line="6" id="l10.892.6"></span>ἐνταῦθα σκοπούμενον ὅτῳ βέλτιον ἐξ ἑαυτῶν χρῆσθαι.
<span class="lb" data-page="10.892" data-line="7" id="l10.892.7"></span>πυρέττοντος γὰρ ἤδη τοῦ κάμνοντος οὔτε γυμνασίοις
<span class="lb" data-page="10.892" data-line="8" id="l10.892.8"></span>ἔτι δυνατὸν ἐκκενῶσαι τὸ πλῆθος οὔτε θερμαίνουσι χρίσμασιν
<span class="lb" data-page="10.892" data-line="9" id="l10.892.9"></span>οὔτε τρίψει πολλῇ, καθάπερ οὔτε τοῖς λουτροῖς·
<span class="lb" data-page="10.892" data-line="10" id="l10.892.10"></span>ἀφαιρέσει δ’ αἵματος ἅμα ταῖς ἀσιτίαις ἢ καθάρσει τινί.
<span class="lb" data-page="10.892" data-line="11" id="l10.892.11"></span>μηδέπω δὲ πυρέττοντος ἅπασι τοῖς εἰρημένοις χρῆσθαι, τὸ
<span class="lb" data-page="10.892" data-line="12" id="l10.892.12"></span>βέλτιον εἰς τὰ παρόντα προαιρούμενον. εὔδηλον γὰρ δήπου,
<span class="lb" data-page="10.892" data-line="13" id="l10.892.13"></span>κᾂν ἐγὼ μὴ λέγω, περὶ μὲν τῆς ἐν σκέλει φλεγμονῆς ὡς οὐ
<span class="lb" data-page="10.892" data-line="14" id="l10.892.14"></span>προσήκει διὰ περιπάτων ἢ δρόμων γυμνάζειν· ἀλλ’ οὐδ’
<span class="lb" data-page="10.892" data-line="15" id="l10.892.15"></span>ἑστάναι τούτῳ κάλλιον· ἄμεινον δὲ καθήμενον ἐπὶ πολὺ
<span class="lb" data-page="10.892" data-line="16" id="l10.892.16"></span>τρίψασθαι, κᾄπειτα διὰ τῆς τῶν χειρῶν κινήσεως γυμνάσασθαι.
<span class="lb" data-page="10.892" data-line="17" id="l10.892.17"></span>τῷ δ’ ἐν τοῖς ἄνω μέρεσιν ἔχοντι τὸ φλεγμαίνειν
<span class="lb" data-page="10.892" data-line="18" id="l10.892.18"></span>ἀρχόμενον ἡ διὰ περιπάτων ἢ δρόμων κίνησις ὠφέλιμος.
<span class="pb" data-page="10.893" id="p10.893"></span>
<span class="lb" data-page="10.893" data-line="1" id="l10.893.1"></span>οὕτω δὲ καὶ ἡ τρίψις τούτοις μὲν ἡ τῶν σκελῶν μᾶλλον,
<span class="lb" data-page="10.893" data-line="2" id="l10.893.2"></span>οἷς δ’ ἐν σκέλεσι τὸ φλεγμαῖνον ἡ τῶν ἄνω· τὸ γὰρ τῆς ἀντισπάσεως
<span class="lb" data-page="10.893" data-line="3" id="l10.893.3"></span>παράγγελμα κοινὸν ἐπὶ τοῖς τοιούτοις ἅπασιν·
<span class="lb" data-page="10.893" data-line="4" id="l10.893.4"></span>οὔκουν οὐδ’ ὅταν ἤτοι κατὰ τὴν ἕδραν ἤ τι τῶν πλησίων
<span class="lb" data-page="10.893" data-line="5" id="l10.893.5"></span>μορίων ἀρχὴ φλεγμονῆς γίγνηται, γαστέρα λαπάξεις, ὥσπερ
<span class="lb" data-page="10.893" data-line="6" id="l10.893.6"></span>οὐδ’ εἰ κατὰ κύστιν ἢ αἰδοῖον ἢ νεφροὺς οὐρητικὰ φάρμακα
<span class="lb" data-page="10.893" data-line="7" id="l10.893.7"></span>καταπίνειν κελεύσεις· οὐδ’ εἰ γυναικὶ κατὰ μήτραν ἢ αἰδοῖον
<span class="lb" data-page="10.893" data-line="8" id="l10.893.8"></span>ἔμμηνα κινήσεις, <span class="milestone ed2page" data-n="10.301" data-unit="ed2page" id="ed2page.10.301"></span>ἀλλ’ ἐπὶ τὰ ποῤῥώτατα τὴν ἀντίσπασιν
<span class="lb" data-page="10.893" data-line="9" id="l10.893.9"></span>ἀεὶ ποιήσεις, προσέχων δηλονότι καὶ τῷ τῆς φλεγμονῆς
<span class="lb" data-page="10.893" data-line="10" id="l10.893.10"></span>μεγέθει καὶ τῇ τοῦ παντὸς σώματος διαθέσει. παμπόλλου
<span class="lb" data-page="10.893" data-line="11" id="l10.893.11"></span>μὲν γὰρ ὄντος τοῦ πλήθους οὔτε γυμνασίοις οὔτε λουτροῖς
<span class="lb" data-page="10.893" data-line="12" id="l10.893.12"></span>ἀκίνδυνον χρῆσθαι, βραχέος δ’ ὑπάρχοντος ἐγχωρεῖ
<span class="lb" data-page="10.893" data-line="13" id="l10.893.13"></span>καὶ διὰ τούτων κενοῦν. ἀλλ’ ὅπερ ἔφην, ἔν τε τῷ προφυλακτικῷ
<span class="lb" data-page="10.893" data-line="14" id="l10.893.14"></span>μέρει τῆς ὑγιεινῆς πραγματείας γέγραπται ταῦτα
<span class="lb" data-page="10.893" data-line="15" id="l10.893.15"></span>κᾀν τῷ περὶ πλήθους γράμματι, κᾀν τοῖς περὶ φλεβοτομίας,
<span class="lb" data-page="10.893" data-line="16" id="l10.893.16"></span>ἔτι κᾀν τῷ περὶ τῆς τῶν καθαιρόντων δυνάμεως. ὅσον δ’
<span class="lb" data-page="10.893" data-line="17" id="l10.893.17"></span>ἀναμνῆσαι μόνον αὐτῶν, αὐτάρκως εἴρηται καὶ νῦν. ἐπὶ ﻿
<span class="pb" data-page="10.894" id="p10.894"></span>
<span class="lb" data-page="10.894" data-line="1" id="l10.894.1"></span>τοὺς ἰδίους οὖν μόνης τῆς φλεγμονῆς ἀφικώμεθα λόγους. ὧν
<span class="lb" data-page="10.894" data-line="2" id="l10.894.2"></span>εἰσιν εἰκότως πρῶτοι γιγνομένης αὐτῆς διὰ τὴν ἐν αὐτῷ τῷ
<span class="lb" data-page="10.894" data-line="3" id="l10.894.3"></span>φλεγμαίνοντι μορίῳ διάθεσιν· εὔδηλον γὰρ ὡς ἐκείνην μέν
<span class="lb" data-page="10.894" data-line="4" id="l10.894.4"></span>σοι πρότερον θεραπευτέον, ἐφεξῆς δὲ αὐτὸ τὸ γεγενημένον
<span class="lb" data-page="10.894" data-line="5" id="l10.894.5"></span>ἤδη τῆς φλεγμονῆς. ἐνίοτε δὲ διὰ τῶν αὐτῶν ἀμφοτέρων
<span class="lb" data-page="10.894" data-line="6" id="l10.894.6"></span>καθισταμένων· οἷον ὅταν ἐπὶ φυσώδει πνεύματι καὶ πυκνώσει
<span class="lb" data-page="10.894" data-line="7" id="l10.894.7"></span>τοῦ μορίου γένηταί τις ὀδύνη. τηνικαῦτα γὰρ ἡ τῶν
<span class="lb" data-page="10.894" data-line="8" id="l10.894.8"></span>θερμαινόντων μετρίως, ἃ δὴ καὶ χαλαστικὰ προσαγορεύομεν,
<span class="lb" data-page="10.894" data-line="9" id="l10.894.9"></span>ἁρμόττει χρῆσις, ἅμα μὲν ἀραιοῦσα τὰ μεμυκότα τοῦ σώματος,
<span class="lb" data-page="10.894" data-line="10" id="l10.894.10"></span>ἅμα δὲ λεπτύνουσα τὸ φυσῶδες πνεῦμα καὶ διαφοροῦσα
<span class="lb" data-page="10.894" data-line="11" id="l10.894.11"></span>τὸ γεγενημένον ἤδη τῆς φλεγμονῆς. οὕτω δὲ κᾂν τοῦ
<span class="lb" data-page="10.894" data-line="12" id="l10.894.12"></span>ψυχροῦ κρατοῦντος ἡ δυσκρασία γίγνηται· θερμαίνων γὰρ
<span class="lb" data-page="10.894" data-line="13" id="l10.894.13"></span>καὶ τότε τὴν δυσκρασίαν ἅμα καὶ τὴν φλεγμονὴν ἐκθεραπεύσεις,
<span class="lb" data-page="10.894" data-line="14" id="l10.894.14"></span>ὥσπερ γε καὶ εἰ διὰ θερμασίαν πλείονα τοῖς ψύχουσιν
<span class="lb" data-page="10.894" data-line="15" id="l10.894.15"></span>ἰάμασιν ἄμφω καταστήσει· ἡ μὲν γὰρ δυσκρασία τῶν
<span class="lb" data-page="10.894" data-line="16" id="l10.894.16"></span>ἐναντίων ἀεὶ δεῖται. κενοῦται δὲ τὸ πεπληρωμένον οὐ μόνον
<span class="lb" data-page="10.894" data-line="17" id="l10.894.17"></span>τοῖς διαφορητικοῖς φαρμάκοις, ἀλλὰ καὶ τοῖς στύφουσι
<span class="pb" data-page="10.895" id="p10.895"></span>
<span class="lb" data-page="10.895" data-line="1" id="l10.895.1"></span>καὶ τοῖς ψύχουσι. καὶ μᾶλλόν γ’ ἐπὶ τῶν ἀρχομένων φλεγμονῶν
<span class="lb" data-page="10.895" data-line="2" id="l10.895.2"></span>τοῖς ψύχουσι καὶ στύφουσι χρηστέον ἤπερ τοῖς διαφοροῦσιν·
<span class="lb" data-page="10.895" data-line="3" id="l10.895.3"></span>ἔτι δὲ μᾶλλον ὅταν μὴ παχὺ τὸ ἐπιῤῥέον ᾖ. σφοδρᾶς
<span class="lb" data-page="10.895" data-line="4" id="l10.895.4"></span>δὲ τῆς τῷ φλεγμαίνοντι μορίῳ σφηνώσεως γεγονυίας
<span class="lb" data-page="10.895" data-line="5" id="l10.895.5"></span>οὐκ ἔθ’ οἷόν τε τοῖς ἀποκρουομένοις χρῆσθαι, ἀλλ’ ἐπὶ
<span class="lb" data-page="10.895" data-line="6" id="l10.895.6"></span>τὸ διαφορεῖν ἰέναι καιρός. ὅταν δὲ ἐπὶ θηρίῳ νύξαντί πως
<span class="lb" data-page="10.895" data-line="7" id="l10.895.7"></span>ἢ δάκνοντι τὴν ὀδύνην γίνεσθαι συμβαίνῃ, διττὸς τῆς ἀνωδυνίας
<span class="lb" data-page="10.895" data-line="8" id="l10.895.8"></span>ὁ σκοπὸς, ἢ κενῶσαι τὸν ἰὸν ἢ ἀλλοιῶσαι τὸ τὴν
<span class="lb" data-page="10.895" data-line="9" id="l10.895.9"></span>ὀδύνην ἐργαζόμενον. κενοῦται μὲν οὖν διὰ τῶν σφοδρῶς
<span class="lb" data-page="10.895" data-line="10" id="l10.895.10"></span>ἑλκόντων φαρμάκων, ἀλλοιοῦται δὲ διὰ τῶν ἐναντίων, ἤτοι
<span class="lb" data-page="10.895" data-line="11" id="l10.895.11"></span>κατὰ τὰς ποιότητας ἢ καθ’ ὅλην τὴν οὐσίαν. ἐδείχθη γὰρ
<span class="lb" data-page="10.895" data-line="12" id="l10.895.12"></span>ἐν τοῖς περὶ φαρμάκων ἔνια μὲν ὅλαις ταῖς οὐσίαις ἀλλήλοις
<span class="lb" data-page="10.895" data-line="13" id="l10.895.13"></span>ἐναντία, τινὰ δὲ ταῖς ποιότησι μόναις. ἐδείχθη δὲ
<span class="lb" data-page="10.895" data-line="14" id="l10.895.14"></span>καὶ ὡς ἐπὶ μὲν τῶν ἐναντίων κατὰ ποιότητα μέθοδός τίς
<span class="lb" data-page="10.895" data-line="15" id="l10.895.15"></span>ἐστιν, ἐπὶ δὲ τῶν κατὰ τὴν οὐσίαν οὐκ ἔστιν, ἀλλ’ ἐκ
<span class="lb" data-page="10.895" data-line="16" id="l10.895.16"></span>πείρας εὕρηται πάντα· καὶ σὺ τοίνυν ὅσα μὲν ἐκ μεθόδου
<span class="lb" data-page="10.895" data-line="17" id="l10.895.17"></span>θεραπευτικῆς ἐντεῦθεν μάνθανε, τὰ δ’ ἐκ μόνης τῆς
<span class="pb" data-page="10.896" id="p10.896"></span>
<span class="lb" data-page="10.896" data-line="1" id="l10.896.1"></span>πείρας ἐγνωσμένα κατὰ τὰς περὶ τῶν φαρμάκων πραγματείας
<span class="lb" data-page="10.896" data-line="2" id="l10.896.2"></span>ἔχεις ἠθροισμένα, μίαν μὲν τὴν περὶ τῆς δυνάμεως
<span class="lb" data-page="10.896" data-line="3" id="l10.896.3"></span>αὐτῶν, ἑτέραν δὲ τὴν περὶ τῆς συνθέσεως, καὶ τρίτην
<span class="lb" data-page="10.896" data-line="4" id="l10.896.4"></span>τὴν περὶ τῶν εὐπορίστων ὀνομαζομένων, ἐν αἷς ἐπιδέδεικταί
<span class="lb" data-page="10.896" data-line="5" id="l10.896.5"></span>μοι τίνα μὲν ἐκ μόνης τῆς πείρας εὕρηται φάρμακα,
<span class="lb" data-page="10.896" data-line="6" id="l10.896.6"></span>τίνα δὲ ἐκ μόνου τοῦ λόγου, τίνα δ’ ἐξ ἀμφοτέρων. ἡ
<span class="lb" data-page="10.896" data-line="7" id="l10.896.7"></span>τοίνυν μέθοδος, ὑπὲρ ἧς ἐν τῇδε τῇ πραγματείᾳ πρόκειται
<span class="lb" data-page="10.896" data-line="8" id="l10.896.8"></span>λέγειν, ἐπὶ ταῖς ὀδύναις ἁπάσαις, ὅσαι διὰ θηρίων ἢ φαρμάκων
<span class="lb" data-page="10.896" data-line="9" id="l10.896.9"></span>γίνονται, διττὸν ἔχει τὸν σκοπὸν, κένωσίν τε καὶ
<span class="lb" data-page="10.896" data-line="10" id="l10.896.10"></span>ἀλλοίωσιν τοῦ τὴν ὀδύνην ἐργαζομένου. <span class="milestone ed2page" data-n="10.302" data-unit="ed2page" id="ed2page.10.302"></span>κενοῖ μὲν
<span class="lb" data-page="10.896" data-line="11" id="l10.896.11"></span>οὖν τὰ θερμαίνοντα πάντα καὶ τὰ χωρὶς τοῦ θερμαίνειν
<span class="lb" data-page="10.896" data-line="12" id="l10.896.12"></span>ἕλκοντα σφοδρῶς, ὥσπερ αἵ τε σικύαι καί τινα τῶν κοίλων
<span class="lb" data-page="10.896" data-line="13" id="l10.896.13"></span>κεράτων, οἷς ὡς σικύαις ἔνιοι χρῶνται. τινὲς δὲ καὶ
<span class="lb" data-page="10.896" data-line="14" id="l10.896.14"></span>δι’ αὐτοῦ τοῦ στόματος ἕλκουσι τὸν ἰὸν, αὐτοὶ προσπίπτοντες
<span class="lb" data-page="10.896" data-line="15" id="l10.896.15"></span>τῷ πεπονθότι μορίῳ καὶ περιλαμβάνοντες αὐτὸ
<span class="lb" data-page="10.896" data-line="16" id="l10.896.16"></span>τοῖς χείλεσιν. ἔχεταί γε μὴν καὶ τοῦ προειρημένου σκοποῦ
<span class="lb" data-page="10.896" data-line="17" id="l10.896.17"></span>τὸ καυτήριον, ὅσα τε φάρμακα παραπλησίως τοῖς καυτηρίοις
<span class="lb" data-page="10.896" data-line="18" id="l10.896.18"></span>ἐσχάραν ἐργάζεται. ταῦτα μὲν οὖν ἐκκενοῖ πάντα τὴν
<span class="pb" data-page="10.897" id="p10.897"></span>
<span class="lb" data-page="10.897" data-line="1" id="l10.897.1"></span>οὐσίαν ὅλην τοῦ λυποῦντος. ἕτερον δὲ γένος ἐστὶ βοηθημάτων
<span class="lb" data-page="10.897" data-line="2" id="l10.897.2"></span>ἀλλοιούντων τὴν ποιότητα διὰ τῶν ἐναντίων, εἰ μὲν
<span class="lb" data-page="10.897" data-line="3" id="l10.897.3"></span>θερμασίας ὁ κάμνων αἰσθάνοιτο σφοδρᾶς ἤτοι κατ’ αὐτὸ τὸ
<span class="lb" data-page="10.897" data-line="4" id="l10.897.4"></span>δεδηγμένον ἢ καθ’ ὅλον τὸ σῶμα, τὰ ψύχοντα φάρμακα προσφερόντων
<span class="lb" data-page="10.897" data-line="5" id="l10.897.5"></span>ἡμῶν· εἰ δὲ ψύξεως, τὰ θερμαίνοντα. μεμάθηκας
<span class="lb" data-page="10.897" data-line="6" id="l10.897.6"></span>δὲ ἐν ταῖς περὶ τῶν φαρμάκων πραγματείαις ἑκάτερα. τοιαῦται
<span class="lb" data-page="10.897" data-line="7" id="l10.897.7"></span>μὲν οὖν αἱ κοιναὶ πάσης φλεγμονῆς ἰάσεις· ὑπαλλάττονται
<span class="lb" data-page="10.897" data-line="8" id="l10.897.8"></span>δὲ κατὰ τὰ πεπονθότα μόρια. δέδεικται γὰρ ἤδη κᾀν
<span class="lb" data-page="10.897" data-line="9" id="l10.897.9"></span>τῇ τῶν ἑλκῶν θεραπείᾳ τοῦτο· καὶ πολλῶν οὐ δεῖ λόγων
<span class="lb" data-page="10.897" data-line="10" id="l10.897.10"></span>τῷ μεμνημένῳ τῶν ἐν ἐκείνοις εἰρημένων, ἀλλ’ ἀρκέσει διὰ
<span class="lb" data-page="10.897" data-line="11" id="l10.897.11"></span><span class="milestone ed1page" data-n="4.177" data-unit="ed1page" id="ed1page.4.177"></span>βραχέων ἐπελθεῖν αὐτά.
</p>
          </article>

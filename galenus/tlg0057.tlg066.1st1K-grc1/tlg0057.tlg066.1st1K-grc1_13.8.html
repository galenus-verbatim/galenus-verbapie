<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.8">
<span class="pb page1" data-page="10.898" id="p10.898"></span>
<span class="milestone ed1page page1" data-n="4.177" data-unit="ed1page" id="ed1page.4.177"></span>
<span class="milestone ed2page page1" data-n="10.302" data-unit="ed2page" id="ed2page.10.302"></span>
            <p>
<span class="lb" data-page="10.898" data-line="4" id="l10.898.4"></span>Τῆς γάρ τοι φλεγμονῆς κατὰ διττὸν τρόπον
<span class="lb" data-page="10.898" data-line="5" id="l10.898.5"></span>ἐξεστώσης τοῦ κατὰ φύσιν, ὅτι τε πεπλήρωται τὸ μόριον
<span class="lb" data-page="10.898" data-line="6" id="l10.898.6"></span>αἵματος πολλοῦ καὶ ὅτι θερμότερόν ἐστιν, ὁ τῆς κενώσεως
<span class="lb" data-page="10.898" data-line="7" id="l10.898.7"></span>σκοπὸς ἐπικρατεῖ μᾶλλον τοῦ τῆς ἐμψύξεως, οὐχ ὡς ἐν τοῖς
<span class="lb" data-page="10.898" data-line="8" id="l10.898.8"></span>ἐρυσιπέλασιν· ἐπ’ ἐκείνων γὰρ ὁ τῆς ἐμψύξεως ἐπείγει πρὸ
<span class="lb" data-page="10.898" data-line="9" id="l10.898.9"></span>τοῦ τῆς κενώσεως. καίτοι τό γε κεφάλαιον τῆς θεραπείας
<span class="lb" data-page="10.898" data-line="10" id="l10.898.10"></span>ἀμφοτέρων τῶν παθῶν κοινόν ἐστιν ἡ κένωσις τοῦ λυποῦντος
<span class="lb" data-page="10.898" data-line="11" id="l10.898.11"></span>χυμοῦ. καὶ διὰ τοῦτο μετὰ τὴν ἔμψυξιν τῶν ἐρυσιπελάτων
<span class="lb" data-page="10.898" data-line="12" id="l10.898.12"></span>ἐπὶ τὰ διαφορητικὰ παραγινόμεθα φάρμακα. ἐπὶ τοίνυν
<span class="lb" data-page="10.898" data-line="13" id="l10.898.13"></span>τῆς φλεγμονῆς ζεούσης εἰς τοσοῦτον ψυκτέον ἐστὶν, εἰς ὅσον
<span class="lb" data-page="10.898" data-line="14" id="l10.898.14"></span>ἐκκόψαι τε καὶ κωλῦσαι τὴν αὔξησιν αὐτῆς συμφέρει. καὶ
<span class="lb" data-page="10.898" data-line="15" id="l10.898.15"></span>γὰρ ὀδυνώσης τῆς πλέονος θερμασίας καί τι καὶ πρὸς τὸ
<span class="lb" data-page="10.898" data-line="16" id="l10.898.16"></span>πεπονθὸς ἑλκούσης, ἐξ ἀμφοῖν αὐξάνεσθαι συμβαίνει τὴν
<span class="lb" data-page="10.898" data-line="17" id="l10.898.17"></span>φλεγμονήν. ὅσον μὲν οὖν ὡς θερμῷ νοσήματι τῇ φλεγμονῇ
<span class="lb" data-page="10.898" data-line="18" id="l10.898.18"></span>τῆς ψύξεως ἁρμόττει, τοῦτο κωλυτικόν ἐστι τῆς αὐξήσεως. ﻿
<span class="pb" data-page="10.899" id="p10.899"></span>
<span class="lb" data-page="10.899" data-line="1" id="l10.899.1"></span>ὡσαύτως δὲ καὶ καθ’ ὅσον ἀναστέλλει τὸ ἐπιῤῥέον. ὅσον δὲ
<span class="lb" data-page="10.899" data-line="2" id="l10.899.2"></span>τοῦ περιεχομένου κατὰ τὸ φλεγμαῖνον ἀποκρουστικὸν εἰς τὰ
<span class="lb" data-page="10.899" data-line="3" id="l10.899.3"></span>πλησιάζοντα μόρια, θεραπευτικὸν τοῦτ’ ἔστι τῆς οὔσης
<span class="lb" data-page="10.899" data-line="4" id="l10.899.4"></span>ἤδη φλεγμονῆς. ὡσαύτως δὲ καὶ τὰ θερμαίνοντα μετρίως
<span class="lb" data-page="10.899" data-line="5" id="l10.899.5"></span><span class="milestone ed2page" data-n="10.303" data-unit="ed2page" id="ed2page.10.303"></span>ἐνίοτε κατ’ ἀμφοτέρους τοὺς τρόπους ὀνίνησι, ὅταν
<span class="lb" data-page="10.899" data-line="6" id="l10.899.6"></span>τὴν ὀδύνην παύῃ καὶ διαφορῇ τὸ περιεχόμενον ἐν τοῖς πεπονθόσι
<span class="lb" data-page="10.899" data-line="7" id="l10.899.7"></span>μορίοις· ἐν μὲν τῷ παύειν τὴν ὀδύνην κωλύει τὴν
<span class="lb" data-page="10.899" data-line="8" id="l10.899.8"></span>αὔξησιν, ἐν δὲ τῷ διαφορεῖν ἰᾶται τὸ γεγονὸς ἤδη τῆς
<span class="lb" data-page="10.899" data-line="9" id="l10.899.9"></span>φλεγμονῆς.
</p>
          </article>

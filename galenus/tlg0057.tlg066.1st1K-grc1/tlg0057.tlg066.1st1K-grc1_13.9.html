<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:13.9">
<span class="pb page1" data-page="10.899" id="p10.899"></span>
<span class="milestone ed1page page1" data-n="4.177" data-unit="ed1page" id="ed1page.4.177"></span>
<span class="milestone ed2page page1" data-n="10.303" data-unit="ed2page" id="ed2page.10.303"></span>
            <p>
<span class="lb" data-page="10.899" data-line="10" id="l10.899.10"></span>Ἐπεὶ τοίνυν τὸ κῦρος ἅπαν ἐστὶ τῆς τῶν
<span class="lb" data-page="10.899" data-line="11" id="l10.899.11"></span>φλεγμαινόντων θεραπείας ἐν τῷ κενῶσαι τὸ περιττὸν αἷμα
<span class="lb" data-page="10.899" data-line="12" id="l10.899.12"></span>τοῦ φλεγμαίνοντος μορίου, κένωσις δὲ ἐπινοεῖται διττὴ τῶν
<span class="lb" data-page="10.899" data-line="13" id="l10.899.13"></span>οὕτως ἐχόντων, ἢ μεθισταμένου πρὸς ἕτερα χωρία τοῦ
<span class="lb" data-page="10.899" data-line="14" id="l10.899.14"></span>περιεχομένου κατὰ τὸ φλεγμαῖνον αἵματος, ἢ ἔξωθεν τοῦ
<span class="lb" data-page="10.899" data-line="15" id="l10.899.15"></span>σώματος ἐκκρινομένου, βέλτιόν ἐστιν ἀμφοτέροις χρῆσθαι
<span class="lb" data-page="10.899" data-line="16" id="l10.899.16"></span>προσέχοντα τὸν νοῦν, μὴ κατὰ συμβεβηκὸς ἕπηταί τις βλάβη.
<span class="lb" data-page="10.899" data-line="17" id="l10.899.17"></span>διττῆς τοίνυν ἑκατέρας τῶν εἰρημένων κενώσεως οὔσης, εἰς
<span class="lb" data-page="10.899" data-line="18" id="l10.899.18"></span>τέσσαρας τὰς πάσας ἡ τομὴ γίνεται τῶν κενωτικῶν ἁπάντων
<span class="pb" data-page="10.900" id="p10.900"></span>
<span class="lb" data-page="10.900" data-line="1" id="l10.900.1"></span>βοηθημάτων, τῆς μὲν εἰς τὰ ἄλλα μόρια μεταῤῥύσεως τοῦ
<span class="lb" data-page="10.900" data-line="2" id="l10.900.2"></span>αἵματος ἡ μὲν ἑτέρα διωθουμένων αὐτὸ τῶν φλεγμαινόντων
<span class="lb" data-page="10.900" data-line="3" id="l10.900.3"></span>μορίων, ἡ δ’ ἑτέρα τῶν ἀπαθῶν ἑλκόντων γίνεται· τῆς δὲ
<span class="lb" data-page="10.900" data-line="4" id="l10.900.4"></span>ἔξω τοῦ σώματος κενώσεως ἡ μία μὲν αἰσθηταῖς ἐκροαῖς, ἡ
<span class="lb" data-page="10.900" data-line="5" id="l10.900.5"></span>δὲ ἑτέρα λόγῳ θεωρηταῖς ἐπιτελεῖται. καὶ τῆς αἰσθηταῖς
<span class="lb" data-page="10.900" data-line="6" id="l10.900.6"></span>ἐκροαῖς γινομένης ἡ μὲν ἑτέρα δι’ αὐτοῦ τοῦ φλεγμαίνοντος,
<span class="lb" data-page="10.900" data-line="7" id="l10.900.7"></span>ἡ δ’ ἑτέρα διὰ τῶν συναναστομουμένων αὐτῷ. διὸ καὶ χρεία
<span class="lb" data-page="10.900" data-line="8" id="l10.900.8"></span>τῆς ἀνατομῆς ἐστιν εἰς διάγνωσιν τῆς τοιαύτης κοινωνίας.
<span class="lb" data-page="10.900" data-line="9" id="l10.900.9"></span>αὗται μὲν οὖν ἀπὸ τῆς φύσεως τῶν μορίων ἐνδείξεις προέρχονται,
<span class="lb" data-page="10.900" data-line="10" id="l10.900.10"></span>τὴν θεραπείαν ὑπαλλάττουσαι τῶν φλεγμαινόντων·
<span class="lb" data-page="10.900" data-line="11" id="l10.900.11"></span>ἔτι τε πρὸς ταύταις ἡ ἐκ τῆς θέσεώς τε καὶ διαπλάσεως,
<span class="lb" data-page="10.900" data-line="12" id="l10.900.12"></span>ἃς ὡς ὀργανικὸν ἐνδείκνυται τὸ πεπονθὸς, οὐχ ὡς
<span class="lb" data-page="10.900" data-line="13" id="l10.900.13"></span>ὁμοιομερές.
</p>
          </article>

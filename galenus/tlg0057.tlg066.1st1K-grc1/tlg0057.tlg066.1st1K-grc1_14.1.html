<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.1">
<span class="pb page1" data-page="10.945" id="p10.945"></span>
<span class="milestone ed1page page1" data-n="4.184" data-unit="ed1page" id="ed1page.4.184"></span>
<span class="milestone ed2page page1" data-n="10.318" data-unit="ed2page" id="ed2page.10.318"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Ξ.
</h2>
            <p>
<span class="lb" data-page="10.945" data-line="1" id="l10.945.1"></span>Περὶ μὲν τῶν παρὰ φύσιν ὄγκων ὁπόσοι
<span class="lb" data-page="10.945" data-line="2" id="l10.945.2"></span>μέν εἰσι καὶ ὁποῖοι γέγραπται πρόσθεν ἰδίᾳ καθ’ ἕν βιβλίον.
<span class="lb" data-page="10.945" data-line="3" id="l10.945.3"></span>ὡς δ’ ἄν τις αὐτοὺς θεραπεύοι μεθόδῳ, τῆς προκειμένης
<span class="lb" data-page="10.945" data-line="4" id="l10.945.4"></span>πραγματείας ἴδιον ὄν, ἐν τῷ τρισκαιδεκάτῳ τῶνδε τῶν ὑπομνημάτων
<span class="lb" data-page="10.945" data-line="5" id="l10.945.5"></span>ἠρξάμεθα λέγειν. ἐπεὶ δ’ ἐν τοῖς ἔμπροσθεν ὑπὲρ
<span class="lb" data-page="10.945" data-line="6" id="l10.945.6"></span>ἁπάντων πυρετῶν ὁ λόγος ἐγεγόνει, βέλτιον ἔδοξέ μοι περὶ
<span class="lb" data-page="10.945" data-line="7" id="l10.945.7"></span>πρώτης φλεγμονῆς διελθεῖν ὡς ἂν συνεχέστατά τε γινομένης
<span class="lb" data-page="10.945" data-line="8" id="l10.945.8"></span>καὶ πυρετοὺς ἐπιφερούσης πολλάκις. εἴρηται μὲν οὖν τι κᾀν
<span class="lb" data-page="10.945" data-line="9" id="l10.945.9"></span>τῇ τῶν πυρετῶν θεραπείᾳ περὶ τῆς φλεγμονῆς ἅμα ταῖς
<span class="pb" data-page="10.946" id="p10.946"></span>
<span class="lb" data-page="10.946" data-line="1" id="l10.946.1"></span>ἄλλαις αὐτῶν αἰτίαις· ἀλλ’ ὁ τέλειός τε καὶ ἴδιος αὐτῆς λόγος
<span class="lb" data-page="10.946" data-line="2" id="l10.946.2"></span>ἐν τῷ πρὸ τούτου βιβλίῳ γέγραπται, τὴν μέθοδον τῆς θεραπείας
<span class="lb" data-page="10.946" data-line="3" id="l10.946.3"></span>ὁποία τίς ἐστὶ διερχομένων ἡμῶν, <span class="milestone ed2page" data-n="10.319" data-unit="ed2page" id="ed2page.10.319"></span>οὐ τὴν τῶν
<span class="lb" data-page="10.946" data-line="4" id="l10.946.4"></span>βοηθημάτων ὕλην, ὅ τι μὴ παραδείγματος ἕνεκεν, ὡς κᾀπὶ τῶν
<span class="lb" data-page="10.946" data-line="5" id="l10.946.5"></span>ἔμπροσθεν ἐποιήσαμεν. οὐ πόῤῥω δὲ τῆς φλεγμονῆς ἕτερον
<span class="lb" data-page="10.946" data-line="6" id="l10.946.6"></span>νόσημά ἐστιν ἐρυσίπελας ὀνομαζόμενον, ἐπὶ χολώδει χυμῷ
<span class="lb" data-page="10.946" data-line="7" id="l10.946.7"></span>συνιστάμενον, ὡς ἐδείχθη. βέλτιον δ’ ἴσως αὐτὸ μακροτέρῳ
<span class="lb" data-page="10.946" data-line="8" id="l10.946.8"></span>λόγῳ διορίσαι τῆς φλεγμονῆς. κοινὰ μὲν οὖν ἀμφοῖν ὅ τε
<span class="lb" data-page="10.946" data-line="9" id="l10.946.9"></span>παρὰ φύσιν ὄγκος ἐστὶ καὶ ἡ θερμασία, διαφέρει δὲ πρῶτα
<span class="lb" data-page="10.946" data-line="10" id="l10.946.10"></span>μὲν καὶ μάλιστα τῇ χροιᾷ. ἐρυθρᾶς μὲν γὰρ οὔσης αὐτῆς
<span class="lb" data-page="10.946" data-line="11" id="l10.946.11"></span>φλεγμονὴν τὸ πάθος ὀνομάζουσιν, ὠχρᾶς δ’ ἢ ξανθῆς ἢ
<span class="lb" data-page="10.946" data-line="12" id="l10.946.12"></span>ὥσπερ ἐξ ὠχροῦ καὶ ξανθοῦ χρώματος μικτῆς, ἐρυσίπελας.
<span class="lb" data-page="10.946" data-line="13" id="l10.946.13"></span>ἀτὰρ οὖν καὶ ὁ σφυγμὸς ἴδιον σύμπτωμά ἐστι τῆς μεγάλης
<span class="lb" data-page="10.946" data-line="14" id="l10.946.14"></span>φλεγμονῆς· καὶ γὰρ καὶ διὰ βάθους γίνεται μᾶλλον, ὥσπερ γε
<span class="lb" data-page="10.946" data-line="15" id="l10.946.15"></span>ἐρυσίπελας ἐν τῷ δέρματι μᾶλλον ἢ ἐν τῷ βάθει. λεπτὸς γὰρ
<span class="lb" data-page="10.946" data-line="16" id="l10.946.16"></span>κατὰ τὴν σύστασιν ὁ τῆς ὠχρᾶς χολῆς χυμὸς, ὥστε διαῤῥεῖ
<span class="lb" data-page="10.946" data-line="17" id="l10.946.17"></span>ῥᾳδίως ἐπὶ τὸ δέρμα, τὰ σαρκώδη καὶ ἀραιὰ μόρια διερχόμενος.
<span class="pb" data-page="10.947" id="p10.947"></span>
<span class="lb" data-page="10.947" data-line="1" id="l10.947.1"></span>ἡ δὲ τοῦ δέρματος πυκνότης οὐκέθ’ ὁμοίως εὔπορος
<span class="lb" data-page="10.947" data-line="2" id="l10.947.2"></span>τῇδε τῇ χολῇ, πλὴν εἰ πάνυ λεπτὴ καὶ ὑδατώδης εἴη, τοιαύτη
<span class="lb" data-page="10.947" data-line="3" id="l10.947.3"></span>γὰρ μάλιστα καὶ ἡ καθ’ ἑκάστην ἡμέραν ἐστὶ συναπερχομένη
<span class="lb" data-page="10.947" data-line="4" id="l10.947.4"></span>τοῖς ἱδρῶσι. καὶ πολλῶν ὄψει κατὰ τὰ βαλανεῖα ταῖς στλεγγίσιν
<span class="lb" data-page="10.947" data-line="5" id="l10.947.5"></span>ἀποξεόντων τὸν ἱδρῶτα τοιοῦτον τὴν χρόαν, οἷόν περ
<span class="lb" data-page="10.947" data-line="6" id="l10.947.6"></span>καὶ τὸ οὖρόν ἐστι τοῖς ἐπὶ πλέον ἀσιτήσασιν. οἶσθα γὰρ ὡς
<span class="lb" data-page="10.947" data-line="7" id="l10.947.7"></span>χρονιζόντων ἡμῶν ἐν ταῖς ἀσιτίαις ὠχρότερον ἐξ ὑδατώδους
<span class="lb" data-page="10.947" data-line="8" id="l10.947.8"></span>γίγνεται τὸ οὖρον· ὕστερον δὲ ποτε καὶ ξανθὸν, εἰ μὴ φθάσειέ
<span class="lb" data-page="10.947" data-line="9" id="l10.947.9"></span>τις ἐπιτέγξαι τὸν αὐχμὸν τοῦ σώματος, ὑγραινούσῃ τε
<span class="lb" data-page="10.947" data-line="10" id="l10.947.10"></span>τροφῇ καὶ ποτῷ. κατὰ φύσιν μὲν οὖν διοικουμένου τοῦ σώματος
<span class="lb" data-page="10.947" data-line="11" id="l10.947.11"></span>ὁ πικρόχολος χυμὸς ἀδήλως διαπνεῖται· παρὰ φύσιν
<span class="lb" data-page="10.947" data-line="12" id="l10.947.12"></span>δὲ κατ’ ἄλλα τε πάθη πλεονάζων φαίνεται, περὶ ὧν αὖθις
<span class="lb" data-page="10.947" data-line="13" id="l10.947.13"></span>εἰρήσεται, καὶ μέντοι κατὰ τουτὶ τὸ νῦν ἡμῖν προκείμενον,
<span class="lb" data-page="10.947" data-line="14" id="l10.947.14"></span>ὃ καλοῦσιν ἐρυσίπελας. ὅταν γὰρ ἤτοι πολὺ πλέον τοῦ κατὰ
<span class="lb" data-page="10.947" data-line="15" id="l10.947.15"></span>φύσιν ἢ παχύτερος γενόμενος ἀθρόως ἐνεχθῇ πρὸς τὸ δέρμα,
<span class="lb" data-page="10.947" data-line="16" id="l10.947.16"></span>διακαίει τε τοῦτο καὶ εἰς ὄγκον αἴρει.
</p>
          </article>

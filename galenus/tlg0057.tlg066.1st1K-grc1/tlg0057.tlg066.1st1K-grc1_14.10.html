<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.10">
<span class="pb page1" data-page="10.979" id="p10.979"></span>
<span class="milestone ed1page page1" data-n="4.190" data-unit="ed1page" id="ed1page.4.190"></span>
<span class="milestone ed2page page1" data-n="10.330" data-unit="ed2page" id="ed2page.10.330"></span>
            <p>
<span class="lb" data-page="10.979" data-line="14" id="l10.979.14"></span>Ἔστι γε μὴν καὶ ἄλλο πάθος ὑπὸ χυμοῦ
<span class="lb" data-page="10.979" data-line="15" id="l10.979.15"></span>παχέος. τε καὶ ζέοντος γινόμενον. ἄρχεται δὲ τὰ πολλὰ μὲν
<span class="lb" data-page="10.979" data-line="16" id="l10.979.16"></span>ἀπὸ φλυκταίνης, ἐνίοτε δὲ καὶ χωρὶς ταύτης. ἀλλὰ κνᾶταί
<span class="lb" data-page="10.979" data-line="17" id="l10.979.17"></span>γε πάντως ἐν ἀρχῇ τὸ μόριον· εἶτ’ ἀνίσταται φλύκταινά τις, ﻿
<span class="pb" data-page="10.980" id="p10.980"></span>
<span class="lb" data-page="10.980" data-line="1" id="l10.980.1"></span>ἧς ῥηγνυμένης ἕλκος ἐσχαρῶδες γίνεται. πολλάκις δὲ οὐ
<span class="lb" data-page="10.980" data-line="2" id="l10.980.2"></span>μία φλύκταινα γεννᾶται κνησαμένων, ἀλλὰ πολλαὶ μικραὶ
<span class="lb" data-page="10.980" data-line="3" id="l10.980.3"></span>καθάπερ τινὲς κέγχροι καταπυκνοῦσαι τὸ μέρος· ὧν ἐκρηγνυμένων
<span class="lb" data-page="10.980" data-line="4" id="l10.980.4"></span>ὁμοίως ἐσχαρῶδες ἕλκος γεννᾶται. κατὰ δὲ τοὺς
<span class="lb" data-page="10.980" data-line="5" id="l10.980.5"></span>ἐπιδημήσαντας ἄνθρακας ἐν Ἀσίᾳ καὶ χωρὶς φλυκταινῶν
<span class="lb" data-page="10.980" data-line="6" id="l10.980.6"></span>ἐνίοις εὐθέως ἀπεδάρη τὸ δέρμα. ἅπασιν οὖν, ὡς ἔφην,
<span class="lb" data-page="10.980" data-line="7" id="l10.980.7"></span>ἕλκος ἐσχαρῶδες γίνεται, ποτὲ μὲν τεφρώδους ἐσχάρας,
<span class="lb" data-page="10.980" data-line="8" id="l10.980.8"></span>ποτὲ δὲ μελαίνης. ἥ τε πέριξ ἅπασα αὐτοῖς σὰρξ εἰς ἐσχάτην
<span class="lb" data-page="10.980" data-line="9" id="l10.980.9"></span>ἀφικνεῖται φλόγωσιν· οὐ μὴν τῇ χρόᾳ γ’ ἔοικεν ἐρυσιπέλατι,
<span class="lb" data-page="10.980" data-line="10" id="l10.980.10"></span>ἀλλ’ ἔτι καὶ τῆς φλεγμονῆς ἐπ’ αὐτῷ γίνεται τὸ
<span class="lb" data-page="10.980" data-line="11" id="l10.980.11"></span>χρῶμα μελάντερον, ὡς εἰ καὶ μίξαις ἐρυθρῷ πλέονι τοῦ
<span class="lb" data-page="10.980" data-line="12" id="l10.980.12"></span>μέλανος ἔλαττον. ὅτι δὲ πυρέττουσιν οἱ οὕτως ἔχοντες ἐξ
<span class="lb" data-page="10.980" data-line="13" id="l10.980.13"></span>ἀνάγκης οὐδὲν ἧττον, ἀλλ’ ἔτι καὶ μᾶλλον ἐκείνων οἷς
<span class="lb" data-page="10.980" data-line="14" id="l10.980.14"></span>ἐρυσιπελατώδης ἐστὶν ἡ φλεγμονὴ, πρόδηλον παντί. καὶ
<span class="lb" data-page="10.980" data-line="15" id="l10.980.15"></span>μὲν δὴ καὶ ὡς ἀπὸ φλεβοτομίας ἀρκτέον ἐστὶ τῆς ἰάσεως
<span class="lb" data-page="10.980" data-line="16" id="l10.980.16"></span>εὔδηλον εἶναι νομίζω τοῖς μεμνημένοις ὅσα περὶ φλεβοτομίας
<span class="lb" data-page="10.980" data-line="17" id="l10.980.17"></span>εἴρηται κατὰ τὴν τῶν πυρετῶν θεραπείαν. οὐκ ἄδηλον
<span class="lb" data-page="10.980" data-line="18" id="l10.980.18"></span>δ’ οὐδ’ ὅτι μέχρι λειποθυμίας ἐπ’ αὐτῶν ἡ κένωσις γινομένη
<span class="pb" data-page="10.981" id="p10.981"></span>
<span class="lb" data-page="10.981" data-line="1" id="l10.981.1"></span>μειζόνως ὠφελήσειε, πλὴν εἰ μὴ τῶν ἄλλων τι παρείη
<span class="lb" data-page="10.981" data-line="2" id="l10.981.2"></span>τῶν κωλυόντων φλεβοτομεῖν. ἐπὶ δὲ τοῦ πεπονθότος μέρους,
<span class="lb" data-page="10.981" data-line="3" id="l10.981.3"></span>ὅσον μὲν ἐπὶ τῇ φλογώσει τῶν χυμῶν, τῶν ψυχόντων
<span class="lb" data-page="10.981" data-line="4" id="l10.981.4"></span>ἐστὶ χρεία· διὰ δὲ τὸ πάχος τοῦ χυμοῦ καὶ μέντοι
<span class="lb" data-page="10.981" data-line="5" id="l10.981.5"></span>καὶ τὴν κακοήθειαν οὔτ’ ἀποτρέψεις ποτὲ τὸ ῥεῦμα· καὶ
<span class="lb" data-page="10.981" data-line="6" id="l10.981.6"></span>εἰ τούτου ποτὲ τύχοις, ἕτερόν τι ἐν τῷ βάθει βλάψεις.
<span class="lb" data-page="10.981" data-line="7" id="l10.981.7"></span>οὐ μὴν οὐδ’ ἐπιῤῥεῖν αὐτῷ συγχωρητέον ἐστὶν, ἀλλ’ εὑρίσκειν
<span class="lb" data-page="10.981" data-line="8" id="l10.981.8"></span>φάρμακα μετὰ τοῦ μετρίως ἀποκρούεσθαι καὶ διαφορεῖν
<span class="lb" data-page="10.981" data-line="9" id="l10.981.9"></span>δυνάμενα. τοιοῦτον δ’ ἐστὶ τό τε δι’ ἀρνογλώσσου
<span class="lb" data-page="10.981" data-line="10" id="l10.981.10"></span>κατάπλασμα καὶ τὸ δι’ ἑφθῆς φακῆς, ἄρτου κλιβανίτου
<span class="lb" data-page="10.981" data-line="11" id="l10.981.11"></span>μιγνύντων ἡμῶν αὐτοῖς ὅσον ἁπαλόν. ἔστω δὲ μὴ πάνυ
<span class="lb" data-page="10.981" data-line="12" id="l10.981.12"></span>τι καθαρὸς, ὥσπερ οὐδὲ ῥυπαρός γε ἄγαν. ὁ μὲν γὰρ
<span class="lb" data-page="10.981" data-line="13" id="l10.981.13"></span>ἀκριβῶς καθαρὸς ἐμπλαστικωτέρας οὐσίας ἐστὶν, ὁ δὲ
<span class="lb" data-page="10.981" data-line="14" id="l10.981.14"></span>πιτυρίας ἁδρομερεστέρας. κατ’ αὐτοῦ δὲ τοῦ ἕλκους ἐπιτιθεμένου
<span class="lb" data-page="10.981" data-line="15" id="l10.981.15"></span>τινὸς τῶν ἰσχυρῶν φαρμάκων, οἷόν ἐστι τὸ Ἄνδρωνος
<span class="lb" data-page="10.981" data-line="16" id="l10.981.16"></span>ἢ Πασίωνος ἢ Πολυείδου, λύοντα μετά τινος τῶν
<span class="lb" data-page="10.981" data-line="17" id="l10.981.17"></span>γλυκέων οἴνων αὐτὰ, μέχρι γλοιώδους συστάσεως. κάλλιστοι
<span class="pb" data-page="10.982" id="p10.982"></span>
<span class="lb" data-page="10.982" data-line="1" id="l10.982.1"></span>δὲ οἴνων εἰς τοῦτο Θηραῖός τε καὶ Σκυβελίτης ἐστίν·
<span class="lb" data-page="10.982" data-line="2" id="l10.982.2"></span>ὧν μὴ παρόντων σιραίῳ χρηστέον, ὃ καλεῖται παρ’ ἡμῖν
<span class="lb" data-page="10.982" data-line="3" id="l10.982.3"></span>ἕψημα. τὰ δὲ τοῖς ἄλλοις ἕλκεσι προσφερόμενα φάρμακα
<span class="lb" data-page="10.982" data-line="4" id="l10.982.4"></span>πέττοντά τε καὶ διαπυΐσκοντα, ταῦτα οὐ χρὴ νῦν προσφέρειν·
<span class="lb" data-page="10.982" data-line="5" id="l10.982.5"></span>αὐξήσεις γὰρ τὴν σηπεδόνα τοῦ μορίου. <span class="milestone ed2page" data-n="10.331" data-unit="ed2page" id="ed2page.10.331"></span>καὶ μὴν
<span class="lb" data-page="10.982" data-line="6" id="l10.982.6"></span>καὶ ἀποσχάζειν τοὺς τοιούτους ὄγκους, ὅταν γε προφλεβοτομήσῃς,
<span class="lb" data-page="10.982" data-line="7" id="l10.982.7"></span>οὐκ ἀνεπιτήδειον· ἔστωσαν δὲ βαθύτεραι τῶν συμμέτρων
<span class="lb" data-page="10.982" data-line="8" id="l10.982.8"></span>αἱ ἀμυχαὶ διὰ τὸ πάχος τοῦ λυποῦντος χυμοῦ. παυσαμένης
<span class="lb" data-page="10.982" data-line="9" id="l10.982.9"></span>δὲ τῆς φλογώσεως ὁμοίως τοῖς ἄλλοις ἕλκεσιν εἰς
<span class="lb" data-page="10.982" data-line="10" id="l10.982.10"></span>οὐλὴν ἄξεις τὸ ἕλκος. ἀρκεῖν ἡγοῦμαι καὶ περὶ τῶν ἀνθράκων
<span class="lb" data-page="10.982" data-line="11" id="l10.982.11"></span>εἰρῆσθαι τοσαῦτα.
</p>
          </article>

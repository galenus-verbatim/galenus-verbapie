<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.13">
<span class="pb page1" data-page="10.986" id="p10.986"></span>
<span class="milestone ed1page page1" data-n="4.191" data-unit="ed1page" id="ed1page.4.191"></span>
<span class="milestone ed2page page1" data-n="10.332" data-unit="ed2page" id="ed2page.10.332"></span>
            <p>
<span class="lb" data-page="10.986" data-line="11" id="l10.986.11"></span>Ἐπεὶ δὲ τῶν κατὰ τὴν χειρουργίαν πραττομένων
<span class="lb" data-page="10.986" data-line="12" id="l10.986.12"></span>οἱ σκοποὶ τὸ μέν τι κοινὸν ἔχουσι, τὸ δ’ ἴδιον,
<span class="lb" data-page="10.986" data-line="13" id="l10.986.13"></span>ἄμεινον εἶναί μοι δοκεῖ μὴ διασπᾷν αὐτοὺς, ἀλλ’ ἀθρόως
<span class="lb" data-page="10.986" data-line="14" id="l10.986.14"></span>ἅπαντας ἐν τοῖς τελευταίοις τῆσδε τῆς πραγματείας εἰπεῖν.
<span class="lb" data-page="10.986" data-line="15" id="l10.986.15"></span>νυνὶ δὲ τοσοῦτον ἔτι περὶ τῶν παρὰ φύσιν ὄγκων ῥητέον
<span class="lb" data-page="10.986" data-line="16" id="l10.986.16"></span>ἐστὶν, ὡς ὅσοι μὲν αὐτῶν ὅλῳ τῷ γένει παρὰ φύσιν εἰσὶ,
<span class="lb" data-page="10.986" data-line="17" id="l10.986.17"></span>ἐνδείκνυνται τὴν ἄρσιν, ὑπαγόμενοι κοινοτέρῳ σκοπῷ τῷ
<span class="lb" data-page="10.986" data-line="18" id="l10.986.18"></span>κατὰ πάντων ἐκτεταμένῳ τῶν τοιούτων, ὅσα ταῖς οὐσίαις
<span class="pb" data-page="10.987" id="p10.987"></span>
<span class="lb" data-page="10.987" data-line="1" id="l10.987.1"></span>ὅλαις ἐξέστηκε τοῦ κατὰ φύσιν, ὥσπερ ἐπὶ τῶν στεατωμάτων
<span class="lb" data-page="10.987" data-line="2" id="l10.987.2"></span>καὶ ἀθερωμάτων ἔχει. τούτου δὲ γένους ἐστὶ καὶ ἡ καλουμένη
<span class="lb" data-page="10.987" data-line="3" id="l10.987.3"></span>μυρμηκία καὶ ἡ ἀκροχορδὼν, ὅ τ’ ἐν τῇ κύστει λίθος
<span class="lb" data-page="10.987" data-line="4" id="l10.987.4"></span>ὑπόχυμά τε καὶ ἡ τῆς μύλης κύησις, ἐπὶ γυναικῶν, ὀνομάζουσι
<span class="lb" data-page="10.987" data-line="5" id="l10.987.5"></span>δ’ οὕτω τὴν ἀδιάπλαστον σάρκα· πάντα γὰρ τὰ
<span class="lb" data-page="10.987" data-line="6" id="l10.987.6"></span>τοιαῦτα τελέως ἐκκόψαι σπεύδομεν. ὧν δὲ καὶ ὁ πεπονθὼς
<span class="lb" data-page="10.987" data-line="7" id="l10.987.7"></span>τόπος ἕν τι τῶν κατὰ φύσιν ἐστὶ μορίων, ὁ μὲν πρῶτος
<span class="lb" data-page="10.987" data-line="8" id="l10.987.8"></span>σκοπὸς ἰᾶσθαι τὸ πάθος, ὁ δ’ ἐπ’ αὐτὸ δεύτερος, ὅταν
<span class="lb" data-page="10.987" data-line="9" id="l10.987.9"></span>ἀνίατον ᾖ, συνεκκόψαι τῷ πάθει τὸ μέρος, ὡς ἐπὶ καρκίνου
<span class="lb" data-page="10.987" data-line="10" id="l10.987.10"></span>τε καὶ τῶν ἀθεραπεύτων ἁπάντων ἑλκῶν. ἔμπαλιν δ’ ὡς
<span class="lb" data-page="10.987" data-line="11" id="l10.987.11"></span>ἐπὶ τῶν ὑποχυμάτων ἀποπίπτοντες τοῦ πρώτου σκοποῦ
<span class="lb" data-page="10.987" data-line="12" id="l10.987.12"></span>πρὸς ἕτερον ἄγομεν αὐτὰ τόπον ἀκυρώτερον. ἔνιοι δὲ καὶ
<span class="lb" data-page="10.987" data-line="13" id="l10.987.13"></span>ταῦτα κενοῦν ἐπεχείρησαν, ὡς ἐν τοῖς χειρουργουμένοις ἐρῶ.
<span class="lb" data-page="10.987" data-line="14" id="l10.987.14"></span>νυνὶ δ’ ἀρκέσει τοσοῦτον εἰπεῖν, ὡς τὸ κατὰ τὰς ὑδροκήλας
<span class="lb" data-page="10.987" data-line="15" id="l10.987.15"></span>ὑγρὸν ἀλλότριόν ἐστι τῆς τοῦ σώματος οὐσίας ὅλῃ τῇ
<span class="lb" data-page="10.987" data-line="16" id="l10.987.16"></span>φύσει· καὶ τὸ κατὰ τοὺς ἀσκίτας ὑδέρους ὕδωρ. ὧν ἡ κένωσις
<span class="lb" data-page="10.987" data-line="17" id="l10.987.17"></span><span class="milestone ed2page" data-n="10.333" data-unit="ed2page" id="ed2page.10.333"></span>ἤτοι διὰ φαρμάκων γίγνεται διαφορητικῶν ἢ διὰ
<span class="pb" data-page="10.988" id="p10.988"></span>
<span class="lb" data-page="10.988" data-line="1" id="l10.988.1"></span>χειρουργίας· ἐπὶ μὲν τῆς ὑδροκήλης διὰ καθέσεως σίφωνος,
<span class="lb" data-page="10.988" data-line="2" id="l10.988.2"></span>ἐπὶ δὲ τῶν ὑδέρων διὰ παρακεντήσεως. συνεκτέμνεται δὲ
<span class="lb" data-page="10.988" data-line="3" id="l10.988.3"></span>τῷ πάθει τὸ πεπονθὸς μόριον, ὥσπερ ἐπὶ τῶν ἔμπροσθεν
<span class="lb" data-page="10.988" data-line="4" id="l10.988.4"></span>εἰρημένων, οὕτω κᾀπὶ τῶν κηλητῶν τοῦ περιτοναίου τι μέρος.
<span class="lb" data-page="10.988" data-line="5" id="l10.988.5"></span>ὡσαύτως δὲ καὶ ὁ γαργαρεὼν ἐνίοτε τῷ πάθει συνεκτέμνεται
<span class="lb" data-page="10.988" data-line="6" id="l10.988.6"></span>κατά τε τὰ σκέλη καὶ τοὺς ὄρχεις αἱ φλέβες τοῖς
<span class="lb" data-page="10.988" data-line="7" id="l10.988.7"></span>κιρσοῖς, ὅ τ’ ἐν τῇ ῥινὶ χιτὼν τῷ πωλύπῳ καὶ ὁ τετρημένος
<span class="lb" data-page="10.988" data-line="8" id="l10.988.8"></span>ὀδοὺς τῷ τρήματι. ἀλλὰ τούτων μὲν οὐδὲν δυνατόν ἐστιν
<span class="lb" data-page="10.988" data-line="9" id="l10.988.9"></span>ἐς τὸ κατὰ φύσιν ἀγαγεῖν· ἐπὶ δὲ τοῦ γαργαρεῶνος ἐργάζεσθαι
<span class="lb" data-page="10.988" data-line="10" id="l10.988.10"></span>χρὴ τοῦτο παντὶ τρόπῳ καὶ μὴ σπεύδειν ἐκτεμεῖν· ὅταν
<span class="lb" data-page="10.988" data-line="11" id="l10.988.11"></span>δὲ ἰσχνὸς καὶ ἱμαντώδης γένηταί ποτε, τηνικαῦτα ἀφαιρεῖν.
<span class="lb" data-page="10.988" data-line="12" id="l10.988.12"></span>τοιοῦτον μὲν οὖν αὐτὸν ἐργάσεται χρόνος μακρότερος· οἷον
<span class="lb" data-page="10.988" data-line="13" id="l10.988.13"></span>δ’ Ἱπποκράτης ἔγραψε κατὰ τὸ προγνωστικὸν ὀλίγων ἡμερῶν
<span class="lb" data-page="10.988" data-line="14" id="l10.988.14"></span>ἀριθμός· οὕτω δὲ καὶ τἄλλα τὰ κατὰ μέγεθος ἐξιστάμενα
<span class="lb" data-page="10.988" data-line="15" id="l10.988.15"></span>τοῦ κατὰ φύσιν, ἐν οἷς ἐστι καὶ τὰ ὑπερσαρκοῦντα
<span class="lb" data-page="10.988" data-line="16" id="l10.988.16"></span>πάντα καὶ ἐγκανθίδες, οἵ τε κατὰ τὴν ἕδραν ὀνομαζόμενοι
<span class="lb" data-page="10.988" data-line="17" id="l10.988.17"></span>θύμοι. τινὰ δὲ τῶν τοιούτων ἑλκῶν ἐπαμφοτερίζει ταῖς
<span class="lb" data-page="10.988" data-line="18" id="l10.988.18"></span>ἰδέαις, ὥσπερ αἵ τε πολὺ τοῦ πέριξ δέρματος ἐξέχουσαι τῶν
<span class="pb" data-page="10.989" id="p10.989"></span>
<span class="lb" data-page="10.989" data-line="1" id="l10.989.1"></span>οὐλῶν καὶ τὰ κατὰ τοὺς ὀφθαλμοὺς πτερύγια. τῆς γε μὴν
<span class="lb" data-page="10.989" data-line="2" id="l10.989.2"></span>ἰάσεως ἐπ’ αὐτῶν ὁ σκοπὸς πρόδηλος. ἐγκόπτεσθαι γὰρ δεῖ
<span class="lb" data-page="10.989" data-line="3" id="l10.989.3"></span>τὰ τοιαῦτα πάντα· καὶ χρὴ σκοπούμενον ἀεὶ τοὺς τρόπους
<span class="lb" data-page="10.989" data-line="4" id="l10.989.4"></span>τῆς ἀναιρέσεως ἐπὶ τὸν ἄριστον ἐξ αὐτῶν ἰέναι. σκοποὶ δ’
<span class="lb" data-page="10.989" data-line="5" id="l10.989.5"></span>εἰσὶ τῆς κρίσεως τῶν ἀρίστων τρεῖς, ἥ τε τοῦ χρόνου τῆς θεραπείας
<span class="lb" data-page="10.989" data-line="6" id="l10.989.6"></span>βραχύτης, τό τ’ ἀνωδύνως αὐτὴν ἐργάσασθαι, καὶ
<span class="lb" data-page="10.989" data-line="7" id="l10.989.7"></span>τρίτος ἐπὶ τούτοις ἡ ἀσφάλεια. καὶ αὐτῆς τῆς ἀσφαλείας ἴδιοι
<span class="lb" data-page="10.989" data-line="8" id="l10.989.8"></span>σκοποὶ τρεῖς· εἷς μὲν καὶ πρῶτος ὡς τυχεῖν τοῦ τέλους πάντως·
<span class="lb" data-page="10.989" data-line="9" id="l10.989.9"></span>ἕτερος δὲ τὸ κᾂν ἀποτύχωμέν ποτε τοῦ τέλους, ἀλλὰ
<span class="lb" data-page="10.989" data-line="10" id="l10.989.10"></span>μηδέν γε βλάψαι τὸν κάμνοντα· καὶ τρίτος, ὡς μὴ ῥᾳδίως
<span class="lb" data-page="10.989" data-line="11" id="l10.989.11"></span>ὑποτροπιάσαι τὸ νόσημα. κατὰ ταῦτά σοι κρίνοντι τὴν ἀρίστην
<span class="lb" data-page="10.989" data-line="12" id="l10.989.12"></span>ὁδὸν τῆς ἰάσεως ἐπὶ πάντων τῶν νῦν ἡμῖν προκειμένων
<span class="lb" data-page="10.989" data-line="13" id="l10.989.13"></span>εὑρεθήσεται ποτὲ μὲν ἡ διὰ τῆς χειρουργίας αἱρετωτέρα, ποτὲ
<span class="lb" data-page="10.989" data-line="14" id="l10.989.14"></span>δὲ ἡ διὰ τῶν φαρμάκων. ἡ μὲν οὖν διὰ τῆς χειρουργίας ἔν
<span class="lb" data-page="10.989" data-line="15" id="l10.989.15"></span>γε τοῖς νῦν ἡμῖν προκειμένοις ἐπὶ τὴν ἀναίρεσιν αὐτῶν σπεύδει
<span class="lb" data-page="10.989" data-line="16" id="l10.989.16"></span>τελείως ἐκκόψαι τοῦ ζώου τὸ παρὰ φύσιν, ὅλῳ τῷ γένει
<span class="lb" data-page="10.989" data-line="17" id="l10.989.17"></span>προαιρουμένη· τούτου δ’ ἀποτυγχάνουσα τοῦ σκοποῦ δεύτερον ﻿
<span class="pb" data-page="10.990" id="p10.990"></span>
<span class="lb" data-page="10.990" data-line="1" id="l10.990.1"></span>ἔχει τὸν τῆς μεταθέσεως ἐπὶ τῶν ὑποχυμάτων. ἡ δὲ
<span class="lb" data-page="10.990" data-line="2" id="l10.990.2"></span>διὰ τῶν φαρμάκων πρώτῳ μὲν χρῆται σκοπῷ κενῶσαί τε καὶ
<span class="lb" data-page="10.990" data-line="3" id="l10.990.3"></span>διαφορῆσαι τὸ παρὰ φύσιν· εἰ δ’ οὗτος ἀδύνατος εἴη, διὰ
<span class="lb" data-page="10.990" data-line="4" id="l10.990.4"></span>τὴν τοῦ μορίου φύσιν ἢ καὶ τὸ τοῦ πάθους ἀνίατον ἐκπυῆσαί
<span class="lb" data-page="10.990" data-line="5" id="l10.990.5"></span>τε καὶ διασῆψαι· δεύτερος δ’ ἐπ’ αὐτῶν σκοπὸς οὗτος.
<span class="lb" data-page="10.990" data-line="6" id="l10.990.6"></span>οὕτω γοῦν κᾀπὶ τοῦ γαργαρεῶνος ποιοῦμεν, εἰς τὸ κατὰ φύσιν
<span class="lb" data-page="10.990" data-line="7" id="l10.990.7"></span>μὲν πρῶτον ἐπανάγοντες αὐτόν· εἰ δ’ ἀποτύχοιμεν τούτου,
<span class="lb" data-page="10.990" data-line="8" id="l10.990.8"></span>τελέως ἐκκόπτοντες ἤτοι διὰ χειρουργίας ἢ διὰ φαρμάκων
<span class="lb" data-page="10.990" data-line="9" id="l10.990.9"></span>καυστικῶν. ἀλλὰ τὰ μὲν φάρμακα κάλλιον εἰς τὴν περὶ τῶν
<span class="lb" data-page="10.990" data-line="10" id="l10.990.10"></span>φαρμάκων ἀναβάλλεσθαι πραγματείαν, ἐπειδὴ τετάρτην
<span class="lb" data-page="10.990" data-line="11" id="l10.990.11"></span>ἄλλην ἄμεινον ἔδοξεν ἐπὶ τρισὶ πραγματεύεσθαι· τὴν δὲ
<span class="lb" data-page="10.990" data-line="12" id="l10.990.12"></span>χειρουργίαν ἐπὶ τῇ τελευτῇ τάξαι τῆσδε τῆς πραγματείας.
</p>
          </article>

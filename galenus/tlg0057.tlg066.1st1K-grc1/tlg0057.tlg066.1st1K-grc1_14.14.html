<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.14">
<span class="pb page1" data-page="10.990" id="p10.990"></span>
<span class="milestone ed1page page1" data-n="4.191" data-unit="ed1page" id="ed1page.4.191"></span>
<span class="milestone ed2page page1" data-n="10.333" data-unit="ed2page" id="ed2page.10.333"></span>
            <p>
<span class="lb" data-page="10.990" data-line="13" id="l10.990.13"></span>Οὔκουν ἔτι χρὴ διατρίβειν ἐν τοῖσδε· μεταβῆναι
<span class="lb" data-page="10.990" data-line="14" id="l10.990.14"></span>δὲ πρὸς τὰ παραπλήσια ἰάσεως δεόμενα τοῖς εἰρημένοις.
<span class="lb" data-page="10.990" data-line="15" id="l10.990.15"></span>ἔστι δὲ ταῦτα τά θ’ ὑπερβάλλοντα τοῦ προσήκοντος
<span class="lb" data-page="10.990" data-line="16" id="l10.990.16"></span>ἐν ἀριθμῷ<span class="milestone ed2page" data-n="10.334" data-unit="ed2page" id="ed2page.10.334"></span> τε καὶ πηλικότητι καὶ τὰ κατ’ ἄμφω ταῦτα
<span class="lb" data-page="10.990" data-line="17" id="l10.990.17"></span>ἐνδέοντα. νυνὶ μὲν οὖν ὠνόμασα τοῦ προσήκοντος· εἰ δὲ
<span class="pb" data-page="10.991" id="p10.991"></span>
<span class="lb" data-page="10.991" data-line="1" id="l10.991.1"></span>καὶ τοῦ συμφέροντος ἢ κατὰ φύσιν ἢ χρησίμου ποτ’ εἴποιμι,
<span class="lb" data-page="10.991" data-line="2" id="l10.991.2"></span>τὴν αὐτὴν ἕξει δύναμιν ὁ λόγος. εἴρηται μὲν ἑτέρωθι περὶ
<span class="lb" data-page="10.991" data-line="3" id="l10.991.3"></span>τῶνδε μακρότερον· ἀναμνῆσαι δὲ καὶ νῦν ἐπὶ κεφαλαίων
<span class="lb" data-page="10.991" data-line="4" id="l10.991.4"></span>ἅπαντα ἄμεινον εἶναί μοι δοκεῖ. πρῶτον τῶν κατὰ τὸ
<span class="lb" data-page="10.991" data-line="5" id="l10.991.5"></span>σῶμα πάντων ἐστιν οὗ μάλιστα χρῄζομεν·, ἡ τῶν μορίων
<span class="lb" data-page="10.991" data-line="6" id="l10.991.6"></span>ἀόχλητος ἐνέργεια. ταύτην τε ἔχοντες φύσει διὰ τοῦτο συνήθως
<span class="lb" data-page="10.991" data-line="7" id="l10.991.7"></span>λέγομεν ὀρέγεσθαι τοῦ κατὰ φύσιν ἐνεργεῖν. ἐπεὶ δὲ
<span class="lb" data-page="10.991" data-line="8" id="l10.991.8"></span>τοῦτο αὐτὸ συνῆπται τῷ κατὰ φύσιν ἔχειν, εἰκότως οὐδὲν
<span class="lb" data-page="10.991" data-line="9" id="l10.991.9"></span>ἡγούμεθα διαφέρειν ἢ κατὰ φύσιν ἔχειν εἰπεῖν, ἢ κατὰ φύσιν
<span class="lb" data-page="10.991" data-line="10" id="l10.991.10"></span>ἐνεργεῖν. ἀλλὰ καὶ χωρὶς προσθήκης ἐνίοτε λέγομεν ἐφίεσθαι
<span class="lb" data-page="10.991" data-line="11" id="l10.991.11"></span>τοῦ κατὰ φύσιν ὑπακουομένου τῇ λέξει τοῦ ἔχειν ἢ ἐνεργεῖν,
<span class="lb" data-page="10.991" data-line="12" id="l10.991.12"></span>ἢ ἀμφοτέρων. αὕτη μὲν ἡ αἰτία τοῦ καλῶς εἰθίσθαι τοῖς
<span class="lb" data-page="10.991" data-line="13" id="l10.991.13"></span>ἰατροῖς τῇ τοῦ κατὰ φύσιν χρῆσθαι φωνῇ περὶ πάντων ὧν
<span class="lb" data-page="10.991" data-line="14" id="l10.991.14"></span>αἱρούμεθα κατὰ τὸ σῶμα. μαθεῖν δ’ ἐστίν ὅτι μὴ πρῶτον
<span class="lb" data-page="10.991" data-line="15" id="l10.991.15"></span>μηδὲ δι’ <span class="milestone ed1page" data-n="4.192" data-unit="ed1page" id="ed1page.4.192"></span>αὐτὸ τὸ κατὰ φύσιν ἡμῖν ἐστιν αἱρετέον, ἀλλὰ
<span class="lb" data-page="10.991" data-line="16" id="l10.991.16"></span>δευτέρως τε καὶ κατὰ συμβεβηκὸς, ἐν οἷς ἡ φύσις ἀποτυγχάνει.
<span class="lb" data-page="10.991" data-line="17" id="l10.991.17"></span>καὶ γὰρ ἕκτος δάκτυλος εὐθὺς ἐξ ἀρχῆς συνεγενήθη
<span class="pb" data-page="10.992" id="p10.992"></span>
<span class="lb" data-page="10.992" data-line="1" id="l10.992.1"></span>τισὶ καὶ λείπων πέμπτος ἐγένετο καί τινα τοιαῦτα ἕτερα, τὰ
<span class="lb" data-page="10.992" data-line="2" id="l10.992.2"></span>μὲν ἀριθμῷ, τὰ δὲ μεγέθει τοῦ προσήκοντος ἐσφαλμένα.
<span class="lb" data-page="10.992" data-line="3" id="l10.992.3"></span>καὶ εἴπερ συνεχῶς μὲν ταῦτα, σπάνια δ’ ἐγίνετο τὰ κατορθώματα,
<span class="lb" data-page="10.992" data-line="4" id="l10.992.4"></span>τοὐναντίον ἂν ἐπὶ τῶν τῆς φύσεως ἔργων ἐπράττομεν,
<span class="lb" data-page="10.992" data-line="5" id="l10.992.5"></span>οὐ φυλάττοντες ὥσπερ νῦν, ἀλλ’ ἀναιροῦντες αὐτά.
<span class="lb" data-page="10.992" data-line="6" id="l10.992.6"></span>οὗτος ὁ λόγος ἀεί σοι μνημονευέσθω, διαφέρων εἰς τὴν τῶν
<span class="lb" data-page="10.992" data-line="7" id="l10.992.7"></span>ὀνομάτων χρῆσιν, ἐξαπατῆσαι δυναμένων τοὺς ἀσκέπτους
<span class="lb" data-page="10.992" data-line="8" id="l10.992.8"></span>ἐμποιῆσαί τε διαφωνίας φαντασίαν, ἐὰν ὁ μέν τις λέγῃ τὸ
<span class="lb" data-page="10.992" data-line="9" id="l10.992.9"></span>παρὰ φύσιν ἅπαν ἐκκόπτειν δεῖν· ὁ δὲ τὸ βλάπτον ἢ ἀσύμφορον
<span class="lb" data-page="10.992" data-line="10" id="l10.992.10"></span>ἢ λυμαινόμενον ταῖς ἐνεργείαις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.15">
<span class="pb page1" data-page="10.992" id="p10.992"></span>
<span class="milestone ed1page page1" data-n="4.192" data-unit="ed1page" id="ed1page.4.192"></span>
<span class="milestone ed2page page1" data-n="10.334" data-unit="ed2page" id="ed2page.10.334"></span>
            <p>
<span class="lb" data-page="10.992" data-line="11" id="l10.992.11"></span>Αὖθις οὖν ἀναλαβόντες ὑπὲρ τῶν πραγμάτων
<span class="lb" data-page="10.992" data-line="12" id="l10.992.12"></span>λέγωμεν, ἐπειδὴ τὰ τῶν ὀνομάτων ἡμῖν διώρισται, τὴν
<span class="lb" data-page="10.992" data-line="13" id="l10.992.13"></span>ἀρχὴν τῷ λόγῳ τήνδε ποιησάμενοι. παράκειται τοῖς εἰρημένοις
<span class="lb" data-page="10.992" data-line="14" id="l10.992.14"></span>νοσήμασι τὰ κατ’ ἀριθμὸν ἢ μέγεθος ἐξεστῶτα τοῦ προσήκοντος.
<span class="lb" data-page="10.992" data-line="15" id="l10.992.15"></span>ἐφ’ ὧν ἐκκόπτειν μὲν χρὴ τὸ περιττὸν, ἤτοι κατὰ
<span class="lb" data-page="10.992" data-line="16" id="l10.992.16"></span>μέγεθος ἢ κατ’ ἀριθμόν· ἀνατρέφειν τε καὶ κατασκευάζειν τὸ
<span class="lb" data-page="10.992" data-line="17" id="l10.992.17"></span>λεῖπον, ὅταν γε δυνατὸν ᾖ τοῦτο πρᾶξαι. τὸν γάρ τοι πέμπτον
<span class="lb" data-page="10.992" data-line="18" id="l10.992.18"></span>δάκτυλον ἢ τοιοῦτόν τι μόριον ἕτερον οὐχ οἷόν τε
<span class="pb" data-page="10.993" id="p10.993"></span>
<span class="lb" data-page="10.993" data-line="1" id="l10.993.1"></span>γεννῆσαι τοῖς ἰατροῖς, ἀλλ’ ἔστι μόνης τῆς φύσεως ἔργα τὰ
<span class="lb" data-page="10.993" data-line="2" id="l10.993.2"></span>τοιαῦτα πάντα. τὸ μέντοι τελέως ἀφαιρεῖν τὸ κατ’ ἀριθμὸν
<span class="lb" data-page="10.993" data-line="3" id="l10.993.3"></span>ὑπερβάλλον ἢ ἀποκόψαι τι τοῦ κατὰ τὸ μέγεθος ὑπεραυξηθέντος
<span class="lb" data-page="10.993" data-line="4" id="l10.993.4"></span>οὐδ’ ἡμῖν ἀδύνατον. ἓν γοῦν ἐστι τῶν ἰατρῶν ἔργων οὐ
<span class="lb" data-page="10.993" data-line="5" id="l10.993.5"></span>τὸ φαυλότατον, ὅταν εἰς πολυσαρκίαν ἐκτραπῇ τὸ σῶμα
<span class="lb" data-page="10.993" data-line="6" id="l10.993.6"></span>τοσαύτην ὥστε μηδὲ βαδίζειν ἀλύπως δύνασθαι μηδ’ ἅψασθαι
<span class="lb" data-page="10.993" data-line="7" id="l10.993.7"></span>τῆς ἕδρας διὰ τὸν ὄγκον τῆς γαστρὸς, ἀλλὰ μηδ’ ἀναπνεῖν
<span class="lb" data-page="10.993" data-line="8" id="l10.993.8"></span>ἀκωλύτως, ἐκτήκειν αὐτὸ καὶ καθαίρειν· ὥσπερ γε
<span class="lb" data-page="10.993" data-line="9" id="l10.993.9"></span>κᾀπειδὰν ἐν ἀτροφίᾳ γένηται παραπλησίᾳ τοῖς ἐχομένοις
<span class="lb" data-page="10.993" data-line="10" id="l10.993.10"></span>φθόῃ, τῆς ἀναθρέψεως αὐτοῦ προνοεῖσθαι. πολλάκις δ’ οὐχ
<span class="lb" data-page="10.993" data-line="11" id="l10.993.11"></span>ὅλον, ἀλλ’ ἕν τι μέρος ἐν ἀτροφίᾳ γίνεται προηγησαμένης
<span class="lb" data-page="10.993" data-line="12" id="l10.993.12"></span>ἤτοι παραλύσεως ἢ δυσκρασίας μορίου. καί σοι καιρὸς ἤδη
<span class="lb" data-page="10.993" data-line="13" id="l10.993.13"></span>περὶ τῆς τούτων θεραπείας ἐπισκέπτεσθαι<span class="milestone ed2page" data-n="10.335" data-unit="ed2page" id="ed2page.10.335"></span> τὴν ἀρχὴν
<span class="lb" data-page="10.993" data-line="14" id="l10.993.14"></span>ἀπὸ τῶν εἰς τὴν πολυσαρκίαν ἄμετρον ἐκπεσόντων ποιησαμένῳ.
<span class="lb" data-page="10.993" data-line="15" id="l10.993.15"></span>δέδεικται δ’ ἐν τοῖς περὶ κράσεων ἡ θερμοτέρα τε καὶ
<span class="lb" data-page="10.993" data-line="16" id="l10.993.16"></span>ξηροτέρα κρᾶσις ἰσχνὸν ἐργαζομένη τὸ σῶμα. τοιαύτην οὖν
<span class="lb" data-page="10.993" data-line="17" id="l10.993.17"></span>σοι ποιητέον ἐστὶ τὴν τῶν παχέων σωμάτων, εἰ μέλλοι γενήσεσθαι
<span class="lb" data-page="10.993" data-line="18" id="l10.993.18"></span>σύμμετρος. μεμάθηκας δ’ ἐν τῷ κατ’ ἐκείνην μὲν τὴν
<span class="pb" data-page="10.994" id="p10.994"></span>
<span class="lb" data-page="10.994" data-line="1" id="l10.994.1"></span>πραγματείαν, ἀλλὰ καὶ κατὰ τὴν τῶν ὑγιεινῶν οὐδὲν ἧττον,
<span class="lb" data-page="10.994" data-line="2" id="l10.994.2"></span>ὀξέα γυμνάσια καὶ ἡ λεπτύνουσα δίαιτα καὶ φάρμακα τοιαῦτα
<span class="lb" data-page="10.994" data-line="3" id="l10.994.3"></span>καὶ τῆς ψυχῆς αἱ φροντίδες ἀποφαίνουσι τήν τε κρᾶσιν ὅλην
<span class="lb" data-page="10.994" data-line="4" id="l10.994.4"></span>θερμοτέραν καὶ ξηροτέραν καὶ διὰ ταύτην τὸ σῶμα λεπτότερον.
<span class="lb" data-page="10.994" data-line="5" id="l10.994.5"></span>ἐν μὲν δὴ τοῖς γυμνασίοις οἱ ὀξύτατοι δρόμοι μάλιστα
<span class="lb" data-page="10.994" data-line="6" id="l10.994.6"></span>ἁρμόζουσιν. ἡ δ’ ὕλη τῆς λεπτυνούσης διαίτης ἰδίᾳ
<span class="lb" data-page="10.994" data-line="7" id="l10.994.7"></span>γέγραπται καθ’ ἓν ὅλον βιβλίον. εἰ δὲ καὶ φαρμάκων δέοιντο
<span class="lb" data-page="10.994" data-line="8" id="l10.994.8"></span>τῶν λεπτυνόντων, εἴρηται μὲν καὶ ταῦτα κατὰ τὰς περὶ τῶν
<span class="lb" data-page="10.994" data-line="9" id="l10.994.9"></span>φαρμάκων πραγματείας· εἰρήσεται δὲ καὶ νῦν ὅσα δραστικώτατα
<span class="lb" data-page="10.994" data-line="10" id="l10.994.10"></span>τῶν τοιούτων ἐστὶν, οἷς ἀξιῶ σε χρῆσθαι καθαίρειν
<span class="lb" data-page="10.994" data-line="11" id="l10.994.11"></span>ἐπιχειροῦντα πολυσαρκίαν ἄμετρον. οἷς οὖν εἰώθασιν ἕνεκα
<span class="lb" data-page="10.994" data-line="12" id="l10.994.12"></span>παθῶν ἀρθριτικῶν ἔνιοι χρῆσθαι τμητικοῖς τὴν δύναμιν ἱκανῶς
<span class="lb" data-page="10.994" data-line="13" id="l10.994.13"></span>οὖσι, τούτοις καὶ σὺ χρῶ, θεραπεύειν ὑπερβάλλουσαν
<span class="lb" data-page="10.994" data-line="14" id="l10.994.14"></span>εὐσαρκίαν πειρώμενος. ἔστι δὲ τοιαῦτα πηγάνου τὸ σπέρμα
<span class="lb" data-page="10.994" data-line="15" id="l10.994.15"></span>καὶ μᾶλλον τοῦ ἀγρίου σὺν αὐτοῖς τοῖς κορύμβοις, ἀριστολοχία
<span class="lb" data-page="10.994" data-line="16" id="l10.994.16"></span>θ’ ἡ στρογγύλη καὶ τὸ λεπτὸν κενταύριον, ἥ τε γεντιανὴ
<span class="lb" data-page="10.994" data-line="17" id="l10.994.17"></span>καὶ τὸ πόλιον· ὅσα τε τῶν οὐρητικῶν ὀνομαζομένων ἰσχυρὰ,
<span class="lb" data-page="10.994" data-line="18" id="l10.994.18"></span>καθάπερ τὸ πετροσέλινον. ἕκαστον γὰρ τῶν τοιούτων καὶ αὐτὸ ﻿
<span class="pb" data-page="10.995" id="p10.995"></span>
<span class="lb" data-page="10.995" data-line="1" id="l10.995.1"></span>καθ’ αὑτὸ καὶ σὺν ἄλλοις λεπτῦναί τε τοὺς χυμοὺς ἱκανὸν
<span class="lb" data-page="10.995" data-line="2" id="l10.995.2"></span>καὶ κενῶσαι, τὰ μέν τοι δι’ οὔρων αἰσθητῶς, τὰ δέ τοι καὶ
<span class="lb" data-page="10.995" data-line="3" id="l10.995.3"></span>κατὰ τὴν ἄδηλον αἰσθήσει διαπνοήν· ἀλλὰ καὶ οἱ διὰ τῶν
<span class="lb" data-page="10.995" data-line="4" id="l10.995.4"></span>κεκαυμένων ἐχιδνῶν ἅλες ἱκανῶς λεπτύνουσι. καὶ πολλοὶ
<span class="lb" data-page="10.995" data-line="5" id="l10.995.5"></span>τῶν ἰσχνοτέρων ἢ μέσως εὐσάρκων ὑπὸ τῶν τοιούτων φαρμάκων
<span class="lb" data-page="10.995" data-line="6" id="l10.995.6"></span>πόσεως ἀπώλοντο, κατοπτηθέντος αὐτοῖς τοῦ αἵματος.
<span class="lb" data-page="10.995" data-line="7" id="l10.995.7"></span>ὥρμησαν δ’ ἐπ’ αὐτὰ θεασάμενοί τινας ἀπηλλαγμένους
<span class="lb" data-page="10.995" data-line="8" id="l10.995.8"></span>ἀρθριτικῶν παθῶν, οὐκ ἐπιλογισάμενοι τὴν κρᾶσιν τῶν
<span class="lb" data-page="10.995" data-line="9" id="l10.995.9"></span>ὠφεληθέντων, ὑγροτέραν τε καὶ φλεγματικωτέραν οὖσαν,
<span class="lb" data-page="10.995" data-line="10" id="l10.995.10"></span>οἵα πέρ ἐστι καὶ ἡ τῶν παχέων, ἐφ’ ὧν ἀκίνδυνος ἡ τῶν
<span class="lb" data-page="10.995" data-line="11" id="l10.995.11"></span>τοιούτων χρῆσις φαρμάκων. ἐγὼ γοῦν ἐθεράπευσα τινὰ νεανίσκον
<span class="lb" data-page="10.995" data-line="12" id="l10.995.12"></span>ἐτῶν ἐγγὺς τεσσαράκοντα, παχὺν ἱκανῶς γεγονότα, τῇ
<span class="lb" data-page="10.995" data-line="13" id="l10.995.13"></span>τε πρὸς τοὺς ἀρθριτικοὺς ἀντιδότῳ καὶ τοῖς ἁλσὶ τῆς θηριακῆς,
<span class="lb" data-page="10.995" data-line="14" id="l10.995.14"></span>αὐτῇ τε τῇ θηριακῇ μετὰ τοῦ καὶ τῇ ἄλλῃ διαίτῃ τῇ
<span class="lb" data-page="10.995" data-line="15" id="l10.995.15"></span>λεπτυνούσῃ χρῆσθαι καὶ γυμνασίων δρόμοις ὠκέσι. παρεσκεύαζον
<span class="lb" data-page="10.995" data-line="16" id="l10.995.16"></span>δ’ αὐτὸν ἐπὶ τὸν δρόμον, ἀνατρίβων μὲν πρῶτον
<span class="lb" data-page="10.995" data-line="17" id="l10.995.17"></span>ὠμολίνοις τραχέσιν; ἄχρι τοῦ φοινίξαι τὸ δέρμα, τρίβων ἐφεξῆς
<span class="lb" data-page="10.995" data-line="18" id="l10.995.18"></span>τρίψει δι’ ἐλαίου τῶν διαφορητικῶν τι φαρμάκων ἔχοντος,
<span class="pb" data-page="10.996" id="p10.996"></span>
<span class="lb" data-page="10.996" data-line="1" id="l10.996.1"></span>ᾧ καὶ μετὰ δρόμον ἐχρώμην αὖθις. ἔστι δὲ ταῦτα σικύου
<span class="lb" data-page="10.996" data-line="2" id="l10.996.2"></span>ῥίζα τοῦ ἀγρίου καὶ ἡ ἀλθαία καὶ ἡ γεντιανὴ καὶ ἡ
<span class="lb" data-page="10.996" data-line="3" id="l10.996.3"></span>ἀριστολοχία καὶ ἡ τοῦ πάνακος ῥίζα καὶ τὸ πόλιον καὶ τὸ
<span class="lb" data-page="10.996" data-line="4" id="l10.996.4"></span>κενταύριον. ἐν δὲ τῷ χειμῶνι καὶ μετὰ τὸ λουτρὸν ἐπαλείφειν
<span class="lb" data-page="10.996" data-line="5" id="l10.996.5"></span>συμφέρει τῷ εἰρημένῳ ἐλαίῳ. οὐκ εὐθὺς δὲ τὴν τροφὴν
<span class="lb" data-page="10.996" data-line="6" id="l10.996.6"></span>ἐπὶ τοῖς λουτροῖς διδόναι προσῆκεν, ἀλλὰ κοιμᾶσθαι πρότερον,
<span class="lb" data-page="10.996" data-line="7" id="l10.996.7"></span>ἐπιτρέπειν δ’, εἰ βούλοιντο καὶ αὖθις λούσασθαι πρὶν
<span class="lb" data-page="10.996" data-line="8" id="l10.996.8"></span>ἢ τραφῆναι. κάλλιον δ’ ἐστὶ καὶ τὸ ὕδωρ τῶν διαφορητικῶν.
<span class="lb" data-page="10.996" data-line="9" id="l10.996.9"></span>εἰ μὲν οὖν αὐτοφυὲς ἔχοιμεν, ἐκείνῳ χρωμένους ὁποῖόν ἐστι
<span class="lb" data-page="10.996" data-line="10" id="l10.996.10"></span>καὶ τὸ κατὰ τὴν Λέσβον ἀπὸ τεσσαράκοντα σταδίων τῆς
<span class="lb" data-page="10.996" data-line="11" id="l10.996.11"></span>Μιτυλήνης· εἰ δὲ μὴ κατασκευάζοντας αὐτοὺς παραπλήσιον.
<span class="lb" data-page="10.996" data-line="12" id="l10.996.12"></span>ἔστι δὲ τὸ κατὰ τὴν Μιτυλήνην καὶ χρόᾳ καὶ δυνάμει τοιοῦτον,
<span class="lb" data-page="10.996" data-line="13" id="l10.996.13"></span>ὁποῖον ἂν γένοιτο μιχθέντος ἁλὸς ἄνθους ὕδατι θαλάσσης.
<span class="lb" data-page="10.996" data-line="14" id="l10.996.14"></span>τουτὶ γὰρ τὸ ὕδωρ καὶ τοῖς ὑδεριῶσι καὶ τοῖς ἄλλοις
<span class="lb" data-page="10.996" data-line="15" id="l10.996.15"></span>οἰδαλέοις ἐπιτήδειόν ἐστιν, ἰσχυρῶς ξηραῖνον· ὡσαύτως δὲ
<span class="lb" data-page="10.996" data-line="16" id="l10.996.16"></span>δὴ καὶ τοῖς πολυσάρκοις καὶ μάλιστα ὅταν αὐτοὺς<span class="milestone ed2page" data-n="10.336" data-unit="ed2page" id="ed2page.10.336"></span> ἀναγκάζῃ
<span class="lb" data-page="10.996" data-line="17" id="l10.996.17"></span>τις ἐν αὐτῷ κολυμβᾷν ὀξύτατα καὶ λουσαμένους πλέον
<span class="lb" data-page="10.996" data-line="18" id="l10.996.18"></span>μὴ παραχρῆμα πίνειν ἢ ἐσθίειν, ἀλλ’ ἤτοι κοιμᾶσθαι πρότερον
<span class="pb" data-page="10.997" id="p10.997"></span>
<span class="lb" data-page="10.997" data-line="1" id="l10.997.1"></span>ἢ πάντως γε ἡσυχάζειν. εἰδέναι δὲ χρὴ καὶ προλέγειν τῷ
<span class="lb" data-page="10.997" data-line="2" id="l10.997.2"></span>θεραπευομένῳ τὴν πολυσαρκίαν ὡς ἔσθ’ ὅτε διὰ κίνησιν
<span class="lb" data-page="10.997" data-line="3" id="l10.997.3"></span>ἀθροωτέραν εἰκός ἐστι καὶ πυρέξαι αὐτόν· ὅτι τε μήθ’ ὁ
<span class="lb" data-page="10.997" data-line="4" id="l10.997.4"></span>πυρετὸς ἀνάρμοστος εἰς τὰ παρόντα γενήσεται, τοῦ ἰατροῦ
<span class="lb" data-page="10.997" data-line="5" id="l10.997.5"></span>καλῶς ἅπαντα πράττοντος. εὔδηλον γὰρ ὡς ὅταν ἐπὶ κόπων
<span class="lb" data-page="10.997" data-line="6" id="l10.997.6"></span>πυρέξωσιν καὶ οἱ οὕτω θεραπευόμενοι, καταστήσαντες αὐτῶν
<span class="lb" data-page="10.997" data-line="7" id="l10.997.7"></span>τὸν πυρετὸν, αὖθις ἐπὶ τὴν αὐτὴν ἰδέαν τῆς ὅλης θεραπείας
<span class="lb" data-page="10.997" data-line="8" id="l10.997.8"></span>ἀφιξόμεθα. φεύγειν δ’ ἐπ’ αὐτῶν χρὴ καὶ τοὺς τροφίμους
<span class="lb" data-page="10.997" data-line="9" id="l10.997.9"></span>οἴνους, οἷοί πέρ εἰσιν οἱ παχεῖς· τοῖς δὲ ὑδατώδεσι χρῆσθαι,
<span class="lb" data-page="10.997" data-line="10" id="l10.997.10"></span>τουτέστι τοῖς λευκοῖς μὲν τῇ χρόᾳ, λεπτοῖς δὲ κατὰ τὴν σύστασιν,
<span class="lb" data-page="10.997" data-line="11" id="l10.997.11"></span>ἢ τοῖς τεθαλαττωμένοις.
</p>
          </article>

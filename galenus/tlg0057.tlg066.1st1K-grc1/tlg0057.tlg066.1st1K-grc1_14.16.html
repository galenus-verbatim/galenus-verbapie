<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.16">
<span class="pb page1" data-page="10.997" id="p10.997"></span>
<span class="milestone ed1page page1" data-n="4.192" data-unit="ed1page" id="ed1page.4.192"></span>
<span class="milestone ed2page page1" data-n="10.336" data-unit="ed2page" id="ed2page.10.336"></span>
            <p>
<span class="lb" data-page="10.997" data-line="12" id="l10.997.12"></span>Ὅσους δ’ ἀνατρέφειν βουλόμεθα καταλελεπτυσμένους,
<span class="lb" data-page="10.997" data-line="13" id="l10.997.13"></span>οἶνον μὲν δώσομεν τὸν παχὺν, ἐδέσματα δὲ
<span class="lb" data-page="10.997" data-line="14" id="l10.997.14"></span>τὰ παχύχυμα καὶ γυμνάσια τὰ βραχέα καὶ τρίψιν τὴν μετρίαν·
<span class="lb" data-page="10.997" data-line="15" id="l10.997.15"></span>καὶ ἁπλῶς εἰπεῖν, ἅπαντα τοῖς εἰρημένοις ἐναντία πράξομεν.
<span class="lb" data-page="10.997" data-line="16" id="l10.997.16"></span>ἐπιτήδειον δ’ αὐτοῖς ἐστι καὶ τὸ <span class="milestone ed1page" data-n="4.193" data-unit="ed1page" id="ed1page.4.193"></span>πιττοῦσθαι δι’ ἡμερῶν
<span class="lb" data-page="10.997" data-line="17" id="l10.997.17"></span>ἤτοι τριῶν ἢ τεττάρων· κάλλιστον γὰρ τοῦτο φάρμακον
<span class="lb" data-page="10.997" data-line="18" id="l10.997.18"></span>εἰς σάρκωσιν, ὥστ’ εἰ καί τι μόριον ἕν ποτε πάθῃ, διὰ τούτου
<span class="pb" data-page="10.998" id="p10.998"></span>
<span class="lb" data-page="10.998" data-line="1" id="l10.998.1"></span>τοῦ βοηθήματος ἀνατρέφειν αὐτό. καὶ ἡμῖν ἤρκεσεν ἐπὶ πάντων
<span class="lb" data-page="10.998" data-line="2" id="l10.998.2"></span>σχεδὸν μόνον τοῦτο· καὶ γὰρ καὶ θερμαίνει καὶ ὑγραίνει
<span class="lb" data-page="10.998" data-line="3" id="l10.998.3"></span>πλῆθος αἵματος ἐπισπώμενον. οὔτ’ οὖν συνεχῶς χρὴ προσφέρειν
<span class="lb" data-page="10.998" data-line="4" id="l10.998.4"></span>αὐτὸ τοῖς κάμνουσι σώμασιν, οὔθ’ ὅτε χρὴ καταχρίειν
<span class="lb" data-page="10.998" data-line="5" id="l10.998.5"></span>πολλάκις, ἀλλ’ ἐν μὲν χειμῶνι δὶς, ἐν θέρει δ’ ἅπαξ ἀρκεῖ.
<span class="lb" data-page="10.998" data-line="6" id="l10.998.6"></span>τοῖς δ’ ἐκ γενετῆς ἔχουσιν ἰσχνότερά τινα μόρια καὶ οἱ ἀνδραποδοκάπηλοι
<span class="lb" data-page="10.998" data-line="7" id="l10.998.7"></span>βοηθοῦσι διὰ τοῦ βοηθήματος τοῦδε μετὰ τῆς
<span class="lb" data-page="10.998" data-line="8" id="l10.998.8"></span>καλουμένης ἐπικρούσεως, ἔστι δὲ κᾀκείνοις συμμετρία τις, ὡς
<span class="lb" data-page="10.998" data-line="9" id="l10.998.9"></span>μὴ μᾶλλον τοῦ δέοντος γίγνοιτο μήτ’ ἔλαττον, οὔσης τοιᾶσδε.
<span class="lb" data-page="10.998" data-line="10" id="l10.998.10"></span>ναρθήκια λεῖα μετρίως ἀληλιμμένα κατὰ τῶν ἰσχνῶν μορίων
<span class="lb" data-page="10.998" data-line="11" id="l10.998.11"></span>ἐπαράσσουσιν, ἄχρι περ ἂν ἐξαρθῇ μετρίως· ἐν τούτῳ γὰρ
<span class="lb" data-page="10.998" data-line="12" id="l10.998.12"></span>τὸ ὅλον ἐστὶν, ὥσπερ καὶ Ἱπποκράτης ἔλεγεν ἐπὶ καταντλήσεως
<span class="lb" data-page="10.998" data-line="13" id="l10.998.13"></span>ὕδατος θερμοῦ, τὸ μὲν πρῶτον ἀείρεται, ἔπειτα δ’
<span class="lb" data-page="10.998" data-line="14" id="l10.998.14"></span>ἰσχναίνεται. πάντ’ οὖν ἃ εὐσαρκῶσαι βουλόμεθα μόρια καὶ
<span class="lb" data-page="10.998" data-line="15" id="l10.998.15"></span>τρίβειν χρὴ καὶ καταντλεῖν καὶ παίειν καὶ πιττοῦν ἄχρι περ
<span class="lb" data-page="10.998" data-line="16" id="l10.998.16"></span>ἂν ἐξαρθῇ· γενομένου δὲ τούτου, παραχρῆμα παύεσθαι χρὴ
<span class="lb" data-page="10.998" data-line="17" id="l10.998.17"></span>πρὶν ἄρξασθαι διαφορεῖσθαι. τὰ γάρ τοι θερμαίνοντα πάντα
<span class="pb" data-page="10.999" id="p10.999"></span>
<span class="lb" data-page="10.999" data-line="1" id="l10.999.1"></span>καθάπερ ἕλκειν πέφυκεν, οὕτω καὶ διαφορεῖν. ἐὰν οὖν ἀναμείνῃς
<span class="lb" data-page="10.999" data-line="2" id="l10.999.2"></span>διαφορηθῆναι τὸ ἑλχθὲν, οὐδὲν ἕξεις πλέον. οὕτω
<span class="lb" data-page="10.999" data-line="3" id="l10.999.3"></span>καὶ πυγὰς τίς ἀνδραποδοκάπηλος ἔναγχος ηὔξησεν ἐν ὀλίγῳ
<span class="lb" data-page="10.999" data-line="4" id="l10.999.4"></span>χρόνῳ παιδὸς ὑπολέπτου, συμμέτρως μὲν τῇ κατακρούσει
<span class="lb" data-page="10.999" data-line="5" id="l10.999.5"></span>χρώμενος ἑκάστης ἡμέρας ἢ παρὰ μίαν, συμμέτρως δὲ πιττῶν.
<span class="lb" data-page="10.999" data-line="6" id="l10.999.6"></span>ἀλλὰ τοῖς γε τὸ σύμπαν σῶμα λεπτοῖς καὶ λούεσθαι
<span class="lb" data-page="10.999" data-line="7" id="l10.999.7"></span>μετὰ τροφὴν ἐπιτήδειον. ὥσπερ δὲ τοῖς λεπτύνουσι βοηθήμασι
<span class="lb" data-page="10.999" data-line="8" id="l10.999.8"></span>κίνδυνος ἦν ἀκολουθῆσαι πυρετὸν ὑπερθερμανθέντος
<span class="lb" data-page="10.999" data-line="9" id="l10.999.9"></span>ἀμέτρως τοῦ σώματος, οὕτω καὶ τοῖς λουομένοις ἐπὶ τροφαῖς
<span class="lb" data-page="10.999" data-line="10" id="l10.999.10"></span>κίνδυνός ἐστι κατὰ τὸ ἧπαρ ἔμφραξιν γενέσθαι, καὶ
<span class="lb" data-page="10.999" data-line="11" id="l10.999.11"></span>μάλιστα διὰ τὸ τῶν ἐδεσμάτων εἶδος· ἐμφράττει γὰρ καὶ
<span class="lb" data-page="10.999" data-line="12" id="l10.999.12"></span>ἄλλως τὰ παχύχυμα, χρωμένων ἐπὶ πλέον αὐτοῖς. ὅπου δὲ
<span class="lb" data-page="10.999" data-line="13" id="l10.999.13"></span>καὶ ἄλλως τοῦτο δρᾷν πέφυκε, πολὺ δὴ μᾶλλον ἐπὶ βαλανείοις
<span class="lb" data-page="10.999" data-line="14" id="l10.999.14"></span>ἅμα τροφῇ τοῦτο δράσει. γίνεταί γε μὴν καὶ λίθων
<span class="lb" data-page="10.999" data-line="15" id="l10.999.15"></span>ἐν νεφροῖς σύστασις ἐπὶ τῇ τοιαύτῃ διαίτῃ χρονιζούσῃ·
<span class="lb" data-page="10.999" data-line="16" id="l10.999.16"></span><span class="milestone ed2page" data-n="10.337" data-unit="ed2page" id="ed2page.10.337"></span>διὰ τί δὲ, οὐ πᾶσι γίνεται πρόδηλον. ἐνίους μὲν γὰρ εἰκός
<span class="lb" data-page="10.999" data-line="17" id="l10.999.17"></span>ἐστιν ἤτοι πυκνοὺς ἔχειν τοὺς νεφροὺς ἢ στενὰς τὰς ἀναστομώσεις
<span class="lb" data-page="10.999" data-line="18" id="l10.999.18"></span>τῶν ἐν ἥπατι φλεβῶν, ἐνίους δὲ τἀναντία. καὶ τούτων ﻿
<span class="pb" data-page="10.1000" id="p10.1000"></span>
<span class="lb" data-page="10.1000" data-line="1" id="l10.1000.1"></span>διάγνωσις οὐδεμία σαφής ἐστιν· ἀλλ’ ἐπερωτᾷν χρὴ τὸν διαιτώμενον,
<span class="lb" data-page="10.1000" data-line="2" id="l10.1000.2"></span>ὡς εἴρηται, συνεχῶς εἴ τις αὐτῷ βάρους αἴσθησις
<span class="lb" data-page="10.1000" data-line="3" id="l10.1000.3"></span>ἐν ὑποχονδρίῳ δεξιῷ καὶ κατὰ τοὺς ψόας γίγνεται. κᾂν αἴσθηταί
<span class="lb" data-page="10.1000" data-line="4" id="l10.1000.4"></span>ποτε τοιούτου τινὸς, αὐτίκα δι’ ὀξυμέλιτος διδόναι κάππαριν
<span class="lb" data-page="10.1000" data-line="5" id="l10.1000.5"></span>ἐν ἀρχῇ τῆς τροφῆς, ἄχρι περ ἂν καταστῇ τὸ βάρος.
<span class="lb" data-page="10.1000" data-line="6" id="l10.1000.6"></span>ἐπὶ δὲ τῶν δυσκόλως ἀνατρεφομένων μορίων καὶ πλέον ἤδη
<span class="lb" data-page="10.1000" data-line="7" id="l10.1000.7"></span>κατεψυγμένων ἐχρησάμην ἐνίοτε καὶ θαψίᾳ, ποτὲ μὲν μετὰ
<span class="lb" data-page="10.1000" data-line="8" id="l10.1000.8"></span>μέλιτος ἐπιχρίων τὸ μόριον, ἔστι δ’ ὅτε καὶ κηρωτῆς· ἐπισπᾶται
<span class="lb" data-page="10.1000" data-line="9" id="l10.1000.9"></span>γὰρ καὶ αὕτη τοῖς μορίοις οἷς ἂν ἐπιτεθῇ πλῆθος
<span class="lb" data-page="10.1000" data-line="10" id="l10.1000.10"></span>αἵματος. ἐφ’ ὧν δὲ ὀλίγον ἐνδεῖ τῷ δέρματι τοῦ αἰδοίου
<span class="lb" data-page="10.1000" data-line="11" id="l10.1000.11"></span>πρὸς τὸ κατὰ φύσιν, ἐπὶ τούτων ἄνευ θαψίας πολλάκις μόνῃ
<span class="lb" data-page="10.1000" data-line="12" id="l10.1000.12"></span>τῇ τάσει τὸ δέον εἰργασάμην, ἶνα χάρτου μαλακὴν καὶ εὔτονον
<span class="lb" data-page="10.1000" data-line="13" id="l10.1000.13"></span>ἐν κύκλῳ περιελίττων ὑποκεχρισμένῳ τῷ δέρματι κόμμεως.
<span class="lb" data-page="10.1000" data-line="14" id="l10.1000.14"></span>εὔδηλον δὲ δήπουθεν ὅτι καὶ τὸ τῆς ἰνὸς πέρας ἐπικολλᾷν
<span class="lb" data-page="10.1000" data-line="15" id="l10.1000.15"></span>χρὴ διὰ κόμμεως τῷ ὑποβεβλημένῳ ἄνω μέρει τῆς
<span class="lb" data-page="10.1000" data-line="16" id="l10.1000.16"></span>ἰνός· ἐν τάχει τε γὰρ ξηραίνεται καὶ ἀλύπως σφίγγει. προϋποτιθέναι
<span class="lb" data-page="10.1000" data-line="17" id="l10.1000.17"></span>δὲ χρὴ τοῦ δέρματος τῆς ποσθῆς ἐκ τῶν ἔνδον
<span class="pb" data-page="10.1001" id="p10.1001"></span>
<span class="lb" data-page="10.1001" data-line="1" id="l10.1001.1"></span>μερῶν στρογγύλον τι σύμμετρον, ὃ καὶ μετὰ τὸ κολλῆσαι τὴν
<span class="lb" data-page="10.1001" data-line="2" id="l10.1001.2"></span>ἶνα ῥᾳδίως ἐξαιρήσεις. ἔνιοι δὲ τῶν διὰ θαψίας ἐπαγόντων
<span class="lb" data-page="10.1001" data-line="3" id="l10.1001.3"></span>τὴν ποσθὴν τὸ στρογγύλον τοῦτο μολύβδινον ἐποίησαν
<span class="lb" data-page="10.1001" data-line="4" id="l10.1001.4"></span>ὥσπερ τι σωληνάριον· εἶτ’ ἔξωθεν αὐτὸ περιτείνοντες τὸ
<span class="lb" data-page="10.1001" data-line="5" id="l10.1001.5"></span>δέρμα τῆς ποσθῆς καταδοῦσιν ἱμᾶντι μαλακῷ. καὶ γένοιτ’
<span class="lb" data-page="10.1001" data-line="6" id="l10.1001.6"></span>ἄν ποτε καὶ τοῦτο χρήσιμον ἐφ’ ὧν ἐνδεῖ πολὺ τοῦ δέρματος·
<span class="lb" data-page="10.1001" data-line="7" id="l10.1001.7"></span>εἰ δ’ ὀλίγον εἴη τὸ λεῖπον, ἀρκεῖ μόνον, ὡς εἴρηται, τὸ χαρτίον
<span class="lb" data-page="10.1001" data-line="8" id="l10.1001.8"></span>ἐν κύκλῳ περιελιττόμενον· ἐν αὐτῷ δὲ τῷ περιβάλλειν
<span class="lb" data-page="10.1001" data-line="9" id="l10.1001.9"></span>τε τῷ δέρματι καὶ κατακολλᾷν αὐτὸ προϋποκεῖσθαι χρὴ τὸ
<span class="lb" data-page="10.1001" data-line="10" id="l10.1001.10"></span>σωληνάριον. ἐγὼ δὲ εἴωθα, εἰ καὶ μηδὲν τούτων παρῇ, τοῦ
<span class="lb" data-page="10.1001" data-line="11" id="l10.1001.11"></span>χάρτου σύμμετρον ἑλίττων ἐνθεῖναι στήριγμα τοῦ περιβλήματος,
<span class="lb" data-page="10.1001" data-line="12" id="l10.1001.12"></span>ἵν’ ὕστερον, ὅταν ἀκριβῶς παγῇ τὸ περιελιττόμενον
<span class="lb" data-page="10.1001" data-line="13" id="l10.1001.13"></span>ἔξωθεν ἐξαρθέντος τοῦ στηρίγματος, εὐκόλως οὐρεῖν ὑπάρχῃ
<span class="lb" data-page="10.1001" data-line="14" id="l10.1001.14"></span>τῷ θεραπευομένῳ. πρόδηλον δ’ ὅτι καὶ τοῦτο τὸ πάθημα
<span class="lb" data-page="10.1001" data-line="15" id="l10.1001.15"></span>τοῦ γένους τῶν νοσημάτων ἐστὶν, ὃ κατὰ πηλικότητα τοῦ
<span class="lb" data-page="10.1001" data-line="16" id="l10.1001.16"></span>κατὰ φύσιν ἐξέστηκεν, ἐνίοτε μὲν ἀποσαπείσης τῆς ποσθῆς
<span class="lb" data-page="10.1001" data-line="17" id="l10.1001.17"></span>γινόμενον, ἐνίοτε δὲ ἐξ ἀρχῆς ἔλαττον συγγενόμενον. ὑπάγεται
<span class="lb" data-page="10.1001" data-line="18" id="l10.1001.18"></span>δὲ καὶ χειρουργίας τρόπῳ διττῷ· ποτὲ μὲν ἄνω κατὰ τὴν
<span class="pb" data-page="10.1002" id="p10.1002"></span>
<span class="lb" data-page="10.1002" data-line="1" id="l10.1002.1"></span>ἀρχὴν τοῦ αἰδοίου τὸ δέρμα τεμνόντων κυκλοτερῶς, ἕνεκα
<span class="lb" data-page="10.1002" data-line="2" id="l10.1002.2"></span>λυθείσης αὐτοῦ τῆς συνεχείας ἕλκεσθαι κάτω μέχρι τοῦ σκεπάσαι
<span class="lb" data-page="10.1002" data-line="3" id="l10.1002.3"></span>τὴν καλουμένην βάλανον ὅλην· ἐνίοτε δὲ ὑποδερόντων
<span class="lb" data-page="10.1002" data-line="4" id="l10.1002.4"></span>σμίλῃ κατὰ τὰ ἔνδον ἀπὸ τῆς κατὰ τὴν βάλανον ῥίζης, εἶθ’
<span class="lb" data-page="10.1002" data-line="5" id="l10.1002.5"></span>ἑλκόντων κάτω, κᾄπειτα δεσμευόντων, ὡς εἴρηται, μαλακῷ
<span class="lb" data-page="10.1002" data-line="6" id="l10.1002.6"></span>τινι. λεχθήσεται δὲ περὶ τῶν τοιούτων τρόπων ἐπὶ προήκοντι
<span class="lb" data-page="10.1002" data-line="7" id="l10.1002.7"></span>λόγῳ, καθάπερ γε καὶ περὶ κολοβωμάτων· οὕτως γὰρ
<span class="lb" data-page="10.1002" data-line="8" id="l10.1002.8"></span>ὀνομάζουσι τὰ κατὰ χεῖλος ἢ πτερύγιον ῥινὸς ἢ οὖς ἐλλείποντα.
<span class="lb" data-page="10.1002" data-line="9" id="l10.1002.9"></span>μεθοδεύεται γάρ πως καὶ ταῦτα· πρῶτον μὲν ὑποδερόντων
<span class="lb" data-page="10.1002" data-line="10" id="l10.1002.10"></span>ἑκατέρωθεν τὸ δέρμα, μετὰ δὲ τοῦτο ἐπαγόντων
<span class="lb" data-page="10.1002" data-line="11" id="l10.1002.11"></span>καὶ συναγόντων ἀλλήλοις τὰ χείλη τῶν δερμάτων, ἀφαιρούντων
<span class="lb" data-page="10.1002" data-line="12" id="l10.1002.12"></span>τε τὸ τετυλωμένον ἑκατέρου, κᾄπειτα ῥαπτόντων τε καὶ
<span class="lb" data-page="10.1002" data-line="13" id="l10.1002.13"></span>κολλώντων. ἐκ ταὐτοῦ δὲ τοῦ γένους εἰσὶ καὶ αἱ κατὰ τὸν
<span class="lb" data-page="10.1002" data-line="14" id="l10.1002.14"></span>μέγαν κανθὸν ῥυάδες, ἢ μειωθέντος ἐπὶ πλέον ἢ τελέως
<span class="lb" data-page="10.1002" data-line="15" id="l10.1002.15"></span>ἀπολλυμένου τοῦ κανθοῦ. τελέως μὲν οὖν ἀπολλυμένου
<span class="lb" data-page="10.1002" data-line="16" id="l10.1002.16"></span>παντάπασιν ἀνίατον γίνεται τὸ νόσημα, μειωθέντος δὲ διὰ
<span class="lb" data-page="10.1002" data-line="17" id="l10.1002.17"></span>τῶν μετρίως στυφόντων θεραπεύεται μετὰ τοῦ προκαθᾶραι
<span class="lb" data-page="10.1002" data-line="18" id="l10.1002.18"></span>πρῶτον μὲν ὅλον τὸ σῶμα, δεύτερον δὲ τὴν κεφαλήν. ἔστι
<span class="lb" data-page="10.1002" data-line="19" id="l10.1002.19"></span>δὲ μετρίως στύφοντα φάρμακα τά τε διὰ γλαυκίου καὶ κρόκου
<span class="pb" data-page="10.1003" id="p10.1003"></span>
<span class="lb" data-page="10.1003" data-line="1" id="l10.1003.1"></span>καὶ τὰ νάρδινα καλούμενα, <span class="milestone ed2page" data-n="10.338" data-unit="ed2page" id="ed2page.10.338"></span>καὶ μάλισθ’ ὅσα δι’ οἴνου
<span class="lb" data-page="10.1003" data-line="2" id="l10.1003.2"></span>σκευάζεται. συνελόντι δὲ εἰπεῖν, ἐπὶ πάντων ἐν οἷς ἀπώλετό
<span class="lb" data-page="10.1003" data-line="3" id="l10.1003.3"></span>τις οὐσία μάλιστα μὲν αὐτὴν ὁμοιοτάτην πειρᾶσθαι χρὴ
<span class="lb" data-page="10.1003" data-line="4" id="l10.1003.4"></span>κατασκευάζειν· εἰ δ’ ἀδύνατον εἴη τοῦτο, τῆς γε αὐτῆς χρείας
<span class="lb" data-page="10.1003" data-line="5" id="l10.1003.5"></span>ἐστοχασμένων ἡμῶν· ἔσται δὲ καὶ αὐτὴ κατὰ τοῦθ’ ὁμοία.
<span class="lb" data-page="10.1003" data-line="6" id="l10.1003.6"></span>τοῦ γοῦν τῆς κνήμης ὀστοῦ πολλάκις ἀναγκασθέντες ἐκκόψαι
<span class="lb" data-page="10.1003" data-line="7" id="l10.1003.7"></span>συχνὸν, εἰς τὴν χώραν αὐτοῦ φῦσαί τινα ἑτέραν οὐσίαν τὴν
<span class="lb" data-page="10.1003" data-line="8" id="l10.1003.8"></span>φύσιν προκαλούμεθα διὰ τῶν σαρκωτικῶν φαρμάκων, ἥτις
<span class="lb" data-page="10.1003" data-line="9" id="l10.1003.9"></span>ἐν ἀρχῇ μὲν οἵα περ σκληρὰ σάρξ ἐστιν, ὕστερον δὲ πώρου
<span class="lb" data-page="10.1003" data-line="10" id="l10.1003.10"></span>σκληροτέρου λαμβάνει σύστασιν, καὶ τῷ χρόνῳ κρατυνθεῖσα
<span class="lb" data-page="10.1003" data-line="11" id="l10.1003.11"></span>πρὸς τὰς βαδίσεις αὑτοῦ γίνεται ἐπιτηδεία. καὶ σκυταλίδας δὲ
<span class="lb" data-page="10.1003" data-line="12" id="l10.1003.12"></span>δακτύλων ἐκκόπτοντες ὁρῶμεν ἐν τῇ χώρᾳ τῶν ἐκκοπεισῶν
<span class="lb" data-page="10.1003" data-line="13" id="l10.1003.13"></span>ἑτέραν οὐσίαν, οἵαν περ εἴρηκα γεννωμένην. ὅτι δὲ καὶ
<span class="lb" data-page="10.1003" data-line="14" id="l10.1003.14"></span>φλέβας αἰσθητὰς ἐνίοτε γεννωμένας εἴδομεν εἴρηται πρόσθεν.
<span class="lb" data-page="10.1003" data-line="15" id="l10.1003.15"></span>αὗται μὲν οὖν οὐχ ὅμοιαι ταῖς ἀπολωλυίαις, ἀλλ’ αἱ
<span class="lb" data-page="10.1003" data-line="16" id="l10.1003.16"></span>αὐταὶ γίγνεσθαι λέγοιντ’ ἂν, ὥσπερ γε καὶ ἡ ἐν τοῖς κοίλοις
<span class="lb" data-page="10.1003" data-line="17" id="l10.1003.17"></span><span class="milestone ed1page" data-n="4.194" data-unit="ed1page" id="ed1page.4.194"></span>ἕλκεσι σάρξ. ἡ δ’ ἐν τῷ τυλοῦσθαι ταύτην οὐλὴ γεννωμένη
<span class="lb" data-page="10.1003" data-line="18" id="l10.1003.18"></span>δέρματι μέν ἐστιν ὁμοιοτάτη, δέρμα δ’ οὐκ ἔστι·
<span class="pb" data-page="10.1004" id="p10.1004"></span>
<span class="lb" data-page="10.1004" data-line="1" id="l10.1004.1"></span>πυκνοτέρα γοῦν αὐτοῦ φαίνεται διά τε τῆς ὄψεως καὶ τῆς
<span class="lb" data-page="10.1004" data-line="2" id="l10.1004.2"></span>ἁφῆς, καὶ μέντοι καὶ τῷ λογισμῷ τεκμαιρομένοις ἐκ τοῦ μὴ
<span class="lb" data-page="10.1004" data-line="3" id="l10.1004.3"></span>φύειν τρίχας. ταῦτ’ οὖν ἔχων ἀεὶ πρόχειρα πρὸς τὰς θεραπείας
<span class="lb" data-page="10.1004" data-line="4" id="l10.1004.4"></span>εὐπορήσεις ὧν σε χρὴ πράττειν.
</p>
          </article>

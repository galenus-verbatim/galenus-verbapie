<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.17">
<span class="pb page1" data-page="10.1004" id="p10.1004"></span>
<span class="milestone ed1page page1" data-n="4.194" data-unit="ed1page" id="ed1page.4.194"></span>
<span class="milestone ed2page page1" data-n="10.338" data-unit="ed2page" id="ed2page.10.338"></span>
            <p>
<span class="lb" data-page="10.1004" data-line="5" id="l10.1004.5"></span>Ἐμοὶ δ’ ἤδη καιρὸς ἐπ’ ἄλλα προϊέναι νοσημάτων
<span class="lb" data-page="10.1004" data-line="6" id="l10.1004.6"></span>εἴδη, κοινωνοῦντα τοῖς προειρημένοις. ὁ μὲν οὖν
<span class="lb" data-page="10.1004" data-line="7" id="l10.1004.7"></span>ἕρπης ὀνομαζόμενος ἐκ τοῦ αὐτοῦ γένους ἐστὶ τοῖς ἡλκωμένοις
<span class="lb" data-page="10.1004" data-line="8" id="l10.1004.8"></span>ἐρυσιπέλασιν, ἡ σαρκοκήλη δὲ τοῖς σκίῤῥοις. ὀφίασις δὲ
<span class="lb" data-page="10.1004" data-line="9" id="l10.1004.9"></span>καὶ ἀλωπεκία καὶ ἡ πτίλωσις ἐκ τοῦ γένους ἐστὶ τῶν νοσημάτων
<span class="lb" data-page="10.1004" data-line="10" id="l10.1004.10"></span>ἐν οἷς ἀπόλωλέ τι τῶν κατὰ φύσιν, ὥσπερ γε καὶ ἡ
<span class="lb" data-page="10.1004" data-line="11" id="l10.1004.11"></span>μυρμηκία τῷ ὅλῳ γένει παρὰ φύσιν ἐστί. τρίτη δ’ ἁπάντων
<span class="lb" data-page="10.1004" data-line="12" id="l10.1004.12"></span>αὐτῶν ἡ διαφορά. τινὰ μὲν γὰρ ἐκ μεταβολῆς γίνεται τῶν
<span class="lb" data-page="10.1004" data-line="13" id="l10.1004.13"></span>στερεῶν σωμάτων, ὡς ἡ μυρμηκία καὶ ἡ λεύκη καὶ ὁ ἀλφὸς
<span class="lb" data-page="10.1004" data-line="14" id="l10.1004.14"></span>καὶ ὁ σφάκελος, ἐλέφας τε καὶ ψώρα καὶ λέπρα, τινὰ δ’
<span class="lb" data-page="10.1004" data-line="15" id="l10.1004.15"></span>οὐδ’ ὅλως ὄντα πρότερον ὕστερα γίνεται, καθάπερ καὶ ἡ
<span class="lb" data-page="10.1004" data-line="16" id="l10.1004.16"></span>μελικηρὶς, ἀθερώματά τε καὶ στεατώματα· καὶ καθ’ ἕτερον
<span class="lb" data-page="10.1004" data-line="17" id="l10.1004.17"></span>τρόπον ἕλμινθες καὶ ἀσκαρίδες καὶ κηρία· καλοῦσι γὰρ
<span class="lb" data-page="10.1004" data-line="18" id="l10.1004.18"></span>οὕτω μὲν μακρὰν καὶ πλατεῖαν ἕλμινθα· καὶ πάντα τὰ πρόσθεν ﻿
<span class="pb" data-page="10.1005" id="p10.1005"></span>
<span class="lb" data-page="10.1005" data-line="1" id="l10.1005.1"></span>εἰρημένα, ἃ κατά τινα τῶν ἀποστημάτων εὑρίσκεται,
<span class="lb" data-page="10.1005" data-line="2" id="l10.1005.2"></span>πώροις, ἢ λίθοις, ἢ ὀστοῖς, ἢ θριξὶν, ἤ τισιν ἑτέροις τῶν
<span class="lb" data-page="10.1005" data-line="3" id="l10.1005.3"></span>τοιούτων ἐοικότα. προσέχειν οὖν ἀεὶ χρὴ τὸν νοῦν ἐπὶ πάντων
<span class="lb" data-page="10.1005" data-line="4" id="l10.1005.4"></span>τῶν παρὰ φύσιν ἀκριβῶς ἐπισκοπούμενον ἐκ τίνος
<span class="lb" data-page="10.1005" data-line="5" id="l10.1005.5"></span>γένους ἐστίν· εἴπερ γε τὴν πρώτην ἔνδειξιν ὁρμητήριον
<span class="lb" data-page="10.1005" data-line="6" id="l10.1005.6"></span>ἐσομένην ἁπασῶν τῶν ἐφεξῆς ὀρθῶς εἴπομεν ἐκ τοῦ γένους
<span class="lb" data-page="10.1005" data-line="7" id="l10.1005.7"></span>λαμβάνεσθαι. τὸν γοῦν ἕρπητα χολώδης γεννᾷ χυμός·
<span class="lb" data-page="10.1005" data-line="8" id="l10.1005.8"></span>ὥστε κατά γε τοῦτο ταὐτοῦ γένους ὑπάρχειν ἐρυσιπέλατι,
<span class="lb" data-page="10.1005" data-line="9" id="l10.1005.9"></span>καὶ τοῦτό γ’ αὐτοῦ μᾶλλον ἔτι τὸ ἡλκωμένον. διαφέρει
<span class="lb" data-page="10.1005" data-line="10" id="l10.1005.10"></span>δὲ τῇ λεπτότητι τοῦ χυμοῦ· πάνυ γάρ ἐστι λεπτὸς ὁ τὸν
<span class="lb" data-page="10.1005" data-line="11" id="l10.1005.11"></span>ἕρπητα γεννῶν, ὡς μὴ μόνον διὰ πάντων διέρχεσθαι τῶν
<span class="lb" data-page="10.1005" data-line="12" id="l10.1005.12"></span>ἔνδον μορίων, ὁπόσα σαρκώδη τὴν οὐσίαν ἐστὶν, ἀλλὰ
<span class="lb" data-page="10.1005" data-line="13" id="l10.1005.13"></span>καὶ δι’ αὐτοῦ τοῦ δέρματος ἄχρι τῆς ἐπιδερμίδος, ἣν μόνην
<span class="lb" data-page="10.1005" data-line="14" id="l10.1005.14"></span>ἀναβιβρώσκει τε καὶ διεσθίει τῷ στέγεσθαί τι πρὸς
<span class="lb" data-page="10.1005" data-line="15" id="l10.1005.15"></span>αὐτῆς· ὡς εἴ γε καὶ ταύτην διεξείη τοῖς ἱδρῶσιν ὁμοίως,
<span class="lb" data-page="10.1005" data-line="16" id="l10.1005.16"></span><span class="milestone ed2page" data-n="10.339" data-unit="ed2page" id="ed2page.10.339"></span>οὐκ ἂν ἕλκος εἰργάσατο. κοινὸν γὰρ δὴ τοῦτο τοῖς
<span class="lb" data-page="10.1005" data-line="17" id="l10.1005.17"></span>γιγνομένοις ἐκ χυμοῦ δακνώδους ἕλκεσιν, ἅπερ αὐτόματα
<span class="pb" data-page="10.1006" id="p10.1006"></span>
<span class="lb" data-page="10.1006" data-line="1" id="l10.1006.1"></span>ἕλκη προσαγορεύουσιν, ἴσχεσθαί τε καὶ βραδύνειν ἐν τῇ
<span class="lb" data-page="10.1006" data-line="2" id="l10.1006.2"></span>διεξόδῳ τὸν ἐργαζόμενον αὐτὰ χυμόν. τῷ δ’ ἧττον καὶ μᾶλλον
<span class="lb" data-page="10.1006" data-line="3" id="l10.1006.3"></span>ἕτερον ἑτέρου χυμὸν ἤτοι λεπτὸν ἢ παχὺν ὑπάρχειν αἱ
<span class="lb" data-page="10.1006" data-line="4" id="l10.1006.4"></span>κατὰ τὸ βάθος ἐν τοῖς ἕλκεσιν γίνονται διαφοραί. τούτου
<span class="lb" data-page="10.1006" data-line="5" id="l10.1006.5"></span>τοῦ γένους ἐστὶ καὶ ἡ φαγέδαινα καὶ οἱ ἡλκωμένοι τῶν καρκίνων.
<span class="lb" data-page="10.1006" data-line="6" id="l10.1006.6"></span>ἐφ’ ὧν ἁπάντων ἡ μὲν κοινὴ θεραπεία κωλύσαντα τὸν
<span class="lb" data-page="10.1006" data-line="7" id="l10.1006.7"></span>ἐπιῤῥέοντα χυμὸν ἰᾶσθαι τὸ ἕλκος· ἡ δ’ ἰδία καθ’ ἕκαστον
<span class="lb" data-page="10.1006" data-line="8" id="l10.1006.8"></span>ἔκ τε τῆς τοῦ μορίου φύσεως εὑρίσκεται καὶ τῆς ἰδέας τε καὶ
<span class="lb" data-page="10.1006" data-line="9" id="l10.1006.9"></span>ποσότητος τοῦ χυμοῦ. λεπτότατος μὲν οὖν ἐν τοῖς τοιούτοις
<span class="lb" data-page="10.1006" data-line="10" id="l10.1006.10"></span>χυμοῖς ἐστιν ὁ τὸν ἑλκούμενον ἕρπητα γεννῶν· παχύτατος
<span class="lb" data-page="10.1006" data-line="11" id="l10.1006.11"></span>δὲ ὁ τὸν καρκίνον· ἐφεξῆς δὲ τούτων κατά γε τὸ πάχος ὁ
<span class="lb" data-page="10.1006" data-line="12" id="l10.1006.12"></span>τὰς φαγεδαίνας ὀνομαζομένας. ὧν ἰδέαι τινές εἰσι τά τε
<span class="lb" data-page="10.1006" data-line="13" id="l10.1006.13"></span>χειρώνια καὶ τηλέφια καλούμενα. καὶ ἤδη τινὲς ἄλλαι τοιαίδε
<span class="lb" data-page="10.1006" data-line="14" id="l10.1006.14"></span>προσηγορίαι γεγόνασιν, ἄχρηστοί τε καὶ περίεργοι· πρὸς
<span class="lb" data-page="10.1006" data-line="15" id="l10.1006.15"></span>γάρ τοι τὴν θεραπείαν ἐπίστασθαι χρὴ τό τε πλῆθος τοῦ
<span class="lb" data-page="10.1006" data-line="16" id="l10.1006.16"></span>χυμοῦ καὶ τὴν δύναμιν καὶ τὴν σύστασιν, οἷον εὐθέως ἐπὶ
<span class="lb" data-page="10.1006" data-line="17" id="l10.1006.17"></span>τῶν ἑρπήτων, ἐπειδὴ λεπτός ἐστιν ὁ χυμὸς, ἐκ τοῦ γένους ὢν
<span class="lb" data-page="10.1006" data-line="18" id="l10.1006.18"></span>δηλονότι τῆς ξανθῆς χολῆς, ὅταν ἀναδείρῃ τὴν ἐπιδερμίδα
<span class="pb" data-page="10.1007" id="p10.1007"></span>
<span class="lb" data-page="10.1007" data-line="1" id="l10.1007.1"></span>διαφορηθεὶς, ἐπιτρέπει συνουλωθῆναι τῷ ἕλκει. ἐὰν μὲν οὖν
<span class="lb" data-page="10.1007" data-line="2" id="l10.1007.2"></span>φθάσῃ τις ἐκκαθάρας τὸ σύμπαν σῶμα, μετὰ τοῦ τοῖς ἀναστέλλουσί
<span class="lb" data-page="10.1007" data-line="3" id="l10.1007.3"></span>τε καὶ ἀποκρουομένοις τοὺς ἐπιῤῥέοντας χυμοὺς
<span class="lb" data-page="10.1007" data-line="4" id="l10.1007.4"></span>χρήσασθαι φαρμάκοις ἰάσατο τὸν ἕρπητα. μηδέτερον δὲ
<span class="lb" data-page="10.1007" data-line="5" id="l10.1007.5"></span>ἐργασάμενος τούτων, ἀλλὰ μόνοις ἀρκεσθεὶς τοῖς ἐπουλοῦσι,
<span class="lb" data-page="10.1007" data-line="6" id="l10.1007.6"></span>τὴν ἡλκωμένην ἐπιδερμίδα ταύτην μὲν ἰάσατο, τὴν συνεχῆ
<span class="lb" data-page="10.1007" data-line="7" id="l10.1007.7"></span>δ’ αὐτῇ παθεῖν οὐκ ἐκώλυσεν. εἶτ’ αὖθις πάλιν ἐκείνης
<span class="lb" data-page="10.1007" data-line="8" id="l10.1007.8"></span>ἐπουλουμένης ἢ συνεχὴς ἀναδέρεται, καὶ τοῦτ’ ἐπὶ πλεῖστον
<span class="lb" data-page="10.1007" data-line="9" id="l10.1007.9"></span>γίγνεται, καθάπερ ἕρποντος τοῦ πάθους ἄχρι περ ἂν ὁ ἐργαζόμενος
<span class="lb" data-page="10.1007" data-line="10" id="l10.1007.10"></span>αὐτὰ χυμὸς ἐκκενωθῇ. γυνὴ γοῦν τις ἐν Ῥώμῃ τῶν
<span class="lb" data-page="10.1007" data-line="11" id="l10.1007.11"></span>ἐπιφανῶν ἕρπητα κατὰ τὸ σφυρὸν ἔχουσα πρῶτον μὲν
<span class="lb" data-page="10.1007" data-line="12" id="l10.1007.12"></span>ἐχρήσατο τῷ διὰ φύκους φαρμάκῳ, τάχιστα δὲ ἐπουλωθέντος
<span class="lb" data-page="10.1007" data-line="13" id="l10.1007.13"></span>αὐτοῦ τὸ συνεχὲς εὐθὺς ἐπιπολῆς ἀνεδάρη δέρμα, καθάπερ
<span class="lb" data-page="10.1007" data-line="14" id="l10.1007.14"></span>ἐξ ἀποσύρματος. ᾧ πάλιν ἐπιτιθέντος τοῦ φαρμάκου τὸ
<span class="lb" data-page="10.1007" data-line="15" id="l10.1007.15"></span>συνεχὲς αὖθις ἡλκώθη. καὶ τοῦτ’ οὐκ ἐπαύετο γιγνόμενον,
<span class="lb" data-page="10.1007" data-line="16" id="l10.1007.16"></span>ἀλλ’ ἧκεν ὕστερον ἡ ἕλκωσις ἐπὶ τὸ γόνυ, πάντα μᾶλλον
<span class="lb" data-page="10.1007" data-line="17" id="l10.1007.17"></span>αὐτῆς παθεῖν ἑτοίμης οὔσης ἢ καθαρθῆναι χολαγωγῷ φαρμάκῳ.
<span class="lb" data-page="10.1007" data-line="18" id="l10.1007.18"></span>καὶ τοίνυν ὅπερ εἴωθεν ἐν τοῖς τοιούτοις γίγνεσθαι,
<span class="pb" data-page="10.1008" id="p10.1008"></span>
<span class="lb" data-page="10.1008" data-line="1" id="l10.1008.1"></span>διὰ τὸ τοὺς πλείστους αἰτιᾶσθαι τὰ ἀναίτια, καταγνοῦσα
<span class="lb" data-page="10.1008" data-line="2" id="l10.1008.2"></span>τοῦ διὰ φύκους φαρμάκου, τῶν ἄλλων τι προσφέρειν ἐκέλευσεν.
<span class="lb" data-page="10.1008" data-line="3" id="l10.1008.3"></span>ἐχρώμεθα οὖν ἐφεξῆς τῷ διὰ σάνδικος. ὡς δὲ καὶ τοῦτο
<span class="lb" data-page="10.1008" data-line="4" id="l10.1008.4"></span>τὸ μὲν ἡλκωμένον ἐπούλου, τὸ δ’ ἑλκούμενον οὐκ ἐκώλυεν,
<span class="lb" data-page="10.1008" data-line="5" id="l10.1008.5"></span>ἀνελήλυθε δὲ τὸ πάθος ἐγγὺς ἤδη τοῦ βουβῶνος ὑπὸ τῆς
<span class="lb" data-page="10.1008" data-line="6" id="l10.1008.6"></span>ἀνάγκης βιασθεῖσα γάλακτος ὀῤῥὸν ὑπέσχετο λήψεσθαι.
<span class="lb" data-page="10.1008" data-line="7" id="l10.1008.7"></span>παρεμβαλόντες οὖν ἡμεῖς αὐτῷ λάθρα σκαμμωνίας ἐλάχιστον,
<span class="lb" data-page="10.1008" data-line="8" id="l10.1008.8"></span>ἄκουσαν αὐτὴν ἐκκαθάραντες ἐθεραπεύσαμεν. οὗπερ οὖν
<span class="lb" data-page="10.1008" data-line="9" id="l10.1008.9"></span>ἕνεκα ταῦτα λέγεται πάλιν ἀναμνήσω. τὸν κοινὸν σκοπὸν
<span class="lb" data-page="10.1008" data-line="10" id="l10.1008.10"></span>ἐπὶ τῶν ὑπὸ ταὐτὸ γένος ἁπάντων νοσημάτων ἐπειδὰν λάβῃς,
<span class="lb" data-page="10.1008" data-line="11" id="l10.1008.11"></span>οὐκ ἀναιρήσεις μὲν αὐτὸν ἐν τοῖς κατὰ μέρος, εἰς διαφορὰν
<span class="lb" data-page="10.1008" data-line="12" id="l10.1008.12"></span>δ’ ἄξεις ἕκαστον πρέπουσαν ταῖς τε διαθέσεσι καὶ
<span class="lb" data-page="10.1008" data-line="13" id="l10.1008.13"></span>ταῖς ἐργαζομέναις αὐτὰς αἰτίαις, ὥσπερ ἐπὶ τῶν αὐτομάτων
<span class="lb" data-page="10.1008" data-line="14" id="l10.1008.14"></span>ἑλκῶν ἐδείχθη. κενώσεις γὰρ δηλονότι τὸν πλεονάζοντα χυμὸν
<span class="lb" data-page="10.1008" data-line="15" id="l10.1008.15"></span>ἐνίοτε μὲν τῷ τὴν ὠχρὰν χολὴν ἐκκαθαίροντι φαρμάκῳ·
<span class="lb" data-page="10.1008" data-line="16" id="l10.1008.16"></span>πολλάκις δὲ τῷ τὴν μέλαιναν, ἔστι δ’ ὅτε μικτῷ, χολήν τε
<span class="lb" data-page="10.1008" data-line="17" id="l10.1008.17"></span>ἅμα καὶ φλέγμα κενοῦντι, <span class="milestone ed2page" data-n="10.340" data-unit="ed2page" id="ed2page.10.340"></span>ὥσπερ ἐπὶ θατέρου τῶν
<span class="lb" data-page="10.1008" data-line="18" id="l10.1008.18"></span>ἑρπήτων, ὃν ἀπὸ τῆς πρὸς τὰς κέγχρους ὁμοιότητος ὀνομάζουσι
<span class="pb" data-page="10.1009" id="p10.1009"></span>
<span class="lb" data-page="10.1009" data-line="1" id="l10.1009.1"></span>κεγχρίαν. οὗτος γὰρ οὐκ εὐθέως ἕλκος ἐργάζεται καθάπερ
<span class="lb" data-page="10.1009" data-line="2" id="l10.1009.2"></span>ὁ ἕτερος, ἀλλὰ μικρὰς πάνυ φλυκταίνας ὥσπερ κέγχρους,
<span class="lb" data-page="10.1009" data-line="3" id="l10.1009.3"></span>αἳ καὶ αὐταὶ τοῦ χρόνου προϊόντος εἰς ἕλκος τελευτῶσι.
<span class="lb" data-page="10.1009" data-line="4" id="l10.1009.4"></span>καί τισιν οὐκ ἀλόγως ἔδοξεν ἐπιμεμίχθαι τῇ χολῇ φλέγματος
<span class="lb" data-page="10.1009" data-line="5" id="l10.1009.5"></span>ἐν τῷ τοιούτῳ πάθει. γίγνεται δέ ποτε καὶ χωρὶς τῆς τοῦ
<span class="lb" data-page="10.1009" data-line="6" id="l10.1009.6"></span>παντὸς σώματος ἰσχυρᾶς κακοχυμίας ἐν μέρει ἕλκη, ἃ θεραπεύομεν
<span class="lb" data-page="10.1009" data-line="7" id="l10.1009.7"></span>ῥᾳδίως ὑπὸ φαρμάκων μικτὴν ἐχόντων δύναμιν
<span class="lb" data-page="10.1009" data-line="8" id="l10.1009.8"></span>ἀποκρουστικήν τε καὶ διαφορητικήν. ἀποκρούεται μὲν οὖν
<span class="lb" data-page="10.1009" data-line="9" id="l10.1009.9"></span>τά τε στύφοντα καὶ τὰ χωρὶς τοῦ στύφειν ψύχοντα· διαφορεῖ
<span class="lb" data-page="10.1009" data-line="10" id="l10.1009.10"></span>δὲ τὰ θερμαίνοντα. καὶ δῆλον ὅτι κατὰ μὲν τὴν γένεσιν τῶν
<span class="lb" data-page="10.1009" data-line="11" id="l10.1009.11"></span>ἑλκῶν ἐπικρατεῖν χρὴ τὰ τὴν ἀποκρουστικὴν δύναμιν ἔχοντα·
<span class="lb" data-page="10.1009" data-line="12" id="l10.1009.12"></span>μηκέτι δ’ ἐπιῤῥέοντος τοῦ χυμοῦ τοῦ μοχθηροῦ τῷ μορίῳ,
<span class="lb" data-page="10.1009" data-line="13" id="l10.1009.13"></span>τὴν διαφορητικήν. τὴν μὲν γὰρ ὀλίγην κακοχυμίαν κᾀν ἀπώσηταί
<span class="lb" data-page="10.1009" data-line="14" id="l10.1009.14"></span>τις αὐτὴν ἐπί τε τὰ σπλάγχνα καὶ τὰς μεγάλας φλέβας,
<span class="lb" data-page="10.1009" data-line="15" id="l10.1009.15"></span>οὐδὲν ἐργάσεται κακὸν αἰσθητόν· εἰ δὲ ἀξιόλογος ᾖ,
<span class="lb" data-page="10.1009" data-line="16" id="l10.1009.16"></span>εἴς τι κύριον ἐνίοτε κατασκήπτει μόριον, ὅταν γε μὴ διὰ
<span class="lb" data-page="10.1009" data-line="17" id="l10.1009.17"></span>ῥώμην τῆς φύσεως ἐκκαθαιρούσης τὸ σῶμα κενωθῆναι ﻿
<span class="pb" data-page="10.1010" id="p10.1010"></span>
<span class="lb" data-page="10.1010" data-line="1" id="l10.1010.1"></span>φθάσῃ διὰ τῶν διαχωρημάτων, ἢ τῶν οὔρων ἢ καὶ διὰ τοῦ
<span class="lb" data-page="10.1010" data-line="2" id="l10.1010.2"></span><span class="milestone ed1page" data-n="4.195" data-unit="ed1page" id="ed1page.4.195"></span>περιέχοντος ὅλον τὸ σῶμα δέρματος. ἐπὶ μὲν οὖν τῆς
<span class="lb" data-page="10.1010" data-line="3" id="l10.1010.3"></span>ὠχρᾶς χολῆς αἱ κεκώσεις ἑτοιμότεραι, τὸ δὲ φλέγμα, καὶ
<span class="lb" data-page="10.1010" data-line="4" id="l10.1010.4"></span>μάλισθ’ ὅσον αὐτοῦ παχύτερόν τε καὶ γλίσχρον ἐστὶν, ὡσαύτως
<span class="lb" data-page="10.1010" data-line="5" id="l10.1010.5"></span>δὲ καὶ ἡ μέλαινα χολὴ δυσκόλως ἐκκενοῦται· καὶ διὰ
<span class="lb" data-page="10.1010" data-line="6" id="l10.1010.6"></span>τοῦτο δεόμεθα καθαίροντος φαρμάκου. κατὰ δὲ τοὺς ἕρπητας,
<span class="lb" data-page="10.1010" data-line="7" id="l10.1010.7"></span>ἐπειδὴ λεπτός ἐστιν ὁ τὸ πάθος ἐργαζόμενος χυμὸς, ἀρκεῖ
<span class="lb" data-page="10.1010" data-line="8" id="l10.1010.8"></span>καὶ λαπάξαι γαστέρα διὰ τῶν ἐπιτυχόντων, ἢ οὖρα κινῆσαι
<span class="lb" data-page="10.1010" data-line="9" id="l10.1010.9"></span>διὰ τῶν μετρίως οὐρητικῶν. ἀλλ’ ἐπειδὴ περὶ φαρμάκων μεθόδου
<span class="lb" data-page="10.1010" data-line="10" id="l10.1010.10"></span>γέγραπταί τι κᾀν τοῖς ἔμπροσθεν, οὐκ ὀλίγα δὲ καὶ
<span class="lb" data-page="10.1010" data-line="11" id="l10.1010.11"></span>κατὰ τὰς ἰδίας αὐτῶν εἴρηται πραγματείας, ἄμεινον ἂν εἴη
<span class="lb" data-page="10.1010" data-line="12" id="l10.1010.12"></span>μηκέτ’ ἐκτείνειν τὸν λόγον· ἱκανὰ γὰρ καὶ ταῦτα τῷ γε προσέχοντι
<span class="lb" data-page="10.1010" data-line="13" id="l10.1010.13"></span>τὸν νοῦν, οὐδὲ γὰρ ἡμεῖς αὐτὰ παρὰ τῶν Μουσῶν
<span class="lb" data-page="10.1010" data-line="14" id="l10.1010.14"></span>ἐμάθομεν. ἀλλ’ ἡ τῶν πραγμάτων φύσις ἀνδρὶ συνετῷ καὶ
<span class="lb" data-page="10.1010" data-line="15" id="l10.1010.15"></span>φιλοπόνῳ καὶ γεγυμνασμένῳ τὸν νοῦν ὑπαγορεύει τὸ ποιητέον·
<span class="lb" data-page="10.1010" data-line="16" id="l10.1010.16"></span>ὅταν δὲ καὶ τὰς ὁδοὺς τῆς εὑρέσεως τὶς ὑφ’ ἑτέρου
<span class="lb" data-page="10.1010" data-line="17" id="l10.1010.17"></span>διδαχθείσας ἔχῃ, ῥᾷστον αὐτῷ προσέρχεσθαι κατ’ αὐτάς.
<span class="lb" data-page="10.1010" data-line="18" id="l10.1010.18"></span>ἱκανὸν δέ σοι μαρτύριον ἔστω τὸ τοὺς τοιούτους ἄνδρας
<span class="pb" data-page="10.1011" id="p10.1011"></span>
<span class="lb" data-page="10.1011" data-line="1" id="l10.1011.1"></span>ἔργοις μεγίστοις κοσμῆσαι τὴν τέχνην· ὅσοι δ’ ἀσύνετοι,
<span class="lb" data-page="10.1011" data-line="2" id="l10.1011.2"></span>μηδὲν εὑρίσκεσθαι πλέον αὐτοῖς, εἰ καὶ δι’ ὅλου τοῦ βίου μυρίων
<span class="lb" data-page="10.1011" data-line="3" id="l10.1011.3"></span>ἔργων ἰατρικῶν αὐτόπται γίγνοιντο. πάμπολλα γοῦν
<span class="lb" data-page="10.1011" data-line="4" id="l10.1011.4"></span>ἐπινοεῖται μέχρι τήμερον, οὐδέπω τοῖς ἔμπροσθεν εὑρημένα·
<span class="lb" data-page="10.1011" data-line="5" id="l10.1011.5"></span>καθάπερ νῦν ἐπὶ Ῥώμης ἐπενόησέ τις ἰᾶσθαι διὰ στόματος
<span class="lb" data-page="10.1011" data-line="6" id="l10.1011.6"></span>ἀκροχορδόνας τε καὶ μυρμηκίας. ἀλλ’ ἐπὶ μὲν τῶν ἀκροχορδόνων,
<span class="lb" data-page="10.1011" data-line="7" id="l10.1011.7"></span>ὡς ἂν ἐξεχουσῶν τοῦ δέρματος, οὐδὲν θαυμαστόν· τὸ
<span class="lb" data-page="10.1011" data-line="8" id="l10.1011.8"></span>δὲ τῶν μυρμηκιῶν καὶ μάλισθ’ ὅσαι τελέως εἰσὶν ἰσόπεδοι τῷ
<span class="lb" data-page="10.1011" data-line="9" id="l10.1011.9"></span>δέρματι, θαυμαστὸν ἐδόκει. ἀλλ’ ὅμως καὶ ταύτας πρῶτον
<span class="lb" data-page="10.1011" data-line="10" id="l10.1011.10"></span>μὲν τῇ θέσει τῶν χειλῶν ὥσπερ βδάλλων ἐπεσπᾶτό τε κᾀκ
<span class="lb" data-page="10.1011" data-line="11" id="l10.1011.11"></span>τῆς ῥίζης ἐμόχλευεν· εἶτα τοῖς προσθίοις ὀδοῦσιν παραλαμβάνων
<span class="lb" data-page="10.1011" data-line="12" id="l10.1011.12"></span>ἀθρόως ἐξέσπα. καὶ μὴν καὶ διὰ μυρσίνης σμίλης
<span class="lb" data-page="10.1011" data-line="13" id="l10.1011.13"></span>καὶ διὰ τοῦ καλουμένου σκολοπομαχαιρίου γεγυμνασμένος
<span class="lb" data-page="10.1011" data-line="14" id="l10.1011.14"></span>ταῖς χερσὶ ῥᾳδίως ἄν τις ἐκκόψειεν αὐτὰς, ἰδίαν ἐχούσας περιγραφὴν,
<span class="lb" data-page="10.1011" data-line="15" id="l10.1011.15"></span>ᾗ χωρίζονται τοῦ πέριξ δέρματος. ὡσαύτως δὲ καὶ
<span class="lb" data-page="10.1011" data-line="16" id="l10.1011.16"></span>διά τινος ἰσχυροῦ πτεροῦ, περιτιθεμένου κυκλοτερῶς τῇ μυρμηκίᾳ,
<span class="lb" data-page="10.1011" data-line="17" id="l10.1011.17"></span>ποιούμεθα τὴν ἄρσιν αὐτῆς. χρὴ δὲ σύμμετρον ἔχειν
<span class="lb" data-page="10.1011" data-line="18" id="l10.1011.18"></span>δηλονότι τὴν ἑαυτοῦ κενὴν σύριγγα τὸ πτερὸν τῷ πάχει μυρμηκίας,
<span class="pb" data-page="10.1012" id="p10.1012"></span>
<span class="lb" data-page="10.1012" data-line="1" id="l10.1012.1"></span>ἵνα τε πανταχόθεν αὐτὴν ἀκριβῶς σφίγγῃ, κᾄπειτα
<span class="lb" data-page="10.1012" data-line="2" id="l10.1012.2"></span>περιστρέψαι μετὰ τοῦ κάτω βιάζεσθαι· τάχιστά τε γὰρ ἂν
<span class="lb" data-page="10.1012" data-line="3" id="l10.1012.3"></span>οὕτω καὶ σὺν αὐτῇ τῇ ῥίζῃ τὴν μυρμηκίαν ὅλην ἐκβάλλοις.
<span class="lb" data-page="10.1012" data-line="4" id="l10.1012.4"></span><span class="milestone ed2page" data-n="10.341" data-unit="ed2page" id="ed2page.10.341"></span>εὔδηλον δὲ καὶ ὅτι τὸ πέρας τοῦ περιγλύφοντος αὐτὴν
<span class="lb" data-page="10.1012" data-line="5" id="l10.1012.5"></span>πτεροῦ λεπτόν τε ἅμα καὶ ὀξὺ καὶ ἰσχυρὸν εἶναι χρή. διὸ
<span class="lb" data-page="10.1012" data-line="6" id="l10.1012.6"></span>τά τε τῶν παλαιῶν ἀλεκτρυόνων πτερὰ εἰς τοῦτο χρήσιμα
<span class="lb" data-page="10.1012" data-line="7" id="l10.1012.7"></span>καὶ μᾶλλον ἔτι τὰ τῶν ἀετῶν. ἀποτέμνειν δ’ αὐτῶν χρὴ
<span class="lb" data-page="10.1012" data-line="8" id="l10.1012.8"></span>πρὸς τῇ ῥίζῃ τοσοῦτον, ὡς περιλαβεῖν ἱκανῶς τὴν μυρμηκίαν.
<span class="lb" data-page="10.1012" data-line="9" id="l10.1012.9"></span>εὐθὺς δὲ ἀπὸ τῆς ἀποτομῆς, εἰ καλῶς γίγνοιτο, καὶ τὴν ὀξύτητα
<span class="lb" data-page="10.1012" data-line="10" id="l10.1012.10"></span>παρέξεις αὐτῷ. καὶ τοῦτ’ οὖν ὁ λογισμὸς εὗρεν, οὐ
<span class="lb" data-page="10.1012" data-line="11" id="l10.1012.11"></span>περίπτωσις. ὅτι δὲ διὰ τῶν ἑλκόντων σφοδρῶς φαρμάκων
<span class="lb" data-page="10.1012" data-line="12" id="l10.1012.12"></span>ἀνασπασθήσεται καὶ ὅτι διὰ τῶν σηπόντων νεκρωθήσεται,
<span class="lb" data-page="10.1012" data-line="13" id="l10.1012.13"></span>τῷ λογισμῷ μέν τις εὗρε· θαῤῥήσας δὲ χρῆσθαι, πρὸς τῆς
<span class="lb" data-page="10.1012" data-line="14" id="l10.1012.14"></span>πείρας ἐμαρτυρήθη. τινὰ μὲν γὰρ ἄντικρύς ἐστι καὶ πρὸ τῆς
<span class="lb" data-page="10.1012" data-line="15" id="l10.1012.15"></span>πείρας πιστὰ, καθάπερ εἰ τύχοι τὸν ἀρτίως ἐμπεπαρμένον
<span class="lb" data-page="10.1012" data-line="16" id="l10.1012.16"></span>ἐξελεῖν σκόλοπα καὶ τὸ βέλος, ὅσα τε τοῖς ὀφθαλμοῖς ἐμπίπτει
<span class="lb" data-page="10.1012" data-line="17" id="l10.1012.17"></span>ψαμμία. τινὰ δὲ ἐπινοεῖται μὲν ὑπὸ τοῦ λογισμοῦ, βεβαιοῦται
<span class="lb" data-page="10.1012" data-line="18" id="l10.1012.18"></span>δὲ ὑπὸ τῆς πείρας. ἕνεκα δὲ τοῦ ῥᾷον εὑρίσκειν σε
<span class="pb" data-page="10.1013" id="p10.1013"></span>
<span class="lb" data-page="10.1013" data-line="1" id="l10.1013.1"></span>καὶ κατὰ σαυτὸν ὁδοὺς τοιαύτας εἰς εὐπορίαν ἰαμάτων οὐκ
<span class="lb" data-page="10.1013" data-line="2" id="l10.1013.2"></span>ὀκνήσω προσθεῖναί τι παράδειγμα τῶν ἐκ τοῦ προκειμένου
<span class="lb" data-page="10.1013" data-line="3" id="l10.1013.3"></span>γένους. ὀνομάζομεν δὲ αὐτὸ κατὰ τὸν ἀριθμὸν τῶν μορίων.
<span class="lb" data-page="10.1013" data-line="4" id="l10.1013.4"></span>ἐπειδὴ γὰρ ἔνια μὲν ἐλλείπει, καθάπερ ὀδοὺς ἢ δάκτυλος ἢ
<span class="lb" data-page="10.1013" data-line="5" id="l10.1013.5"></span>ῥινὸς πτερύγιον, ἢ ὠτός τι μόριον, ἢ αἰδοίου δέρμα, τινὰ
<span class="lb" data-page="10.1013" data-line="6" id="l10.1013.6"></span>δὲ πλεονάζει, καθάπερ ἕκτος δάκτυλος, αἵ τ’ ἐξοστώσεις καλούμεναι
<span class="lb" data-page="10.1013" data-line="7" id="l10.1013.7"></span>καὶ τῶν ὀδόντων οἱ παραφυόμενοι τοῖς κατὰ
<span class="lb" data-page="10.1013" data-line="8" id="l10.1013.8"></span>φύσιν· ἐξελεῖν μέντοι τὸ περιττὸν οὐδὲν χαλεπὸν, ἕτερον
<span class="lb" data-page="10.1013" data-line="9" id="l10.1013.9"></span>δὲ γεννῆσαι τῷ μηκέτ’ ὄντι παραπλήσιον ἐπὶ τινῶν μὲν
<span class="lb" data-page="10.1013" data-line="10" id="l10.1013.10"></span>ῥᾴδιον, ἐπὶ τινῶν δὲ χαλεπὸν, ἐπὶ τινῶν ἀδύνατον. ἐὰν μὲν
<span class="lb" data-page="10.1013" data-line="11" id="l10.1013.11"></span>δὴ σαρκῶδες ᾖ τὸ λεῖπον, οὐ χαλεπῶς ἄν τις αὐτὸ γεννήσειεν·
<span class="lb" data-page="10.1013" data-line="12" id="l10.1013.12"></span>εἴρηται δ’ ἔμπροσθεν ἡ μέθοδος ἐπὶ τῶν κοίλων ἑλκῶν. ἐὰν
<span class="lb" data-page="10.1013" data-line="13" id="l10.1013.13"></span>δὲ ὀστοῦν ᾖ, αὐτὸ μὲν ἀδύνατον, ἀντ’ αὐτοῦ δὲ ἕτερόν τι
<span class="lb" data-page="10.1013" data-line="14" id="l10.1013.14"></span>σκληρὸν οὐκ ἀδύνατον ἐργάσασθαι. λέλεκται δέ τι καὶ περὶ
<span class="lb" data-page="10.1013" data-line="15" id="l10.1013.15"></span>τῆς τῶν φλεβῶν γενέσεως ἔμπροσθεν, ὡς ἐνίοτε μὲν αἰσθητῶς
<span class="lb" data-page="10.1013" data-line="16" id="l10.1013.16"></span>εἴδομεν ἑτέρας νέας γεννηθείσας, ἐνίοτε δ’ ἅπαντα μηχανωμένων
<span class="lb" data-page="10.1013" data-line="17" id="l10.1013.17"></span>οὐκ ἔφυσαν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.2">
<span class="pb page1" data-page="10.947" id="p10.947"></span>
<span class="milestone ed1page page1" data-n="4.184" data-unit="ed1page" id="ed1page.4.184"></span>
<span class="milestone ed2page page1" data-n="10.319" data-unit="ed2page" id="ed2page.10.319"></span>
            <p>
<span class="lb" data-page="10.947" data-line="17" id="l10.947.17"></span>Κρεῖττον δ’ ἐστὶν, ὥσπερ ἀεὶ λέγομέν τε
<span class="lb" data-page="10.947" data-line="18" id="l10.947.18"></span>καὶ πράττομεν, οὕτω καὶ νῦν ἡμᾶς ἀπὸ τῶν πραγμάτων,
<span class="pb" data-page="10.948" id="p10.948"></span>
<span class="lb" data-page="10.948" data-line="1" id="l10.948.1"></span><span class="milestone ed1page" data-n="4.185" data-unit="ed1page" id="ed1page.4.185"></span>οὐ τῶν ὀνομάτων ἄρξασθαι, δευτέραν ἀμείνω τῆς πρόσθεν
<span class="lb" data-page="10.948" data-line="2" id="l10.948.2"></span>ἀρχῆς τῷ λόγῳ τήνδε θεμένους. ὅταν αἵματος πολλοῦ
<span class="lb" data-page="10.948" data-line="3" id="l10.948.3"></span>κατασκήψαντος εἴς τι μόριον, ὡς μὴ στέγεσθαι πρὸς τῶν
<span class="lb" data-page="10.948" data-line="4" id="l10.948.4"></span>ἀγγείων τῶν κατ’ αὐτὸ, διεκπίπτῃ τι δροσοειδῶς ἐκ τῶν
<span class="lb" data-page="10.948" data-line="5" id="l10.948.5"></span>ἀγγείων εἰς τὰς τῶν μυῶν χώρας, ἃς ἔχουσι μεταξὺ τῶν συντιθέντων
<span class="lb" data-page="10.948" data-line="6" id="l10.948.6"></span>αὐτοὺς ὁμοιομερῶν σωμάτων, ὄγκος μὲν γίγνεται
<span class="lb" data-page="10.948" data-line="7" id="l10.948.7"></span>διὰ τὸ πλῆθος· ἕπεται δὲ αὐτῷ τάσις μὲν τοῦ δέρματος, ὀδύνη
<span class="lb" data-page="10.948" data-line="8" id="l10.948.8"></span>δ’ ἐν τῷ βάθει καὶ πόνος μετὰ σφυγμοῦ καὶ ἁπτομένοις ἀντιτυπία
<span class="lb" data-page="10.948" data-line="9" id="l10.948.9"></span>τις, ἔρευθός τε καὶ θερμότης, ὡς ἂν καὶ τοῦ δέρματος
<span class="lb" data-page="10.948" data-line="10" id="l10.948.10"></span>ἀπολαύοντος ὧν πάσχουσιν αἱ ὑπ’ αὐτὸ σάρκες. ἀνάλογόν
<span class="lb" data-page="10.948" data-line="11" id="l10.948.11"></span>τε τοῖς νῦν εἰρημένοις καὶ περὶ τὰ σπλάγχνα γίνεται διάθεσις.
<span class="lb" data-page="10.948" data-line="12" id="l10.948.12"></span>ἔστι γὰρ δὴ κᾀν τούτοις ἰδία σὰρξ, ἣν ἔνιοι παρέγχυμα
<span class="lb" data-page="10.948" data-line="13" id="l10.948.13"></span>προσαγορεύουσιν, εἰς ἣν ἀτμοειδῶς ἐκ τῶν πεπληρωμένων
<span class="lb" data-page="10.948" data-line="14" id="l10.948.14"></span>ἀγγείων ἐκκρινόμενον τὸ αἷμα τὰ προειρημένα συμπτώματα
<span class="lb" data-page="10.948" data-line="15" id="l10.948.15"></span>ἐργάσεται. μία μὲν οὖν ἥδε διάθεσις αἱματώδους ἔκγονος
<span class="lb" data-page="10.948" data-line="16" id="l10.948.16"></span>ῥεύματος ἐν σαρκοειδέσι σώμασι μάλιστα γινομένη. δευτέρα
<span class="lb" data-page="10.948" data-line="17" id="l10.948.17"></span>δ’ ἑτέρα χολώδους περὶ τὸ δέρμα συνισταμένη μάλιστα τό
<span class="lb" data-page="10.948" data-line="18" id="l10.948.18"></span>τ’ ἐκτὸς τοῦτο, τὸ κοινὸν ἁπάντων σκέπασμα τῶν μορίων,
<span class="pb" data-page="10.949" id="p10.949"></span>
<span class="lb" data-page="10.949" data-line="1" id="l10.949.1"></span>καὶ τὸ καθ’ ἕκαστον τῶν ἐντὸς περιτεταμένων ὑμενῶδές τε
<span class="lb" data-page="10.949" data-line="2" id="l10.949.2"></span>καὶ λεπτόν. ὥσπερ οὖν ἡ προτέρα συνεπιλαμβάνει τι καὶ
<span class="lb" data-page="10.949" data-line="3" id="l10.949.3"></span>τοῦ δέρματος, οὕτω καὶ ἥδε τῆς ὑποκειμένης αὐτῷ σαρκός.
<span class="lb" data-page="10.949" data-line="4" id="l10.949.4"></span><span class="milestone ed2page" data-n="10.320" data-unit="ed2page" id="ed2page.10.320"></span>εἰ δὲ καὶ παχύτερος ὁ χυμὸς εἴη καὶ δριμύτερος, ἀποδέρει
<span class="lb" data-page="10.949" data-line="5" id="l10.949.5"></span>τὴν ἐπιδερμίδα καί ποτ’ ἐν τῷ χρόνῳ πρὸς τὸ βάθος
<span class="lb" data-page="10.949" data-line="6" id="l10.949.6"></span>ἐξικνεῖται τοῦ δέρματος ἡ ἕλκωσις. αὕτη μὲν οὖν ἡ διάθεσις
<span class="lb" data-page="10.949" data-line="7" id="l10.949.7"></span>ἐρυσίπελας ὀνομαζέσθω, διττὴν δὲ ἔχον, ὡς εἴρηται,
<span class="lb" data-page="10.949" data-line="8" id="l10.949.8"></span>διαφορὰν, ἤτοι χωρὶς ἑλκώσεως, ἢ σὺν ταύτῃ γιγνόμενον. ἡ
<span class="lb" data-page="10.949" data-line="9" id="l10.949.9"></span>προτέρα δὲ μονοειδής ἐστι καὶ καλείσθω φλεγμονή. ὅταν οὖν
<span class="lb" data-page="10.949" data-line="10" id="l10.949.10"></span>μήτε ἀκριβῶς ᾖ χολῶδες τὸ ῥεῦμα μήθ’ αἱματῶδες, ἀλλ’
<span class="lb" data-page="10.949" data-line="11" id="l10.949.11"></span>ἐξ ἀμφοῖν μικτὸν, ἀπὸ μὲν τοῦ κρατοῦντος ἐν τῇ μίξει
<span class="lb" data-page="10.949" data-line="12" id="l10.949.12"></span>τοὔνομα αὐτῷ τιθέσθω, κατηγορείσθω δὲ τοῦτο τὸ κρατούμενον,
<span class="lb" data-page="10.949" data-line="13" id="l10.949.13"></span>ὡς ἤτοι φλεγμονὴν ἐρυσιπελατώδη καλεῖν ἡμᾶς
<span class="lb" data-page="10.949" data-line="14" id="l10.949.14"></span>ἢ ἐρυσίπελας φλεγμονῶδες. εἰ δὲ μηδέτερον ἐπικρατοίη,
<span class="lb" data-page="10.949" data-line="15" id="l10.949.15"></span>μέσον ἐρυσιπέλατός τε καὶ φλεγμονῆς ὀνομαζέσθω τὸ
<span class="lb" data-page="10.949" data-line="16" id="l10.949.16"></span>πάθος.
</p>
          </article>

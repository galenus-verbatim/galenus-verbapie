<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.4">
<span class="pb page1" data-page="10.953" id="p10.953"></span>
<span class="milestone ed1page page1" data-n="4.185" data-unit="ed1page" id="ed1page.4.185"></span>
<span class="milestone ed2page page1" data-n="10.321" data-unit="ed2page" id="ed2page.10.321"></span>
            <p>
<span class="lb" data-page="10.953" data-line="6" id="l10.953.6"></span>Ὥσπερ γὰρ ἐπὶ χολώδει ῥεύματι τὸ ἐρυσίπελας,
<span class="lb" data-page="10.953" data-line="7" id="l10.953.7"></span>οὕτως ἐπὶ φλέγματι τὸ οἴδημα γίγνεται χαῦνός τις
<span class="lb" data-page="10.953" data-line="8" id="l10.953.8"></span>ὄγκος ἀνώδυνος. ἴσμεν δὲ δήπου καὶ ἄλλως οἰδήματα γινόμενα
<span class="lb" data-page="10.953" data-line="9" id="l10.953.9"></span>περὶ τοὺς πόδας ἐν ὑδερικαῖς διαθέσεσι καὶ φθόαις καὶ καχεξίαις
<span class="lb" data-page="10.953" data-line="10" id="l10.953.10"></span>ἑτέραις ἰσχυραῖς. ἐπ’ ἐκείνων μὲν οὖν σύμπτωμά ἐστι
<span class="lb" data-page="10.953" data-line="11" id="l10.953.11"></span>τὸ οἴδημα τοῦ κατέχοντος πλήθους τὸν ἄνθρωπον, οὐδὲ
<span class="lb" data-page="10.953" data-line="12" id="l10.953.12"></span>μιᾶς ἰδίας ἐξαιρέτου θεραπείας δεόμενον. ἀρκεῖ γὰρ, εἴπερ
<span class="lb" data-page="10.953" data-line="13" id="l10.953.13"></span>ἄρα, τηνικαῦτα ἀνατρίβειν τὰ σκέλη ποτὲ μὲν δι’ ὀξυροδίνου,
<span class="lb" data-page="10.953" data-line="14" id="l10.953.14"></span>ποτὲ δὲ δι’ ἐλαίου καὶ ἁλῶν, ἢ καὶ αὐτῷ τῷ ὀξυροδίνῳ τῶν
<span class="lb" data-page="10.953" data-line="15" id="l10.953.15"></span>ἁλῶν ἐπεμβάλλοντα. διὰ δὲ τὸν φλεγματώδη χυμὸν ἐπιῤῥυέντα
<span class="lb" data-page="10.953" data-line="16" id="l10.953.16"></span>μορίῳ συνιστάντος οἰδήματος, ἱκανὸς ἐνίοτε καὶ σπόγγος
<span class="lb" data-page="10.953" data-line="17" id="l10.953.17"></span>μόνος ὕδατι βεβρεγμένος ὀλίγον ὄξους ἔχοντι. γενέσθω
<span class="lb" data-page="10.953" data-line="18" id="l10.953.18"></span>δ’ ἡ κρᾶσις ἤτοι γ’ ὡς ἂν καὶ πίοι τις ἢ οὐ πολλῷ γε τούτου
<span class="pb" data-page="10.954" id="p10.954"></span>
<span class="lb" data-page="10.954" data-line="1" id="l10.954.1"></span>πλέον ἔχουσα τὸ ὄξος. ἐπιδεῖν δὲ χρὴ τὸν σπόγγον ἐκ τῶν
<span class="lb" data-page="10.954" data-line="2" id="l10.954.2"></span>κάτω μερῶν ἀρχόμενον καὶ ἄνω τελευτῶντα. καινὸς δ’ ἔστω
<span class="lb" data-page="10.954" data-line="3" id="l10.954.3"></span><span class="milestone ed1page" data-n="4.186" data-unit="ed1page" id="ed1page.4.186"></span>πάντως, εἰ μέλλοι τι χρηστὸν ἐργάσασθαι· μὴ παρόντος
<span class="lb" data-page="10.954" data-line="4" id="l10.954.4"></span>δέ σοι καινοῦ, διαῤῥύπτειν χρὴ καὶ καθαίρειν τὸν ἐπιτυχόντα
<span class="lb" data-page="10.954" data-line="5" id="l10.954.5"></span>νίτρῳ τε καὶ ἀφρονίτρῳ καὶ τῇ καλουμένῃ κονίᾳ στακτῇ. μὴ
<span class="lb" data-page="10.954" data-line="6" id="l10.954.6"></span>καταστάντος δὲ ἐπὶ τοῖσδε τοῦ οἰδήματος, ἐπειδὰν αὖθις
<span class="lb" data-page="10.954" data-line="7" id="l10.954.7"></span>ἐπιδέῃς, ἐπεμβάλλειν καὶ βραχὺ τῆς στυπτηρίας καὶ σπόγγον
<span class="lb" data-page="10.954" data-line="8" id="l10.954.8"></span>καινὸν προσοιστέον· εἰ δ’ οὐκ ἔχοις καινὸν, ἄμεινον χρῆσθαι
<span class="lb" data-page="10.954" data-line="9" id="l10.954.9"></span>τούτῳ δὴ τῷ καλουμένῳ πρὸς τῶν πολλῶν ἐλλυχνίῳ. μαλακὸν
<span class="lb" data-page="10.954" data-line="10" id="l10.954.10"></span>δ’ ἔστω πρὸ πάντων, ὁποῖον τὸ Ταρσικόν· εἰ δ’ ἐκείνου τις
<span class="lb" data-page="10.954" data-line="11" id="l10.954.11"></span>εὐποροίη, θαῤῥῶν χρήσθω· βέλτιον γὰρ ἐνεργήσει τοῦ σπόγγου.
<span class="lb" data-page="10.954" data-line="12" id="l10.954.12"></span>δευέσθω δὲ δηλονότι τῷ τὴν στυπτηρίαν ἔχοντι ὀξυκράτῳ
<span class="lb" data-page="10.954" data-line="13" id="l10.954.13"></span>καὶ ἐπιδείσθω, καθότι προείρηται, κάτωθεν ἄνω.
<span class="lb" data-page="10.954" data-line="14" id="l10.954.14"></span>σφίγγειν δ’ οὕτω συμμέτρως, ὡς ἐν κατάγματι, καὶ μᾶλλον
<span class="lb" data-page="10.954" data-line="15" id="l10.954.15"></span>μὲν τὰ κάτω πρῶτα· κατὰ βραχὺ δ’ ἐκλύειν τὴν σφίγξιν· οὐ
<span class="lb" data-page="10.954" data-line="16" id="l10.954.16"></span>μὴν εἰς τοσοῦτόν γε, ὡς χαλαρὸν γενέσθαι τι μέρος τῆς ἐπιδέσεως.
<span class="lb" data-page="10.954" data-line="17" id="l10.954.17"></span>ἀγαθὸν δὲ φάρμακον εἰς ταῦτα καὶ τὸ γλαύκιον αὐτό
<span class="lb" data-page="10.954" data-line="18" id="l10.954.18"></span>τε καθ’ ἑαυτὸ δι’ ὀξυκράτου λυθὲν, ἔτι τε μᾶλλον τὸ δι’ ﻿
<span class="pb" data-page="10.955" id="p10.955"></span>
<span class="lb" data-page="10.955" data-line="1" id="l10.955.1"></span>αὐτοῦ συντιθέμενον ἡμέτερον φάρμακον, <span class="milestone ed2page" data-n="10.322" data-unit="ed2page" id="ed2page.10.322"></span>οὗ τὴν σύνθεσιν
<span class="lb" data-page="10.955" data-line="2" id="l10.955.2"></span>ἔχεις ἐν τῇ περὶ τῶν φαρμάκων πραγματείᾳ λεγομένῃ.
<span class="lb" data-page="10.955" data-line="3" id="l10.955.3"></span>ἦσαν δέ μοι μέχρι δεῦρο τρεῖς, ἥ τε περὶ τῶν ἁπλῶν, καὶ
<span class="lb" data-page="10.955" data-line="4" id="l10.955.4"></span>μετὰ ταύτην ἡ περὶ τῆς συνθέσεως αὐτῶν, εἶθ’ ἡ περὶ τῶν
<span class="lb" data-page="10.955" data-line="5" id="l10.955.5"></span>εὐπορίστων. ἔοικα δὲ καὶ τετάρτην ἄλλην ποιήσειν, ἐπειδὴ
<span class="lb" data-page="10.955" data-line="6" id="l10.955.6"></span>καὶ πολλοὶ τῶν ἑταίρων οὕτως ἀξιοῦσιν· ἐν ᾗ περὶ τῶν κοινῶν
<span class="lb" data-page="10.955" data-line="7" id="l10.955.7"></span>καὶ ἰδίων ἑκάστου μορίου καὶ πάθους φαρμάκων ὁ λόγος
<span class="lb" data-page="10.955" data-line="8" id="l10.955.8"></span>ἐστί μοι. ἀλλὰ τοῦτό γε τὸ διὰ τοῦ γλαυκίου φάρμακον οὐκ
<span class="lb" data-page="10.955" data-line="9" id="l10.955.9"></span>οἰδήματα μόνον, ἀλλὰ καὶ πολὺ δὴ μᾶλλον αὐτῶν ἐρυσιπέλατά
<span class="lb" data-page="10.955" data-line="10" id="l10.955.10"></span>τε τὰς φλεγμονὰς ἀρχομένας ἰᾶται, καὶ μάλιστα τὰς θερμάς.
<span class="lb" data-page="10.955" data-line="11" id="l10.955.11"></span>εὔδηλον δὲ ὅτι καὶ τὰς ἐρυσιπελατώδεις φλεγμονὰς
<span class="lb" data-page="10.955" data-line="12" id="l10.955.12"></span>ἐρυσιπέλατά τε τὰ φλεγμονώδη θεραπεύσεις ταὐτῷ τούτῳ
<span class="lb" data-page="10.955" data-line="13" id="l10.955.13"></span>τῷ φαρμάκῳ. οὐ μὴν τάς τε σκιῤῥουμένας ἤδη τῶν φλεγμονῶν
<span class="lb" data-page="10.955" data-line="14" id="l10.955.14"></span>ἢ τὰ ψυχθέντα τῶν ἐρυσιπελάτων, οὔθ’ ὅλως οὐδεμίαν
<span class="lb" data-page="10.955" data-line="15" id="l10.955.15"></span>διάθεσιν σκιῤῥώδη· περὶ ὧν εἴρηται μέν τι κᾀν τῷ πέμπτῳ
<span class="lb" data-page="10.955" data-line="16" id="l10.955.16"></span>περὶ τῆς τῶν ἁπλῶν φαρμάκων δυνάμεως, εἰρήσεται δὲ καὶ
<span class="lb" data-page="10.955" data-line="17" id="l10.955.17"></span>νῦν. ὁ μὲν γὰρ χυμὸς ὁ τὸ τοιοῦτον πάθος ἐργαζόμενος
<span class="pb" data-page="10.956" id="p10.956"></span>
<span class="lb" data-page="10.956" data-line="1" id="l10.956.1"></span>ἤτοι γλίσχρος ἐστὶν ἢ παχὺς, ἢ ἀμφότερα. τῆς θεραπείας δὲ
<span class="lb" data-page="10.956" data-line="2" id="l10.956.2"></span>αὐτοῦ κοινὸς ὁ σκοπὸς ἐκκενῶσαι τὸ περιεχόμενον ἐν τῷ
<span class="lb" data-page="10.956" data-line="3" id="l10.956.3"></span>μορίῳ παρὰ φύσιν ἅπαν. ἴδιος δ’ ὁ τρόπος τῆς κενώσεως·
<span class="lb" data-page="10.956" data-line="4" id="l10.956.4"></span>ἀποῤῥῦψαι γὰρ αὐτὸν χρὴ δυσλύτως ἐμπεπλασμένον. ἐὰν
<span class="lb" data-page="10.956" data-line="5" id="l10.956.5"></span>οὖν ἀθρόως ἕλκουσί τε καὶ διαφοροῦσι φαρμάκοις ἐγχειρῇ
<span class="lb" data-page="10.956" data-line="6" id="l10.956.6"></span>τις κενοῦν, ἄνευ τοῦ μαλάττειν τε καὶ χεῖν τοῖς ὑγραίνουσι
<span class="lb" data-page="10.956" data-line="7" id="l10.956.7"></span>καὶ θερμαίνουσιν, ἐν ὀλίγαις μὲν ἡμέραις ταῖς πρώταις
<span class="lb" data-page="10.956" data-line="8" id="l10.956.8"></span>ἀξιόλογον ἐπίδοσιν δόξει λαμβάνειν ἡ θεραπεία, τό γε μὴν
<span class="lb" data-page="10.956" data-line="9" id="l10.956.9"></span>ὑπόλοιπον τῆς διαθέσεως ἀνίατον ἔσται· διαφορηθέντος
<span class="lb" data-page="10.956" data-line="10" id="l10.956.10"></span>γὰρ ἅπαντος τοῦ λεπτομεροῦς κατ’ αὐτὴν, ὅμοιόν τι πήξει
<span class="lb" data-page="10.956" data-line="11" id="l10.956.11"></span>λιθώδει τὸ λοιπὸν λήψεται. καὶ γὰρ οὖν καὶ τῶν ἐν ταῖς
<span class="lb" data-page="10.956" data-line="12" id="l10.956.12"></span>ἀρθρίτισι πώρων ἡ γένεσις ἐξ ὑγροῦ παχέος ἐστὶ καὶ γλίσχρου
<span class="lb" data-page="10.956" data-line="13" id="l10.956.13"></span>μὴ κατὰ βραχὺ διαφορηθέντος, ἀλλ’ ἀθρόως ξηρανθέντος
<span class="lb" data-page="10.956" data-line="14" id="l10.956.14"></span>ὑπὸ βιαίων φαρμάκων. οὕτω δὲ κᾀν τοῖς νεφροῖς
<span class="lb" data-page="10.956" data-line="15" id="l10.956.15"></span>οἱ λίθοι γεννῶνται, κατοπτηθέντος ἐν αὐτοῖς χυμοῦ παχέος
<span class="lb" data-page="10.956" data-line="16" id="l10.956.16"></span>καὶ γλίσχρου. διὰ τοῦτ’ οὖν ἐπὶ τῶν σκιῤῥωδῶν διαθέσεων
<span class="lb" data-page="10.956" data-line="17" id="l10.956.17"></span>οὐδὲν τῶν ἰσχυρῶς θερμαινόντων ἢ ξηραινόντων φαρμάκων
<span class="lb" data-page="10.956" data-line="18" id="l10.956.18"></span>ἁρμόττει, μόνα δὲ ὅσα μετὰ τοῦ μαλάττειν ἱκανὰ
<span class="pb" data-page="10.957" id="p10.957"></span>
<span class="lb" data-page="10.957" data-line="1" id="l10.957.1"></span>διαφορεῖν ἐστιν, οἷον ὁ ἐλάφειος μυελὸς καὶ μόσχειος καὶ
<span class="lb" data-page="10.957" data-line="2" id="l10.957.2"></span>στέαρ αἴγειόν τε καὶ ταύρειον καὶ λεόντειον, ἔτι τε πρὸς
<span class="lb" data-page="10.957" data-line="3" id="l10.957.3"></span>τούτοις ἀμμωνιακὸν θυμίαμα καὶ βδέλλιον ἑκάτερον, καὶ
<span class="lb" data-page="10.957" data-line="4" id="l10.957.4"></span>μᾶλλον τὸ Σκυθικὸν ὅσῳ περ ὑγρότερόν ἐστιν. ὡσαύτως δὲ
<span class="lb" data-page="10.957" data-line="5" id="l10.957.5"></span>καὶ ὁ στύραξ ὁ ὑγρότερος ἀμείνων τοῦ ξηροῦ. τούτοις οὖν
<span class="lb" data-page="10.957" data-line="6" id="l10.957.6"></span>προσέχων τοῖς σκοποῖς καὶ τὰς ἐπιπεπλεγμένας διαθέσεις
<span class="lb" data-page="10.957" data-line="7" id="l10.957.7"></span>ἰᾶσθαι δυνήσῃ, κατὰ τὴν εἰρημένην ἤδη πολλάκις ἐπὶ πάντων
<span class="lb" data-page="10.957" data-line="8" id="l10.957.8"></span>τῶν συνθέτων παθῶν μέθοδον.
</p>
          </article>

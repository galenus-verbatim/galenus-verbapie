<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.5">
<span class="pb page1" data-page="10.957" id="p10.957"></span>
<span class="milestone ed1page page1" data-n="4.186" data-unit="ed1page" id="ed1page.4.186"></span>
<span class="milestone ed2page page1" data-n="10.322" data-unit="ed2page" id="ed2page.10.322"></span>
            <p>
<span class="lb" data-page="10.957" data-line="9" id="l10.957.9"></span>Ἐμοὶ δὲ καιρὸς ἂν εἴη περὶ τῆς τῶν πασχόντων
<span class="lb" data-page="10.957" data-line="10" id="l10.957.10"></span>μορίων ἀναμνῆσαι διαφορᾶς, ἧς ἀεὶ μνημονεύειν
<span class="lb" data-page="10.957" data-line="11" id="l10.957.11"></span>ἠξίουν ἐπὶ πάντων τῶν νοσημάτων τε καὶ συμπτωμάτων.
<span class="lb" data-page="10.957" data-line="12" id="l10.957.12"></span>εἴρηται δ’ οὐκ ὀλίγα καὶ κατὰ τὸ πρὸ τούτου γράμμα
<span class="lb" data-page="10.957" data-line="13" id="l10.957.13"></span>περὶ τῆς ἀπ’ αὐτῶν ἐνδείξεως. ὁ μὲν γὰρ πρῶτος σκοπὸς
<span class="lb" data-page="10.957" data-line="14" id="l10.957.14"></span>τῆς ἰάσεως ἁπάντων τῶν παρὰ φύσιν ὄγκων ἐν οἷς
<span class="lb" data-page="10.957" data-line="15" id="l10.957.15"></span>οὐδέπω γεγόνασι πῶροι κένωσίς ἐστιν. ἡ δὲ τῶν σκιῤῥουμένων
<span class="lb" data-page="10.957" data-line="16" id="l10.957.16"></span>μορίων κένωσις ὑπὸ τῶν προειρημένων γίγνεται
<span class="lb" data-page="10.957" data-line="17" id="l10.957.17"></span>φαρμάκων, ἃ καλεῖν ἔθος ἐστὶ τοῖς ἰατροῖς μαλακτικά.
<span class="lb" data-page="10.957" data-line="18" id="l10.957.18"></span><span class="milestone ed2page" data-n="10.323" data-unit="ed2page" id="ed2page.10.323"></span>τῷ δ’ εἶναι τῶν μορίων τὰ μὲν ἀραιότερα φύσει,
<span class="pb" data-page="10.958" id="p10.958"></span>
<span class="lb" data-page="10.958" data-line="1" id="l10.958.1"></span>τὰ δὲ πυκνότερα, καὶ τὴν κένωσιν ἑτέρων δεῖσθαι κατ’ εἶδος
<span class="lb" data-page="10.958" data-line="2" id="l10.958.2"></span>βοηθημάτων ἀναγκαῖόν ἐστι. διὰ τοῦτ’ οὖν ἐπὶ τενόντων τε
<span class="lb" data-page="10.958" data-line="3" id="l10.958.3"></span>καὶ συνδέσμων ἔδοξέ μοι βέλτιον εἶναι παραμιγνύναι τι τῇ
<span class="lb" data-page="10.958" data-line="4" id="l10.958.4"></span>διὰ τῶν μαλαττόντων φαρμάκων ἀγωγῇ τῆς τμητικῆς ὀνομαζομένης,
<span class="lb" data-page="10.958" data-line="5" id="l10.958.5"></span>ὧν τοῖς μάλιστα ὄξος ἐστὶ τοιοῦτον. ἐνίοτε μὲν
<span class="lb" data-page="10.958" data-line="6" id="l10.958.6"></span>οὖν αὐτῷ χρώμεθα κᾀπὶ τῶν ἄλλων μορίων σκιῤῥωθέντων,
<span class="lb" data-page="10.958" data-line="7" id="l10.958.7"></span>ὡς ἐρῶ μικρὸν ὕστερον. ἐπὶ δὲ τενόντων τε καὶ συνδέσμων
<span class="lb" data-page="10.958" data-line="8" id="l10.958.8"></span>ὧδέ πως. ὄξει δριμυτάτῳ σβέννυμι λίθον διάπυρον, εἰ μὲν
<span class="lb" data-page="10.958" data-line="9" id="l10.958.9"></span>οὖν οἷόν τε, τὸν πυρίτην λίθον καλούμενον, ὃς οὐδ’ αὐτός
<span class="lb" data-page="10.958" data-line="10" id="l10.958.10"></span>ἐστι σπάνιος ἐν ταῖς μεγάλαις πόλεσι, μὴ παρόντος δὲ τούτου,
<span class="lb" data-page="10.958" data-line="11" id="l10.958.11"></span>τὸν μυλίτην· ὀνομάζουσι δὲ οὕτως ἐξ οὗ τὰς μύλας ἐφ’ ὧν
<span class="lb" data-page="10.958" data-line="12" id="l10.958.12"></span>ἀλοῦσι κατασκευάζουσιν. εἶτα ἀναφερομένου τινὸς ἀτμοῦ
<span class="lb" data-page="10.958" data-line="13" id="l10.958.13"></span>θερμοῦ μετὰ τὸ καταχυθῆναι τοῦ λίθου τὸ ὄξος, ἐν ἐκείνῳ
<span class="lb" data-page="10.958" data-line="14" id="l10.958.14"></span>τὸν ἐσκιῤῥωμένον σύνδεσμον ἢ τένοντα διακινεῖν ἀναγκάζω·
<span class="lb" data-page="10.958" data-line="15" id="l10.958.15"></span>καὶ μετὰ τοῦτο πάλιν ἐπιτίθημι τὸ μαλακτικὸν φάρμακον.
<span class="lb" data-page="10.958" data-line="16" id="l10.958.16"></span>ἐλαίῳ γε μὴν ἀπ’ ἀρχῆς τῆς θεραπείας οὐχ ὕδατι καταντλῶ
<span class="lb" data-page="10.958" data-line="17" id="l10.958.17"></span>τὸ πεπονθὸς μόριον, ἄχρι παντὸς ἑκάστης ἡμέρας. ἐχέτω δὲ
<span class="lb" data-page="10.958" data-line="18" id="l10.958.18"></span>τοῦτο μηδεμίαν στύψιν, ἀλλ’ ἀκριβῶς ἔστω λεπτομερὲς, οἷόν
<span class="pb" data-page="10.959" id="p10.959"></span>
<span class="lb" data-page="10.959" data-line="1" id="l10.959.1"></span>πέρ ἐστι τὸ Σαβῖνον. ἐναφεψῶ δ’ ἐνίοτε τῷ ἐλαίῳ καὶ τῆς
<span class="lb" data-page="10.959" data-line="2" id="l10.959.2"></span>ἀλθαίας τὴν ῥίζαν, ἀγρίου τε σικύου καὶ εἴ τις ἄλλη τοιαύτη.
<span class="lb" data-page="10.959" data-line="3" id="l10.959.3"></span>καὶ τούτῳ χρῶμαι καθ’ ἑκάστην ἡμέραν, ὡς εἶπον. ἡ δὲ δι’
<span class="lb" data-page="10.959" data-line="4" id="l10.959.4"></span>ὄξους θεραπεία χρήσιμός ἐστιν ἐπὶ προσήκοντι τῷ πάθει,
<span class="lb" data-page="10.959" data-line="5" id="l10.959.5"></span>προπαρεσκευασμένου τοῦ μέρους ὑπὸ τῶν μαλακτικῶν. ἐπενόησα
<span class="lb" data-page="10.959" data-line="6" id="l10.959.6"></span>δέ τινα καὶ σύνθετα φάρμακα δι’ ὄξους, ἃ μεταξὺ τῶν
<span class="lb" data-page="10.959" data-line="7" id="l10.959.7"></span>μαλακτικῶν ἐπιτίθημι πρὸς μίαν ἡμέραν. ἡ γάρ τοι τοῦ ὄξους
<span class="lb" data-page="10.959" data-line="8" id="l10.959.8"></span>δύναμις, ἐάν τις αὐτῇ μετρίως τε καὶ κατὰ τὸν προσήκοντα
<span class="lb" data-page="10.959" data-line="9" id="l10.959.9"></span>καιρὸν χρήσηται, ὠφελεῖ τὰς τοιαύτας διαθέσεις τέμνουσα
<span class="lb" data-page="10.959" data-line="10" id="l10.959.10"></span>καὶ διαλύουσα τοὺς παχεῖς χυμούς· εἰ δὲ ἀμετρότερον ἢ οὐκ
<span class="lb" data-page="10.959" data-line="11" id="l10.959.11"></span>ἐν καιρῷ τῷ προσήκοντι, τὸ λεπτότερον ἐξαρπάζουσα τὸ
<span class="lb" data-page="10.959" data-line="12" id="l10.959.12"></span>καταλεῖπον ἐᾷ λιθοῦσθαι. καὶ μέντοι καὶ μέχρι πλείονος, εἴ
<span class="lb" data-page="10.959" data-line="13" id="l10.959.13"></span>τις αὐτῷ χρῷτο, τῆς οὐσίας ἅπτεται τῶν νεύρων. διὰ τοῦτ’
<span class="lb" data-page="10.959" data-line="14" id="l10.959.14"></span>οὖν οὔτε πολλάκις οὔτε κατ’ ἀρχὰς οὔτ’ ἐν χρόνῳ πολλῷ
<span class="lb" data-page="10.959" data-line="15" id="l10.959.15"></span>χρηστέον ἐστὶ τοῖς δι’ ὄξους φαρμάκοις ἐπὶ συνδέσμων τε καὶ
<span class="lb" data-page="10.959" data-line="16" id="l10.959.16"></span>τενόντων. ἐπὶ μέντοι σπληνὸς ἢ τῶν σαρκωδῶν μερῶν τοῦ
<span class="lb" data-page="10.959" data-line="17" id="l10.959.17"></span>μυὸς ἐσκιῤῥωμένων ἀκίνδυνος ἡ χρῆσις· ἀραιά τε γὰρ ταῦτα
<span class="lb" data-page="10.959" data-line="18" id="l10.959.18"></span>φύσει καὶ φόβος οὐδείς ἐστι πληγῆναί τι νεῦρον ὑπὸ τῆς ﻿
<span class="pb" data-page="10.960" id="p10.960"></span>
<span class="lb" data-page="10.960" data-line="1" id="l10.960.1"></span>δυνάμεως αὐτοῦ. τῷ μὲν οὖν ἀμμωνιακῷ θυμιάματι μετ’
<span class="lb" data-page="10.960" data-line="2" id="l10.960.2"></span>ὄξους πολλοὶ καὶ ἄλλοι χρῶνται κατὰ τοῦ σπληνὸς ἐπιτιθέντες
<span class="lb" data-page="10.960" data-line="3" id="l10.960.3"></span>πηλῶδες τῷ πάχει, τὸ μικτὸν ἐξ ἀμφοῖν ἐργαζόμενοι·
<span class="lb" data-page="10.960" data-line="4" id="l10.960.4"></span>καὶ πολλάκις γε τοῦτο μόνον ἤρκεσεν εἰς τὴν θεραπείαν αὐτοῦ.
<span class="lb" data-page="10.960" data-line="5" id="l10.960.5"></span>ἐπὶ δὲ τῶν μυῶν ἄλλον μὲν οὐκ εἶδον, ἐγὼ δ’ ἐχρησάμην
<span class="lb" data-page="10.960" data-line="6" id="l10.960.6"></span><span class="milestone ed1page" data-n="4.187" data-unit="ed1page" id="ed1page.4.187"></span>πολλάκις ἐν τῷ μεταξὺ τῶν μαλακτικῶν. ἐπ’ ἐκείνοις
<span class="lb" data-page="10.960" data-line="7" id="l10.960.7"></span>μὲν οὖν οὐδεμία σαφὴς ὠφέλεια γίγνεται· προμαλαχθέντος
<span class="lb" data-page="10.960" data-line="8" id="l10.960.8"></span>δ’ ὑπ’ αὐτῶν τοῦ σκιῤῥώδους ὄγκου μεγίστην ὠφέλειαν ἐργάζεται
<span class="lb" data-page="10.960" data-line="9" id="l10.960.9"></span>τὸ δι’ ὄξους λυθὲν ἀμμωνιακόν. ἀπόχρη δὲ καὶ τούτῳ
<span class="lb" data-page="10.960" data-line="10" id="l10.960.10"></span>κατὰ μίαν ἢ καὶ δευτέραν ἡμέραν χρησαμένους ἐπανελθεῖν
<span class="lb" data-page="10.960" data-line="11" id="l10.960.11"></span>αὖθις ἐπὶ τὰ μαλακτικά· πάλιν δ’ ἐκείνοις χρησαμένους ἡμέραις
<span class="lb" data-page="10.960" data-line="12" id="l10.960.12"></span>πλείοσιν ἀφικνεῖσθαι πάλιν ἐπὶ τὸ δι’ ὄξους φάρμακον,
<span class="lb" data-page="10.960" data-line="13" id="l10.960.13"></span>εἴτ’ οὖν ἀμμωνιακὸν εἴτε καὶ τῶν ἄλλων τι τῶν μαλακτικῶν
<span class="lb" data-page="10.960" data-line="14" id="l10.960.14"></span>ὅσα μικρὸν ἔμπροσθεν εἶπον. οὐ γὰρ δὴ ἄλλο γέ τι δεῖ προσφέρειν,
<span class="lb" data-page="10.960" data-line="15" id="l10.960.15"></span>οἷα τὰ πολλὰ τῶν ξηρῶν ὀνομαζομένων ἐστὶ φαρμάκων·
<span class="lb" data-page="10.960" data-line="16" id="l10.960.16"></span>εὐδοκιμήσει μὲν γὰρ ἐν ἀρχῇ τὸ φάρμακον, ἀνίατον δ’
<span class="lb" data-page="10.960" data-line="17" id="l10.960.17"></span>ἐργάζεται τὸ λείψανον τῆς διαθέσεως. διὰ τοῦτο γοῦν ἐγὼ
<span class="lb" data-page="10.960" data-line="18" id="l10.960.18"></span>πολλάκις ἐν τῷ μεταξὺ καὶ καταπλάσματι τῷ δι’ ἀλθαίας
<span class="pb" data-page="10.961" id="p10.961"></span>
<span class="lb" data-page="10.961" data-line="1" id="l10.961.1"></span>ἐχρησάμην· ὀνομάζουσι δὲ αὐτὴν ἀναδενδρομαλάχην οἱ πολλοί·
<span class="lb" data-page="10.961" data-line="2" id="l10.961.2"></span>ταύτης οὖν ἡ ῥίζα λυομένη μετὰ στέατος ἀγαθὸν εἰς
<span class="lb" data-page="10.961" data-line="3" id="l10.961.3"></span>τὰ τοιαῦτα φάρμακα. <span class="milestone ed2page" data-n="10.324" data-unit="ed2page" id="ed2page.10.324"></span>ἔστω δὲ τὸ στέαρ, εἰ μὲν οἷόν
<span class="lb" data-page="10.961" data-line="4" id="l10.961.4"></span>τ’ εἴη, χήνειον· εἰ δὲ μὴ παρείη τοῦτο, ὀρνίθειον· εἰ δὲ μηδὲ
<span class="lb" data-page="10.961" data-line="5" id="l10.961.5"></span>τοῦτο, τῷ τῶν ὑῶν χρηστέον. ἀλλὰ καὶ τῆς ἀγρίας μαλάχης,
<span class="lb" data-page="10.961" data-line="6" id="l10.961.6"></span>ἥτις πανταχόθι φύεται, τὰ φύλλα λειωθέντα μετά τινος τῶν
<span class="lb" data-page="10.961" data-line="7" id="l10.961.7"></span>εἰρημένων ὀνήσει. ἀμείνω δὲ τῶν ὠμῶν ἐστι τὰ προαφηψημένα
<span class="lb" data-page="10.961" data-line="8" id="l10.961.8"></span>μετρίως. τὰ μὲν δὴ τοιαῦτα βοηθήματα καὶ τὸ ποικίλλειν,
<span class="lb" data-page="10.961" data-line="9" id="l10.961.9"></span>ὡς εἴρηται, τὴν θεραπείαν ἁπάντων μορίων ἐστὶ κοινὰ,
<span class="lb" data-page="10.961" data-line="10" id="l10.961.10"></span>ὅσα περ ἂν ἁλῷ πάθει σκιῤῥώδει, καθάπερ γε καὶ ἡ τῶν
<span class="lb" data-page="10.961" data-line="11" id="l10.961.11"></span>οἰδημάτων ἴασις, ἣν ὀλίγον ἔμπροσθεν εἶπον, ἐξαλλάττεται
<span class="lb" data-page="10.961" data-line="12" id="l10.961.12"></span>κατὰ τὰ μόρια ταῖς εἰρημέναις διαφοραῖς. αὐτίκα γέ τοι τοῖς
<span class="lb" data-page="10.961" data-line="13" id="l10.961.13"></span>καθ’ ὑποχόνδριον οἰδήμασιν οὐκ ἄν τις ψυχρὸν ἐπιθείη σπόγγον
<span class="lb" data-page="10.961" data-line="14" id="l10.961.14"></span>ἐξ ὀξυκράτου· καθάπερ οὐδὲ τοῖς ἄλλοις ὄγκοις τοῖς κατ’
<span class="lb" data-page="10.961" data-line="15" id="l10.961.15"></span>αὐτό. τίς δ’ ἀψίνθιον ἐναποζέσας ἐλαίῳ κατήντλησέ ποτε
<span class="lb" data-page="10.961" data-line="16" id="l10.961.16"></span>τὸ γόνυ; τίς δὲ ὀφθαλμὸν ἤ τι τῶν ἔνδον τοῦ στόματος
<span class="lb" data-page="10.961" data-line="17" id="l10.961.17"></span>ὁπωσοῦν πάσχον; ἀλλ’ ἥπατί τε κακοπραγοῦντι καὶ σπληνὶ
<span class="lb" data-page="10.961" data-line="18" id="l10.961.18"></span>προσφέρεται πολλάκις ὠφελιμώτατα. μαρτυρεῖ δ’ αὐτοῖς καὶ
<span class="pb" data-page="10.962" id="p10.962"></span>
<span class="lb" data-page="10.962" data-line="1" id="l10.962.1"></span>ἡ πεῖρα δεικνῦσα τὴν δύναμιν ἐναργῶς οὐδὲν ἧττον τοῦ
<span class="lb" data-page="10.962" data-line="2" id="l10.962.2"></span>λόγου. νυνὶ δ’ ἡμεῖς μόνην ἐν τῇδε τῇ πραγματείᾳ τὴν
<span class="lb" data-page="10.962" data-line="3" id="l10.962.3"></span>κατὰ μέθοδον εὕρεσιν τῶν ἰαμάτων ὁποία τίς ἐστι διερχόμεθα.
<span class="lb" data-page="10.962" data-line="4" id="l10.962.4"></span>κατὰ μέντοι τὰς περὶ φαρμάκων ἀμφοτέρας ἐμίξαμεν,
<span class="lb" data-page="10.962" data-line="5" id="l10.962.5"></span>ἅπαντα γινώσκειν ἀξιοῦντες τὸν ἰατρὸν, ὅσα τ’ ἐκ
<span class="lb" data-page="10.962" data-line="6" id="l10.962.6"></span>πείρας εὕρηται μόνης, ὅσα τ’ ἐκ λόγου μόνου· καὶ τρίτα
<span class="lb" data-page="10.962" data-line="7" id="l10.962.7"></span>γε πρὸς αὐτοῖς ὅσα συντελούντων ἀμφοτέρων εἰς τὴν εὕρεσιν.
<span class="lb" data-page="10.962" data-line="8" id="l10.962.8"></span>ἅπασι δ’ οὖν αὐτοῖς ὀρθῶς χρήσεται μόνος ὁ γεγυμνασμένος
<span class="lb" data-page="10.962" data-line="9" id="l10.962.9"></span>ἐν τῇδε τῇ μεθόδῳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.6">
<span class="pb page1" data-page="10.962" id="p10.962"></span>
<span class="milestone ed1page page1" data-n="4.187" data-unit="ed1page" id="ed1page.4.187"></span>
<span class="milestone ed2page page1" data-n="10.324" data-unit="ed2page" id="ed2page.10.324"></span>
            <p>
<span class="lb" data-page="10.962" data-line="10" id="l10.962.10"></span>Περὶ μὲν οὖν φλεγμονῆς καὶ σκίῤῥου καὶ
<span class="lb" data-page="10.962" data-line="11" id="l10.962.11"></span>οἰδήματος ἀρκείτω τὰ εἰρημένα μεμνημένων ἡμῶν ὡς σκίῤῥον
<span class="lb" data-page="10.962" data-line="12" id="l10.962.12"></span>ὀνομάζομεν ὄγκον σκληρὸν ἀνώδυνον, οὐ μὴν ἀναίσθητόν
<span class="lb" data-page="10.962" data-line="13" id="l10.962.13"></span>γε πάντως· ὁ γὰρ τοιοῦτος ἀνίατος· οἱ δ’ ἄλλοι πάντες
<span class="lb" data-page="10.962" data-line="14" id="l10.962.14"></span>ὥσπερ ἀναισθητότερόν τε καὶ δυσαισθητότερον ἀποφαίνουσι
<span class="lb" data-page="10.962" data-line="15" id="l10.962.15"></span>τὸ πάσχον μόριον, οὕτως οὐ παντελῶς ἀναίσθητον, ὅταν
<span class="lb" data-page="10.962" data-line="16" id="l10.962.16"></span>γ’ αἰσθητικὸν ᾖ φύσει· τοὺς γὰρ συνδέσμους ἴσμεν ἀναισθήτους
<span class="lb" data-page="10.962" data-line="17" id="l10.962.17"></span>ὄντας. εἰ δέ τις ἐκείνους μόνους τῶν παρὰ φύσιν
<span class="lb" data-page="10.962" data-line="18" id="l10.962.18"></span>ὄγκων ὀνομάζειν ἀξιοῖ σκίῤῥους, ὅσοι παντάπασίν εἰσιν
<span class="pb" data-page="10.963" id="p10.963"></span>
<span class="lb" data-page="10.963" data-line="1" id="l10.963.1"></span>ἀναίσθητοι, τοὺς δὲ ἄλλους οὐ σκίῤῥους, ἀλλ’ ὄγκους σκιῤῥώδεις,
<span class="lb" data-page="10.963" data-line="2" id="l10.963.2"></span>ὑπὲρ ὀνόματος ἴστω ζυγομαχῶν καὶ καλέσομεν οὕτω
<span class="lb" data-page="10.963" data-line="3" id="l10.963.3"></span>καὶ ἡμεῖς τὸ πάθος, ὅταν ἐκείνῳ διαλεγώμεθα· καὶ γὰρ
<span class="lb" data-page="10.963" data-line="4" id="l10.963.4"></span>καὶ ἔθος ἡμῖν ἐστιν οἷς ἄν τις ὀνόμασι χαίρῃ, τούτοις
<span class="lb" data-page="10.963" data-line="5" id="l10.963.5"></span>αὐτῷ διαλέγεσθαι.
</p>
          </article>

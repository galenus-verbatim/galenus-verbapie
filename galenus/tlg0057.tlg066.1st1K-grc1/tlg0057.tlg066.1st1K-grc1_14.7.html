<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.7">
<span class="pb page1" data-page="10.963" id="p10.963"></span>
<span class="milestone ed1page page1" data-n="4.187" data-unit="ed1page" id="ed1page.4.187"></span>
<span class="milestone ed2page page1" data-n="10.324" data-unit="ed2page" id="ed2page.10.324"></span>
            <p>
<span class="lb" data-page="10.963" data-line="6" id="l10.963.6"></span>Καιρὸς οὖν ἤδη περὶ τῶν ἐμφυσημάτων
<span class="lb" data-page="10.963" data-line="7" id="l10.963.7"></span>διελθεῖν, οὐ τὴν αὐτὴν ἐχόντων θεραπείαν τοῖς οἰδήμασιν.
<span class="lb" data-page="10.963" data-line="8" id="l10.963.8"></span>ἐκεῖνα μὲν γὰρ, ὡς ἔφην, ὑπὸ φλεγματώδους γίνεται χυμοῦ·
<span class="lb" data-page="10.963" data-line="9" id="l10.963.9"></span>καὶ διὰ τοῦτο θλιβόντων εἴκει μέχρι βάθους ἱκανοῦ τῶν
<span class="lb" data-page="10.963" data-line="10" id="l10.963.10"></span>δακτύλων ἐγκαταβαινόντων εἰς αὐτά. τὰ δ’ ἐμφυσήματα
<span class="lb" data-page="10.963" data-line="11" id="l10.963.11"></span>φυσώδους πνεύματος ἀθροιζομένου γίγνεται ποτὲ μὲν ὑπὸ
<span class="lb" data-page="10.963" data-line="12" id="l10.963.12"></span>τῷ δέρματι, ποτὲ δὲ ὑπὸ τοῖς περιοστέοις ὑμέσιν, ἢ τοῖς τοὺς
<span class="lb" data-page="10.963" data-line="13" id="l10.963.13"></span>μῦς περιέχουσιν ἤ τι τῶν σπλάγχνων. ἀθροίζεται δ’ οὐκ
<span class="lb" data-page="10.963" data-line="14" id="l10.963.14"></span>ὀλίγον ἐνίοτε καὶ κατὰ τὴν γαστέρα καὶ τὰ ἔντερα κᾀν τῷ
<span class="lb" data-page="10.963" data-line="15" id="l10.963.15"></span>μεταξὺ τούτων τε καὶ τοῦ περιτοναίου. καὶ διαφέρει γε τῶν
<span class="lb" data-page="10.963" data-line="16" id="l10.963.16"></span>οἰδημάτων τῷ μὴ βοθροῦσθαι πιεζόμενα καὶ ψοφεῖν
<span class="lb" data-page="10.963" data-line="17" id="l10.963.17"></span><span class="milestone ed2page" data-n="10.325" data-unit="ed2page" id="ed2page.10.325"></span>ὥσπερ τύμπανον· ἔτι τε καὶ τῷ περιέχεσθαι πολλάκις
<span class="lb" data-page="10.963" data-line="18" id="l10.963.18"></span>ἐν αἰσθητῇ κοιλότητι καὶ ταύτῃ γ’ ἔστιν ὅτε μεγίστῃ. σκοπὸς
<span class="pb" data-page="10.964" id="p10.964"></span>
<span class="lb" data-page="10.964" data-line="1" id="l10.964.1"></span>δ’ ἔστω σοὶ κᾀπὶ τούτων ὁ μὲν ἁπάντων αὐτῶν κοινὸς, ἐκκενῶσαι
<span class="lb" data-page="10.964" data-line="2" id="l10.964.2"></span>τὸ παρὰ φύσιν, ἐν ὅτῳ περ ἂν εἴη περιεχόμενον· ὁ δ’
<span class="lb" data-page="10.964" data-line="3" id="l10.964.3"></span>ἴδιος ἐπὶ τῷ κοινῷ, τὸ διὰ τῶν λεπτομερεστάτων τε καὶ θερμοτέρων
<span class="lb" data-page="10.964" data-line="4" id="l10.964.4"></span>ταῖς δυνάμεσι φαρμάκων διαφορῆσαι. ἐπὶ μὲν οὖν
<span class="lb" data-page="10.964" data-line="5" id="l10.964.5"></span>τῶν κατὰ τὴν γαστέρα τε καὶ σπλάγχνα λεπτομερὲς ἔλαιον
<span class="lb" data-page="10.964" data-line="6" id="l10.964.6"></span>ἐργάσεται τοῦτο, πήγανον ἐναπεζεσμένον ἔχον ἤ τι τῶν θερμαινόντων
<span class="lb" data-page="10.964" data-line="7" id="l10.964.7"></span>σπερμάτων, οἷόν πέρ ἐστι τό τε τοῦ κυμίνου καὶ
<span class="lb" data-page="10.964" data-line="8" id="l10.964.8"></span>τὸ τοῦ σελίνου τε καὶ πετροσελίνου. καί ποτε καὶ σικύα μεγάλη
<span class="lb" data-page="10.964" data-line="9" id="l10.964.9"></span>χωρὶς ἀμυχῶν δὶς ἢ τρὶς ἐπιβαλλομένη κατὰ μέσην τὴν
<span class="lb" data-page="10.964" data-line="10" id="l10.964.10"></span>γαστέρα. περιλήψεται δὲ δηλονότι τὸν ὀμφαλὸν ἡ τηλικαύτη
<span class="lb" data-page="10.964" data-line="11" id="l10.964.11"></span>τε καὶ οὕτω τιθεμένη. κατὰ δὲ τὰ κῶλα καὶ τοὺς ὑπὸ τῷ δέρματι
<span class="lb" data-page="10.964" data-line="12" id="l10.964.12"></span>μῦς ἤ τινας τῶν περιοστέων ὑμένων ἐμφυσήματος γενομένου,
<span class="lb" data-page="10.964" data-line="13" id="l10.964.13"></span>χωρὶς μὲν ὀδυνῶν ὑγρόν τι τῶν λεπτομερεστάτων ἱκανὸν,
<span class="lb" data-page="10.964" data-line="14" id="l10.964.14"></span>οἷόν πέρ ἐστι τὸ τῆς στακτῆς ὀνομαζομένης κονίας, ἀναλαμβανομένης
<span class="lb" data-page="10.964" data-line="15" id="l10.964.15"></span>σπόγγῳ καινῷ· συνούσης δὲ ὀδύνης ὑπαλείφειν
<span class="lb" data-page="10.964" data-line="16" id="l10.964.16"></span>τὸ μόριον ἐλαίῳ χαλαστικῷ. γίνονται δὲ ἐκ πληγῶν αἱ τοιαῦται
<span class="lb" data-page="10.964" data-line="17" id="l10.964.17"></span>διαθέσεις· ἐν αἷς ἤτοι μῦς τις ἢ περιόστεος ὑμὴν θλᾶται.
<span class="lb" data-page="10.964" data-line="18" id="l10.964.18"></span>κατὰ μὲν οὖν τοῦ περιοστέου τὸν εἰρημένον ἐπιτιθέναι ﻿
<span class="pb" data-page="10.965" id="p10.965"></span>
<span class="lb" data-page="10.965" data-line="1" id="l10.965.1"></span>σπόγγον· ἐπὶ δὲ τῶν μυῶν, ὀδυνῶνται γὰρ ἐνίοτε, παρηγορικωτέρου
<span class="lb" data-page="10.965" data-line="2" id="l10.965.2"></span>χρεία φαρμάκου. διόπερ οὐ μόνῃ τῇ κονίᾳ χρώμεθα
<span class="lb" data-page="10.965" data-line="3" id="l10.965.3"></span>κατὰ τούτους, ἀλλὰ μιγνύντες αὐτῇ τὸ καλούμενον ἕψημα
<span class="lb" data-page="10.965" data-line="4" id="l10.965.4"></span>μετ’ ἐλαίου βραχέος. ἄμεινον δὲ μηδ’ ὅλως κατ’ ἀρχὰς τότε
<span class="lb" data-page="10.965" data-line="5" id="l10.965.5"></span>μιγνύναι τὴν κονίαν, ἀλλὰ τῷ ἑψήματι χρῆσθαι μετὰ οἴνου
<span class="lb" data-page="10.965" data-line="6" id="l10.965.6"></span>καὶ ὄξους βραχέος, ἔλαιον ἐπιχέοντα συμμέτρως· ἐπειδὰν δὲ
<span class="lb" data-page="10.965" data-line="7" id="l10.965.7"></span>μίξῃς αὐτὰ θερμήνας συμμέτρως, ἐπιτίθει βρέχων ἔριον ἄπλυτον,
<span class="lb" data-page="10.965" data-line="8" id="l10.965.8"></span>ὃ καλοῦσιν οἰσυπηρόν. εἰ δὲ μὴ τοῦτο ἔχεις, ἀλλὰ τὴν
<span class="lb" data-page="10.965" data-line="9" id="l10.965.9"></span>οἴσυπον ἐκείνου ἐπεμβάλλειν τῷ μιχθέντι, διὰ τῶν εἰρημένων·
<span class="lb" data-page="10.965" data-line="10" id="l10.965.10"></span>ὅτι δ’ ἀμείνων ὁ Ἀττικὸς οἴσυπος ἅπαντος ἄλλου, κᾂν ἐγὼ
<span class="lb" data-page="10.965" data-line="11" id="l10.965.11"></span>μὴ λέγω, γινώσκεις. καὶ τοίνυν καὶ ἡ δι’ αὐτοῦ κηρωτὴ τῶν
<span class="lb" data-page="10.965" data-line="12" id="l10.965.12"></span>ἅπασι γινωσκομένων ἐστὶ φαρμάκων· καὶ χρῶνταί γε πάμπολλοι
<span class="lb" data-page="10.965" data-line="13" id="l10.965.13"></span>κατὰ τῶν ἐν ὑποχονδρίῳ φλεγμονῶν ταύτῃ. καὶ
<span class="lb" data-page="10.965" data-line="14" id="l10.965.14"></span>ταύτης οὖν ἐμβάλλων, ὅταν οἴσυπος μὴ παρῇ, τὸ δέον ἐργάσῃ.
<span class="lb" data-page="10.965" data-line="15" id="l10.965.15"></span>χρὴ γὰρ τοὺς τεθλασμένους μῦς παρηγορῆσαι, διὰ φαρμάκου
<span class="lb" data-page="10.965" data-line="16" id="l10.965.16"></span>μικτὴν ἔχοντος δύναμιν, ὡς καὶ πέττειν ἅμα καὶ διαφορεῖν
<span class="lb" data-page="10.965" data-line="17" id="l10.965.17"></span>καὶ στύφειν μετρίως· ὡς ὅταν γε μηδὲν ἔχῃ στύψεως, αὐξάνει
<span class="pb" data-page="10.966" id="p10.966"></span>
<span class="lb" data-page="10.966" data-line="1" id="l10.966.1"></span>τὰς φλεγμονὰς ἐνίοτε καὶ μάλιστα ἐπὶ τῶν πληθωρικῶν σωμάτων.
<span class="lb" data-page="10.966" data-line="2" id="l10.966.2"></span>μεμνημένος οὖν τῶν εἰρημένων τριῶν σκοπῶν ἐπὶ τῶν
<span class="lb" data-page="10.966" data-line="3" id="l10.966.3"></span>ἐμπεφυσημένων διὰ πληγήν τινα μυῶν, εἰ μὲν ὀδύνη μείζων
<span class="lb" data-page="10.966" data-line="4" id="l10.966.4"></span>εἴη, τῷ παρηγορικωτέρῳ χρῶ τρόπῳ· μὴ παρούσης δὲ ταύτης,
<span class="lb" data-page="10.966" data-line="5" id="l10.966.5"></span>ἀγωνιστικωτέρῳ. καλεῖν δὲ οὕτως εἴωθα τοὺς διὰ συντόμων
<span class="lb" data-page="10.966" data-line="6" id="l10.966.6"></span>ὁδῶν ἐπὶ τὸ τέλος ἰόντας. αἱ σύντομοι δ’ ὁδοὶ διὰ τῶν
<span class="lb" data-page="10.966" data-line="7" id="l10.966.7"></span>ἰσχυρὰν δύναμιν ἐχόντων γίνονται φαρμάκων· ἰσχυρὰ δὲ δύναμίς
<span class="lb" data-page="10.966" data-line="8" id="l10.966.8"></span>ἐστι μάλιστα μὲν ἐν τῇ κονίᾳ τε καὶ τῷ ὄξει, δεύτερον
<span class="lb" data-page="10.966" data-line="9" id="l10.966.9"></span>δ’ ἐν οἴνῳ. τούτων οὖν πλέον <span class="milestone ed1page" data-n="4.188" data-unit="ed1page" id="ed1page.4.188"></span>μίξεις, ὅταν τοῦ παρηγορεῖσθαι
<span class="lb" data-page="10.966" data-line="10" id="l10.966.10"></span>καταφρονήσῃς. αὐτῶν δὲ τούτων πάλιν ἀποκρούσασθαι
<span class="lb" data-page="10.966" data-line="11" id="l10.966.11"></span>μὲν βουλόμενος οἶνον ἐμβαλεῖς πλείονα. κάλλιστος
<span class="lb" data-page="10.966" data-line="12" id="l10.966.12"></span>δ’ εἰς ταῦτα μέλας αὐστηρός. διαφορῆσαι δὲ προαιρούμενος,
<span class="lb" data-page="10.966" data-line="13" id="l10.966.13"></span>τὴν κονίαν. ὄξος δ’ αὐτῇ μιγνύμενον εἰς ἄμφω συνεργεῖ·
<span class="lb" data-page="10.966" data-line="14" id="l10.966.14"></span>διότι καὶ μικτὴν δύναμιν ἔχειν ἐδείχθη. ἀνωδύνου δὲ γινομένου
<span class="lb" data-page="10.966" data-line="15" id="l10.966.15"></span>τοῦ μυὸς ἔξεστί σοι μὴ παρούσης τῆς κονίας ἀντ’
<span class="lb" data-page="10.966" data-line="16" id="l10.966.16"></span>αὐτῆς ἐμβάλλειν ἀφρόνιτρον· ἔστω δὲ τοῦτο μὴ λιθῶδες,
<span class="lb" data-page="10.966" data-line="17" id="l10.966.17"></span>ἀλλ’ ἀφρῶδες μᾶλλον. ἔστι δὲ τὸ μὲν λιθῶδες σκληρὸν
<span class="lb" data-page="10.966" data-line="18" id="l10.966.18"></span>καὶ πυκνὸν καὶ δυσκόλως διαχεόμενον ἐν τῷ μίγνυσθαι
<span class="pb" data-page="10.967" id="p10.967"></span>
<span class="lb" data-page="10.967" data-line="1" id="l10.967.1"></span>τοῖς εἰρημένοις ὑγροῖς· τὸ δὲ ἀφρῶδες μαλακὸν καὶ χαῦνον,
<span class="lb" data-page="10.967" data-line="2" id="l10.967.2"></span>ἔτι τε λευκότερον τοῦ λιθώδους. τοῦτ’ οὖν καὶ λύεται
<span class="lb" data-page="10.967" data-line="3" id="l10.967.3"></span><span class="milestone ed2page" data-n="10.326" data-unit="ed2page" id="ed2page.10.326"></span>τάχιστα πρὸς τῆς ὑγρότητος, ὀνίνησί τε μάλιστα λεπτομερὲς
<span class="lb" data-page="10.967" data-line="4" id="l10.967.4"></span>ὑπάρχον. ὅσα δὲ τῶν τοιούτων ἐμφυσημάτων
<span class="lb" data-page="10.967" data-line="5" id="l10.967.5"></span>ἀμεληθέντα χρονίζει, πρῶτον μὲν ἐπ’ αὐτῶν τῷ διὰ τῆς
<span class="lb" data-page="10.967" data-line="6" id="l10.967.6"></span>κονίας, ὡς εἴρηται, χρήσαιο· δεύτερον δὲ τῶν ἐμπλαστωδῶν
<span class="lb" data-page="10.967" data-line="7" id="l10.967.7"></span>τινι. παράδειγμα δ’ ἐρῶ καὶ τῶνδε. γλοιὸν ἀναζέσας διήθησον
<span class="lb" data-page="10.967" data-line="8" id="l10.967.8"></span>πρῶτον, ὡς γενέσθαι καθαρόν· εἶτ’ αὖθις ἐμβαλὼν τῇ
<span class="lb" data-page="10.967" data-line="9" id="l10.967.9"></span>κακκάβῃ τίτανον ἄσβεστον λείαν ὡς ἄλευρον ἔμπλαττε μέχρι
<span class="lb" data-page="10.967" data-line="10" id="l10.967.10"></span>πηλώδους συστάσεως. ἀγαθὸν δ’ ἐπὶ τούτοις ἐστὶ καὶ τὸ διὰ
<span class="lb" data-page="10.967" data-line="11" id="l10.967.11"></span>τοῦ συκομόρου φάρμακον, ὅσα τ’ ἄλλα τοιαῦτα. νυνὶ γὰρ,
<span class="lb" data-page="10.967" data-line="12" id="l10.967.12"></span>ὡς εἴρηται, πολλάκις ἤδη παραδείγματα μόνα γράφω τῶν
<span class="lb" data-page="10.967" data-line="13" id="l10.967.13"></span>φαρμάκων, ὧν ἡ καθόλου δύναμις ὑπὸ τῆς θεραπευτικῆς
<span class="lb" data-page="10.967" data-line="14" id="l10.967.14"></span>εὑρίσκεται μεθόδου. ὥσπερ δὲ τῶν φαρμάκων τῆς χρήσεως
<span class="lb" data-page="10.967" data-line="15" id="l10.967.15"></span>ἐνταυθοῖ παραδείγματα γράφεται χάριν τοῦ νοῆσαί τε σαφέστερον
<span class="lb" data-page="10.967" data-line="16" id="l10.967.16"></span>ὅλην τὴν μέθοδον, εὐπορώτερόν τε γίνεσθαι περὶ
<span class="lb" data-page="10.967" data-line="17" id="l10.967.17"></span>τὴν εὕρεσιν τῆς ὕλης, οὕτω καὶ τῶν πεπονθότων μορίων τοῦ
<span class="lb" data-page="10.967" data-line="18" id="l10.967.18"></span>σώματος. αὐτίκα γέ τοι πάθος ἐστὶ τὸ καλούμενον ὑπὸ τῶν
<span class="pb" data-page="10.968" id="p10.968"></span>
<span class="lb" data-page="10.968" data-line="1" id="l10.968.1"></span>νεωτέρων πριαπισμὸς, ἐπειδὴ τὸ αἰδοῖον ἀκουσίως ἐξαίρεται
<span class="lb" data-page="10.968" data-line="2" id="l10.968.2"></span>τῶν οὕτω διακειμένων· ὃ θεασάμενός τις τῶν ἐν τοῖσδε τοῖς
<span class="lb" data-page="10.968" data-line="3" id="l10.968.3"></span>ὑπομνήμασι προγεγυμνασμένων ἑτοίμως γνωριεῖ τοῦ τῶν
<span class="lb" data-page="10.968" data-line="4" id="l10.968.4"></span>ἐμφυσημάτων ὑπάρχον γένους. ἀναμνησθεὶς τά τε κατὰ τὴν
<span class="lb" data-page="10.968" data-line="5" id="l10.968.5"></span>ἀνατομὴν φαινόμενα τοῦ μορίου καὶ τὰ κατὰ τοὺς φυσικοὺς
<span class="lb" data-page="10.968" data-line="6" id="l10.968.6"></span>ὑπὲρ τῆς ἐνεργείας αὐτοῦ καὶ τῆς χρείας λόγους, οὐ χαλεπῶς
<span class="lb" data-page="10.968" data-line="7" id="l10.968.7"></span>ἐννοήσει ὅτι τὸ πληρούμενον ἀτμώδους πνεύματος, τὸ
<span class="lb" data-page="10.968" data-line="8" id="l10.968.8"></span>σηραγγῶδες νεῦρον, ὃ τὴν ἰδίαν οὐσίαν συνίστησι τοῦ αἰδοίου,
<span class="lb" data-page="10.968" data-line="9" id="l10.968.9"></span>τὸ πάθος ἐργάζεται τοῦτο. πνεῦμα δ’ ἀτμῶδες ἐν
<span class="lb" data-page="10.968" data-line="10" id="l10.968.10"></span>τοῖς τῶν ζώων σώμασιν ἐμάθομεν ἐκ χυμῶν θερμαινομένων
<span class="lb" data-page="10.968" data-line="11" id="l10.968.11"></span>ἠρέμα γίγνεσθαι. ἔνθα μὲν γὰρ ἰσχυρόν τ’ ἐστὶ τὸ ἔμφυτον
<span class="lb" data-page="10.968" data-line="12" id="l10.968.12"></span>θερμὸν, ἥ θ’ ὑγρότης τοῦ μορίου κατειργασμένη τελέως, εἰς
<span class="lb" data-page="10.968" data-line="13" id="l10.968.13"></span>ἀτμοὺς λεπτομερεῖς λυομένη, κατὰ τὴν ἄδηλον αἰσθήσει
<span class="lb" data-page="10.968" data-line="14" id="l10.968.14"></span>διαπνοὴν εἰς τὸ περιέχον ἀποῤῥεῖ. ἔνθα δ’ ἤτοι τὸ σύμφυτον
<span class="lb" data-page="10.968" data-line="15" id="l10.968.15"></span>θερμὸν ἀσθενέστερόν ἐστιν ἢ τὸ κατὰ φύσιν ὑγρὸν ἡμίπεπτόν
<span class="lb" data-page="10.968" data-line="16" id="l10.968.16"></span>τε καὶ παχὺ καὶ γλίσχρον, ἐνταῦθα παχύτερος ὁ ἀτμὸς ἢ ὡς
<span class="lb" data-page="10.968" data-line="17" id="l10.968.17"></span>διαπνεῖσθαι γεννᾶται, καὶ μάλισθ’ ὅταν καὶ τὸ μόριον
<span class="lb" data-page="10.968" data-line="18" id="l10.968.18"></span>αὐτὸ πυκνωθῇ ποτε. πολλάκις δὲ τὸ μὲν ἐν τῷ μορίῳ περιεχόμενον
<span class="pb" data-page="10.969" id="p10.969"></span>
<span class="lb" data-page="10.969" data-line="1" id="l10.969.1"></span>ὑγρὸν ὑπόψυχρόν τ’ ἐστὶ καὶ παχὺ καὶ γλίσχρον·
<span class="lb" data-page="10.969" data-line="2" id="l10.969.2"></span>αὐξηθεῖσα δὲ ἡ θερμότης εἰς ἀτμοὺς αὐτὸ διαλύει παχεῖς.
<span class="lb" data-page="10.969" data-line="3" id="l10.969.3"></span>ὅπερ καὶ μάλιστά σοι σκεπτέον ἐστι καὶ διοριστέον, ὡς πρὸς
<span class="lb" data-page="10.969" data-line="4" id="l10.969.4"></span>τὴν θεραπείαν. ἡ μὲν γὰρ ἀρχὴ κοινὴ τῶν διαθέσεων ἀμφοτέρων
<span class="lb" data-page="10.969" data-line="5" id="l10.969.5"></span>προκενῶσαι τὸν ὅλον ὄγκον, ἣν ἂν οἷόν τ’ εἴη
<span class="lb" data-page="10.969" data-line="6" id="l10.969.6"></span>δέξασθαι κένωσιν. εἴρηται δὲ πολλάκις ὑπὲρ τῆς ἐν τοῖς
<span class="lb" data-page="10.969" data-line="7" id="l10.969.7"></span>κενωτικοῖς βοηθήμασι δυνάμεως, ἅπερ ἐστὶ φλεβοτομία καὶ
<span class="lb" data-page="10.969" data-line="8" id="l10.969.8"></span>κάθαρσις, ἥ τε διὰ τῶν ὑπηλάτων φαρμάκων καὶ ἡ διὰ
<span class="lb" data-page="10.969" data-line="9" id="l10.969.9"></span>τῶν ἀνωτερικῶν ἢ ἐμετικῶν ὀνομαζομένων· ἔτι τε τρίψις
<span class="lb" data-page="10.969" data-line="10" id="l10.969.10"></span>πολλὴ καὶ κίνησις πᾶσα καὶ λουτρὰ καὶ μάλισθ’ ὅσα διαφορητικῶν
<span class="lb" data-page="10.969" data-line="11" id="l10.969.11"></span>ὑδάτων ἐστί. οὕτω δὲ καὶ τὰ δριμέα φάρμακα
<span class="lb" data-page="10.969" data-line="12" id="l10.969.12"></span>χριόμενα διαφορεῖ καὶ πάνθ’ ἁπλῶς ὅσα θερμαίνουσί τε
<span class="lb" data-page="10.969" data-line="13" id="l10.969.13"></span>καὶ ξηραίνουσι. κατὰ συμβεβηκὸς δέ τι καὶ ἡ ἀσιτία δέδεικται
<span class="lb" data-page="10.969" data-line="14" id="l10.969.14"></span>κενοῦν καὶ μάλισθ’ ὅταν ᾖ τὸ περιέχον θερμόν. ὅπερ
<span class="lb" data-page="10.969" data-line="15" id="l10.969.15"></span>ἂν οὖν ἐκ τούτων τῶν βοηθημάτων ὁ κάμνων ἐπιτηδειότατος
<span class="lb" data-page="10.969" data-line="16" id="l10.969.16"></span>ᾖ προσίεσθαι, τούτῳ κενωτέον αὐτὸν ἐπιτιθέντα τῷ
<span class="lb" data-page="10.969" data-line="17" id="l10.969.17"></span>μορίῳ φάρμακον, εἰ μὲν θερμότερον εἴη γεγονὸς, τῶν ψυχόντων,
<span class="lb" data-page="10.969" data-line="18" id="l10.969.18"></span>ἀνάλογον τῇ πλεονεξίᾳ τῆς θερμασίας· εἰ δὲ μὴ, ﻿
<span class="pb" data-page="10.970" id="p10.970"></span>
<span class="lb" data-page="10.970" data-line="1" id="l10.970.1"></span>κατ’ ἀρχὰς μὲν πάντως μετρίως ψῦχον, ὕστερον δ’ οὐκ ἀναγκαῖον.
<span class="lb" data-page="10.970" data-line="2" id="l10.970.2"></span>οὕτω δὲ καὶ τὰ κατὰ τὴν ὀσφῦν ἅπαντα μόρια παραληπτέον
<span class="lb" data-page="10.970" data-line="3" id="l10.970.3"></span>ἐστὶ φαρμάκῳ τὴν αὐτὴν δύναμιν ἔχοντι. καὶ
<span class="lb" data-page="10.970" data-line="4" id="l10.970.4"></span>τὴν ἄλλην δίαιταν ἄφυσόν τε καὶ ξηραντικὴν παραληπτέον.
<span class="lb" data-page="10.970" data-line="5" id="l10.970.5"></span><span class="milestone ed2page" data-n="10.327" data-unit="ed2page" id="ed2page.10.327"></span>γίνεται δὲ οὐ πολλοῖς μὲν τὸ πάθος τοῦτο, νεανίαις γε
<span class="lb" data-page="10.970" data-line="6" id="l10.970.6"></span>μὴν μᾶλλον ἢ κατ’ ἄλλην ἡλικίαν· ὥστε καὶ ἡ φλεβοτομία μάλιστα
<span class="lb" data-page="10.970" data-line="7" id="l10.970.7"></span>αὐτοὺς ὀνίνησιν, ὡς ἂν καὶ τῆς ἡλικίας οὐκ ἀρνουμένης
<span class="lb" data-page="10.970" data-line="8" id="l10.970.8"></span>αὐτῶν. οἶδα γοῦν ἐγώ τινα τῶν ὑπ’ ἐμοῦ θεραπευθέντων
<span class="lb" data-page="10.970" data-line="9" id="l10.970.9"></span>ἐν τρισὶν ἡμέραις εἰς τὸ κατὰ φύσιν ἐπανελθόντα διά τε φλεβοτομίας
<span class="lb" data-page="10.970" data-line="10" id="l10.970.10"></span>καὶ φαρμάκου τοιοῦδε· κηρωτὴν διὰ ῥοδίνου τοῦ
<span class="lb" data-page="10.970" data-line="11" id="l10.970.11"></span>ἁπλοῦ ποιήσας ὑγρὰν οὕτως, ὡς ἐπὶ τῶν καταγμάτων χρώμεθα
<span class="lb" data-page="10.970" data-line="12" id="l10.970.12"></span>μεθ’ ὕδατος ψυχροῦ, καὶ γὰρ θέρους ἦν ἀρχὴ, δεύσας
<span class="lb" data-page="10.970" data-line="13" id="l10.970.13"></span>τε καὶ ἀναφυράσας ἐπέθηκα τῷ αἰδοίῳ καὶ ταῖς ψόαις ὀνομαζομέναις.
<span class="lb" data-page="10.970" data-line="14" id="l10.970.14"></span>οὗτος μὲν οὕτως ἐθεραπεύθη. τούτου δ’ οὐχ
<span class="lb" data-page="10.970" data-line="15" id="l10.970.15"></span>ἧττον ἄλλος ἐπὶ τῇ φλεβοτομίᾳ τῷ διὰ τοῦ χαμαιμήλου χρησάμενος
<span class="lb" data-page="10.970" data-line="16" id="l10.970.16"></span>ὑγρῷ φαρμάκῳ. δίδωμι δ’ αὐτοῖς καὶ τῆς νυμφαίας
<span class="lb" data-page="10.970" data-line="17" id="l10.970.17"></span>πίνειν τό γε κατ’ ἀρχὰς, ἐφεξῆς δὲ τῆς ἄγνου τὸ σπέρμα· καὶ
<span class="lb" data-page="10.970" data-line="18" id="l10.970.18"></span>εἰ ἐπιχρονίζοι, πηγάνου δαψιλὲς ἐσθίειν. ἔστι γὰρ καὶ τοῦτο
<span class="pb" data-page="10.971" id="p10.971"></span>
<span class="lb" data-page="10.971" data-line="1" id="l10.971.1"></span>τὸ παράγγελμα κοινὸν ἐπὶ πάντων σχεδὸν τῶν διὰ μοχθηροὺς
<span class="lb" data-page="10.971" data-line="2" id="l10.971.2"></span>χυμοὺς συστάντων νοσημάτων, ὡς ἐπὶ τῇ τελευτῇ τοῖς
<span class="lb" data-page="10.971" data-line="3" id="l10.971.3"></span>θερμαίνουσι καὶ ξηραίνουσι χρῆσθαι· τελέως γὰρ ἐκκόπτει
<span class="lb" data-page="10.971" data-line="4" id="l10.971.4"></span>ταῦτα τὸ καταλειπόμενον τοῦ χυμοῦ.
</p>
          </article>

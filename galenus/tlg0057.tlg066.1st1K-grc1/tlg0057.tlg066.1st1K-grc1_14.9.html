<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:14.9">
<span class="pb page1" data-page="10.972" id="p10.972"></span>
<span class="milestone ed1page page1" data-n="4.188" data-unit="ed1page" id="ed1page.4.188"></span>
<span class="milestone ed2page page1" data-n="10.327" data-unit="ed2page" id="ed2page.10.327"></span>
            <p>
<span class="lb" data-page="10.972" data-line="11" id="l10.972.11"></span>Καιρὸς οὖν ἤδη μεταβαίνειν ἐφ’ ἕτερον
<span class="lb" data-page="10.972" data-line="12" id="l10.972.12"></span>ὄγκου γένος, <span class="milestone ed1page" data-n="4.189" data-unit="ed1page" id="ed1page.4.189"></span>ἀπὸ τοῦ πράγματος ἀρξαμένους μᾶλλον ἢ
<span class="lb" data-page="10.972" data-line="13" id="l10.972.13"></span>τῆς προσηγορίας· αὕτη γὰρ ἀναμφισβήτητός τ’ ἐστὶ καὶ ὄντως
<span class="lb" data-page="10.972" data-line="14" id="l10.972.14"></span>ἐπιστημονικὴ διδασκαλία. τὸ μὲν οὖν ἐπιῤῥεῖν τινα χυμὸν
<span class="lb" data-page="10.972" data-line="15" id="l10.972.15"></span>ἅπασι τοῖς τοιούτοις ὄγκοις ἐν τῷ περὶ τῶν παρὰ φύσιν
<span class="lb" data-page="10.972" data-line="16" id="l10.972.16"></span>ὄγκων ἐπιδέδεικται γράμματι. τὸ δὲ μὴ τὸν αὐτὸν ἐν ἅπασιν
<span class="lb" data-page="10.972" data-line="17" id="l10.972.17"></span>εἶναι διὰ τῆς αἰσθήσεως ἐναργῶς φαίνεται, διαφερόντων γε
<span class="lb" data-page="10.972" data-line="18" id="l10.972.18"></span>τῶν ὄγκων οὐ τῇ χρόᾳ μόνον, ἀλλὰ καὶ ταῖς κατὰ θερμότητα
<span class="pb" data-page="10.973" id="p10.973"></span>
<span class="lb" data-page="10.973" data-line="1" id="l10.973.1"></span>καὶ ψυχρότητα καὶ σκληρότητα καὶ μαλακότητα διαφοραῖς.
<span class="lb" data-page="10.973" data-line="2" id="l10.973.2"></span><span class="milestone ed2page" data-n="10.328" data-unit="ed2page" id="ed2page.10.328"></span>ὁ μὲν οὖν ἐρυθρὸς ὄγκος ἐναργῶς ἐνδείκνυται
<span class="lb" data-page="10.973" data-line="3" id="l10.973.3"></span>τὸν χυμὸν ὑπάρχειν αἷμα, καθάπερ γε καὶ ὁ ξανθὸς καὶ
<span class="lb" data-page="10.973" data-line="4" id="l10.973.4"></span>ὠχρὸς τὴν τοιαύτην χολήν· ὁ δ’ ὑπόλευκός τε καὶ χαῦνος
<span class="lb" data-page="10.973" data-line="5" id="l10.973.5"></span>τὸ φλέγμα. γίνονται δέ τινες ὄγκοι παρὰ τούσδε, τῇ μὲν
<span class="lb" data-page="10.973" data-line="6" id="l10.973.6"></span>χρόᾳ μεταξὺ τῶν ἐρυθρῶν τε καὶ μελάνων, οἷόν περ τὸ φαιόν
<span class="lb" data-page="10.973" data-line="7" id="l10.973.7"></span>ἐστι χρῶμα. καλοῦσι δ’ αὐτὸ πολλάκις ἐν τοῖς τοῦ σώματος
<span class="lb" data-page="10.973" data-line="8" id="l10.973.8"></span>μέρεσι γενόμενον οἱ πλεῖστοι τῶν ἰατρῶν πελιδνόν. ἡ δ’ ἀντιτυπία
<span class="lb" data-page="10.973" data-line="9" id="l10.973.9"></span>καὶ τούτοις τοῖς ὄγκοις ἱκανή· καὶ εἰ φλέβας ἀξιολόγους
<span class="lb" data-page="10.973" data-line="10" id="l10.973.10"></span>ἔχοι τὸ μόριον, ἐξαιρουμένας ἰδεῖν ἔστιν αὐτὰς ὑπὸ
<span class="lb" data-page="10.973" data-line="11" id="l10.973.11"></span>παχέος τε καὶ μελαντέρου πως αἵματος, οἷόν περ ἐνίοτε καὶ
<span class="lb" data-page="10.973" data-line="12" id="l10.973.12"></span>κατὰ γαστέρα πολλοῖς τῶν ἡπατικῶν ἐκκρίνεται. καί τινες
<span class="lb" data-page="10.973" data-line="13" id="l10.973.13"></span>τῶν ἰατρῶν οὐ κακῶς μοι δοκοῦσιν εἰκάζειν αὐτὸ τῇ τοῖς
<span class="lb" data-page="10.973" data-line="14" id="l10.973.14"></span>οἴνοις ὑφιζανούσῃ τρυγί. ἐπὶ πλέον δ’ οὖν ὁ χυμὸς οὗτος
<span class="lb" data-page="10.973" data-line="15" id="l10.973.15"></span>ἐκθερμανθεὶς ἤτοι διὰ σῆψιν ἢ πυρετὸν φλεγμονώδη τὴν
<span class="lb" data-page="10.973" data-line="16" id="l10.973.16"></span>μέλαιναν ἐργάζεται χολὴν, ἧς οὔτε ζῶόν τι γεύεται μέχρι καὶ
<span class="lb" data-page="10.973" data-line="17" id="l10.973.17"></span>τῶν μυῶν ἥ τε γῆ ξύεται πρὸς αὐτῆς, ἕκαστόν τε τῶν ἀποξυθέντων
<span class="lb" data-page="10.973" data-line="18" id="l10.973.18"></span>μερῶν εἰς ὕψος αἴρεται· καὶ καλεῖται τὸ γιγνόμενον,
<span class="pb" data-page="10.974" id="p10.974"></span>
<span class="lb" data-page="10.974" data-line="1" id="l10.974.1"></span>ὥς που καὶ Πλάτων ἔφη, ζέσις τε καὶ ζύμωσις. ἔστι γὰρ ὁ
<span class="lb" data-page="10.974" data-line="2" id="l10.974.2"></span>τοιοῦτος χυμὸς, οἷόν περ τὸ ὄξος ἐδείξαμεν ὑπάρχειν, ὑφ’ οὗ
<span class="lb" data-page="10.974" data-line="3" id="l10.974.3"></span>καὶ αὐτοῦ κατὰ γῆς ἐκχυθέντος ταὐτὸ γίνεται σύμπτωμα.
<span class="lb" data-page="10.974" data-line="4" id="l10.974.4"></span>διὸ καὶ καλοῦσιν οἱ παλαιοὶ τὸν χυμὸν τὸν τοιοῦτον ὀξὺν,
<span class="lb" data-page="10.974" data-line="5" id="l10.974.5"></span>καθάπερ τὸν τῆς ὠχρᾶς χολῆς πικρόν. οὐχ ἥκιστα δὲ καὶ
<span class="lb" data-page="10.974" data-line="6" id="l10.974.6"></span>κατὰ τοὺς ἐμέτους φαίνεται τοιοῦτος. ὥσπερ δ’ ὀλίγον ἔμπροσθεν
<span class="lb" data-page="10.974" data-line="7" id="l10.974.7"></span>ἔλεγον, ἓν μέν τι πάθος ἀκριβῆ σκίῤῥον ὑπάρχειν;
<span class="lb" data-page="10.974" data-line="8" id="l10.974.8"></span>ᾧ πρὸς τοῖς ἄλλοις ἀναισθησία σύνεστι, τοὺς δ’ ἄλλους
<span class="lb" data-page="10.974" data-line="9" id="l10.974.9"></span>ὄγκους, ὅσοι μηδέπω παντάπασίν εἰσιν ἀναίσθητοι, διχῶς
<span class="lb" data-page="10.974" data-line="10" id="l10.974.10"></span>ὀνομάζεσθαι πρὸς τῶν ἰατρῶν, ἤτοι σκίῤῥους, ἐπειδὴ τοῦ
<span class="lb" data-page="10.974" data-line="11" id="l10.974.11"></span>γένους εἰσὶ τῶν σκίῤῥων, ἢ σκιῤῥώδεις ὄγκους· οὕτω κᾀπὶ
<span class="lb" data-page="10.974" data-line="12" id="l10.974.12"></span>τῶν χυμῶν ἡ μὲν ἀναμφισβητήτως μέλαινα χολὴ τοιαύτη τίς
<span class="lb" data-page="10.974" data-line="13" id="l10.974.13"></span>ἐστιν οἵαν ἄρτι διῆλθον, ὀξεῖα καὶ ζυμοῦσα τὴν γῆν, ἀηδής
<span class="lb" data-page="10.974" data-line="14" id="l10.974.14"></span>τε πᾶσι τοῖς ζώοις. ἡ δ’ ἐπιτηδεία γενέσθαι τοιαύτη καλεῖται
<span class="lb" data-page="10.974" data-line="15" id="l10.974.15"></span>διχῶς, ἤτοι μελαγχολικὸς χυμὸς ἢ μέλαινα χολὴ, τῶν οὕτως
<span class="lb" data-page="10.974" data-line="16" id="l10.974.16"></span>ὀνομαζόντων αὐτὴν ἐρούντων ἂν ἑτέραν μὲν εἶναι μέλαιναν
<span class="lb" data-page="10.974" data-line="17" id="l10.974.17"></span>ἐν τῷ κατὰ φύσιν ἔχειν τῷ ζώῳ ἑκάστης ἡμέρας γινομένην,
<span class="lb" data-page="10.974" data-line="18" id="l10.974.18"></span>ἑτέραν δὲ τὴν ἐκ συγκαύσεως καὶ οἷον κατοπτήσεως ἀποτελουμένην. ﻿
<span class="pb" data-page="10.975" id="p10.975"></span>
<span class="lb" data-page="10.975" data-line="1" id="l10.975.1"></span>ὅπερ δ’ ἀεὶ παρακελεύομαι, καταφρονεῖν μὲν ὀνομάτων,
<span class="lb" data-page="10.975" data-line="2" id="l10.975.2"></span>ἐπιστήμην δ’ ἀσκεῖν ἀκριβῆ τῆς τῶν πραγμάτων
<span class="lb" data-page="10.975" data-line="3" id="l10.975.3"></span>φύσεως, οὕτω καὶ νῦν ποιητέον, ὀνομάζοντας μὲν ὡς ἂν
<span class="lb" data-page="10.975" data-line="4" id="l10.975.4"></span>ἐπέλθῃ, λόγῳ δ’ ἑρμηνεύοντας ὡς γίνονταί τινες ὄγκοι παρὰ
<span class="lb" data-page="10.975" data-line="5" id="l10.975.5"></span>φύσιν ὑπὸ τοῦ τοιούτου χυμοῦ τὴν φύσιν οἵα πέρ ἐστιν ἐν
<span class="lb" data-page="10.975" data-line="6" id="l10.975.6"></span>οἴνῳ μὲν ἡ τρὺξ, ἐν ἐλαίῳ δ’ ἀμόργη· καὶ ὡς οὗτοι τῷ
<span class="lb" data-page="10.975" data-line="7" id="l10.975.7"></span>χρόνῳ προϊόντι σηπομένου τοῦ χυμοῦ διὰ τὴν ἐν τοῖς
<span class="lb" data-page="10.975" data-line="8" id="l10.975.8"></span>ἀγγείοις σφήνωσιν ἕλκονται. ὥσπερ οὖν τἄλλα πάθη πάντα
<span class="lb" data-page="10.975" data-line="9" id="l10.975.9"></span>παμπόλλην ἔχει διαφορὰν κατὰ τὸ μέρος ἐν τῷ μᾶλλόν τε
<span class="lb" data-page="10.975" data-line="10" id="l10.975.10"></span>καὶ ἧττον, οὕτω καὶ τοῦτο. τῆς γάρ τοι φλεγμονῆς ἡ μὲν
<span class="lb" data-page="10.975" data-line="11" id="l10.975.11"></span>ἐξέρυθρός ἐστιν, ἡ δ’ ὀλίγῳ τινὶ τοῦ κατὰ φύσιν ἐρυθροτέρα.
<span class="lb" data-page="10.975" data-line="12" id="l10.975.12"></span>τὸ δ’ οὖν εἶδος ἢ γένος ἢ ὅπως ἂν ἐθέλῃς ὀνομάζειν,
<span class="lb" data-page="10.975" data-line="13" id="l10.975.13"></span>ἀμφοτέραις ταὐτόν· ἐρυθρότεραί τε γάρ εἰσι τοῦ κατὰ
<span class="lb" data-page="10.975" data-line="14" id="l10.975.14"></span>φύσιν, ὀδύνη τε πάντως αὐταῖς σύνεστι, παμπόλλην ἔχουσα
<span class="lb" data-page="10.975" data-line="15" id="l10.975.15"></span>καὶ ἥδε διαφορὰν ἐν τῷ μᾶλλόν τε καὶ ἧττον· οὕτω δὲ καὶ
<span class="lb" data-page="10.975" data-line="16" id="l10.975.16"></span>ἡ ἀντιτυπία καὶ ἡ τάσις τοῦ δέρματος οὐκ ἴση πάσαις·
<span class="lb" data-page="10.975" data-line="17" id="l10.975.17"></span>ἀλλὰ κοινόν γε ἐπ’ αὐτῶν ἀντιτυπώτερον εἶναι τὸ μέρος ἢ
<span class="lb" data-page="10.975" data-line="18" id="l10.975.18"></span>πρόσθεν ἦν ὅτ’ εἶχε κατὰ φύσιν, ἐξῇρθαί τε εἰς ὄγκον
<span class="pb" data-page="10.976" id="p10.976"></span>
<span class="lb" data-page="10.976" data-line="1" id="l10.976.1"></span>τινὰ συνεκτεινομένου τε καὶ παρατεινομένου τοῦ δέρματος,
<span class="lb" data-page="10.976" data-line="2" id="l10.976.2"></span>εἰς ὅσον ἂν ὁ ὄγκος αἴρηται. οὕτως οὖν καὶ τὸ νῦν ἡμῖν
<span class="lb" data-page="10.976" data-line="3" id="l10.976.3"></span>ἑρμηνευόμενον πάθος ἐνίοτε μὲν ἀμυδρὰ καὶ σμικρὰ τὰ συμπτώματα
<span class="lb" data-page="10.976" data-line="4" id="l10.976.4"></span>καὶ λαθεῖν πως δυνάμενα τοὺς πολλοὺς ἐπιφέρει,
<span class="lb" data-page="10.976" data-line="5" id="l10.976.5"></span><span class="milestone ed2page" data-n="10.329" data-unit="ed2page" id="ed2page.10.329"></span>πολλάκις δ’ οὕτως ἰσχυρὰ καὶ μεγάλα καὶ σαφῆ πᾶσιν,
<span class="lb" data-page="10.976" data-line="6" id="l10.976.6"></span>ὡς μηδὲ παῖδα λαθεῖν. ἀλλὰ τό γε κοινὸν ἐν ἅπασι τοῖς
<span class="lb" data-page="10.976" data-line="7" id="l10.976.7"></span>κατὰ μέρος ἐφ’ ἑαυτὸ καλοῦν τὴν νόησιν ἕν γε νόσημα τὸ
<span class="lb" data-page="10.976" data-line="8" id="l10.976.8"></span>τοιοῦτον ἐνδείκνυται καὶ προσηγορίαν μίαν ἐπ’ αὐτῷ ἀναγκάζει
<span class="lb" data-page="10.976" data-line="9" id="l10.976.9"></span>τίθεσθαι. μεγάλων μὲν οὖν ἁπάντων ὄντων οὐδεὶς
<span class="lb" data-page="10.976" data-line="10" id="l10.976.10"></span>ἀμφισβητεῖ τῆς προσηγορίας, ἀλλ’ ὀνομάζουσι συμφώνως τὸ
<span class="lb" data-page="10.976" data-line="11" id="l10.976.11"></span>τοιοῦτον πάθημα καρκῖνον. ἀρχόμενον δ’ ἔτι λανθάνειν
<span class="lb" data-page="10.976" data-line="12" id="l10.976.12"></span>εἰκός ἐστι τοὺς πολλοὺς, ὥσπερ ἀμέλει καὶ τὰ τῆς γῆς ἀνίσχοντα
<span class="lb" data-page="10.976" data-line="13" id="l10.976.13"></span>φυτά· καὶ γὰρ καὶ ταῦτα μόνοις τοῖς ἀγαθοῖς γεωργοῖς
<span class="lb" data-page="10.976" data-line="14" id="l10.976.14"></span>διαγινώσκεται. τίς οὖν ἥ τε κοινὴ καὶ ἰδία τῆς θεραπείας
<span class="lb" data-page="10.976" data-line="15" id="l10.976.15"></span>ἔνδειξις ἐπὶ καρκίνου, καιρὸς ἤδη λέγειν. ἡ μὲν κοινὴ κενῶσαι
<span class="lb" data-page="10.976" data-line="16" id="l10.976.16"></span>μὲν ἐν τῷ παραχρῆμα τὸν γεννῶντα τὸ πάθος χυμὸν, ὁμοίῳ
<span class="lb" data-page="10.976" data-line="17" id="l10.976.17"></span>γένει κενώσεως τῇ τῶν ἄλλων ὄγκων ἔμπροσθεν εἰρημένῃ·
<span class="pb" data-page="10.977" id="p10.977"></span>
<span class="lb" data-page="10.977" data-line="1" id="l10.977.1"></span>κωλῦσαι δὲ τοῦ λοιποῦ μάλιστα μὲν, εἰ οἷόν τε, μηδ’ ἀθροίζεσθαι
<span class="lb" data-page="10.977" data-line="2" id="l10.977.2"></span>κατὰ τὰς φλέβας τοιοῦτον χυμόν· εἰ δὲ μὴ, ἀλλὰ
<span class="lb" data-page="10.977" data-line="3" id="l10.977.3"></span>κενοῦν τε πάντως αὐτὸν ἐκ διαλειμμάτων ἅμα καὶ τῷ
<span class="lb" data-page="10.977" data-line="4" id="l10.977.4"></span>ῥωννύειν τὸ μόριον, ἵνα μηδὲν φέρηται πρὸς αὐτὸ τῆς
<span class="lb" data-page="10.977" data-line="5" id="l10.977.5"></span>τῶν χυμῶν περιουσίας. ὥσπερ οὖν τὸν πικρόχολον χυμὸν
<span class="lb" data-page="10.977" data-line="6" id="l10.977.6"></span>ἐκκενοῦμεν, καθαίροντες φαρμάκῳ τοιοῦτον ἕλκειν ἐπιτηδείῳ
<span class="lb" data-page="10.977" data-line="7" id="l10.977.7"></span>χυμὸν, οὕτω καὶ τὸν μελαγχολικὸν ἐκκενώσομεν ἢ
<span class="lb" data-page="10.977" data-line="8" id="l10.977.8"></span>διὰ τῶν ἁπλῶν τινος, οἷόν ἐστι τὸ ἐπίθυμον, οὗ πλῆθος
<span class="lb" data-page="10.977" data-line="9" id="l10.977.9"></span>δραχμῶν τεττάρων ἐν ὀῤῥῷ γάλακτος ἢ μελικράτῳ δίδομεν·
<span class="lb" data-page="10.977" data-line="10" id="l10.977.10"></span>ἤ τινος τῶν συνθέτων, οἷόν πέρ ἐστι καὶ τὸ ἡμέτερον
<span class="lb" data-page="10.977" data-line="11" id="l10.977.11"></span>συγκείμενον ἐκ δυοῖν καὶ τριάκοντα ἁπλῶν φαρμάκων.
<span class="lb" data-page="10.977" data-line="12" id="l10.977.12"></span>ἀλλὰ τὴν μὲν τούτων ὕλην ἐν ἑτέροις ἔχεις γεγραμμένην·
<span class="lb" data-page="10.977" data-line="13" id="l10.977.13"></span>ἐνταῦθα δὲ τὰ τῆς μεθόδου λεγέσθω. μετὰ γάρ τοι τὴν
<span class="lb" data-page="10.977" data-line="14" id="l10.977.14"></span>κάθαρσιν, ἐπὶ πάντων τούτων ἐῤῥέθη πρόσθεν ὡς ἤτοι γ’
<span class="lb" data-page="10.977" data-line="15" id="l10.977.15"></span>ὀπίσω χρὴ διώσασθαι τὸν κατασκήψαντα χυμὸν εἴς τι μόριον
<span class="lb" data-page="10.977" data-line="16" id="l10.977.16"></span>ἢ διαφορῆσαι· καὶ ὡς κατ’ ἀρχὰς μὲν ἔν τε τῷ τῆς
<span class="lb" data-page="10.977" data-line="17" id="l10.977.17"></span>καθάρσεως καιρῷ καὶ πρὸ αὐτῆς ἀπωθῆσαι, διαφορεῖν δὲ
<span class="lb" data-page="10.977" data-line="18" id="l10.977.18"></span>προκαθάραντα ἀκριβῶς ὅλον τὸ σῶμα. μετρίας μέν τοί γε
<span class="pb" data-page="10.978" id="p10.978"></span>
<span class="lb" data-page="10.978" data-line="1" id="l10.978.1"></span>τῆς καθάρσεως γενομένης μικτὸν εἶναι χρὴ τὸ προσφερόμενον
<span class="lb" data-page="10.978" data-line="2" id="l10.978.2"></span>φάρμακον ἐκ διαφορούσης τε καὶ ἀποκρουομένης
<span class="lb" data-page="10.978" data-line="3" id="l10.978.3"></span>δυνάμεως. ἑκάτεραι δ’ εἰσὶν ἄπρακτοι περὶ τὸν παχὺν χυμόν·
<span class="lb" data-page="10.978" data-line="4" id="l10.978.4"></span>αἱ μὲν γὰρ ἀσθενεῖς αὐτῷ τῷ μηδὲν ἐργάζεσθαι
<span class="lb" data-page="10.978" data-line="5" id="l10.978.5"></span>μέγα, αἱ δ’ ἰσχυραὶ τῷ σφοδρῶς μὲν ἤτοι διαφορεῖν ἢ
<span class="lb" data-page="10.978" data-line="6" id="l10.978.6"></span>ἀπωθεῖσθαι τὸ λεπτότερον ἐν τῷ κατὰ τὰς φλέβας αἵματι·
<span class="lb" data-page="10.978" data-line="7" id="l10.978.7"></span>τὸ δὲ παχὺ καὶ μελαγχολικὸν, ὃ τῇ τρυγὶ προσεικάζομεν,
<span class="lb" data-page="10.978" data-line="8" id="l10.978.8"></span>οὔτ’ ἐκκενοῦν οὔτ’ ἀποκρούεσθαι. τούτοις οὖν χρωμένῳ
<span class="lb" data-page="10.978" data-line="9" id="l10.978.9"></span>κατ’ ἀρχὰς μὲν ἧττον ὁ ὄγκος ἐπίδηλος ἔσται, τὸ λείψανον
<span class="lb" data-page="10.978" data-line="10" id="l10.978.10"></span>δ’ αὐτοῦ δύσλυτον ἀπεργασθήσεται. διὸ τῶν συμμέτρων
<span class="lb" data-page="10.978" data-line="11" id="l10.978.11"></span>ταῖς δυνάμεσι φαρμάκων ἐστὶ χρεία, μήτε νικωμένων διὰ
<span class="lb" data-page="10.978" data-line="12" id="l10.978.12"></span>τὴν ἀσθένειαν μήτε παχυνόντων ἰσχυρῶς τὸ αἷμα διὰ τὸ
<span class="lb" data-page="10.978" data-line="13" id="l10.978.13"></span>σφοδρὸν τῆς ἐνεργείας, ἔτι δὲ πρὸς τούτοις ἀδήκτων παντάπασιν·
<span class="lb" data-page="10.978" data-line="14" id="l10.978.14"></span>ἡ γὰρ κακοήθεια τοῦ πάθους ὑπὸ τῶν δακνόντων
<span class="lb" data-page="10.978" data-line="15" id="l10.978.15"></span>παροξύνεται καὶ ὥσπερ εἰώθασι λέγειν ἀγριοῦται. διὰ
<span class="lb" data-page="10.978" data-line="16" id="l10.978.16"></span>τοῦτ’ οὖν ὅσα σύμμετρα μέν ἐστι ταῖς δυνάμεσιν,
<span class="lb" data-page="10.978" data-line="17" id="l10.978.17"></span><span class="milestone ed1page" data-n="4.190" data-unit="ed1page" id="ed1page.4.190"></span>ἄδηκτα δὲ ταῖς ποιότησιν, ἁρμόττει τοῖς τοιούτοις πάθεσιν.
<span class="lb" data-page="10.978" data-line="18" id="l10.978.18"></span>εὐπορία δὲ τῆς ὕλης αὐτῶν, ὡς ἐν τοῖς περὶ φαρμάκων
<span class="lb" data-page="10.978" data-line="19" id="l10.978.19"></span>ὑπομνήμασι ἐδείχθη, διὰ τῶν κεκαυμένων καὶ πεπλυμένων
<span class="pb" data-page="10.979" id="p10.979"></span>
<span class="lb" data-page="10.979" data-line="1" id="l10.979.1"></span>μεταλλικῶν ἐστι. τὰ μὲν γὰρ διὰ τούτων συγκείμενα
<span class="lb" data-page="10.979" data-line="2" id="l10.979.2"></span>φάρμακα μεγάλως τοὺς ἀρχομένους καρκίνους ἅμα ταῖς
<span class="lb" data-page="10.979" data-line="3" id="l10.979.3"></span>καθάρσεσιν ἰᾶσθαι δύναται· τοὺς μείζονας δ’ ἱκανὸν αὐτοῖς
<span class="lb" data-page="10.979" data-line="4" id="l10.979.4"></span>ἐστι κωλύειν αὐξηθῆναι. τούς γε μὴν ἰαθέντας, ὅπως
<span class="lb" data-page="10.979" data-line="5" id="l10.979.5"></span>μηκέτι γεννηθῶσι προφυλάξασθαι, τῆς ὑγιεινῆς ἐστι πραγματείας
<span class="lb" data-page="10.979" data-line="6" id="l10.979.6"></span>ἔργον, ἧς μόριόν ἐστι καὶ ἡ περὶ τῶν ἐδεσμάτων.
<span class="lb" data-page="10.979" data-line="7" id="l10.979.7"></span><span class="milestone ed2page" data-n="10.330" data-unit="ed2page" id="ed2page.10.330"></span>εἴ γε μὴν ἐγχειρήσεις ποτὲ διὰ χειρουργίας ἰᾶσθαι
<span class="lb" data-page="10.979" data-line="8" id="l10.979.8"></span>καρκῖνον, ἄρξαι μὲν κενοῦν ἀπὸ καθάρσεως τοῦ μελαγχολικοῦ
<span class="lb" data-page="10.979" data-line="9" id="l10.979.9"></span>χυμοῦ. περικόψας δὲ πᾶν ἀκριβῶς τὸ πεπονθὸς, ὡς
<span class="lb" data-page="10.979" data-line="10" id="l10.979.10"></span>μηδεμίαν ἀπολείπεσθαι ῥίζαν, ἔασον ἐκχυθῆναι τὸ αἷμα καὶ
<span class="lb" data-page="10.979" data-line="11" id="l10.979.11"></span>μὴ ταχέως ἐπίσχῃς, ἀλλὰ καὶ θλῖβε τὰς πέριξ φλέβας,
<span class="lb" data-page="10.979" data-line="12" id="l10.979.12"></span>ἐκπιέζων αὐτῶν τὸ παχὺ τοῦ αἵματος· εἶτα θεράπευε τοῖς
<span class="lb" data-page="10.979" data-line="13" id="l10.979.13"></span>ἄλλοις ἕλκεσι παραπλησίως.
</p>
          </article>

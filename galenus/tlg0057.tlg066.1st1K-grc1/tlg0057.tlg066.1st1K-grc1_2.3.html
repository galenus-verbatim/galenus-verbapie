<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:2.3">
<span class="pb page1" data-page="10.85" id="p10.85"></span>
<span class="milestone ed1page page1" data-n="4.48" data-unit="ed1page" id="ed1page.4.48"></span>
<span class="milestone ed2page page1" data-n="10.30" data-unit="ed2page" id="ed2page.10.30"></span>
            <p>
<span class="lb" data-page="10.85" data-line="14" id="l10.85.14"></span>Ἐν ἐκείνοις μὲν οὖν ἅπαντα κατὰ μέρος
<span class="lb" data-page="10.85" data-line="15" id="l10.85.15"></span>ἐπεξέρχομαι, τά τε νοσήματα καὶ τὰ συμπτώματα καὶ τὰς
<span class="lb" data-page="10.85" data-line="16" id="l10.85.16"></span>αἰτίας· ἐνταυθοῖ δὲ δύο ἔτι προσθεὶς ταῦτα, ἀναγκαῖα γινώσκεσθαι
<span class="lb" data-page="10.85" data-line="17" id="l10.85.17"></span>τοῖς ἀσκήσουσι τὴν θεραπευτικὴν μέθοδον, ἐπὶ τὸ
<span class="lb" data-page="10.85" data-line="18" id="l10.85.18"></span>χρῆσθαι τοῖς εὑρισκομένοις τηνικαῦτα μεταβήσομαι. τίνα δὲ
<span class="pb" data-page="10.86" id="p10.86"></span>
<span class="lb" data-page="10.86" data-line="1" id="l10.86.1"></span>τὰ δύο ταῦτ’ ἐστὶν ἃ μέλλω λέξειν; ἓν μὲν ὅπῃ διαφέρει νόσημα
<span class="lb" data-page="10.86" data-line="2" id="l10.86.2"></span>πάθους· ἕτερον δὲ ὅτι χωρὶς τοῦ γνῶναι τὰ στοιχεῖα
<span class="lb" data-page="10.86" data-line="3" id="l10.86.3"></span>τοῦ σώματος, ἐξ ὧν πρῶτον γέγονεν, ἀμήχανον ἐξευρεῖν τὰ
<span class="lb" data-page="10.86" data-line="4" id="l10.86.4"></span>νοσήματα. ταῦτ’ οὖν ἐγὼ μὲν πειράσομαι διελθεῖν ἐπιμελέστατα,
<span class="lb" data-page="10.86" data-line="5" id="l10.86.5"></span>τοὺς δ’ ἀναλεξομένους αὐτὰ παρακαλῶ μὴ πρότερον
<span class="lb" data-page="10.86" data-line="6" id="l10.86.6"></span>ἐπ’ αὐτὴν μετιέναι τὴν θεραπευτικὴν μέθοδον, πρὶν ὁπόσα
<span class="lb" data-page="10.86" data-line="7" id="l10.86.7"></span>τὰ πάντα ἐστὶ νοσήματα καὶ αὐτοὺς ζητῆσαι κατὰ μόνας, καὶ
<span class="lb" data-page="10.86" data-line="8" id="l10.86.8"></span>τοῖς ὑφ’ ἡμῶν γεγραμμένοις ἐπιμελῶς ἐντυχεῖν. ὡς οὖν ταῦτα
<span class="lb" data-page="10.86" data-line="9" id="l10.86.9"></span>ποιησάντων, ἄρξομαι τοῦ λόγου. τρεῖς ἐδείχθησαν οὖσαι
<span class="lb" data-page="10.86" data-line="10" id="l10.86.10"></span>διαθέσεις ἐν τῷ σώματι παρὰ φύσιν, αἰτίων τε καὶ νοσημάτων
<span class="lb" data-page="10.86" data-line="11" id="l10.86.11"></span>καὶ συμπτωμάτων· αἰτίων μὲν οἷον τοῦ πλήθους, ἢ τῆς
<span class="lb" data-page="10.86" data-line="12" id="l10.86.12"></span>διαφθορᾶς· νοσημάτων δὲ οἷον τῆς φλεγμονῆς, ἢ τοῦ ἕλκους·
<span class="lb" data-page="10.86" data-line="13" id="l10.86.13"></span>συμπτωμάτων δὲ οἷον τῆς ἀχροίας, ἢ τῆς ἰσχνότητος. ἔξωθεν
<span class="lb" data-page="10.86" data-line="14" id="l10.86.14"></span>δὲ τούτων ἐστὶ τὰ ἀμέτρως ἐκκρινόμενα τοῦ σώματος, ἢ
<span class="lb" data-page="10.86" data-line="15" id="l10.86.15"></span>παρὰ φύσιν ἐπεχόμενα, καὶ τῶν ἐνεργειῶν αἱ βλάβαι, κοινῇ
<span class="lb" data-page="10.86" data-line="16" id="l10.86.16"></span>μὲν ἅπαντα προσαγορευόμενα συμπτώματα, γένος δ’ οὐχ ἓν
<span class="lb" data-page="10.86" data-line="17" id="l10.86.17"></span>ἔχοντα· διάθεσις μὲν γάρ τίς ἐστι σώματος ἡ ἄχροια· τὸ δὲ
<span class="lb" data-page="10.86" data-line="18" id="l10.86.18"></span>ἐκκρινόμενον ἢ ἐπεχόμενον ἕπεται μὲν, διάθεσις δ’ οὐκ ἔστιν·
<span class="pb" data-page="10.87" id="p10.87"></span>
<span class="lb" data-page="10.87" data-line="1" id="l10.87.1"></span>οὕτω δὲ καὶ ἡ ἐνέργεια βεβλαμμένη τε καὶ ἀβλαβὴς οὖσα διάθεσις
<span class="lb" data-page="10.87" data-line="2" id="l10.87.2"></span>μὲν οὐκ ἔστιν, ἕπεται δὲ ἐξ ἀνάγκης τῇ τοῦ μορίου διαθέσει.
<span class="lb" data-page="10.87" data-line="3" id="l10.87.3"></span>τὸ μὲν οὖν οἴδημα καὶ ἡ φλεγμονὴ τῶν ἁπλῶς ὄντων
<span class="lb" data-page="10.87" data-line="4" id="l10.87.4"></span>ἐστὶ, κατὰ ταὐτὰ δὲ καὶ τὸ πλῆθος, εἰ τύχοι, τοῦ
<span class="lb" data-page="10.87" data-line="5" id="l10.87.5"></span>αἵματος, ἢ τοῦ σώματος ἡ ὠχρότης· ἡ δ’ ἐνέργεια τῶν μὲν
<span class="lb" data-page="10.87" data-line="6" id="l10.87.6"></span>ἁπλῶς ὄντων οὐκ ἔστιν, ἢ οὐχ ὁμοίως γε τούτοις ὄντων· οὐδένα
<span class="lb" data-page="10.87" data-line="7" id="l10.87.7"></span>γὰρ αὐτῆς χρόνον ὑπομένει τὰ μόρια, καθάπερ οὐδὲ τὰ
<span class="lb" data-page="10.87" data-line="8" id="l10.87.8"></span>τῆς λέξεως, οὐδ’ ὅλως κινήσεως οὐδεμιᾶς, ἀλλ’ ἕκαστον τούτων
<span class="lb" data-page="10.87" data-line="9" id="l10.87.9"></span>ἐν τῷ γίνεσθαι τὸ εἶναι λαμβάνει. διττοῦ δ’ ὄντος γένους
<span class="lb" data-page="10.87" data-line="10" id="l10.87.10"></span>κινήσεως, τοῦ μὲν κατὰ τόπον, τοῦ δὲ κατὰ ποιότητα, φορὰ
<span class="lb" data-page="10.87" data-line="11" id="l10.87.11"></span>μὲν τὸ πρότερον, ἀλλοίωσις δὲ τὸ δεύτερον ὀνομάζεται. πᾶσα
<span class="lb" data-page="10.87" data-line="12" id="l10.87.12"></span>μὲν οὖν ἐνέργεια κίνησίς ἐστι δραστική· πᾶσα δ’ ἀλλοίωσις
<span class="lb" data-page="10.87" data-line="13" id="l10.87.13"></span>κίνησις παθητικὴ τοῦ ἀλλοιουμένου, πάσχει γάρ τι τὸ ἀλλοιούμενον.
<span class="lb" data-page="10.87" data-line="14" id="l10.87.14"></span>αἱ τοίνυν διαθέσεις, ἐπειδὰν ἀλλοιοῦνται, κινοῦνται·
<span class="lb" data-page="10.87" data-line="15" id="l10.87.15"></span>παυσάμεναι δὲ τοῦ κινεῖσθαι, ἠλλοίωνται μὲν, ἀλλοιοῦνται
<span class="lb" data-page="10.87" data-line="16" id="l10.87.16"></span>δ’ οὐκ ἔτι. πᾶν γὰρ τὸ ὁπωσοῦν ἔχον ἔν τινι
<span class="lb" data-page="10.87" data-line="17" id="l10.87.17"></span>πάντως ἐστὶ διαθέσει· τὸ δ’ ἐν δυσλύτῳ διαθέσει καθ’ ἕξιν ﻿
<span class="pb" data-page="10.88" id="p10.88"></span>
<span class="lb" data-page="10.88" data-line="1" id="l10.88.1"></span>ἤδη διάκειται· ἀλλοιοῦται μὲν ὁ μελαινόμενος, ἠλλοίωται δὲ
<span class="lb" data-page="10.88" data-line="2" id="l10.88.2"></span>ὁ μελανθείς· ὥστ’ εἶναι τὴν ἀλλοίωσιν γένεσιν ποιότητος,
<span class="lb" data-page="10.88" data-line="3" id="l10.88.3"></span>ἢ διαθέσεως, ἢ ὅπως ἂν ἐθέλῃς ὀνομάζειν. οὐ μάχεται δὲ
<span class="lb" data-page="10.88" data-line="4" id="l10.88.4"></span>τὸ λέγειν ἀλλαγὴν εἶναι τοῦ προϋπάρχοντος τὴν ἀλλοίωσιν
<span class="lb" data-page="10.88" data-line="5" id="l10.88.5"></span>τῷ λέγειν γένεσιν αὐτὴν εἶναι ποιότητος· <span class="milestone ed2page" data-n="10.31" data-unit="ed2page" id="ed2page.10.31"></span>ἅμα γὰρ ἄμφω
<span class="lb" data-page="10.88" data-line="6" id="l10.88.6"></span>συμπίπτει, καὶ ἡ πρόσθεν ὑπάρχουσα τῷ σώματι μεταβολὴ,
<span class="lb" data-page="10.88" data-line="7" id="l10.88.7"></span>καὶ νῦν ἄλλη γίγνεται. τοῦ γοῦν ἐν ἡλίῳ διατρίψαντος ἀλλοιοῦται
<span class="lb" data-page="10.88" data-line="8" id="l10.88.8"></span>μὲν ἡ λευκότης, γεννᾶται δὲ ἡ μελανότης· καὶ τοῦ
<span class="lb" data-page="10.88" data-line="9" id="l10.88.9"></span>παρὰ πυρὶ θαλπομένου μεταβάλλει μὲν ἡ ψυχρότης, γίγνεται
<span class="lb" data-page="10.88" data-line="10" id="l10.88.10"></span>δὲ ἡ θερμότης. ὅταν δὲ τοῦδέ τινος, ὃ οὐκ ἔστιν οὐσία, γένεσιν
<span class="lb" data-page="10.88" data-line="11" id="l10.88.11"></span>εἶναι λέγωμεν, οὐ ταὐτὸν δηλοῦμεν ἐν τῇ λέξει τῇδε
<span class="lb" data-page="10.88" data-line="12" id="l10.88.12"></span>κᾀπειδὰν ἁπλῶς ὀνομάσωμεν γένεσιν· ἡ μὲν γὰρ ἁπλῶς ὀνομαζομένη
<span class="lb" data-page="10.88" data-line="13" id="l10.88.13"></span>γένεσις ὁδός ἐστιν εἰς οὐσίαν, ἡ δὲ τοῦδέ τινος γένεσις,
<span class="lb" data-page="10.88" data-line="14" id="l10.88.14"></span>εἰς τὴν ὡς ἂν εἴποι τις ὕπαρξιν ἐκείνου. ἀλλὰ τοῦτο
<span class="lb" data-page="10.88" data-line="15" id="l10.88.15"></span>μὲν ἐν παρέργῳ λελέχθω, ὃ δὲ ἐν τῷ λόγῳ μάλιστα προὔκειτο,
<span class="lb" data-page="10.88" data-line="16" id="l10.88.16"></span>σχεδὸν ἤδη διώρισται, τὸ τὰ μὲν ἐν γενέσει τε καὶ μεταβολῇ
<span class="lb" data-page="10.88" data-line="17" id="l10.88.17"></span>καὶ ἀλλοιώσει καὶ ἁπλῶς εἰπεῖν ἐν κινήσει τοῦ εἶναι
<span class="lb" data-page="10.88" data-line="18" id="l10.88.18"></span>μεταλαμβάνειν, τῶν δ’ ὑπομένειν τὴν οὐσίαν· ὑγεία μὲν οὖν
<span class="pb" data-page="10.89" id="p10.89"></span>
<span class="lb" data-page="10.89" data-line="1" id="l10.89.1"></span>καὶ νόσος, ὅσαι τε συμπτωμάτων ἢ αἰτίων εἰσὶ διαθέσεις, ἢ
<span class="lb" data-page="10.89" data-line="2" id="l10.89.2"></span>ἕξεις, ὑπομενόντων εἰσίν· αἱ δ’ ἐνέργειαι πᾶσαι καὶ αἱ καθ’
<span class="lb" data-page="10.89" data-line="3" id="l10.89.3"></span>ὁτιοῦν ἀλλοιώσεις ἐν τῷ γίνεσθαι τὸ εἶναι κέκτηνται, καὶ τὸ
<span class="lb" data-page="10.89" data-line="4" id="l10.89.4"></span>καθ’ ὁτιοῦν κινούμενον σῶμα κατ’ ἐκεῖνο πάσχει, καὶ ἡ κίνησις
<span class="lb" data-page="10.89" data-line="5" id="l10.89.5"></span>αὐτοῦ πάθος ἐστίν. οἱ μὲν οὖν παλαιοὶ καὶ τὰς ἐν τῷ
<span class="lb" data-page="10.89" data-line="6" id="l10.89.6"></span>κατὰ φύσιν ἔχειν ἁπάσας κινήσεις, ὅσαι γε μὴ δραστικαὶ,
<span class="lb" data-page="10.89" data-line="7" id="l10.89.7"></span>πάθη προσαγορεύουσιν, ὥσπερ οὖν ἐνεργείας τὰς δραστικὰς,
<span class="lb" data-page="10.89" data-line="8" id="l10.89.8"></span>οὕτω καὶ αὐτὰς τῶν αἰσθήσεων τὰς ἀλλοιώσεις ὁ Πλάτων
<span class="lb" data-page="10.89" data-line="9" id="l10.89.9"></span>ὀνομάζει πάθη· τοῖς νεωτέροις δ’ οὐκ οἶδ’ ὅπως δόξαν, ἐπὶ
<span class="lb" data-page="10.89" data-line="10" id="l10.89.10"></span>τῆς παρὰ φύσιν μόνης κινήσεως κεῖται τοὔνομα. ἰδίως μὲν
<span class="lb" data-page="10.89" data-line="11" id="l10.89.11"></span>οὖν τὸ πάθος ἐπὶ πάσης τῆς ἔξωθεν κινήσεως ἐλέγετο παρὰ
<span class="lb" data-page="10.89" data-line="12" id="l10.89.12"></span>τῶν παλαιῶν, ἤδη δὲ καταχρώμενοι καὶ τὰς ἐκ πάθους μὲν
<span class="lb" data-page="10.89" data-line="13" id="l10.89.13"></span>γεγενημένας τῶν διαθέσεων, οὐκέτι δ’ ἐν κινήσει, πάθη
<span class="lb" data-page="10.89" data-line="14" id="l10.89.14"></span>προσαγορεύουσιν· οὐ μὴν χρονιώτερόν γε οὐδὲ δυσλυτώτερον
<span class="lb" data-page="10.89" data-line="15" id="l10.89.15"></span>ἡ διάθεσις τῆς ἕξεως, ὥσπερ οὐδὲ ἡ ἀῤῥωστία· ἀλλ’ αἱ τοιαῦται
<span class="lb" data-page="10.89" data-line="16" id="l10.89.16"></span>νομοθεσίαι τῶν ὀνομάτων ὑπὸ τῶν νεωτέρων ἐπεισήχθησαν.
<span class="lb" data-page="10.89" data-line="17" id="l10.89.17"></span>εἴρηται δὲ ἐπιπλέον ὑπὲρ τῶν ἰατρικῶν ὀνομάτων ἑτέρωθι,
<span class="pb" data-page="10.90" id="p10.90"></span>
<span class="lb" data-page="10.90" data-line="1" id="l10.90.1"></span>καὶ νῦν οὐ τοῦτο πρόκειται σκοπεῖν, ἀλλ’ ὅπως ἡμεῖς
<span class="lb" data-page="10.90" data-line="2" id="l10.90.2"></span>χρησόμεθα, διελέσθαι μόνον ἀναγκαῖον ἔδοξε σαφηνείας ἕνεκα.
<span class="lb" data-page="10.90" data-line="3" id="l10.90.3"></span>τὴν γὰρ ἐναντίαν ὑγείᾳ διάθεσιν, ὑφ’ ἧς <span class="milestone ed1page" data-n="4.49" data-unit="ed1page" id="ed1page.4.49"></span>ἐνέργειαν λέγομεν
<span class="lb" data-page="10.90" data-line="4" id="l10.90.4"></span>βλάπτεσθαι, νόσημα μόνον προσαγορεύομεν, εἴτε πολυχρόνιος,
<span class="lb" data-page="10.90" data-line="5" id="l10.90.5"></span>εἴτε ὀλιγοχρόνιος, εἴτ’ ἐν ἀκαρεῖ χρόνῳ γίγνοιτο·
<span class="lb" data-page="10.90" data-line="6" id="l10.90.6"></span>τὰς δ’ ἄλλας ἁπάσας τὰς προηγουμένας τούτων ἐν αἰτίας
<span class="lb" data-page="10.90" data-line="7" id="l10.90.7"></span>λόγῳ διαθέσεις παρὰ φύσιν, αὐτὸ τοῦτο μόνον, αἰτίας, οὐ
<span class="lb" data-page="10.90" data-line="8" id="l10.90.8"></span>πάθη· τὰ δ’ ἑπόμενα ταύταις, ὅσα μὲν ἐνεργειῶν εἰσι βλάβαι,
<span class="lb" data-page="10.90" data-line="9" id="l10.90.9"></span>συμπτώματά τε καὶ πάθη, κατὰ ταὐτὰ δὲ καὶ τὰς ἀμέτρους
<span class="lb" data-page="10.90" data-line="10" id="l10.90.10"></span>ἐκκρίσεις ἢ ἐπισχέσεις· ὅσαι δὲ διαθέσεις, ὥσπερ καὶ
<span class="lb" data-page="10.90" data-line="11" id="l10.90.11"></span>ἡ ἄχροια, πρὸς τῷ τοῦ πάθους τε καὶ τοῦ συμπτώματος ὀνόματι
<span class="lb" data-page="10.90" data-line="12" id="l10.90.12"></span>διαθέσεις ὀνομάζομεν, ὥσπερ οὖν καί εἰσι. κοινὸν μὲν
<span class="lb" data-page="10.90" data-line="13" id="l10.90.13"></span>δὴ τούτων ἁπάντων τὸ παρὰ φύσιν καὶ τῶν αἰτίων καὶ τῶν
<span class="lb" data-page="10.90" data-line="14" id="l10.90.14"></span>νοσημάτων καὶ τῶν συμπτωμάτων· ἴδιον δὲ τῶν μὲν νοσημάτων
<span class="lb" data-page="10.90" data-line="15" id="l10.90.15"></span>τὸ βλάπτειν ἐνέργειαν, τῶν δὲ συμπτωμάτων τὸ τούτοις
<span class="lb" data-page="10.90" data-line="16" id="l10.90.16"></span>ἕπεσθαι, τῶν δὲ αἰτίων τὸ προηγεῖσθαι. οὔτ’ οὖν ὅστις
<span class="lb" data-page="10.90" data-line="17" id="l10.90.17"></span>κίνησιν εἶπε παρὰ φύσιν εἶναι τὴν νόσον οἶδεν ὃ λέγει,
<span class="lb" data-page="10.90" data-line="18" id="l10.90.18"></span>καθάπερ ἐν τῷ πρὸ τούτου λόγῳ διήλθομεν ἐνίους τῶν
<span class="pb" data-page="10.91" id="p10.91"></span>
<span class="lb" data-page="10.91" data-line="1" id="l10.91.1"></span>μεθοδικῶν οὕτως ἀφορίσασθαι προσθέντας ἐκ περιττοῦ τὸ
<span class="lb" data-page="10.91" data-line="2" id="l10.91.2"></span>ἐπίμονον· οὐδ’ ὅστις τροπὴν ἐκ τοῦ κατὰ φύσιν εἰς τὸ παρὰ
<span class="lb" data-page="10.91" data-line="3" id="l10.91.3"></span>φύσιν, οὐδὲν γὰρ μᾶλλον αἰτίας, ἢ νοσήματος, ἢ συμπτώματος
<span class="lb" data-page="10.91" data-line="4" id="l10.91.4"></span>ὁ λόγος· ἅπαντα γὰρ ταῦτα διαθέσεις εἰσὶ παρὰ φύσιν,
<span class="lb" data-page="10.91" data-line="5" id="l10.91.5"></span><span class="milestone ed2page" data-n="10.32" data-unit="ed2page" id="ed2page.10.32"></span>ἀλλ’ εἰ μὲν ὀλιγοχρόνια, δῆλον ὡς ὀξέα, εἰ δὲ δύσλυτα,
<span class="lb" data-page="10.91" data-line="6" id="l10.91.6"></span>χρόνια. διοίσει δ’ οὐδὲν ἢ νόσον, ἢ νόσημα λέγειν, ὥσπερ
<span class="lb" data-page="10.91" data-line="7" id="l10.91.7"></span>οὐδὲ πάθος, ἢ πάθημα· καὶ μὲν δὴ καὶ ὅτι τὸ πάθους ὄνομα
<span class="lb" data-page="10.91" data-line="8" id="l10.91.8"></span>καὶ κατὰ τοῦ νοσήματος ἐπιφέρουσιν οἱ παλαιοὶ, καθάπερ
<span class="lb" data-page="10.91" data-line="9" id="l10.91.9"></span>καὶ τὴν ἀῤῥωστίαν καὶ τὴν ἀσθένειαν, ἐπιδέδεικται καὶ τοῦτ’
<span class="lb" data-page="10.91" data-line="10" id="l10.91.10"></span>ἐν τοῖς περὶ τῶν ἰατρικῶν ὀνομάτων, καὶ ὡς οὐδὲν διαφέρει
<span class="lb" data-page="10.91" data-line="11" id="l10.91.11"></span>λέγειν ἀῤῥωστίαν ἢ ἀῤῥώστημα· καὶ μέν γε καὶ ὡς τοὺς νοσοῦντας
<span class="lb" data-page="10.91" data-line="12" id="l10.91.12"></span>αὐτοὺς οὐ νοσοῦντας μόνον, ἀλλὰ καὶ ἀῤῥωστοῦντας
<span class="lb" data-page="10.91" data-line="13" id="l10.91.13"></span>καὶ ἀσθενοῦντας καὶ κάμνοντας ὀνομάζουσιν, ἐπιδέδεικται
<span class="lb" data-page="10.91" data-line="14" id="l10.91.14"></span>δὲ καὶ τοῦτο δι’ ἐκείνων τῶν ὑπομνημάτων. λοιπὸν
<span class="lb" data-page="10.91" data-line="15" id="l10.91.15"></span>δ’ ἂν εἴη νῦν, οὗπερ ἕνεκα ταῦτ’ εἴρηται πάντα, προσθέντας
<span class="lb" data-page="10.91" data-line="16" id="l10.91.16"></span>ἐπί τι τῶν ἑξῆς ἤδη μετιέναι. τί δὲ τοῦτ’ ἔστιν; οὐκ
<span class="pb" data-page="10.92" id="p10.92"></span>
<span class="lb" data-page="10.92" data-line="1" id="l10.92.1"></span>ἄλλο τοῦ πολλάκις ἤδη καὶ πρόσθεν εἰνημένου, τοῦ πρῶτόν
<span class="lb" data-page="10.92" data-line="2" id="l10.92.2"></span>τε καὶ μάλιστα τοῦτο σπουδάζειν τοὺς ἰατροὺς, καὶ τοῦτο
<span class="lb" data-page="10.92" data-line="3" id="l10.92.3"></span>σχεδὸν αὐτῶν ἔργον ὑπάρχειν ἴδιον, ἐκκόπτειν τὰς νόσους·
<span class="lb" data-page="10.92" data-line="4" id="l10.92.4"></span>εὐθὺς γὰρ ἅμα τούτῳ καὶ ἡ βλάβη τῆς ἐνεργείας οἴχεται, καὶ
<span class="lb" data-page="10.92" data-line="5" id="l10.92.5"></span>τἄλλα συμπτώματα πάντα συναναιρεῖται. χρῄζουσι μὲν γὰρ
<span class="lb" data-page="10.92" data-line="6" id="l10.92.6"></span>πάντες οἱ ἄνθρωποι πρώτης καὶ μάλιστα τῆς κατὰ φύσιν
<span class="lb" data-page="10.92" data-line="7" id="l10.92.7"></span>ἐνεργείας, δι’ ἐκείνην δὲ καὶ τῆς ὑγείας· καὶ ἀποθέσθαι γε
<span class="lb" data-page="10.92" data-line="8" id="l10.92.8"></span>βούλονται τὴν βλάβην τῆς ἐνεργείας, καὶ διὰ τοῦτο καὶ τὴν
<span class="lb" data-page="10.92" data-line="9" id="l10.92.9"></span>νόσον· οὐ μὴν τῇ γε βλάβῃ τῆς ἐνεργείας, ἀλλὰ τῇ νόσῳ
<span class="lb" data-page="10.92" data-line="10" id="l10.92.10"></span>προσφέρουσι τὰ βοηθήματα, τουτέστι τῇ παρὰ φύσιν διαθέσει
<span class="lb" data-page="10.92" data-line="11" id="l10.92.11"></span>τῇ βλαπτούσῃ τὴν ἐνέργειαν. ὅστις οὖν οὐκ οἶδεν αὐτῶν
<span class="lb" data-page="10.92" data-line="12" id="l10.92.12"></span>τῶν κατὰ φύσιν ὑπαρχόντων τοῖς μορίοις τά τ’ ἄλλως συμβεβηκότα
<span class="lb" data-page="10.92" data-line="13" id="l10.92.13"></span>καὶ τὰ τῆς ἐνεργείας αἴτια διορίσαι, πῶς τοῦτον εἰκὸς
<span class="lb" data-page="10.92" data-line="14" id="l10.92.14"></span>ἐξευρεῖν τὴν διάθεσιν ὑφ’ ἧς πρώτως ἡ ἐνέργεια βλάπτεται;
<span class="lb" data-page="10.92" data-line="15" id="l10.92.15"></span>τὰ μὲν γὰρ ἄλλως συμβεβηκότα τοῖς σώμασι, κᾂν μυριάκις
<span class="lb" data-page="10.92" data-line="16" id="l10.92.16"></span>ἀλλοιωθείη, βλάπτειν τὴν ἐνέργειαν οὐ δύνανται, ἕως
<span class="lb" data-page="10.92" data-line="17" id="l10.92.17"></span>ἂν ὑφ’ ὧν ἐγίγνετο κατὰ φύσιν ἔχῃ πάντα· τούτων δ’
<span class="lb" data-page="10.92" data-line="18" id="l10.92.18"></span>εἴπερ τι κᾂν ἓν ἀλλοιωθῇ, βλαβῆναι τὴν ἐνέργειαν εὐθὺς ﻿
<span class="pb" data-page="10.93" id="p10.93"></span>
<span class="lb" data-page="10.93" data-line="1" id="l10.93.1"></span>ἀναγκαῖον εἰς τοσοῦτον εἰς ὅσον περ καὶ ὠφελεῖται κατὰ
<span class="lb" data-page="10.93" data-line="2" id="l10.93.2"></span>φύσιν ἔχοντος.
</p>
          </article>

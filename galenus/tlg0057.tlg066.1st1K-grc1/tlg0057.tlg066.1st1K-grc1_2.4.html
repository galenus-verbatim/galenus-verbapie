<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:2.4">
<span class="pb page1" data-page="10.93" id="p10.93"></span>
<span class="milestone ed1page page1" data-n="4.49" data-unit="ed1page" id="ed1page.4.49"></span>
<span class="milestone ed2page page1" data-n="10.32" data-unit="ed2page" id="ed2page.10.32"></span>
            <p>
<span class="lb" data-page="10.93" data-line="3" id="l10.93.3"></span>Ἐμοὶ μὲν οὖν εἴρηται τὸ πᾶν, καὶ δέδεικται
<span class="lb" data-page="10.93" data-line="4" id="l10.93.4"></span>σαφῶς ἤδη τοῖς γε δυναμένοις ἕπεσθαι λόγοις ἀληθέσιν, ὡς
<span class="lb" data-page="10.93" data-line="5" id="l10.93.5"></span>οὐκ ἐγχωρεῖ ὁπόσα τὰ πάντ’ ἐστὶ νοσήματα, μεθόδῳ περιλαβεῖν,
<span class="lb" data-page="10.93" data-line="6" id="l10.93.6"></span>εἰ μή τις εἰδείη ὁπόσα τὰ πάντ’ ἐστὶν ὑπάρχοντα κατὰ
<span class="lb" data-page="10.93" data-line="7" id="l10.93.7"></span>φύσιν ἔχοντι τῷ σώματι τῆς ἐνεργείας αἴτια· μανθάνειν δ’
<span class="lb" data-page="10.93" data-line="8" id="l10.93.8"></span>οὔπω δυνατόν ἐστι τῶν εἰρημένων οὐδὲν, ὅσοι σκαιότεροί τέ
<span class="lb" data-page="10.93" data-line="9" id="l10.93.9"></span>εἰσι καὶ ἀργοὶ τὴν διάνοιαν, ἢ τοῖς τῆς μεθοδικῆς αἱρέσεως
<span class="lb" data-page="10.93" data-line="10" id="l10.93.10"></span>λήροις ἐνετράφησαν. αὖθις οὖν κᾀκείνοις, ὃ καθόλου νῦν
<span class="lb" data-page="10.93" data-line="11" id="l10.93.11"></span>εἴρηται τοῖς συνετοῖς, ἐπέλθωμεν κατὰ μέρος, ἕν τι καὶ
<span class="lb" data-page="10.93" data-line="12" id="l10.93.12"></span>δεύτερον οἷον παραδείγματα τῷ λόγῳ προχειρισάμενοι. διὰ
<span class="lb" data-page="10.93" data-line="13" id="l10.93.13"></span>τί γὰρ ἡ γλῶττα τῶν χυμῶν αἰσθάνεται, τῶν δ’ ἄλλων μορίων
<span class="lb" data-page="10.93" data-line="14" id="l10.93.14"></span>οὐδέν; ἆρά γε διὰ χρόαν, ἢ διὰ τὴν θέσιν, ἢ διὰ τὸ
<span class="lb" data-page="10.93" data-line="15" id="l10.93.15"></span>μέγεθος, ἢ διὰ τὸ σχῆμα; πασχούσης γὰρ αὐτῆς, οἶμαι,
<span class="lb" data-page="10.93" data-line="16" id="l10.93.16"></span>καὶ μηκέτ’ αἰσθανομένης τῶν χυμῶν ἤτοι τὴν χρόαν ἐπανάξομεν
<span class="lb" data-page="10.93" data-line="17" id="l10.93.17"></span>εἰς τὸ κατὰ φύσιν, εἰ κατὰ ταύτην εἶχε τὴν ἐνέργειαν,
<span class="lb" data-page="10.93" data-line="18" id="l10.93.18"></span>ἢ τῶν ἄλλων ἕκαστον τῶν εἰρημένων, εἰ κατ’ ἐκεῖνο·
<span class="pb" data-page="10.94" id="p10.94"></span>
<span class="lb" data-page="10.94" data-line="1" id="l10.94.1"></span><span class="milestone ed2page" data-n="10.33" data-unit="ed2page" id="ed2page.10.33"></span>κᾂν εἰ κατ’ ἄλλο δέ τι παρὰ ταῦτα, δῆλον ὡς κατ’ ἐκεῖνο
<span class="lb" data-page="10.94" data-line="2" id="l10.94.2"></span>μόνον, εἴπερ ἂν αὐτὴν ἐπανάγοιμεν εἰς τὸ κατὰ φύσιν,
<span class="lb" data-page="10.94" data-line="3" id="l10.94.3"></span>οὐδὲν τῶν ἄλλων ἔτι δεησόμεθα. φέρε γὰρ ὅτι πυκνὴ τοῖς πόροις
<span class="lb" data-page="10.94" data-line="4" id="l10.94.4"></span>ἐστὶν εἰς τοσόνδε, διὰ ταῦτ’ αὐτὴν αἰσθάνεσθαι τῶν χυμῶν·
<span class="lb" data-page="10.94" data-line="5" id="l10.94.5"></span>ἆρ’ οὐ τὴν ἐκείνων συμμετρίαν μὲν, ὁπόθ’ ὑγιαίνουσι,
<span class="lb" data-page="10.94" data-line="6" id="l10.94.6"></span>φυλάξομεν, τὴν ἀμετρίαν δ’ αὖθις ὁπότε νοσοῦσιν, ἐπανορθωσόμεθα;
<span class="lb" data-page="10.94" data-line="7" id="l10.94.7"></span>φέρε δ’ εἰ οὕτως ἔτυχε, διότι συμμέτρως ἔχει
<span class="lb" data-page="10.94" data-line="8" id="l10.94.8"></span>θερμότητος, αἰσθητικὴν εἶναι τὴν γλῶτταν τῶν χυμῶν· ἆρ’
<span class="lb" data-page="10.94" data-line="9" id="l10.94.9"></span>οὐ κᾀνταῦθα πρόδηλον ὡς τῶν ἄλλων ἁπάντων ἀμελήσαντες,
<span class="lb" data-page="10.94" data-line="10" id="l10.94.10"></span>ἐκεῖνο φυλάξομεν αὐτῆς μόνον, ἀφ’ οὗ τὴν ἐνέργειαν
<span class="lb" data-page="10.94" data-line="11" id="l10.94.11"></span>ἐκέκτητο; φέρε δ’ εἰ ξηρότητός τε καὶ ὑγρότητος ὧδέ πως
<span class="lb" data-page="10.94" data-line="12" id="l10.94.12"></span>ἔχουσα, διὰ τοῦτ’ αἰσθάνοιτο, τίς οὐκ ἂν ἁπάντων τῶν ἄλλων
<span class="lb" data-page="10.94" data-line="13" id="l10.94.13"></span>ἀμελῶν εἰς τοῦτ’ ἀποβλέψει μόνον αὐτῆς, ὅπως μήθ’
<span class="lb" data-page="10.94" data-line="14" id="l10.94.14"></span>ὑγροτέρα τοῦ δέοντος ἔσται μήτε ξηροτέρα, τίς δ’ οὐκ ἂν
<span class="lb" data-page="10.94" data-line="15" id="l10.94.15"></span>εἴπερ τοῦτ’ ἐστιν ἀληθὲς, ἐξ ἑτοίμου συνελογίσατο δύο εἶναι
<span class="lb" data-page="10.94" data-line="16" id="l10.94.16"></span>τὰ πάντα τῆς γλώσσης νοσήματα, τὸ μὲν ὑγρὸν, τὸ δὲ ξηρόν;
<span class="lb" data-page="10.94" data-line="17" id="l10.94.17"></span>ὥσπερ αὖ καὶ εἰ θερμότητι καὶ ψυχρότητι συμμέτρῳ
<span class="lb" data-page="10.94" data-line="18" id="l10.94.18"></span>τὴν αἴσθησιν ἔχοι, τίς οὐκ ἂν κᾀνταῦθα δύο εἶναι τὰ νοσήματα
<span class="lb" data-page="10.94" data-line="19" id="l10.94.19"></span>αὐτῆς ἐνόησεν, ἀμετρίαν θερμότητός τε καὶ ψύξεως;
<span class="pb" data-page="10.95" id="p10.95"></span>
<span class="lb" data-page="10.95" data-line="1" id="l10.95.1"></span>ὥσπερ εἰ καὶ τῇ τῶν πόρων συμμετρίᾳ τὴν αἴσθησιν ἐκέκτητο,
<span class="lb" data-page="10.95" data-line="2" id="l10.95.2"></span>πρόχειρον ἦν δήπου κᾀνταῦθα λογίσασθαι πάντως ὑπὸ τῆς
<span class="lb" data-page="10.95" data-line="3" id="l10.95.3"></span>ἀμετρίας αὐτὴν βλαβήσεσθαι, διττὴν δὲ ταύτην ἔσεσθαι, πύκνωσίν
<span class="lb" data-page="10.95" data-line="4" id="l10.95.4"></span>τε καὶ μάνωσιν τῶν πόρων. ἆρ’ οὖν ἔτι λέγω πολλὰ
<span class="lb" data-page="10.95" data-line="5" id="l10.95.5"></span>τοὺς ἀναισθήτους ἐπάγων, εἰ καὶ μηδ’ ἄλλο, τοῦτο γοῦν ἐννοῆσαι,
<span class="lb" data-page="10.95" data-line="6" id="l10.95.6"></span>τὸ μὴ δύνασθαί τι μήθ’ εὑρεῖν μήτ’ ἀποδεῖξαι τὸ
<span class="lb" data-page="10.95" data-line="7" id="l10.95.7"></span>πλῆθος τῶν νοσημάτων, ἄνευ τοῦ γνῶναι, τίνα μὲν τῶν
<span class="lb" data-page="10.95" data-line="8" id="l10.95.8"></span>ὑπαρχόντων τοῖς μορίοις αἴτια τῆς ἐνεργείας ἐστὶ, τίνα δ’
<span class="lb" data-page="10.95" data-line="9" id="l10.95.9"></span>ἄλλως τούτοις συμβέβηκεν; ἢ καὶ δεύτερόν τι καὶ τρίτον ἔτι
<span class="lb" data-page="10.95" data-line="10" id="l10.95.10"></span>παράδειγμα προχειρίσομαι; πολλάκις γὰρ ὑπὸ τοῦ πλήθους
<span class="lb" data-page="10.95" data-line="11" id="l10.95.11"></span>αὐτῶν τιτρώσκονται τῶν ἀνοήτων αἱ ψυχαί. φέρε τοίνυν αὖθις
<span class="lb" data-page="10.95" data-line="12" id="l10.95.12"></span>ὡδί πως αὐτοὺς ἐρωτήσωμεν. ἆρ’ αἰσθάνεται τὸ σῶμα
<span class="lb" data-page="10.95" data-line="13" id="l10.95.13"></span>θερμῶν καὶ ψυχρῶν, καὶ σκληρῶν καὶ μαλακῶν, καὶ λείων
<span class="lb" data-page="10.95" data-line="14" id="l10.95.14"></span>καὶ τραχέων, καὶ ἁπλῶς ἁπάντων τῶν ἁπτῶν, ὅτι λευκὸν
<span class="lb" data-page="10.95" data-line="15" id="l10.95.15"></span>τὴν χρόαν ἐστὶν, ἢ ὅτι μέλαν, ἢ ὅτι πυῤῥὸν, ἢ ἁπλῶς εἰπεῖν
<span class="lb" data-page="10.95" data-line="16" id="l10.95.16"></span>ὅτι τοιόνδε τὴν χρόαν· ἢ κατ’ οὐδὲν μὲν τούτων, δι’
<span class="lb" data-page="10.95" data-line="17" id="l10.95.17"></span>ἄλλο δέ τι; πρόδηλον γὰρ οἶμαι παντὶ, τὸ φυλάττειν αὐτῷ
<span class="pb" data-page="10.96" id="p10.96"></span>
<span class="lb" data-page="10.96" data-line="1" id="l10.96.1"></span>χρῆναι μόνον ἐκεῖνο μέλλοντί γε αἰσθήσεσθαι καλῶς, ἐξ οὗπερ
<span class="lb" data-page="10.96" data-line="2" id="l10.96.2"></span>ἐκέκτητο μόνου τὸ καλῶς αἰσθάνεσθαι. εἰ μὲν γὰρ ἐκ τοὐ
<span class="lb" data-page="10.96" data-line="3" id="l10.96.3"></span>λευκὸν εἶναι τοῦτ’ ἐκέκτητο, περὶ παντὸς ἐχρῆν ποιεῖσθαι καὶ
<span class="lb" data-page="10.96" data-line="4" id="l10.96.4"></span>φυλάττειν τοῦτο καὶ φεύγειν τὸ μέλαν· εἰ δ’ ἔμπαλιν ἐκ τοῦ
<span class="lb" data-page="10.96" data-line="5" id="l10.96.5"></span>μέλαν ὑπάρχειν ἦν αἰσθητικὸν, ἀποδιδράσκειν ἐχρῆν, οἶμαι,
<span class="lb" data-page="10.96" data-line="6" id="l10.96.6"></span>καὶ δεδιέναι τὰς ἄλλας ἁπάσας χρόας· οὕτω δὲ καὶ εἰ διότι
<span class="lb" data-page="10.96" data-line="7" id="l10.96.7"></span>ξανθὸν ἢ πυῤῥόν ἐστι, διὰ τοῦτ’ αἰσθάνοιτο, φευκτέον ἐστὶν,
<span class="lb" data-page="10.96" data-line="8" id="l10.96.8"></span>οἶμαι, τὰς ἄλλας ἁπάσας χρόας, ὡς ἀναισθησίας ἢ δυσαισθησίας
<span class="lb" data-page="10.96" data-line="9" id="l10.96.9"></span>ἀπεργαστικάς. καὶ μὲν δὴ καὶ εἰ τῷ σκληρὸν εἶναι
<span class="lb" data-page="10.96" data-line="10" id="l10.96.10"></span>τὴν αἴσθησιν εἶχε, τῷ μαλακὸν γενέσθαι βλαβήσεται· καὶ
<span class="lb" data-page="10.96" data-line="11" id="l10.96.11"></span>εἰ τῷ <span class="milestone ed1page" data-n="4.50" data-unit="ed1page" id="ed1page.4.50"></span>πυκνὸν εἶναι, τῷ μανὸν ἀπεργασθῆναι· καὶ εἰ
<span class="lb" data-page="10.96" data-line="12" id="l10.96.12"></span>συμμετρίᾳ πόρων ᾐσθάνετο, πρὸς τῆς ἀμετρίας δήπου βλαβήσεται·
<span class="lb" data-page="10.96" data-line="13" id="l10.96.13"></span>καὶ καθόλου τοῦτ’ αὐτὸ μόνον ὑπάρχειν χρὴ πρὸς τὴν
<span class="lb" data-page="10.96" data-line="14" id="l10.96.14"></span>αἴσθησιν, ἀφ’ οὗ τὴν αἴσθησιν εἶχε, καὶ τοῦτ’ ἐπανορθοῦσθαι
<span class="lb" data-page="10.96" data-line="15" id="l10.96.15"></span>μόνον, ἐπειδὰν ἐξίσταται τῆς φύσεως, ὑφ’ οὗ τὴν αἴσθησιν
<span class="lb" data-page="10.96" data-line="16" id="l10.96.16"></span>βλάπτεται. ἆρ’ οὖν δεήσει τρίτου παραδείγματος, ἢ καὶ ταῦθ’
<span class="lb" data-page="10.96" data-line="17" id="l10.96.17"></span>ἱκανά; τοῖς μὲν συνετοῖς, οἶμαι, καὶ ταῦτ’ ἐστὶ περιττὰ,
<span class="lb" data-page="10.96" data-line="18" id="l10.96.18"></span>τὸ καθόλου συνιέναι δυναμένοις ἄνευ τῶν παραδειγμάτων
<span class="pb" data-page="10.97" id="p10.97"></span>
<span class="lb" data-page="10.97" data-line="1" id="l10.97.1"></span>ἀμαθέσι δὲ καὶ σκαιοῖς καὶ φιλονείκοις, ἴσως οὐδ’ εἰ τρίτον
<span class="lb" data-page="10.97" data-line="2" id="l10.97.2"></span>προστεθείη παράδειγμα, πλέον οὐδέν. ἀλλ’ ὅμως ἐπειδή περ
<span class="lb" data-page="10.97" data-line="3" id="l10.97.3"></span>εἴρηται δύο, <span class="milestone ed2page" data-n="10.34" data-unit="ed2page" id="ed2page.10.34"></span>καὶ κατατρίβουσιν ἀεὶ μάτην ἡμῶν τὸν
<span class="lb" data-page="10.97" data-line="4" id="l10.97.4"></span>χρόνον, εἴη ἂν καὶ νῦν οὐκ ἀπεικὸς ἓν αὐτοῖς ἔτι προσθεῖναι
<span class="lb" data-page="10.97" data-line="5" id="l10.97.5"></span>παράδειγμα. καὶ δὴ καὶ προβεβλήσθω μὲν ὅπως ἀπεπτοῦσαν
<span class="lb" data-page="10.97" data-line="6" id="l10.97.6"></span>ἐπανορθωσόμεθα γαστέρα· τὸν δὲ λόγον οὐ πρὸς
<span class="lb" data-page="10.97" data-line="7" id="l10.97.7"></span>τοὺς μεθοδικοὺς ἔτι μόνους, ἀλλ’ ἤδη καὶ πρὸς ἐκείνους ποιησόμεθα
<span class="lb" data-page="10.97" data-line="8" id="l10.97.8"></span>τῶν λογικῶν οἳ νομίζουσι μεθόδῳ τινὶ δύνασθαι
<span class="lb" data-page="10.97" data-line="9" id="l10.97.9"></span>καὶ λόγῳ τὴν τέχνην συστήσασθαι χωρὶς τοῦ γνῶναι τὴν
<span class="lb" data-page="10.97" data-line="10" id="l10.97.10"></span>πρώτην αἰτίαν τῆς ἐνεργείας, ἣν δὴ καὶ προσεχῆ καλεῖν εἰώθασιν.
<span class="lb" data-page="10.97" data-line="11" id="l10.97.11"></span>ἔστω δή τινα λέγειν, ἀπὸ γὰρ τῶν πρόχειρον ἐχόντων
<span class="lb" data-page="10.97" data-line="12" id="l10.97.12"></span>τὴν ἀτοπίαν ἄρξασθαι βέλτιον, ἵν’ ἐπαγάγωμεν αὐτοὺς, εἰ
<span class="lb" data-page="10.97" data-line="13" id="l10.97.13"></span>οἷόν τε, κατὰ βραχὺ πρὸς τὸ καὶ τῶν ἀμυδροτέρων αἰσθάνεσθαι·
<span class="lb" data-page="10.97" data-line="14" id="l10.97.14"></span>λέγειν οὖν ὑποκείσθω τινὰ διότι πολλαῖς ἐφεξῆς
<span class="lb" data-page="10.97" data-line="15" id="l10.97.15"></span>ἡμέραις ὅδε τις ἄνθρωπος ὁ νῦν ἀπεπτῶν, ἐπὶ γάλακτος μόνου
<span class="lb" data-page="10.97" data-line="16" id="l10.97.16"></span>διαιτηθεὶς, ἠλλοίωσε τὸ τῆς γαστρὸς χρῶμα, καὶ λευκὸν
<span class="lb" data-page="10.97" data-line="17" id="l10.97.17"></span>ἐποίησεν ἀντ’ ἐρυθροῦ, διὰ τοῦτ’ αὐτῷ βεβλάφθαι τὴν
<span class="lb" data-page="10.97" data-line="18" id="l10.97.18"></span>ἐνέργειαν· οἶμαί σε γελᾷν ἤδη, καὶ δικαίως γελᾷν· ἀλλ’ εἴπερ ﻿
<span class="pb" data-page="10.98" id="p10.98"></span>
<span class="lb" data-page="10.98" data-line="1" id="l10.98.1"></span>εἰδείης, ὡς ἴσον ἐστὶ καὶ τούτῳ περὶ χρωμάτων εἰπεῖν ὁτιοῦν
<span class="lb" data-page="10.98" data-line="2" id="l10.98.2"></span>ἄνευ τοῦ προσθεῖναι τὴν ἀπόδειξιν καὶ σοὶ περὶ τῆς τῶν
<span class="lb" data-page="10.98" data-line="3" id="l10.98.3"></span>πόρων, εἰ οὕτως ἔτυχε, συμμετρίας, ἢ ἄλλης ἡστινοσοῦν
<span class="lb" data-page="10.98" data-line="4" id="l10.98.4"></span>διαθέσεως, οὐκ οἶμαί σε γελάσειν εὐλόγως· ἢ γὰρ κᾀπὶ σαυτῷ
<span class="lb" data-page="10.98" data-line="5" id="l10.98.5"></span>τὸν γέλωτα κίνησον, ἢ μηδ’ ἐφ’ ἑτέρῳ. ἔστω γὰρ ἰταμὸν
<span class="lb" data-page="10.98" data-line="6" id="l10.98.6"></span>εἶναι τὸν τὸ χρῶμα τῆς γαστρὸς αἰτιώμενον τοῦ μὴ πέττειν
<span class="lb" data-page="10.98" data-line="7" id="l10.98.7"></span>καλῶς καὶ φάσκειν ὡς ἐπειδὴ κατὰ φύσιν ἔχουσα, τὴν χρόαν
<span class="lb" data-page="10.98" data-line="8" id="l10.98.8"></span>ἐνερευθής ἐστι, νῦν δ’ ἀπειργάσθη λευκὴ ἀκριβῶς, διὰ τοῦτ’
<span class="lb" data-page="10.98" data-line="9" id="l10.98.9"></span>ἀπεπτήσειν ἐξ ἀνάγκης αὐτὴν, ἡδέως ἂν ἀκούσαιμί σου τὴν
<span class="lb" data-page="10.98" data-line="10" id="l10.98.10"></span>πρὸς τοῦτον ἀντιλογίαν· ἐγὼ μὲν γὰρ οὐδ’ ἐπινοῆσαι δύναμαι
<span class="lb" data-page="10.98" data-line="11" id="l10.98.11"></span>τρόπον ἕτερον αὐτῆς, ἄνευ τοῦ κελεῦσαι τῷ ταῦτ’ εἰπόντι
<span class="lb" data-page="10.98" data-line="12" id="l10.98.12"></span>δεῖξαι πρότερον, εἰ διὰ τὴν χρόαν ὅλως ἐνεργεῖ κατὰ φύσιν ἡ
<span class="lb" data-page="10.98" data-line="13" id="l10.98.13"></span>γαστήρ· σὺ δὲ εἴπερ ἔχεις, ἡδέως ἂν ἀκούσαιμί σου. ἀλλ’
<span class="lb" data-page="10.98" data-line="14" id="l10.98.14"></span>οὔτε ἔχεις οὔθ’ ἕξεις εἰπεῖν ἕτερόν τινα τρόπον ἀντιλογίας
<span class="lb" data-page="10.98" data-line="15" id="l10.98.15"></span>πρὸς τὸν τὴν χροιὰν αἰτιώμενον τῆς ἀπεψίας ἀλλ’ ἢ τὴν
<span class="lb" data-page="10.98" data-line="16" id="l10.98.16"></span>πρόκλησιν τοῦ δεῖξαι πῶς ἐκ τοῦ κατὰ φύσιν χρώματος ἡ
<span class="lb" data-page="10.98" data-line="17" id="l10.98.17"></span>γαστὴρ εἶχε τὸ πέττειν. εἶτ’ ἐκεῖνος μὲν οὐ πιστευθήσεται τὴν
<span class="lb" data-page="10.98" data-line="18" id="l10.98.18"></span>χρόαν αἰτιώμενος τῆς ἀπεψίας, πρὶν δεῖξαι κατὰ τοῦτ’ ἐνεργοῦσαν
<span class="pb" data-page="10.99" id="p10.99"></span>
<span class="lb" data-page="10.99" data-line="1" id="l10.99.1"></span>αὐτὴν, σὺ δ’ ἤτοι τὴν ἀμετρίαν λέγων τῶν πόρων
<span class="lb" data-page="10.99" data-line="2" id="l10.99.2"></span>ἢ ὁτιοῦν ἄλλο πιστευθήσῃ πρὸ τοῦ δεῖξαι πῶς ἐνεργεῖ κατὰ
<span class="lb" data-page="10.99" data-line="3" id="l10.99.3"></span>τὴν ἐν ἐκείνῳ τῷ γένει συμμετρίαν; ἀλλ’ οὐδὲ τοῦτο λέγω,
<span class="lb" data-page="10.99" data-line="4" id="l10.99.4"></span>φησὶν, οὐδ’ ἄλλο τι τὸ προσεχὲς τῆς πέψεως αἴτιον, ἀλλ’
<span class="lb" data-page="10.99" data-line="5" id="l10.99.5"></span>ὅλως ἀγνοεῖν ὁμολογῶ. καὶ μὴν εἰ τῷ μὲν τὴν χρόαν αἰτιωμένῳ
<span class="lb" data-page="10.99" data-line="6" id="l10.99.6"></span>τῆς ἐνεργείας ἀναγκαῖόν ἐστι καὶ τῆς βλάβης αἰτιᾶσθαι,
<span class="lb" data-page="10.99" data-line="7" id="l10.99.7"></span>τῷ δὲ τὴν συμμετρίαν τῶν πόρων, καὶ τούτῳ τὴν ἀμετρίαν
<span class="lb" data-page="10.99" data-line="8" id="l10.99.8"></span>τῶν αὐτῶν τούτων πόρων· καὶ τῷ τὴν εὐκρασίαν τῶν τεττάρων
<span class="lb" data-page="10.99" data-line="9" id="l10.99.9"></span>ποιοτήτων, θερμότητος καὶ ψυχρότητος καὶ ὑγρότητος
<span class="lb" data-page="10.99" data-line="10" id="l10.99.10"></span>καὶ ξηρότητος, καὶ τούτῳ τὴν δυσκρασίαν τῶν αὐτῶν· ἀναγκαῖον
<span class="lb" data-page="10.99" data-line="11" id="l10.99.11"></span>ἔσται καὶ σοὶ τὸ κατὰ φύσιν ὑποθεμένῳ πρότερον, οὕτως
<span class="lb" data-page="10.99" data-line="12" id="l10.99.12"></span>ἐξευρεῖν τὸ παρὰ φύσιν, εἰ δὲ μὴ γινώσκεις τὸ κατὰ φύσιν, οὐδὲ
<span class="lb" data-page="10.99" data-line="13" id="l10.99.13"></span>τὸ παρὰ φύσιν οἶσθα· καὶ γὰρ δὴ καὶ ὑμῶν αὐτῶν ἀκούω λεγόντων
<span class="lb" data-page="10.99" data-line="14" id="l10.99.14"></span>πρὸς τοὺς ἐμπειρικοὺς ἰατροὺς ὡς οὐκ ἐνδέχεται γνῶναι
<span class="lb" data-page="10.99" data-line="15" id="l10.99.15"></span>τὸ παρὰ φύσιν, εἰ μὴ πρότερον εἰδείη τις τὸ κατὰ φύσιν. ἀλλὰ
<span class="lb" data-page="10.99" data-line="16" id="l10.99.16"></span>γιγνώσκω, φησὶ, τὸ κατὰ φύσιν· ἆρά γε σύμπαν, ἢ μέρος αὐτοῦ
<span class="pb" data-page="10.100" id="p10.100"></span>
<span class="lb" data-page="10.100" data-line="1" id="l10.100.1"></span>τι; καὶ τουτὶ τὸ μέρος ὃ γινώσκεις ἆρά γε τὸ τῆς ἐνεργείας ἐστὶν
<span class="lb" data-page="10.100" data-line="2" id="l10.100.2"></span>αἴτιον, ἢ ἄλλως ὑπάρχει τῇ γαστρί; τί γὰρ δὴ καὶ γινώσκεις;
<span class="lb" data-page="10.100" data-line="3" id="l10.100.3"></span>αὐτῆς θέσιν δηλαδὴ καὶ μέγεθος καὶ πλοκὴν καὶ διάπλασιν·
<span class="lb" data-page="10.100" data-line="4" id="l10.100.4"></span><span class="milestone ed2page" data-n="10.35" data-unit="ed2page" id="ed2page.10.35"></span>ἀλλ’ οὐδὲν τούτων ἐστὶ τῆς ἐνεργείας αἴτιον. ἀλλ’ οὐδὲ
<span class="lb" data-page="10.100" data-line="5" id="l10.100.5"></span>ἀγνοεῖταί τι τούτων τοῖς ἐμπειρικοῖς, ὁμολογοῦσί τε γὰρ
<span class="lb" data-page="10.100" data-line="6" id="l10.100.6"></span>χρῆσθαι τῇ κατὰ περίπτωσιν ἀνατομῇ καὶ ταῦτ’ ἐξ ἐκείνης
<span class="lb" data-page="10.100" data-line="7" id="l10.100.7"></span>μανθάνειν, οὐ μὴν ἐνεργείας τε καὶ χρείας μορίων. ἀλλ’ οἶδα,
<span class="lb" data-page="10.100" data-line="8" id="l10.100.8"></span>φησὶ, καὶ τὴν ἐνέργειαν· ἔστι γὰρ περιστολὴ καὶ τρίψις. ἀλλ’
<span class="lb" data-page="10.100" data-line="9" id="l10.100.9"></span>εἰ μὴ τὴν αἰτίαν εἰδείης αὐτῆς, οὐκ εἴσῃ τὴν νόσον· εἰ γὰρ ἡ
<span class="lb" data-page="10.100" data-line="10" id="l10.100.10"></span>εὐκρασία τῶν τεττάρων ποιοτήτων αἰτία τῆς ἐνεργείας ἐστὶν,
<span class="lb" data-page="10.100" data-line="11" id="l10.100.11"></span>ἡ δυσκρασία πάντως τῆς βλάβης αἰτία ἔσται· σὺ δ’ οἴει
<span class="lb" data-page="10.100" data-line="12" id="l10.100.12"></span>φλεγμονὴν καὶ σκίῤῥον, οἴδημά τε καὶ ἀπόστημα, καὶ τἄλλα
<span class="lb" data-page="10.100" data-line="13" id="l10.100.13"></span>ὅσα τοῖς ὀφθαλμοῖς ἰδεῖν ἔστι, μόνα τῆς γαστρὸς εἶναι παθήματα·
<span class="lb" data-page="10.100" data-line="14" id="l10.100.14"></span>καίτοι γ’ οὐδὲ ταῦτα τοῖς ἐμπειρικοῖς ὁμοίως ὀφθαλμοῖς
<span class="lb" data-page="10.100" data-line="15" id="l10.100.15"></span>μόνοις καὶ χερσὶ καὶ ταῖς ἄλλαις αἰσθήσεσι καταμανθάνεις,
<span class="lb" data-page="10.100" data-line="16" id="l10.100.16"></span>ἀλλ’ ἐπὶ τὴν οὐσίαν αὐτῶν ἀνέρχεσθαι πειρᾷ, καὶ
<span class="lb" data-page="10.100" data-line="17" id="l10.100.17"></span>ταύτην ἐξευρίσκειν ἀκριβῶς, οὐκ ἀρκούμενος τοῖς φαινομένοις
<span class="lb" data-page="10.100" data-line="18" id="l10.100.18"></span>αἰσθήσει συμπτώμασιν, ἃ τοῖς ἐμπειρικοῖς ὁρίζει τε καὶ
<span class="pb" data-page="10.101" id="p10.101"></span>
<span class="lb" data-page="10.101" data-line="1" id="l10.101.1"></span>περιγράφει τὴν συνδρομήν· οὕτω γὰρ ἀξιοῦσιν ὀνομάζειν
<span class="lb" data-page="10.101" data-line="2" id="l10.101.2"></span>αὐτοὶ τὸ τῶν συμπτωμάτων ἄθροισμα τῶν ὑπαρχόντων τῷ
<span class="lb" data-page="10.101" data-line="3" id="l10.101.3"></span>πεπονθότι τόπῳ. καὶ τὴν ἔνδειξίν γε τῆς θεραπείας οὐκ
<span class="lb" data-page="10.101" data-line="4" id="l10.101.4"></span>ἐκ τῶν φαινομένων λαμβάνεις συμπτωμάτων· οὐδὲ γὰρ εἰ
<span class="lb" data-page="10.101" data-line="5" id="l10.101.5"></span>παρὰ φύσιν ὄγκος, οὐδ’ εἰ ἀντίτυπος, οὐδ’ εἰ ὀδυνηρὸς, οὐδ’
<span class="lb" data-page="10.101" data-line="6" id="l10.101.6"></span>εἰ ἐρυθρὸς, ἀλλ’ εἰ σφήνωσις ἐν τοῖς πέρασι τῶν ἀρτηριῶν
<span class="lb" data-page="10.101" data-line="7" id="l10.101.7"></span>ἐπὶ παρεμπτώσει σκοπεῖς καὶ τὴν θεραπείαν, ὡς αὐτὸς ἔφης,
<span class="lb" data-page="10.101" data-line="8" id="l10.101.8"></span>πρὸς τοῦτ’ ἀναφέρων ἐξευρίσκεις. ἢ γὰρ οὐχ οὗτος ὁ Ἐρασιστράτου
<span class="lb" data-page="10.101" data-line="9" id="l10.101.9"></span>τρόπος τῆς διδασκαλίας ἐν τοῖς περὶ πυρετῶν, ὥσπερ
<span class="lb" data-page="10.101" data-line="10" id="l10.101.10"></span>αὖ Διοκλέους μὲν ἕτερος, Πραξαγόρου δ’ ἄλλος, Ἀσκληπιάδου
<span class="lb" data-page="10.101" data-line="11" id="l10.101.11"></span>δ’ ἄλλος; ὥστ’ οὐκ ἀπὸ τῶν περὶ τὸ φλεγμαῖνον
<span class="lb" data-page="10.101" data-line="12" id="l10.101.12"></span>μέρος φαινομένων συμπτωμάτων ἡ ἔνδειξις αὐτοῖς γίγνεται
<span class="lb" data-page="10.101" data-line="13" id="l10.101.13"></span>τῶν βοηθημάτων, ἀλλ’ ἀπὸ τῆς οὐσίας αὐτῆς· οὐ γὰρ εἰ
<span class="lb" data-page="10.101" data-line="14" id="l10.101.14"></span>παρὰ φύσιν ὄγκος, οὐδ’ εἰ ἀντίτυπος, οὐδ’ εἰ πόνος σφυγμώδης,
<span class="lb" data-page="10.101" data-line="15" id="l10.101.15"></span>ἀλλ’ εἰ παρέμπτωσίς τε καὶ σφήνωσις ἐν τοῖς ἐσχάτοις
<span class="lb" data-page="10.101" data-line="16" id="l10.101.16"></span>τῶν ἀρτηριῶν, ἢ ἔμφραξις ἐν τοῖς πέρασι τῶν φλεβῶν,
<span class="lb" data-page="10.101" data-line="17" id="l10.101.17"></span>ἢ σῆψίς τις τῶν χυμῶν, ἢ λόγῳ θεωρητῶν ὄγκων ἔντασις,
<span class="lb" data-page="10.101" data-line="18" id="l10.101.18"></span>ἐν λόγῳ θεωρητοῖς ἀραιώμασιν ἐπισκοποῦνται. ὥστε ἕκαστος
<span class="pb" data-page="10.102" id="p10.102"></span>
<span class="lb" data-page="10.102" data-line="1" id="l10.102.1"></span>τούτων ἀπὸ τῶν τῆς διαθέσεως τοῦ φλεγμαίνοντος μέρους,
<span class="lb" data-page="10.102" data-line="2" id="l10.102.2"></span>οὐκ ἀπὸ τῶν ἑπομένων αὐτῇ συμπτωμάτων ἔνδειξιν
<span class="lb" data-page="10.102" data-line="3" id="l10.102.3"></span>τῶν βοηθημάτων λαμβάνει. κατὰ τὸν αὐτὸν, οἶμαι, τρόπον
<span class="lb" data-page="10.102" data-line="4" id="l10.102.4"></span>καὶ ὅστις αἰτιᾶται τὸ θερμὸν καὶ ψυχρὸν καὶ τὸ ξηρὸν καὶ
<span class="lb" data-page="10.102" data-line="5" id="l10.102.5"></span>τὸ ὑγρόν· ἀλλ’ οὗτος μὲν εἰ καὶ χωρὶς φλεγμονῆς, ἢ ἕλκους, ἢ
<span class="lb" data-page="10.102" data-line="6" id="l10.102.6"></span>ἀποστήματος, ἤ τινος ἑτέρου τοιούτου, μόνῳ τῷ ψυχρὰ γεγονέναι
<span class="lb" data-page="10.102" data-line="7" id="l10.102.7"></span>μὴ πέπτοι καλῶς ἡ γαστὴρ, εὐπορεῖ τῶν βοηθημάτων·
<span class="lb" data-page="10.102" data-line="8" id="l10.102.8"></span>οἱ δὲ τὰς φλεγμονὰς καὶ τοὺς σκίῤῥους καὶ τἄλλα ὅσα
<span class="lb" data-page="10.102" data-line="9" id="l10.102.9"></span>τοῖς ὀφθαλμοῖς ἔστι θεάσασθαι μόνα νομίζοντες εἶναι νοσήματα,
<span class="lb" data-page="10.102" data-line="10" id="l10.102.10"></span>γελοίως πάνυ τὰς χωρὶς τούτων ἀπεψίας ἀτονίᾳ τῆς
<span class="lb" data-page="10.102" data-line="11" id="l10.102.11"></span>κοιλίας γίγνεσθαί φασιν, ὥσπερ διάθεσίν τινα λέγοντες τὴν
<span class="lb" data-page="10.102" data-line="12" id="l10.102.12"></span>ἀτονίαν ἰδίαν ἐξαίρετον, ἀλλ’ οὐχ ὥσπερ καὶ τοῖς ἐκπυϊσκομένοις
<span class="lb" data-page="10.102" data-line="13" id="l10.102.13"></span>τε καὶ σκιῤῥουμένοις καὶ φλεγμαίνουσι καὶ ἄλλως ὁπωσοῦν
<span class="lb" data-page="10.102" data-line="14" id="l10.102.14"></span>πεπονθόσιν ὑπάρχειν. πάντα γὰρ ταῦτα τὰ πάθη, κᾂν
<span class="lb" data-page="10.102" data-line="15" id="l10.102.15"></span>ἐν γαστρὶ κᾂν ἐν ἥπατι κᾂν ἐν θώρακι κᾂν ἐν ὁτῳδήποτε
<span class="lb" data-page="10.102" data-line="16" id="l10.102.16"></span>γένηται, παραχρῆμα τὸ μέρος ἀτονώτερον<span class="milestone ed1page" data-n="4.51" data-unit="ed1page" id="ed1page.4.51"></span> ἐργάζεται περὶ
<span class="lb" data-page="10.102" data-line="17" id="l10.102.17"></span>τὴν ἰδίαν ἐνέργειαν· ἀλλ’ οὐ τοῦτ’ ἄρ’ ἦν αὔταρκες αὐτοῖς
<span class="lb" data-page="10.102" data-line="18" id="l10.102.18"></span>εἰς τὴν τῶν βοηθημάτων ἔνδειξιν, ἢ μάτην ζητοῦσι τὰς διαθέσεις, ﻿
<span class="pb" data-page="10.103" id="p10.103"></span>
<span class="lb" data-page="10.103" data-line="1" id="l10.103.1"></span>ἀλλ’ ἐπ’ αὐτὴν ἀνέρχονται τὴν οὐσίαν τοῦ νοσήματος,
<span class="lb" data-page="10.103" data-line="2" id="l10.103.2"></span>ὡς οὐκ ἐνὸν ἄλλως εὐπορῆσαι τῆς προσηκούσης ἰάσεως.
<span class="lb" data-page="10.103" data-line="3" id="l10.103.3"></span>οὔκουν ἔτι τὸν ἔλεγχον ἐξ ἡμῶν ἀναμένουσιν, ἀλλ’ αὐτοὶ
<span class="lb" data-page="10.103" data-line="4" id="l10.103.4"></span>σφᾶς αὐτοὺς ἐξελέγχουσιν οἱ τὴν ἀτονίαν εἶναι λέγοντες τὸ
<span class="lb" data-page="10.103" data-line="5" id="l10.103.5"></span>πάθος, ἐν οἷς οὐδὲν ὧν ἐκεῖνοι παθῶν ὡρίσαντο πεπονθυίας
<span class="lb" data-page="10.103" data-line="6" id="l10.103.6"></span>τῆς γαστρὸς ἀπεπτεῖ τὸ ζῶον. οὔτε γὰρ ἴδιον, ἀλλὰ
<span class="lb" data-page="10.103" data-line="7" id="l10.103.7"></span>κοινὸν ἁπάντων λέγουσι, <span class="milestone ed2page" data-n="10.36" data-unit="ed2page" id="ed2page.10.36"></span>καὶ τὴν θεραπείαν οὐδὲ κατ’
<span class="lb" data-page="10.103" data-line="8" id="l10.103.8"></span>αὐτοὺς ἐκείνους δυνάμενον ἐνδείξασθαι εὐλόγως. ὄνομα γάρ
<span class="lb" data-page="10.103" data-line="9" id="l10.103.9"></span>ἐστι ψιλὸν τὸ ῥωννύναι τὴν ἀτονίαν, καὶ οἷον σκοπὸς μᾶλλον,
<span class="lb" data-page="10.103" data-line="10" id="l10.103.10"></span>οὐ θεραπεία. τί γὰρ χρὴ ποιοῦντας ῥώμην ἐντιθέναι
<span class="lb" data-page="10.103" data-line="11" id="l10.103.11"></span>τοῖς ἀῤῥωστροῖσι περὶ τὴν ἐνέργειαν οὐ λέγουσιν. ἐν τούτῳ
<span class="lb" data-page="10.103" data-line="12" id="l10.103.12"></span>δ’ ἦν ἡ θεραπεία. καὶ χωρὶς τοῦ τὴν διάθεσιν εὑρεθῆναι τῆς
<span class="lb" data-page="10.103" data-line="13" id="l10.103.13"></span>γαστρὸς εὐπορῆσαι βοηθημάτων ἀδύνατον· εἰ μὲν γὰρ
<span class="lb" data-page="10.103" data-line="14" id="l10.103.14"></span>ἔψυκται, θερμαντέον, εἰ δ’ ὕγρανται, ξηραντέον· ὡσαύτως
<span class="lb" data-page="10.103" data-line="15" id="l10.103.15"></span>δὲ καὶ εἰ μὲν ἀμέτρως τεθέρμανται, ψυκτέον, εἰ δ’ ἐξήρανται,
<span class="lb" data-page="10.103" data-line="16" id="l10.103.16"></span>ὑγραντέον. οὗτοι μὲν ἁπλοῖ τρόποι τῆς ἰάσεως
<span class="lb" data-page="10.103" data-line="17" id="l10.103.17"></span>τέτταρες. ἕτεροι δὲ τέτταρες σύνθετοι, εἰ μὲν ψυχροτέρα καὶ
<span class="lb" data-page="10.103" data-line="18" id="l10.103.18"></span>ξηροτέρα τὴν κρᾶσιν ἡ γαστὴρ ἐγένετο, θερμαντέον τ’ ἐστὶ
<span class="pb" data-page="10.104" id="p10.104"></span>
<span class="lb" data-page="10.104" data-line="1" id="l10.104.1"></span>καὶ ὑγραντέον αὐτήν· εἰ δὲ ὑγροτέρα καὶ θερμοτέρα, ξηραντέον
<span class="lb" data-page="10.104" data-line="2" id="l10.104.2"></span>τέ ἐστι καὶ ψυκτέον· οὕτω δὲ καὶ εἰ μὲν θερμοτέρα τε
<span class="lb" data-page="10.104" data-line="3" id="l10.104.3"></span>καὶ ξηροτέρα, ψυκτέον τε καὶ ὑγραντέον, εἰ δ’ ὑγροτέρα τε
<span class="lb" data-page="10.104" data-line="4" id="l10.104.4"></span>καὶ ψυχροτέρα, ξηραντέον τε καὶ θερμαντέον· ὥστε καὶ αἱ
<span class="lb" data-page="10.104" data-line="5" id="l10.104.5"></span>διαθέσεις ὀκτὼ τῆς γαστρὸς, αὐτῆς, ὡς ἐκεῖνοι λέγουσιν, ἀτονίας
<span class="lb" data-page="10.104" data-line="6" id="l10.104.6"></span>αἰτίαι, καὶ οἱ τρόποι τῆς ἰάσεως ὀκτώ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:2.6">
<span class="pb page1" data-page="10.115" id="p10.115"></span>
<span class="milestone ed1page page1" data-n="4.52" data-unit="ed1page" id="ed1page.4.52"></span>
<span class="milestone ed2page page1" data-n="10.39" data-unit="ed2page" id="ed2page.10.39"></span>
            <p>
<span class="lb" data-page="10.115" data-line="5" id="l10.115.5"></span><span class="milestone ed2page" data-n="10.40" data-unit="ed2page" id="ed2page.10.40"></span>Ἐάσαντες οὖν αὐτοὺς, πάλιν ἐπὶ τὸ
<span class="lb" data-page="10.115" data-line="6" id="l10.115.6"></span>προκείμενον ἴωμεν. ἔστι τὸ προκείμενον ἐξ ἀρχῆς, ὡς εἰ μή
<span class="lb" data-page="10.115" data-line="7" id="l10.115.7"></span>τις ἅπαντα τὸν ἀριθμὸν τῶν νοσημάτων <span class="milestone ed1page" data-n="4.53" data-unit="ed1page" id="ed1page.4.53"></span>ἐξεύροι μεθόδῳ,
<span class="lb" data-page="10.115" data-line="8" id="l10.115.8"></span>πταίσει μέγιστον πταῖσμα κατὰ τὴν ἀρχὴν εὐθὺς αὐτῆς τῆς
<span class="lb" data-page="10.115" data-line="9" id="l10.115.9"></span>θεραπευτικῆς μεθόδου· πρόδηλον γὰρ ὡς τοσούτους χρὴ τρόπους
<span class="lb" data-page="10.115" data-line="10" id="l10.115.10"></span>εἶναι τῆς ἰάσεως ὅσαιπερ καὶ αἱ τῶν νοσημάτων ἰδέαι.
<span class="lb" data-page="10.115" data-line="11" id="l10.115.11"></span>τὸ τοίνυν μήτ’ ἄπειρα ποιῆσαι τὰ νοσήματα ταῖς κατὰ μέρος
<span class="lb" data-page="10.115" data-line="12" id="l10.115.12"></span>ἰδιότησι προσέχοντας μήτ’ εὐθὺς ἐν τοῖς πρώτοις καταμεῖναι
<span class="lb" data-page="10.115" data-line="13" id="l10.115.13"></span>γένεσιν οὐ τοῦ τυχόντος ἐστὶν, ἀλλ’ ἀνδρὸς, ὡς καὶ
<span class="lb" data-page="10.115" data-line="14" id="l10.115.14"></span>πρόσθεν ἐδείκνυτο, πάνυ γεγυμνασμένου κατὰ τὰς διαιρετικὰς
<span class="lb" data-page="10.115" data-line="15" id="l10.115.15"></span>μεθόδους. ἀρχὴ δὲ τῆς διαιρέσεως αὐτῶν, ὥς που καὶ
<span class="lb" data-page="10.115" data-line="16" id="l10.115.16"></span>τοῦτ’ ἐλέγετο, τὸν λόγον τῆς οὐσίας τοῦ διαιρουμένου
<span class="lb" data-page="10.115" data-line="17" id="l10.115.17"></span>πράγματος ἀφορίσασθαι. καὶ τοίνυν ἐδείκνυτο πάντως μὲν
<span class="lb" data-page="10.115" data-line="18" id="l10.115.18"></span>ἕν τι τῶν παρὰ φύσιν ὑπαρχόντων νόσημα. τεττάρων δ’
<span class="lb" data-page="10.115" data-line="19" id="l10.115.19"></span>ὄντων τῶν παρὰ φύσιν, ἤτοι τῆς βεβλαμμένης ἐνεργείας,
<span class="pb" data-page="10.116" id="p10.116"></span>
<span class="lb" data-page="10.116" data-line="1" id="l10.116.1"></span>ἢ τῆς ἐργαζομένης αὐτὴν διαθέσεως, ἢ τὴν ταύτην ποιούσης
<span class="lb" data-page="10.116" data-line="2" id="l10.116.2"></span>αἰτίας, ἢ τῶν ἑπομένων αὐτῇ συμπτωμάτων, εἴτε τὴν
<span class="lb" data-page="10.116" data-line="3" id="l10.116.3"></span>βλάβην τῆς ἐνεργείας εἴτε καὶ τὴν ἐργαζομένην αὐτὴν διάθεσιν
<span class="lb" data-page="10.116" data-line="4" id="l10.116.4"></span>ἐθέλοι τις ὀνομάζειν νόσον, οὐδὲν τοῦτο τὴν θεραπευτικὴν
<span class="lb" data-page="10.116" data-line="5" id="l10.116.5"></span>μέθοδον ὑπαλλάττειν ἐδείκνυμεν, εἰ τοῦθ’ ἓν μόνον
<span class="lb" data-page="10.116" data-line="6" id="l10.116.6"></span>γιγνώσκοι, τὸ τὴν πρώτην θεραπείαν, ἣν δήπου καὶ προσεχῆ
<span class="lb" data-page="10.116" data-line="7" id="l10.116.7"></span>καλοῦσιν ἔνιοι, τῆς τὴν ἐνέργειαν ἐμποδιζούσης εἶναι
<span class="lb" data-page="10.116" data-line="8" id="l10.116.8"></span>διαθέσεως. ἐπιδεδεῖχθαι δ’ ἡμῖν ἐλέγομεν ὡς ταύτην εὐλογώτερον
<span class="lb" data-page="10.116" data-line="9" id="l10.116.9"></span>εἴη προσαγορεύειν νόσημα, μὴ μέντοι κωλύειν
<span class="lb" data-page="10.116" data-line="10" id="l10.116.10"></span>ἡμᾶς εἴ τις ἐθέλοι τὴν μὲν τῆς ἐνεργείας βλάβην ὀνομάζειν
<span class="lb" data-page="10.116" data-line="11" id="l10.116.11"></span>νόσημα, τὴν δ’ ἐργαζομένην αὐτὴν διάθεσιν αἰτίαν τοῦ νοσήματος.
<span class="lb" data-page="10.116" data-line="12" id="l10.116.12"></span>ὑποθέμενοι δὲ καλεῖσθαι νόσημα διάθεσιν παρὰ
<span class="lb" data-page="10.116" data-line="13" id="l10.116.13"></span>φύσιν ἐνέργειαν βλάπτουσαν ἐζητήσαμεν ἐφεξῆς ὁπόσα τὰ
<span class="lb" data-page="10.116" data-line="14" id="l10.116.14"></span>σύμπαντ’ ἐστὶ νοσήματα. πρόδηλον δ’ ἦν ἐν τούτῳ τὸ δεῖν
<span class="lb" data-page="10.116" data-line="15" id="l10.116.15"></span>ἐξευρεῖν πρῶτον, εἴ τις ὁδῷ καὶ τάξει μέλλει προϊέναι καὶ μὴ
<span class="lb" data-page="10.116" data-line="16" id="l10.116.16"></span>καθάπερ οἱ πολλοὶ τῶν ἰατρῶν ὡς τύραννοι προστάττειν,
<span class="lb" data-page="10.116" data-line="17" id="l10.116.17"></span>ἥτις ποτὲ διάθεσίς ἐστιν ἡ τῆς ἐνεργείας αἰτία δραστική.
<span class="lb" data-page="10.116" data-line="18" id="l10.116.18"></span>ταύτην οὖν ἡμεῖς μὲν εὐκρασίαν ἐλέγομεν εἶναι θερμοῦ καὶ
<span class="lb" data-page="10.116" data-line="19" id="l10.116.19"></span>ψυχροῦ, ὑγροῦ καὶ ξηροῦ· καὶ διὰ τοῦθ’ ἡ πρώτη νόσος ἡ
<span class="pb" data-page="10.117" id="p10.117"></span>
<span class="lb" data-page="10.117" data-line="1" id="l10.117.1"></span>ἐν τοῖς ὁμοιομερέσι, τῇ δυσκρασίᾳ τούτων ἐδείκνυτο γίγνεσθαι.
<span class="lb" data-page="10.117" data-line="2" id="l10.117.2"></span>ἕτερος δέ τις ἐν ὄγκοις καὶ πόροις θήσεται τὴν τούτων
<span class="lb" data-page="10.117" data-line="3" id="l10.117.3"></span>συμμετρίαν, καὶ διὰ τοῦτ’ ἀμετρίᾳ τῶν πόρων αὐτῶν νοσήσειν
<span class="lb" data-page="10.117" data-line="4" id="l10.117.4"></span>τὰ ζῶα. τὸ δὲ μήτ’ αὐτὸν ἀποφήνασθαι τολμῆσαι τῆς ἐνεργείας
<span class="lb" data-page="10.117" data-line="5" id="l10.117.5"></span>τὴν αἰτίαν ἐν ὁτῳδήποτε γένει τῶν ὄντων ἐστὶ, μήτε
<span class="lb" data-page="10.117" data-line="6" id="l10.117.6"></span>τοῖς λέγουσιν ἀντειπόντα νομίζειν ἔτι λόγῳ καὶ μεθόδῳ προϊέναι,
<span class="lb" data-page="10.117" data-line="7" id="l10.117.7"></span>δεινῶς ἐλέγομεν εἶναι μοχθηρὸν, ἅμα μὲν ἄφυκτον
<span class="lb" data-page="10.117" data-line="8" id="l10.117.8"></span>ἐργαζόμενον τὴν ἐκ τῶν ἐμπειρικῶν κατηγορίαν, ἅμα δὲ αὑτῷ
<span class="lb" data-page="10.117" data-line="9" id="l10.117.9"></span>μαχόμενον· ἐξ ἡμίσεος γὰρ δὴ τοὺς τοιούτους εἶναι λογικούς·
<span class="lb" data-page="10.117" data-line="10" id="l10.117.10"></span>ὅπως μὲν δὴ γίγνεται φλεγμονὴ καὶ σκίῤῥος καὶ οἴδημα καὶ
<span class="lb" data-page="10.117" data-line="11" id="l10.117.11"></span>πάνθ’ ὅσα τοιαῦτα, πολυπραγμονοῦνται, ὅτι δὲ καὶ χωρὶς
<span class="lb" data-page="10.117" data-line="12" id="l10.117.12"></span>τούτων ἁπάντων κατὰ δυσκρασίαν μόνην ἐνέργεια βλάπτεται
<span class="lb" data-page="10.117" data-line="13" id="l10.117.13"></span>μὴ γινώσκονται, ἀλλ’ ἐμπειρικῶς τὰ τοιαύτα θεραπεύονται.
<span class="lb" data-page="10.117" data-line="14" id="l10.117.14"></span>ὅστις οὖν βούλεται γνῶναι πόσον ἁμαρτάνουσιν οἱ τοιοῦτοι
<span class="lb" data-page="10.117" data-line="15" id="l10.117.15"></span>καὶ πόσον τι πλῆθος ὑπερβαίνουσι νοσημάτων καὶ ὡς πολὺ
<span class="lb" data-page="10.117" data-line="16" id="l10.117.16"></span>πλέον ἀγνοοῦσιν ἢ γιγνώσκουσι, τὸ περὶ διαφορᾶς νοσημάτων
<span class="lb" data-page="10.117" data-line="17" id="l10.117.17"></span>ἀναλεξάσθω γράμμα· μαθήσεται γὰρ ὡς ὀρθῇ μὲν ὁδῷ πρῶτος
<span class="lb" data-page="10.117" data-line="18" id="l10.117.18"></span>ἁπάντων Ἱπποκράτης ἐχρήσατο, δέον δ’ αὐτὴν τελειῶσαι ﻿
<span class="pb" data-page="10.118" id="p10.118"></span>
<span class="lb" data-page="10.118" data-line="1" id="l10.118.1"></span>τοὺς μετ’ αὐτὸν, οὐχ ὅπως οὐδεὶς ἐτελείωσεν, ἀλλὰ καὶ τὰ
<span class="lb" data-page="10.118" data-line="2" id="l10.118.2"></span>καλῶς εὑρημένα διέφθειραν οἱ πλεῖστοι. πλησίον δὲ τοῦ τελειῶσαί
<span class="lb" data-page="10.118" data-line="3" id="l10.118.3"></span>τε καὶ συμπληρῶσαι <span class="milestone ed2page" data-n="10.41" data-unit="ed2page" id="ed2page.10.41"></span>τὴν ὑφ’ Ἱπποκράτους παραδοθεῖσαν
<span class="lb" data-page="10.118" data-line="4" id="l10.118.4"></span>ὁδὸν οἱ περὶ τὸν Ἀριστοτέλην τε καὶ Θεόφραστον
<span class="lb" data-page="10.118" data-line="5" id="l10.118.5"></span>ἀφίκοντο, καὶ εἰ χρὴ τἀληθὲς εἰπεῖν, ἐτελείωσαν δυνάμει διορισάμενοι
<span class="lb" data-page="10.118" data-line="6" id="l10.118.6"></span>τὸ μὴ ταὐτὸν εἶναι γένος τῶν νοσημάτων ἔν τε
<span class="lb" data-page="10.118" data-line="7" id="l10.118.7"></span>τοῖς ὁμοιομερέσι σώμασιν ἔν τε τοῖς ὀργανικοῖς ὀνομαζομένοις.
<span class="lb" data-page="10.118" data-line="8" id="l10.118.8"></span>ὑπὸ μὲν γὰρ τῶν ὁμοιομερῶν τὰς ἐνεργείας γίγνεσθαι
<span class="lb" data-page="10.118" data-line="9" id="l10.118.9"></span>καὶ διὰ τοῦτ’ εἶναι καθ’ ἕκαστον τῶν ὀργάνων ἓν ἴδιον ὁμοιομερές.
<span class="lb" data-page="10.118" data-line="10" id="l10.118.10"></span>ὅσα δ’ ἄλλα μετὰ τούτου συμπληροῖτο πᾶν ὄργανον,
<span class="lb" data-page="10.118" data-line="11" id="l10.118.11"></span>ἕνεκα χρείας τινὸς ἐκείνου τοῦ πρώτου τῆς ἐνεργείας αἰτίου
<span class="lb" data-page="10.118" data-line="12" id="l10.118.12"></span>γεγονέναι. καὶ τούτων μέντοι πάλιν αὐτῶν ἑκάστου κατὰ
<span class="lb" data-page="10.118" data-line="13" id="l10.118.13"></span>μόνας ὑπάρχειν ἐνέργειαν, οἷον ἐπὶ τῶν ὀφθαλμῶν. ἄμεινον
<span class="lb" data-page="10.118" data-line="14" id="l10.118.14"></span>γὰρ ἴσως, ὡς ἐν ἑτέροις ἐπὶ πλέον ἐδείξαμεν, ἐνταυθοῖ διὰ
<span class="lb" data-page="10.118" data-line="15" id="l10.118.15"></span>βραχέων ὑπομνήσεις ποιήσασθαι. τὸ μὲν τῆς ὄψεως ὄργανόν
<span class="lb" data-page="10.118" data-line="16" id="l10.118.16"></span>ἐστι τὸ κρυσταλλοειδὲς ὑγρὸν, ἕκαστον δὲ τῶν ἄλλων μορίων
<span class="lb" data-page="10.118" data-line="17" id="l10.118.17"></span>ἐκείνου χάριν ἐγένετο. καὶ πάντων εἰρήκαμεν αὐτῶν
<span class="lb" data-page="10.118" data-line="18" id="l10.118.18"></span>τὰς χρείας ἐν τῷ δεκάτῳ τῆς περὶ χρείας μορίων πραγματείας.
<span class="pb" data-page="10.119" id="p10.119"></span>
<span class="lb" data-page="10.119" data-line="1" id="l10.119.1"></span>ἀλλ’ εἰ καὶ ὅτι μάλιστα τοῦ κρυσταλλοειδοῦς ἕνεκεν ἐγένετο
<span class="lb" data-page="10.119" data-line="2" id="l10.119.2"></span>σύμπαντα, κατὰ μέρος γοῦν ἕκαστον αὐτῶν ἐνεργείας τινὸς
<span class="lb" data-page="10.119" data-line="3" id="l10.119.3"></span>μετέχει, κοινῆς μὲν ὅλῳ τῷ ζώῳ φλὲψ καὶ ἀρτηρία καὶ νεῦρον·
<span class="lb" data-page="10.119" data-line="4" id="l10.119.4"></span>οἱ δ’ ὑμένες οἱ κατὰ τὸν ὀφθαλμὸν, ὡς ἂν τρεφόμενοι
<span class="lb" data-page="10.119" data-line="5" id="l10.119.5"></span>δηλονότι καὶ τῶν φυσικῶν ἐξ ἀνάγκης μετέχουσι δυνάμεων,
<span class="lb" data-page="10.119" data-line="6" id="l10.119.6"></span>ὥστε καὶ τῶν κατ’ αὐτὰς ἐνεργειῶν. ὅταν μὲν οὖν τὸ κρυσταλλοειδὲς
<span class="lb" data-page="10.119" data-line="7" id="l10.119.7"></span>ὑπὸ δυσκρασίας νοσήσῃ, βλάπτεται μὲν ἡ τῶν
<span class="lb" data-page="10.119" data-line="8" id="l10.119.8"></span>ὀφθαλμῶν ἐνέργεια πάντως, ἀλλ’ οὐκ ἔστιν ὡς ὀργάνων αὐτῶν
<span class="lb" data-page="10.119" data-line="9" id="l10.119.9"></span>τὸ νόσημα. τὸ δ’ ὑπόχυμα καλούμενον οὐδενὸς μὲν
<span class="lb" data-page="10.119" data-line="10" id="l10.119.10"></span>ὁμοιομεροῦς ἐστι πάθους, ὅλων δὲ τῶν ὀφθαλμῶν ὡς ὀργάνων.
<span class="lb" data-page="10.119" data-line="11" id="l10.119.11"></span>οὕτω δὲ κᾂν εἰ γλίσχρων τινῶν ἢ παχέων χυμῶν ἔμφραξις
<span class="lb" data-page="10.119" data-line="12" id="l10.119.12"></span>ἐν τοῖς πέρασι τῶν κατὰ τὰ σιμὰ τοῦ ἥπατος εἴη φλεβῶν,
<span class="lb" data-page="10.119" data-line="13" id="l10.119.13"></span>ἐμποδισθήσεται μὲν ἡ ἀνάδοσις, ὅλου δ’ ἔσται τοῦ ἥπατος
<span class="lb" data-page="10.119" data-line="14" id="l10.119.14"></span>ὡς ὀργάνου τὸ πάθος, οὐδενὸς τῶν ὁμοιομερῶν αὐτοῦ μορίων
<span class="lb" data-page="10.119" data-line="15" id="l10.119.15"></span>νοσήσαντος. εἰ δὲ δυσκρασία καταλάβοι τὰς φλέβας,
<span class="lb" data-page="10.119" data-line="16" id="l10.119.16"></span>αὐτῶν μὲν ἐκείνων ἔσται τὸ νόσημα πρῶτον, κατὰ συμβεβηκὸς
<span class="lb" data-page="10.119" data-line="17" id="l10.119.17"></span>δὲ καὶ τοῦ ἥπατος. Ἐρασίστρατος μὲν οὖν ἔσφαλται περὶ
<span class="lb" data-page="10.119" data-line="18" id="l10.119.18"></span>τὴν οὐσίαν αὐτῆς καὶ φλεγμονῆς. οὔτε γὰρ ἐν τοῖς πέρασι
<span class="pb" data-page="10.120" id="p10.120"></span>
<span class="lb" data-page="10.120" data-line="1" id="l10.120.1"></span>τῶν ἀρτηριῶν γίγνεται σφήνωσις ἐξ ἀνάγκης ἐν τοῖς φλεγμαίνουσι
<span class="lb" data-page="10.120" data-line="2" id="l10.120.2"></span>μορίοις οὔτε πνεῦμα μόνον ἐν τῷ κατὰ φύσιν αἱ ἀρτηρίαι
<span class="lb" data-page="10.120" data-line="3" id="l10.120.3"></span>περιέχουσιν, ὡς ἐν τοῖς περὶ τούτων λογισμοῖς ἀπεδείξαμεν.
<span class="lb" data-page="10.120" data-line="4" id="l10.120.4"></span>εἰ δ’ οὖν ἐστί τι τοιοῦτον πάθος οἷον ἐκεῖνος οἴεται
<span class="lb" data-page="10.120" data-line="5" id="l10.120.5"></span>φλεγμονή, καὶ σκίῤῥος τοιοῦτον οἷον ἐκεῖνος νομίζει, καὶ
<span class="lb" data-page="10.120" data-line="6" id="l10.120.6"></span>τῶν ἄλλων ἕκαστον, ὡς αὐτὸς μὲν ἀσαφῶς ἐπὶ πολλῶν, οἱ δ’
<span class="lb" data-page="10.120" data-line="7" id="l10.120.7"></span>ἀπ’ αὐτοῦ πειρῶνται διέρχεσθαι σαφέστερον, ὀλίγου δεῖν
<span class="lb" data-page="10.120" data-line="8" id="l10.120.8"></span>ἀπαθῆ καταλείπει τὰ στερεὰ, μόνον ἑλκωθῆναι δυνάμενα καὶ
<span class="lb" data-page="10.120" data-line="9" id="l10.120.9"></span>διατμηθῆναι καὶ θλιβῆναι καί τι τοιοῦτον ἕτερον ὑπομεῖναι
<span class="lb" data-page="10.120" data-line="10" id="l10.120.10"></span>πάθημα. νοσεῖν δ’ αὐτὰ δι’ ὅλων ἑαυτῶν οὐδαμόθι φησὶ
<span class="lb" data-page="10.120" data-line="11" id="l10.120.11"></span>νόσους τοιαύτας οἵας ἡμεῖς ἀπεδείξαμεν εἶναι τὰς ὀκτὼ δυσκρασίας.
<span class="lb" data-page="10.120" data-line="12" id="l10.120.12"></span>καὶ μὴν ὁρᾶταί γε σύμπαντα τὰ σώματα, μέχρι καὶ
<span class="lb" data-page="10.120" data-line="13" id="l10.120.13"></span>τῶν δυσπαθεστάτων, οἷον χαλκοῦ καὶ λίθου καὶ σιδήρου,
<span class="lb" data-page="10.120" data-line="14" id="l10.120.14"></span>θερμαινόμενά τε καὶ ψυχόμενα καὶ ξηραινόμενα καὶ ὑγραινόμενα,
<span class="lb" data-page="10.120" data-line="15" id="l10.120.15"></span>καὶ θαυμαστὸν εἰ ἀρτηρία μόνη καὶ φλὲψ καὶ νεῦρον
<span class="lb" data-page="10.120" data-line="16" id="l10.120.16"></span>οὐδὲν τοιοῦτον πείσεται, καὶ τούτου θαυμαστότερον, εἰ πείσεται
<span class="lb" data-page="10.120" data-line="17" id="l10.120.17"></span>μὲν, ἐνεργήσει δὲ ἀμέμπτως, οἶον ἐπὶ τῆς καρδίας, εἰ
<span class="pb" data-page="10.121" id="p10.121"></span>
<span class="lb" data-page="10.121" data-line="1" id="l10.121.1"></span>τύχοι, δύναμις μέν τίς ἐστι καὶ κατ’ αὐτὸν τὸν Ἐρασίστρατον,
<span class="lb" data-page="10.121" data-line="2" id="l10.121.2"></span>ᾗ διαστέλλεται καὶ συστέλλεται. καὶ βλάπτεσθαι δὲ δήπου
<span class="lb" data-page="10.121" data-line="3" id="l10.121.3"></span>ταύτην χρὴ, τῆς καρδίας ἐξαιρεθείσης ζῶντος τοῦ ζώου, καθάπερ
<span class="lb" data-page="10.121" data-line="4" id="l10.121.4"></span>πολλάκις ὁρῶμεν ἐν ταῖς ἱερουργίαις γιγνόμενον· εἰ
<span class="lb" data-page="10.121" data-line="5" id="l10.121.5"></span>γὰρ μηδὲν βλάπτεται, κινηθήσεται διαπαντὸς, οὐχ ἕως χρόνου
<span class="lb" data-page="10.121" data-line="6" id="l10.121.6"></span>τινὸς, ὡς νῦν φαίνεται. δῆλον οὖν ὅτι βλάπτεται καὶ διὰ
<span class="lb" data-page="10.121" data-line="7" id="l10.121.7"></span>τοῦτο παύεται κινουμένη. τίς οὖν ἡ <span class="milestone ed2page" data-n="10.42" data-unit="ed2page" id="ed2page.10.42"></span>βλάβη, καλῶς εἶχεν
<span class="lb" data-page="10.121" data-line="8" id="l10.121.8"></span><span class="milestone ed1page" data-n="4.54" data-unit="ed1page" id="ed1page.4.54"></span>ἐπισκέψασθαι, δυναμένης γε δηλονότι τὴν βλάβην ἀναδέξασθαι
<span class="lb" data-page="10.121" data-line="9" id="l10.121.9"></span>τῆς καρδίας καὶ πρὶν ἐξαιρεθῆναι τοῦ ζώου. τίς οὖν
<span class="lb" data-page="10.121" data-line="10" id="l10.121.10"></span>ἄλλη πλὴν δυσκρασίας ἐστίν; οὔτε γὰρ τὸ σχῆμα φαίνεται
<span class="lb" data-page="10.121" data-line="11" id="l10.121.11"></span>μεταλλαττόμενον αὐτῆς, οὔτε κοιλότης τις, οὔτε σύνδεσμος
<span class="lb" data-page="10.121" data-line="12" id="l10.121.12"></span>οὔτε στόμιον, ἀλλ’ οὐδ’ ἄλλο μόριον οὐδὲν ἀπολλύμενον,
<span class="lb" data-page="10.121" data-line="13" id="l10.121.13"></span>ἀλλὰ μόνον ἡ φυσικὴ κρᾶσις ἐξαλλαττομένη. ταῦτ’ οὖν ἅπαντα
<span class="lb" data-page="10.121" data-line="14" id="l10.121.14"></span>τῶν ὁμοιομερῶν, ὡς εἴρηται, νοσήματα τυγχάνοντα, τελείως
<span class="lb" data-page="10.121" data-line="15" id="l10.121.15"></span>αὐτῷ παραλέλειπται. τὸ γὰρ δὴ τοῦ αἵματος ἐν τοῖς
<span class="lb" data-page="10.121" data-line="16" id="l10.121.16"></span>πέρασι τῶν ἀρτηριῶν σφηνωθέντος ἐνέργειάν τινα βλαβῆναι
<span class="lb" data-page="10.121" data-line="17" id="l10.121.17"></span>τῶν ἀρτηριῶν ὡς ὀργάνων ἐστὶ τὸ πάθος· ὡς δ’ ὁμοιομερῶν
<span class="lb" data-page="10.121" data-line="18" id="l10.121.18"></span>σωμάτων, ὀκτὼ μὲν αἱ κατὰ ψιλὰς τὰς ποιότητας δυσκρασίαι,
<span class="pb" data-page="10.122" id="p10.122"></span>
<span class="lb" data-page="10.122" data-line="1" id="l10.122.1"></span>μετὰ ῥευμάτων δ’ ὀκτώ. χρὴ τοίνυν, ὅστις τὰς τούτων
<span class="lb" data-page="10.122" data-line="2" id="l10.122.2"></span>ἀποδείξεις ἐπιστήμῃ βούλεται περιλαβεῖν, ἀπὸ τοῦ περὶ
<span class="lb" data-page="10.122" data-line="3" id="l10.122.3"></span>τῶν στοιχείων ἄρξασθαι λόγου, κᾄπειθ’ ἑξῆς ἕκαστον ἀναλέξασθαι
<span class="lb" data-page="10.122" data-line="4" id="l10.122.4"></span>τῶν ἄλλων, ὡς εἴρηται καὶ πρόσθεν. ἔστι δ’ ἐφεξῆς
<span class="lb" data-page="10.122" data-line="5" id="l10.122.5"></span>μὲν ἐκείνῳ τὰ περὶ κράσεων ὑπομνήματα. καὶ τούτων
<span class="lb" data-page="10.122" data-line="6" id="l10.122.6"></span>ἐφεξῆς τὸ περὶ τῆς ἀνωμάλου δυσκρασίας. εἶτα τὰ περὶ
<span class="lb" data-page="10.122" data-line="7" id="l10.122.7"></span>τῶν φυσικῶν δυνάμεων, ὅσα τ’ ἄλλα περὶ τῶν ψυχικῶν εἴρηται
<span class="lb" data-page="10.122" data-line="8" id="l10.122.8"></span>παθῶν ἐφεξῆς ἑκάστης ἰδίᾳ. τούτοις δ’ ἕπεται τὰ περὶ
<span class="lb" data-page="10.122" data-line="9" id="l10.122.9"></span>χρείας μορίων, οἷς τὰ περὶ τῶν νοσημάτων τε καὶ συμπτωμάτων
<span class="lb" data-page="10.122" data-line="10" id="l10.122.10"></span>διαφορᾶς. οἱ πολλοὶ δὲ τῶν ἰατρῶν, οὔτε τῇ πείρᾳ
<span class="lb" data-page="10.122" data-line="11" id="l10.122.11"></span>μόνῃ προσέχοντες τὸν νοῦν, ἐνὸν αὐτοῖς ἀγαθοὺς ἰατροὺς
<span class="lb" data-page="10.122" data-line="12" id="l10.122.12"></span>γίγνεσθαι καὶ κατὰ τὴν τῶν ἐμπειρικῶν ἀγωγὴν, ὀριγνώμενοί
<span class="lb" data-page="10.122" data-line="13" id="l10.122.13"></span>τε τοῦ τελείου, κᾄπειτα χωρὶς ἀποδείξεως ἀποφάσεσι πιστεύοντες,
<span class="lb" data-page="10.122" data-line="14" id="l10.122.14"></span>ἢ μοχθηραῖς ἀποδείξεσι παραλογισθέντες, οὐ μόνον
<span class="lb" data-page="10.122" data-line="15" id="l10.122.15"></span>οὐδὲν ἐξευρίσκουσι χρηστὸν, ἀλλὰ καὶ τὰ διὰ τῆς ἐμπειρίας
<span class="lb" data-page="10.122" data-line="16" id="l10.122.16"></span>ἐγνωσμένα διαφθείρουσιν. οὐ γὰρ δήπου σμικρὰν ἔχει δύναμιν
<span class="lb" data-page="10.122" data-line="17" id="l10.122.17"></span>ὁ λόγος ὡς πρὸς τὸ κοσμῆσαι τὴν ἐμπειρίαν ἢ διαφθεῖραι,
<span class="lb" data-page="10.122" data-line="18" id="l10.122.18"></span>ἀλλ’ ὅσον ὁ χρηστὸς ἐπικοσμῶν προστίθησιν, τοσοῦτον ﻿
<span class="pb" data-page="10.123" id="p10.123"></span>
<span class="lb" data-page="10.123" data-line="1" id="l10.123.1"></span>ἢ καὶ πλέον ὁ μοχθηρὸς ἀφαιρεῖ. καὶ ταῦτ’ ἀκούεις λέγοντος
<span class="lb" data-page="10.123" data-line="2" id="l10.123.2"></span>ἑκάστοτε τοῖς πολλοῖς τῶν ἰατρῶν, ὅσοι πρὶν γυμνάσασθαι
<span class="lb" data-page="10.123" data-line="3" id="l10.123.3"></span>κατὰ τὰς λογικὰς μεθόδους ἢ ἀποδεικνύναι τι πειρώμενοι
<span class="lb" data-page="10.123" data-line="4" id="l10.123.4"></span>παραλογίζονται σφᾶς αὐτοὺς, ἢ διαιρεῖν ὁτιοῦν εἰς εἴδη τε
<span class="lb" data-page="10.123" data-line="5" id="l10.123.5"></span>καὶ διαφορὰς, εἶτα κᾀνταῦθα κακῶν μαγείρων δίκην οὐ
<span class="lb" data-page="10.123" data-line="6" id="l10.123.6"></span>κατ’ ἄρθρα τέμνουσιν, ἀλλὰ συντρίβουσί τε καὶ θλῶσι καὶ
<span class="lb" data-page="10.123" data-line="7" id="l10.123.7"></span>διασπῶσιν, ὥσπερ κᾀπὶ τοῦ νῦν ἡμῖν προκειμένου. συμβουλεύω
<span class="lb" data-page="10.123" data-line="8" id="l10.123.8"></span>δὴ πᾶσιν, ὡς οἶσθα, τοῖς τοιούτοις τῇ πείρᾳ προσέχειν
<span class="lb" data-page="10.123" data-line="9" id="l10.123.9"></span>τὸν νοῦν. οὐ σμικρὸς γὰρ ὁ κίνδυνος ἅπαντι τῷ μειζόνων ἢ
<span class="lb" data-page="10.123" data-line="10" id="l10.123.10"></span>καθ’ ἑαυτὸν ὀρεγομένῳ πραγμάτων μήτ’ ἐκείνων ἐφικέσθαι
<span class="lb" data-page="10.123" data-line="11" id="l10.123.11"></span>καὶ τῶν ἐνδεχομένων γνωσθῆναι παντάπασιν ἀτυχῆσαι. τοῖς οὖν
<span class="lb" data-page="10.123" data-line="12" id="l10.123.12"></span>καὶ πεφυκόσιν εἶναι ἄριστα καὶ τοῖς μανθάνειν ἄγουσι σχολὴν,
<span class="lb" data-page="10.123" data-line="13" id="l10.123.13"></span>αὖθις ἡμεῖς διαλεγώμεθα, τοσοῦτον ἀναμνήσαντες αὐτοὺς
<span class="lb" data-page="10.123" data-line="14" id="l10.123.14"></span>ὧν εὐθύς κατ’ ἀρχὰς εἴπομεν, ὡς οὐ προσήκει συγχεῖν ἅμα
<span class="lb" data-page="10.123" data-line="15" id="l10.123.15"></span>καὶ φύρειν ἀμφότερα, τά τ’ ἐκ τῆς πείρας εὑρισκόμενα καὶ τὰ
<span class="lb" data-page="10.123" data-line="16" id="l10.123.16"></span>διὰ μόνου τοῦ λόγου, ἀλλ’ ὑπὲρ ἑκατέρων ἰδίᾳ διαλεχθέντας,
<span class="lb" data-page="10.123" data-line="17" id="l10.123.17"></span>αὖθις ἄμφω συναγαγεῖν. εἰρηκότες οὖν ἡμεῖς ὑπὲρ τῆς ἐμπειρικῆς
<span class="pb" data-page="10.124" id="p10.124"></span>
<span class="lb" data-page="10.124" data-line="1" id="l10.124.1"></span>εὑρέσεως ἑτέρωθι, περὶ τῆς λογικῆς ἐν τοῖσδε τοῖς ὑπομνήμασι
<span class="lb" data-page="10.124" data-line="2" id="l10.124.2"></span>προὐθέμεθα διελθεῖν. καί μοι δοκῶ σαφῶς ἤδη δεδειχέναι,
<span class="lb" data-page="10.124" data-line="3" id="l10.124.3"></span>τοῖς γε τὰ περὶ τῆς τῶν νοσημάτων τε καὶ συμπτωμάτων
<span class="lb" data-page="10.124" data-line="4" id="l10.124.4"></span>διαφορᾶς ἀνεγνωκόσι, πρὸς οὓς ὁ μετὰ ταῦτα πᾶς
<span class="lb" data-page="10.124" data-line="5" id="l10.124.5"></span>ἔσται μοι λόγος, ὡς εὐθὺς ἐν ἀρχῇ μέγιστον πτῶμα πεπτώκασιν
<span class="lb" data-page="10.124" data-line="6" id="l10.124.6"></span>οἱ περὶ τὸν Θεσσαλόν. ἦν μὲν γὰρ οὐ σμικρὸν οὐδὲ τὸ
<span class="lb" data-page="10.124" data-line="7" id="l10.124.7"></span>Ἀσκληπιάδειον πτῶμα, διὰ τὸ κατ’ ἀρχὰς ἐσφάλθαι τὸν
<span class="lb" data-page="10.124" data-line="8" id="l10.124.8"></span>ἄνδρα περὶ τὰ τοῦ σώματος στοιχεῖα, πολὺ δ’ ἔτι μεῖζον αὐτοῦ
<span class="lb" data-page="10.124" data-line="9" id="l10.124.9"></span>καὶ ἀνιατότερον ἐποίησαν οἱ περὶ τὸν Θεσσαλὸν, εἰς
<span class="lb" data-page="10.124" data-line="10" id="l10.124.10"></span>δύο μὲν ἅπαντα τὰ κατὰ δίαιταν <span class="milestone ed2page" data-n="10.43" data-unit="ed2page" id="ed2page.10.43"></span>νοσήματα διαθέσεις
<span class="lb" data-page="10.124" data-line="11" id="l10.124.11"></span>ἀναγαγόντες ὁμοίως ἐκείνῳ, πολλοὺς δὲ τῶν θεραπευτικῶν
<span class="lb" data-page="10.124" data-line="12" id="l10.124.12"></span>σκοπῶν ἀφελόντες, οἷς ἐκεῖνος ἐχρήσατο. χείριστον δὲ καὶ
<span class="lb" data-page="10.124" data-line="13" id="l10.124.13"></span>ἀνιατότερον ἁμαρτάνοντες, ὅτι μήτε τὰς τῶν ἐνεργειῶν βλάβας,
<span class="lb" data-page="10.124" data-line="14" id="l10.124.14"></span>ἀλλὰ μηδὲ τὰς αἰτίας αὐτῶν τὰς διαθέσεις ὑπολαμβάνουσιν
<span class="lb" data-page="10.124" data-line="15" id="l10.124.15"></span>εἶναι νοσήματα, μόναις δὲ ταῖς κενώσεσιν ἐπεχομέναις
<span class="lb" data-page="10.124" data-line="16" id="l10.124.16"></span>τε καὶ πλεοναζούσαις ἀξιοῦσι προσέχειν τὸν νοῦν, οὐδ’ οὖν
<span class="lb" data-page="10.124" data-line="17" id="l10.124.17"></span>οὐδὲ τί ποτ’ ἐστὶ τὸ πέρα τοῦ δεόντος ἢ κενοῦσθαι τὰ ἐκ
<span class="lb" data-page="10.124" data-line="18" id="l10.124.18"></span>τοῦ σώματος, ἢ ἐπέχεσθαι διδάξαντες ἡμᾶς σαφῶς. ἢ γὰρ ὡς
<span class="lb" data-page="10.124" data-line="19" id="l10.124.19"></span>πρὸς τὴν δύναμιν, ἢ ὡς πρὸς τὴν αἰτίαν, ἢ ὡς πρὸς τὴν
<span class="pb" data-page="10.125" id="p10.125"></span>
<span class="lb" data-page="10.125" data-line="1" id="l10.125.1"></span>διάθεσιν, ἢ ὡς πρὸς τὸ κατὰ τὴν ὑγείαν ἑκάστῳ τετηρημένον
<span class="lb" data-page="10.125" data-line="2" id="l10.125.2"></span>ἀναφέρεσθαι χρὴ τὴν τήρησιν. ὅθεν, οἶμαι, καὶ πόλεμος οὐ
<span class="lb" data-page="10.125" data-line="3" id="l10.125.3"></span>σμικρὸς τοῖς ἀπ’ αὐτῶν ἐγένετο κατά τε ἄλλα πάντα διενεχθεῖσι
<span class="lb" data-page="10.125" data-line="4" id="l10.125.4"></span>καὶ περὶ τῆς τῶν παθῶν ἐννοίας τε καὶ ὑπάρξεως.
<span class="lb" data-page="10.125" data-line="5" id="l10.125.5"></span>ἀλλ’ εἰ νῦν κινήσαιμι τὴν περὶ τῆς διαφωνίας αὐτῶν διέξοδον,
<span class="lb" data-page="10.125" data-line="6" id="l10.125.6"></span>ἀπάξω τοῦ χρησίμου τὸν λόγον. ὡς οὖν ἀνεγνωκόσιν ἤδη τὰ
<span class="lb" data-page="10.125" data-line="7" id="l10.125.7"></span>περὶ τῆς τῶν νοσημάτων τε καὶ συμπτωμάτων διαφορᾶς ὑπομνήματα
<span class="lb" data-page="10.125" data-line="8" id="l10.125.8"></span>καὶ πρὸς τούτοις ἔτι τὰ τῶν αἰτίων αὐτῶν, ἔτι τε πρὸς
<span class="lb" data-page="10.125" data-line="9" id="l10.125.9"></span>τούτοις ἐκεῖνα σύμπαντα διεληλυθόσιν ὧν ὀλίγον ἔμπροσθεν
<span class="lb" data-page="10.125" data-line="10" id="l10.125.10"></span>ἐμνημόνευσα, τὸν ἑξῆς ἅπαντα ποιήσομαι λόγον, ἀρξάμενος
<span class="lb" data-page="10.125" data-line="11" id="l10.125.11"></span>ἐνθάδε. ἐπειδὴ τὰς ἐνεργείας ἁπάσας ἐδείξαμεν ὑπὸ τῶν ὁμοιομερῶν
<span class="lb" data-page="10.125" data-line="12" id="l10.125.12"></span>γιγνομένας σωμάτων, τὰ δ’ ἄλλα πάντα τὰ καθ’ ἕκαστον
<span class="lb" data-page="10.125" data-line="13" id="l10.125.13"></span>ὄργανον μόρια χρείαν τινὰ τούτοις παρέχοντα, διττὸν
<span class="lb" data-page="10.125" data-line="14" id="l10.125.14"></span>δήπου γένος ἔσται νοσημάτων, ἕτερον μὲν ἐν τοῖς ὁμοιομέρεσι
<span class="lb" data-page="10.125" data-line="15" id="l10.125.15"></span>σώμασιν, ἕτερον δὲ ἐν τοῖς ὅλοις ὀργάνοις· ἐν μὲν τοῖς
<span class="lb" data-page="10.125" data-line="16" id="l10.125.16"></span>ὁμοιομερέσιν αἱ δυσκρασίαι· τῶν δ’ ὅλων ὀργάνων ἓν μὲν
<span class="lb" data-page="10.125" data-line="17" id="l10.125.17"></span>τὸ παρὰ τὴν διάπλασιν, ἓν δὲ τὸ παρὰ τὸν ἀριθμὸν τῶν
<span class="lb" data-page="10.125" data-line="18" id="l10.125.18"></span>μορίων, ἄλλο δὲ τὸ παρὰ τὸ ποσὸν ἑκάστου, καὶ τέταρτον
<span class="lb" data-page="10.125" data-line="19" id="l10.125.19"></span>τὸ παρὰ τὴν θέσιν, κοινὸν δὲ τῶν ὁμοιομερῶν καὶ τῶν ὀργανικῶν
<span class="pb" data-page="10.126" id="p10.126"></span>
<span class="lb" data-page="10.126" data-line="1" id="l10.126.1"></span>μορίων νόσημά ἐστιν ἡ τῆς συνεχείας λύσις. ἓξ οὖν
<span class="lb" data-page="10.126" data-line="2" id="l10.126.2"></span>ἐστι τὰ πάντα τῶν νοσημάτων γένη· ἓν μὲν ἴδιον τῶν ὁμοιομερῶν,
<span class="lb" data-page="10.126" data-line="3" id="l10.126.3"></span>ἡ δυσκρασία, τέτταρα δὲ ἑκάστου τῶν ὀργάνων, ὡς
<span class="lb" data-page="10.126" data-line="4" id="l10.126.4"></span>εἴρηται νῦν ἤδη, καὶ πρὸς τούτοις ἔστι. κοινὸν ὀργανικῶν τε
<span class="lb" data-page="10.126" data-line="5" id="l10.126.5"></span>καὶ ὁμοιομερῶν ἡ τῆς συνεχείας λύσις. αἱ δὲ καθ’ ἕκαστον
<span class="lb" data-page="10.126" data-line="6" id="l10.126.6"></span>αὐτῶν διαφοραὶ μέχρι τῶν ἐσχάτων εἰδῶν ἐν τῷ περὶ τῆς
<span class="lb" data-page="10.126" data-line="7" id="l10.126.7"></span>τῶν νοσημάτων διαφορᾶς εἴρηνται.
<span class="lb" data-page="10.126" data-line="8" id="l10.126.8"></span>Κ ε φ. ζ΄. Τούτων οὕτως ἐχόντων ἤδη λεκτέον ὑπὲρ
<span class="lb" data-page="10.126" data-line="9" id="l10.126.9"></span>τῶν θεραπευτικῶν ἐνδείξεων, αὐτὸ τοῦτο πρότερον ἐξηγησαμένους
<span class="lb" data-page="10.126" data-line="10" id="l10.126.10"></span>τὸ τῆς ἐνδείξεως ὄνομα. τὴν γὰρ οἷον ἔμφασιν τῆς
<span class="lb" data-page="10.126" data-line="11" id="l10.126.11"></span>ἀκολουθίας ἔνδειξιν λέγομεν. εὑρίσκεται μὲν κᾀκ τῆς πείρας
<span class="lb" data-page="10.126" data-line="12" id="l10.126.12"></span>τὸ ἀκόλουθον, ἀλλ’ οὐχ ὡς ἐμφαινόμενον τῷ ἡγουμένῳ. καὶ
<span class="lb" data-page="10.126" data-line="13" id="l10.126.13"></span>διὰ τοῦτο τῶν ἐμπειρικῶν οὐδεὶς ἐμφαίνεσθαί φησι τῷδέ τινι
<span class="lb" data-page="10.126" data-line="14" id="l10.126.14"></span>τόδε τι. καίτοι γε ἀκολουθεῖν λέγουσι τόδε τῷδε καὶ προηγεῖσθαι
<span class="lb" data-page="10.126" data-line="15" id="l10.126.15"></span>τόδε τοῦδε καὶ συνυπάρχειν τόδε τῷδε, καὶ ὅλως
<span class="lb" data-page="10.126" data-line="16" id="l10.126.16"></span>ἅπασαν τὴν τέχνην τήρησίν τε καὶ μνήμην φασὶν εἶναι τοῦ
<span class="lb" data-page="10.126" data-line="17" id="l10.126.17"></span>τί σὺν τίνι καὶ τί πρὸς τίνος καὶ τί μετὰ τίνος πολλάκις
<span class="pb" data-page="10.127" id="p10.127"></span>
<span class="lb" data-page="10.127" data-line="1" id="l10.127.1"></span>ἑώραται. τὸν τοίνυν ἐξ αὐτῆς τῆς τοῦ πράγματος φύσεως
<span class="lb" data-page="10.127" data-line="2" id="l10.127.2"></span>ὁρμώμενον ἐξευρίσκειν τὸ ἀκόλουθον ἄνευ τῆς πείρας ἐνδείξεις
<span class="lb" data-page="10.127" data-line="3" id="l10.127.3"></span>καὶ εὕρεσίν ἐστι πεποιῆσθαι. διωρισμένου δὲ καὶ τοῦδε
<span class="lb" data-page="10.127" data-line="4" id="l10.127.4"></span>πάλιν ἀναμνήσαντες ὅπερ ἤδη καὶ πρόσθεν <span class="milestone ed2page" data-n="10.44" data-unit="ed2page" id="ed2page.10.44"></span>εἴπομεν, ὡς
<span class="lb" data-page="10.127" data-line="5" id="l10.127.5"></span>ἡ θεραπευτικὴ πᾶσα μέθοδος ἄνευ τῆς ἐμπειρίας προέρχεται
<span class="lb" data-page="10.127" data-line="6" id="l10.127.6"></span>καὶ ὡς οὐκ ὀρθῶς ποιοῦσιν οἱ συνάγοντες εἰς ταὐτὸν καὶ συγχέοντες
<span class="lb" data-page="10.127" data-line="7" id="l10.127.7"></span>ἀμφοτέρας τὰς διδασκαλίας, ἐμπειρικήν τε καὶ λογικὴν,
<span class="lb" data-page="10.127" data-line="8" id="l10.127.8"></span>ἐχώμεθα τῶν ἑξῆς. εἴη δ’ ἂν πρῶτον ἁπάντων τῶν ἐφεξῆς,
<span class="lb" data-page="10.127" data-line="9" id="l10.127.9"></span>ὅπερ καὶ πρῶτον ἁπάντων ἕπεται τοῖς ὑποκειμένοις. ἕπεται
<span class="lb" data-page="10.127" data-line="10" id="l10.127.10"></span>δὲ πρῶτον καὶ μάλιστα τὸ δι’ <span class="milestone ed1page" data-n="4.55" data-unit="ed1page" id="ed1page.4.55"></span>ἐνδείξεως ἅπασαν γίγνεσθαι
<span class="lb" data-page="10.127" data-line="11" id="l10.127.11"></span>τὴν θεραπευτικὴν μέθοδον. ὅσον γὰρ ἀποκεχώρηκε τῆς
<span class="lb" data-page="10.127" data-line="12" id="l10.127.12"></span>ἐμπειρίας, ἔνδειξις ὀνομάζεται σύμπαν. ὥστε καὶ ὅστις ἀκριβῶς
<span class="lb" data-page="10.127" data-line="13" id="l10.127.13"></span>βούλεται συστήσασθαι τὴν θεραπευτικὴν μέθοδον, ἄρξασθαι
<span class="lb" data-page="10.127" data-line="14" id="l10.127.14"></span>μὲν αὐτὸν ἀπὸ τῶν πρώτων ἐνδείξεων χρὴ, μεταβῆναι
<span class="lb" data-page="10.127" data-line="15" id="l10.127.15"></span>δὲ ἐντεῦθεν ἐπὶ τὰς ἐφεξῆς, εἶτ’ αὖθις ἐπὶ τὰς ἐκείνων ἐχομένας,
<span class="lb" data-page="10.127" data-line="16" id="l10.127.16"></span>καὶ τοῦτο ποιοῦντα μὴ παύσασθαι πρὶν ἐφικέσθαι τοῦ
<span class="lb" data-page="10.127" data-line="17" id="l10.127.17"></span>τέλους αὐτῶν. τέλος δ’ ἐστὶ τῆς νῦν ἡμῖν προκειμένης πραγματείας
<span class="lb" data-page="10.127" data-line="18" id="l10.127.18"></span>ἐξευρεῖν ἑκάστου τῶν νοσημάτων ἰάματα. τίς οὖν ﻿
<span class="pb" data-page="10.128" id="p10.128"></span>
<span class="lb" data-page="10.128" data-line="1" id="l10.128.1"></span>ἀρχὴ τῆς ἐπὶ τοῦτο φερούσης ὁδοῦ; τοῦ νοσήματος ἡ γνῶσις,
<span class="lb" data-page="10.128" data-line="2" id="l10.128.2"></span>ὁποῖόν τι τὴν φύσιν ἐστὶν, ὡς ἀπεδείχθη καὶ πρόσθεν. εἰ
<span class="lb" data-page="10.128" data-line="3" id="l10.128.3"></span>γὰρ δὴ τὸ θεραπευόμενον αὐτὸ τοῦτ’ ἔστιν, εὔλογον δήπου
<span class="lb" data-page="10.128" data-line="4" id="l10.128.4"></span>καὶ τῶν ἐνδείξεων ἐντεῦθεν ἄρξασθαι. τίς οὖν ἡ γενικὴ καὶ
<span class="lb" data-page="10.128" data-line="5" id="l10.128.5"></span>κοινὴ πάντων τῶν νοσημάτων ἔνδειξις εὑρεῖν χρὴ πρῶτον,
<span class="lb" data-page="10.128" data-line="6" id="l10.128.6"></span>εἶτα ἐντεῦθεν ἐπὶ τὰς κατ’ εἴδη προελθεῖν. ἀνάγκη γὰρ δὴ
<span class="lb" data-page="10.128" data-line="7" id="l10.128.7"></span>τὰς νόσους ἁπάσας ἑνὸς καὶ ταὐτοῦ μεθέξει νόσους ὀνομάζεσθαι,
<span class="lb" data-page="10.128" data-line="8" id="l10.128.8"></span>καθάπερ, οἶμαι, καὶ ἄνθρωπον καὶ βοῦν καὶ κύνα
<span class="lb" data-page="10.128" data-line="9" id="l10.128.9"></span>καὶ τῶν ἄλλων ἕκαστον. ἓν γὰρ καὶ ταὐτὸν ἐν ἅπασι τοῖς
<span class="lb" data-page="10.128" data-line="10" id="l10.128.10"></span>ἀνθρώποις ἐστί. διὸ καὶ τῆς αὐτῆς προσηγορίας ἅπαντες ἐτύχομεν
<span class="lb" data-page="10.128" data-line="11" id="l10.128.11"></span>ἄνθρωποι καλεῖσθαι. παραπλησίως δὲ κᾀν τοῖς κυσὶν
<span class="lb" data-page="10.128" data-line="12" id="l10.128.12"></span>ἅπασιν ἕν τι καὶ ταὐτόν ἐστιν, ἐφ’ ὃ δὴ καὶ τὴν διάνοιαν
<span class="lb" data-page="10.128" data-line="13" id="l10.128.13"></span>ἐπερειδόμεθα νοῆσαι βουληθέντες τὸν κύνα. καὶ μὲν δὴ καὶ
<span class="lb" data-page="10.128" data-line="14" id="l10.128.14"></span>τοῖς ἵπποις ὁμοίως ἕν τι καὶ ταὐτὸν ἅπασιν ἐστὶν ᾗ πάντες
<span class="lb" data-page="10.128" data-line="15" id="l10.128.15"></span>ἵπποι καλοῦνται. μάθοις δ’ ἂν ἐναργέστερον ἐπὶ τῶν ὁμωνύμων
<span class="lb" data-page="10.128" data-line="16" id="l10.128.16"></span>αὐτό. τοῖς μὲν γὰρ τετράποσι ζώοις ἅπασι τοῖς ὑλακτικοῖς
<span class="lb" data-page="10.128" data-line="17" id="l10.128.17"></span>ἓν καὶ ταὐτὸν ὑπάρχει, τὸ τετράποσί τ’ εἶναι σύμπασι
<span class="lb" data-page="10.128" data-line="18" id="l10.128.18"></span>καὶ ὑλακτικοῖς. τοῖς δ’ ἐναλίοις θηρίοις τοῖς ἁρπακτικοῖς, ἃ
<span class="pb" data-page="10.129" id="p10.129"></span>
<span class="lb" data-page="10.129" data-line="1" id="l10.129.1"></span>δὴ καὶ αὐτὰ κύνας ὀνομάζομεν, ἓν αὖ κᾀκείνοις ὑπάρχει
<span class="lb" data-page="10.129" data-line="2" id="l10.129.2"></span>ταὐτὸν, οὐχ ὑπάρχον τοῖς ἐπιγείοις. ὥστε μηδενὸς ἐκεῖνα
<span class="lb" data-page="10.129" data-line="3" id="l10.129.3"></span>τούτοις κοινωνεῖν ἄλλου κατὰ τὴν τῶν κυνῶν φύσιν πλὴν
<span class="lb" data-page="10.129" data-line="4" id="l10.129.4"></span>ὀνόματος. ἀνθρώπῳ μέντοι πρὸς ἄνθρωπον, οἷον Σωκράτει
<span class="lb" data-page="10.129" data-line="5" id="l10.129.5"></span>πρὸς Ἀλκιβιάδην, οὐκ ὀνόματος μόνον, ἀλλὰ καὶ τῶν
<span class="lb" data-page="10.129" data-line="6" id="l10.129.6"></span>ὑπαρχόντων ἐστὶν ἡ κοινωνία· καὶ γὰρ καὶ ζῶα καὶ δίποδα
<span class="lb" data-page="10.129" data-line="7" id="l10.129.7"></span>καὶ πεζὰ καὶ λογικὰ καὶ θνητὰ καὶ ὅλως οὐδὲν ἂν εὕροις
<span class="lb" data-page="10.129" data-line="8" id="l10.129.8"></span>ὑπάρχον οὐδενὶ τῶν κατὰ μέρος ἀνθρώπων ᾗ ἄνθρωπος, ὃ
<span class="lb" data-page="10.129" data-line="9" id="l10.129.9"></span>μὴ καὶ τοῖς ἄλλοις ἀνθρώποις ὑπάρχει. τοῖς μέντοι χερσαίοις
<span class="lb" data-page="10.129" data-line="10" id="l10.129.10"></span>κυσὶ πρὸς τοὺς ἄλλους θαλαττίους ὑπάρχει πολλὰ διαφέροντα
<span class="lb" data-page="10.129" data-line="11" id="l10.129.11"></span>καὶ κατὰ τὴν τοῦ σώματος ἰδέαν καὶ κατὰ τὸ τῆς ψυχῆς ἦθος.
<span class="lb" data-page="10.129" data-line="12" id="l10.129.12"></span>ἥμερον γὰρ τοῦτο καὶ φιλάνθρωπον, ἐπίβουλον δ’ ἐκεῖνο
<span class="lb" data-page="10.129" data-line="13" id="l10.129.13"></span>καὶ ἄγριον, καὶ χερσαῖον μὲν τοῦτο, θαλάττιον δ’ ἐκεῖνο,
<span class="lb" data-page="10.129" data-line="14" id="l10.129.14"></span>καὶ τὸ μὲν τετράπουν, τὸ δὲ οὒ, καὶ τὸ μὲν ὑλακτικὸν, τὸ δὲ
<span class="lb" data-page="10.129" data-line="15" id="l10.129.15"></span>οὐχ ὑλακτικόν. οὐ μὴν τῶν ἐπιγείων κυνῶν ὁ μὲν ὑλακτικός
<span class="lb" data-page="10.129" data-line="16" id="l10.129.16"></span>ἐστιν, ὁ δὲ οὐχ ὑλακτικὸς, καὶ τετράπους μὲν ὅδε τις, ἕτερος
<span class="lb" data-page="10.129" data-line="17" id="l10.129.17"></span>δὲ μὴ τοιοῦτος, ἀλλὰ πᾶσι μὲν αὐτοῖς ἓν εἶδός ἐστιν ᾗ
<span class="lb" data-page="10.129" data-line="18" id="l10.129.18"></span>κύνες ὀνομάζονται καὶ οὐ μόνον ταῖς οὐσίαις ἔοικεν ὑπάρχειν
<span class="pb" data-page="10.130" id="p10.130"></span>
<span class="lb" data-page="10.130" data-line="1" id="l10.130.1"></span>τὸ τοιοῦτον, ἀλλὰ καὶ τοῖς συμβεβηκόσιν αὐτοῖς ἢ ὡς διαθέσεσιν,
<span class="lb" data-page="10.130" data-line="2" id="l10.130.2"></span>ἢ ὡς ἐνεργήμασιν, ἢ ὡς παθήμασιν. οἷον ἄνθρωπος
<span class="lb" data-page="10.130" data-line="3" id="l10.130.3"></span>περιπατῶν ἀνθρώπου περιπατοῦντος οὐδὲν διαφέρει κατ’ αὐτὸ
<span class="lb" data-page="10.130" data-line="4" id="l10.130.4"></span>τὸ περιπατεῖν, καὶ καιόμενος δὴ καιομένου καὶ τεμνόμενος τεμνομένου
<span class="lb" data-page="10.130" data-line="5" id="l10.130.5"></span>καὶ λευκὸς λευκοῦ καὶ μέλας μέλανος· ἐν μέντοι τῷ
<span class="lb" data-page="10.130" data-line="6" id="l10.130.6"></span>μᾶλλόν τε καὶ ἧττον ἕκαστον τούτων οὐ σμικρὰν ἔχει διαφοράν·
<span class="lb" data-page="10.130" data-line="7" id="l10.130.7"></span>οἷον <span class="milestone ed2page" data-n="10.45" data-unit="ed2page" id="ed2page.10.45"></span>λευκὸς μᾶλλον ἢ ἧττον· ἀλλ’ ᾗ λευκὸς, ἕν
<span class="lb" data-page="10.130" data-line="8" id="l10.130.8"></span>τι καὶ ταὐτὸν ἑτέρῳ λευκῷ κέκτηται· καθάπερ καὶ ᾗ ἄνθρωπος,
<span class="lb" data-page="10.130" data-line="9" id="l10.130.9"></span>ἕν τι ταὐτὸν ἀνθρώπῳ τῷ τυχόντι. καὶ καθ’ ἕκαστον
<span class="lb" data-page="10.130" data-line="10" id="l10.130.10"></span>δὴ τῶν σημαινομένων ἓν ἅπασιν ὑπάρχει ταὐτόν· οὕτω δὴ καὶ
<span class="lb" data-page="10.130" data-line="11" id="l10.130.11"></span>τὸ νοσεῖν καὶ τὸ ὑγιαίνειν· τὸ μὲν τοῖς νοσοῦσιν ἅπασιν ὑπάρχει,
<span class="lb" data-page="10.130" data-line="12" id="l10.130.12"></span>τὸ δὲ τοῖς ὑγιαίνουσιν, ἓν καὶ ταὐτὸν ἑκάτερον· καὶ ὥσπερ
<span class="lb" data-page="10.130" data-line="13" id="l10.130.13"></span>ἐκ τῆς ἄνθρωπος φωνῆς ἓν, οὕτω κᾀκ τῆς ὑγείας ἓν σημαίνεται.
<span class="lb" data-page="10.130" data-line="14" id="l10.130.14"></span>δηλοῖ δὲ καὶ ἡ καθ’ ἑκάστην ἡμέραν ἡμῖν γιγνομένη πρὸς
<span class="lb" data-page="10.130" data-line="15" id="l10.130.15"></span>ἀλλήλους διάλεκτος, ὡς ἐν οἷς οὐκ ἔστιν ὁμωνυμία, τὸ σημαινόμενον
<span class="lb" data-page="10.130" data-line="16" id="l10.130.16"></span>ἓν ὑπάρχει. λέγοντος γάρ τινος ὑπὸ ἀνθρώπου
<span class="lb" data-page="10.130" data-line="17" id="l10.130.17"></span>πληγῆναι λίθῳ τὴν κεφαλὴν, οὐδενὶ τῶν ἀκουόντων ἀσαφὴς
<span class="lb" data-page="10.130" data-line="18" id="l10.130.18"></span>ὁ λόγος, οὐδ’ ἀμφίβολος, ὥσπερ εἰ καταβρωθῆναί τις, εἰ
<span class="pb" data-page="10.131" id="p10.131"></span>
<span class="lb" data-page="10.131" data-line="1" id="l10.131.1"></span>οὕτως ἔτυχε, Κορίσκον ὑπὸ κυνός διηγεῖτο· τίνος γὰρ κυνός;
<span class="lb" data-page="10.131" data-line="2" id="l10.131.2"></span>ὁ ἀκούσας ἐρήσεται, διότι, οἶμαι, δύο ἐστὶν εἴδη κυνῶν, τὸ
<span class="lb" data-page="10.131" data-line="3" id="l10.131.3"></span>μὲν ἐπίγειον, τὸ δὲ ἐνάλιον. οὐ μὴν ὑπὸ τίνος γε λίθου καὶ
<span class="lb" data-page="10.131" data-line="4" id="l10.131.4"></span>τίνα τὴν κεφαλὴν ἐρωτήσει· καὶ γὰρ λίθου παντὸς ἓν εἶδος
<span class="lb" data-page="10.131" data-line="5" id="l10.131.5"></span>ᾗ λίθος ἐστὶ καὶ κεφαλῆς ἁπάσης ᾗ κεφαλὴ, κυνὸς δ’ οὐχ
<span class="lb" data-page="10.131" data-line="6" id="l10.131.6"></span>ἓν ᾗ κύων, ὥσπερ οὐδὲ γλώττης ᾗ γλῶττα. καὶ γὰρ καὶ
<span class="lb" data-page="10.131" data-line="7" id="l10.131.7"></span>αὐλοῦ καὶ ὑποδήματος καὶ ζώου μόριον ἡ γλῶττα. καὶ εἴ τινος
<span class="lb" data-page="10.131" data-line="8" id="l10.131.8"></span>ἀκούσαις οἰκέτῃ προστάσσοντος ὠνήσασθαι γλῶτταν, ἄδηλόν
<span class="lb" data-page="10.131" data-line="9" id="l10.131.9"></span>ἐστιν ἥντινα λέγει γλῶτταν· οὐ μὴν εἰ γαστέρα τις, ἢ
<span class="lb" data-page="10.131" data-line="10" id="l10.131.10"></span>κύστιν ἢ ἧπαρ ὠνήσασθαι κελεύοι. καθ’ ἕκαστον οὖν τῶν σημαινομένων
<span class="lb" data-page="10.131" data-line="11" id="l10.131.11"></span>ἕν τι πρᾶγμά ἐστιν ὑποκείμενον, οὐ μὴν καθ’
<span class="lb" data-page="10.131" data-line="12" id="l10.131.12"></span>ἑκάστην γε τῶν φωνῶν ἕν· ἐνίοτε μέντοι σημαίνεται μόνον
<span class="lb" data-page="10.131" data-line="13" id="l10.131.13"></span>πρὸς τῆς φωνῆς, ὑπόκειται δὲ οὐδέν. ἀλλὰ περὶ μὲν τῶν
<span class="lb" data-page="10.131" data-line="14" id="l10.131.14"></span>οὕτω λεγομένων οὐ πρόκειται νῦν διελθεῖν. ἐν οἷς δὲ οὐ
<span class="lb" data-page="10.131" data-line="15" id="l10.131.15"></span>σημαίνεταί τι μόνον ἐκ τῆς φωνῆς, ἀλλὰ καὶ πρᾶγμά τί ἐστιν
<span class="lb" data-page="10.131" data-line="16" id="l10.131.16"></span>ὑποκείμενον, ὅσαπερ ἂν ᾖ τὰ σημαινόμενα, τοσαῦται καὶ αἱ
<span class="lb" data-page="10.131" data-line="17" id="l10.131.17"></span>τῶν πραγμάτων ὑπάρχουσιν ἰδέαι· τῆς μὲν φωνῆς ἓν σημαινούσης
<span class="lb" data-page="10.131" data-line="18" id="l10.131.18"></span>ἓν ἐξ ἀνάγκης ἐστὶ καὶ τὸ τοῦ πράγματος εἶδος.
<span class="pb" data-page="10.132" id="p10.132"></span>
<span class="lb" data-page="10.132" data-line="1" id="l10.132.1"></span>ἀριθμῷ μέντοι πολλὰ ταῦτα ἐγχωρεῖ γενέσθαι, καθάπερ τὸ
<span class="lb" data-page="10.132" data-line="2" id="l10.132.2"></span>α. καὶ διὰ τοῦτο ἑπτὰ μὲν τὰ φωνήεντά φαμεν ὑπάρχειν,
<span class="lb" data-page="10.132" data-line="3" id="l10.132.3"></span>στοιχεῖα δὲ τέτταρα καὶ εἴκοσι τὰ σύμπαντα, κατὰ τὴν ἡμετέραν
<span class="lb" data-page="10.132" data-line="4" id="l10.132.4"></span>δηλονότι διάλεκτον, ἐπὶ τὸ κοινὸν ἁπάντων εἶδος ἀποβλέποντες
<span class="lb" data-page="10.132" data-line="5" id="l10.132.5"></span>ἓν ὑπάρχον, οὐκ ἐπὶ τὰ κατὰ μέρος, ἐπὶ τὰ ἐν
<span class="lb" data-page="10.132" data-line="6" id="l10.132.6"></span>χάρταις καὶ ξύλοις καὶ διφθέραις καὶ λίθοις γεγραμμένα, πάμπολύ
<span class="lb" data-page="10.132" data-line="7" id="l10.132.7"></span>τι πλῆθος ὄντα καὶ μηδ’ ἀριθμηθῆναι δυνάμενα καὶ
<span class="lb" data-page="10.132" data-line="8" id="l10.132.8"></span>σχεδὸν εἰς ἄπειρον ἐκτεινόμενα· δύναται γοῦν ἄχρι τοῦ παντὸς
<span class="lb" data-page="10.132" data-line="9" id="l10.132.9"></span>αἰῶνος α καὶ β καὶ γ γράφεσθαι μυρία, κατὰ ταὐτὰ
<span class="lb" data-page="10.132" data-line="10" id="l10.132.10"></span>δὲ καὶ τῶν ἄλλων ἕκαστον γραμμάτων. ἀλλὰ τά γε σύμπαντα
<span class="lb" data-page="10.132" data-line="11" id="l10.132.11"></span>τέτταρα καὶ εἴκοσι τὸν ἀριθμὸν εἶναί φαμεν, οὐ τὰ κατὰ
<span class="lb" data-page="10.132" data-line="12" id="l10.132.12"></span>μέρος προχειριζόμενοι, τὰ δ’ εἴδη μόνον, καθ’ ὧνπερ, οἶμαι,
<span class="lb" data-page="10.132" data-line="13" id="l10.132.13"></span>καὶ τὰ ὀνόματα φέρομεν. ἄλφα γὰρ οὐ τουτὶ μέν τι λέγεται
<span class="lb" data-page="10.132" data-line="14" id="l10.132.14"></span>τὸ γεγραμμένον ἐν χάρτῃ, τουτὶ δ’ οὐ λέγεται τὸ γεγραμμένον
<span class="lb" data-page="10.132" data-line="15" id="l10.132.15"></span>ἐν ξύλῳ, ἀλλὰ καὶ τοῦτο κᾀκεῖνο, κᾂν εἰ κατὰ τῆς γῆς
<span class="lb" data-page="10.132" data-line="16" id="l10.132.16"></span>γράψαις, κᾂν εἰ κατὰ λίθου, κᾂν εἰ καταξύσαις, κᾂν εἰ διὰ
<span class="lb" data-page="10.132" data-line="17" id="l10.132.17"></span>χρωμάτων. καὶ οὐδὲ πολλὰ τοὺς παῖδάς τις διδάσκει α καὶ
<span class="lb" data-page="10.132" data-line="18" id="l10.132.18"></span>β καὶ γ καὶ τῶν ἄλλων ἕκαστον, ἀλλ’ ἓν μὲν ἕκαστον, ὁμοῦ
<span class="lb" data-page="10.132" data-line="19" id="l10.132.19"></span>δὲ σύμπαντα τέσσαρα καὶ εἴκοσιν. οὕτως δὲ κᾂν ἵππον ἕνα ﻿
<span class="pb" data-page="10.133" id="p10.133"></span>
<span class="lb" data-page="10.133" data-line="1" id="l10.133.1"></span>δείξεις, ἢ κάμηλον παιδὶ, θεασάμενος αὖθις ἕτερον ἵππον,
<span class="lb" data-page="10.133" data-line="2" id="l10.133.2"></span>ἢ κάμηλον ἑτέραν, οὐκ ἐρωτᾷ τί ποτ’ ἐστὶ τὸ ζῶον, ἀλλὰ τὸ
<span class="lb" data-page="10.133" data-line="3" id="l10.133.3"></span>μὲν ἵππον ὀνομάζει, τὸ δὲ κάμηλον. καὶ ταὐτόν γε εἶναι
<span class="lb" data-page="10.133" data-line="4" id="l10.133.4"></span>ἐκεῖνό φησι τοῦτο τὸ πρόσθεν ὁραθὲν τῷ νῦν ὁρωμένῳ. καίτοι
<span class="lb" data-page="10.133" data-line="5" id="l10.133.5"></span>τὸ μὲν, εἰ οὕτως ἔτυχεν, ἀπέθανεν, ἕτερον δ’ ἐστὶ τὸ νῦν
<span class="lb" data-page="10.133" data-line="6" id="l10.133.6"></span>ὁρώμενον. οἶνον δὴ λέγουσιν οἱ ἄνθρωποι τὸν αὐτὸν χθὲς
<span class="lb" data-page="10.133" data-line="7" id="l10.133.7"></span>καὶ τήμερον πεπωκέναι, τῷ εἴδει δηλονότι τὸν αὐτόν· ἐνίοτε
<span class="lb" data-page="10.133" data-line="8" id="l10.133.8"></span>δέ φασι τρεῖς οἴνους πεπωκέναι τήμερον, ἢ νὴ Δία ἕνα, πανταχοῦ
<span class="lb" data-page="10.133" data-line="9" id="l10.133.9"></span>πρὸς τὸ εἶδος ἀποβλέποντες, <span class="milestone ed2page" data-n="10.46" data-unit="ed2page" id="ed2page.10.46"></span>ἐπικεῖσθαί τε μίαν,
<span class="lb" data-page="10.133" data-line="10" id="l10.133.10"></span>εἰ τύχοι, σφραγῖδα πεντεκαίδεκα θύραις, ἐν ἅπασι τούτοις ἐπὶ
<span class="lb" data-page="10.133" data-line="11" id="l10.133.11"></span>τὸ εἶδος ἀναφέροντες τὸν λόγον. οὕτω δὲ ἐναργές ἐστι καὶ
<span class="lb" data-page="10.133" data-line="12" id="l10.133.12"></span>φύσει πᾶσιν ὑπάρχει καὶ ἀνθρώποις καὶ βοσκήμασιν <span class="milestone ed1page" data-n="4.56" data-unit="ed1page" id="ed1page.4.56"></span>ἕτερον
<span class="lb" data-page="10.133" data-line="13" id="l10.133.13"></span>μέν τι ὡς ὑποκείμενον κατ’ οὐσίαν, ἕτερον δὲ ὡς εἶδος
<span class="lb" data-page="10.133" data-line="14" id="l10.133.14"></span>ἓν ἐπινοεῖν, ὥστε καὶ τοῖς ὄνοις, οἵπερ ἁπάντων τῶν θρεμμάτων
<span class="lb" data-page="10.133" data-line="15" id="l10.133.15"></span>ἀνοητότατοί γε δοκοῦσιν ὑπάρχειν, ἄλλο μὲν τὸ κατ’
<span class="lb" data-page="10.133" data-line="16" id="l10.133.16"></span>εἶδος ἓν, ἄλλο δὲ τὸ κατ’ ἀριθμὸν, εἰς διαγνῶσιν ἥκει. θεασάμενος
<span class="lb" data-page="10.133" data-line="17" id="l10.133.17"></span>γοῦν κάμηλον ὁ ὄνος ἐξίσταταί τε καὶ φεύγει καὶ δέδιεν,
<span class="lb" data-page="10.133" data-line="18" id="l10.133.18"></span>εἰ μηδέποτε τύχοι θεασάμενος· εἰ μέν τοι συνεθισθείη
<span class="pb" data-page="10.134" id="p10.134"></span>
<span class="lb" data-page="10.134" data-line="1" id="l10.134.1"></span>τῷ θεάματι, κᾂν ἄλλην αὐτῷ καὶ ἄλλην ἐπιδείξῃς κάμηλον, οὐκέτι
<span class="lb" data-page="10.134" data-line="2" id="l10.134.2"></span>δέδιεν ὑπὸ συνηθείας, ἀλλ’ ὡς ἓν εἶδος ὁρᾷ κᾀκείνην ᾗ συνειθίσθη
<span class="lb" data-page="10.134" data-line="3" id="l10.134.3"></span>καὶ ταύτην ᾗ πρώτως ἐντυγχάνει. οὕτω δὲ καὶ τοὺς
<span class="lb" data-page="10.134" data-line="4" id="l10.134.4"></span>ἀνθρώπους οὐ δέδιεν ὑπὸ συνηθείας, ἀλλ’ ὡς ἓν εἶδος ὁρᾷ
<span class="lb" data-page="10.134" data-line="5" id="l10.134.5"></span>καὶ τούτους· εἰ μέντοι θεάσαιτο τὸν ὀνηλάτην, οὐχ ὡς ἄνθρωπον
<span class="lb" data-page="10.134" data-line="6" id="l10.134.6"></span>μόνον, ἀλλὰ καὶ ὡς τόνδε τινα γνωρίζει καὶ σείει γε
<span class="lb" data-page="10.134" data-line="7" id="l10.134.7"></span>τὰ ὦτα πολλάκις καὶ τὴν κέρκον κινεῖ καὶ ὀγκᾶται καὶ σκιρτᾷ
<span class="lb" data-page="10.134" data-line="8" id="l10.134.8"></span>θεασάμενος, ἐμφαίνων ὅτι γνωρίζει τὸν οἰκεῖον. τοῦτον μὲν
<span class="lb" data-page="10.134" data-line="9" id="l10.134.9"></span>δὴ καὶ ὡς ἄνθρωπον καὶ ὡς συνήθη γνωρίζει· τὸν δὲ νῦν
<span class="lb" data-page="10.134" data-line="10" id="l10.134.10"></span>αὐτῷ πρῶτον ὀφθέντα, καθ’ ὅσον μὲν ἄνθρωπον ὡσαύτως,
<span class="lb" data-page="10.134" data-line="11" id="l10.134.11"></span>ὡς συνήθη δ’ οὐχ ὡσαύτως. ὥστ’ οὐ μόνον ἡμεῖς, ἀλλ’ ἤδη
<span class="lb" data-page="10.134" data-line="12" id="l10.134.12"></span>καὶ οἱ ὄνοι τὸ μὲν ὡς ἀριθμῷ ταὐτὸν ὁρῶσί τε καὶ διαγινώσκουσι
<span class="lb" data-page="10.134" data-line="13" id="l10.134.13"></span>καὶ μέμνηνται, τὸ δὲ ὡς εἴδει. καὶ τὸν Δίωνα τὸν
<span class="lb" data-page="10.134" data-line="14" id="l10.134.14"></span>ὀνηλάτην, ἔστω γὰρ, εἰ τύχοι οὕτως λεγόμενος, ἄλλως μὲν
<span class="lb" data-page="10.134" data-line="15" id="l10.134.15"></span>ὡς ἄνθρωπον, ἄλλως δὲ ὡς Δίωνα γνωρίζουσιν οἱ συνήθεις
<span class="lb" data-page="10.134" data-line="16" id="l10.134.16"></span>ὄνοι, τὸ μέντοι κοινὸν εἶδος αὐτοῦ καὶ πρὸς τοὺς ἄλλους
<span class="lb" data-page="10.134" data-line="17" id="l10.134.17"></span>ἀνθρώπους ὡς ἀνθρώπου λαμβάνοντες, τὸ δὲ ἴδιον ἐξαίρετον
<span class="lb" data-page="10.134" data-line="18" id="l10.134.18"></span>ὡς Δίωνος μόνου. καὶ τοσοῦτον τοίνυν δέον τοὺς παλαιοὺς
<span class="pb" data-page="10.135" id="p10.135"></span>
<span class="lb" data-page="10.135" data-line="1" id="l10.135.1"></span>φιλοσόφους ἐπαινεῖν, ὡς μέγα τι καὶ σοφὸν ἐξευρόντας,
<span class="lb" data-page="10.135" data-line="2" id="l10.135.2"></span>ὅτι τὸ ταὐτὸν καὶ τὸ ἕτερον καὶ τὸ ἓν καὶ τὸ οὐχ ἓν
<span class="lb" data-page="10.135" data-line="3" id="l10.135.3"></span>οὐ μόνον κατ’ ἀριθμὸν, ἀλλὰ καὶ κατ’ εἶδος χρὴ νοεῖν, ὥστε
<span class="lb" data-page="10.135" data-line="4" id="l10.135.4"></span>καὶ τοῖς ὄνοις φημὶ τοῦτο ὑπάρχειν φύσει. πρόσκειται μὲν
<span class="lb" data-page="10.135" data-line="5" id="l10.135.5"></span>οὖν ὑπὸ τῶν παλαιῶν φιλοσόφων, ὡς οὐ μόνον ἀριθμῷ καὶ
<span class="lb" data-page="10.135" data-line="6" id="l10.135.6"></span>εἴδει λέγεταί τι ταὐτὸν, ἀλλὰ καὶ τῷ γένει. οὐ μὴν ἤδη γέ
<span class="lb" data-page="10.135" data-line="7" id="l10.135.7"></span>πω τοῦδε χρῄζω πρὸς τὰ παρόντα· μόνον γὰρ ἀρκεῖ μοι τὸ
<span class="lb" data-page="10.135" data-line="8" id="l10.135.8"></span>δεῖξαι τῶν ὄνων ὑπάρχοντας ἀναισθητοτέρους ὅσοι μὴ
<span class="lb" data-page="10.135" data-line="9" id="l10.135.9"></span>συγχωροῦσιν ἕτερον μέν τι τῷ εἴδει τὸ ἓν, ἕτερον δ’ ἀριθμῷ
<span class="lb" data-page="10.135" data-line="10" id="l10.135.10"></span>λέγεσθαι, καὶ μᾶλλον ἔτι τοὺς ἕνα μὲν τὸν φρενιτικὸν εἶναι
<span class="lb" data-page="10.135" data-line="11" id="l10.135.11"></span>λέγοντας καὶ ἕνα τὸν ἐμπειρικὸν, ἕνα δὲ τὸν ἄνθρωπον εἶναι
<span class="lb" data-page="10.135" data-line="12" id="l10.135.12"></span>μὴ συγχωροῦντας, ἢ μὴ γινώσκοντας ὡς εἴδει μὲν ἓν ὁ ἄνθρωπος,
<span class="lb" data-page="10.135" data-line="13" id="l10.135.13"></span>ἀριθμῷ δ’ οὐχ ἕν. οὐδ’ ὁ Σωκράτης μὲν ἓν καὶ τὸ
<span class="lb" data-page="10.135" data-line="14" id="l10.135.14"></span>εἶδος καὶ τὸν ἀριθμὸν, ὁ φρενιτικὸς δὲ τὸ μὲν εἶδος εἶς, οὐχ
<span class="lb" data-page="10.135" data-line="15" id="l10.135.15"></span>εἷς δέ ἐστι τὸ πλῆθος. οὐ γὰρ ἐνδέχεται Δίωνα καὶ Σωκράτην
<span class="lb" data-page="10.135" data-line="16" id="l10.135.16"></span>καὶ Θέωνα καὶ Κορίσκον ἅμα πάντας, εἰ τύχοι, φρενιτίζοντας
<span class="lb" data-page="10.135" data-line="17" id="l10.135.17"></span>ἕνα τῷ πλήθει τοὺς τέσσαρας ὑπάρχειν, ἀλλὰ τὸ μὲν
<span class="lb" data-page="10.135" data-line="18" id="l10.135.18"></span>εἶδος ἕνα, τὸ πλῆθος δ’ οὐχ ἕνα. παραλογώτερον δέ τι τῶν
<span class="pb" data-page="10.136" id="p10.136"></span>
<span class="lb" data-page="10.136" data-line="1" id="l10.136.1"></span>ἐμπειρικῶν ἰατρῶν ἐστιν, ὅτι καὶ τὸν ἐμπειρικὸν ἕνα λέγουσιν,
<span class="lb" data-page="10.136" data-line="2" id="l10.136.2"></span>εἶτ’ ἐρωτηθέντες πῶς ἕνα φασὶ τὸν ζῶντα τῷ τεθνεῶτι,
<span class="lb" data-page="10.136" data-line="3" id="l10.136.3"></span>καὶ τὸν ἐπὶ τῆς Ἑλλάδος τῷ κατ’ Αἴγυπτον, ἀποκρίνονται
<span class="lb" data-page="10.136" data-line="4" id="l10.136.4"></span>πρὸς τοῦτο θαυμαστὴν ἀπόκρισιν. ᾗ γάρ φασιν ἐμπειρικός
<span class="lb" data-page="10.136" data-line="5" id="l10.136.5"></span>ἐστι, ταύτῃ καὶ εἷς. τοῦτο γὰρ δὴ τῆς ἐσχάτης ἀναισθησίας
<span class="lb" data-page="10.136" data-line="6" id="l10.136.6"></span>ἐστὶν, εἰ προστιθέντες τὸ ᾗ καὶ τὸ ταύτῃ, μηδ’ ὧν αὐτοὶ
<span class="lb" data-page="10.136" data-line="7" id="l10.136.7"></span>φθέγγονται συνίασιν. εἰ γὰρ δὴ ταύτῃ γε Σεραπίων καὶ Μηνόδοτος
<span class="lb" data-page="10.136" data-line="8" id="l10.136.8"></span>εἷς ἐστὸν ᾗ ἐμπειρικοὶ, κατ’ ἄλλα δήπουθεν οὐχ εἷς
<span class="lb" data-page="10.136" data-line="9" id="l10.136.9"></span>ἔσονται. ὥστ’ εἴ γε παντοίως εἷς ἦν, ἐκ περιττοῦ καὶ μάτην
<span class="lb" data-page="10.136" data-line="10" id="l10.136.10"></span>ἂν, οἶμαι, προσέκειτο τὸ ᾗ καὶ τὸ ταύτῃ, παρὸν ἁπλῶς
<span class="lb" data-page="10.136" data-line="11" id="l10.136.11"></span>εἰπεῖν ὡς εἷς ἐστι Σεραπίων καὶ Μηνόδοτος. <span class="milestone ed2page" data-n="10.47" data-unit="ed2page" id="ed2page.10.47"></span>οὕτως
<span class="lb" data-page="10.136" data-line="12" id="l10.136.12"></span>οὖν ὡς ὑπὲρ αὐτοῦ μόνου Μηνοδότου τὸν λόγον ποιούμενος,
<span class="lb" data-page="10.136" data-line="13" id="l10.136.13"></span>οὐκ ἂν προσθήκης δεηθείης, ἀλλ’ ἁπλῶς ἂν εἴποις, εἷς ἐστι
<span class="lb" data-page="10.136" data-line="14" id="l10.136.14"></span>Μηνόδοτος. εἰ τοίνυν Μηνόδοτος μὲν εἷς ἁπλῶς, Μηνόδοτος
<span class="lb" data-page="10.136" data-line="15" id="l10.136.15"></span>δὲ καὶ Σεραπίων οὐχ ἁπλῶς εἷς, ἀλλ’ ᾗ ἐμπειρικοὶ,
<span class="lb" data-page="10.136" data-line="16" id="l10.136.16"></span>πάντως δήπουθεν αὐτοῖς ἐστιν ἕτερ’ ἄττα καθ’ ἃ δύο εἰσὶ
<span class="lb" data-page="10.136" data-line="17" id="l10.136.17"></span>καὶ οὐχ εἷς ἀμφότεροι, καὶ γίνεται τοῦτο ἐκεῖνο τὸ πρὸς τῶν
<span class="pb" data-page="10.137" id="p10.137"></span>
<span class="lb" data-page="10.137" data-line="1" id="l10.137.1"></span>παλαιῶν φιλοσόφων εἰρημένον, ἕτερον μὲν ἀριθμῷ καὶ ταὐτὸν
<span class="lb" data-page="10.137" data-line="2" id="l10.137.2"></span>καὶ ἓν, ἕτερον δὲ τῷ εἴδει, καὶ μηδὲν εἶναι θαυμαστὸν,
<span class="lb" data-page="10.137" data-line="3" id="l10.137.3"></span>εἰ Μηνόδοτος Σεραπίωνι κατά τι μὲν ὁ αὐτός ἐστι καὶ εἷς,
<span class="lb" data-page="10.137" data-line="4" id="l10.137.4"></span>κατά τι δὲ οὐχ ὁ αὐτὸς οὐδ’ εἷς. ᾗ μὲν γὰρ ἐμπειρικὸς ὁ
<span class="lb" data-page="10.137" data-line="5" id="l10.137.5"></span>αὐτὸς, ᾗ δ’ ὁ μὲν σιμὸς, ὁ δὲ γρυπὸς, ἢ μέλας, ἢ λευκὸς,
<span class="lb" data-page="10.137" data-line="6" id="l10.137.6"></span>ἢ μέγας, ἢ μικρὸς, οὐχ ὁ αὐτός. ἆρ’ οὖν οὕτως ἐστὶν ἑκάτερος
<span class="lb" data-page="10.137" data-line="7" id="l10.137.7"></span>αὐτῶν ἄνθρωπος, ὡσεὶ ἢ γρυπὸς ἢ σιμὸς, ἢ οὕτως ὡς
<span class="lb" data-page="10.137" data-line="8" id="l10.137.8"></span>ἐμπειρικός; ἢ κᾂν παῖς τοῦτό γε νοήσειεν, ὡς ᾗ μὲν ἄνθρωπος
<span class="lb" data-page="10.137" data-line="9" id="l10.137.9"></span>εἷς ἐστιν, ᾗ δ’ ὁ μὲν σιμὸς, ὁ δὲ γρυπὸς, οὐχ εἷς. ἆρ’
<span class="lb" data-page="10.137" data-line="10" id="l10.137.10"></span>οὖν οὐκ ἐσχάτης ἀναισθησίας, ἢ φιλονεικίας, ἢ οὐκ οἶδ’ ὅ
<span class="lb" data-page="10.137" data-line="11" id="l10.137.11"></span>τί ποτε καὶ προσειπεῖν ἄξιον, ἕνα μὲν ὁμολογεῖν εἶναι τὸν
<span class="lb" data-page="10.137" data-line="12" id="l10.137.12"></span>φρενιτικὸν ᾗ φρενιτικὸς, ὡσαύτως δὲ καὶ τὸν ληθαργικόν τε
<span class="lb" data-page="10.137" data-line="13" id="l10.137.13"></span>καὶ πλευριτικὸν, οὐδένα δὲ τὸν ἄνθρωπον ᾗ ἄνθρωπος· καὶ
<span class="lb" data-page="10.137" data-line="14" id="l10.137.14"></span>τὸν μὲν ἐμπειρικὸν ἕνα λέγειν ᾗ ἐμπειρικὸς, οὐχ ἕνα δὲ τὸν
<span class="lb" data-page="10.137" data-line="15" id="l10.137.15"></span>ἵππον ᾗ ἵππος, ἐνὸν ἀκοῦσαι λέγοντος Ἀριστοτέλους τε καὶ
<span class="lb" data-page="10.137" data-line="16" id="l10.137.16"></span>Θεοφράστου δύνασθαί τι τῷ μὲν εἴδει ταὐτὸν ὑπάρχειν
<span class="lb" data-page="10.137" data-line="17" id="l10.137.17"></span>ἕτερον ἑτέρῳ, τῷ δ’ ἀριθμῷ μὴ ταὐτὸν, ἔτι δὲ τούτων ἔμπροσθεν
<span class="lb" data-page="10.137" data-line="18" id="l10.137.18"></span>αὐτοῦ τοῦ κᾀκείνοις ὑφηγησαμένου τὴν τοιαύτην ﻿
<span class="pb" data-page="10.138" id="p10.138"></span>
<span class="lb" data-page="10.138" data-line="1" id="l10.138.1"></span>διαστολὴν τῶν σημαινομένων ἐπακοῦσαι λέγοντος, ὡς οὐδὲν
<span class="lb" data-page="10.138" data-line="2" id="l10.138.2"></span>θαυμαστόν ἐστιν ἓν εἶναι τὰ πολλὰ καὶ τὰ πολλὰ ἕν. οὕτω
<span class="lb" data-page="10.138" data-line="3" id="l10.138.3"></span>γὰρ σαφῶς ἅπαντα τοῦτον τὸν λόγον ὁ Πλάτων διῆλθεν ἐν
<span class="lb" data-page="10.138" data-line="4" id="l10.138.4"></span>ἀρχῇ τοῦ Φιλήβου, ὥστ’ ἐγὼ μὲν καὶ τοῖς ἀναισθήτοις αὐτὸν
<span class="lb" data-page="10.138" data-line="5" id="l10.138.5"></span>εἶναι νομίζω σαφῆ. γνωρίζουσι γοῦν οἱ ὄνοι καὶ ἄνθρωπον
<span class="lb" data-page="10.138" data-line="6" id="l10.138.6"></span>καὶ κάμηλον καὶ βοῦν, καὶ τόνδε τινα τὸν ἄνθρωπον καὶ
<span class="lb" data-page="10.138" data-line="7" id="l10.138.7"></span>τήνδε τινα τὴν κάμηλον, καὶ τόνδε τινα τὸν βοῦν. οὕτω δὲ καὶ
<span class="lb" data-page="10.138" data-line="8" id="l10.138.8"></span>ὁδὸν οὐ μόνον ἁπλῶς ὡς ὁδὸν, ἀλλὰ καὶ ὡς τήνδε τινα
<span class="lb" data-page="10.138" data-line="9" id="l10.138.9"></span>γνωρίζουσιν. ἐπιστῆσον γοῦν ὄνον ἐπ’ ἀρχὴν ὁδοῦ μὴ γνωρίμου
<span class="lb" data-page="10.138" data-line="10" id="l10.138.10"></span>καὶ θέασαι πῶς αὐτὴν βαδίζει τε καὶ διέρχεται πᾶσαν,
<span class="lb" data-page="10.138" data-line="11" id="l10.138.11"></span>οὐκ ἐκτρεπόμενος ἑκατέρωσε, πλὴν εἰ μὴ τύχοι που σχιζομένη,
<span class="lb" data-page="10.138" data-line="12" id="l10.138.12"></span>δῆλον ποιῶν ὡς αὐτὸ τὸ εἶδος ὅ τί ποτ’ ἐστὶν ὁδοῦ
<span class="lb" data-page="10.138" data-line="13" id="l10.138.13"></span>μέμνηται καὶ γιγνώσκει σαφῶς. βαδίζει γοῦν τὴν τετριμμένην·
<span class="lb" data-page="10.138" data-line="14" id="l10.138.14"></span>καθ’ ὅσον δὲ ἀγνοεῖ σφάλλεται· οὐ γὰρ δὴ τήν γε ἄτομον
<span class="lb" data-page="10.138" data-line="15" id="l10.138.15"></span>καὶ μίαν τῷ ἀριθμῷ μεμνημένος ἀπ’ ἐκείνης ἣν οὐκ οἶδε
<span class="lb" data-page="10.138" data-line="16" id="l10.138.16"></span>βαδίζειν δύναται. δῆλον δ’ ὅτι τὴν ὁδὸν ταύτην, ἣν νῦν
<span class="lb" data-page="10.138" data-line="17" id="l10.138.17"></span>βαδίζει πρῶτον, ᾗ μὲν ὁδὸς ὡς εἴδει γινώσκων βαδίζει, καθ’
<span class="lb" data-page="10.138" data-line="18" id="l10.138.18"></span>ὅσον δὲ ἀριθμῷ μία, κατὰ τοσοῦτον ἀγνοεῖ τῷ τε μηδαμῶς
<span class="pb" data-page="10.139" id="p10.139"></span>
<span class="lb" data-page="10.139" data-line="1" id="l10.139.1"></span>πρὸς τὰς ἀτρίπτους ἐκτρέπεσθαι καὶ τῷ καθ’ ὃ σχίζεται μὴ
<span class="lb" data-page="10.139" data-line="2" id="l10.139.2"></span>γινώσκειν ὁποίαν ἰτέον· ὅπερ ἠπίστατο ἂν ἀκριβῶς, εἰ δεύτερον
<span class="lb" data-page="10.139" data-line="3" id="l10.139.3"></span>αὐτὴν ἢ τρίτον ἔτυχε νῦν βαδίζων. ἐπειδὴ γὰρ ἕτερον
<span class="lb" data-page="10.139" data-line="4" id="l10.139.4"></span>μὲν οἶδεν, ἕτερον δ’ ἀγνοεῖ, καθ’ ὅσον τὸ μὲν κοινὸν εἶδος
<span class="lb" data-page="10.139" data-line="5" id="l10.139.5"></span>ὁδοῦ γινώσκει, τὸ δ’ ἴδιον ταύτης ἤ τινος ἀγνοεῖ, καθ’ ὅσον
<span class="lb" data-page="10.139" data-line="6" id="l10.139.6"></span>μὲν οἶδεν οὐ σφάλλεται, βαδίζει γοῦν τὴν τετριμμένην, καθ’
<span class="lb" data-page="10.139" data-line="7" id="l10.139.7"></span>ὅσον δ’ ἀγνοεῖ σφάλλεται πολλάκις ἐν ταῖς τριόδοις, οὐκ
<span class="lb" data-page="10.139" data-line="8" id="l10.139.8"></span>εἰδὼς ὁποίαν ἕληται. διττὰς οὖν ἔχουσι γνώσεις καὶ οἱ ὄνοι·
<span class="lb" data-page="10.139" data-line="9" id="l10.139.9"></span>τῶν μὲν κοινῶν εἰδῶν ἑτέρας, τῶν δ’ ἰδίων ἄλλας. λοιπὸν
<span class="lb" data-page="10.139" data-line="10" id="l10.139.10"></span>εἴτε ἓν εἶδος ἐκεῖνο ἐθέλοις καλέσαι τὸ κοινὸν, εἴτε γένος,
<span class="lb" data-page="10.139" data-line="11" id="l10.139.11"></span>εἴτε κοινότητα, φυλάττων αὐτοῦ τὴν ἔννοιαν, ἣν ἐγὼ νῦν
<span class="lb" data-page="10.139" data-line="12" id="l10.139.12"></span>ἐξηγοῦμαι, περὶ μὲν ὀνομάτων ἀμφισβητήσεις, οὐ μὴν μεταθεῖναί
<span class="lb" data-page="10.139" data-line="13" id="l10.139.13"></span>γε δυνήσῃ τὸ πρᾶγμα. καίτοι πρὸς μὲν τὴν τῶν ὀνομάτων
<span class="lb" data-page="10.139" data-line="14" id="l10.139.14"></span>θέσιν ἴσως ἕτερος ἀμφισβητήσει παραπλησίως <span class="milestone ed2page" data-n="10.48" data-unit="ed2page" id="ed2page.10.48"></span>σοι,
<span class="lb" data-page="10.139" data-line="15" id="l10.139.15"></span>τῆς περὶ τὰ πράγματα θεωρίας ἀγύμναστος. οὐ μὴν ἡμεῖς γε
<span class="lb" data-page="10.139" data-line="16" id="l10.139.16"></span>ἀμφισβητήσομεν, ἀλλ’ ἐκείνου μόνον ἀξιώσομέν σε μεμνῆσθαι
<span class="lb" data-page="10.139" data-line="17" id="l10.139.17"></span>τοῦ παρὰ Πλάτωνος λεγομένου· ἓν γὰρ δὴ τὰ πολλὰ εἶναι
<span class="pb" data-page="10.140" id="p10.140"></span>
<span class="lb" data-page="10.140" data-line="1" id="l10.140.1"></span>καὶ τὸ ἓν πολλὰ, θαυμαστῶς λεχθὲν, καὶ οὐ ῥᾴδιον ἀμφισβητῆσαι
<span class="lb" data-page="10.140" data-line="2" id="l10.140.2"></span>τῷ τούτων ὁποτερονοῦν τιθεμένῳ· εἰ γὰρ δὴ τοῦτο
<span class="lb" data-page="10.140" data-line="3" id="l10.140.3"></span>διασώζοις, οὐκέθ’ <span class="milestone ed1page" data-n="4.57" data-unit="ed1page" id="ed1page.4.57"></span>ἕξεις ἐρίζειν, ὥσπερ νῦν ἐρίζεις τὰ
<span class="lb" data-page="10.140" data-line="4" id="l10.140.4"></span>μὲν ὑπὸ τῆς ἀμαθίας, τὰ δ’ ὑπὸ τῆς φιλονεικίας ἀγόμενος.
<span class="lb" data-page="10.140" data-line="5" id="l10.140.5"></span>ἀλλ’ εἴτε τις ἕνα λέγοι τὸν φρενιτικὸν, ἕνα συγχωρήσεις ὑπάρχειν·
<span class="lb" data-page="10.140" data-line="6" id="l10.140.6"></span>εἴτε πολλοὺς, καὶ οὕτω συγχωρήσεις· ὡσαύτως δὲ καὶ
<span class="lb" data-page="10.140" data-line="7" id="l10.140.7"></span>τὸν ἐμπειρικόν τε καὶ δογματικὸν καὶ τὸν μεθοδικόν· οὕτω δὲ
<span class="lb" data-page="10.140" data-line="8" id="l10.140.8"></span>τὸν ἰατρὸν ἕνα τε καὶ πολλοὺς φήσεις· ἕνα μὲν ᾗ ἰατρὸν,
<span class="lb" data-page="10.140" data-line="9" id="l10.140.9"></span>οὐχ ἕνα δὲ τῷ κατὰ μέρος πλήθει. οὐ γὰρ δὴ ἐπὶ μὲν τοῦ
<span class="lb" data-page="10.140" data-line="10" id="l10.140.10"></span>ἐμπειρικοῦ τὸ ᾗ προσθήσεις, ἀφαιρήσεις δὲ ἐπὶ τοῦ ἰατροῦ,
<span class="lb" data-page="10.140" data-line="11" id="l10.140.11"></span>οὐδὲ ἐπὶ μὲν τοῦ ἰατροῦ προσθήσεις, ἀφαιρήσεις δὲ ἐπ’ ἀνθρώπου,
<span class="lb" data-page="10.140" data-line="12" id="l10.140.12"></span>οὐδὲ τὸν φρενιτικὸν μὲν ἕνα φήσεις ᾗ φρενιτικὸς,
<span class="lb" data-page="10.140" data-line="13" id="l10.140.13"></span>τὸν νοσοῦντα δ’ οὐχ ἕνα. καὶ γὰρ καὶ οὗτος ᾗ νοσῶν εἷς
<span class="lb" data-page="10.140" data-line="14" id="l10.140.14"></span>ἐστιν. ἐπιλαθοῦ τοίνυν ἤδη ποτὲ τῶν λήρων ἐκείνων, οὓς ἐν
<span class="lb" data-page="10.140" data-line="15" id="l10.140.15"></span>ἄλλοις βιβλίοις ἐρίζων λέγεις, ἀξιῶν δειχθῆναί σοι τὸν ἄνθρωπον
<span class="lb" data-page="10.140" data-line="16" id="l10.140.16"></span>αὐτὸν καθ’ ἑαυτὸν μόνον ἄνευ τῶν κατὰ μέρος, ὥσπερ αὐτὸς
<span class="lb" data-page="10.140" data-line="17" id="l10.140.17"></span>δεῖξαι δυνάμενος τὸν ἐμπειρικὸν ἄνευ Μηνοδότου καὶ Σεραπίωνος
<span class="lb" data-page="10.140" data-line="18" id="l10.140.18"></span>καὶ τῶν ἄλλων τῶν κατὰ μέρος, ἢ νὴ Δία τὸν φρενιτικὸν
<span class="pb" data-page="10.141" id="p10.141"></span>
<span class="lb" data-page="10.141" data-line="1" id="l10.141.1"></span>ἄνευ τῶν κατὰ μέρος φρενιτικῶν. ἐν τίνι τοίνυν τὸ σφάλμα
<span class="lb" data-page="10.141" data-line="2" id="l10.141.2"></span>καὶ πόθεν ἡ ἐκτροπὴ τοῦ καὶ τῶν ὄνων αὐτοὺς γίγνεσθαι
<span class="lb" data-page="10.141" data-line="3" id="l10.141.3"></span>μωροτέρους; ἐξ ὧνπερ καὶ ἄλλα μυρία σφάλλονται. μεταβῆναι
<span class="lb" data-page="10.141" data-line="4" id="l10.141.4"></span>γὰρ ἐπὶ τὰς οὐσίας τῶν πραγμάτων ἀπὸ τῶν ἐννοιῶν
<span class="lb" data-page="10.141" data-line="5" id="l10.141.5"></span>ἐπιχειροῦντες, εἶθ’ ὡς ἀγύμναστοι τῆς λογικῆς θεωρίας σφάλλονται,
<span class="lb" data-page="10.141" data-line="6" id="l10.141.6"></span>συνανατρέποντες τῇ περὶ τούτων ἀπορίᾳ καὶ τὰς
<span class="lb" data-page="10.141" data-line="7" id="l10.141.7"></span>ἐννοίας. ἐκδέχεται γὰρ αὐτοὺς ἐνταῦθα τὸ περὶ γενῶν καὶ
<span class="lb" data-page="10.141" data-line="8" id="l10.141.8"></span>εἰδῶν ζήτημα σφῆλαι δυνάμενον, οὐ μόνον ἀγυμνάστους ἀνθρώπους
<span class="lb" data-page="10.141" data-line="9" id="l10.141.9"></span>ἐν ταῖς λογικαῖς μεθόδοις, ἀλλὰ καὶ τῶν γεγυμνασμένων
<span class="lb" data-page="10.141" data-line="10" id="l10.141.10"></span>τινὰς, ἐὰν μὴ προσέχωσιν ἀκριβῶς τὸν νοῦν. ἀλλ’ οὐ
<span class="lb" data-page="10.141" data-line="11" id="l10.141.11"></span>χρὴ διότι περὶ τῆς οὐσίας ἀποροῦσι τῶν πραγμάτων, ἀφίστασθαι
<span class="lb" data-page="10.141" data-line="12" id="l10.141.12"></span>τῶν ἐναργῶν ἐννοιῶν· οὐδ’ ἡγεῖσθαι σοφὸν ἐξευρηκέναι
<span class="lb" data-page="10.141" data-line="13" id="l10.141.13"></span>τι τοὺς μὲν ἐμπειρικοὺς, ἐὰν ἓν εἴπωσιν, ἄνευ τοῦ
<span class="lb" data-page="10.141" data-line="14" id="l10.141.14"></span>προσθεῖναι κατὰ ποῖον σημαινόμενον ἕν ἐστι, τοὺς δὲ μεθοδικοὺς,
<span class="lb" data-page="10.141" data-line="15" id="l10.141.15"></span>ἐὰν ἀντὶ γένους, ἢ εἴδους, ἢ κοινοῦ κοινότητα λέγωσιν.
<span class="lb" data-page="10.141" data-line="16" id="l10.141.16"></span>ἐμοὶ μὲν γὰρ ἄμεινον ἐδόκει σαφῶς τῆς ἐννοίας ἤδη
<span class="lb" data-page="10.141" data-line="17" id="l10.141.17"></span>διωρισμένης, ὡς ᾗ μὲν φρενιτικοὶ, ταύτῃ πάντες εἷς· ᾗ δ’ ὁ
<span class="lb" data-page="10.141" data-line="18" id="l10.141.18"></span>μὲν νέος, ὁ δὲ γέρων, ἢ ἰσχνὸς, ἢ παχὺς, ἢ ἀνὴρ, ἢ γυνὴ,
<span class="pb" data-page="10.142" id="p10.142"></span>
<span class="lb" data-page="10.142" data-line="1" id="l10.142.1"></span>ταύτῃ πολλοὶ, χρήσασθαι λοιπὸν ἑρμηνείᾳ παλαιᾷ καὶ συγκινδυνεῦσαι
<span class="lb" data-page="10.142" data-line="2" id="l10.142.2"></span>κατὰ τὴν λέξιν Ἀριστοτέλει καὶ Θεοφράστῳ καὶ
<span class="lb" data-page="10.142" data-line="3" id="l10.142.3"></span>Πλάτωνι. πάντα τὰ τοιαῦτα τῷ μὲν εἴδει λέγουσιν ἓν ὑπάρχειν,
<span class="lb" data-page="10.142" data-line="4" id="l10.142.4"></span>τῶ πλήθει δ’ οὐχ ἕν· οὐ φρενιτικὸν μόνον, ἢ ληθαργικὸν,
<span class="lb" data-page="10.142" data-line="5" id="l10.142.5"></span>ἢ ἐμπειρικὸν, ἀλλὰ καὶ δογματικὸν καὶ μεθοδικὸν καὶ
<span class="lb" data-page="10.142" data-line="6" id="l10.142.6"></span>ἄνθρωπον καὶ ἵππον καὶ ἄνδρα καὶ γυναῖκα καὶ τῶν ἄλλων
<span class="lb" data-page="10.142" data-line="7" id="l10.142.7"></span>ἕκαστον. εἰ δ’ ἐπὶ τὰ κατὰ μέρος ἔλθοις, οἷον τήνδε τὴν
<span class="lb" data-page="10.142" data-line="8" id="l10.142.8"></span>γυναῖκα τὴν δειχθῆναι δυναμένην, ταύτην οὐκ ἐγχωρεῖ τῷ
<span class="lb" data-page="10.142" data-line="9" id="l10.142.9"></span>μὲν εἴδει λέγειν ἓν, τῷ πλήθει δὲ πολλὰ, κατ’ ἄμφω γὰρ ἕν
<span class="lb" data-page="10.142" data-line="10" id="l10.142.10"></span>ἐστιν ἡ δειχθῆναι δυναμένη γυνὴ, καὶ τῷ εἴδει καὶ τῷ πλήθει,
<span class="lb" data-page="10.142" data-line="11" id="l10.142.11"></span>ὅπερ δὴ καὶ τῷ ἀριθμῷ καλοῦμεν. οἱ δέ γε οὐχ οὕτως ποιοῦσιν,
<span class="lb" data-page="10.142" data-line="12" id="l10.142.12"></span>ἀλλ’ οἱ μὲν κοινότητας ὀνομάζουσιν, ὥσπερ οὐ μᾶλλον
<span class="lb" data-page="10.142" data-line="13" id="l10.142.13"></span>ἀπορηθῆναι δυναμένας εἰδῶν καὶ γενῶν, οἱ δ’ ᾗ μὲν τόδε
<span class="lb" data-page="10.142" data-line="14" id="l10.142.14"></span>τι λέγουσιν, ὑπάρχειν ἕν· ᾗ δ’ οὐχ ἓν, οὐκέτι λέγουσιν ἓν
<span class="lb" data-page="10.142" data-line="15" id="l10.142.15"></span>ὑπάρχειν. ἐχρῆν γὰρ δήπου καὶ τούτους ὥσπερ δή <span class="milestone ed2page" data-n="10.49" data-unit="ed2page" id="ed2page.10.49"></span>ποτε
<span class="lb" data-page="10.142" data-line="16" id="l10.142.16"></span>ὅ τε Μηνόδοτος καὶ Σεραπίων καὶ Θεοδᾶς καὶ Γλαυκίας,
<span class="lb" data-page="10.142" data-line="17" id="l10.142.17"></span>Ἀπολλώνιός τε καὶ Καλλικλῆς καὶ Διόδωρος καὶ Ἡρακλείδης ﻿
<span class="pb" data-page="10.143" id="p10.143"></span>
<span class="lb" data-page="10.143" data-line="1" id="l10.143.1"></span>καὶ Λύκος, εἷς ἅπαντες ὑπάρχουσιν ᾗ ἐμπειρικοὶ, οὕτω
<span class="lb" data-page="10.143" data-line="2" id="l10.143.2"></span>πάλιν ᾗ οὐχ εἷς ἅπαντες, ἀλλὰ πάμπολλοί τινές εἰσιν, ἐξηγήσασθαι·
<span class="lb" data-page="10.143" data-line="3" id="l10.143.3"></span>ἐν αὐτῷ γὰρ τῷ ταῦτ’ ἐξηγεῖσθαι πάντως ἄν που
<span class="lb" data-page="10.143" data-line="4" id="l10.143.4"></span>κατενόησαν ὡς ἓν καὶ πολλὰ καὶ ταὐτὸν εἶναί τε λέγεσθαι
<span class="lb" data-page="10.143" data-line="5" id="l10.143.5"></span>δυνατόν ἐστι. Μηνόδοτος οὖν καὶ Σεραπίων ᾗ μὲν ἐμπειρικοὶ
<span class="lb" data-page="10.143" data-line="6" id="l10.143.6"></span>εἷς, καὶ νὴ Δία γε ᾗ ἰατροὶ καὶ ᾗ ἄνθρωποι. τί δὲ ᾗ
<span class="lb" data-page="10.143" data-line="7" id="l10.143.7"></span>ζῶα, καλὸν ἐρέσθαι τοὺς ἐμπειρικοὺς, ἆρά γε κατὰ ταῦτα
<span class="lb" data-page="10.143" data-line="8" id="l10.143.8"></span>Μηνόδοτος καὶ Σεραπίων εἷς ἐστι; εἰ μὲν γὰρ μὴ φαῖεν, οὐδ’
<span class="lb" data-page="10.143" data-line="9" id="l10.143.9"></span>ἡμεῖς συγχωρήσομεν ᾗ ἐμπειρικοὶ, ταύτῃ γίγνεσθαι τοὺς δύο
<span class="lb" data-page="10.143" data-line="10" id="l10.143.10"></span>ἀνθρώπους ἕνα. συγχωρούντων δὲ καὶ ταύτῃ τοὺς δύο γίνεσθαι
<span class="lb" data-page="10.143" data-line="11" id="l10.143.11"></span>ἕνα, καθ’ ὅσον ἄμφω ζῶα, εὐθὺς μὲν ὑπομνήσομεν,
<span class="lb" data-page="10.143" data-line="12" id="l10.143.12"></span>ὡς ὀρθῶς ἄρα πρὸς τῶν παλαιῶν φιλοσόφων ἐλέγετο τὸ
<span class="lb" data-page="10.143" data-line="13" id="l10.143.13"></span>μὲν ἀριθμῷ, τὸ δὲ εἴδει, τὸ δὲ γένει ταὐτόν τε καὶ ἓν ὑπάρχειν.
<span class="lb" data-page="10.143" data-line="14" id="l10.143.14"></span>ἑξῆς δὲ πάλιν ἐρησόμεθα, φρενιτικὸς Μηνόδοτος, φρενιτικὸς
<span class="lb" data-page="10.143" data-line="15" id="l10.143.15"></span>Σεραπίων, πότερον ὁ αὐτός ἐστιν ἢ ἕτερος; ἀποκρινομένων
<span class="lb" data-page="10.143" data-line="16" id="l10.143.16"></span>δὲ ταύτῃ φρενιτικὸν εἶναι καὶ ἕνα καὶ τὸν αὐτὸν
<span class="lb" data-page="10.143" data-line="17" id="l10.143.17"></span>ἀμφοτέρους ᾗ φρενιτικοὶ, πάλιν ἐρησόμεθα, τί δὲ καθὸ νοσοῦντες
<span class="pb" data-page="10.144" id="p10.144"></span>
<span class="lb" data-page="10.144" data-line="1" id="l10.144.1"></span>οὐ καὶ ταύτῃ εἷς ἄμφω ἐστόν; εἰ μὲν οὖν μὴ φαῖεν,
<span class="lb" data-page="10.144" data-line="2" id="l10.144.2"></span>οὐδ’ ἡμεῖς συγχωρήσομεν ᾗ φρενιτικοί. συγχωρησάντων δὲ
<span class="lb" data-page="10.144" data-line="3" id="l10.144.3"></span>ἐρησόμεθα τί δηλονότι πρᾶγμα μίαν ἰδέαν ἔχον, ἐφ’ οὗ τοῦτο
<span class="lb" data-page="10.144" data-line="4" id="l10.144.4"></span>τὸ ὄνομα φέρουσιν ἅπαντες ἄνθρωποι, νόσον. οὐ γὰρ δὴ φρενῖτις
<span class="lb" data-page="10.144" data-line="5" id="l10.144.5"></span>μέν τι γενήσεται πρᾶγμα μίαν ἰδέαν ἔχον καὶ ταύτῃ ποιοῦν
<span class="lb" data-page="10.144" data-line="6" id="l10.144.6"></span>ἅπαντας ἕνα τοὺς δεξαμένους αὐτὸ, νόσος δ’ οὐχ ὡσαύτως
<span class="lb" data-page="10.144" data-line="7" id="l10.144.7"></span>ἕνα ποιήσει πάντας οἷς ἂν ἐγγένηται. ἀλλ’ οὐκ ἔστι
<span class="lb" data-page="10.144" data-line="8" id="l10.144.8"></span>φησὶν, οὐδὲν οὕτως ἀφωρισμένον εἶδος ἢ νοσήματος
<span class="lb" data-page="10.144" data-line="9" id="l10.144.9"></span>ὡς ἀνθρώπου καὶ φρενίτιδος. τί φῂς ὦ οὗτος; ἆρά γε οὐδὲν
<span class="lb" data-page="10.144" data-line="10" id="l10.144.10"></span>αἱ φωναὶ δοκοῦσί σοι σημαίνειν, ἥ τε ζῶον καὶ ἡ νόσος, ἀλλ’
<span class="lb" data-page="10.144" data-line="11" id="l10.144.11"></span>ὁμοίως ἐκφωνεῖσθαι τῷ βλίτυρι καὶ σκινδαψός; ἢ σημαίνουσι
<span class="lb" data-page="10.144" data-line="12" id="l10.144.12"></span>μὲν, οὐδὲν δ’ ὑπόκειται πρᾶγμα ταῖς φωναῖς, ὡς ἐν τῷ
<span class="lb" data-page="10.144" data-line="13" id="l10.144.13"></span>Σκύλλα καὶ Κένταυρος, ἢ καὶ σημαίνουσι καὶ τὸ σημαινόμενον
<span class="lb" data-page="10.144" data-line="14" id="l10.144.14"></span>ἓν ὑπάρχει; εἰ μὲν γὰρ οὐδέν ἐστι πρᾶγμα τὸ δηλούμενον
<span class="lb" data-page="10.144" data-line="15" id="l10.144.15"></span>ὑπὸ τῆς ζῶον ἢ τῆς νόσημα φωνῆς, οὐκ ὀρθῶς λέγεις
<span class="lb" data-page="10.144" data-line="16" id="l10.144.16"></span>τὸν ἄνθρωπον εἶναι ζῶον ἢ τὴν φρενῖτιν νόσον. εἰ δ’ ἔστι
<span class="lb" data-page="10.144" data-line="17" id="l10.144.17"></span>καὶ λέγεις ἀληθῶς, τουτὶ μὲν τὸ προσερχόμενον ζῶον εἶναι,
<span class="lb" data-page="10.144" data-line="18" id="l10.144.18"></span>ἢ τὴν φρενῖτιν νόσον, τοῦτον δ’ εἰ τύχοι τὸν κατακείμενον
<span class="pb" data-page="10.145" id="p10.145"></span>
<span class="lb" data-page="10.145" data-line="1" id="l10.145.1"></span>ἄνθρωπον νοσεῖν, ἔστι τι πάντως τῶν ὑπαρχόντων αὐτοῖς,
<span class="lb" data-page="10.145" data-line="2" id="l10.145.2"></span>ἐφ’ οὗ φέρεις ἕκαστον τῶν ὀνομάτων. ἀλλ’ οὐ γεγύμνασαι
<span class="lb" data-page="10.145" data-line="3" id="l10.145.3"></span>νοεῖν αὐτὰ, καίτοι γε ἐκ τῶν πρώτων εἰσαγωγῶν ὄντα τῆς
<span class="lb" data-page="10.145" data-line="4" id="l10.145.4"></span>λογικῆς θεωρίας. τί οὖν τοῦτο πρὸς τὸ ἀληθές; οὐ δήπου
<span class="lb" data-page="10.145" data-line="5" id="l10.145.5"></span>γὰρ ἐξ ὧν ἂν σὺ μὴ συνίεις, ἐκ τούτων χρὴ κρίνεσθαι τὴν
<span class="lb" data-page="10.145" data-line="6" id="l10.145.6"></span>ἀλήθειαν, ἀλλ’ ἐξ ὧν ἂν καὶ συνετός τις ὢν φύσει καὶ μαθὼν
<span class="lb" data-page="10.145" data-line="7" id="l10.145.7"></span>καὶ ἀσκήσας καὶ μὴ φιλονεικῶν καὶ τιμῶν τἀληθὲς, ὧν
<span class="lb" data-page="10.145" data-line="8" id="l10.145.8"></span>οὐδὲν ὑπάρχει σοι· καίτοι μὰ τοὺς θεοὺς οὐκ οἶδ’ εὕ τι
<span class="lb" data-page="10.145" data-line="9" id="l10.145.9"></span>προσδεῖταί τινος φύσει συνετοῦ τά γε τοιαῦτα. τίς γὰρ οὐκ
<span class="lb" data-page="10.145" data-line="10" id="l10.145.10"></span>οἶδεν ὡς οὐ ταὐτὸν σημαίνει Σωκράτης καὶ σιμὸς, ἀλλὰ τὸ
<span class="lb" data-page="10.145" data-line="11" id="l10.145.11"></span>μὲν Σωκράτης ὅλης τῆς ὑποκειμένης οὐσίας ἐστὶν ὄνομα, τῶν
<span class="lb" data-page="10.145" data-line="12" id="l10.145.12"></span>δ’ ἄλλων ὀνομάτων οὐδὲν κατὰ τῆς τοῦ σώματος οὐσίας
<span class="lb" data-page="10.145" data-line="13" id="l10.145.13"></span>ἁπάσης λέγεται; οὔτε γὰρ ὁ σιμὸς οὔθ’ ὁ προγάστωρ οὔθ’
<span class="lb" data-page="10.145" data-line="14" id="l10.145.14"></span>ὁ φαλακρὸς, ἀλλὰ τὸ μὲν τοῦ σχήματος τῆς ῥινός ἐστιν
<span class="lb" data-page="10.145" data-line="15" id="l10.145.15"></span>ὄνομα, τὸ δὲ τῆς ἐνδείας τῶν ἐν τῇ κεφαλῇ τριχῶν, τὸ δὲ
<span class="lb" data-page="10.145" data-line="16" id="l10.145.16"></span>τοῦ μεγέθους τῆς γαστρός. καὶ ταῦτα μέν ἐστι τὰ κατὰ μόρια.
<span class="lb" data-page="10.145" data-line="17" id="l10.145.17"></span>λευκὸν δ’ εἰ φήσαιμεν ἢ μέλανα Σωκράτην, κατὰ πάντων,
<span class="lb" data-page="10.145" data-line="18" id="l10.145.18"></span>οἶμαι, τῶν μορίων τοῦ σώματος ἐπιφέρομεν τὰς προσηγορίας,
<span class="pb" data-page="10.146" id="p10.146"></span>
<span class="lb" data-page="10.146" data-line="1" id="l10.146.1"></span>οὐ μὴν τὴν οὐσίαν γε ἅπασαν, ἀλλ’ ἕν τι τῶν συμβεβηκότων
<span class="lb" data-page="10.146" data-line="2" id="l10.146.2"></span>αὐτῇ δηλοῦμεν, τὸ χρῶμα, καὶ μέντοι κᾂν εἰ παχὺν, ἢ
<span class="lb" data-page="10.146" data-line="3" id="l10.146.3"></span>λεπτὸν εἴποιμεν, ἢ σκληρὸν, ἢ μαλακὸν, ἢ δασὺν, ἢ ψιλὸν, ἤ τι
<span class="lb" data-page="10.146" data-line="4" id="l10.146.4"></span>τῶν ἄλλων ἕκαστον ἃ τῷ Σωκράτει συμβέβηκεν, οὐ κατὰ πάσης
<span class="lb" data-page="10.146" data-line="5" id="l10.146.5"></span>οὐδ’ οὕτω δηλονότι τῆς οὐσίας ἐπιφέρομεν τὴν προσηγορίαν,
<span class="lb" data-page="10.146" data-line="6" id="l10.146.6"></span>ἀλλ’ ἕν τι τῶν συμβεβηκότων αὐτῇ δηλοῦμεν.
<span class="lb" data-page="10.146" data-line="7" id="l10.146.7"></span>οὕτω δὲ καὶ τὸ καθῆσθαι καὶ τὸ περιπατεῖν καὶ τὸ κινεῖσθαι
<span class="lb" data-page="10.146" data-line="8" id="l10.146.8"></span>καὶ τὸ κοιμᾶσθαι καὶ τὸ ἐγρηγορέναι καὶ τῶν ἄλλων ἕκαστον
<span class="lb" data-page="10.146" data-line="9" id="l10.146.9"></span>τῶν τοιούτων ὀνομάτων οὐ κατ’ οὐδενὸς <span class="milestone ed1page" data-n="4.58" data-unit="ed1page" id="ed1page.4.58"></span>δήπου τῶν
<span class="lb" data-page="10.146" data-line="10" id="l10.146.10"></span>ὄντων ἐπιφέρομεν, ἀλλά τι τῶν ὑπαρχόντων Σωκράτει δηλοῦμεν·
<span class="lb" data-page="10.146" data-line="11" id="l10.146.11"></span>ἃ κατὰ τὸν ἔμπροσθεν λόγον ἢ ἐνεργείας ἐλέγομεν
<span class="lb" data-page="10.146" data-line="12" id="l10.146.12"></span>ὑπάρχειν, ἣ παθήματα τούτων, ἤ τινας διαθέσεις. ἄμεινον
<span class="lb" data-page="10.146" data-line="13" id="l10.146.13"></span>οὖν σε καὶ νῦν ἔτι τούτῳ τῷ τρόπῳ χρησάμενον γυμνάσασθαι,
<span class="lb" data-page="10.146" data-line="14" id="l10.146.14"></span>καθ’ ὅ τι κᾀν τοῖς ἔμπροσθεν ἐδείκνυμεν, οὐκ ἀπὸ
<span class="lb" data-page="10.146" data-line="15" id="l10.146.15"></span>τῶν ὀνομάτων, ἀλλ’ ἀπὸ τῶν πραγμάτων ἀρξάμενον. ἄρξαι δ’
<span class="lb" data-page="10.146" data-line="16" id="l10.146.16"></span>ἀπὸ σαυτοῦ πρῶτον καὶ σκέψαι, πότερον ἁπλοῦν τι πρᾶγμα
<span class="lb" data-page="10.146" data-line="17" id="l10.146.17"></span>ὑπάρχεις, ἢ σύνθετον, ἆρά γε ποὺς ὑπάρχεις ἢ ὀφθαλμὸς ἢ ῥὶς
<span class="lb" data-page="10.146" data-line="18" id="l10.146.18"></span>ἢ κεφαλή; δῆλον γὰρ ὅτι τούτων οὐδὲν οὔτε χωρὶς τούτων,
<span class="lb" data-page="10.146" data-line="19" id="l10.146.19"></span>ἀλλὰ κᾀκ τούτων τε κᾀκ τῶν ἄλλων ἁπάντων μορίων, ἑκάστου
<span class="pb" data-page="10.147" id="p10.147"></span>
<span class="lb" data-page="10.147" data-line="1" id="l10.147.1"></span>τὴν οἰκείαν ἔχοντος θέσιν, ὅλως ὑπάρχεις συγκείμενος.
<span class="lb" data-page="10.147" data-line="2" id="l10.147.2"></span>ὑποκείσθω δή σοι τοὔνομα Θεμίσων. ἀλλ’ ὅταν γε φῶ Θεμίσωνα
<span class="lb" data-page="10.147" data-line="3" id="l10.147.3"></span>χωλὸν εἶναι, τὸ μὲν χωλὸν ἐπὶ τῆς τῶν ποδῶν φέρω
<span class="lb" data-page="10.147" data-line="4" id="l10.147.4"></span>διαθέσεως, τὸ δὲ Θεμίσων τοῦ παντὸς ἦν ὄνομα. καὶ μὲν
<span class="lb" data-page="10.147" data-line="5" id="l10.147.5"></span>δὴ καὶ σιμὸς καὶ τυφλὸς ἀπὸ μέρους ὁ Θεμίσων ὀνομάζεται·
<span class="lb" data-page="10.147" data-line="6" id="l10.147.6"></span>πυῤῥὸς δὲ καὶ παχὺς οὐκ ἀπὸ μέρους, ἀλλ’ ἀπὸ διαθέσεων
<span class="lb" data-page="10.147" data-line="7" id="l10.147.7"></span>ἐνυπαρχουσῶν τῷ παντὶ παραπλησίως τῷ περιπατῶν
<span class="lb" data-page="10.147" data-line="8" id="l10.147.8"></span>καὶ καθήμενος καὶ διαλεγόμενος καὶ ζῶν. ἆρ’ οὖν ταῦτα μὲν
<span class="lb" data-page="10.147" data-line="9" id="l10.147.9"></span>γνωρίζεις ὡς οὐκ ἔστι δηλωτικὰ τῆς ὅλης οὐσίας τῆς σῆς,
<span class="lb" data-page="10.147" data-line="10" id="l10.147.10"></span>ἀλλὰ τὰ μὲν ἀπὸ μορίου τινὸς ὠνόμασται, τὰ δ’ ἀπὸ διαθέσεως
<span class="lb" data-page="10.147" data-line="11" id="l10.147.11"></span>μιᾶς· ὅταν δὲ ἀγαθὸν εἴπῃ τίς σε καὶ δίκαιον, οὐκέτι
<span class="lb" data-page="10.147" data-line="12" id="l10.147.12"></span>γνωρίζεις ὡς καὶ ταῦτα διαθέσεών ἐστιν ὀνόματα τῶν ἐπιγιγνομένων
<span class="lb" data-page="10.147" data-line="13" id="l10.147.13"></span>τῇ σῇ ψυχῇ; καὶ μὴν εἴ γε γνωρίσαις ὡς ἀνάλογον
<span class="lb" data-page="10.147" data-line="14" id="l10.147.14"></span>ἔχει ταῦτα τῷ λευκὸς καὶ τῷ μέλας, ὡς γὰρ ἐκεῖνα τῶν
<span class="lb" data-page="10.147" data-line="15" id="l10.147.15"></span>τοῦ σώματος, οὕτω ταῦτα τῶν τῆς ψυχῆς ἐστι διαθέσεων
<span class="lb" data-page="10.147" data-line="16" id="l10.147.16"></span>ὀνόματα, γνωριεῖς, οἶμαι, καὶ ὡς ὁ τεχνίτης καὶ ὡς ὁ ἄτεχνος
<span class="lb" data-page="10.147" data-line="17" id="l10.147.17"></span>ἀπὸ τῶν τῆς ψυχῆς διαθέσεων ὀνομάζονται· καὶ τεχνίτην δ’
<span class="lb" data-page="10.147" data-line="18" id="l10.147.18"></span>εἰ νοήσαις ὅθεν ὀνομάζεται, νοήσεις, οἶμαι, καὶ τὸν ἰατρὸν
<span class="lb" data-page="10.147" data-line="19" id="l10.147.19"></span>ὅθεν ὠνόμασται. τοῦτον δ’ εἰ νοήσαις ὅθεν ὀνομάζεται, οὐκ ﻿
<span class="pb" data-page="10.148" id="p10.148"></span>
<span class="lb" data-page="10.148" data-line="1" id="l10.148.1"></span>ἂν ἔτι σοι δεήσει πολλῆς πραγματείας ἐξευρεῖν ἐφ’ ὅτου ποτὲ
<span class="lb" data-page="10.148" data-line="2" id="l10.148.2"></span>τὸ ἐμπειρικὸς ὄνομα τέτακται. τοῦτο δ’ αὐτὸ τί ποτέ ἐστιν
<span class="lb" data-page="10.148" data-line="3" id="l10.148.3"></span>ὃ κελεύω σε ποιεῖν; οὐδὲν σεμνὸν οὐδὲ μέγα. τὸ γὰρ διαιρεῖν
<span class="lb" data-page="10.148" data-line="4" id="l10.148.4"></span>τὰς κατηγορίας ἀρχὴ τῆς λογικῆς ἐστι θεωρίας· ἧς ὅτι
<span class="lb" data-page="10.148" data-line="5" id="l10.148.5"></span>παντελῶς ἀμαθῶς ἔχετε δηλοῦται δι’ ὧν εἰκῆ φλυαρεῖτε. καὶ
<span class="lb" data-page="10.148" data-line="6" id="l10.148.6"></span>νῦν οὖν σωφρονήσαντες αὖθις ἄρξασθε τὰ τῷ σώματι συμβεβηκότα
<span class="lb" data-page="10.148" data-line="7" id="l10.148.7"></span>κατονομάζειν· οἷον ὅτι λευκός ἐστιν ὅδε καὶ μέλας,
<span class="lb" data-page="10.148" data-line="8" id="l10.148.8"></span>ἢ νὴ Δία θερμὸς ἱκανῶς, ὡς μὴ φέρειν ἀλύπως τὴν θέρμην·
<span class="lb" data-page="10.148" data-line="9" id="l10.148.9"></span>εἶτα τὴν οὕτω πολλὴν θερμασίαν ὡς κάμνειν τὸ σῶμα δι’
<span class="lb" data-page="10.148" data-line="10" id="l10.148.10"></span>αὐτὴν καὶ καλῶς ἐνεργεῖν μὴ δύνασθαι, τῷ προσαγορεύοντι
<span class="lb" data-page="10.148" data-line="11" id="l10.148.11"></span>πυρετὸν ἐπιτρέψατε· πάντες γὰρ ἄνθρωποι τὸν οὕτω θερμὸν
<span class="lb" data-page="10.148" data-line="12" id="l10.148.12"></span>πυρέττειν φασί. καὶ οὐδὲν μέγα ποιήσετε μεταλλάττοντες
<span class="lb" data-page="10.148" data-line="13" id="l10.148.13"></span>τὸ ὄνομα, πλὴν κατατρίψετε ὑμῶν τὸν χρόνον. ἀλλ’ ἐκεῖνο
<span class="lb" data-page="10.148" data-line="14" id="l10.148.14"></span>μᾶλλον, ὦ οὗτος, εἰ βούλει, ποίησον, ὅταν εἴπῃς Θεμίσων πυρέττει
<span class="lb" data-page="10.148" data-line="15" id="l10.148.15"></span>καὶ Δίων πυρέττει καὶ πολλοὺς ἐφεξῆς οὕτως ὀνομάσῃς
<span class="lb" data-page="10.148" data-line="16" id="l10.148.16"></span>πυρέττοντας, ἐπίσκεψαι προσέχων τὸν νοῦν, ἆρα ἐν ἅπασιν
<span class="lb" data-page="10.148" data-line="17" id="l10.148.17"></span>αὐτοῖς ἓν καὶ ταὐτόν ἐστι τὸ πυρέττειν ἢ ἕτερον. εὑρήσεις
<span class="pb" data-page="10.149" id="p10.149"></span>
<span class="lb" data-page="10.149" data-line="1" id="l10.149.1"></span>γὰρ ἓν μὲν καὶ ταὐτὸν τῷ εἴδει, τῷ πλήθει δὲ, ὅπερ καὶ
<span class="lb" data-page="10.149" data-line="2" id="l10.149.2"></span>ἀριθμῷ καλοῦμεν, οὐχ ἕν. ἄλλως γὰρ οὔτ’ ἀποκρίναθαί σοι
<span class="lb" data-page="10.149" data-line="3" id="l10.149.3"></span>δυνατὸν οὔτε νοῆσαι. εἷς οὗν ὁ πυρέττων ᾗ πυρέττει νὴ Δία·
<span class="lb" data-page="10.149" data-line="4" id="l10.149.4"></span>καὶ γὰρ ὁ παραφρονῶν εἷς ᾗ παραφρονεῖ. τί δ’ ὁ πυρέττων
<span class="lb" data-page="10.149" data-line="5" id="l10.149.5"></span>τε ἅμα καὶ παραφρονῶν, ἆρ’ οὐχὶ καὶ οὗτος εἷς ᾗ πυρέττει
<span class="lb" data-page="10.149" data-line="6" id="l10.149.6"></span>τε ἅμα καὶ παραφρονεῖ; πρόδηλον καὶ τοῦτ’, οἶμαι, παντί.
<span class="lb" data-page="10.149" data-line="7" id="l10.149.7"></span>κείσθω τοίνυν κατ’ ἀμφοῖν τούτοιν ἓν ὄνομα, τὸ πυρέττειν
<span class="lb" data-page="10.149" data-line="8" id="l10.149.8"></span>λέγω καὶ παραφρονεῖν, καὶ καλείσθω φρενιτικὸς ὁ τοιοῦτος·
<span class="lb" data-page="10.149" data-line="9" id="l10.149.9"></span>εἰ δ’ οὐ νοεῖς ὅπως κατ’ ἀμφοῖν ἓν ὄνομα τίθεται, τάχ’ ἂν
<span class="lb" data-page="10.149" data-line="10" id="l10.149.10"></span>ἀναμνήσαιμί σε τῶν ὑπ’ αὐτοῦ σου λεγομένων ὀνομάτων.
<span class="lb" data-page="10.149" data-line="11" id="l10.149.11"></span>ἵππον γὰρ δήπου καλεῖς τὶ, τὸ ζῶον δηλονότι τὸ χρεμετιστικόν;
<span class="lb" data-page="10.149" data-line="12" id="l10.149.12"></span><span class="milestone ed2page" data-n="10.51" data-unit="ed2page" id="ed2page.10.51"></span>ἆρ’ οὖν ἡγῇ σὺ διαφέρειν ἢ ἵππον εἰπεῖν ἢ ζῶον
<span class="lb" data-page="10.149" data-line="13" id="l10.149.13"></span>χρεμετιστικόν; ἐγὼ μὲν γὰρ οὐχ ἡγοῦμαι. καὶ μὴν εἰ τοῦθ’
<span class="lb" data-page="10.149" data-line="14" id="l10.149.14"></span>οὕτως ἔχει κατ’ ἀμφοῖν ἐκείνων τῶν ὀνομάτων, ἵνα συντομώτερον
<span class="lb" data-page="10.149" data-line="15" id="l10.149.15"></span>εἴπῃς, ἵππον ἐπέθου. οὕτω δὲ κᾂν εἴ τι πεζὸν καὶ
<span class="lb" data-page="10.149" data-line="16" id="l10.149.16"></span>δίπουν ζῶον, ἀντὶ τοῦ διὰ τριῶν ὀνομάτων ἐνδείξασθαι, δι’
<span class="lb" data-page="10.149" data-line="17" id="l10.149.17"></span>ἑνὸς ἐθελήσῃς δηλῶσαι, καλέσεις ἄνθρωπον. καὶ τό γε διαλύειν
<span class="pb" data-page="10.150" id="p10.150"></span>
<span class="lb" data-page="10.150" data-line="1" id="l10.150.1"></span>ἕκαστον τῶν ὀνομάτων εἰς λόγον οὕτω γίνεται. καὶ
<span class="lb" data-page="10.150" data-line="2" id="l10.150.2"></span>μὴν καὶ τὸ συντιθέναι τὸν λόγον εἰς ἓν ὄνομα κατὰ τὸν
<span class="lb" data-page="10.150" data-line="3" id="l10.150.3"></span>εἰρημένον ἀποτελεῖται τρόπον, ὅταν τῶν θ’ ἁπλῶν ἑκάστου
<span class="lb" data-page="10.150" data-line="4" id="l10.150.4"></span>τὴν ἔννοιαν ἔχῃς κατὰ τοὔνομα καὶ δυνατὸς ᾖς ἐκ δυοῖν
<span class="lb" data-page="10.150" data-line="5" id="l10.150.5"></span>ἁπλοῖν ἔννοιαν αὖθις ἑτέραν ἐργάσασθαι σύνθετον, εἶτ’ ἐπ’
<span class="lb" data-page="10.150" data-line="6" id="l10.150.6"></span>αὐτῆς ὄνομα θέσθαι· κᾄπειτα πάλιν αὖθις ἐκείνῃ τῇ συνθέτῳ
<span class="lb" data-page="10.150" data-line="7" id="l10.150.7"></span>προσθεὶς ἕτερον ἁπλοῦν, ἐκ τριῶν ἁπλῶν ἔννοιαν
<span class="lb" data-page="10.150" data-line="8" id="l10.150.8"></span>αὖθις ἀπεργασάμενον μίαν, ἐπενεγκεῖν τι καὶ κατὰ ταύτης
<span class="lb" data-page="10.150" data-line="9" id="l10.150.9"></span>ὄνομα. πῶς καὶ τίνα τρόπον; οὐ γὰρ ἀποκνήσω γυμνάζων
<span class="lb" data-page="10.150" data-line="10" id="l10.150.10"></span>τοὺς σωθῆναι βουλομένους ἐκ τῆς πολυχρονίου ταύτης ἀπαιδευσίας
<span class="lb" data-page="10.150" data-line="11" id="l10.150.11"></span>ἐπὶ πλέον ἐπεκτεῖναι τὸν λόγον. ἡ μὲν θερμότης
<span class="lb" data-page="10.150" data-line="12" id="l10.150.12"></span>ἁπλοῦ πράγματος ὄνομα. καὶ μὲν δὴ καὶ ἡ βλάβη τῆς ἐνεργείας
<span class="lb" data-page="10.150" data-line="13" id="l10.150.13"></span>ἁπλοῦν τι πρᾶγμα. τοσαύτη δὲ θερμότης ὡς ἤδη βλάπτειν
<span class="lb" data-page="10.150" data-line="14" id="l10.150.14"></span>ἐνέργειαν οὐκέθ’ ὁμοίως ἁπλοῦν. εἰ τοίνυν καὶ περὶ
<span class="lb" data-page="10.150" data-line="15" id="l10.150.15"></span>σύμπαν γένοιτο τὸ σῶμα, πολὺ δὴ μᾶλλον οὐκέθ’ ἁπλοῦν.
<span class="lb" data-page="10.150" data-line="16" id="l10.150.16"></span>ἵν’ οὖν μὴ πολλὰ λέγωσιν οἱ ἄνθρωποι, συντομίαν ἀσκοῦντες
<span class="lb" data-page="10.150" data-line="17" id="l10.150.17"></span>φύσει τὴν τοιαύτην θερμότητα πυρετὸν ὀνομάζουσιν.
<span class="pb" data-page="10.151" id="p10.151"></span>
<span class="lb" data-page="10.151" data-line="1" id="l10.151.1"></span>ἑτοιμότερον γάρ ἐστιν εἰπεῖν πυρέττειν Δίωνα τοῦ τοσαύτην
<span class="lb" data-page="10.151" data-line="2" id="l10.151.2"></span>θερμότητα ἔχειν ἐν ἅπαντι τῷ σώματι ὡς βεβλάφθαι
<span class="lb" data-page="10.151" data-line="3" id="l10.151.3"></span>πολλὰς ἐνεργείας. ὅταν μὲν οὖν αὐτὴν τὴν διάθεσιν δηλῶσαι
<span class="lb" data-page="10.151" data-line="4" id="l10.151.4"></span>βουληθῶσι, πυρετὸν ὀνομάζουσιν, ὅταν δὲ τὸν ἔχοντα τὴν
<span class="lb" data-page="10.151" data-line="5" id="l10.151.5"></span>διάθεσιν, ἀπ’ ἐκείνης παρονομάζουσι καὶ καλοῦσι πυρέττοντα·
<span class="lb" data-page="10.151" data-line="6" id="l10.151.6"></span>καθάπερ ἀπὸ τῆς λευκότητος τὸν λευκὸν καὶ ἀπὸ τῆς
<span class="lb" data-page="10.151" data-line="7" id="l10.151.7"></span>μελανότητος τὸν μέλανα. συνθέτου δὴ πράγματός ἐστιν
<span class="lb" data-page="10.151" data-line="8" id="l10.151.8"></span>ὄνομα πυρετὸς καὶ πολὺ μᾶλλον ὁ πυρέττων· ἁπλοῦν δέ γε
<span class="lb" data-page="10.151" data-line="9" id="l10.151.9"></span>παραφροσύνη· ἀλλ’ εἰ προστεθείη τὸ ἁπλοῦν τοῦτο τῷ συνθέτῳ,
<span class="lb" data-page="10.151" data-line="10" id="l10.151.10"></span>φρενιτικὸς μὲν ὁ ἄνθρωπος, ἡ διάθεσις δ’ αὐτοῦ φρενῖτις
<span class="lb" data-page="10.151" data-line="11" id="l10.151.11"></span>ὀνομάζεται· καθάπερ, οἶμαι, καὶ ὁ ἄνθρωπος αὐτὸς, ἵνα
<span class="lb" data-page="10.151" data-line="12" id="l10.151.12"></span>μὴ λέγηται ζῶον λογικὸν θνητὸν, ἕνεκα συντομίας ἄνθρωπος
<span class="lb" data-page="10.151" data-line="13" id="l10.151.13"></span>ὠνομάσθη, λόγου τινὰ δύναμιν ἐχούσης τῆς ἄνθρωπος προσηγορίας·
<span class="lb" data-page="10.151" data-line="14" id="l10.151.14"></span>καὶ τοῦτ’ ἔστιν ὃ καλοῦσιν οἱ παλαιοὶ φιλόσοφοι
<span class="lb" data-page="10.151" data-line="15" id="l10.151.15"></span>τὸν λόγον εἰπεῖν τοῦ ὀνόματος. οὐ μὴν εἰς ἄπειρόν γε προσάγουσιν,
<span class="lb" data-page="10.151" data-line="16" id="l10.151.16"></span>ἀλλ’ ἄχρι τῶν ἁπλῶν ἀνέρχονται. τὸν γὰρ ἄνθρωπον,
<span class="lb" data-page="10.151" data-line="17" id="l10.151.17"></span>ἐπειδὰν διαλύσῃς εἰς ζῶον καὶ λογικὸν καὶ θνητὸν, καὶ
<span class="lb" data-page="10.151" data-line="18" id="l10.151.18"></span>αὖθις λύσεις τὸ ζῶον εἰς οὐσίαν αἰσθητικήν· οὐ μὴν τήν γ’
<span class="lb" data-page="10.151" data-line="19" id="l10.151.19"></span>οὐσίαν ἔτι λῦσαι δυνήσῃ, καθάπερ οὐδὲ τὴν αἴσθησιν. ἁπλοῦν
<span class="pb" data-page="10.152" id="p10.152"></span>
<span class="lb" data-page="10.152" data-line="1" id="l10.152.1"></span>γὰρ ἤδη καὶ πρῶτόν ἐστιν ἑκάτερον τούτων. ᾗ καὶ θαυμάζειν
<span class="lb" data-page="10.152" data-line="2" id="l10.152.2"></span>ἐπέρχεταί μοι τῶν φρενιτικὸν μέν τινα καὶ ἄνθρωπον
<span class="lb" data-page="10.152" data-line="3" id="l10.152.3"></span>εἶναι συγχωρούντων, νόσημα δὲ καὶ ζῶον οὐ συγχωρούντων.
<span class="lb" data-page="10.152" data-line="4" id="l10.152.4"></span>ὅμοιον γάρ ἐστι τοῦτο τῷ τὰ μὲν σύνθετα συγχωρεῖν, ἀμφισβητεῖν
<span class="lb" data-page="10.152" data-line="5" id="l10.152.5"></span>δὲ περὶ τῶν ἁπλῶν· ὥσπερ οὐ προτέρων τῇ φύσει
<span class="lb" data-page="10.152" data-line="6" id="l10.152.6"></span>τῶν ἁπλῶν ὑπαρχόντων. οὐκ εἶδον, φησὶν, αὐτὸ καθ’ ἑαυτὸ
<span class="lb" data-page="10.152" data-line="7" id="l10.152.7"></span>τὸ ζῶον· ἀλλ’ οὐδὲ ἄνθρωπον, ὦ μωρὲ, καίτοι λέγεις εἶναι
<span class="lb" data-page="10.152" data-line="8" id="l10.152.8"></span>σαυτὸν ἄνθρωπον. ἢ τοῦτο μὲν ὁμολογήσεις, τὸ δὲ καὶ ζῶον
<span class="lb" data-page="10.152" data-line="9" id="l10.152.9"></span>ὑπάρχειν οὐχ ὁμολογήσεις; οὐκ ἐθεασάμην, φησὶν, καθ’
<span class="lb" data-page="10.152" data-line="10" id="l10.152.10"></span>ἑαυτὴν οὐδαμόθι νόσον· οὐδὲ γὰρ φρενῖτιν ἐθεάσω ποτὲ
<span class="lb" data-page="10.152" data-line="11" id="l10.152.11"></span>μόνην, ἀλλ’ ἐπὶ Θέωνος, ἢ ἐπὶ Δίωνος, ἢ ἐπ’ ἄλλου τινὸς
<span class="lb" data-page="10.152" data-line="12" id="l10.152.12"></span>ἀνθρώπου. ὥστε τοῦτό γε τελέως ἠλίθιον, εἰ διότι μηδαμόθι
<span class="lb" data-page="10.152" data-line="13" id="l10.152.13"></span>τεθέασαι νόσημα μόνον αὐτὸ καθ’ <span class="milestone ed1page" data-n="4.59" data-unit="ed1page" id="ed1page.4.59"></span>ἑαυτὸ,
<span class="lb" data-page="10.152" data-line="14" id="l10.152.14"></span>διὰ τοῦτο νομίζεις μηδ’ εἶναι νόσημα· οὕτω γὰρ οὐδὲ πυρετὸν,
<span class="lb" data-page="10.152" data-line="15" id="l10.152.15"></span>οὐδὲ φρενῖτιν, οὐδ’ ἄλλο τῶν τοιούτων οὐδὲν εἶναι
<span class="lb" data-page="10.152" data-line="16" id="l10.152.16"></span>συγχωρήσεις· ὡς οὐδὲ τούτων γε τεθέασαί τι μόνον αὐτὸ
<span class="lb" data-page="10.152" data-line="17" id="l10.152.17"></span>καθ’ ἑαυτό. βέλτιον δ’ ἦν οὐχ οὕτως, ἀλλ’ ὥσπερ εἴρηται
<span class="lb" data-page="10.152" data-line="18" id="l10.152.18"></span>πρόσθεν, ἀπὸ τῶν πραγμάτων αὐτῶν ἄρξασθαι καὶ θεάσασθαι ﻿
<span class="pb" data-page="10.153" id="p10.153"></span>
<span class="lb" data-page="10.153" data-line="1" id="l10.153.1"></span>τῇ διανοίᾳ πόσα τὰ σύμπαντά ἐστιν ἁπλᾶ· κᾄπειθ’
<span class="lb" data-page="10.153" data-line="2" id="l10.153.2"></span>ἑκάστῳ θέμενον ἴδιον ὄνομα, συμπλέκειν ἐξ αὐτῶν<span class="milestone ed2page" data-n="10.52" data-unit="ed2page" id="ed2page.10.52"></span> ἤδη
<span class="lb" data-page="10.153" data-line="3" id="l10.153.3"></span>τὰ σύνθετα. ἐγγιγνέσθω δὴ τῷ ὑποκειμένῳ σώματι τοῦθ’ ἓν
<span class="lb" data-page="10.153" data-line="4" id="l10.153.4"></span>πρῶτον, τὸ αἰσθάνεσθαι. πότερον οὐ καλέσεις ζῶον ᾧ
<span class="lb" data-page="10.153" data-line="5" id="l10.153.5"></span>τοῦθ’ ὑπάρχει; καὶ μὴν ὑπὲρ ὀνόματος οὕτως ἀμφισβητήσεις.
<span class="lb" data-page="10.153" data-line="6" id="l10.153.6"></span>ἀλλ’ οὐδὲ εἶναι φήσεις αἰσθανόμενον σῶμα; καὶ μὴν
<span class="lb" data-page="10.153" data-line="7" id="l10.153.7"></span>οὕτω γε τῶν πραγμάτων αὐτῶν καταψεύσῃ. ἀλλὰ καὶ σῶμα
<span class="lb" data-page="10.153" data-line="8" id="l10.153.8"></span>συγχωρῶν αἰσθανόμενον εἶναί τι καὶ κατὰ τοῦ τοιούτου σώματος
<span class="lb" data-page="10.153" data-line="9" id="l10.153.9"></span>τοὔνομα τοῦτο τὸ ζῶον λέγεσθαι, τολμήσεις φάναι
<span class="lb" data-page="10.153" data-line="10" id="l10.153.10"></span>μηδὲν εἶναι τὸ ζῶον; οὐκοῦν οὐδὲ τὸ λευκὸν οὐδέν ἐστιν,
<span class="lb" data-page="10.153" data-line="11" id="l10.153.11"></span>οὐδὲ τὸ βαδίζον οὐδὲ τὸ τρέχον; ἀπὸ γὰρ τῶν συμβεβηκότων
<span class="lb" data-page="10.153" data-line="12" id="l10.153.12"></span>ἑαυτῷ τὸ σῶμα προσαγορεύεται λευκὸν, βαδίζον καὶ τρέχον.
<span class="lb" data-page="10.153" data-line="13" id="l10.153.13"></span>αὐτὰ δὲ τὰ συμβεβηκότα τὸ μὲν λευκότης ὀνομάζεται, τὸ δὲ
<span class="lb" data-page="10.153" data-line="14" id="l10.153.14"></span>βάδισις, τὸ δὲ δρόμος. κατὰ δὲ τὸν αὐτὸν τρόπον αἴσθησις
<span class="lb" data-page="10.153" data-line="15" id="l10.153.15"></span>μὲν ἕν τι τῶν ὑπαρχόντων τοῖς σώμασιν, αἰσθανόμενον δὲ
<span class="lb" data-page="10.153" data-line="16" id="l10.153.16"></span>αὐτὸ τὸ σῶμα· τοῦτ’ οὖν καὶ ζῶον ὀνομάζεται. τίς οὖν θεασάμενος
<span class="lb" data-page="10.153" data-line="17" id="l10.153.17"></span>αἰσθανόμενον σῶμα, παρεὶς τὸ ζῶον ὄνομα ζητήσει
<span class="lb" data-page="10.153" data-line="18" id="l10.153.18"></span>τι κατ’ αὐτοῦ λέγειν ἕτερον; ἆρ’ οὖν νοεῖται μόνον τὸ
<span class="lb" data-page="10.153" data-line="19" id="l10.153.19"></span>σῶμα καθάπερ Κένταυρος, ἢ καὶ τυγχάνει τι τῆς προσηγορίας
<span class="pb" data-page="10.154" id="p10.154"></span>
<span class="lb" data-page="10.154" data-line="1" id="l10.154.1"></span>ταύτης ὑποκείμενον πρᾶγμα; δῆλον ὡς καὶ τυγχάνει. τί
<span class="lb" data-page="10.154" data-line="2" id="l10.154.2"></span>δὲ, νοεῖται μόνον ἡ αἴσθησις, ἢ καί τι τῶν τοῖς σώμασιν
<span class="lb" data-page="10.154" data-line="3" id="l10.154.3"></span>ὑπαρχόντων ἐστίν; ἐμοὶ μὲν δοκεῖ καὶ τοῦτ’ εἶναι πρόδηλον
<span class="lb" data-page="10.154" data-line="4" id="l10.154.4"></span>ὡς ἕν τι τῶν ἐν τοῖς σώμασιν ὑπαρχόντων ἐστὶ καὶ ἡ αἴσθησις.
<span class="lb" data-page="10.154" data-line="5" id="l10.154.5"></span>καὶ μὴν εἰ μήτε τὸ σῶμα νοεῖται μόνον, ἀλλὰ καὶ ἔστι,
<span class="lb" data-page="10.154" data-line="6" id="l10.154.6"></span>μήθ’ ἡ αἴσθησις, ἔστι γὰρ καὶ ἥδε· πῶς ἄμφω συντιθέντα τὸ
<span class="lb" data-page="10.154" data-line="7" id="l10.154.7"></span>σύνθετον οὐκ ὂν ποιήσει; γελοῖον γὰρ ἤδη τοῦτό γε, σῶμα
<span class="lb" data-page="10.154" data-line="8" id="l10.154.8"></span>μὲν εἶναί τι καὶ αἴσθησιν, αἰσθανόμενον δὲ οὐδὲν εἷναι σῶμα·
<span class="lb" data-page="10.154" data-line="9" id="l10.154.9"></span>καὶ τούτου γελοιότερον, αἰσθανόμενον μὲν εἶναι σῶμα, ζῶον
<span class="lb" data-page="10.154" data-line="10" id="l10.154.10"></span>δ’ εἶναι μηδὲν, ὥσπερ ἄλλο τι καὶ οὐ τοῦθ’ ὑπάρχον ζῶον,
<span class="lb" data-page="10.154" data-line="11" id="l10.154.11"></span>ἢ διαφέρον τι τῷ λόγῳ δηλοῦν ἐπιχειρεῖν ὁτιοῦν ἢ ὀνόματι.
<span class="lb" data-page="10.154" data-line="12" id="l10.154.12"></span>τῆς δ’ αὐτῆς ἀτοπίας ἔχεται καὶ τὸ μὴ συγχωρεῖν εἶναί τι
<span class="lb" data-page="10.154" data-line="13" id="l10.154.13"></span>νόσον· εἰ γὰρ οὐδέν ἐστι διάθεσις, οὐδὲ νόσος ἔσται τι. δοθείσης
<span class="lb" data-page="10.154" data-line="14" id="l10.154.14"></span>δ’ εἶναι διαθέσεως, ἔσται τι καὶ νόσος· ἥτις γὰρ ἂν
<span class="lb" data-page="10.154" data-line="15" id="l10.154.15"></span>ἐνέργειαν βλάπτῃ διάθεσις, ἐκείνη νόσος ἐστίν. ἀλλ’ οὐκ ἔχεις
<span class="lb" data-page="10.154" data-line="16" id="l10.154.16"></span>μοι δεῖξαι, φασὶ, νόσον αὐτὴν καθ’ ἑαυτήν. οὐδὲ γὰρ φρενῖτιν,
<span class="lb" data-page="10.154" data-line="17" id="l10.154.17"></span>ὦ οὗτος, οὐδὲ πυρετόν. ἀλλ’ ὅμως καὶ ταῦτα συγχωρεῖς
<span class="pb" data-page="10.155" id="p10.155"></span>
<span class="lb" data-page="10.155" data-line="1" id="l10.155.1"></span>ὑπάρχειν καὶ ἄλλα πολλά. τὴν γὰρ μικρολογίαν τῶν ὀνομάτων,
<span class="lb" data-page="10.155" data-line="2" id="l10.155.2"></span>ἣν ἐκομψεύσαντό τινες τῶν φιλοσόφων, ἀνατρέπουσαν ἅπασαν
<span class="lb" data-page="10.155" data-line="3" id="l10.155.3"></span>τὴν ἐν τῷ βίῳ συνήθειαν, ὡς μὴ δι’ ἐκείνους αὐτῇ χρῆσθαι
<span class="lb" data-page="10.155" data-line="4" id="l10.155.4"></span>δύνασθαι κατὰ τὰ σφῶν αὐτῶν συγγράμματα, παραιτοῦμαι
<span class="lb" data-page="10.155" data-line="5" id="l10.155.5"></span>λέγειν τὰ νῦν, ἑτέρωθι διειλεγμένος ὑπὲρ αὐτῶν ἐπὶ
<span class="lb" data-page="10.155" data-line="6" id="l10.155.6"></span>πλέον. εἰρηκὼς οὖν οὐδὲν ἧττον ὅσα χρὴ κᾀν τοῖς περὶ τῶν
<span class="lb" data-page="10.155" data-line="7" id="l10.155.7"></span>στοιχείων λογισμοῖς, λέγω δὲ μικρολογίαν, ἐν ᾗ διαιροῦνται
<span class="lb" data-page="10.155" data-line="8" id="l10.155.8"></span>κατὰ γένη τό τε ὂν καὶ τὸ ὑφεστός. ἀδιαφόρως γὰρ ἡμῖν
<span class="lb" data-page="10.155" data-line="9" id="l10.155.9"></span>κᾀνταῦθα καὶ κατὰ τὸν ἑξῆς λόγον εἰρήσεται ταῦτα. πάντας
<span class="lb" data-page="10.155" data-line="10" id="l10.155.10"></span>δ’ ἐν πᾶσιν ἐξελέγχειν ἀδύνατον. ἀλλὰ γὰρ περὶ τοῦ μὴ μόνον
<span class="lb" data-page="10.155" data-line="11" id="l10.155.11"></span>ἔννοιαν εἶναι νοσήματος ἰδίαν, ἀλλὰ καὶ πρᾶγμά τι τῆς προσηγορίας
<span class="lb" data-page="10.155" data-line="12" id="l10.155.12"></span>ταύτης τυγχάνον ὑποκεῖσθαι, κατά γε τὸ παρὸν
<span class="lb" data-page="10.155" data-line="13" id="l10.155.13"></span>ἀρκεῖ λελέχθαι ταῦτα. σαφέστερον δ’ ἔτι τοῦτ’ αὐτὸ νοηθήσεται
<span class="lb" data-page="10.155" data-line="14" id="l10.155.14"></span>τοῦ λόγου προϊόντος, ἐπειδὰν ὁ περὶ πρώτων ἐνδείξεων
<span class="lb" data-page="10.155" data-line="15" id="l10.155.15"></span>περαίνηται λόγος. ὅσα δὲ περὶ νοσήματος εἴρηται νῦν, ἡγοῦμαι
<span class="lb" data-page="10.155" data-line="16" id="l10.155.16"></span>καὶ περὶ συμπτώματος εἰρῆσθαι καὶ πάθους, ὑγείας τε
<span class="lb" data-page="10.155" data-line="17" id="l10.155.17"></span>καὶ ἀρτιότητος, ἰσχύος τε καὶ δυνάμεως ἁπάντων τε τῶν
<span class="pb" data-page="10.156" id="p10.156"></span>
<span class="lb" data-page="10.156" data-line="1" id="l10.156.1"></span>ἄλλων ὧν ὀνόματά τε καὶ νοήσεις εἰσὶ κατά τινων ὑποκειμένων
<span class="lb" data-page="10.156" data-line="2" id="l10.156.2"></span>λεγόμενα. πάντα γὰρ ταῦτα τοῖς σώμασιν ὑπάρχει, τὰ
<span class="lb" data-page="10.156" data-line="3" id="l10.156.3"></span>μὲν ὡς διαθέσεις, τὰ δ’ ὡς ἐνέργειαι, τὰ δ’ ὡς πάθη· καὶ τὰ
<span class="lb" data-page="10.156" data-line="4" id="l10.156.4"></span>μὲν ὡς κατὰ φύσιν ὄντα, τὰ δ’ ὡς παρὰ φύσιν, ἔνδειξίς
<span class="lb" data-page="10.156" data-line="5" id="l10.156.5"></span>τε καθ’ ἕκαστον αὐτῶν ἰδία γίνεται, παρεωραμένη τοῖς πλείστοις
<span class="lb" data-page="10.156" data-line="6" id="l10.156.6"></span>τῶν ἰατρῶν.
</p>
          </article>

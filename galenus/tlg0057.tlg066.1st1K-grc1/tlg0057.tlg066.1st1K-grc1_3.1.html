<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.1">
<span class="pb page1" data-page="10.157" id="p10.157"></span>
<span class="milestone ed1page page1" data-n="4.59" data-unit="ed1page" id="ed1page.4.59"></span>
<span class="milestone ed2page page1" data-n="10.52" data-unit="ed2page" id="ed2page.10.52"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Γ.
</h2>
            <p>
<span class="lb" data-page="10.157" data-line="1" id="l10.157.1"></span>Εἴπερ οὖν, ὦ Ἱέρων, ἡ ἔνδειξις ἐκ τῆς τοῦ
<span class="lb" data-page="10.157" data-line="2" id="l10.157.2"></span>πράγματος φύσεως ὁρμωμένη τὸ δέον ἐξευρίσκει, τὴν ἀρχὴν
<span class="lb" data-page="10.157" data-line="3" id="l10.157.3"></span>τῆς τῶν ἰαμάτων εὑρέσεως ἐκ τῆς τῶν νοσημάτων αὐτῶν
<span class="lb" data-page="10.157" data-line="4" id="l10.157.4"></span>ἀνάγκη γίγνεσθαι· καὶ γὰρ καὶ ἄτοπον ἕτερον μὲν εἶναι τὸ
<span class="lb" data-page="10.157" data-line="5" id="l10.157.5"></span>ἐνδεικνύμενον τὴν θεραπείαν, ἕτερον δὲ τὸ θεραπευόμενον·
<span class="lb" data-page="10.157" data-line="6" id="l10.157.6"></span>ἕκαστον γὰρ ὑπὲρ ἑαυτοῦ τι δύναται δηλῶσαι μᾶλλον ἢ ὑπὲρ
<span class="lb" data-page="10.157" data-line="7" id="l10.157.7"></span>ἄλλου τοῦτο μὲν δὴ κᾀν τοῖς ἐφεξῆς ἔσται σαφέστερον. ἐπεὶ
<span class="lb" data-page="10.157" data-line="8" id="l10.157.8"></span>δὲ πάντες ὁμολογοῦσιν ἐκ τῶν διαθέσεων τὰς πρώτας ἐνδείξεις
<span class="lb" data-page="10.157" data-line="9" id="l10.157.9"></span>λαμβάνειν, οὐ χρὴ μηκύνειν ἔτι περιττῶς τὸν λόγον
<span class="pb" data-page="10.158" id="p10.158"></span>
<span class="lb" data-page="10.158" data-line="1" id="l10.158.1"></span>ἀποδεικνύντας ὡς ἐντεῦθεν ἄρχεσθαι προσήκει, μᾶλλον δ’
<span class="lb" data-page="10.158" data-line="2" id="l10.158.2"></span>ὅτι μήτε τὸ ξύμπαν τοῦτ’ ἐστὶ μήθ’ ὅλως μέγα τι μέρος,
<span class="lb" data-page="10.158" data-line="3" id="l10.158.3"></span>ὡς οἱ μεθοδικοὶ νομίζουσιν, ἀλλὰ σμικρότατόν τε καὶ ἀρχὴν
<span class="lb" data-page="10.158" data-line="4" id="l10.158.4"></span>μόνον ἐπιδεῖξαι πειραθῶμεν. αὐτοὶ δή φασιν ἐκεῖνοι τὸν μὲν
<span class="lb" data-page="10.158" data-line="5" id="l10.158.5"></span>ἐν τῇ κύστει λίθον, ὅτι τῷ γένει παρὰ φύσιν, ἐνδείκνυσθαι
<span class="lb" data-page="10.158" data-line="6" id="l10.158.6"></span>τὴν ἄρσιν. οὕτω δὲ καὶ τὰς ἀκροχορδόνας καὶ τὰς μυρμηκίας
<span class="lb" data-page="10.158" data-line="7" id="l10.158.7"></span>ἀθερώματά τε καὶ στεατώματα καὶ μελικηρίδας, ὅσα τ’ ἄλλα
<span class="lb" data-page="10.158" data-line="8" id="l10.158.8"></span>τοιαῦτα. τὸ δ’ εἰς τὸν ὄσχεον ἐμπεπτωκὸς ἔντερον, ὅτι τῷ
<span class="lb" data-page="10.158" data-line="9" id="l10.158.9"></span>τόπῳ παρὰ φύσιν, ἅπαντά τε τὰ ἐξηρθρηκότα τὴν εἰς τὴν
<span class="lb" data-page="10.158" data-line="10" id="l10.158.10"></span>οἰκείαν χώραν ἐπάνοδον ἐνδείκνυται. καὶ μὴν οὐδὲν τούτων
<span class="lb" data-page="10.158" data-line="11" id="l10.158.11"></span>οὐδέπω τεχνικὸν, ἀλλ’ ὅπερ, οἶμαι, καὶ τοῖς ἰδιώταις ἅπασιν
<span class="lb" data-page="10.158" data-line="12" id="l10.158.12"></span>ὑπάρχει γινώσκειν· ἐμβληθῆναι γοῦν ἑαυτῶν κελεύουσι τὸ
<span class="lb" data-page="10.158" data-line="13" id="l10.158.13"></span>κῶλον, ὅταν ἐξηρθρηκότος αἰσθάνωνται καὶ ἀφαιρεθῆναι
<span class="lb" data-page="10.158" data-line="14" id="l10.158.14"></span>τὴν ἀκροχορδόνα καὶ τὸ ἕλκος εἰς <span class="milestone ed2page" data-n="10.54" data-unit="ed2page" id="ed2page.10.54"></span>οὐλὴν ἀχθῆναι καὶ τὸ
<span class="lb" data-page="10.158" data-line="15" id="l10.158.15"></span>ῥεῦμα τῆς κοιλίας ἐπισχεθῆναι. τὸ δὲ δι’ ὧν χρὴ ταῦτα ποιεῖν
<span class="lb" data-page="10.158" data-line="16" id="l10.158.16"></span>οὐκ ἴσασι. καὶ τοῦτ’ ἔστιν ὃ χρὴ προστιθέναι τὸν ἰατρόν. ὥστε
<span class="lb" data-page="10.158" data-line="17" id="l10.158.17"></span>ἡ ἀπὸ τῶν νοσημάτων ἔνδειξις ἀρχὴ μέν ἐστι καὶ οἱονεὶ
<span class="lb" data-page="10.158" data-line="18" id="l10.158.18"></span>ὁρμητήριόν τι τῆς θεραπευτικῆς μεθόδου, τῆς τέχνης δ’ οὔπω
<span class="pb" data-page="10.159" id="p10.159"></span>
<span class="lb" data-page="10.159" data-line="1" id="l10.159.1"></span>τῆς ἰατρικῆς μόριον οὐδὲν, ἢ οὐκ ἀξιόλογόν γε μόριον, οὐδὲ
<span class="lb" data-page="10.159" data-line="2" id="l10.159.2"></span>ἴδιον, ἀλλ’ ὅπερ καὶ τοῖς ἰδιώταις ὑπάρχει κοινόν. ὁ τοίνυν
<span class="lb" data-page="10.159" data-line="3" id="l10.159.3"></span>ἐξευρεῖν δυνάμενος ὑφ’ ὧντινων ἔσται τὸ δηλούμενον ἐκ
<span class="lb" data-page="10.159" data-line="4" id="l10.159.4"></span>τῇς πρώτης ἐνδείξεως, οὗτός ἐστιν ὁ τῶν νοσημάτων θεραπευτής·
<span class="lb" data-page="10.159" data-line="5" id="l10.159.5"></span>καὶ εἰ μὲν διὰ τῆς ἐμπειρίας εὕροι, τηρητικός τέ τις
<span class="lb" data-page="10.159" data-line="6" id="l10.159.6"></span>καὶ ἐμπειρικὸς ὀνομασθησόμενος, εἰ δὲ διὰ λόγου τινὸς, ἢ
<span class="lb" data-page="10.159" data-line="7" id="l10.159.7"></span>μεθόδου, λογικός τε καὶ μεθοδικὸς καὶ δογματικός. οὐκοῦν ὁ
<span class="lb" data-page="10.159" data-line="8" id="l10.159.8"></span>μὲν ἰδιώτης, ἄνωθεν γὰρ ταὐτὸ ῥητέον, ἥκει παρὰ τὸν
<span class="lb" data-page="10.159" data-line="9" id="l10.159.9"></span>ἰατρὸν, ἐμβαλεῖν κελεύων <span class="milestone ed1page" data-n="4.60" data-unit="ed1page" id="ed1page.4.60"></span>τὸ κῶλον, ἢ διαπλάσαι τὸ
<span class="lb" data-page="10.159" data-line="10" id="l10.159.10"></span>συντετριμμένον ὀστοῦν, ἢ ἐξελεῖν τὴν μελικηρίδα. τὸ δ’
<span class="lb" data-page="10.159" data-line="11" id="l10.159.11"></span>ὅπως χρὴ τούτων ἕκαστον ποιῆσαι τῆς ἰατρικῆς ἐστι τέχνης
<span class="lb" data-page="10.159" data-line="12" id="l10.159.12"></span>εὕρημα. οἱ μὲν οὖν ἐμπειρικοὶ δι’ ἐμπειρίας εὑρίσκεσθαι
<span class="lb" data-page="10.159" data-line="13" id="l10.159.13"></span>πάντα φασίν· ἡμεῖς δὲ τὰ μὲν ἐμπειρίᾳ, τὰ δὲ λόγῳ.
<span class="lb" data-page="10.159" data-line="14" id="l10.159.14"></span>μήτε γὰρ ἐκείνην ἱκανὴν εἶναι πάντα μήτε μόνον. εὑρίσκειν
<span class="lb" data-page="10.159" data-line="15" id="l10.159.15"></span>τὸν λόγον. οὐ μὴν ἀξιοῦμέν γε συγκεχυμένην ποιεῖσθαι τὴν
<span class="lb" data-page="10.159" data-line="16" id="l10.159.16"></span>διδασκαλίαν, ἀλλ’ ἰδίᾳ μὲν τὴν ἐμπειρικὴν, ἰδίᾳ δὲ τὴν λογικὴν,
<span class="lb" data-page="10.159" data-line="17" id="l10.159.17"></span>ἵν’ ὅσην ἑκατέρα δύναμιν ἔχῃ σαφῶς εὑρεθῇ. καὶ νῦν
<span class="lb" data-page="10.159" data-line="18" id="l10.159.18"></span>ἡμῖν πρόκειται περὶ τῆς λογικῆς εὑρέσεως εἰπεῖν. ἆρ’ οὖν ἔχομέν
<span class="pb" data-page="10.160" id="p10.160"></span>
<span class="lb" data-page="10.160" data-line="1" id="l10.160.1"></span>τινα μέθοδον ᾗ χρώμενοι τῶν εἰρημένων ἕκαστον εὑρήσομεν;
<span class="lb" data-page="10.160" data-line="2" id="l10.160.2"></span>ἀνελεῖν λέγω τὸ περιττὸν τῷ γένει καὶ μεταθεῖναι τὸ
<span class="lb" data-page="10.160" data-line="3" id="l10.160.3"></span>τὴν οἰκείαν χώραν ὑπηλλαχὸς, ἑνῶσαί τε τῆς συνεχείας λελυμένον.
<span class="lb" data-page="10.160" data-line="4" id="l10.160.4"></span>ἢ τὴν ἐμπειρικὴν ὑπ’ αὐτὰ παρακαλέσομεν; ἐγὼ μὲν
<span class="lb" data-page="10.160" data-line="5" id="l10.160.5"></span>καὶ πάνυ πέπεισμαι μέθοδον ὑπάρχειν τινὰ τῆς τῶν ζητουμένων
<span class="lb" data-page="10.160" data-line="6" id="l10.160.6"></span>εὑρέσεως, ἧς ἀρχὴν εἶναι τὴν ἐκ τῶν νοσημάτων ἑκάστου
<span class="lb" data-page="10.160" data-line="7" id="l10.160.7"></span>προσπίπτοντα σκοπόν. ἡ γὰρ τῆς συνεχείας λύσις τὴν ἕνωσιν
<span class="lb" data-page="10.160" data-line="8" id="l10.160.8"></span>ἐπιζητεῖ· κατὰ μὲν ὀστοῦν κάταγμα λεγομένη, κατὰ δὲ τὸ
<span class="lb" data-page="10.160" data-line="9" id="l10.160.9"></span>σαρκῶδες μέρος ἕλκος, ὥσπερ γε καὶ τὸ τραῦμα καὶ τὸ
<span class="lb" data-page="10.160" data-line="10" id="l10.160.10"></span>ῥῆγμα καὶ τὸ σπάσμα, τὸ μὲν ἐν σαρκώδει μορίῳ διὰ τοῦ.
<span class="lb" data-page="10.160" data-line="11" id="l10.160.11"></span>τρωθῆναι γεγονὸς, τὸ δὲ ῥῆγμα καὶ τὸ σπάσμα χωρὶς
<span class="lb" data-page="10.160" data-line="12" id="l10.160.12"></span>τοῦ τρωθῆναι, σαρκώδους μὲν ἐν τῷ ῥήγματι μορίου τῆς
<span class="lb" data-page="10.160" data-line="13" id="l10.160.13"></span>συνεχείας λυθέντος, νευρώδους δὲ ἐν τῷ σπάσματι. τούτων
<span class="lb" data-page="10.160" data-line="14" id="l10.160.14"></span>ἁπάντων ὁ μὲν σκοπὸς ἕνωσις. εἴτε δ’ οἷόν τε τυχεῖν αὐτοῦ
<span class="lb" data-page="10.160" data-line="15" id="l10.160.15"></span>καθ’ ἅπαν, εἴτ’ οὐκ ἐγχωρεῖ πολλαχόθι, τοῦτ’ αὐτὸ πρῶτον
<span class="lb" data-page="10.160" data-line="16" id="l10.160.16"></span>ἤδη τεχνίτου γινώσκειν. ἰδιώτης γὰρ οὐδεὶς οἶδεν οὔθ’ ὅτι
<span class="lb" data-page="10.160" data-line="17" id="l10.160.17"></span>τῶν φρενῶν τὸ νευρῶδες οὔθ’ ὅτι τὰ λεπτὰ τῶν ἐντέρων
<span class="pb" data-page="10.161" id="p10.161"></span>
<span class="lb" data-page="10.161" data-line="1" id="l10.161.1"></span>οὐκ ἐγχωρεῖ δέξασθαι τὸν σκοπὸν, οὐ μὴν οὐδὲ περὶ πόσθης,
<span class="lb" data-page="10.161" data-line="2" id="l10.161.2"></span>οὐδὲ περὶ τοῦ λεπτοῦ τῶν γνάθων οἶδεν· ἀλλ’ οὐδ’ εἰ τερηδὼν
<span class="lb" data-page="10.161" data-line="3" id="l10.161.3"></span>ὀστοῦ δύναται θεραπευθῆναι, καθάπερ ἐν σαρκὶ διάβρωσις·
<span class="lb" data-page="10.161" data-line="4" id="l10.161.4"></span>οὐδ’ εἰ τὸ κάταγμα συμφῦναι, καθάπερ τὸ τραῦμα,
<span class="lb" data-page="10.161" data-line="5" id="l10.161.5"></span>κατὰ ταὐτὰ δὲ οὐδ’ εἰ πωρωθῆναι δύναται γιγνώσκει· ὡσαύτως
<span class="lb" data-page="10.161" data-line="6" id="l10.161.6"></span>δὲ καὶ περὶ τῶν ἐν τῇ κεφαλῇ καταγμάτων ὁ ἰδιώτης
<span class="lb" data-page="10.161" data-line="7" id="l10.161.7"></span>οὐδὲν οἶδεν, εἴτε χρὴ τὴν πώρωσιν ἀναμένειν, εἴτ’ ἄλλως
<span class="lb" data-page="10.161" data-line="8" id="l10.161.8"></span>ἰᾶσθαι. πολὺ δὲ μᾶλλον οὐδὲ εἰ καρδίας τρωθείσης ἢ πνεύμονος
<span class="lb" data-page="10.161" data-line="9" id="l10.161.9"></span>ἢ γαστρὸς ἢ ἥπατος ἐλπίζειν χρὴ τὴν ἴασιν· οὐδ’
<span class="lb" data-page="10.161" data-line="10" id="l10.161.10"></span>ὅλως οὐδὲν οὐκέτι περαιτέρω τοῦ πρώτου σκοποῦ γιγνώσκει
<span class="lb" data-page="10.161" data-line="11" id="l10.161.11"></span>τῶν ἰδιωτῶν οὐδείς. τοῦτ’ οὖν αὐτὸ πρῶτον ἤδη τῆς τέχνης
<span class="lb" data-page="10.161" data-line="12" id="l10.161.12"></span>ἔργον, ἤτοι τυχεῖν ἐλπίζειν τοῦ τέλους ἢ ἀπογινώσκειν τοῦ
<span class="lb" data-page="10.161" data-line="13" id="l10.161.13"></span>τυχεῖν· διττὴ δ’ ἡ γνῶσις αὐτοῦ καὶ τρίτην οὐκ ἐγχωρεῖ γενέσθαι·
<span class="lb" data-page="10.161" data-line="14" id="l10.161.14"></span>διὰ μὲν τῆς ἐμπειρίας ἡ ἑτέρα, μακροῦ δηλονότι
<span class="lb" data-page="10.161" data-line="15" id="l10.161.15"></span>χρόνου δεομένη· διὰ δὲ τῆς αὐτοῦ τοῦ πράγματος φύσεως
<span class="lb" data-page="10.161" data-line="16" id="l10.161.16"></span>ἡ ἑτέρα· καὶ γὰρ τὴν οὐσίαν ἑκάστου τῶν μορίων ἐπισκέψεται
<span class="lb" data-page="10.161" data-line="17" id="l10.161.17"></span>καὶ τὴν ἐνέργειαν καὶ τὴν χρείαν καὶ τὴν θέσιν, ἐξ ὧν
<span class="lb" data-page="10.161" data-line="18" id="l10.161.18"></span>ὁρμωμένη τό τ’ ἀδύνατον ἰαθῆναι προγνώσεται<span class="milestone ed2page" data-n="10.55" data-unit="ed2page" id="ed2page.10.55"></span> καὶ τοῦ
<span class="pb" data-page="10.162" id="p10.162"></span>
<span class="lb" data-page="10.162" data-line="1" id="l10.162.1"></span>δυνατοῦ δέξασθαι τὴν ἴασιν ὑπὲρ τῆς τῶν βοηθημάτων εὑρέσεως
<span class="lb" data-page="10.162" data-line="2" id="l10.162.2"></span>ἐπισκέψεται.
</p>
          </article>

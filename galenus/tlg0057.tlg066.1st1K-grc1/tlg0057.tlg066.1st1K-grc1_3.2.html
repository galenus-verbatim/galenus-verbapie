<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.2">
<span class="pb page1" data-page="10.162" id="p10.162"></span>
<span class="milestone ed1page page1" data-n="4.60" data-unit="ed1page" id="ed1page.4.60"></span>
<span class="milestone ed2page page1" data-n="10.55" data-unit="ed2page" id="ed2page.10.55"></span>
            <p>
<span class="lb" data-page="10.162" data-line="3" id="l10.162.3"></span>Πρόδηλον δ’ ὡς ἀπὸ τῶν ἁπλουστάτων
<span class="lb" data-page="10.162" data-line="4" id="l10.162.4"></span>ἄρξηται. τί δ’ ἁπλούστερον ἕλκους ἐπιπολῆς ἐν σαρκώδει
<span class="lb" data-page="10.162" data-line="5" id="l10.162.5"></span>μορίῳ; τοῦτ’ οὖν εἰ μὲν ἁπλῶς ἕλκος εἴη, σκοπὸς αὐτοῦ τῆς
<span class="lb" data-page="10.162" data-line="6" id="l10.162.6"></span>ἰάσεως ἕνωσις: εἰ δὲ σὺν κοιλότητι, διττὸς μὲν ὁ σκοπὸς, ὅτι
<span class="lb" data-page="10.162" data-line="7" id="l10.162.7"></span>καὶ ἡ διάθεσις διττή· συνεχείας μὲν λύσις τὸ ἕλκος, ἀπώλεια
<span class="lb" data-page="10.162" data-line="8" id="l10.162.8"></span>δὲ οὐσίας τινὸς οἰκείας τῷ ζώῳ ἡ κοιλότης. εὑρίσκεται δὲ
<span class="lb" data-page="10.162" data-line="9" id="l10.162.9"></span>κᾀνταῦθα πολλάκις ὁ ἕτερος τῶν σκοπῶν ἀδύνατος· οἷον εἰ
<span class="lb" data-page="10.162" data-line="10" id="l10.162.10"></span>μὴ μόνον ἡ σὰρξ, ἀλλὰ καὶ τὸ ὑποκείμενον ὀστοῦν ἀπολωλὸς
<span class="lb" data-page="10.162" data-line="11" id="l10.162.11"></span>εἴη· πληρωθῆναι γὰρ ἀκριβῶς ἡ τοιαύτη κοιλότης οὐ δύναται,
<span class="lb" data-page="10.162" data-line="12" id="l10.162.12"></span>ἀλλ’ ἐπουλωθῆναι μὲν, ὅπερ ἦν ἕλκους ἴασις, ἀνίατος
<span class="lb" data-page="10.162" data-line="13" id="l10.162.13"></span>δὲ ἡ κοιλότης καταλειφθήσεται. τοῦτ’ οὖν αὖθις αὐτὸ πάντως
<span class="lb" data-page="10.162" data-line="14" id="l10.162.14"></span>μὲν ἤτοι διὰ τῆς ἐμπειρίας ἢ διὰ τοῦ λόγου χρὴ γνῶναι·
<span class="lb" data-page="10.162" data-line="15" id="l10.162.15"></span>ὁ Θεσσαλὸς δὲ οὔτε τούτοις χρῆται καὶ τρίτον οὐδὲν προστίθησιν,
<span class="lb" data-page="10.162" data-line="16" id="l10.162.16"></span>εἶτ’ οὐκ αἰδεῖται ληρῶν, ἀλλ’ ἐᾷ τοῦτο τὸ κοῖλον
<span class="lb" data-page="10.162" data-line="17" id="l10.162.17"></span>δ’ ἕλκος ἐν σαρκώδει μορίῳ χωρὶς τοῦ πεπονθέναι τι τῶν
<span class="lb" data-page="10.162" data-line="18" id="l10.162.18"></span>ὑποκειμένων ὅπως ἰασώμεθα, λεγέτω παρελθὼν ὁ Θεσσάλειος
<span class="pb" data-page="10.163" id="p10.163"></span>
<span class="lb" data-page="10.163" data-line="1" id="l10.163.1"></span>ἰατρός. ἐμβαλόντες, φησὶ, τὸ σαρκωτικὸν φάρμακον· εὖ
<span class="lb" data-page="10.163" data-line="2" id="l10.163.2"></span>γε τῆς εὐχερείας, ἴσως δ’ ἀναισθησίας εἰπεῖν ἦν ἄμεινον, εἰ
<span class="lb" data-page="10.163" data-line="3" id="l10.163.3"></span>σαρκωτικὸν εἰπὼν ἀπηλλάχθαι δοκεῖ τοῦ ζητουμένου· εἰ γὰρ
<span class="lb" data-page="10.163" data-line="4" id="l10.163.4"></span>ἤδη τὸ σαρκωτικὸν ἐπιστάμεθα, τί ζητοῦμεν ἔτι; λέγε μοι τὸ
<span class="lb" data-page="10.163" data-line="5" id="l10.163.5"></span>σαρκωτικὸν ὅ τί ποτ’ ἐστὶν, ᾧ μέλλεις χρῆσθαι; λιβανωτὸν,
<span class="lb" data-page="10.163" data-line="6" id="l10.163.6"></span>οἶμαι, φήσεις, ἴριν ἢ ἀριστολοχίαν ἢ ὀρόβινον ἄλευρον ἢ
<span class="lb" data-page="10.163" data-line="7" id="l10.163.7"></span>πάνακα· τῶν γὰρ ξηρῶν φαρμάκων πρῶτον μνημονεύσω.
<span class="lb" data-page="10.163" data-line="8" id="l10.163.8"></span>ταῦτ’ οὖν εἰπέ μοι πόθεν εὗρες; ἐκ τῆς πείρας, φησί. τί δὴ
<span class="lb" data-page="10.163" data-line="9" id="l10.163.9"></span>οὖν ἔτι προσέθηκας σύ; τὸ μὲν γὰρ ὅτι χρὴ πληροῦν τὸ
<span class="lb" data-page="10.163" data-line="10" id="l10.163.10"></span>κοῖλον οἶδε δήπου καὶ ὁ ἰδιώτης. τὸ δ’ ἐξ ὧν καὶ δι’ ὦν
<span class="lb" data-page="10.163" data-line="11" id="l10.163.11"></span>φαρμάκων, ἐδίδαξεν ἡ πεῖρᾳ. Θεσσαλὸς δ’ οὔθ’ ὡς ἐμπειρικὸς
<span class="lb" data-page="10.163" data-line="12" id="l10.163.12"></span>οἶδε τὸ φάρμακον οὔθ’ ὡς λογικός. ὡς ἐμπειρικὸς μὲν,
<span class="lb" data-page="10.163" data-line="13" id="l10.163.13"></span>ὅτι μὴ βούλεται· ὡς λογικὸς δὲ, ὅτι μὴ δύναται· ἐπεὶ ὅτι
<span class="lb" data-page="10.163" data-line="14" id="l10.163.14"></span>γε ὡς ἐμπειρικὸς οἶδεν, ἀκριβῶς ἐγὼ τοῦτο γινώσκω. δυοῖν
<span class="lb" data-page="10.163" data-line="15" id="l10.163.15"></span>γὰρ ὄντοιν ἁπάσης εὑρέσεως ὀργάνων, ἐμπειρίας καὶ λόγου,
<span class="lb" data-page="10.163" data-line="16" id="l10.163.16"></span>ὁ τὸ μὲν εὑρημένον ἐπιστάμενος, εἰπεῖν δ’ οὐκ ἔχων αὐτοῦ
<span class="lb" data-page="10.163" data-line="17" id="l10.163.17"></span>τὸν λόγον, εὔδηλός ἐστιν ἐκ τῆς ἐμπειρίας εὑρηκώς. ἵνα
<span class="pb" data-page="10.164" id="p10.164"></span>
<span class="lb" data-page="10.164" data-line="1" id="l10.164.1"></span>τοίνυν εἰδῇ πόσον ἁμαρτάνει, μικρὸν ἡσυχάσας ἀκροατὴς
<span class="lb" data-page="10.164" data-line="2" id="l10.164.2"></span>ἡμῶν γενέσθω· βούλομαι γάρ τινα διαλεχθῆναι τῷ μονὴν
<span class="lb" data-page="10.164" data-line="3" id="l10.164.3"></span>τὴν ἐμπειρίαν πρεσβεύοντι· δίκαιον γὰρ οἶμαι κᾀκεῖνον εἰπεῖν
<span class="lb" data-page="10.164" data-line="4" id="l10.164.4"></span>ὅπως εὗρε τουτὶ τὸ σαρκωτικὸν φάρμακον τὸ ξηρὸν, ὃ δὴ
<span class="lb" data-page="10.164" data-line="5" id="l10.164.5"></span>κεφαλικὸν ὀνομάζουσι· σύγκειται δὲ ἐξ ἴρεως καὶ ἀριστολοχίας
<span class="lb" data-page="10.164" data-line="6" id="l10.164.6"></span>ὀρόβου τε καὶ λιβανωτοῦ καὶ μάννης. ἔστι καὶ ἕτερόν
<span class="lb" data-page="10.164" data-line="7" id="l10.164.7"></span>τι ᾧ πρὸς τοῖς εἰρημένοις καὶ φλοιὸς πάνακος ἐπεμβάλλεται·
<span class="lb" data-page="10.164" data-line="8" id="l10.164.8"></span>καὶ μὲν δὴ καὶ ἕτερόν ἐστιν ᾧ καὶ καδμεία πεπλυμένη
<span class="lb" data-page="10.164" data-line="9" id="l10.164.9"></span>προσεπεμβάλλεται. λεγέτω τοίνυν ὑπὲρ τούτων ὅπως εὑρέθη.
<span class="lb" data-page="10.164" data-line="10" id="l10.164.10"></span>καὶ τί μοι, φησὶ, ζητεῖν ὑπὲρ τῆς εὑρέσεως αὐτῶν, ἀλλ’ οὐ
<span class="lb" data-page="10.164" data-line="11" id="l10.164.11"></span>τοῖς εὑρημένοις ὀρθῶς χρῆσθαι; ταυτὶ μὲν οὖν εὐθὺς κατ’
<span class="lb" data-page="10.164" data-line="12" id="l10.164.12"></span>ἀρχὰς ἀποφαίνονται, κατὰ σύμβασιν δὲ, καλοῦσι γὰρ οὕτως
<span class="lb" data-page="10.164" data-line="13" id="l10.164.13"></span>αὐτοὶ καὶ τῷ ῥήματι τούτῳ, ποτὲ μὲν ἐξ ὀνειράτων ἐνδέχεσθαι
<span class="lb" data-page="10.164" data-line="14" id="l10.164.14"></span><span class="milestone ed2page" data-n="10.56" data-unit="ed2page" id="ed2page.10.56"></span>τὰ τοιαῦτα εὑρῆσθαί φασιν, ἔστι δ’ ὅτε κατὰ
<span class="lb" data-page="10.164" data-line="15" id="l10.164.15"></span>δή τινα τύχην ἐκχυθῆναι τὸ ἕτερον εἰς τὸ ἕτερον, εἶτά τινα
<span class="lb" data-page="10.164" data-line="16" id="l10.164.16"></span>τῷ μικτῷ τολμῆσαι χρήσασθαι, τῆς τόλμης δ’ οὐ λέγειν τὴν
<span class="lb" data-page="10.164" data-line="17" id="l10.164.17"></span>ἐλπίδα ταυτὶ μὲν οὖν πρόδηλος λῆρος. ὁ δὲ τρίτος αὐτοῖς
<span class="lb" data-page="10.164" data-line="18" id="l10.164.18"></span>τρόπος τῆς εὑρέσεως ἐστιν ὄντως ἐπιλογιστικός· ἑκάστου
<span class="pb" data-page="10.165" id="p10.165"></span>
<span class="lb" data-page="10.165" data-line="1" id="l10.165.1"></span>γὰρ ἐκείνων ἁπλῶν ἰδίᾳ τις πεπειραμένος ὡς σαρκωτικῶν,
<span class="lb" data-page="10.165" data-line="2" id="l10.165.2"></span>κᾄπειθ’ εὑρίσκων ἐνίοτε μὴ σαρκοῦντα, προσεπελογίσατο μὴ
<span class="lb" data-page="10.165" data-line="3" id="l10.165.3"></span>πάσῃ φύσει πᾶν ἁρμόττειν. εἰ γὰρ ὃν οὐκ ἐσάρκωσεν ἡ ἀριστολοχία,
<span class="lb" data-page="10.165" data-line="4" id="l10.165.4"></span>τοῦτον ὁ λιβανωτὸς ἐσάρκωσεν, ᾧ δ’ ὁ λιβανωτὸς
<span class="lb" data-page="10.165" data-line="5" id="l10.165.5"></span>οὐχ ἥρμοττε, τούτῳ τῆς ἴρεως προσαχθείσης ἀπήντησε τὸ δέον,
<span class="lb" data-page="10.165" data-line="6" id="l10.165.6"></span>εὔλογον, οἶμαι, μὴ πάντας ὑπὸ πάντων ὁμοίως διατίθεσθαι
<span class="lb" data-page="10.165" data-line="7" id="l10.165.7"></span>τούτου δ’ ἅπαξ εἰς ἐπιλογισμὸν ἐλθόντος ἄμεινον ἔδοξεν ὡς
<span class="lb" data-page="10.165" data-line="8" id="l10.165.8"></span>οἷόν τε πλεῖστα τῶν ὁμοειδῶν εἰς ταὐτὸν ἀναμῖξαι, ἵν’ ἑκάστη
<span class="lb" data-page="10.165" data-line="9" id="l10.165.9"></span>φύσις σώματος εὐπορῇ τοῦ προσήκοντος. καὶ μὴν, ὦ
<span class="lb" data-page="10.165" data-line="10" id="l10.165.10"></span>ἑταῖρε, ἐν τῇ συμπλοκῇ τῶν εἰδῶν οὐ φυλάττονται τῶν.
<span class="lb" data-page="10.165" data-line="11" id="l10.165.11"></span>οἰκείων οὐσιῶν αἱ ἐνέργειαι, ὡς ἐπὶ ἑνὸς ἑκάστου εἴδους τῷ
<span class="lb" data-page="10.165" data-line="12" id="l10.165.12"></span>ὠφελεῖν εἰς νόσον ἥνπερ χρὴ θεραπεύειν εὐπορεῖν τοῦ
<span class="lb" data-page="10.165" data-line="13" id="l10.165.13"></span>προσήκοντος. εἰ μὲν γὰρ ἤτοι τὴν φύσιν ἠδύναντο τοῦ σώματος
<span class="lb" data-page="10.165" data-line="14" id="l10.165.14"></span>ἐξευρεῖν ἢ τοῦ προσφερομένου φαρμάκου τὴν δύναμιν,
<span class="lb" data-page="10.165" data-line="15" id="l10.165.15"></span>οὐδὲν ἂν ἴσως ἐδέησεν αὐτοῖς τῆς τοιαύτης ποικιλίας,
<span class="lb" data-page="10.165" data-line="16" id="l10.165.16"></span><span class="milestone ed1page" data-n="4.61" data-unit="ed1page" id="ed1page.4.61"></span>ἓν ἑκάστοτε φάρμακον ἐφ’ ἑνὶ σώματι τὸ συμφέρον
<span class="lb" data-page="10.165" data-line="17" id="l10.165.17"></span>εὑρίσκειν δυναμένοις. ἐπεὶ δ’ ἀγνοοῦσιν ἑκάτερον, κακῶς
<span class="lb" data-page="10.165" data-line="18" id="l10.165.18"></span>ἀναμιγνύουσιν ἅπαντα, πολλαῖς φύσεσιν ἁρμόττον ἐπιτεχνήσασθαι
<span class="pb" data-page="10.166" id="p10.166"></span>
<span class="lb" data-page="10.166" data-line="1" id="l10.166.1"></span>βουλόμενοι ἓν φάρμακον. τοῦτον τὸν τρόπον τῆς
<span class="lb" data-page="10.166" data-line="2" id="l10.166.2"></span>συνθέσεως τῶν φαρμάκων ἐγὼ πείθομαι τοῖς πρώτοις τῶν
<span class="lb" data-page="10.166" data-line="3" id="l10.166.3"></span>ἰατρῶν ἐπινενοῆσθαι καὶ ὡς ἀρχαῖον εὕρεμα προσίεμαι. τοσοῦτόν
<span class="lb" data-page="10.166" data-line="4" id="l10.166.4"></span>γε μὴν ἀποδεῖν ἡγοῦμαι τῆς ὄντως μεθόδου θεραπευτικῆς,
<span class="lb" data-page="10.166" data-line="5" id="l10.166.5"></span>ὅσον εὐλογώτερός ἐστι τῶν ἐγχεομένων εἰς ἄλληλα
<span class="lb" data-page="10.166" data-line="6" id="l10.166.6"></span>κοσκίνων. εἰ γὰρ μὴ λογίζεται πρῶτον μὲν ὡς μόνης τῆς ἐξ
<span class="lb" data-page="10.166" data-line="7" id="l10.166.7"></span>ὁμοειδῶν φαρμάκων συνθέσεως, οὐ μὴν τῆς γ’ ἐξ ἐναντίων
<span class="lb" data-page="10.166" data-line="8" id="l10.166.8"></span>εἴρηκε τὴν μέθοδον. ἔπειθ’ ὡς ἐν τῷ πλήθει τῆς μίξεως ἓν
<span class="lb" data-page="10.166" data-line="9" id="l10.166.9"></span>μὲν, εἰ τύχοι, τὸ τῷ πάσχοντι προσῆκόν ἐστι φάρμακον,
<span class="lb" data-page="10.166" data-line="10" id="l10.166.10"></span>ἐγχωρεῖ δὲ καὶ μηδὲν, ἑπτὰ δ’ ἢ ὀκτὼ τῶν οὐκ οἰκείων·
<span class="lb" data-page="10.166" data-line="11" id="l10.166.11"></span>ὥστε πλείοσιν ἀριθμοῖς βλάψαι τὸ τοιοῦτον ἢ ὠφελῆσαι·
<span class="lb" data-page="10.166" data-line="12" id="l10.166.12"></span>ταῦτ’ εἰ μὴ λογίζεται, πλέον αὐτὸν ἀγνοεῖν ἢ γιγνώσκειν
<span class="lb" data-page="10.166" data-line="13" id="l10.166.13"></span>τοῦ πράγματος εἴποιμ’ ἄν. ἔλαιον γοῦν ἐγχεόμενον ἕλκει
<span class="lb" data-page="10.166" data-line="14" id="l10.166.14"></span>κοίλῳ πάντων ἐναντιώτατον φάρμακον· εἰ γὰρ ἐθελήσεις
<span class="lb" data-page="10.166" data-line="15" id="l10.166.15"></span>οὕτω θεραπεύειν, αὐτῇ γνώσεις τῇ πείρᾳ ῥυπαρὸν καὶ βρυῶδες
<span class="lb" data-page="10.166" data-line="16" id="l10.166.16"></span>ἀποτελούμενον τὸ ἕλκος. εἰ δὲ καὶ ἡ ὥρα τοῦ ἔτους
<span class="lb" data-page="10.166" data-line="17" id="l10.166.17"></span>θερμὴ τύχοι καὶ ὁ ἄνθρωπος εἴη κακοχυμώτερος, ἢ φύσει
<span class="pb" data-page="10.167" id="p10.167"></span>
<span class="lb" data-page="10.167" data-line="1" id="l10.167.1"></span>ῥευματικώτερος ἢ καὶ περὶ τὴν δίαιταν τί πλημμελοίη, κίνδυνος
<span class="lb" data-page="10.167" data-line="2" id="l10.167.2"></span>τούτῳ σαπῆναι τὸ μόριον ἐν ᾧ τὸ ἕλκος ἐγένετο.
<span class="lb" data-page="10.167" data-line="3" id="l10.167.3"></span>κίνδυνος δὲ κᾂν εἰ κηρῷ μόνῳ χρῷο, κᾂν εἰ τήκων ἐλαίῳ·
<span class="lb" data-page="10.167" data-line="4" id="l10.167.4"></span>ταυτὶ μὲν οὖν διασήψει σοι τὸ ἕλκος· εἰ δὲ ἰὸν λειώσας
<span class="lb" data-page="10.167" data-line="5" id="l10.167.5"></span>ἐμπλάττῃς, οὐ διασήψει μὲν οὗτός γε οὐδαμῶς, ὀδύνην, δ’
<span class="lb" data-page="10.167" data-line="6" id="l10.167.6"></span>ἐργάσεται καὶ δῆξιν οὐ σμικρὰν, ἀνάβρωσίν τε καὶ φλεγμονήν·
<span class="lb" data-page="10.167" data-line="7" id="l10.167.7"></span>εἰ δὲ ἐπιπλέον χρήσαιο, καὶ σπασμόν. ἐπεὶ τοίνυν οὔτε
<span class="lb" data-page="10.167" data-line="8" id="l10.167.8"></span>τὸ ἔλαιον οὔτε ὁ ἰὸς οὔτε ὁ κηρὸς ἕλκος κοῖλον σαρκῶσαι
<span class="lb" data-page="10.167" data-line="9" id="l10.167.9"></span>δύνανται, δῆλον ὡς οὐδὲ μίξει ποτ’ αὐτὰ τῶν ἀπὸ τῆς ἐμπειρίας
<span class="lb" data-page="10.167" data-line="10" id="l10.167.10"></span>οὐδείς· ἀλλ’ ἐγὼ μίξω γε τῷ δέοντι μέτρῳ καὶ ταῦτα
<span class="lb" data-page="10.167" data-line="11" id="l10.167.11"></span>καὶ ἄλλα μυρία φάρμακα τῶν βλαπτόντων ἰδίως ἕλκος κοῖλον.
<span class="lb" data-page="10.167" data-line="12" id="l10.167.12"></span>εἰ γὰρ μὴ ταῖς αὐταῖς δυνάμεσι βλάπτοιεν, ἀλλ’. ὑπεναντίαις,
<span class="lb" data-page="10.167" data-line="13" id="l10.167.13"></span>ἄμετρα δήπουθέν ἐστιν ὡς <span class="milestone ed2page" data-n="10.57" data-unit="ed2page" id="ed2page.10.57"></span>πρὸς, ἕλκους κοίλου
<span class="lb" data-page="10.167" data-line="14" id="l10.167.14"></span>πλήρωσιν. ἀλλ’ ὅπως ἐκ δυοῖν ἀμέτροιν κράσεων· ἓν ἀποτελεῖται
<span class="lb" data-page="10.167" data-line="15" id="l10.167.15"></span>σύμμετρον, ἐν τοῖς περὶ φαρμάκων συνθέσεως ἐμάθομεν
<span class="lb" data-page="10.167" data-line="16" id="l10.167.16"></span>λογισμοῖς. οὔκουν ἔτι χαλεπὸν ἐξ ἐλαίου καὶ κηροῦ καὶ
<span class="lb" data-page="10.167" data-line="17" id="l10.167.17"></span>ἰοῦ συνθεῖναι φάρμακον σαρκωτικόν· εἰ γὰρ εἰδείης ὡς
<span class="pb" data-page="10.168" id="p10.168"></span>
<span class="lb" data-page="10.168" data-line="1" id="l10.168.1"></span>ξηραίνεσθαι μετρίως δεῖται τὸ τοιοῦτον ἕλκος, οὐ ξηραίνει
<span class="lb" data-page="10.168" data-line="2" id="l10.168.2"></span>δ’ οὔτε ὁ κηρὸς οὔτ’ ἔλαιον, εἰδείης ἄν ὡς οὔτε ἑκάτερον
<span class="lb" data-page="10.168" data-line="3" id="l10.168.3"></span>οὔτ’ ἄμφω πληρώσουσιν ἕλκος κοῖλον· οὐ μὴν οὐδ’ ὁ ἰὸς
<span class="lb" data-page="10.168" data-line="4" id="l10.168.4"></span>μόνος, ἀμέτρως γὰρ ξηραίνει. μίξας οὖν ἅπαντα συμμέτρως
<span class="lb" data-page="10.168" data-line="5" id="l10.168.5"></span>ξηρὸν ἐργάσασθαι δυνήσῃ φάρμακον· ὁπόσον δ’ ἑκάστου χρὴ
<span class="lb" data-page="10.168" data-line="6" id="l10.168.6"></span>τὸ μέτρον εἶναι δέδεικται μὲν ἤδη μοι κᾀν τοῖς περὶ φαρμάκων
<span class="lb" data-page="10.168" data-line="7" id="l10.168.7"></span>συνθέσεως ὑπομνήμασιν, δειχθήσεται δὲ καὶ νῦν, εἰ
<span class="lb" data-page="10.168" data-line="8" id="l10.168.8"></span>δεηθείη, τοῦ λόγου προϊόντος. ἀποπέμψαι γάρ με χρὴ πρῶτον
<span class="lb" data-page="10.168" data-line="9" id="l10.168.9"></span>ἀπὸ τῶν ἐφεξῆς λόγων τὸν ἀμέθοδον ἐκεῖνον Θεσσαλὸν,
<span class="lb" data-page="10.168" data-line="10" id="l10.168.10"></span>ἐνδειξάμενον αὐτῷ πόσον ἁμαρτάνει τοῦ δέοντος. φρονίμῳ
<span class="lb" data-page="10.168" data-line="11" id="l10.168.11"></span>γὰρ ἀνθρώπῳ καὶ τὰ νῦν εἰρημένα σαφῶς ἐνδείκνυται τὴν
<span class="lb" data-page="10.168" data-line="12" id="l10.168.12"></span>θεραπευτικὴν μέθοδον ὁποίαν τινα εἶναι χρή. ἀλλὰ γὰρ οὐ
<span class="lb" data-page="10.168" data-line="13" id="l10.168.13"></span>πρὸς τοὺς τοιούτους ὁ λόγος· ὥστε ἀναγκαῖον ἔτι διαλεχθῆναι
<span class="lb" data-page="10.168" data-line="14" id="l10.168.14"></span>πρὸς αὐτοὺς ἐνθένδε ποθὲν ἀρξάμενον. ἅπασα κοιλότης
<span class="lb" data-page="10.168" data-line="15" id="l10.168.15"></span>παρὰ φύσιν ἐνδείκνυται τὴν πλήρωσιν· ὥστε καὶ ἡ ἐν τῷ
<span class="lb" data-page="10.168" data-line="16" id="l10.168.16"></span>σαρκώδει μορίῳ· αὕτη δὲ ἡ πλήρωσις σκοπὸς τῆς τῶν ἰαμάτων
<span class="lb" data-page="10.168" data-line="17" id="l10.168.17"></span>εὑρέσεως γίγνεται. ἵνα δ’ εὑρεθῇ τὰ πληρώσαντα καὶ
<span class="pb" data-page="10.169" id="p10.169"></span>
<span class="lb" data-page="10.169" data-line="1" id="l10.169.1"></span>λόγου δεόμεθα συχνοῦ καὶ πολλῶν τῶν κατὰ μέρος ἐνδείξεων,
<span class="lb" data-page="10.169" data-line="2" id="l10.169.2"></span>καὶ μεθόδου λογικῆς ἀκριβοῦς· ἐθεάσω γοῦν πολλάκις ἕλκη
<span class="lb" data-page="10.169" data-line="3" id="l10.169.3"></span>δυσίατα μὴ δυναμένους θεραπεῦσαι μήτε τοὺς τὴν ἐμπειρίαν
<span class="lb" data-page="10.169" data-line="4" id="l10.169.4"></span>πρεσβεύοντας ἰατροὺς τούτους δὴ τοὺς πολυφαρμάκους, ἀλλὰ
<span class="lb" data-page="10.169" data-line="5" id="l10.169.5"></span>μηδὲ τοὺς τὸν ἀναλογισμὸν ἐπαγγελλομένους ἅπαντας. οἱ
<span class="lb" data-page="10.169" data-line="6" id="l10.169.6"></span>γὰρ Θεσσάλειοι μεθοδικοὶ μὲν τοὔνομα, ταῖς δ’ ἀληθείαις
<span class="lb" data-page="10.169" data-line="7" id="l10.169.7"></span>ἀμέθοδοι, καθάπερ τινὲς ὄνοι λύρας οὐδ’ ἐπαΐειν ἱκανοὶ
<span class="lb" data-page="10.169" data-line="8" id="l10.169.8"></span>τῆς τοιαύτης θεωρίας εἰσὶ, μή τοί γε δὴ λογισμῷ τὸ δέον
<span class="lb" data-page="10.169" data-line="9" id="l10.169.9"></span>ἐξευρίσκειν. ἐθεάσω δὲ πολλάκις ἐπὶ τῶν τοιούτων ἑλκῶν
<span class="lb" data-page="10.169" data-line="10" id="l10.169.10"></span>τοὺς μὲν ἀπὸ τῆς ἐμπειρίας ἄλλοτ’ ἐπ’ ἄλλο μεταβαίνοντας,
<span class="lb" data-page="10.169" data-line="11" id="l10.169.11"></span>φάρμακον, οὐ μὰ Δία λογισμοῦ τινος ἐξηγουμένου τῆς μεταβάσεως,
<span class="lb" data-page="10.169" data-line="12" id="l10.169.12"></span>ἀλλ’ ἐπειδὴ πολλῶν μὲν ἐπειράθησαν πληρούντων
<span class="lb" data-page="10.169" data-line="13" id="l10.169.13"></span>ἕλκη κοῖλα, τὴν δ’ ὡς αὐτοὶ καλοῦσιν ἰδιοσυγκρασίαν, ἐφ’
<span class="lb" data-page="10.169" data-line="14" id="l10.169.14"></span>οἷς ἕκαστον αὐτῶν εὐδοκίμησεν οὔτε διαγινώσκειν οὔτε
<span class="lb" data-page="10.169" data-line="15" id="l10.169.15"></span>μεμνῆσθαι δύνανται; διὰ τοῦτο καὶ νῦν οὐκ ἐπιστάμενοι μὲν
<span class="lb" data-page="10.169" data-line="16" id="l10.169.16"></span>ἐφ’ ὅ τι χρὴ μεταβαίνειν, ἐλπίζοντες δ’ ἐν πολλῇ τῇ κατὰ
<span class="lb" data-page="10.169" data-line="17" id="l10.169.17"></span>μέρος διεξόδῳ πάντως εὑρεθήσεσθαί ποτε τὸ προσῆκον, ἄλλοτ’
<span class="lb" data-page="10.169" data-line="18" id="l10.169.18"></span>ἐπ’ ἄλλο μεταπηδῶσι, τύχῃ μᾶλλον ἢ λογισμῷ τὴν τοῦ συμφέροντος
<span class="pb" data-page="10.170" id="p10.170"></span>
<span class="lb" data-page="10.170" data-line="1" id="l10.170.1"></span>εὕρεσιν ἐπιτρέποντες. ὅμοιοι δ’ αὐτοῖς εἰσι, κᾂν μὴ
<span class="lb" data-page="10.170" data-line="2" id="l10.170.2"></span>θέλωσιν, ὅσοι τῶν δογματιζόντων ἐπὶ τὰς φυσικὰς ἀρχὰς
<span class="lb" data-page="10.170" data-line="3" id="l10.170.3"></span>τῶν σωμάτων οὐκ ἐδυνήθησαν ἀναβῆναι τῷ λόγῳ. καὶ γὰρ
<span class="lb" data-page="10.170" data-line="4" id="l10.170.4"></span>αὐτοὶ, καθότι πρόσθεν ἐδείξαμεν, ἐξ ἡμίσεώς εἰσιν ἐμπειρικοὶ,
<span class="lb" data-page="10.170" data-line="5" id="l10.170.5"></span>οἳ οὐκ ἠδυνήθησαν διαλαβεῖν περὶ τῶν πρώτων στοιχείων.
<span class="lb" data-page="10.170" data-line="6" id="l10.170.6"></span>περὶ δὲ τῶν ἀμεθόδων τούτων Θεσσαλείων τί ἄν τις
<span class="lb" data-page="10.170" data-line="7" id="l10.170.7"></span>καὶ λέγοις μόνοι τοίνυν οἱ ὄντως μεθόδῳ θεραπεύοντες ἐξευρίσκουσί
<span class="lb" data-page="10.170" data-line="8" id="l10.170.8"></span>τε τὸ δέον ἢ φάρμακον ἢ διαίτημα καθ’ ἕκαστον
<span class="lb" data-page="10.170" data-line="9" id="l10.170.9"></span>τῶν τοιούτων ἑλκῶν ἐπιδεικνύουσί τε τὰ σαφέστατα διὰ
<span class="lb" data-page="10.170" data-line="10" id="l10.170.10"></span>τῶν ἔργων αὐτῶν ὁπηλίκον ἀγαθόν ἐστι καὶ ὅσον φῶς παρέχει
<span class="lb" data-page="10.170" data-line="11" id="l10.170.11"></span>πρὸς τὰς ἰάσεις ἡ περὶ φύσεως πραγματεία. καὶ γὰρ δὴ
<span class="lb" data-page="10.170" data-line="12" id="l10.170.12"></span>καὶ ὡς τοῖς συνεχῶς ἀφ’ ἑτέρου φαρμάκου μεταβαίνουσιν
<span class="lb" data-page="10.170" data-line="13" id="l10.170.13"></span>ἐφ’ ἕτερον ἐνίοτε παρορᾶται καὶ καταφρονεῖται τὸ χρήσιμον,
<span class="lb" data-page="10.170" data-line="14" id="l10.170.14"></span>ἐπέδειξά σοι πολλάκις ἑνὶ φαρμάκῳ τὰ τοιαῦτα τῶν ἑλκῶν
<span class="lb" data-page="10.170" data-line="15" id="l10.170.15"></span>θεραπεύσας ὧν ἔφθανον ἐκεῖνοι κεχρῆσθαι. <span class="milestone ed2page" data-n="10.58" data-unit="ed2page" id="ed2page.10.58"></span>κατεφρονήθη
<span class="lb" data-page="10.170" data-line="16" id="l10.170.16"></span>δ’ εἰκότως ἡ δύναμις τοῦ τοιούτου φαρμάκου διά τε τὴν ἀκαιρίαν
<span class="lb" data-page="10.170" data-line="17" id="l10.170.17"></span>τῆς χρήσεως, οὐ μόνον οὐδὲν ὠφελῆσαι δόξαντος, ἀλλὰ
<span class="lb" data-page="10.170" data-line="18" id="l10.170.18"></span>καὶ προσβλάψαι, καὶ διὰ τὸ μηδὲν ἐνίοτε σαφὲς ἐργάζεσθαι
<span class="pb" data-page="10.171" id="p10.171"></span>
<span class="lb" data-page="10.171" data-line="1" id="l10.171.1"></span>τὴν πρώτην χρῆσιν. ἐθεάσω δὲ καὶ ὀφθαλμῶν ὀδύνας σφοδροτάτας
<span class="lb" data-page="10.171" data-line="2" id="l10.171.2"></span>ἰασαμένους ἡμᾶς ἢ λουτροῖς ἢ οἴνου πόσεσιν ἢ
<span class="lb" data-page="10.171" data-line="3" id="l10.171.3"></span>πυρίαις ἢ φλεβοτομίαις ἢ καθάρσεσιν, ἐφ’ ὧν οὐδὲν ἄλλο
<span class="lb" data-page="10.171" data-line="4" id="l10.171.4"></span>ἔχουσιν οἱ πολλοὶ τῶν ἰατρῶν ἢ ταυτὶ τὰ δι’ ὀπίου καὶ
<span class="lb" data-page="10.171" data-line="5" id="l10.171.5"></span>μανδραγόρου καὶ ὑοσκυάμου συντιθέμενα φάρμακα, μεγίστην
<span class="lb" data-page="10.171" data-line="6" id="l10.171.6"></span>λώβην ὀφθαλμῶν· οὐδὲ γὰρ οὐδ’ ἄλλῳ τινὶ τὴν ἐν τῷ παραχρῆμα
<span class="lb" data-page="10.171" data-line="7" id="l10.171.7"></span>δόκησιν τῆς ἀνωδυνίας, ἀλλ’ ἢ τῷ νεκροῦν τὴν αἴσθησιν
<span class="lb" data-page="10.171" data-line="8" id="l10.171.8"></span>ἐργάζονται. καὶ πολλοὺς οἶσθα μετὰ τὰς τοιαύτας χρήσεις
<span class="lb" data-page="10.171" data-line="9" id="l10.171.9"></span>τῶν φαρμάκων, ἐπειδὰν ἀμετρότερον προσαχθῇ, μηκέτ’ ἐπανελθόντας
<span class="lb" data-page="10.171" data-line="10" id="l10.171.10"></span>εἰς τὸ κατὰ φύσιν, ἀλλ’ ἀρξαμένους μὲν ἐντεῦθεν
<span class="lb" data-page="10.171" data-line="11" id="l10.171.11"></span>ἀμυδρῶς καὶ μόγις ὁρᾷν, ἐν τῷ χρόνῳ δ’ ὑποχύσεσιν ἢ μυδριάσεσιν
<span class="lb" data-page="10.171" data-line="12" id="l10.171.12"></span>ἢ φθίσεσιν ἢ ῥυτιδώσεσιν ἁλόντας. οἶσθα δὲ δήπου
<span class="lb" data-page="10.171" data-line="13" id="l10.171.13"></span>συνδιατρίψας ἡμῖν εὐθὺς ἐκ μειρακίου, μηδὲ παρ’ ἑνὶ τῶν
<span class="lb" data-page="10.171" data-line="14" id="l10.171.14"></span>διδασκάλων θεασαμένους ἡμᾶς ἔργον τοιοῦτον, ἀλλ’ ἐξευρόντας
<span class="lb" data-page="10.171" data-line="15" id="l10.171.15"></span>αὐτοὺς τῷ λογισμῷ· καὶ ὅτι γε πολλῷ χρόνῳ τὸν ἀφορισμὸν
<span class="lb" data-page="10.171" data-line="16" id="l10.171.16"></span>ἀνεσκεψάμην ἐκεῖνον, ὀδύνας ὀφθαλμῶν ἀκρητοποσίη
<span class="lb" data-page="10.171" data-line="17" id="l10.171.17"></span>ἢ λουτρὸν ἢ πυρίη ἢ φλεβοτομίη ἢ φαρμακείη λύει, καὶ ὡς
<span class="lb" data-page="10.171" data-line="18" id="l10.171.18"></span>ἐκ τῆς ἄλλης ἀκριβείας Ἱπποκράτους ἤλπιζον μηδ’ ἐνταῦθα
<span class="pb" data-page="10.172" id="p10.172"></span>
<span class="lb" data-page="10.172" data-line="1" id="l10.172.1"></span>μήτε ψεῦδός τι μήτ’ ἀδύνατον λέγεσθαι· καὶ ὡς τοῦτ’ ἦν
<span class="lb" data-page="10.172" data-line="2" id="l10.172.2"></span>με τὸ προτρέψαν ἐπὶ τὴν ζήτησιν, ἕως οὗ καὶ ταύτην τὴν
<span class="lb" data-page="10.172" data-line="3" id="l10.172.3"></span>Ἱπποκράτους ὁδὸν ἐξεῦρον διορίσασθαι, πότε καὶ πῶς ἐφ’
<span class="lb" data-page="10.172" data-line="4" id="l10.172.4"></span><span class="milestone ed1page" data-n="4.62" data-unit="ed1page" id="ed1page.4.62"></span>ἑκάστου τῶν εἰρημένων χρηστέον. ὃ καὶ δῆλον ἐποίησα
<span class="lb" data-page="10.172" data-line="5" id="l10.172.5"></span>πολλοῖς τῶν θεασαμένων τὰ τοιαῦτα, πηλίκη μέν ἐστιν ἡ τῆς
<span class="lb" data-page="10.172" data-line="6" id="l10.172.6"></span>θεραπευτικῆς μεθόδου δύναμις, ἡλίκον δὲ κακὸν εἰργάσαντο
<span class="lb" data-page="10.172" data-line="7" id="l10.172.7"></span>μὴ φυλάξαντες τὴν παλαιὰν ἰατρικὴν οἱ τὰς νεωτέρας αἱρέσεις
<span class="lb" data-page="10.172" data-line="8" id="l10.172.8"></span>συστησάμενοι. ταῦτά τοι καὶ ὑμεῖς καίτοί γε ἄκοντά με
<span class="lb" data-page="10.172" data-line="9" id="l10.172.9"></span>κατ’ ἀρχὰς ἠναγκάσατε, λιπαροῦντες διεξελθεῖν ἅπασαν τήνδε
<span class="lb" data-page="10.172" data-line="10" id="l10.172.10"></span>τὴν πραγματείαν ἣν εὔχομαι μὲν τοῖς θεοῖς ὄνησίν τινα καὶ
<span class="lb" data-page="10.172" data-line="11" id="l10.172.11"></span>τοῖς ἄλλοις ἀνθρώποις γενέσθαι, βραχυτάτην δ’ ἔχω τὴν ἐλπίδα
<span class="lb" data-page="10.172" data-line="12" id="l10.172.12"></span>διὰ τὴν κατέχουσαν νῦν ὀλιγωρίαν μὲν τῶν καλῶν,
<span class="lb" data-page="10.172" data-line="13" id="l10.172.13"></span>ἐπίδοσιν δὲ εἰς τιμὴν πλούτου καὶ δόξης καὶ πολιτικῶν δυνάμεων·
<span class="lb" data-page="10.172" data-line="14" id="l10.172.14"></span>ἐφ’ ἃ τοῖς ἐκτραπεῖσιν οὐκ ἐνδέχεται τἀληθὲς ἐν
<span class="lb" data-page="10.172" data-line="15" id="l10.172.15"></span>οὐδενὶ τῶν ὄντων ἐξευρεῖν. ἀλλὰ ταῦτα μὲν ὅπῃ τῷ θεῷ·
<span class="lb" data-page="10.172" data-line="16" id="l10.172.16"></span>φίλον, οὕτω τελευτήσει. τὴν δ’ οὖν θεραπευτικὴν μέθοδον,
<span class="lb" data-page="10.172" data-line="17" id="l10.172.17"></span>ἀσκηθεῖσαν μὲν τοῖς παλαιοῖς ἰατροῖς, ὀλιγωρουμένην δὲ νῦν
<span class="lb" data-page="10.172" data-line="18" id="l10.172.18"></span>ἀνακτησώμεθα καθ’ ὅσον οἷοί τ’ ἐσμὲν, αὖθις ἀναλαβόντες
<span class="pb" data-page="10.173" id="p10.173"></span>
<span class="lb" data-page="10.173" data-line="1" id="l10.173.1"></span>τὸν λόγον ἐπὶ τοῦ προκειμένου παθήματος ἕλκους κοίλου.
<span class="lb" data-page="10.173" data-line="2" id="l10.173.2"></span>περὶ μὲν δὴ τῆς πρώτης εὑρέσεως τῶν σαρκωσόντων τὸ τοιοῦτον
<span class="lb" data-page="10.173" data-line="3" id="l10.173.3"></span>ἕλκος φαρμάκων ἀρκείτω τὰ μικρῷ πρόσθεν εἰρημένα,
<span class="lb" data-page="10.173" data-line="4" id="l10.173.4"></span>καὶ συγχωρείσθω δ’, εἰ βούλει, τοῖς ἐμπειρικοῖς ἃ λέγουσιν
<span class="lb" data-page="10.173" data-line="5" id="l10.173.5"></span>ἅπαντα. περὶ δὲ τῆς τῶν εὑρημένων χρήσεως ἐπὶ μὲν τῶν
<span class="lb" data-page="10.173" data-line="6" id="l10.173.6"></span>ἔργων αὐτῶν ἐπέδειξά σοι πολλάκις· οὐδὲν δ’ ἧττον καὶ νῦν
<span class="lb" data-page="10.173" data-line="7" id="l10.173.7"></span>ἐπιδεῖξαι τῷ λόγῳ πειράσομαι πῶς ἐν οἷς ἂν μηδὲν δράσῃ
<span class="lb" data-page="10.173" data-line="8" id="l10.173.8"></span>τὸ σύνηθες ἑκάστῳ φάρμακον, ἐπ’ ἄλλο μεταβαίνειν εὐμηχάνως
<span class="lb" data-page="10.173" data-line="9" id="l10.173.9"></span>τε καὶ τεχνικῶς ἀποροῦσιν οἱ ἐμπειρικοί. καὶ τοῦτ’ εὐλόγως
<span class="lb" data-page="10.173" data-line="10" id="l10.173.10"></span>γίνεται· τοῦ γὰρ πρώτου φαρμάκου τῆς ἀποτυχίας τὴν
<span class="lb" data-page="10.173" data-line="11" id="l10.173.11"></span>αἰτίαν ἀγνοοῦντες, οὐδὲ φυλάξασθαι δήπουθεν αὐτὴν ἐπὶ
<span class="lb" data-page="10.173" data-line="12" id="l10.173.12"></span>τοῦ δευτέρου δύνανται. ἀγνοουμένης γὰρ ἔτι τῆς αἰτίας δι’
<span class="lb" data-page="10.173" data-line="13" id="l10.173.13"></span>ἣν ἐνεργεῖ τὸ φάρμακον, οὐδὲ δι’ ἣν ἀποτυγχάνει γνῶναι
<span class="lb" data-page="10.173" data-line="14" id="l10.173.14"></span>δυνήσονται. ταύτης δ’ ἀγνοουμένης οὐδ’ ἐφ’ ἕτερον ἔτι μεταβαίνειν
<span class="lb" data-page="10.173" data-line="15" id="l10.173.15"></span>εὐλόγως ἐγχωρεῖ, φυλάξασθαι γὰρ οὐδ’ ἐπ’ ἐκείνου
<span class="lb" data-page="10.173" data-line="16" id="l10.173.16"></span>δυνήσονται τὴν αὐτὴν αἰτίαν.
</p>
          </article>

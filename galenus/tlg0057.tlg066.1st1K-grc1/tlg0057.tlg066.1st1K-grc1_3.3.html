<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.3">
<span class="pb page1" data-page="10.173" id="p10.173"></span>
<span class="milestone ed1page page1" data-n="4.62" data-unit="ed1page" id="ed1page.4.62"></span>
<span class="milestone ed2page page1" data-n="10.58" data-unit="ed2page" id="ed2page.10.58"></span>
            <p>
<span class="lb" data-page="10.173" data-line="17" id="l10.173.17"></span><span class="milestone ed2page" data-n="10.59" data-unit="ed2page" id="ed2page.10.59"></span>Εἴπωμεν οὖν ἡμεῖς ἤδη τὴν Ἱπποκράτειόν
<span class="lb" data-page="10.173" data-line="18" id="l10.173.18"></span>τε ἅμα καὶ ἀληθῆ μέθοδον ἑλκῶν κοίλων ἰάσεως· ἄρχεσθαι
<span class="pb" data-page="10.174" id="p10.174"></span>
<span class="lb" data-page="10.174" data-line="1" id="l10.174.1"></span>δὲ δήπουθεν αὐτὴν ἐκ τῆς οὐσίας χρὴ τοῦ πράγματος.
<span class="lb" data-page="10.174" data-line="2" id="l10.174.2"></span>ἐπεὶ τοίνυν ἐν τοῖς κοίλοις ἕλκεσι πρόκειται γεννῆσαι τὴν
<span class="lb" data-page="10.174" data-line="3" id="l10.174.3"></span>ἀπολωλυῖαν σάρκα, δεῖ γινώσκειν τὶ περὶ σαρκὸς γενέσεως, ὡς
<span class="lb" data-page="10.174" data-line="4" id="l10.174.4"></span>ὕλη μὲν αὐτῆς αἷμα χρηστὸν, ὁ δ’ οἷον δημιουργός τε καὶ
<span class="lb" data-page="10.174" data-line="5" id="l10.174.5"></span>τεχνίτης ἡ φύσις. ἀλλ’ οὐχ ἁπλῶς εἰπεῖν χρὴ φύσιν, ἀλλὰ
<span class="lb" data-page="10.174" data-line="6" id="l10.174.6"></span>προσθεῖναι τὴν τίνων καὶ ποῦ. δῆλον δὲ ὅτι τῶν ὑποκειμένων
<span class="lb" data-page="10.174" data-line="7" id="l10.174.7"></span>σωμάτων οἷς σὰρξ ἐπιτρέφεσθαι μέλλει, τούτων ἡ φύσις
<span class="lb" data-page="10.174" data-line="8" id="l10.174.8"></span>ἔσται δημιουργὸς τῆς γενηθησομένης σαρκός. ἀλλ’ ἡ φύσις
<span class="lb" data-page="10.174" data-line="9" id="l10.174.9"></span>ἑκάστου τῶν σωμάτων ἐδείχθη κατά τινα θερμοῦ. καὶ ψυχροῦ
<span class="lb" data-page="10.174" data-line="10" id="l10.174.10"></span>καὶ ξηροῦ καὶ ὑγροῦ κρᾶσιν ἀποτελεῖσθαι. δῆλον οὖν
<span class="lb" data-page="10.174" data-line="11" id="l10.174.11"></span>ὡς ἡ τούτων εὐκρασία κατὰ τὸ ὑποκείμενον μόριον ᾧ μέλλομεν
<span class="lb" data-page="10.174" data-line="12" id="l10.174.12"></span>ἐπιθρέψειν τὴν λείπουσαν σάρκα τὸν λόγον ἕξει τοῦ
<span class="lb" data-page="10.174" data-line="13" id="l10.174.13"></span>δημιουργοῦ. πρῶτον μὲν οὖν ἡμῖν σκεπτέον ἐπὶ παντὸς
<span class="lb" data-page="10.174" data-line="14" id="l10.174.14"></span>ἕλκους κοίλου δύο ταῦτα, τό θ’ ὑποκείμενον εἰ εὐκράτως
<span class="lb" data-page="10.174" data-line="15" id="l10.174.15"></span>ἔχει, τουτέστιν εἰ κατὰ φύσιν. ἐδείχθη γὰρ ἡ ἐν τοῖς ὁμοιομερέσι
<span class="lb" data-page="10.174" data-line="16" id="l10.174.16"></span>σώμασιν ὑγεία τῶν τεττάρων οὖσα ποιοτήτων εὐκρασία
<span class="lb" data-page="10.174" data-line="17" id="l10.174.17"></span>καὶ προσέτι τὸ αἷμα τὸ ἐπιῤῥέον, εἰ χρηστόν τε καὶ σύμμετρον·
<span class="pb" data-page="10.175" id="p10.175"></span>
<span class="lb" data-page="10.175" data-line="1" id="l10.175.1"></span>εἰ μὲν δὴ καὶ τούτων τι μοχθηρῶς ἔχοι, πολλαὶ
<span class="lb" data-page="10.175" data-line="2" id="l10.175.2"></span>διαθέσεις γίγνονται παρὰ φύσιν· ἡμῖν δ’ ὑπόκειται μία κοιλότης
<span class="lb" data-page="10.175" data-line="3" id="l10.175.3"></span>ἐν σαρκώδει μορίῳ. ὑποκείσθω τοίνυν ὑγιεινόν τε τὸ
<span class="lb" data-page="10.175" data-line="4" id="l10.175.4"></span>χωρίον ἥ τ’ ἐπιῤῥοὴ τοῦ αἵματος ἄμεμπτος ἐν ποσότητι καὶ
<span class="lb" data-page="10.175" data-line="5" id="l10.175.5"></span>ποιότητι. καὶ τούτων οὕτως ἐχόντων οὐδὲν ἂν ἔτι κωλύοι
<span class="lb" data-page="10.175" data-line="6" id="l10.175.6"></span>τὴν πρώτην γένεσιν τῆς σαρκὸς ἄμεμπτον γενέσθαι, μηδενὸς
<span class="lb" data-page="10.175" data-line="7" id="l10.175.7"></span>δεηθεῖσαν ἔξωθεν φαρμάκου· τῶν γὰρ αἰτίων ἀμφοτέρων
<span class="lb" data-page="10.175" data-line="8" id="l10.175.8"></span>ὑφ’ ὧν γίγνεται παρόντων καὶ μηδενὸς τῶν ἔξωθεν ἐμποδὼν
<span class="lb" data-page="10.175" data-line="9" id="l10.175.9"></span>ὄντος, οὐκ ἐνδέχεται κωλυθῆναι τὴν τῆς σαρκὸς γένεσιν. ἀλλ’
<span class="lb" data-page="10.175" data-line="10" id="l10.175.10"></span>ἐν αὐτῷ δὴ τῷ γεννᾶσθαι τὴν πρώτην σάρκα περίττωμα διττὸν
<span class="lb" data-page="10.175" data-line="11" id="l10.175.11"></span>ἀνάγκη γίγνεσθαι, καθότι καὶ τοῦτ’ ἐν τοῖς περὶ φύσεως
<span class="lb" data-page="10.175" data-line="12" id="l10.175.12"></span>εἴρηται λογισμοῖς, ὡς ἁπάσῃ τῇ κατὰ ποιότητα μετακοσμήσει
<span class="lb" data-page="10.175" data-line="13" id="l10.175.13"></span>τῆς τροφῆς ἕτερον μὲν παχύτερον, ἕτερον δὲ λεπτότερον
<span class="lb" data-page="10.175" data-line="14" id="l10.175.14"></span>ἕπεται περίττωμα. τούτων τῶν περιττωμάτων καὶ καθ’ ὅλον
<span class="lb" data-page="10.175" data-line="15" id="l10.175.15"></span>τὸ σῶμα γιγνομένων, ἀεὶ τὸ μὲν λεπτότερον ἡ ἄδηλός ἐστι
<span class="lb" data-page="10.175" data-line="16" id="l10.175.16"></span>διαπνοή· γίγνεται δὲ καὶ δήλη πολλάκις, ὅταν ἤτοι τὸ ἔμφυτον
<span class="lb" data-page="10.175" data-line="17" id="l10.175.17"></span>ἀῤῥωστήσῃ θερμὸν ἢ τροφῇ χρήσηται πλείονι τοῦ δέοντος,
<span class="lb" data-page="10.175" data-line="18" id="l10.175.18"></span>ἤ τις ἐπαχθῇ τῷ ζώῳ κίνησις σφοδροτέρα. τὸ δ’ ἕτερον
<span class="pb" data-page="10.176" id="p10.176"></span>
<span class="lb" data-page="10.176" data-line="1" id="l10.176.1"></span>ὁ ἐπιτρεφόμενός ἐστι τοῖς σώμασιν ἡμῶν ῥύπος· καὶ δὴ κᾀν
<span class="lb" data-page="10.176" data-line="2" id="l10.176.2"></span>τοῖς ἕλκεσιν ἰχὼρ μὲν καλεῖται τὸ λεπτὸν περίττωμα, ῥύπος
<span class="lb" data-page="10.176" data-line="3" id="l10.176.3"></span>δ’ ἕλκους τὸ παχύ. καὶ διὰ μὲν τὸ λεπτὸν περίττωμα ὑγρὸν
<span class="lb" data-page="10.176" data-line="4" id="l10.176.4"></span>τὸ ἕλκος γίγνεται, διὰ δὲ τὸ παχὺ ῥυπαρόν· καὶ δεῖται διὰ
<span class="lb" data-page="10.176" data-line="5" id="l10.176.5"></span>τοῦτο διττῶν φαρμάκων, ὡς μὲν ὑγρὸν τῶν ξηραινόντων,
<span class="lb" data-page="10.176" data-line="6" id="l10.176.6"></span>ὡς δὲ ῥυπαρὸν τῶν καθαιρόντων αὐτό. κατ’ οὐδένα τοίνυν
<span class="lb" data-page="10.176" data-line="7" id="l10.176.7"></span>χρόνον τῆς φύσεως ἀργούσης οὐδεὶς ἔσται καιρὸς ἐν ᾧ μὴ
<span class="lb" data-page="10.176" data-line="8" id="l10.176.8"></span>ταῦτ’ ἄμφω κατὰ τὸ κοῖλον ἕλκος ἀθροισθήσεται· ὥστε οὐδὲ
<span class="lb" data-page="10.176" data-line="9" id="l10.176.9"></span>χρόνος ἔσται καθ’ ὃν οὐ δεήσεται τῶν φαρμάκων ἀμφοτέρων,
<span class="lb" data-page="10.176" data-line="10" id="l10.176.10"></span>τοῦ τε ξηραίνοντος καὶ τοῦ καθαίροντος. ὁποῖον μὲν οὖν
<span class="lb" data-page="10.176" data-line="11" id="l10.176.11"></span>εἶναι χρὴ τῷ γένει τὸ φάρμακον εὕρηται· ἀλλ’ οὐκ ἀρκεῖ
<span class="lb" data-page="10.176" data-line="12" id="l10.176.12"></span>τοῦτο, χρὴ γάρ τι τῶν κατ’ εἶδος ἐξευρεῖν ὃ προσαχθήσεται.
<span class="lb" data-page="10.176" data-line="13" id="l10.176.13"></span>πόθεν οὖν ἐκεῖνο κᾀκ τίνος εὑρεθήσεται μεθόδου, ἢ τῆς ἐν
<span class="lb" data-page="10.176" data-line="14" id="l10.176.14"></span><span class="milestone ed2page" data-n="10.60" data-unit="ed2page" id="ed2page.10.60"></span>τοῖς περὶ φαρμάκων ἁπλῶν δυνάμεως εἰρημένης; ἐδείκνυμεν
<span class="lb" data-page="10.176" data-line="15" id="l10.176.15"></span>γὰρ ἐν ἐκείνοις τὰ μὲν ξηραίνοντα, τὰ δ’ ὑγραίνοντα,
<span class="lb" data-page="10.176" data-line="16" id="l10.176.16"></span>τὰ δὲ ψύχοντα, τὰ δὲ θερμαίνοντα τῶν φαρμάκων· ἔνια δὲ
<span class="lb" data-page="10.176" data-line="17" id="l10.176.17"></span>κατὰ συζυγίαν ἢ θερμαίνοντα καὶ ξηραίνοντα, ἢ ψύχοντα
<span class="pb" data-page="10.177" id="p10.177"></span>
<span class="lb" data-page="10.177" data-line="1" id="l10.177.1"></span>καὶ ὑγραίνοντα, ἢ θερμαίνοντα καὶ ὑγραίνοντα, ἢ ψύχοντα
<span class="lb" data-page="10.177" data-line="2" id="l10.177.2"></span>καὶ ξηραίνοντα· εἶναί τε καθ’ ἕκαστον αὐτῶν ἄπειρον μέν
<span class="lb" data-page="10.177" data-line="3" id="l10.177.3"></span>τι τῷ πλήθει τὸ μᾶλλόν τε καὶ ἧττον· εἰς δὲ τὴν χρείαν τὴν
<span class="lb" data-page="10.177" data-line="4" id="l10.177.4"></span>ἰατρικὴν ὅροις εὐσήμοις περιγραφόμενον, πρώτης τινὸς ἐν
<span class="lb" data-page="10.177" data-line="5" id="l10.177.5"></span>αὐτοῖς γινομένης τάξεως καὶ δευτέρας καὶ τρίτης καὶ τετάρτης.
<span class="lb" data-page="10.177" data-line="6" id="l10.177.6"></span>ἐκ ποίας οὖν τάξεως ἔσται τὸ σαρκωτικὸν φάρμακον,
<span class="lb" data-page="10.177" data-line="7" id="l10.177.7"></span>ὃ δὴ μετρίως ἔφαμεν χρῆναι ξηραίνειν τε καὶ ῥύπτειν; ἐκ τῆς
<span class="lb" data-page="10.177" data-line="8" id="l10.177.8"></span>πρώτης δηλονότι· μᾶλλον γὰρ ἐπιταθὲν ὡς μὴ μόνον ἐκδαπανᾷν
<span class="lb" data-page="10.177" data-line="9" id="l10.177.9"></span>τὸ περιττὸν τῆς ἀποῤῥεούσης ὑγρότητος, ἀλλὰ καὶ
<span class="lb" data-page="10.177" data-line="10" id="l10.177.10"></span>αὐτοῦ τοῦ ἐπιῤῥέοντος αἵματος ἅπτεσθαι, κωλύσει τὴν σάρκωσιν
<span class="lb" data-page="10.177" data-line="11" id="l10.177.11"></span>ἀναλίσκον αὐτῆς τὴν ὕλην. ἐδείχθη δὲ τοιαῦτα, λιβανωτός
<span class="lb" data-page="10.177" data-line="12" id="l10.177.12"></span>τε καὶ κρίθινον ἄλευρον καὶ κυάμινον ὀρόβινόν τε καὶ
<span class="lb" data-page="10.177" data-line="13" id="l10.177.13"></span>ἴρις ἀριστολοχία τε καὶ καδμεία καὶ πάναξ καὶ πομφόλυξ·
<span class="lb" data-page="10.177" data-line="14" id="l10.177.14"></span>ἅπαντα δὲ ταῦτα ἀλλήλων ἐδείκνυτο διαφέροντα τῷ τε μᾶλλον
<span class="lb" data-page="10.177" data-line="15" id="l10.177.15"></span>καὶ ἧττον. καὶ τῷ μὲν ἁπλᾶς ἔχειν τὰς ἐπικρατούσας
<span class="lb" data-page="10.177" data-line="16" id="l10.177.16"></span>δυνάμεις, τὰ δὲ συνθέτους. ἀριστολοχία μὲν γὰρ καὶ πάναξ
<span class="lb" data-page="10.177" data-line="17" id="l10.177.17"></span>μᾶλλον ξηραίνει τῶν ἄλλων καὶ θερμότερα τὴν φύσιν ἐστί·
<span class="pb" data-page="10.178" id="p10.178"></span>
<span class="lb" data-page="10.178" data-line="1" id="l10.178.1"></span>τὸ δὲ κρίθινον καὶ τὸ κυάμινον ἄλευρον ἧττον πολὺ ἐκείνων
<span class="lb" data-page="10.178" data-line="2" id="l10.178.2"></span>ξηραίνει καὶ ἥκιστα θερμότητος μετέχει· λιβανωτὸς δὲ θερμὸς
<span class="lb" data-page="10.178" data-line="3" id="l10.178.3"></span>μέν ἐστι μετρίως, ἧττον δὲ τούτων ξηραίνει, ὥστε τινὰς φύσεις
<span class="lb" data-page="10.178" data-line="4" id="l10.178.4"></span>σωμάτων οὐδὲ ξηραίνει τὴν ἀρχήν· ὀρόβινον δὲ καὶ
<span class="lb" data-page="10.178" data-line="5" id="l10.178.5"></span>ἴρις ἐν τῷ μεταξὺ τούτων τε καὶ ἀριστολοχίας καὶ πάνακός
<span class="lb" data-page="10.178" data-line="6" id="l10.178.6"></span>ἐστιν. ὅπερ δ’ ὁ λόγος ἐκίνησε χρησίμως αὖθις ἀναλάβωμεν.
<span class="lb" data-page="10.178" data-line="7" id="l10.178.7"></span>ὁ γάρ τοι λιβανωτὸς ὑγρὰν μὲν φύσιν σώματος σαρκῶσαι
<span class="lb" data-page="10.178" data-line="8" id="l10.178.8"></span>δύναται, ξηρὰν δ’ οὐ δύναται· χρὴ γὰρ <span class="milestone ed1page" data-n="4.63" data-unit="ed1page" id="ed1page.4.63"></span>ἐπίστασθαι περὶ
<span class="lb" data-page="10.178" data-line="9" id="l10.178.9"></span>τῶν πρώτων ἐνδείξεων ὡς δύο ἐστὸν αὐτῶν αἱ διαφοραὶ, τοῦ
<span class="lb" data-page="10.178" data-line="10" id="l10.178.10"></span>μὲν κατὰ φύσιν τὴν φυλακὴν ἐνδεικνυμένου καὶ διὰ τοῦτο
<span class="lb" data-page="10.178" data-line="11" id="l10.178.11"></span>ὁμοίων ἑαυτοῦ δεομένου, τοῦ δὲ παρὰ φύσιν τὴν ἀναίρεσιν
<span class="lb" data-page="10.178" data-line="12" id="l10.178.12"></span>τὴν ἑαυτοῦ καὶ διὰ τοῦτο τῶν ἐναντίων· φθείρεται γὰρ πᾶν
<span class="lb" data-page="10.178" data-line="13" id="l10.178.13"></span>εἰς ἐναντία τε καὶ δι’ ἐναντίων. τὸ μὲν οὖν ἕλκος ὅσῳπερ ἂν
<span class="lb" data-page="10.178" data-line="14" id="l10.178.14"></span>ὑγρότερον ᾖ, τοσούτῳ δεῖται φαρμάκου ξηραίνοντος μᾶλλον·
<span class="lb" data-page="10.178" data-line="15" id="l10.178.15"></span>ἡ φύσις δ’ αὐτοῦ τοῦ σώματος ὅσῳπερ ἂν ὑγροτέρα τύχῃ,
<span class="lb" data-page="10.178" data-line="16" id="l10.178.16"></span>τοσούτῳ δεῖται φαρμάκου ξηραίνοντος ἧττον· ὥστε τῶν ἴσην
<span class="lb" data-page="10.178" data-line="17" id="l10.178.17"></span>ὑγρότητα ἐχόντων ἑλκῶν τὸ μὲν ἐν ξηροτέρᾳ τῇ τοῦ κάμνοντός
<span class="lb" data-page="10.178" data-line="18" id="l10.178.18"></span>κράσει μᾶλλον ξηραίνεσθαι δεῖται, τὸ δ’ ἐν ὑγροτέρᾳ
<span class="pb" data-page="10.179" id="p10.179"></span>
<span class="lb" data-page="10.179" data-line="1" id="l10.179.1"></span>τοσούτῳ καταδεέστερον, ὅσῳπερ ἂν καὶ ἡ φύσις τῆς φύσεως
<span class="lb" data-page="10.179" data-line="2" id="l10.179.2"></span>ἀπολείπηται· τὴν γὰρ ἐπιτρεφομένην σάρκα παραπλησίαν
<span class="lb" data-page="10.179" data-line="3" id="l10.179.3"></span>εἶναι χρὴ τῇ προϋπαρχούσῃ. ξηροτέρας οὖν οὔσης τῆς ἀρχαίας
<span class="lb" data-page="10.179" data-line="4" id="l10.179.4"></span>ξηροτέραν χρὴ γενέσθαι καὶ τὴν νέαν, ὥστε ἐπὶ πλεῖον
<span class="lb" data-page="10.179" data-line="5" id="l10.179.5"></span>αὐτὴν δεῖ ξηραίνεσθαι, καὶ ὅσῳπερ ἂν ᾖ ἐπὶ πλέον ξηρὰ, ἐπὶ
<span class="lb" data-page="10.179" data-line="6" id="l10.179.6"></span>τοσούτῳ καὶ τὸ προσαγόμενον φάρμακον εἶναι ξηραντικώτερον.
<span class="lb" data-page="10.179" data-line="7" id="l10.179.7"></span>ἐπὶ δέ γε τῆς ὑγροτέρας φύσεως εἰς τοσοῦτον αὖ πάλιν
<span class="lb" data-page="10.179" data-line="8" id="l10.179.8"></span>ἧττον ξηραινόντων χρεία ἐστὶ φαρμάκων, εἰς ὅσον καὶ ἡ
<span class="lb" data-page="10.179" data-line="9" id="l10.179.9"></span>σὰρξ ἧττόν ἐστι ξηρά. τοιαύτην οὖν ἔχει κρᾶσιν λιβανωτὸς,
<span class="lb" data-page="10.179" data-line="10" id="l10.179.10"></span>ὡς πρὸς ἀνθρωπίνην φύσιν σώματος. πρὸς μὲν γὰρ τὰς
<span class="lb" data-page="10.179" data-line="11" id="l10.179.11"></span>εὐκράτους καὶ μέσας ὁμολογεῖ, τῶν δ’ ὑγρατέρων ἀτρέμα
<span class="lb" data-page="10.179" data-line="12" id="l10.179.12"></span>ξηραντικώτερος ὑπάρχει, ὥσπερ οὖν αὖ καὶ τῶν ἄκρως ξηρῶν
<span class="lb" data-page="10.179" data-line="13" id="l10.179.13"></span>ὑγρότερος ἀτρέμα. δεόντως οὖν ἐπὶ μὲν ἐνίων ἑλκῶν τε
<span class="lb" data-page="10.179" data-line="14" id="l10.179.14"></span>καὶ φύσεων ὁ λιβανωτὸς ἐκπυΐσκει μὲν, οὐ μὴν καὶ σαρκοῖ·
<span class="lb" data-page="10.179" data-line="15" id="l10.179.15"></span>κατὰ δέ τινας ἤδη καὶ σαρκοῖ. παραφυλάξας οὖν εὑρήσεις
<span class="lb" data-page="10.179" data-line="16" id="l10.179.16"></span>ὁμολογοῦν τῷ λόγῳ τὸ φαινόμενον. ἐν μὲν γὰρ ταῖς <span class="milestone ed2page" data-n="10.61" data-unit="ed2page" id="ed2page.10.61"></span>ὑγροτέραις
<span class="lb" data-page="10.179" data-line="17" id="l10.179.17"></span>φύσεσι σαρκωτικός ἐστιν, ἐν δὲ ταῖς ξηροτέραις οὐκέτι·
<span class="lb" data-page="10.179" data-line="18" id="l10.179.18"></span>καὶ κατὰ μὲν τὰ μετρίως ὑγρὰ τῶν ἑλκῶν οἷός τε σαρκοῦν
<span class="pb" data-page="10.180" id="p10.180"></span>
<span class="lb" data-page="10.180" data-line="1" id="l10.180.1"></span>ἐστι, κατὰ δὲ τὰ λίαν ὑγρὰ παντάπασιν ἀδύνατος.
<span class="lb" data-page="10.180" data-line="2" id="l10.180.2"></span>ὁρᾷς οὖν ἤδη σαφῶς ὅσων δεῖ θεωρημάτων ἀνδρὶ μέλλοντι
<span class="lb" data-page="10.180" data-line="3" id="l10.180.3"></span>κατὰ μέθοδον ὀρθὴν ἕλκος ἰᾶσθαι; ἐπειδὴ γὰρ εὑρέθη πάντως
<span class="lb" data-page="10.180" data-line="4" id="l10.180.4"></span>ὑγρότης ἐνϋπάρχουσα τῷ πάθει, τὸ ξηραῖνον ἐνεδείξατο
<span class="lb" data-page="10.180" data-line="5" id="l10.180.5"></span>φάρμακον. ἀλλ’ ἐπεὶ τὰ μὲν αὐτῶν μᾶλλον ξηραίνει, τὰ δ’
<span class="lb" data-page="10.180" data-line="6" id="l10.180.6"></span>ἧττον, ἔκ τε τῆς τῶν ἑλκῶν διαφορᾶς τὸ χρήσιμον ἐλήφθη
<span class="lb" data-page="10.180" data-line="7" id="l10.180.7"></span>κᾀκ τῆς τοῦ κάμνοντος φύσεως. ὥστ’ οὐ μόνον ἀνάγκη περι
<span class="lb" data-page="10.180" data-line="8" id="l10.180.8"></span>φύσεως σώματος ἐπεσκέφθαι τῷ μέλλοντι κατὰ τρόπον ἰατρεύσειν
<span class="lb" data-page="10.180" data-line="9" id="l10.180.9"></span>ἕλκος, ἀλλὰ καὶ τὴν περὶ φαρμάκων θεωρίαν ἀκριβῶς
<span class="lb" data-page="10.180" data-line="10" id="l10.180.10"></span>ἐκμεμαθηκέναι καὶ κράσεως σώματος ὑγρᾶς καὶ ξηρᾶς
<span class="lb" data-page="10.180" data-line="11" id="l10.180.11"></span>ἐπίστασθαι γνωρίσματα. θέασαι τοίνυν ὅση τῶν μεθοδικῶν
<span class="lb" data-page="10.180" data-line="12" id="l10.180.12"></span>ἐστιν ἡ περὶ τὰς ἀποφάσεις τόλμα, τοῦθ’ ἓν μόνον ἀρκεῖν
<span class="lb" data-page="10.180" data-line="13" id="l10.180.13"></span>αὐτοῖς ἡγουμένοις εἰς ἕλκους ἴασιν κοίλου, τὸ γινώσκειν ὅτι
<span class="lb" data-page="10.180" data-line="14" id="l10.180.14"></span>πληρωτέον τέ ἐστιν αὐτὸ καὶ σαρκωτέον· οὐ γὰρ ἐν τούτῳ γε
<span class="lb" data-page="10.180" data-line="15" id="l10.180.15"></span>τὸ θεραπεύειν ἐστὶν, ἀλλ’ ἐν τῷ τὸ σαρκῶσον ἐξευρεῖν. ἀλλ’
<span class="lb" data-page="10.180" data-line="16" id="l10.180.16"></span>εὕρηται, φησὶ, τὸ σαρκῶσον τῆ πείρᾳ. λέγε τοίνυν καὶ τὸ
<span class="lb" data-page="10.180" data-line="17" id="l10.180.17"></span>θεραπεῦσον ἐκ τῆς πείρας εὑρῆσθαι· καὶ μὴ μάτην φρυάττου
<span class="pb" data-page="10.181" id="p10.181"></span>
<span class="lb" data-page="10.181" data-line="1" id="l10.181.1"></span>μηδ’ ἀνατείνου τὴν μέθοδον. καίτοι καὶ παρ’ αὐτοῖς τοῖς
<span class="lb" data-page="10.181" data-line="2" id="l10.181.2"></span>ἐμπειρικοῖς ἡ χωρὶς διορισμοῦ πεῖρα κατέγνωσται· γράφουσι
<span class="lb" data-page="10.181" data-line="3" id="l10.181.3"></span>γοῦν ἐν τοῖς περὶ φαρμάκων ὑπομνήμασιν· ἔμπλαστρος πρὸς
<span class="lb" data-page="10.181" data-line="4" id="l10.181.4"></span>ἁπαλόχρωτας καὶ παῖδας καὶ γυναῖκας· ἴασί τε τὸν λιβανωτὸν
<span class="lb" data-page="10.181" data-line="5" id="l10.181.5"></span>ἐπὶ τῶν τοιούτων φύσεων ἕλκη κοῖλα μηδὲν ἔχοντα σύμπτωμ’
<span class="lb" data-page="10.181" data-line="6" id="l10.181.6"></span>ἕτερον, ἀνατρέφοντα καὶ πληροῦντα. πότερον δ’.
<span class="lb" data-page="10.181" data-line="7" id="l10.181.7"></span>ὑγρὰ τὰ τοιαῦτα σώματ’ ἐστὶ καὶ διὰ τοῦτο δεῖται μετρίως
<span class="lb" data-page="10.181" data-line="8" id="l10.181.8"></span>ξηραινόντων φαρμάκων, ἢ ἄλλη τις αἰτία τοῦ συμβαίνοντός
<span class="lb" data-page="10.181" data-line="9" id="l10.181.9"></span>ἐστιν, οὐκ ἐπίστανται. καὶ γὰρ αὖ καὶ πρὸς τὰ γεροντικὰ
<span class="lb" data-page="10.181" data-line="10" id="l10.181.10"></span>σώματα γεγραμμένον εὑρήσεις ἕτερον φάρμακον, ἄλλο δέ τι
<span class="lb" data-page="10.181" data-line="11" id="l10.181.11"></span>πρὸς τὰ δυσεπούλωτα καὶ ὀχθώδη τῶν ἑλκῶν, καὶ πολλοὺς
<span class="lb" data-page="10.181" data-line="12" id="l10.181.12"></span>ἄλλους διορισμοὺς ἐν ἅπασι τοῖς θεραπευτικοῖς ὑπομνήμασι
<span class="lb" data-page="10.181" data-line="13" id="l10.181.13"></span>γράφουσιν, ἐξ ὧν ὡς οἷόν. τε πρὸς τὴν ἰδιότητα τῆς θεραπευομένης
<span class="lb" data-page="10.181" data-line="14" id="l10.181.14"></span>φύσεως ἐξευρίσκουσι τὸ συνοῖσον φάρμακον.
<span class="lb" data-page="10.181" data-line="15" id="l10.181.15"></span>ἅπαντες γὰρ οἱ διορισμοὶ κατὰ τὰς τέχνας ἀπὸ τοῦ κοινοῦ
<span class="lb" data-page="10.181" data-line="16" id="l10.181.16"></span>πειρῶνται τὸ ἴδιον χωρίζειν· καὶ ὅσῳπερ ἄν τις πλείω διορίσηταί,
<span class="lb" data-page="10.181" data-line="17" id="l10.181.17"></span>πλησιέστερον ἀφικνεῖται τοῦ ἰδίου, τοῦτο δ’ αὐτὸ
<span class="pb" data-page="10.182" id="p10.182"></span>
<span class="lb" data-page="10.182" data-line="1" id="l10.182.1"></span>ἀκριβῶς ἴδιον, οὔτε γραφῆναι δυνατόν ἐστιν οὔτε λεχθῆναι·
<span class="lb" data-page="10.182" data-line="2" id="l10.182.2"></span>διὸ καὶ τῶν ἐμπειρικῶν τοῖς μάλιστα τῶν. ἔργων τῆς τέχνης
<span class="lb" data-page="10.182" data-line="3" id="l10.182.3"></span>φροντίσασι καὶ σχεδὸν ἅπασι τοῖς δογματικοῖς ὡμολόγηται
<span class="lb" data-page="10.182" data-line="4" id="l10.182.4"></span>τὸ μηδεμίαν οἷόν τ’ εἶναι γραφῆναι θεραπείαν ἀκριβῶς,
<span class="lb" data-page="10.182" data-line="5" id="l10.182.5"></span>ἀλλὰ τὸ λεῖπον εἰς τὸν στοχασμὸν τῆς τοῦ κάμνοντος φύσεως
<span class="lb" data-page="10.182" data-line="6" id="l10.182.6"></span>οἱ μὲν ἐκ τῆς ἑκάστου τῶν θεραπευόντων οἰκείας τριβῆς, οἱ
<span class="lb" data-page="10.182" data-line="7" id="l10.182.7"></span>δ’ ἐκ τοῦ λογικῶς τετεχνᾶσθαι φασὶ χρῆναι προστιθέναι·
<span class="lb" data-page="10.182" data-line="8" id="l10.182.8"></span>οὐδεὶς δ’ αὐτῶν οὕτως ἦν εὐχερὴς, ὡς ἅπαντος ἕλκους κοίλου
<span class="lb" data-page="10.182" data-line="9" id="l10.182.9"></span>φάρμακον ἓν ἔχειν ἐπαγγέλλεσθαι σαρκωτικόν· οὐ γὰρ εὑρήσεις
<span class="lb" data-page="10.182" data-line="10" id="l10.182.10"></span>ἐν οὐδενὶ τοιοῦτον φάρμακον, οἷον πᾶν ἕλκος κοῖλον
<span class="lb" data-page="10.182" data-line="11" id="l10.182.11"></span>ἰᾶσθαι, ἀλλὰ παρὰ τὸ πλῆθος τῆς ὑγρότητός τε καὶ τοῦ
<span class="lb" data-page="10.182" data-line="12" id="l10.182.12"></span>ῥύπου καὶ αὐτὴν τοῦ κάμνοντος τὴν κρᾶσιν ὑπαλλάττεσθαι
<span class="lb" data-page="10.182" data-line="13" id="l10.182.13"></span>χρὴ τὸ φάρμακον. ἐάσαντες οὖν ἐνταῦθα τὴν ἀναισχυντίαν
<span class="lb" data-page="10.182" data-line="14" id="l10.182.14"></span>τῶν μεθοδικῶν ἴδωμεν ὅ τι ποτὲ λέγουσιν οἱ ἀπὸ τῆς ἐμπειρίας,
<span class="lb" data-page="10.182" data-line="15" id="l10.182.15"></span>ἐκ τῆς ἰδίας ἑκάστου τριβῆς καὶ γυμνασίας εἰσφέρεσθαί
<span class="lb" data-page="10.182" data-line="16" id="l10.182.16"></span>τι χρῆναι πρὸς τὴν τῶν οἰκείων τῷ κάμνοντι φαρμάκων
<span class="lb" data-page="10.182" data-line="17" id="l10.182.17"></span>εὕρεσεν ἀξιοῦντες. ὡς γὰρ καὶ πολλάκις εἰρήκαμεν,
<span class="lb" data-page="10.182" data-line="18" id="l10.182.18"></span>οὐδὲν μὲν τῶν κατὰ τὴν ἰατρικὴν πραγμάτων καὶ φαρμάκων
<span class="pb" data-page="10.183" id="p10.183"></span>
<span class="lb" data-page="10.183" data-line="1" id="l10.183.1"></span>ἄῤῥητον ὑπάρχει κατ’ εἶδος, ἀλλ’ ὃ μήτε ῥηθῆναι μήτε γραφῆναι
<span class="lb" data-page="10.183" data-line="2" id="l10.183.2"></span><span class="milestone ed2page" data-n="10.62" data-unit="ed2page" id="ed2page.10.62"></span>μήθ’ ὅλως διδαχθῆναι δύναται τὸ ποσόν ἐστιν
<span class="lb" data-page="10.183" data-line="3" id="l10.183.3"></span>ἐν ἑκάστῳ· καὶ δὴ κᾀπὶ τῶν ἑλκῶν ἡ μὲν ὑγρότης καὶ ὁ ῥύπος
<span class="lb" data-page="10.183" data-line="4" id="l10.183.4"></span>οὐκ ἄῤῥητα, τὸ ποσὸν δ’ ἄῤῥητον ἐν ἑκατέρῳ· καίτοι
<span class="lb" data-page="10.183" data-line="5" id="l10.183.5"></span>κᾀνταῦθα προσέρχεσθαί πως βουλόμεθα τῇ δηλώσει πλησίον,
<span class="lb" data-page="10.183" data-line="6" id="l10.183.6"></span>ὀλίγον καὶ πολὺν λέγοντες ῥύπον καὶ λεπτὸν καὶ παχὺν καὶ
<span class="lb" data-page="10.183" data-line="7" id="l10.183.7"></span>παντελῶς ὀλίγον καὶ λίαν πολὺν καὶ μέτριον καὶ σύμμετρον
<span class="lb" data-page="10.183" data-line="8" id="l10.183.8"></span>καί πως ἄλλως οὕτως ὀνομάζοντες πολυειδῶς, ἵν’ ὡς οἷόν τε
<span class="lb" data-page="10.183" data-line="9" id="l10.183.9"></span>πλησίον ἀφικώμεθα τῆς δηλώσεως τοῦ ποσοῦ. πρόσχες οὖν
<span class="lb" data-page="10.183" data-line="10" id="l10.183.10"></span>ἤδη μοι τὸν νοῦν ἀκριβῶς, ἵν’ εἰδῇς ὅσον πλεονεκτεῖ τὸ μεθόδῳ
<span class="lb" data-page="10.183" data-line="11" id="l10.183.11"></span>ποιεῖν ὁτιοῦν τοῦ δι’ ἐμπειρίας μόνης. ἔστω γὰρ ἐγνῶσθαι
<span class="lb" data-page="10.183" data-line="12" id="l10.183.12"></span>τόδε τι τὸ φάρμακον ἕλκους κοίλου σαρκωτικὸν ἐπὶ
<span class="lb" data-page="10.183" data-line="13" id="l10.183.13"></span>τῶν ὡς ἂν μὲν ἡμεῖς εἴποιμεν ὑγροτέρων τὴν κρᾶσιν, ὡς δ’
<span class="lb" data-page="10.183" data-line="14" id="l10.183.14"></span>ὁ τηρητικός τε καὶ ἐμπειρικὸς, ἁπαλοχρώτων τε καὶ παίδων
<span class="lb" data-page="10.183" data-line="15" id="l10.183.15"></span>καὶ γυναικῶν, εἶτα νῦν τῷ τοιούτῳ προσαγόμενον ὀνῆσαι
<span class="lb" data-page="10.183" data-line="16" id="l10.183.16"></span>μηδέν. ἡμεῖς μὲν οὖν ζητήσωμεν κατὰ τί μηδὲν ὠφέλησεν, εἰς
<span class="lb" data-page="10.183" data-line="17" id="l10.183.17"></span>δύο τούτους ἀναγαγόντες σκοπούς· ἢ γὰρ ἐνδεέστερον ἢ
<span class="pb" data-page="10.184" id="p10.184"></span>
<span class="lb" data-page="10.184" data-line="1" id="l10.184.1"></span>ἀμετρότερον ἐξήρανε· καὶ σημεῖά γε τούτων τόν τε ῥύπον
<span class="lb" data-page="10.184" data-line="2" id="l10.184.2"></span>ἕξομεν καὶ τὸν ἰχῶρα. εἰ μὲν γὰρ πλείων ὁ ῥύπος, ὑγρότερόν
<span class="lb" data-page="10.184" data-line="3" id="l10.184.3"></span>τε ὅλον εἴη τὸ ἕλκος, ἐνδεέστερον ἐξήρανεν· εἰ δὲ καθαρόν
<span class="lb" data-page="10.184" data-line="4" id="l10.184.4"></span>τε καὶ ἄνικμον εὑρεθείη, περαιτέρω τοῦ προσήκοντος.
<span class="lb" data-page="10.184" data-line="5" id="l10.184.5"></span>εὐθὺς δὲ καὶ τὸ ποσὸν τοῦ συμμέτρου μᾶλλον ἢ ἧττον ἐκ
<span class="lb" data-page="10.184" data-line="6" id="l10.184.6"></span>τοῦ ποσοῦ τῶν γνωρισμάτων εἰσόμεθα· καὶ τοσούτῳ δυνησόμεθα
<span class="lb" data-page="10.184" data-line="7" id="l10.184.7"></span>τὸ ἐφεξῆς φάρμακον ἢ ξηρότερον ἢ οὐ τοιοῦτον προσενεγκεῖν.
<span class="lb" data-page="10.184" data-line="8" id="l10.184.8"></span>ὁ δ’ ἐμπειρικὸς ὅτι μὲν οὐκ ἐσάρκωσε τόνδέ τινα,
<span class="lb" data-page="10.184" data-line="9" id="l10.184.9"></span>τὸ προσαχθὲν φάρμακον ὁρᾷ· μὴ γινώσκων μέντοι πότερον
<span class="lb" data-page="10.184" data-line="10" id="l10.184.10"></span>τῷ μᾶλλον ἢ τῷ ἧττον ξηρᾶναι, μεταβαίνειν ἐφ’ ἕτερον
<span class="lb" data-page="10.184" data-line="11" id="l10.184.11"></span>ἀδυνατεῖ. κατὰ δὲ τὸν αὐτὸν τρόπον καὶ οἱ περὶ τὸν Ἐρασίστρατόν
<span class="lb" data-page="10.184" data-line="12" id="l10.184.12"></span>τε καὶ Ἡρόφιλον ἐξ ἡμισείας ὥσπερ καὶ πρόσθεν
<span class="lb" data-page="10.184" data-line="13" id="l10.184.13"></span>ἐδείξαμεν ὄντες δογματικοὶ κακῶς ἰατρεύουσιν ἕλκος· μόνα
<span class="lb" data-page="10.184" data-line="14" id="l10.184.14"></span>γὰρ ἐπιχειροῦσι λογικῶς θεραπεύειν <span class="milestone ed1page" data-n="4.64" data-unit="ed1page" id="ed1page.4.64"></span>ὅσα τῶν ὀργανικῶν
<span class="lb" data-page="10.184" data-line="15" id="l10.184.15"></span>ἐστι μορίων ἴδια. νοσήματα· τὸ δ’ ἕλκος, ὥσπερ καὶ
<span class="lb" data-page="10.184" data-line="16" id="l10.184.16"></span>πρόσθεν εἴρηται, κοινόν ἐστιν ὁμοιομερῶν τε καὶ ὀργανικῶν,
<span class="lb" data-page="10.184" data-line="17" id="l10.184.17"></span>ὥστε καὶ τοῦτο κατὰ τοσοῦτον ἐμπειρικῶς θεραπεύουσι, καθ’
<span class="lb" data-page="10.184" data-line="18" id="l10.184.18"></span>ὅσον ἐν τοῖς ὁμοιομερέσι πέφυκε γίνεσθαι. καὶ μὲν δὴ κᾀν
<span class="lb" data-page="10.184" data-line="19" id="l10.184.19"></span>τῷ τὰς ἀπολωλυίας τελέως οὐσίας ἢ κεκολοβωμένας ἐπιχειρεῖν
<span class="pb" data-page="10.185" id="p10.185"></span>
<span class="lb" data-page="10.185" data-line="1" id="l10.185.1"></span>θεραπεύειν, κᾀνταῦθα ἀναγκαῖον αὐτοῖς ἐστιν ἀποπίπτειν
<span class="lb" data-page="10.185" data-line="2" id="l10.185.2"></span>πολλαχῇ τοῦ λογικῶς. εἰ γὰρ αὐτὸ τὸ ἀπολωλὸς
<span class="lb" data-page="10.185" data-line="3" id="l10.185.3"></span>οὐσία τίς ἐστιν ὁμοιομερὴς, ἀναγκαῖόν ἐστι τὸν προνοούμενον
<span class="lb" data-page="10.185" data-line="4" id="l10.185.4"></span>αὐτοῦ τῆς γενέσεως ὑπὲρ ἁπάσης τῆς φύσεως ἐπίστασθαι.
<span class="lb" data-page="10.185" data-line="5" id="l10.185.5"></span>περὶ μὲν δὴ τούτων καὶ αὖθις εἰρήσεται. τὸ δὲ μὴ τυχὸν
<span class="lb" data-page="10.185" data-line="6" id="l10.185.6"></span>εἶναι πρᾶγμα, καλῶς ἕλκους προνοήσασθαι καὶ ὡς ἡ πρώτη
<span class="lb" data-page="10.185" data-line="7" id="l10.185.7"></span>πασῶν ἔνδειξις, ἡ καὶ τοῖς ἰδιώταις γινωσκομένη πολλοστόν
<span class="lb" data-page="10.185" data-line="8" id="l10.185.8"></span>ἐστι μόριον τῆς θεραπείας, ἐναργῶς ἀποδεδεῖχθαι νομίζω·
<span class="lb" data-page="10.185" data-line="9" id="l10.185.9"></span>καὶ γὰρ ὅτι δραστικαὶ ποιότητές εἰσι θερμότης τε καὶ ψυχρότης
<span class="lb" data-page="10.185" data-line="10" id="l10.185.10"></span>καὶ ὑγρότης καὶ ξηρότης ἀναγκαῖον ἀποδεδεῖχθαι καὶ
<span class="lb" data-page="10.185" data-line="11" id="l10.185.11"></span>τούτοις ἐφεξῆς ἅπαντα τὰ περὶ κράσεων ἐγνῶσθαι κατά τε
<span class="lb" data-page="10.185" data-line="12" id="l10.185.12"></span>τὸ ἡμέτερον σύγγραμμα καὶ τἄλλα πάντα τὰ τούτῳ πλησιάζοντα.
<span class="lb" data-page="10.185" data-line="13" id="l10.185.13"></span>νῦν μὲν οὖν ὁ λόγος ἐφ’ ἕλκους εἴρηται κοίλου, μόνην
<span class="lb" data-page="10.185" data-line="14" id="l10.185.14"></span>αὐτὴν τὴν κοιλότητα θεραπευόντων· ἡμῶν· ἡ γὰρ ὡς
<span class="lb" data-page="10.185" data-line="15" id="l10.185.15"></span>ἕλκους θεραπεία κατὰ τὸ παρὸν οὔπω λέλεκται. συνίσταται
<span class="lb" data-page="10.185" data-line="16" id="l10.185.16"></span>δὲ καὶ ἥδε κατὰ τὴν αὐτὴν μέθοδον· ἀπό τε γὰρ τῆς τοῦ
<span class="lb" data-page="10.185" data-line="17" id="l10.185.17"></span>θεραπεύοντος κράσεως λαμβάνεται καὶ προσέτι τῆς τῶν
<span class="lb" data-page="10.185" data-line="18" id="l10.185.18"></span>φαρμάκων δυνάμεως· εἴρηται δ’ ἄμφω ταῦτα τοῦ περὶ τῶν
<span class="pb" data-page="10.186" id="p10.186"></span>
<span class="lb" data-page="10.186" data-line="1" id="l10.186.1"></span>στοιχείων λόγου, μὴ συγχωρηθέντος γὰρ ἐν τῇ μεθόδῳ
<span class="lb" data-page="10.186" data-line="2" id="l10.186.2"></span>γενέσεως καὶ φθορᾶς αἰτίας εἶναι τὰς τέτταρας ποιότητας,
<span class="lb" data-page="10.186" data-line="3" id="l10.186.3"></span>οὔτ’ ἄρξασθαι τῆς μεθόδου δυνατὸν οὔτε προελθεῖν οὔτε
<span class="lb" data-page="10.186" data-line="4" id="l10.186.4"></span>τελειῶσαι· τὸ δ’ ἐκείνας ἐπιδεῖξαι δρώσας τε καὶ πασχούσας
<span class="lb" data-page="10.186" data-line="5" id="l10.186.5"></span>εἰς ἀλλήλας τῆς περὶ τῶν στοιχείων ἐστὶ θεωρίας. <span class="milestone ed2page" data-n="10.63" data-unit="ed2page" id="ed2page.10.63"></span>ὅπερ
<span class="lb" data-page="10.186" data-line="6" id="l10.186.6"></span>οὖν ἐν τοῖς ἔμπροσθεν ἐπεδείξαμεν, ὑπὸ τοῦ νῦν ἐνεστῶτος
<span class="lb" data-page="10.186" data-line="7" id="l10.186.7"></span>λόγου μαρτυρεῖται, τὸ μηδὲν δύνασθαι πραγματεύσασθαι
<span class="lb" data-page="10.186" data-line="8" id="l10.186.8"></span>περὶ μηδενὸς τῶν ὁμοιομερῶν τὸν ἰατρὸν ἄνευ τῆς φυσικῆς
<span class="lb" data-page="10.186" data-line="9" id="l10.186.9"></span>ὀνομαζομένης θεωρίας. ἀλλ’ ἐκεῖ μὲν ἐπὶ τῶν ὁμοιομερῶν
<span class="lb" data-page="10.186" data-line="10" id="l10.186.10"></span>ἀπεδείχθη μόνον, ἐνταῦθα δ’ ἤδη πως ὁ λόγος ἐμφανίζει
<span class="lb" data-page="10.186" data-line="11" id="l10.186.11"></span>μηδὲ ἐπὶ τῶν ὀργανικῶν ὁλόκληρον ἐξευρεῖν δύνασθαι τὴν
<span class="lb" data-page="10.186" data-line="12" id="l10.186.12"></span>θεραπείαν μηδένα χωρὶς τοῦ κᾀκείνης προσάψασθαι· δειχθήσεται
<span class="lb" data-page="10.186" data-line="13" id="l10.186.13"></span>δ’ ἐναργέστερον ἔτι ταὐτὸ τοῦτο παρ’ ὅλην τὴν
<span class="lb" data-page="10.186" data-line="14" id="l10.186.14"></span>πραγματείαν.
</p>
          </article>

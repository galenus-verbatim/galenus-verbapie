<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.4">
<span class="pb page1" data-page="10.186" id="p10.186"></span>
<span class="milestone ed1page page1" data-n="4.64" data-unit="ed1page" id="ed1page.4.64"></span>
<span class="milestone ed2page page1" data-n="10.63" data-unit="ed2page" id="ed2page.10.63"></span>
            <p>
<span class="lb" data-page="10.186" data-line="15" id="l10.186.15"></span>Ἐπὶ δὲ τὴν τοῦ ἕλκους θεραπείαν μόνου
<span class="lb" data-page="10.186" data-line="16" id="l10.186.16"></span>μετέρχεσθαι καιρός· εἴη δ’ ἂν μόνον ἐπειδὰν μήτε διάθεσις
<span class="lb" data-page="10.186" data-line="17" id="l10.186.17"></span>αὐτῷ συμπαρῇ μηδεμία μήτε σύμπτωμα. μὴ τοίνυν ἔστω
<span class="lb" data-page="10.186" data-line="18" id="l10.186.18"></span>μήτε ῥευματικὸν τὸ ἡλκωμένον μόριον μήτε κακόχυμον μήθ’
<span class="pb" data-page="10.187" id="p10.187"></span>
<span class="lb" data-page="10.187" data-line="1" id="l10.187.1"></span>ὅλως δύσκρατον· ἀλλὰ μηδὲ κοιλότης αὐτῷ συνέστω, μηδὲ
<span class="lb" data-page="10.187" data-line="2" id="l10.187.2"></span>τοῦ δέρματος ἀπώλεια μηδεμία. καὶ γὰρ αὖ τοῦτο παρορῶσιν
<span class="lb" data-page="10.187" data-line="3" id="l10.187.3"></span>οἱ πολλοὶ τῶν ἰατρῶν, οὐ συνιέντες ὡς ἐπειδὰν ἕλκος
<span class="lb" data-page="10.187" data-line="4" id="l10.187.4"></span>κοῖλον πληρωθὲν ὁμαλὲς μὲν ὑπάρχῃ, πλατὺ δὲ, διττὴ καὶ
<span class="lb" data-page="10.187" data-line="5" id="l10.187.5"></span>νῦν ἐστιν ἐν τῷ μορίῳ διάθεσις, ἑτέρα μὲν οὐσίας δέρματος
<span class="lb" data-page="10.187" data-line="6" id="l10.187.6"></span>ἀπώλεια, δευτέρα δὲ συνεχείας λύσις. ἐπειδὰν μὲν οὖν αὐτὸ
<span class="lb" data-page="10.187" data-line="7" id="l10.187.7"></span>τοῦτο μόνον ᾖ συνεχείας λύσις, ἤτοι τῆς ἐπιδερμίδος ἢ καὶ
<span class="lb" data-page="10.187" data-line="8" id="l10.187.8"></span>τοῦ δέρματος ἅπαντος ἢ καὶ τῆς ὑποκειμένης ἅμ’ αὐτῷ σαρκὸς,
<span class="lb" data-page="10.187" data-line="9" id="l10.187.9"></span>ἕλκος ἐστὶν οὕτω τὸ πάθημα καὶ δεῖται κολλήσεως μόνης.
<span class="lb" data-page="10.187" data-line="10" id="l10.187.10"></span>εἰ γὰρ συναχθείη πρὸς ἄλληλα τὰ χείλη τοῦ δέρματος,
<span class="lb" data-page="10.187" data-line="11" id="l10.187.11"></span>οὐδέν ἐστι μεταξὺ τοῦ δέρματος ἑτερογενὲς; ὥσπερ ἐπὶ τοῦ
<span class="lb" data-page="10.187" data-line="12" id="l10.187.12"></span>πεπληρωμένου τε καὶ ὁμαλοῦ ἕλκους· ἐπ’ ἐκείνου γὰρ οὐχ
<span class="lb" data-page="10.187" data-line="13" id="l10.187.13"></span>ἅπτεται τὰ πέρατα τοῦ ἕλκους ἀλλήλων, ἀλλ’ ἐκ τῆς ἡλκωμένης
<span class="lb" data-page="10.187" data-line="14" id="l10.187.14"></span>ἁπάσης χώρας ἀπόλωλε τὸ δέρμα καὶ χρὴ γεννῆσαι
<span class="lb" data-page="10.187" data-line="15" id="l10.187.15"></span>δήπουθεν αὐτό· κατὰ μέντοι τὸ διῃρημένον ὑπό τινος ὀξέος
<span class="lb" data-page="10.187" data-line="16" id="l10.187.16"></span>κολλήσεως δεῖ μόνης, οὐ μὴν καὶ γενέσεως δέρματος. ὅταν
<span class="lb" data-page="10.187" data-line="17" id="l10.187.17"></span>οὖν ἕλκους ἁπλοῦ προκείμενον ᾖ θεραπείαν εὑρεῖν, ὑποτίθεσθαι
<span class="lb" data-page="10.187" data-line="18" id="l10.187.18"></span>χρὴ τῷ λόγῳ διαίρεσιν σαρκώδους μέλους χωρὶς ἀπωλείας
<span class="pb" data-page="10.188" id="p10.188"></span>
<span class="lb" data-page="10.188" data-line="1" id="l10.188.1"></span>μορίου. τὸ δέ γε πλατὺ τὸ ἐπουλώσεως δεόμενον ἕλκος
<span class="lb" data-page="10.188" data-line="2" id="l10.188.2"></span>ἀπολώλεκε τελέως τὴν καλουμένην ἐπιδερμίδα. ταύτην οὖν
<span class="lb" data-page="10.188" data-line="3" id="l10.188.3"></span>γεννῆσαι χρὴ καὶ πρὸς ἑαυτὴν ἑνῶσαι· καὶ δυ’ ἐνταῦθα πρόκεινται
<span class="lb" data-page="10.188" data-line="4" id="l10.188.4"></span>σκοποὶ, καθάπερ ἐπὶ τοῦ κοίλου· διότι καὶ ἡ διάθεσις
<span class="lb" data-page="10.188" data-line="5" id="l10.188.5"></span>ἐπ’ ἀμφοῖν ἐστι διττή. τίνι τοίνυν, φήσει τις αὐτῶν
<span class="lb" data-page="10.188" data-line="6" id="l10.188.6"></span>ἴσως, ὁμαλὲς ἕλκος τοῦ κοίλου διενήνοχεν; εἰ καὶ διάθεσις
<span class="lb" data-page="10.188" data-line="7" id="l10.188.7"></span>ἐπ’ ἀμφοῖν ἐστι διττὴ καὶ διττὸς ὁ σκοπὸς τῆς θεραπείας;
<span class="lb" data-page="10.188" data-line="8" id="l10.188.8"></span>πλήθει τῶν ἀπολωλότων ὦ βέλτιστε μορίων. ἐπὶ μὲν γὰρ
<span class="lb" data-page="10.188" data-line="9" id="l10.188.9"></span>τοῦ κοίλου καὶ ἡ ἐπιδερμὶς μὲν ἀπόλωλε καὶ ἡ τοῦ δέρματος
<span class="lb" data-page="10.188" data-line="10" id="l10.188.10"></span>δὲ φύσις ἡ λοιπὴ πᾶσα καὶ τῆς ὑποκειμένης σαρκὸς οὐκ ὀλίγον
<span class="lb" data-page="10.188" data-line="11" id="l10.188.11"></span>ἐνίοτε μέρος· ἐπὶ δὲ τοῦ πεπληρωμένου σὰρξ μὲν οὐκέτι
<span class="lb" data-page="10.188" data-line="12" id="l10.188.12"></span>λείπει, τὸ δ’ ἔξωθεν σκέπασμα λείπει. τίς μὲν οὖν ἡ τῶν
<span class="lb" data-page="10.188" data-line="13" id="l10.188.13"></span>τοιούτων ἑλκῶν ἐστιν ἴασις ἐφεξῆς ἐροῦμεν· ἐν δὲ τῷ παρόντι
<span class="lb" data-page="10.188" data-line="14" id="l10.188.14"></span>τοῦ μόνον ἕλκους ὄντος, ἑτέραν δὲ μηδεμίαν ἔχοντος διάθεσιν,
<span class="lb" data-page="10.188" data-line="15" id="l10.188.15"></span>ὁποίαν τινὰ χρὴ τὴν θεραπείαν ποιεῖσθαι λέγωμεν.
<span class="lb" data-page="10.188" data-line="16" id="l10.188.16"></span>ἐπεὶ τοίνυν διαίρεσις μόνον ἐστὶν, ἅμα χρὴ τὰ πέρατα γενέσθαι
<span class="lb" data-page="10.188" data-line="17" id="l10.188.17"></span>τῶν διῃρημένων· ἢ οὐ τοῦτο μόνον, ἀλλὰ καὶ μεῖναι
<span class="pb" data-page="10.189" id="p10.189"></span>
<span class="lb" data-page="10.189" data-line="1" id="l10.189.1"></span>συνελθόντα; διττὴ δ’ ἡ τῶν συνελθόντων μονή· τὰ μὲν γὰρ
<span class="lb" data-page="10.189" data-line="2" id="l10.189.2"></span>δι’ ἑαυτῶν, τὰ δὲ δι’ ἄλλων μένει· δι’ ἑαυτῶν μὲν ὅσα συμφύεται,
<span class="lb" data-page="10.189" data-line="3" id="l10.189.3"></span>δι’ ἄλλων δὲ τά τε συνδούμενα καὶ τὰ κολλώμενα.
<span class="lb" data-page="10.189" data-line="4" id="l10.189.4"></span>τὰ μὲν δὴ συμφυόμενα πάντως χρὴ μαλακὰ τὴν φύσιν εἶναι.
<span class="lb" data-page="10.189" data-line="5" id="l10.189.5"></span>τοιοῦτον δὲ ἥ τὲ σάρξ ἐστὶν αὐτὴ καὶ ὅσα <span class="milestone ed2page" data-n="10.64" data-unit="ed2page" id="ed2page.10.64"></span>σαρκώδη μόρια
<span class="lb" data-page="10.189" data-line="6" id="l10.189.6"></span>κατὰ τὴν σύστασιν. ὅσα δ’ ἔστι σκληρὰ καὶ ξηρὰ, συμφῦναι
<span class="lb" data-page="10.189" data-line="7" id="l10.189.7"></span>μὲν οὐ δύναται, κόλλης δέ τινος ἢ δεσμοῦ δεῖται πρὸς
<span class="lb" data-page="10.189" data-line="8" id="l10.189.8"></span>τὸ μεῖναι συναχθέντα. τῶν μὲν δὴ τοιούτων σωμάτων ἡ
<span class="lb" data-page="10.189" data-line="9" id="l10.189.9"></span>ἴασις ἐν τοῖς ἑξῆς εἰρήσεται· περὶ δὲ τῶν ἑνωθῆναι δυναμένων
<span class="lb" data-page="10.189" data-line="10" id="l10.189.10"></span>ὁ λόγος περαινέσθω, ζητούντων ἡμῶν κᾀνταῦθα τὸ
<span class="lb" data-page="10.189" data-line="11" id="l10.189.11"></span>τῆς συμφύσεως αἴτιον. ἔστι δ’ ὥσπερ ἐπὶ τῶν κοίλων ἑλκῶν
<span class="lb" data-page="10.189" data-line="12" id="l10.189.12"></span>ἡ φύσις αἰτία τῆς σαρκώσεως, οὕτω κᾀπὶ τῶν ἁπλῶν ἑλκῶν
<span class="lb" data-page="10.189" data-line="13" id="l10.189.13"></span>τῆς συμφύσεως· ὅθεν ἐὰν συναγάγῃς εἰς ταὐτὸν ἀκριβῷς τὰ
<span class="lb" data-page="10.189" data-line="14" id="l10.189.14"></span>διεστηκότα, χωρὶς τῆς ἄλλης ἁπάσης τῆς ἔξωθεν ἐπιτεχνήσεως
<span class="lb" data-page="10.189" data-line="15" id="l10.189.15"></span>συμφύεται. καί σοι γέγονεν αὖθις ἕτερος σκοπὸς ὁ τῆς
<span class="lb" data-page="10.189" data-line="16" id="l10.189.16"></span>συναγωγῆς, ἵν’ ἐντεῦθεν ὁρμώμενος ζητήσῃς ἐξ ὧν τοῦτο
<span class="lb" data-page="10.189" data-line="17" id="l10.189.17"></span>ποιήσεις. ἢ γὰρ δεσμὸν ἐν κύκλῳ περιλαβὼν ἐκ δυοῖν ἀρχῶν,
<span class="pb" data-page="10.190" id="p10.190"></span>
<span class="lb" data-page="10.190" data-line="1" id="l10.190.1"></span>ἢ ῥαφὰς, ἢ ἀγκτῆρας ἐπιθεὶς, ἢ τινὰ τούτων, ἢ πάντα
<span class="lb" data-page="10.190" data-line="2" id="l10.190.2"></span>συνάξεις εἰς ταὐτὸ τὰ διῃρημένα. χρὴ δὲ μήτε μαλακὸν εἶναι
<span class="lb" data-page="10.190" data-line="3" id="l10.190.3"></span>πάνυ καὶ οἷον βρυῶδες τὸ περιβαλλόμενον, ἵν’ ἀσφαλῶς
<span class="lb" data-page="10.190" data-line="4" id="l10.190.4"></span>συνέχῃ, μήθ’ οὕτω σκληρὸν ὡς θλίβειν· ἀλλὰ μηδὲ
<span class="lb" data-page="10.190" data-line="5" id="l10.190.5"></span>τὴν ἐπιβολὴν ἢ οὕτω χαλαρὰν ὡς μηδὲν ἀνύειν, ἢ οὕτω
<span class="lb" data-page="10.190" data-line="6" id="l10.190.6"></span>σφοδρὰν ὡς θλίβουσαν ὀδύνην ἐργάζεσθαι. ταῦτ’ εἰ ποιήσαις
<span class="lb" data-page="10.190" data-line="7" id="l10.190.7"></span>καὶ εἴη τὸ ἕλκος μόνον ἄνευ κακοχυμίας, ἢ ῥεύματος,
<span class="lb" data-page="10.190" data-line="8" id="l10.190.8"></span>ἢ δυσκρασίας, ἢ φλεγμονῆς, ἤ τινος ἄλλης κακώσεως, ἑνωθήσεται
<span class="lb" data-page="10.190" data-line="9" id="l10.190.9"></span>πάντως. εἰ δ’ ἤτοι διὰ τὸ μέγεθος ἀδύνατον
<span class="lb" data-page="10.190" data-line="10" id="l10.190.10"></span>εἴη μέχρι τοῦ βάθους ἀκριβῶς ἀλλήλοις παρατεθῆναι· τὰ
<span class="lb" data-page="10.190" data-line="11" id="l10.190.11"></span>κεχωρισμένα σώματα, μήτε τῶν ῥαμμάτων μήτε τῶν ἀγκτήρων
<span class="lb" data-page="10.190" data-line="12" id="l10.190.12"></span>μήτε τῆς ἐπιδέσεως ἀφικνεῖσθαι δυναμένης αὐτῶν,
<span class="lb" data-page="10.190" data-line="13" id="l10.190.13"></span>ἢ φθάνοι τις ἰχὼρ αὐτόθι συνειλεγμένος, ἢ καί τις ὀδύνη
<span class="lb" data-page="10.190" data-line="14" id="l10.190.14"></span>συνοῦσα, κολληθῆναι τὸ τοιοῦτον ἕλκος ἀδύνατον ἐπὶ μόνῃ
<span class="lb" data-page="10.190" data-line="15" id="l10.190.15"></span>τῇ συναγωγῇ· τό τε γὰρ ὀδυνώμενον ἐρεθίζει τι πλέον
<span class="lb" data-page="10.190" data-line="16" id="l10.190.16"></span>ἐπιῤῥεῖν· εἰ δὲ καὶ τὸ ἴσον ἐπιῤῥεῖ τὸ κατὰ φύσιν, ἀλλ’
<span class="lb" data-page="10.190" data-line="17" id="l10.190.17"></span>ἥ γε δύναμις ἀῤῥωστοῦσα τῶν ὀδυνωμένων τε ἅμα καὶ τετρωμένων
<span class="pb" data-page="10.191" id="p10.191"></span>
<span class="lb" data-page="10.191" data-line="1" id="l10.191.1"></span>μορίων οὐκ, οἴσει τὸ ἴσον, ἀλλ’ ὡς ὑπὸ πλείονος
<span class="lb" data-page="10.191" data-line="2" id="l10.191.2"></span>βαρυνθήσεται, κᾀκ τούτου πάντως μὲν ἰχῶρες περιττοὶ,
<span class="lb" data-page="10.191" data-line="3" id="l10.191.3"></span>θαυμαστὸν δ’ εἰ μὴ καὶ φλεγμονὴ γενήσεται.<span class="milestone ed1page" data-n="4.65" data-unit="ed1page" id="ed1page.4.65"></span> καὶ μὲν
<span class="lb" data-page="10.191" data-line="4" id="l10.191.4"></span>δὴ καὶ εἰ χωρὶς ὀδύνης ὁ ἰχὼρ ἐν τῷ μεταξὺ τῶν συναχθέντων
<span class="lb" data-page="10.191" data-line="5" id="l10.191.5"></span>χειλῶν τοῦ ἕλκους εἴη παρακείμενος, ἢ καί τις
<span class="lb" data-page="10.191" data-line="6" id="l10.191.6"></span>χώρα γίγνοιτο μεταξὺ κενὴ μὲν ἰχῶρος, ἀέρος δὲ πλήρης,
<span class="lb" data-page="10.191" data-line="7" id="l10.191.7"></span>οὐκ ἐνδέχεται κολληθῆναι τὸ τοιοῦτον ἕλκος ἐκ μόνης τῆς
<span class="lb" data-page="10.191" data-line="8" id="l10.191.8"></span>συναγωγῆς· ὅ τε γὰρ ἰχὼρ ἤδη διακόπτει τὴν ἕνωσιν αἵ
<span class="lb" data-page="10.191" data-line="9" id="l10.191.9"></span>τε μεταξὺ τῶν ἑνωθησομένων χῶραι κεναὶ κωλύουσιν ἅψασθαι
<span class="lb" data-page="10.191" data-line="10" id="l10.191.10"></span>τὰς ἐπιφανείας ἀλλήλων· ὥστ’ ἐκεῖνά γε τὰ μέρῃ τοῦ
<span class="lb" data-page="10.191" data-line="11" id="l10.191.11"></span>ἕλκους ἡ φύσις δεῖται προσαρκῶσαι πρότερον, ἵνα συμφύσῃ·
<span class="lb" data-page="10.191" data-line="12" id="l10.191.12"></span>μικρὰ δὲ δήπουθέν ἐστιν οὕτως, εἰ καλῶς συναχθῇ
<span class="lb" data-page="10.191" data-line="13" id="l10.191.13"></span>τὸ ἕλκος, ὡς μιᾶς ἡμέρας ἢ τὸ πλεῖστόν γε δεῖσθαι δυοῖν.
<span class="lb" data-page="10.191" data-line="14" id="l10.191.14"></span>ἐν οὖν τούτῳ τῷ χρόνῳ φαρμάκου χρεία ξηραίνοντος τὸ
<span class="lb" data-page="10.191" data-line="15" id="l10.191.15"></span>μόριον, ἵν’ εἴτε τις ἤδη παρακείμενος ἰχὼρ εἴη, τοῦτον
<span class="lb" data-page="10.191" data-line="16" id="l10.191.16"></span>ἐκδαπανήσῃ καὶ τὸν μέλλοντα συῤῥεῖν εἰς τὰς κενὰς χώρας
<span class="lb" data-page="10.191" data-line="17" id="l10.191.17"></span>κωλύσῃ. νῦν οὖν πάλιν ἀναμνήσθητί μοὺ τοῦ σαρκωτικοῦ
<span class="lb" data-page="10.191" data-line="18" id="l10.191.18"></span>φαρμάκου τοῦ μετρίως ξηραίνοντος, ἵν’ εἰδῶμεν εἴτε· ξηραντικώτερον
<span class="pb" data-page="10.192" id="p10.192"></span>
<span class="lb" data-page="10.192" data-line="1" id="l10.192.1"></span>αὐτοῦ χρὴ τὸ κολλητικὸν ὑπάρχειν εἴτε μή.
<span class="lb" data-page="10.192" data-line="2" id="l10.192.2"></span>τὸ μὲν δὴ σαρκωτικὸν εἰ σύμπαν ἐξεδαπάνα τὸ ἐπιῤῥέον αἷμα,
<span class="lb" data-page="10.192" data-line="3" id="l10.192.3"></span>τὴν ὕλην ἂν οὕτως ἀφῃρεῖτο τῆς σαρκώσεως. τὸ δέ γε κολλητικὸν
<span class="lb" data-page="10.192" data-line="4" id="l10.192.4"></span><span class="milestone ed2page" data-n="10.65" data-unit="ed2page" id="ed2page.10.65"></span>ἢ οὐδ’ ὅλως δεῖται γενέσεως σαρκὸς, ἢ σμικρᾶς
<span class="lb" data-page="10.192" data-line="5" id="l10.192.5"></span>παντάπασιν· ὥστε μᾶλλον αὐτὸ χρὴ ξηραίνειν τοῦ σαρκωτικοῦ.
<span class="lb" data-page="10.192" data-line="6" id="l10.192.6"></span>ταύτῃ τε οὖν ἀλλήλων διοίσει μικράν τινα διαφορὰν,
<span class="lb" data-page="10.192" data-line="7" id="l10.192.7"></span>ἑτέραν τε μεγάλην, ᾗ τὸ μὲν σαρκωτικὸν εὐθὺς χρὴ καὶ ῥυπτικὸν
<span class="lb" data-page="10.192" data-line="8" id="l10.192.8"></span>ὑπάρχειν, ἵνα μὴ μόνον ξηραίνῃ τὸ περιττὸν τῆς ὑγρότητος,
<span class="lb" data-page="10.192" data-line="9" id="l10.192.9"></span>ἀλλὰ καὶ τὸν ῥύπον ἀφαιρῇ· τὸ δὲ κολλητικὸν οὐ
<span class="lb" data-page="10.192" data-line="10" id="l10.192.10"></span>ῥύπτειν οὐδὲ ἀποσμᾷν, ἀλλὰ τοὐναντίον ἅπαν εἰς ταὐτὸν
<span class="lb" data-page="10.192" data-line="11" id="l10.192.11"></span>συνάγειν ἅπασαν τὴν οὐσίαν· ὅπερ, οἶμαι, πέφυκε δρᾷν ὅσα
<span class="lb" data-page="10.192" data-line="12" id="l10.192.12"></span>τῶν φαρμάκων αὐστηρὰ καὶ στύφοντα καλεῖται· ταῦτα γὰρ
<span class="lb" data-page="10.192" data-line="13" id="l10.192.13"></span>εἰς ταὐτὸ συνάγειν καὶ πιλεῖν, οὐκ ἀποῤῥύπτειν, οὐδὲ καθαίρειν
<span class="lb" data-page="10.192" data-line="14" id="l10.192.14"></span>πέφυκεν. ὥστε μάλιστα πάντων φυλαξώμεθα τὸ
<span class="lb" data-page="10.192" data-line="15" id="l10.192.15"></span>στῦφον φάρμακον, ἔνθα σαρκῶσαι πρόκειται δυσαπολύτως
<span class="lb" data-page="10.192" data-line="16" id="l10.192.16"></span>ἐμπλάσσον τοῖς ἕλκεσι τὸν ῥύπον· οἶνος οὖν ἄριστον φάρμακον
<span class="lb" data-page="10.192" data-line="17" id="l10.192.17"></span>ἑλκῶν ἁπάντων ᾗ ἕλκη. εἰ δὲ καὶ μὴ προσθείημεν τῷ
<span class="pb" data-page="10.193" id="p10.193"></span>
<span class="lb" data-page="10.193" data-line="1" id="l10.193.1"></span>λόγῳ ᾗ ἕλκη, ταὐτὸν, οἶμαι, νοήσεις· ὑπὲρ γὰρ τοῦ μὴ παρακοῦσαί
<span class="lb" data-page="10.193" data-line="2" id="l10.193.2"></span>τινα πρόσκειται χάριν ἀναμνήσεως, οὐχ ὡς ἀναγκαῖόν
<span class="lb" data-page="10.193" data-line="3" id="l10.193.3"></span>τὶ διοριζόμενον. ὡς εἴ γέ μοι μεμνημένος εἴης τῶν ἐν τῷ πρὸ
<span class="lb" data-page="10.193" data-line="4" id="l10.193.4"></span>τούτου βιβλίῳ λόγων ἁπάντων, τῶν περὶ τῶν καθ’ ἕκαστον
<span class="lb" data-page="10.193" data-line="5" id="l10.193.5"></span>ὄνομα σημαινομένων τε καὶ ὑποκειμένων πραγμάτων, οὐδὲν
<span class="lb" data-page="10.193" data-line="6" id="l10.193.6"></span>ἔτι σοι δεήσομαι τὰ τοιαῦτα διορίζεσθαι, μόνον δὲ ἀρκέσει
<span class="lb" data-page="10.193" data-line="7" id="l10.193.7"></span>μοι καθ’ ἕκαστον αὐτῶν διελέσθαι τὰς ἁπλᾶς διαθέσεις
<span class="lb" data-page="10.193" data-line="8" id="l10.193.8"></span>τῶν συνθέτων, ὑπὲρ ὧν ἤδη μέν πού τι πρόσθεν εἴρηται,
<span class="lb" data-page="10.193" data-line="9" id="l10.193.9"></span>ῥηθῆναι δ’ ἀναγκαῖον ἔσται καὶ νῦν, οὐ τοσοῦτον αὐτοῦ
<span class="lb" data-page="10.193" data-line="10" id="l10.193.10"></span>τοῦ πράγματος ἕνεκεν, ἀλλ’ ὅτι νομίζουσιν οἱ πολλοὶ τῶν
<span class="lb" data-page="10.193" data-line="11" id="l10.193.11"></span>ἰατρῶν ὑπὸ τῆς λέξεως ἐξαπατώμενοι διαφορὰς ἑλκῶν εἶναι
<span class="lb" data-page="10.193" data-line="12" id="l10.193.12"></span>τὸ κοῖλον καὶ ὁμαλὲς, ἔναιμόν τε καὶ παλαιὸν, ῥυπαρόν τε
<span class="lb" data-page="10.193" data-line="13" id="l10.193.13"></span>καὶ καθαρὸν, ἀφλέγμαντόν τε καὶ φλεγμαῖνον. ἀναγκαῖον
<span class="lb" data-page="10.193" data-line="14" id="l10.193.14"></span>οὖν ἔσται διελέσθαι τίνες μὲν αἱ οἰκεῖαι διαφοραὶ τῶν ἑλκῶν
<span class="lb" data-page="10.193" data-line="15" id="l10.193.15"></span>εἰσι, τίνες δ’ ἐπιπλοκαὶ διαθέσεων ἑτέρων. ἀλλὰ τοῦτο
<span class="lb" data-page="10.193" data-line="16" id="l10.193.16"></span>μὲν ὀλίγον ὕστερον· ἡ δὲ συνήθης διδασκαλία τοῖς παλαιοῖς,
<span class="lb" data-page="10.193" data-line="17" id="l10.193.17"></span>ἥνπερ δὴ καὶ νῦν ηὐξάμην ἀσκηθῆναι, κατὰ φύσιν ὑπάρχει,
<span class="pb" data-page="10.194" id="p10.194"></span>
<span class="lb" data-page="10.194" data-line="1" id="l10.194.1"></span>μάλιστα τῶν ἁπλῶν ἑκάστης διαθέσεως ἴδιον ἴαμα λεγόντων
<span class="lb" data-page="10.194" data-line="2" id="l10.194.2"></span>αὐτῶν καὶ μάλιστα πάντων Ἱπποκράτους. ἡ γάρ τοι μέθοδος
<span class="lb" data-page="10.194" data-line="3" id="l10.194.3"></span>ἡ θεραπευτικὴ κατὰ τοῦτον ἂν μάλιστα προΐοι τὸν
<span class="lb" data-page="10.194" data-line="4" id="l10.194.4"></span>τρόπον, ὑπὲρ ἑκάστου τῶν ἁπλῶν ἰδίᾳ διελθόντων ἡμῶν·
<span class="lb" data-page="10.194" data-line="5" id="l10.194.5"></span>ἔπειτ’ αὖθις ἐπὶ τοῖς συνθέτοις ἅπασιν ἑτέραν μίαν ἐπιδειξάντων
<span class="lb" data-page="10.194" data-line="6" id="l10.194.6"></span>μέθοδον· ὥσπερ καὶ εἰ δύο ἦν ὄντως κατὰ δίαιταν
<span class="lb" data-page="10.194" data-line="7" id="l10.194.7"></span>νοσήματα, τό τὲ στεγνὸν καὶ τὸ ῥοῶδες, ἰδίαν ἑκατέρου θεραπείαν
<span class="lb" data-page="10.194" data-line="8" id="l10.194.8"></span>εἰπόντας, οὕτως ἐχρῆν ἐπιπεπλεγμένου μνημονεύειν,
<span class="lb" data-page="10.194" data-line="9" id="l10.194.9"></span>ὡς οἱ περὶ τὸν Θεσσαλὸν ἀξιοῦσι, τὸν αὐτὸν, οἶμαι, τρόπον,
<span class="lb" data-page="10.194" data-line="10" id="l10.194.10"></span>ἐπειδὰν τῶν μὲν ἑλκῶν ᾗ ἕλκη πάντων ἓν εἶδος ὑπάρχει, τῶν
<span class="lb" data-page="10.194" data-line="11" id="l10.194.11"></span>φλεγμονῶν δ’ ᾗ φλεγμοναὶ, καὶ τούτων ἕτερον εἶδος ἓν, ἰδίᾳ
<span class="lb" data-page="10.194" data-line="12" id="l10.194.12"></span>μὲν χρὴ τῶν ἑλκῶν, ἰδίᾳ δὲ τῶν φλεγμονῶν εἰπόντας θεραπείας,
<span class="lb" data-page="10.194" data-line="13" id="l10.194.13"></span>οὕτως ἤδη συνάπτειν εἰς ταὐτὸν ἀμφοτέρας. τοῦτ’
<span class="lb" data-page="10.194" data-line="14" id="l10.194.14"></span>οὖν εἰ ποιήσαιμεν, ἕλκη μὲν ἅπαντα ξηραίνεσθαί τε ἅμα καὶ
<span class="lb" data-page="10.194" data-line="15" id="l10.194.15"></span>στύφεσθαι δεόμενα, κατὰ τὴν εἰρημένην μέθοδον εὑρήσομεν,
<span class="lb" data-page="10.194" data-line="16" id="l10.194.16"></span>οὐ μὴν καὶ ῥύπτεσθαί γε· κοιλότητα δ’ ἐν σαρκὶ ξηραίνεσθαι
<span class="lb" data-page="10.194" data-line="17" id="l10.194.17"></span>μὲν καὶ ῥύπτεσθαι, στύφεσθαι δ’ οὐκέτι. καὶ δὴ κατὰ τὸν
<span class="lb" data-page="10.194" data-line="18" id="l10.194.18"></span>αὐτὸν τρόπον ὃν ἔμπροσθεν εἴπομεν ἐπὶ τῶν κοίλων ἑλκῶν,
<span class="pb" data-page="10.195" id="p10.195"></span>
<span class="lb" data-page="10.195" data-line="1" id="l10.195.1"></span>ἀνάλογον καὶ νῦν ἐπισκεψόμεθα τοῦ σώματος τὴν φύσιν, εἰ
<span class="lb" data-page="10.195" data-line="2" id="l10.195.2"></span>μαλακὴ καὶ βρυώδης, ἢ σκληρὰ καὶ ξηρὰ καὶ σύντονος. ἡ
<span class="lb" data-page="10.195" data-line="3" id="l10.195.3"></span>μὲν γὰρ προτέρα καθ’ ὅσον ὑγροτέρα, κατὰ τοσοῦτον καὶ
<span class="lb" data-page="10.195" data-line="4" id="l10.195.4"></span>τῶν φαρμάκων ἧττον ξηραινόντων δεήσεται· ἡ δευτέρα δὲ
<span class="lb" data-page="10.195" data-line="5" id="l10.195.5"></span>καθ’ ὅσον ξηροτέρα, κατὰ τοσοῦτον αὖ καὶ ἥδε καὶ σφοδρότερον
<span class="lb" data-page="10.195" data-line="6" id="l10.195.6"></span>ξηραινόντων δεήσεται καὶ μᾶλλον στυφόντων. <span class="milestone ed2page" data-n="10.66" data-unit="ed2page" id="ed2page.10.66"></span>ὁ
<span class="lb" data-page="10.195" data-line="7" id="l10.195.7"></span>γοῦν ἐμπειρικὸς, οἶμαι, κᾀνταῦθα παίδων μὲν καὶ γυναικῶν
<span class="lb" data-page="10.195" data-line="8" id="l10.195.8"></span>καὶ ἁπαλοσάρκων μνημονεύσει, νεανίσκους καὶ γεωργοὺς καὶ
<span class="lb" data-page="10.195" data-line="9" id="l10.195.9"></span>θαλαττουργοὺς ἀντιτάττων αὐτοῖς· οὐ μὴν ὅτι γε διὰ μὲν.
<span class="lb" data-page="10.195" data-line="10" id="l10.195.10"></span>τὴν ὑγρότητα τῆς κράσεως ἐπὶ παίδων καὶ γυναικῶν ἑώραται
<span class="lb" data-page="10.195" data-line="11" id="l10.195.11"></span>τὰ τοιαῦτα τῶν φαρμάκων εὐδοκιμοῦντα· διὰ δὲ τὴν
<span class="lb" data-page="10.195" data-line="12" id="l10.195.12"></span>ξηρότητα πάλιν ἕτερα, θερισταῖς καὶ ναύταις ἁρμόττοντα
<span class="lb" data-page="10.195" data-line="13" id="l10.195.13"></span>συνιέναι δυνάμενος, οὔτε τῆς καθ’ ἕκαστον σῶμα θεραπείας,
<span class="lb" data-page="10.195" data-line="14" id="l10.195.14"></span>ἀκριβῶς στοχάσεται καὶ τῆς ἀποτυχίας οὐχ εὑρήσει τὴν αἰτίαν.
<span class="lb" data-page="10.195" data-line="15" id="l10.195.15"></span>ὥστε οὐδὲ τῆς ἐπὶ τὸ βέλτιον εὐπορήσει μεταβολῆς, ὁπόταν
<span class="lb" data-page="10.195" data-line="16" id="l10.195.16"></span>ἀποτυγχάνῃ τὰ διὰ τῆς ἐμπειρίας αὐτῷ προεγνωσμένα. τοῦτο
<span class="lb" data-page="10.195" data-line="17" id="l10.195.17"></span>μὲν δὴ καθόλου περὶ τῶν φαρμάκων εἴρηταί μοι τῶν κολλητικῶν·
<span class="lb" data-page="10.195" data-line="18" id="l10.195.18"></span>ἑξῆς δ’ ἄλλη τις μέθοδος εἰς τὴν σκευασίαν τε καὶ
<span class="pb" data-page="10.196" id="p10.196"></span>
<span class="lb" data-page="10.196" data-line="1" id="l10.196.1"></span>τὴν σύνθεσιν αὐτῶν διαφέρουσα προσέρχεται· τοῖς μὲν γὰρ
<span class="lb" data-page="10.196" data-line="2" id="l10.196.2"></span>κοίλοις ἕλκεσιν ὃ βουλόμεθα προσφέρομεν εὐθὺς, εἴτ’ οὖν
<span class="lb" data-page="10.196" data-line="3" id="l10.196.3"></span>ξηρὸν εἴθ’ ὑγρὸν φάρμακον· ἐγχωρεῖ γὰρ ἐπιτάττειν ἢ ἐμπλάττειν
<span class="lb" data-page="10.196" data-line="4" id="l10.196.4"></span>αὐτὰ παντὶ μορίῳ τοῦ ἕλκους· ἐπὶ δὲ τῶν ἄχρι βάθους
<span class="lb" data-page="10.196" data-line="5" id="l10.196.5"></span>ἱκανοῦ γεγενημένων τραυμάτων, ἐπειδὰν ἅπαξ συναγάγωμεν
<span class="lb" data-page="10.196" data-line="6" id="l10.196.6"></span>τὰ χείλη, ψαῦσαι τῶν ἐν τῷ βάθει διῃρημένων οὐκ
<span class="lb" data-page="10.196" data-line="7" id="l10.196.7"></span>ἐγχωρεῖ. χρὴ τοίνυν οὐχ ἁπλῶς εἰ ξηραντικόν ἐστι καὶ αὐστηρὸν
<span class="lb" data-page="10.196" data-line="8" id="l10.196.8"></span>μετρίως τὸ φάρμακον, ἀλλ’ εἰ καὶ μέχρι τοῦ βάθους
<span class="lb" data-page="10.196" data-line="9" id="l10.196.9"></span>ἐξικνεῖσθαι δυνατὸν ἐπισκοπεῖσθαι. ψιμμύθιον γοῦν καὶ
<span class="lb" data-page="10.196" data-line="10" id="l10.196.10"></span>λιθάργυρος στύφει καὶ ξηραίνει μετρίως· ἀλλ’ ἐὰν ἐπιπάσσῃς
<span class="lb" data-page="10.196" data-line="11" id="l10.196.11"></span>αὐτὰ δίκην τέφρας ἐν κύκλῳ τοῦ τετρωμένου, πλέον
<span class="lb" data-page="10.196" data-line="12" id="l10.196.12"></span>οὐδὲν ἀνύσεις· οὐ γὰρ διϊκνεῖται τῶν οὕτω ξηρῶν φαρμάκων
<span class="lb" data-page="10.196" data-line="13" id="l10.196.13"></span>εἰς τὸ βάθος ἡ δύναμις. ὑγρότητος οὖν αὐτοῖς δεήσει τινὸς,
<span class="lb" data-page="10.196" data-line="14" id="l10.196.14"></span>ἵν’ ὁποῖόν τι τῶν ἐμπλαστικῶν φαρμάκων, ἢ καὶ τῶν ὑγροτέρων
<span class="lb" data-page="10.196" data-line="15" id="l10.196.15"></span>τι γένηται. τοῦτο μὲν οὖν τῆς περὶ συνθέσεως φαρμάκων
<span class="lb" data-page="10.196" data-line="16" id="l10.196.16"></span>πραγματείας ἐστὶν ἴδιον, οὐκ αὐτῆς τῆς θεραπευτικῆς
<span class="lb" data-page="10.196" data-line="17" id="l10.196.17"></span>μεθόδου καὶ εἰ δόξαιμεν αὐτοῦ δεῖσθαί τε πρὸς τὰ παρόντα,
<span class="lb" data-page="10.196" data-line="18" id="l10.196.18"></span>κᾂν ἐπὶ προήκοντι τῷ λόγῳ μνημονεύσαιμεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.5">
<span class="pb page1" data-page="10.197" id="p10.197"></span>
<span class="milestone ed1page page1" data-n="4.65" data-unit="ed1page" id="ed1page.4.65"></span>
<span class="milestone ed2page page1" data-n="10.66" data-unit="ed2page" id="ed2page.10.66"></span>
            <p>
<span class="lb" data-page="10.197" data-line="1" id="l10.197.1"></span>Ἐπὶ δὲ τὸ τῆς οὐλῆς δεόμενον ἕλκος ἐπάνειμι,
<span class="lb" data-page="10.197" data-line="2" id="l10.197.2"></span>περὶ οὗ μικρὸν ἔμπροσθεν ἔλεγον ὡς ὁ πρῶτος μὲν
<span class="lb" data-page="10.197" data-line="3" id="l10.197.3"></span>εἴη καὶ τούτου σκοπὸς ἐκ τούτου γένους τοῦ κοίλου. γεννῆσαι
<span class="lb" data-page="10.197" data-line="4" id="l10.197.4"></span>γὰρ χρή τι τῶν ἀπολωλότων, οὐχ ἁπλῶς ἑνῶσαι τὰ διεστηκότα·
<span class="lb" data-page="10.197" data-line="5" id="l10.197.5"></span>τρόπον δ’ ἕτερον ἐπὶ τούτου γεννᾶται τὸ λεῖπον ἢ
<span class="lb" data-page="10.197" data-line="6" id="l10.197.6"></span>ὃν ἐπὶ τοῦ κοίλου. ἐν ἐκείνῳ μὲν γὰρ τὸ αἷμα, τούτῳ δ’ ἡ
<span class="lb" data-page="10.197" data-line="7" id="l10.197.7"></span>σάρξ ὕλη. πληροῦται μὲν οὖν τὸ κοῖλον ὑπὸ τῆς γεννωμένης
<span class="lb" data-page="10.197" data-line="8" id="l10.197.8"></span><span class="milestone ed1page" data-n="4.66" data-unit="ed1page" id="ed1page.4.66"></span>σαρκὸς, τὴν γένεσιν ἐκ τοῦ αἵματος ἐχούσης· εἰς οὐλὴν
<span class="lb" data-page="10.197" data-line="9" id="l10.197.9"></span>δὲ ἀφικνεῖται τὸ ἤδη πεπληρωμένον ὑπὸ τοῦ γεννωμένου δέρματος,
<span class="lb" data-page="10.197" data-line="10" id="l10.197.10"></span>ἐκ τῆς ὑποβεβλημένης σαρκὸς τὴν γένεσιν ἔχοντος·
<span class="lb" data-page="10.197" data-line="11" id="l10.197.11"></span>ἀλλὰ σὰρξ μὲν ἡ αὐτὴ τῷ εἴδει τῇ διεφθαρμένῃ δύναται γεννηθῆναι
<span class="lb" data-page="10.197" data-line="12" id="l10.197.12"></span>κατὰ τὸ κοῖλον ἕλκος· δέρμα δ’ οὐκ ἐνδέχεται γεννηθῆναι
<span class="lb" data-page="10.197" data-line="13" id="l10.197.13"></span>τοιοῦτον ἀκριβῶς οἷον ἦν τὸ διεφθαρμένον, ἀλλ’
<span class="lb" data-page="10.197" data-line="14" id="l10.197.14"></span>ὅμοιον μέν τι δέρματι καὶ τὴν χρείαν αὐτοῦ δυνάμενον ἀποπληροῦν,
<span class="lb" data-page="10.197" data-line="15" id="l10.197.15"></span>οὐ μὴν ἀκριβὲς δέρμα. διὰ τί μὲν οὖν οὐχ οἷόν τ’
<span class="lb" data-page="10.197" data-line="16" id="l10.197.16"></span>ἐστὶν ἡμῖν γεννῆσαι δέρμα τὸ ἅπαξ ἀπολλύμενον, ὥσπερ
<span class="lb" data-page="10.197" data-line="17" id="l10.197.17"></span>σάρκα καὶ πιμελὴν γεννῶμεν, ἐκ τῶν φυσικῶν ἐστι προβλημάτων·
<span class="lb" data-page="10.197" data-line="18" id="l10.197.18"></span>ὅπως δ’ ἄν τις μιμήσαιτο καὶ φύσιν καὶ χρείαν δέρ<span class="milestone ed2page" data-n="10.69" data-unit="ed2page" id="ed2page.10.69"></span>
              <span class="pb" data-page="10.198" id="p10.198"></span>
<span class="lb" data-page="10.198" data-line="1" id="l10.198.1"></span>ματος, ἐκ τῆς νῦν ἐνεστώσης πραγματείας, ἧς τὴν μέθοδον
<span class="lb" data-page="10.198" data-line="2" id="l10.198.2"></span>ἤδη λέγομεν. ἐπειδὴ πρόκειται σκεπάσαι τὴν σάρκα συμφύτῳ
<span class="lb" data-page="10.198" data-line="3" id="l10.198.3"></span>τινὶ σκεπάσματι, τοῦτο γάρ ἐστι τὸ εἰς οὐλὴν ἀγαγεῖν τὸ
<span class="lb" data-page="10.198" data-line="4" id="l10.198.4"></span>ἕλκος, ἤτοι δέρμα γεννητέον ἡμῖν ἐστιν, ἢ τῆς σαρκὸς τὸ
<span class="lb" data-page="10.198" data-line="5" id="l10.198.5"></span>ἐπιπολῆς δέρματι παραπλήσιον ἐργαστέον· ἀλλ’ οὐκ ἐγχωρεῖ
<span class="lb" data-page="10.198" data-line="6" id="l10.198.6"></span>γεννῆσαι δέρμα, τὸ λοιπὸν ἄρα πειρατέον ἐργάζεσθαι. τίς οὖν
<span class="lb" data-page="10.198" data-line="7" id="l10.198.7"></span>ὁ τρόπος τῆς ἐργασίας;<span class="milestone ed2page" data-n="10.67" data-unit="ed2page" id="ed2page.10.67"></span> ἣ ἀλλοίωσις δηλονότι· σαρκὸς
<span class="lb" data-page="10.198" data-line="8" id="l10.198.8"></span>γάρ τι μόριον οὐκέτι σάρκα μένειν, ἀλλ’ οἷον δέρμα γενέσθαι
<span class="lb" data-page="10.198" data-line="9" id="l10.198.9"></span>βουλόμεθα· πῶς οὖν ἀλλοιωθήσεται; κατά τινα τῶν ἀλλοιουσῶν
<span class="lb" data-page="10.198" data-line="10" id="l10.198.10"></span>δηλονότι ποιοτήτων· ἥκει γὰρ αὖθις ἐνταῦθα, κᾂν μὴ
<span class="lb" data-page="10.198" data-line="11" id="l10.198.11"></span>θέλωμεν, ὁ περὶ τῶν στοιχείων λόγος, οὗ χώρις οὐδὲ ἐπουλωτικὸν
<span class="lb" data-page="10.198" data-line="12" id="l10.198.12"></span>ἔστιν εὑρεῖν φάρμακον οὐ μόνον σαρκωτικὸν ἢ
<span class="lb" data-page="10.198" data-line="13" id="l10.198.13"></span>κολλητικόν. ἐπεὶ τοίνυν τὸ δέρμα τῆς σαρκὸς ξηρότερόν ἐστι
<span class="lb" data-page="10.198" data-line="14" id="l10.198.14"></span>καὶ πυκνότερον, εἰ ξηραίνοιμεν καὶ στύφοιμεν τὴν σάρκα,
<span class="lb" data-page="10.198" data-line="15" id="l10.198.15"></span>δέρματι παραπλησίαν ἐργασόμεθα. τὸ μὲν κεφάλαιον ἔχεις
<span class="lb" data-page="10.198" data-line="16" id="l10.198.16"></span>ἤδη τῶν ἐπουλωτικῶν φαρμάκων, ἀλλ’ οὐκ ἀρκεῖ τοῦτο·
<span class="lb" data-page="10.198" data-line="17" id="l10.198.17"></span>καὶ γὰρ τὰ κολλητικὰ ξηραίνοντά τε ἦν καὶ στύφοντα. ὅπη
<span class="pb" data-page="10.199" id="p10.199"></span>
<span class="lb" data-page="10.199" data-line="1" id="l10.199.1"></span>ποτ’ οὖν διοίσει ταῦτ’ ἐκείνων, εἰς αὐτὴν ἀποβλέπων τὴν
<span class="lb" data-page="10.199" data-line="2" id="l10.199.2"></span>οὐσίαν τῶν πραγμάτων ἐξευρήσεις. ἐπειδὴ γὰρ ἐν μὲν ταῖς
<span class="lb" data-page="10.199" data-line="3" id="l10.199.3"></span>κολλήσεσι τῶν ἡλκωμένων ξηραίνεσθαι χρὴ τὸ ἐπιῤῥέον, ὡς
<span class="lb" data-page="10.199" data-line="4" id="l10.199.4"></span>ἀπέριττον μένειν τὸ πεπονθὸς μέρος, ἐν δὲ ταῖς ἐπουλώσεσιν
<span class="lb" data-page="10.199" data-line="5" id="l10.199.5"></span>οὐ μόνον τὸ ἐπιῤῥέον, ἀλλὰ καὶ τὸ περιεχόμενον ἐν
<span class="lb" data-page="10.199" data-line="6" id="l10.199.6"></span>ταῖς σαρξὶν ὑγρὸν ἐκδαπανᾶσθαι προσήκει, πολὺ δήπου ξηρότερον
<span class="lb" data-page="10.199" data-line="7" id="l10.199.7"></span>εἶναι χρὴ τὸ συνουλωτικὸν φάρμακον τοῦ κολλητικοῦ·
<span class="lb" data-page="10.199" data-line="8" id="l10.199.8"></span>τῷ μὲν γὰρ κολλήσοντι, σκοπὸς εἷς οὗτος μόνος
<span class="lb" data-page="10.199" data-line="9" id="l10.199.9"></span>ἐκδαπανῆσαι τὸ περιττὸν τοῦ κατὰ φύσιν, τῷ δὲ οὐ τοῦτο
<span class="lb" data-page="10.199" data-line="10" id="l10.199.10"></span>μόνον, ἀλλὰ καὶ αὐτοῦ τοῦ κατὰ φύσιν ἅψασθαι· κηκὶς
<span class="lb" data-page="10.199" data-line="11" id="l10.199.11"></span>οὖν ὀμφακίτης ἐνταῦθα καὶ τὰ τῆς ῥοιᾶς λέμματα καὶ τῆς
<span class="lb" data-page="10.199" data-line="12" id="l10.199.12"></span>Αἰγυπτίας ἀκάνθας ὁ καρπὸς, μετρίως ξηραίνοντα φάρμακα·
<span class="lb" data-page="10.199" data-line="13" id="l10.199.13"></span>χαλκῖτις δὲ καὶ χαλκὸς κεκαυμένος καὶ λεπὶς χαλκοῦ
<span class="lb" data-page="10.199" data-line="14" id="l10.199.14"></span>καὶ μίσυ καὶ στυπτηρία σχιστὴ πολὺ τούτων σφοδρότερα
<span class="lb" data-page="10.199" data-line="15" id="l10.199.15"></span>μίσυ μὲν καὶ χαλκῖτις μάλιστα, μετριώτερον δ’ ἣ λεπὶς
<span class="lb" data-page="10.199" data-line="16" id="l10.199.16"></span>τοῦ χαλκοῦ· καὶ τούτου μετριώτερον ὁ κεκαυμένος χαλκὸς,
<span class="lb" data-page="10.199" data-line="17" id="l10.199.17"></span>εἰ δὲ καὶ πλύναις αὐτὸν, τὸ ἀδηκτότατον ἕξεις φάρμακον.
<span class="lb" data-page="10.199" data-line="18" id="l10.199.18"></span>ἔστι δὲ καὶ τοῦτο ἤδη τῆς περὶ φαρμάκων συνθέσεως πραγματείας,
<span class="pb" data-page="10.200" id="p10.200"></span>
<span class="lb" data-page="10.200" data-line="1" id="l10.200.1"></span>ἑπομένης τῇ θεραπευτικῇ μεθόδῳ. τὸ μὲν γὰρ
<span class="lb" data-page="10.200" data-line="2" id="l10.200.2"></span>τὰς δυνάμεις τῶν φαρμάκων γνῶναι προηγεῖται τῆς θεραπευτικῆς
<span class="lb" data-page="10.200" data-line="3" id="l10.200.3"></span>μεθόδου· καὶ λέλεκται περὶ αὐτῶν ἑτέρωθι· τὸ
<span class="lb" data-page="10.200" data-line="4" id="l10.200.4"></span>δὲ συνθεῖναι τὰ φάρμακα μετὰ τὴν θεραπευτικήν ἐστι μέθοδον.
<span class="lb" data-page="10.200" data-line="5" id="l10.200.5"></span>ὅταν γὰρ αὕτη μὲν διδάξῃ τὰ καθόλου, λέγω δὲ
<span class="lb" data-page="10.200" data-line="6" id="l10.200.6"></span>τὸ ξηραίνειν ἢ ὑγραίνειν, ἢ ψύχειν ἢ θερμαίνειν, καὶ ἤτοι
<span class="lb" data-page="10.200" data-line="7" id="l10.200.7"></span>μετρίως τοῦτο δρᾷν, ἢ σφοδρῶς, ἢ ἀμυδρῶς, εἰδῶμεν δὲ
<span class="lb" data-page="10.200" data-line="8" id="l10.200.8"></span>καὶ τὴν τῶν ἁπλῶν, φαρμάκων ἑκάστου δύναμιν ἰδίᾳ καθ’
<span class="lb" data-page="10.200" data-line="9" id="l10.200.9"></span>ἑαυτὴν ἐπεσκεμμένοι, τηνικαῦτα πῶς ἄν τις ταῦτα μίξειεν
<span class="lb" data-page="10.200" data-line="10" id="l10.200.10"></span>ἐπιτηδείως τῇ χρείᾳ προσήκει σκέπτεσθαι· γίνεται γοῦν
<span class="lb" data-page="10.200" data-line="11" id="l10.200.11"></span>οὕτως διττή τις ἡ περὶ τῶν φαρμάκων μέθοδος· ἑτέρα
<span class="lb" data-page="10.200" data-line="12" id="l10.200.12"></span>μὲν ἡ τῆς δυνάμεως αὐτῶν, ἑτέρα δὲ ἡ τῆς συνθέσεώς τε
<span class="lb" data-page="10.200" data-line="13" id="l10.200.13"></span>καὶ σκευασίας. ἀλλὰ γὰρ ἐπὶ τὸ λεῖπον ἔτι τῆς περὶ τῶν
<span class="lb" data-page="10.200" data-line="14" id="l10.200.14"></span>ἑλκῶν ἀπιέναι χρὴ μεθόδου.
</p>
          </article>

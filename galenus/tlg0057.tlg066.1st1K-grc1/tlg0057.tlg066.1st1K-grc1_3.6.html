<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.6">
<span class="pb page1" data-page="10.200" id="p10.200"></span>
<span class="milestone ed1page page1" data-n="4.66" data-unit="ed1page" id="ed1page.4.66"></span>
<span class="milestone ed2page page1" data-n="10.67" data-unit="ed2page" id="ed2page.10.67"></span>
            <p>
<span class="lb" data-page="10.200" data-line="15" id="l10.200.15"></span>Λείπει δ’, ὡς οἶμαι, τὸ περὶ τῶν ὑπεραυξανομένων
<span class="lb" data-page="10.200" data-line="16" id="l10.200.16"></span>σαρκῶν εἰπεῖν, ὃ δὴ καὶ ὑπερσάρκωσιν ὀνομάζουσιν
<span class="lb" data-page="10.200" data-line="17" id="l10.200.17"></span>οἱ πλείους τῶν ἰατρῶν. ἔστι δὲ καὶ τοῦτο νόσημα
<span class="lb" data-page="10.200" data-line="18" id="l10.200.18"></span>τοῦ γένους τοῦ παρὰ τὸ ποσὸν, ἢ τὸ πηλίκον τῶν μορίων·
<span class="pb" data-page="10.201" id="p10.201"></span>
<span class="lb" data-page="10.201" data-line="1" id="l10.201.1"></span>ἐξέστω γὰρ ὡς <span class="milestone ed2page" data-n="10.68" data-unit="ed2page" id="ed2page.10.68"></span>ἂν ἐθέλοις ὀνομάζειν· ἐκ ταὐτοῦ δὲ
<span class="lb" data-page="10.201" data-line="2" id="l10.201.2"></span>γένους καὶ ἡ κοιλότης ἦν, ὑπὲρ ἧς προειρήκαμεν. ὡς οὖν
<span class="lb" data-page="10.201" data-line="3" id="l10.201.3"></span>ὃ καλοῦσιν ἕλκος κοῖλον οὐχ ἕν ἐστι πάθος, ἀλλὰ κοιλότης
<span class="lb" data-page="10.201" data-line="4" id="l10.201.4"></span>τε ἅμα καὶ ἕλκος, οὕτως ἕλκος ὑπερσαρκοῦν οὐχ ἕν
<span class="lb" data-page="10.201" data-line="5" id="l10.201.5"></span>ἐστι πάθος, ἀλλ’ ὑπερσάρκωσίς τε ἅμα καὶ ἕλκος, ἐνδείκνυται
<span class="lb" data-page="10.201" data-line="6" id="l10.201.6"></span>δὲ τὸ τῷ μεγέθει παρὰ φύσιν τὴν πρώτην ἔνδειξιν,
<span class="lb" data-page="10.201" data-line="7" id="l10.201.7"></span>ἣν δὴ καὶ σκοπὸν τῆς τῶν ἰαμάτων εὑρέσεως ἐλέγομεν εἶναι,
<span class="lb" data-page="10.201" data-line="8" id="l10.201.8"></span>τοῦ πλεονάζοντος τὴν ἀφαίρεσιν· ὑπὸ φαρμάκων δ’ αὕτη
<span class="lb" data-page="10.201" data-line="9" id="l10.201.9"></span>γίνεται μόνον, οὐκέθ’ ὑπὸ φύσεως, ἀνάπαλιν ἢ ὡς ἐπὶ
<span class="lb" data-page="10.201" data-line="10" id="l10.201.10"></span>σαρκώσεως καὶ κολλήσεως εἶχεν· ἐκεῖνα μὲν γὰρ τῆς φύσεως
<span class="lb" data-page="10.201" data-line="11" id="l10.201.11"></span>αὐτῆς ἐστιν ἔργα, τῶν φαρμάκων τὰ διακωλύοντα τὰς
<span class="lb" data-page="10.201" data-line="12" id="l10.201.12"></span>ἐνεργείας αὐτῆς ἐκκοπτόντων· ἡ δὲ τῶν ὑπεραυξηθεισῶν
<span class="lb" data-page="10.201" data-line="13" id="l10.201.13"></span>σαρκῶν καθαίρεσις οὐδὲν μὲν τῆς φύσεώς ἐστιν ἔργον,
<span class="lb" data-page="10.201" data-line="14" id="l10.201.14"></span>ὑπὸ δὲ τῶν ἰσχυρῶς ξηραινόντων γίνεται φαρμάκων. παράκειται
<span class="lb" data-page="10.201" data-line="15" id="l10.201.15"></span>δὲ ταῦτα τὰ φάρμακα τοῖς τε ῥύπτουσιν ἰσχυρῶς
<span class="lb" data-page="10.201" data-line="16" id="l10.201.16"></span>καὶ τοῖς ἐπουλοῦσιν, ὡς πολλοὺς διαμαρτάνοντας ἐνίοτε
<span class="lb" data-page="10.201" data-line="17" id="l10.201.17"></span>τὸ καθαιρετικὸν φάρμακον ἢ ὡς ῥύπου καθαρτικὸν, ἢ ὡς
<span class="pb" data-page="10.202" id="p10.202"></span>
<span class="lb" data-page="10.202" data-line="1" id="l10.202.1"></span>εἰς οὐλὴν ἄγον παραλαμβάνειν· οἷον αὐτίκα τὸ μίσυ καὶ ἡ
<span class="lb" data-page="10.202" data-line="2" id="l10.202.2"></span>χαλκῖτις εἰ ὑγρᾷ φύσει προσάγοιτο, τῶν καθαιρόντων μᾶλλον
<span class="lb" data-page="10.202" data-line="3" id="l10.202.3"></span>ἢ τῶν ἐπουλούντων ἐστίν· ὅθεν εἴ ποτε τοιούτοις
<span class="lb" data-page="10.202" data-line="4" id="l10.202.4"></span>ἀναγκασθείημεν χρῆσθαι πρὸς ἐπούλωσιν, ἑτέρων δηλονότι
<span class="lb" data-page="10.202" data-line="5" id="l10.202.5"></span>μὴ παρόντων, ὡς ἐλαχίστοις αὐτοῖς χρησόμεθα, μόνον τὸν
<span class="lb" data-page="10.202" data-line="6" id="l10.202.6"></span>πυρῆνα τῆς μήλης καθιέντες εἰς ἄκρον λελειωμένα τὰ φάρμακα·
<span class="lb" data-page="10.202" data-line="7" id="l10.202.7"></span>κᾄπειθ’ οὕτως οἷον χνοῦν τινα τοῖς τῆς ἐπουλώσεως
<span class="lb" data-page="10.202" data-line="8" id="l10.202.8"></span>δεομένοις ἐπιβάλλομεν μορίοις. εἰ δὲ καὶ καθαιρεῖν βουλοίμεθα
<span class="lb" data-page="10.202" data-line="9" id="l10.202.9"></span>τὰ ὑπερέχοντα, δαψιλέστερον ἐπιθήσομεν. ἰὸς δὲ τούτων
<span class="lb" data-page="10.202" data-line="10" id="l10.202.10"></span>ἐστὶ καθαιρετικώτερος, ὡς ὅλως ἐκπεπτωκέναι τοῦ
<span class="lb" data-page="10.202" data-line="11" id="l10.202.11"></span>γένους τῶν ἐπουλούντων· εἰ δὲ καὶ καύσειας αὐτὰ, δριμύτερα
<span class="lb" data-page="10.202" data-line="12" id="l10.202.12"></span>μὲν ἧττον, ἐπουλωτικώτερα δὲ ποιήσεις. εἰ δὲ καὶ
<span class="lb" data-page="10.202" data-line="13" id="l10.202.13"></span>πλύναις, ἠπιώτερα. μέμνησαι δὲ δήπου καὶ σὺ τὸν ἄνευ
<span class="lb" data-page="10.202" data-line="14" id="l10.202.14"></span>λογισμοῦ θεραπεύοντά ποτε τὸ ῥυπαρὸν ἕλκος, τῷ συνήθει
<span class="lb" data-page="10.202" data-line="15" id="l10.202.15"></span>φαρμάκῳ τῷ χλωρῷ, μιγνύντα μὲν αὐτῷ τὸ μέλι, πολλαῖς
<span class="lb" data-page="10.202" data-line="16" id="l10.202.16"></span>δὲ ἐφεξῆς ἡμέραις εὑρίσκοντα ῥυπαρὸν ὁμοίως· εἶτ’ ἀπορούμενόν
<span class="lb" data-page="10.202" data-line="17" id="l10.202.17"></span>τε καὶ ὅπῃ μεταβῇ μὴ γινώσκοντα· συνέβαινε
<span class="pb" data-page="10.203" id="p10.203"></span>
<span class="lb" data-page="10.203" data-line="1" id="l10.203.1"></span>γὰρ οὐ καθαίρεσθαι μόνον τὸν ῥύπον, ἀλλὰ καὶ συγκαθαιρεῖσθαί
<span class="lb" data-page="10.203" data-line="2" id="l10.203.2"></span>τι καὶ συντήκεσθαι τῆς ὑποκειμένης σαρκὸς,
<span class="lb" data-page="10.203" data-line="3" id="l10.203.3"></span>ἰσχυροτέρου τοῦ φαρμάκου τῆς τοῦ κάμνοντος ὑπάρχοντος
<span class="lb" data-page="10.203" data-line="4" id="l10.203.4"></span>φύσεως. εἶθ’ ὁ μὲν ἰατρὸς ἀεὶ πλέον ἀνεμίγνυε τῷ φαρμάκῳ
<span class="lb" data-page="10.203" data-line="5" id="l10.203.5"></span>τοῦ μέλιτος, ἵνα δὴ σφοδρότερον καθῄρειεν, ὡς
<span class="lb" data-page="10.203" data-line="6" id="l10.203.6"></span>ἐλλιπῶς τοῦ προτέρου τοῦτο δράσαντος. ἐγίγνετο δὲ πᾶν
<span class="lb" data-page="10.203" data-line="7" id="l10.203.7"></span>τοὐναντίον· εἰς ὅσον γὰρ ἐπετείνετο τῇ δριμύτητι τὸ προσφερόμενον,
<span class="lb" data-page="10.203" data-line="8" id="l10.203.8"></span>εἰς τοσοῦτον συνετήκετο μὲν ἡ ὑποκειμένη σὰρξ,
<span class="lb" data-page="10.203" data-line="9" id="l10.203.9"></span>ὁ δὲ τῆς συντήξεως ῥύπος εὑρισκόμενος ἐπὶ τοῦ ἕλκους ἐξηπάτα
<span class="lb" data-page="10.203" data-line="10" id="l10.203.10"></span>τὸν ἰατρὸν, ὡς οὐδὲν ἀνύοντος τοῦ φαρμάκου. τούτου
<span class="lb" data-page="10.203" data-line="11" id="l10.203.11"></span>μὲν δὴ περὶ τὴν διάγνωσιν, οὐ μόνον περὶ τὴν θεραπευτικὴν
<span class="lb" data-page="10.203" data-line="12" id="l10.203.12"></span>μέθοδον ἡ ἄγνοια· καὶ γὰρ μάλιστα καὶ ῥυπαρὸν καὶ ὑγρὸν
<span class="lb" data-page="10.203" data-line="13" id="l10.203.13"></span>ὁμοίως φαίνεται τὸ ἕλκος ἐπ’ ἀμφοτέρων τῶν φαρμάκων,
<span class="lb" data-page="10.203" data-line="14" id="l10.203.14"></span>ἀλλά τοι κοιλότερον μὲν ἐπὶ τῶν ἰσχυρῶν τε καὶ συντηκόντων
<span class="lb" data-page="10.203" data-line="15" id="l10.203.15"></span>γίγνεται· καὶ προσέτι τοῖς χείλεσιν ὀχθῶδες, ἐρυθρόν
<span class="lb" data-page="10.203" data-line="16" id="l10.203.16"></span>τε καὶ ὑποφλεγμαῖνον, ἔστιν ὅτε δὲ καὶ δάκνεται σαφῶς ὁ
<span class="lb" data-page="10.203" data-line="17" id="l10.203.17"></span>ἄνθρωπος ὑπὸ τοῦ τοιούτου φαρμάκου·<span class="milestone ed1page" data-n="4.67" data-unit="ed1page" id="ed1page.4.67"></span> τὸ δ’ ἧττον ἢ
<span class="pb" data-page="10.204" id="p10.204"></span>
<span class="lb" data-page="10.204" data-line="1" id="l10.204.1"></span>προσήκει ξηραῖνον οὔτε δῆξιν οὔτε τῶν ἄλλων οὐδὲν
<span class="lb" data-page="10.204" data-line="2" id="l10.204.2"></span>ὧν εἶπον ἐργάζεται. δῆλον δ’, οἶμαι, κᾀπὶ τούτων ἐστὶν ὡς
<span class="lb" data-page="10.204" data-line="3" id="l10.204.3"></span>ὁ μὲν ἐμπειρικὸς, εἰ καὶ ὅτι μάλιστα διωρισμένῃ χρήσαιτο τῇ
<span class="lb" data-page="10.204" data-line="4" id="l10.204.4"></span>πείρᾳ, τό γε μεταβαίνειν ἐπὶ τὸ προσῆκον. εὐμηχάνως οὐκ
<span class="lb" data-page="10.204" data-line="5" id="l10.204.5"></span>ἔχει. μόνῳ δ’ ὑπάρχει τοῦτο τῷ κατὰ μέθοδον ἰατρεύοντι,
<span class="lb" data-page="10.204" data-line="6" id="l10.204.6"></span>τὴν ὄντως δηλονότι μέθοδον, ἣν ἐγὼ νῦν διέρχομαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.7">
<span class="pb page1" data-page="10.204" id="p10.204"></span>
<span class="milestone ed1page page1" data-n="4.67" data-unit="ed1page" id="ed1page.4.67"></span>
<span class="milestone ed2page page1" data-n="10.68" data-unit="ed2page" id="ed2page.10.68"></span>
            <p>
<span class="lb" data-page="10.204" data-line="7" id="l10.204.7"></span>Τὴν γὰρ τῶν ἀμεθόδων Θεσσαλείων μέθοδον
<span class="lb" data-page="10.204" data-line="8" id="l10.204.8"></span>ὄνομα μόνον οἶσθα δήπου κενὸν, ἔρημον ἔργου παντός·
<span class="lb" data-page="10.204" data-line="9" id="l10.204.9"></span>οἵ γε τοσαύτης τε καὶ τηλικαύτης οὔσης μεθόδου περὶ τὴν
<span class="lb" data-page="10.204" data-line="10" id="l10.204.10"></span>τῶν ἑλκῶν ἴασιν οὔτε τοῖς τῶν ἐμπειρικῶν ἐχρήσαντο διορισμοῖς
<span class="lb" data-page="10.204" data-line="11" id="l10.204.11"></span>εἰς τὴν τῶν φαρμάκων εὕρεσιν οὔτ’ ἀπὸ τῆς φύσεως
<span class="lb" data-page="10.204" data-line="12" id="l10.204.12"></span>αὐτῆς τῶν πραγμάτων ἔλαβον τὴν ἔνδειξιν, ὡς οἱ δογματικοί·
<span class="lb" data-page="10.204" data-line="13" id="l10.204.13"></span>μόνον δ’ εἰπόντες ὃ καὶ τοῖς ἰδιώταις γνωρίζεται, τὸ
<span class="lb" data-page="10.204" data-line="14" id="l10.204.14"></span>δεῖσθαι τὸ μὲν κοῖλον ἕλκος πληρώσεως, τὸ δὲ πλῆρες ἐπουλώσεως,
<span class="lb" data-page="10.204" data-line="15" id="l10.204.15"></span>τὸ δ’ ὑπερσαρκοῦν καθαιρέσεως, καὶ τὸ μὲν ῥυπαρὸν
<span class="lb" data-page="10.204" data-line="16" id="l10.204.16"></span>καθάρσεως, τὸ δὲ καθαρὸν ἐπουλώσεως, τὸ δὲ ἔναιμον
<span class="lb" data-page="10.204" data-line="17" id="l10.204.17"></span>καὶ κολλήσεως, ἑλκῶν θεραπείας οἴονταί τινα μέθοδον εἰρηκέναι·
<span class="lb" data-page="10.204" data-line="18" id="l10.204.18"></span>τοσοῦτον ἀποδέουσι γιγνώσκειν ὡς ταῖς μὲν ὑγροτέραις
<span class="pb" data-page="10.205" id="p10.205"></span>
<span class="lb" data-page="10.205" data-line="1" id="l10.205.1"></span>φύσεσι τῶν ἧττον ξηραινόντων φαρμάκων ἐστὶ χρεία,
<span class="lb" data-page="10.205" data-line="2" id="l10.205.2"></span>ταῖς δὲ ξηροτέραις τῶν μᾶλλον. ὃ τοίνυν παρ’ ὅλον τὸν
<span class="lb" data-page="10.205" data-line="3" id="l10.205.3"></span>λόγον ἐφάνη σαφῶς αὖθις ἀναληπτέον· ἵν’ ἡμεῖς τε μάλιστα
<span class="lb" data-page="10.205" data-line="4" id="l10.205.4"></span>προσέχωμεν αὐτῷ τὸν νοῦν, οἵ τ’ ἄλλοι πάντες οἱ τὴν παλαιὰν
<span class="lb" data-page="10.205" data-line="5" id="l10.205.5"></span>μέθοδον διαφθείροντες ἐναργέστερον γνῶσιν ὅσον
<span class="lb" data-page="10.205" data-line="6" id="l10.205.6"></span>ἁμαρτάνουσιν. ἄρξομαι δ’ ἀπὸ τῶν σαρκώσεως δεομένων
<span class="lb" data-page="10.205" data-line="7" id="l10.205.7"></span>ἑλκῶν, ἕν τι τοῦτο παράδειγμα προχειρισάμενος, ἐπειδὴ καὶ
<span class="lb" data-page="10.205" data-line="8" id="l10.205.8"></span>φθάνω τὸν λόγον ὑπὲρ αὐτοῦ πεποιημένος. εἶθ’ ἑξῆς περὶ
<span class="lb" data-page="10.205" data-line="9" id="l10.205.9"></span>πάσης ὁμοῦ τῆς ἰάσεως ἐν τῷ καθόλου ποιήσομαι τὸν λόγον.
<span class="lb" data-page="10.205" data-line="10" id="l10.205.10"></span>ἐφάνη τοίνυν οὐ τῷ λόγῳ μόνον, ἀλλὰ καὶ τῇ πείρᾳ
<span class="lb" data-page="10.205" data-line="11" id="l10.205.11"></span>σκοπουμένοις, οὐ τῶν αὐτῶν ἅπασα φύσις δεομένη φαρμάκων,
<span class="lb" data-page="10.205" data-line="12" id="l10.205.12"></span>ἀλλ’ αἱ μὲν ἀσθενέστεραι καὶ μαλακώτεραι τῶν μαλακωτέρων,
<span class="lb" data-page="10.205" data-line="13" id="l10.205.13"></span>αἱ δ’ ἰσχυρότεραι, καὶ ξηρότεραι τῶν ἰσχυροτέρων.
<span class="lb" data-page="10.205" data-line="14" id="l10.205.14"></span>οὕτω δὲ κᾀπὶ τῶν εἰς οὐλὴν ἀγομένων ἑλκῶν εἶχε καὶ προσέτι
<span class="lb" data-page="10.205" data-line="15" id="l10.205.15"></span>τῶν κολλήσεως δεομένων. ἁπλῶς γὰρ οὐδὲν τῶν ἰσχυρῶν
<span class="lb" data-page="10.205" data-line="16" id="l10.205.16"></span>φαρμάκων αἱ μαλακαὶ φέρουσι φύσεις. ἐν δὲ τῇ διεξόδῳ ταύτῃ
<span class="lb" data-page="10.205" data-line="17" id="l10.205.17"></span>τοῦ λόγου κατάφωρον γίγνεται σαφῶς ὅτι τε τὴν φύσιν
<span class="lb" data-page="10.205" data-line="18" id="l10.205.18"></span>ἐπισκεπτέον ἐστὶ τοῦ κάμνοντος, ὅτι τε καθ’ ἕκαστον ἄνθρωπον
<span class="pb" data-page="10.206" id="p10.206"></span>
<span class="lb" data-page="10.206" data-line="1" id="l10.206.1"></span>ἰδίᾳ τίς ἐστι θεραπεία· καὶ τρίτον ἐπὶ τούτοις ὡς ἐπειδὴ
<span class="lb" data-page="10.206" data-line="2" id="l10.206.2"></span>τὸ τῆς ἑκάστου φύσεως ἴδιον ἀῤῥητόν ἐστι καὶ πρὸς τὴν ἀκριβεστάτην
<span class="lb" data-page="10.206" data-line="3" id="l10.206.3"></span>ἐπιστήμην ἄληπτον, οὗτος ἂν ἄριστος ἰατρὸς εἴη
<span class="lb" data-page="10.206" data-line="4" id="l10.206.4"></span>τῶν κατὰ μέρος ἁπάντων νοσημάτων, ὁ μέθοδόν τινα πορισάμενος
<span class="lb" data-page="10.206" data-line="5" id="l10.206.5"></span>ἐξ ἧς διαγνωστικὸς μὲν τῶν φύσεων ἔσοιτο, στοχαστικὸς
<span class="lb" data-page="10.206" data-line="6" id="l10.206.6"></span>δὲ τῶν ἑκάστης ἰδίων ἰαμάτων. τὸ δ’ οἴεσθαι κοινήν
<span class="lb" data-page="10.206" data-line="7" id="l10.206.7"></span>τινα ἁπάντων ἀνθρώπων εἶναι θεραπείαν ἐσχάτως ἠλίθιόν
<span class="lb" data-page="10.206" data-line="8" id="l10.206.8"></span>ἐστιν· ὅπερ οἱ ἀναισθητότατοι νομίζουσι μεθοδικοί. καὶ διὰ
<span class="lb" data-page="10.206" data-line="9" id="l10.206.9"></span>ταῦθ’ ἑστάναι τὰ τῆς ἰατρικῆς ἔφασαν ἅπαντα θεωρήματα,
<span class="lb" data-page="10.206" data-line="10" id="l10.206.10"></span>τουτέστιν ἐπιστημονικὰ καὶ βέβαια ταῖς γνώσεσιν ὑπάρχειν.
<span class="lb" data-page="10.206" data-line="11" id="l10.206.11"></span>εἶναί τε τὴν γνῶσιν αὐτῶν τέχνην τινὰ κοινοτήτων, οὐκ ἰδιοτήτων,
<span class="lb" data-page="10.206" data-line="12" id="l10.206.12"></span>ὡσπερεὶ τὸν κοινὸν καὶ γενικὸν ἄνθρωπον θεραπεύοντες,
<span class="lb" data-page="10.206" data-line="13" id="l10.206.13"></span>οὐ τοὺς κατὰ μέρος. ὡς οὖν ἐν τοῖς ἄλλοις ἅπασιν
<span class="lb" data-page="10.206" data-line="14" id="l10.206.14"></span>εὐθέως κατὰ τὰς ἀρχὰς ἐσφάλησαν, οὕτω κᾀν τῷδε· θεραπεύεται
<span class="lb" data-page="10.206" data-line="15" id="l10.206.15"></span>μὲν γὰρ οὐχ ὁ κοινὸς καὶ γενικὸς ἄνθρωπος, ἀλλ’
<span class="lb" data-page="10.206" data-line="16" id="l10.206.16"></span>ἡμῶν ἕκαστος, ἄλλος ἄλλην ἔχων δηλονότι κρᾶσίν τε καὶ
<span class="lb" data-page="10.206" data-line="17" id="l10.206.17"></span>φύσιν. <span class="milestone ed2page" data-n="10.70" data-unit="ed2page" id="ed2page.10.70"></span>οἱ δ’ οἴονται μίαν θεραπείαν ἁπάντων ἀνθρώπων
<span class="pb" data-page="10.207" id="p10.207"></span>
<span class="lb" data-page="10.207" data-line="1" id="l10.207.1"></span>εἶναι· ἐγὼ δ’ εἰ καὶ τὴν ἑκάστου φύσιν ἀκριβῶς ἠπιστάμην
<span class="lb" data-page="10.207" data-line="2" id="l10.207.2"></span>ἐξευρίσκειν, οἷον ἐπινοῶ τὸν Ἀσκληπιὸν, αὐτὸς ἂν ἦν
<span class="lb" data-page="10.207" data-line="3" id="l10.207.3"></span>τοιοῦτος· ἐπεὶ δ’ ἀδύνατον τοῦτο, τὸ γοῦν ἐγγυτάτω προσιέναι
<span class="lb" data-page="10.207" data-line="4" id="l10.207.4"></span>καθόσον ἀνθρώπῳ δυνατὸν αὐτός τε ἀσκεῖν ἔγνωκα
<span class="lb" data-page="10.207" data-line="5" id="l10.207.5"></span>καὶ τοῖς ἄλλοις παρακελεύομαι. πειρῶνται μὲν οὖν εἰς ὅσον
<span class="lb" data-page="10.207" data-line="6" id="l10.207.6"></span>οἷόν τε καὶ οἱ ἀπὸ τῆς ἐμπειρίας, ἀποχωρεῖν μὲν τῶν κοινῶν,
<span class="lb" data-page="10.207" data-line="7" id="l10.207.7"></span>προσέρχεσθαι δὲ τοῖς ἰδίοις· ἀλλ’ ὅσον καὶ τούτοις ἐνδεῖ
<span class="lb" data-page="10.207" data-line="8" id="l10.207.8"></span>πρὸς τὸ τέλειον εἴρηται πρόσθεν. οὐ γὰρ ἐπὶ παίδων, ἢ
<span class="lb" data-page="10.207" data-line="9" id="l10.207.9"></span>γυναικῶν, ἢ γερόντων, ἢ μαλακὴν ἐχόντων καὶ λευκὴν τὴν
<span class="lb" data-page="10.207" data-line="10" id="l10.207.10"></span>σάρκα καὶ ὅσα τοιαῦτα, ὡς ἐκεῖνοι ποιοῦσι, προσδιοριστέον
<span class="lb" data-page="10.207" data-line="11" id="l10.207.11"></span>ἐστὶν, ἀλλ’ ὅπως ὑγρότητος ἢ ξηρότητος ἔχει τὸ σῶμα. τοὺς
<span class="lb" data-page="10.207" data-line="12" id="l10.207.12"></span>μὲν οὖν ἐμπειρικοὺς ἰατροὺς ἄλλων τε πολλῶν ἕνεκεν ἀποδέχεσθαι
<span class="lb" data-page="10.207" data-line="13" id="l10.207.13"></span>χρὴ καὶ μάλισθ’ ὅταν προσέρχεσθαι. πειρῶνται καθόσον
<span class="lb" data-page="10.207" data-line="14" id="l10.207.14"></span>ἐγχωρεῖ τῇ τοῦ κάμνοντος ἰδιότητι. μετὰ γὰρ τοὺς διορισμοὺς
<span class="lb" data-page="10.207" data-line="15" id="l10.207.15"></span>ἅπαντας οὓς διορίζονται, καὶ τὸν ἀπὸ τῶν ἐθῶν
<span class="lb" data-page="10.207" data-line="16" id="l10.207.16"></span>ἐπάγουσιν, ὡς κᾀντεῦθεν εὐπορήσαντες οἰκειοτέρων τῷ
<span class="lb" data-page="10.207" data-line="17" id="l10.207.17"></span>κάμνοντι βοηθημάτων. εἰρήσεται δ’ ἡμῖν ἐν τοῖς ἑξῆς ἐπὶ
<span class="pb" data-page="10.208" id="p10.208"></span>
<span class="lb" data-page="10.208" data-line="1" id="l10.208.1"></span>πλέον ὑπὲρ τῶν ἐθῶν, κᾀκεῖ ἀποδείξομεν ὑπὲρ τοῦ γνῶναι
<span class="lb" data-page="10.208" data-line="2" id="l10.208.2"></span>τὴν ἰδιότητα τῆς τοῦ κάμνοντος φύσεως, ἐξευρῆσθαι τοῖς
<span class="lb" data-page="10.208" data-line="3" id="l10.208.3"></span>παλαιοῖς καὶ τὸν ἀπὸ τοῦ ἔθους διορισμόν. τοῦτον οὖν ἐπὶ
<span class="lb" data-page="10.208" data-line="4" id="l10.208.4"></span>τοῖς ἄλλοις οἱ ἐμπειρικοὶ παραλαμβάνουσι καὶ πρὸς τούτῳ
<span class="lb" data-page="10.208" data-line="5" id="l10.208.5"></span>καὶ αὐτὸν τὸν ἰατρὸν, εἰ πολλάκις εἴη παραγεγονὼς τῷ νοσοῦντι,
<span class="lb" data-page="10.208" data-line="6" id="l10.208.6"></span>βέλτιον ἂν ἰᾶσθαί φασι τοῦ μὴ παραγεγονότος· εἶθ’
<span class="lb" data-page="10.208" data-line="7" id="l10.208.7"></span>ὅταν ταῦτα πάντα προσθῶσιν, οὔπω βεβαίαν οὐδ’ ἐπιστημονικὴν
<span class="lb" data-page="10.208" data-line="8" id="l10.208.8"></span>ἔχειν φασὶ τῆς ἰδίας τοῦ κάμνοντος ἰάσεως τὴν γνῶσιν.
<span class="lb" data-page="10.208" data-line="9" id="l10.208.9"></span>ὁ δ’ ἀναισχυντότατος Θεσσαλὸς ἓν μόνον εἰδὼς, ὅτι τὸ
<span class="lb" data-page="10.208" data-line="10" id="l10.208.10"></span>κοῖλον ἕλκος πληρωτέον, ἑστῶτά τε καὶ βεβαία φησι τὰ τῆς
<span class="lb" data-page="10.208" data-line="11" id="l10.208.11"></span>ἰατρικῆς εἶναι θεωρήματα. καίτοι τοῦτό γε πάντες, ὡς εἴρηται
<span class="lb" data-page="10.208" data-line="12" id="l10.208.12"></span>καὶ πρόσθεν, ἄνθρωποι γινώσκουσιν, οὐχ οἱ νῦν μόνον,
<span class="lb" data-page="10.208" data-line="13" id="l10.208.13"></span>ἀφ’ οὗ Θεσσαλὸς, ὁ δεύτερος Ἀσκληπιὸς, εἰς ἀνθρώπους ἧκεν,
<span class="lb" data-page="10.208" data-line="14" id="l10.208.14"></span>ἀλλὰ καὶ οἱ πρὸ Δευκαλίωνος, οἶμαι, καὶ Φορωνέως, εἴπερ γε
<span class="lb" data-page="10.208" data-line="15" id="l10.208.15"></span>κᾀκεῖνοι λογικοί τε ἦσαν. ἀλλὰ πρὸς τῷ γινώσκειν ὡς σαρκωτέον
<span class="lb" data-page="10.208" data-line="16" id="l10.208.16"></span>ἐστὶ τὸ κοῖλον ἕλκος, ἔτι κᾀκεῖνο συνίεσαν, ὡς ὁ
<span class="lb" data-page="10.208" data-line="17" id="l10.208.17"></span>γινώσκων τὰ φάρμακα τὰ σαρκώσοντα τοιοῦτον ἕλκος, ἐκεῖνος
<span class="lb" data-page="10.208" data-line="18" id="l10.208.18"></span>ἰατρός ἐστιν. εἰ μὲν οὖν ἐξ ἐμπειρίας εὕρηται ταῦτα,
<span class="pb" data-page="10.209" id="p10.209"></span>
<span class="lb" data-page="10.209" data-line="1" id="l10.209.1"></span>δῆλον ὡς ἐμπειρικῶς ἡμῖν ἰατρευτέον ἐστίν· εἰ δὲ ἐκ λόγου,
<span class="lb" data-page="10.209" data-line="2" id="l10.209.2"></span>λογικῶς· οὐ γὰρ δὴ ἄλλο μὲν εὕρηκεν, ἄλλῳ δέ τινι νῦν ἐπιδεξίως
<span class="lb" data-page="10.209" data-line="3" id="l10.209.3"></span>χρήσεται. ἀλλὰ περὶ μὲν τούτου πρὸς τοὺς ἐμπειρικούς
<span class="lb" data-page="10.209" data-line="4" id="l10.209.4"></span>ἐστιν ἡ ἀμφισβήτησίς τις ἡμῖν· ὅπερ δὲ λέγων ἀπέλιπον, ἡ
<span class="lb" data-page="10.209" data-line="5" id="l10.209.5"></span>ὄντως ἰατρικὴ τῆς τοῦ κάμνοντος ἐστόχασται φύσεως· ὀνομάζουσι
<span class="lb" data-page="10.209" data-line="6" id="l10.209.6"></span>δὲ, οἶμαι, τοῦτο πολλοὶ τῶν ἰατρῶν ἰδιοσυγκρασίαν,
<span class="lb" data-page="10.209" data-line="7" id="l10.209.7"></span>καὶ πάντες ἀκατάληπτον ὁμολογοῦσιν ὑπάρχειν· καὶ διὰ
<span class="lb" data-page="10.209" data-line="8" id="l10.209.8"></span>τοῦτο καὶ αὐτὴν τὴν ὄντως ἰατρικὴν Ἀσκληπιῷ καὶ Ἀπόλλωνι
<span class="lb" data-page="10.209" data-line="9" id="l10.209.9"></span>παραχωροῦσιν. ἤρτηται δὲ ὁ λόγος οὗτος σύμπας ἀπὸ διττῶν
<span class="lb" data-page="10.209" data-line="10" id="l10.209.10"></span>ἀρχῶν· ἀπὸ μὲν τῶν ἐναργῶς φαινομένων τοῖς ἐμπειρικοῖς
<span class="lb" data-page="10.209" data-line="11" id="l10.209.11"></span>τε καὶ τηρητικοῖς, ἀπὸ δὲ τῶν στοιχείων τοῖς λογικοῖς. ὅτι
<span class="lb" data-page="10.209" data-line="12" id="l10.209.12"></span>τε γὰρ ἄλλον ἄλλο φάρμακον ὠφελεῖ σχεδὸν ἤδη καὶ οἱ παῖδες
<span class="lb" data-page="10.209" data-line="13" id="l10.209.13"></span>ἐπίστανται· συμφωνεῖ δὲ τούτῳ καὶ ὁ ἀπὸ τῶν στοιχείων
<span class="lb" data-page="10.209" data-line="14" id="l10.209.14"></span>λογισμός. εἰ γὰρ ὑπόθοιο πεντεκαίδεκα διαφορὰς εἶναι κατὰ
<span class="lb" data-page="10.209" data-line="15" id="l10.209.15"></span>τὸ μᾶλλόν τε καὶ ἧττον ἐν ταῖς κράσεσι τῶν ἀνθρώπων ἐπὶ
<span class="lb" data-page="10.209" data-line="16" id="l10.209.16"></span>μόνης τῆς ὑγρᾶς φύσεως, ἀνάγκη δήπου σε καὶ τῶν φαρμάκων
<span class="lb" data-page="10.209" data-line="17" id="l10.209.17"></span>οἷς μέλλεις χρήσασθαι πεντεκαίδεκα διαφορὰς ἐπίστασθαι,
<span class="lb" data-page="10.209" data-line="18" id="l10.209.18"></span>καὶ τὰς μὲν μᾶλλον, τὰς δὲ ἧττον ξηραινούσας, ἵν’
<span class="pb" data-page="10.210" id="p10.210"></span>
<span class="lb" data-page="10.210" data-line="1" id="l10.210.1"></span>ἑκάστῃ φύσει τὸ προσῆκον ἐξευρίσκῃς. <span class="milestone ed2page" data-n="10.71" data-unit="ed2page" id="ed2page.10.71"></span>εἰ δὲ καὶ τῆς
<span class="lb" data-page="10.210" data-line="2" id="l10.210.2"></span>ξηροτέρας φύσεως ἄλλας πεντεκαίδεκα διαφορὰς ὑποθέμενος
<span class="lb" data-page="10.210" data-line="3" id="l10.210.3"></span>ὡσαύτως κᾀπ’ ἐκείνης ἄλλων πεντεκαίδεκα δέοιο φαρμάκων,
<span class="lb" data-page="10.210" data-line="4" id="l10.210.4"></span>ἔσται σοι τὰ πάντα τριάκοντα φάρμακα πρὸς τριάκοντα
<span class="lb" data-page="10.210" data-line="5" id="l10.210.5"></span>φύσεις ἡρμοσμένα, καὶ τούτοις προσηκόντως χρῆσθαι δυνήσεται
<span class="lb" data-page="10.210" data-line="6" id="l10.210.6"></span>μόνος ὁ περὶ κράσεως σωμάτων ἀκριβῶς ἐπεσκεμμένος.
<span class="lb" data-page="10.210" data-line="7" id="l10.210.7"></span>ἆρ’ οὖν εἰ μὲν ὅλον τὸ σῶμα εἴη ξηρότερον τὴν κρᾶσιν, ὑπὸ
<span class="lb" data-page="10.210" data-line="8" id="l10.210.8"></span>τῶν ξηραντικωτέρων ὠφεληθήσεται φαρμάκων· <span class="milestone ed1page" data-n="4.68" data-unit="ed1page" id="ed1page.4.68"></span>εἰ δὲ
<span class="lb" data-page="10.210" data-line="9" id="l10.210.9"></span>μόριον αὐτοῦ τι τῶν ἄλλων φύσει ξηρότερον ὑπάρχοι, τῶν
<span class="lb" data-page="10.210" data-line="10" id="l10.210.10"></span>ἧττον ξηραινόντων δεήσεται; ἢ πρόδηλον κᾀνταῦθα τὸ μὲν
<span class="lb" data-page="10.210" data-line="11" id="l10.210.11"></span>ξηρότερον τῇ κράσει μόριον τῶν ξηραντικωτέρων, τὸ δ’
<span class="lb" data-page="10.210" data-line="12" id="l10.210.12"></span>ὑγρότερον τῶν ἧττον ξηραινόντων προσδεῖσθαι; καὶ τοῦτ’
<span class="lb" data-page="10.210" data-line="13" id="l10.210.13"></span>οὖν ὅλον παραλέλειπται τοῖς ἀμεθόδοις Θεσσαλείοις, ἓν ἐπὶ
<span class="lb" data-page="10.210" data-line="14" id="l10.210.14"></span>παντὸς μορίου φάρμακον ἡγουμένοις ἁρμόττειν. οἱ δ’ ἀπὸ
<span class="lb" data-page="10.210" data-line="15" id="l10.210.15"></span>τῆς ἐμπειρίας ὅσον πλεονεκτοῦσι κᾀν τῷδε τῶν Θεσσαλείων
<span class="lb" data-page="10.210" data-line="16" id="l10.210.16"></span>μεθοδικῶν, τοσοῦτον ἀπολείπονται τῶν ὄντως μεθοδικῶν τε
<span class="lb" data-page="10.210" data-line="17" id="l10.210.17"></span>καὶ λογικῶν. ἔχουσι γὰρ δὴ κᾀκεῖνοι πρὸς τῆς πείρας διδαχθέντες
<span class="pb" data-page="10.211" id="p10.211"></span>
<span class="lb" data-page="10.211" data-line="1" id="l10.211.1"></span>ἄλλο μὲν τῶν ἐν ὀφθαλμοῖς ἑλκῶν, ἄλλο δὲ τῶν ἐν
<span class="lb" data-page="10.211" data-line="2" id="l10.211.2"></span>ὠσὶν, ἢ ἄρθροις, ἢ σαρξὶν, ἢ δέρματι μόνῳ φάρμακον.
<span class="lb" data-page="10.211" data-line="3" id="l10.211.3"></span>ἀλλ’ ὅτι γε κᾀνταῦθα μεταβαίνειν ἐφ’ ἕτερον ἀδυνατήσωσιν,
<span class="lb" data-page="10.211" data-line="4" id="l10.211.4"></span>ἐκ τῶν ἔμπροσθεν εἰρημένων εὔδηλον.
</p>
          </article>

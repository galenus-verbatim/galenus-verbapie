<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.8">
<span class="pb page1" data-page="10.211" id="p10.211"></span>
<span class="milestone ed1page page1" data-n="4.68" data-unit="ed1page" id="ed1page.4.68"></span>
<span class="milestone ed2page page1" data-n="10.71" data-unit="ed2page" id="ed2page.10.71"></span>
            <p>
<span class="lb" data-page="10.211" data-line="5" id="l10.211.5"></span>Ἐπεὶ δὲ καὶ περὶ τούτων αὐτάρκως διώρισται,
<span class="lb" data-page="10.211" data-line="6" id="l10.211.6"></span>πάλιν ἐπὶ τὴν ἀρχὴν ἀνέλθωμεν τοῦ λόγου, μιγνύντες
<span class="lb" data-page="10.211" data-line="7" id="l10.211.7"></span>ἁπάσας τὰς συμπιπτούσας ἕλκει διαθέσις, ἀπὸ πρώτης ἀρξάμενοι
<span class="lb" data-page="10.211" data-line="8" id="l10.211.8"></span>τῆς δυσκρασίας. εἰ γὰρ ἤτοι πρόσθεν εἴη κατὰ δή
<span class="lb" data-page="10.211" data-line="9" id="l10.211.9"></span>τινα συντυχίαν, ἢ καὶ παρ’ αὐτὸν τῆς ἑλκώσεως τὸν χρόνον
<span class="lb" data-page="10.211" data-line="10" id="l10.211.10"></span>ἡ ἡλκωμένη σὰρξ γένοιτο θερμοτέρα τοῦ δέοντος, ἢ ψυχροτέρα,
<span class="lb" data-page="10.211" data-line="11" id="l10.211.11"></span>δεήσει τὸ φάρμακον οὐ μόνον ξηραίνειν μετρίως, ἀλλὰ
<span class="lb" data-page="10.211" data-line="12" id="l10.211.12"></span>καὶ θερμαίνειν ἢ ψύχειν εἰς τοσοῦτον, εἰς ὅσον ἡ ὑποκειμένη
<span class="lb" data-page="10.211" data-line="13" id="l10.211.13"></span>σὰρξ ἐξέστη τοῦ κατὰ φύσιν· οὐ γὰρ ἐγχωρεῖ σάρκωσιν, ἢ
<span class="lb" data-page="10.211" data-line="14" id="l10.211.14"></span>πλήρωσιν, ἢ κόλλησιν, ἢ ἐπούλωσιν ἕλκους ὀρθῶς ποτε γενέσθαι
<span class="lb" data-page="10.211" data-line="15" id="l10.211.15"></span>τῆς ὑποκειμένης σαρκὸς ἐχούσης κακῶς, οὐδὲ εἰκῆ
<span class="lb" data-page="10.211" data-line="16" id="l10.211.16"></span>πρόσθεν ἐλέγομεν ἔργα φύσεως εἶναι σύμπαντα ταῦτα. κάθαρσιν
<span class="lb" data-page="10.211" data-line="17" id="l10.211.17"></span>μέντοι τῶν ῥυπαρῶν καὶ καθαίρεσιν τῶν ὑπεραυξηθέντων
<span class="lb" data-page="10.211" data-line="18" id="l10.211.18"></span>ἐγχωρεῖ γενέσθαι καὶ χωρὶς τοῦ κατὰ φύσιν ἔχειν
<span class="pb" data-page="10.212" id="p10.212"></span>
<span class="lb" data-page="10.212" data-line="1" id="l10.212.1"></span>τὴν σάρκα· μόνον γὰρ τῶν φαρμάκων ἦν ἔργα. διὸ καὶ μείζων
<span class="lb" data-page="10.212" data-line="2" id="l10.212.2"></span>ἡ πρόνοια γιγνέσθω σοι τῆς εὐκρασίας τῶν ἡλκωμένων
<span class="lb" data-page="10.212" data-line="3" id="l10.212.3"></span>μορίων, ὁπότε σαρκοῦν ἢ κολλᾷν ἢ ἐπουλοῦν ἐθέλεις αὐτά.
<span class="lb" data-page="10.212" data-line="4" id="l10.212.4"></span>σώζεσθαι γὰρ δεῖ τὰς κινήσεις τῆς φύσεως αἷς εἵπετο τῶν
<span class="lb" data-page="10.212" data-line="5" id="l10.212.5"></span>εἰρημένων ἕκαστον· οὐ σωθήσονται δ’ ἄλλως εἰ μὴ πάντη
<span class="lb" data-page="10.212" data-line="6" id="l10.212.6"></span>κατὰ φύσιν ἔχοι τὸ μόριον. ὥσπερ οὖν εἰ φλεγμονή τις ἅμα
<span class="lb" data-page="10.212" data-line="7" id="l10.212.7"></span>τῷ ἕλκει τύχοι, πρὶν ταύτην λῦσαι, σαρκοῦν, ἢ κολλᾷν, ἢ
<span class="lb" data-page="10.212" data-line="8" id="l10.212.8"></span>ἐπουλοῦν οὐκ ἂν οὐδεὶς ἐπεχείρησεν αὐτὸ, κατὰ τὸν αὐτὸν,
<span class="lb" data-page="10.212" data-line="9" id="l10.212.9"></span>οἶμαι, τρόπον εἰ καὶ χωρὶς φλεγμονῆς εἴη μόνη δυσκρασία
<span class="lb" data-page="10.212" data-line="10" id="l10.212.10"></span>τῶν εἰρημένων, οὐδὲν ἐλπίσομεν γενέσθαι πρὶν ἐκείνην
<span class="lb" data-page="10.212" data-line="11" id="l10.212.11"></span>ἰᾶσθαι. πάλιν οὖν ἐντεῦθεν ἔνδειξίς τις εἰς τὴν τῶν ἔμπροσθεν
<span class="lb" data-page="10.212" data-line="12" id="l10.212.12"></span>εἰρημένων φαρμάκων εὕρεσιν γίνεται· ξηραίνοντα μὲν
<span class="lb" data-page="10.212" data-line="13" id="l10.212.13"></span>γὰρ ἦν ἅπαντα, διέφερε δ’ ἀλλήλων ἐν τῷ μᾶλλόν τε καὶ
<span class="lb" data-page="10.212" data-line="14" id="l10.212.14"></span>ἧττον. οὐ μὴν ὅπως γε τοῦ θερμαίνειν ἢ ψύχειν εἶχεν εἴρηταί
<span class="lb" data-page="10.212" data-line="15" id="l10.212.15"></span>που πρόσθεν, ἀλλ’ ἡ <span class="milestone ed2page" data-n="10.72" data-unit="ed2page" id="ed2page.10.72"></span>μέθοδός πως ἀναγκάζει καὶ
<span class="lb" data-page="10.212" data-line="16" id="l10.212.16"></span>τοῦτ’. ἐρευνᾶσθαι. οὐ γὰρ ἁπλῶς εἰ ξηραῖνον, ἀλλ’ εἰ μὴ
<span class="lb" data-page="10.212" data-line="17" id="l10.212.17"></span>καὶ σφόδρα θερμαῖνον, ἢ ψῦχον ἐπισκέπτεσθαι χρή. φεύξῃ
<span class="pb" data-page="10.213" id="p10.213"></span>
<span class="lb" data-page="10.213" data-line="1" id="l10.213.1"></span>τοιγαροῦν ὑοσκύαμον καὶ μανδραγόραν καὶ κώνειον, ὡς πέρα
<span class="lb" data-page="10.213" data-line="2" id="l10.213.2"></span>τοῦ μετρίου ψύχοντα, καίτοι ξηραίνει γε εἰς τοσοῦτον, εἰς
<span class="lb" data-page="10.213" data-line="3" id="l10.213.3"></span>ὅσον ἕλκος ξηραίνεσθαι ὀφείλει. καὶ ῥητίνη καὶ πίττα καὶ
<span class="lb" data-page="10.213" data-line="4" id="l10.213.4"></span>ἄσφαλτος, εἰ καὶ ξηραίνει συμμέτρως, ἀλλὰ πέρα γε τοῦ
<span class="lb" data-page="10.213" data-line="5" id="l10.213.5"></span>προσήκοντός ἐστι θερμά· καὶ διὰ τοῦτο οὐκ ἄν τις αὐτοῖς
<span class="lb" data-page="10.213" data-line="6" id="l10.213.6"></span>χρήσαιτο μόνοις ἄνευ τοῦ τοῖς ἀτρέμα ψύχουσιν ἐπιμίξας, ἓν
<span class="lb" data-page="10.213" data-line="7" id="l10.213.7"></span>ἐξ ἁπάντων εὔκρατον ἀπεργάσασθαι φάρμακον. εἰ δὴ ταῦθ’
<span class="lb" data-page="10.213" data-line="8" id="l10.213.8"></span>οὕτως ἔχει, καθάπερ οὖν ἔχει προσεπιβλέπειν δεήσει καὶ τὴν
<span class="lb" data-page="10.213" data-line="9" id="l10.213.9"></span>τοῦ περιέχοντος ἡμᾶς ἀέρος κρᾶσιν· οἷον γὰρ φάρμακόν τι
<span class="lb" data-page="10.213" data-line="10" id="l10.213.10"></span>καὶ οὗτος ἔξωθεν προσπίπτων τοῖς σώμασιν, ἐπειδὰν ἀμέτρως
<span class="lb" data-page="10.213" data-line="11" id="l10.213.11"></span>ἔχῃ θερμότητος ἢ ψύξεως, ἐμποδὼν ἵσταται τῇ θεραπείᾳ.
<span class="lb" data-page="10.213" data-line="12" id="l10.213.12"></span>χρὴ τοίνυν ἀντιπεπονθέναι τὰ φάρμακα ταῖς ἀμετρίαις
<span class="lb" data-page="10.213" data-line="13" id="l10.213.13"></span>αὐτοῦ. καὶ διὰ τοῦτο καὶ Ἱπποκράτης ψυχροτέροις μὲν τῇ
<span class="lb" data-page="10.213" data-line="14" id="l10.213.14"></span>δυνάμει χρῆται κατὰ τὰς θερμὰς ὥρας, θερμοτέροις δὲ κατὰ
<span class="lb" data-page="10.213" data-line="15" id="l10.213.15"></span>τὰς ψυχράς. οἶσθα δὲ δήπου κᾀνταῦθα τῶν ἀναισθήτων
<span class="lb" data-page="10.213" data-line="16" id="l10.213.16"></span>τινὰ μεθοδικῶν ὁμολογήσαντα μὲν ἐπιβλέπειν ὅπως ἔχει
<span class="lb" data-page="10.213" data-line="17" id="l10.213.17"></span>θερμότητος ἢ ψύξεως ὁ περιέχων ἀὴρ τὸν κάμνοντα, μὴ μέντοι
<span class="lb" data-page="10.213" data-line="18" id="l10.213.18"></span>τὰς ὥρας τοῦ ἔτους ἐπισκέπτεσθαι συγχωροῦντα, ὥσπερ
<span class="pb" data-page="10.214" id="p10.214"></span>
<span class="lb" data-page="10.214" data-line="1" id="l10.214.1"></span>τῶν ὀνομάτων τῶν κατὰ τὰς ὥρας βλαπτόντων ἢ ὠφελούντων,
<span class="lb" data-page="10.214" data-line="2" id="l10.214.2"></span>ἀλλ’ οὐ τῆς κράσεως αὐτῶν, ἢ οὐ διὰ ταύτην ἀποβλεπόντων
<span class="lb" data-page="10.214" data-line="3" id="l10.214.3"></span>εἰς αὐτὰς τῶν παλαιῶν ἰατρῶν. ἀλλὰ γὰρ ὅτι μὲν
<span class="lb" data-page="10.214" data-line="4" id="l10.214.4"></span>ἀναγκαῖόν ἐστι τῷ μέλλοντι μεθόδῳ τινὶ θεραπεύσειν ἕλκος,
<span class="lb" data-page="10.214" data-line="5" id="l10.214.5"></span>ἐπί τε τὰ στοιχεῖα πρῶτα καὶ μάλιστα παραγίνεσθαι καὶ τὰς
<span class="lb" data-page="10.214" data-line="6" id="l10.214.6"></span>ὥρας τοῦ ἔτους καὶ τὰς κράσεις τῶν σωμάτων ὅλων τε καὶ
<span class="lb" data-page="10.214" data-line="7" id="l10.214.7"></span>κατὰ τὰ μόρια ἐπιβλέπειν ἱκανῶς οἶμαι δεδεῖχθαι. πάλιν δ’
<span class="lb" data-page="10.214" data-line="8" id="l10.214.8"></span>ἀναμνηστέον κᾀνταῦθα τὸ καὶ πρόσθεν εἰρημένον ἐπὶ τῆς
<span class="lb" data-page="10.214" data-line="9" id="l10.214.9"></span>κατὰ τὸ ξηρόν τε καὶ ὑγρὸν ἐνδείξεως· ὡς γὰρ ἐπ’ ἐκείνων
<span class="lb" data-page="10.214" data-line="10" id="l10.214.10"></span>ἡ μὲν ὑγροτέρα φύσις ὑγροτέρων ἐδεῖτο τῶν φαρμάκων, ἡ
<span class="lb" data-page="10.214" data-line="11" id="l10.214.11"></span>δὲ ξηροτέρα ξηροτέρων, οὕτως καὶ νῦν ἡ μὲν θερμοτέρα θερμοτέρων,
<span class="lb" data-page="10.214" data-line="12" id="l10.214.12"></span>ἡ δὲ ψυχροτέρα ψυχροτέρων δεήσεται, ἔμπαλιν δὴ
<span class="lb" data-page="10.214" data-line="13" id="l10.214.13"></span>τῆς ἐνδείξεως γιγνομένης ἀπὸ τῶν παρὰ φύσιν τε καὶ κατὰ
<span class="lb" data-page="10.214" data-line="14" id="l10.214.14"></span>φύσιν· τὰ μὲν γὰρ κατὰ φύσιν ὁμοίων ἑαυτοῖς ἐστὶν ἐστὶν ἐνδεικτικὰ,
<span class="lb" data-page="10.214" data-line="15" id="l10.214.15"></span>τὰ δὲ παρὰ φύσιν ἐναντίων, εἴ γε τὰ μὲν φυλάττεσθαι,
<span class="lb" data-page="10.214" data-line="16" id="l10.214.16"></span>τὰ δὲ διαφθείρεσθαι χρή.
</p>
          </article>

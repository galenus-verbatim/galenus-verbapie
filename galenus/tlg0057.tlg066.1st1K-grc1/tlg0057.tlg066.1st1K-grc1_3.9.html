<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:3.9">
<span class="pb page1" data-page="10.214" id="p10.214"></span>
<span class="milestone ed1page page1" data-n="4.68" data-unit="ed1page" id="ed1page.4.68"></span>
<span class="milestone ed2page page1" data-n="10.72" data-unit="ed2page" id="ed2page.10.72"></span>
            <p>
<span class="lb" data-page="10.214" data-line="17" id="l10.214.17"></span>Τὸ μὲν οὖν καὶ τὰς κράσεις τῶν σωμάτων
<span class="lb" data-page="10.214" data-line="18" id="l10.214.18"></span>καὶ τὰς ὥρας τοῦ ἔτους καὶ τὰς φύσεις τῶν μορίων ἐπιβλέπειν
<span class="pb" data-page="10.215" id="p10.215"></span>
<span class="lb" data-page="10.215" data-line="1" id="l10.215.1"></span>χρῆναι τὸν μέλλοντα καλῶς ἕλκος ἰάσασθαι δεδεῖχθαί
<span class="lb" data-page="10.215" data-line="2" id="l10.215.2"></span>μοι νομίζω σαφῶς· καὶ ὡς μὲν πρῶτος σκοπὸς τῆς ἰάσεως
<span class="lb" data-page="10.215" data-line="3" id="l10.215.3"></span>ἐκ τῆς διαθέσεως λαμβάνεται μόνης, ἐξευρεῖν δὲ οὐκ ἔτι ἐντεῦθεν
<span class="lb" data-page="10.215" data-line="4" id="l10.215.4"></span>ἐγχωρεῖ τὰ βοηθήματα, πρὶν ἐπί τε τὰ στοιχεῖα τῶν
<span class="lb" data-page="10.215" data-line="5" id="l10.215.5"></span>σωμάτων ἀναβῆναι καὶ τοῦ κάμνοντος ἐπισκέψασθαι τὴν κρᾶσιν,
<span class="lb" data-page="10.215" data-line="6" id="l10.215.6"></span>ὅλου τε τοῦ σώματος καὶ τοῦ πεπονθότος μέρους, εὐθὺς
<span class="lb" data-page="10.215" data-line="7" id="l10.215.7"></span>αὐτῷ καὶ τὴν τοῦ περιέχοντος κρᾶσιν συνεπισκεπτομένους·
<span class="lb" data-page="10.215" data-line="8" id="l10.215.8"></span>ἥτις ἐκτείνεται κᾀπὶ τὰς ἐπιδήμους καταστάσεις καὶ προσέτι
<span class="lb" data-page="10.215" data-line="9" id="l10.215.9"></span>τὰς χώρας. ὅτι δὲ πολλάκις ἐναντίαι ἐνδείξεις γίγνονταί κατὰ
<span class="lb" data-page="10.215" data-line="10" id="l10.215.10"></span>μίαν θεραπείαν, ὅπως τε χρὴ μεταχειρίζεσθαι τὰς τοιαύτας,
<span class="lb" data-page="10.215" data-line="11" id="l10.215.11"></span>εἰρήσεται μὲν ἐπιπλέον ἐν τοῖς ἐφεξῆς, εἴη δ’ ἂν οὐκ ἄπο, τρόπου
<span class="lb" data-page="10.215" data-line="12" id="l10.215.12"></span>καὶ νῦν ἐπὶ βραχὺ διελθεῖν ὑπὲρ αὐτῶν. οὐδὲν γὰρ οἶμαι
<span class="lb" data-page="10.215" data-line="13" id="l10.215.13"></span>θαυμαστὸν ὑγροτέραν <span class="milestone ed2page" data-n="10.73" data-unit="ed2page" id="ed2page.10.73"></span>μὲν ὑπάρχειν τὴν κρᾶσιν τοῦ
<span class="lb" data-page="10.215" data-line="14" id="l10.215.14"></span>κάμνοντος, αὐτὸ δὲ τὸ πεπονθὸς μόριον ξηρότερον, ἢ τοῦτο
<span class="lb" data-page="10.215" data-line="15" id="l10.215.15"></span>μὲν ὑγρότερον, ἅπασαν δὲ τὴν κρᾶσιν ξηροτέραν· ὡσαύτως
<span class="lb" data-page="10.215" data-line="16" id="l10.215.16"></span>δὲ καὶ κατὰ θερμότητα καὶ ψύξιν ὑπεναντίως ἔχειν τῇ κράσει
<span class="lb" data-page="10.215" data-line="17" id="l10.215.17"></span>τὸ μόριον πρὸς τὸ ὅλον. ὥσπερ οὖν εἰ τὸ πᾶν σῶμα τῆς μέσης
<span class="lb" data-page="10.215" data-line="18" id="l10.215.18"></span>ὑπῆρχε κράσεως, ἣν ἀρίστην ἐδείκνυμεν, οὐδὲν ἂν ἕνεκά
<span class="pb" data-page="10.216" id="p10.216"></span>
<span class="lb" data-page="10.216" data-line="1" id="l10.216.1"></span>γε τῆς τοῦ κάμνοντος φύσεως ἐνεωτερίζομεν ἐν τοῖς φαρμάκοις,
<span class="lb" data-page="10.216" data-line="2" id="l10.216.2"></span>οὕτως ἐπειδὰν ἤτοι ξηρότερον ἢ ὑγρότερον, ἢ ψυχρότερον
<span class="lb" data-page="10.216" data-line="3" id="l10.216.3"></span>ἢ θερμότερον ᾖ τοῦ δέοντος, ἐπιτείνειν εἰς τοσοῦτον
<span class="lb" data-page="10.216" data-line="4" id="l10.216.4"></span>χρὴ τὰς δυνάμεις τῶν φαρμάκων, εἰς ὅσον καὶ τὸ σῶμα φυσικῆς
<span class="lb" data-page="10.216" data-line="5" id="l10.216.5"></span>ἐπείληπται δυσκρασίας. οὐ γὰρ δὴ ἐπιλελήσμεθά γε,
<span class="lb" data-page="10.216" data-line="6" id="l10.216.6"></span>τίς μὲν ἡ φυσικὴ δυσκρασία, τίς δ’ ἡ παρὰ φύσιν. εἴρηται
<span class="lb" data-page="10.216" data-line="7" id="l10.216.7"></span>γὰρ ὑπὲρ αὐτῶν ἐν ἄλλοις καὶ μάλιστ’ ἐν τῷ περὶ τῆς ἀνωμάλου
<span class="lb" data-page="10.216" data-line="8" id="l10.216.8"></span>δυσκρασίας γράμματι. φέρε τοίνυν ὅλην τὴν κρᾶσιν
<span class="lb" data-page="10.216" data-line="9" id="l10.216.9"></span>τοῦ κάμνοντος σώματος ὑγροτέραν εἶναι καὶ διὰ τοῦτο δεῖσθαι
<span class="lb" data-page="10.216" data-line="10" id="l10.216.10"></span>τῶν ἧττον ξηραινόντων φαρμάκων, αὐτὸ δὲ τὸ πεπονθὸς
<span class="lb" data-page="10.216" data-line="11" id="l10.216.11"></span>μόριον τῶν φύσει ξηροτέρων ὑπάρχειν, οἷά περ ἐλέγομεν
<span class="lb" data-page="10.216" data-line="12" id="l10.216.12"></span>εἶναι τὰ ἧττον σαρκώδη. τοιαῦτα δ’ ἐστὶ τά τε κατὰ τοὺς
<span class="lb" data-page="10.216" data-line="13" id="l10.216.13"></span>δακτύλους καὶ τὰ ἄρθρα καὶ τὰ ὦτα καὶ τὴν ῥῖνα καὶ τοὺς
<span class="lb" data-page="10.216" data-line="14" id="l10.216.14"></span>ὀφθαλμοὺς καὶ τοὺς ὀδόντας, ἁπλῶς δ’ εἰπεῖν ἵνα χόνδροι
<span class="lb" data-page="10.216" data-line="15" id="l10.216.15"></span>πολλοὶ καὶ ὑμένες καὶ σύνδεσμοι καὶ ὀστᾶ καὶ νεῦρα, πιμελὴ
<span class="lb" data-page="10.216" data-line="16" id="l10.216.16"></span>δὲ καὶ σὰρξ ἢ οὐδ’ ὅλως, <span class="milestone ed1page" data-n="4.69" data-unit="ed1page" id="ed1page.4.69"></span>ἢ ἐλαχίστη, διάφορος δ’ ἐν
<span class="lb" data-page="10.216" data-line="17" id="l10.216.17"></span>τούτοις ἡ ἔνδειξις ἀπό τε τοῦ πεπονθότος μέρους ἐστὶ καὶ
<span class="lb" data-page="10.216" data-line="18" id="l10.216.18"></span>τῆς φύσεως τοῦ κάμνοντος. ὥστε εἰ μὲν ὅσῳ τοῦ κάμνοντος
<span class="pb" data-page="10.217" id="p10.217"></span>
<span class="lb" data-page="10.217" data-line="1" id="l10.217.1"></span>ἡ κρᾶσις ὑγροτέρα πέφυκε τοῦ συμμέτρου, τοσούτῳ καὶ τὸ
<span class="lb" data-page="10.217" data-line="2" id="l10.217.2"></span>μόριον εἴη ξηρότερον τοῦ συμμέτρου, μήτε προστιθέναι τι
<span class="lb" data-page="10.217" data-line="3" id="l10.217.3"></span>μήτ’ ἀφαιρεῖν τοῦ φαρμάκου, τοιοῦτον δὲ προσφέρειν, οἷον
<span class="lb" data-page="10.217" data-line="4" id="l10.217.4"></span>ἂν ἐπὶ τοῦ συμμέτρου τῇ κράσει σώματος ἐν συμμέτρῳ τῇ
<span class="lb" data-page="10.217" data-line="5" id="l10.217.5"></span>κράσει μορίῳ γεγονότος ἕλκους παρελάβομεν. εἰ δὲ πλέον εἴη
<span class="lb" data-page="10.217" data-line="6" id="l10.217.6"></span>τὸ μόριον τοῦ μετρίου ξηρότερον, ἢ ὅσῳ τοῦ σώματος ἡ
<span class="lb" data-page="10.217" data-line="7" id="l10.217.7"></span>κρᾶσις ὑγροτέρα, τοσοῦτον ἐπιτείνεσθαι χρὴ ξηρότητι τὸ
<span class="lb" data-page="10.217" data-line="8" id="l10.217.8"></span>φάρμακον, ὅσον ὑπερβάλλει τὸ μόριον τῆς ὅλης κράσεως.
<span class="lb" data-page="10.217" data-line="9" id="l10.217.9"></span>οἷον εἰ τέσσαρσι μὲν ἀριθμοῖς εἴη τὸ ἡλκωμένον μέρος ξηρότερον
<span class="lb" data-page="10.217" data-line="10" id="l10.217.10"></span>τοῦ συμμέτρου, τρισὶ δ’ ἀριθμοῖς ἡ φύσις τοῦ νοσοῦντος
<span class="lb" data-page="10.217" data-line="11" id="l10.217.11"></span>ὑγροτέρα τῆς εὐκράτου, πρόδηλον ὡς ἑνὶ τοῦ συμμέτρου
<span class="lb" data-page="10.217" data-line="12" id="l10.217.12"></span>μορίου τὸ νῦν ἡλκωμένων ἔσται, ξηροτέρου δεόμενον φαρμάκου.
<span class="lb" data-page="10.217" data-line="13" id="l10.217.13"></span>ὅτι δὲ ἅπαντα ταῦτα στοχασμῷ λαμβάνεται καὶ ὅτι
<span class="lb" data-page="10.217" data-line="14" id="l10.217.14"></span>κάλλιστα δυνατός ἐστι στοχάζεσθαι ὁ γεγυμνασμένος ἐν τοῖς.
<span class="lb" data-page="10.217" data-line="15" id="l10.217.15"></span>περὶ τούτων λογισμοῖς ἄντικρυς δῆλον. ἐπὶ μὲν δὴ τῶν τοιούτων
<span class="lb" data-page="10.217" data-line="16" id="l10.217.16"></span>ἁπάντων ἐναντίαι πολλάκις ἐνδείξεις καθ’ ἕνα γίνονται
<span class="lb" data-page="10.217" data-line="17" id="l10.217.17"></span>χρόνον· οὐδὲν γὰρ ἔτι δέομαι λέγειν ὑπὲρ τῶν κατὰ θερμόν
<span class="pb" data-page="10.218" id="p10.218"></span>
<span class="lb" data-page="10.218" data-line="1" id="l10.218.1"></span>τε καὶ ψυχρὸν ἐνδείξεων ἀνάλογον τοῖς εἰρημένοις νοεῖσθαι
<span class="lb" data-page="10.218" data-line="2" id="l10.218.2"></span>δυναμένων· ἐφ’ ἑτέρων δὲ καὶ τοῖς χρόνοις ἐφ’ οἷς εὐθὺς αἱ
<span class="lb" data-page="10.218" data-line="3" id="l10.218.3"></span>ἐνδείξεις τέμνονται, καὶ χρὴ τὴν μὲν ἡσυχάσαι κατά γε τὴν
<span class="lb" data-page="10.218" data-line="4" id="l10.218.4"></span>ἀρχὴν τῆς θεραπείας, ἐνεργῆσαι δὲ ἑτέραν· οἷον ὅταν ἕλκος
<span class="lb" data-page="10.218" data-line="5" id="l10.218.5"></span>ᾖ κοῖλόν τε ἅμα καὶ ἱκανῶς ῥυπαρόν· αἱ μὲν γὰρ διαθέσεις
<span class="lb" data-page="10.218" data-line="6" id="l10.218.6"></span>αἱ παρὰ φύσιν ἐν τούτοις τρεῖς εἰσιν, ἕλκος καὶ κοιλότης
<span class="lb" data-page="10.218" data-line="7" id="l10.218.7"></span>καὶ ῥύπος. ἡ δὲ τῆς ἰάσεως τάξις ἀπὸ τῆς ἀναιρέσεως τοῦ
<span class="lb" data-page="10.218" data-line="8" id="l10.218.8"></span>ῥύπου τὴν ἀρχὴν ἔχει, τῷ μήτε κολληθῆναί τι, μήτε σαρκωθῆναι
<span class="lb" data-page="10.218" data-line="9" id="l10.218.9"></span>δύνασθαι, πρὶν καθαρὸν γενέσθαι. δευτέραν δὲ χώραν
<span class="lb" data-page="10.218" data-line="10" id="l10.218.10"></span>ἡ τῆς κοιλότητος ἴασις ἕξει· εἰ γὰρ ἤτοι κολλήσαιμεν, ἢ ἐπουλώσαιμεν,
<span class="lb" data-page="10.218" data-line="11" id="l10.218.11"></span>ἢ καθόλου φάναι θεραπεύσαιμεν τὸ ἕλκος, οὐκέτι
<span class="lb" data-page="10.218" data-line="12" id="l10.218.12"></span>ἐγχωρεῖ πληρῶσαι τὴν κοιλότητα. φέρε τοίνυν μὴ μόνον
<span class="lb" data-page="10.218" data-line="13" id="l10.218.13"></span>ταῦτ’ εἶναι τὰ τρία περὶ τὸ μέρος, ἀλλὰ καὶ φλεγμονὴν, ἢ
<span class="lb" data-page="10.218" data-line="14" id="l10.218.14"></span>ἐρυσίπελας, ἢ γάγγραναν, <span class="milestone ed2page" data-n="10.74" data-unit="ed2page" id="ed2page.10.74"></span>ἤ τινα δυσκρασίαν ἁπλῆν
<span class="lb" data-page="10.218" data-line="15" id="l10.218.15"></span>ἢ σύνθετον, ἆρ’ οὐκ ἐνταῦθα πρόδηλον ὡς εἰ μή τις πρότερον
<span class="lb" data-page="10.218" data-line="16" id="l10.218.16"></span>ἐκείνην ἰάσαιτο, πληρῶσαι σαρκὶ τὸ κοῖλον ἕλκος οὐκ
<span class="lb" data-page="10.218" data-line="17" id="l10.218.17"></span>ἐγχωρεῖ; λέλεκται γὰρ καὶ πρόσθεν ὡς ἡ τῆς σαρκὸς γένεσις ἐκ
<span class="lb" data-page="10.218" data-line="18" id="l10.218.18"></span>τῆς ὑποκειμένης ἄρχεται τῆς ὑγιοῦς· ἐκ φλεγμαινούσης δὲ καὶ
<span class="pb" data-page="10.219" id="p10.219"></span>
<span class="lb" data-page="10.219" data-line="1" id="l10.219.1"></span>δυσκράτου καὶ ἁπλῶς εἰπεῖν νοσούσης, οὐκ ἐγχωρεῖ γεννηθῆναι
<span class="lb" data-page="10.219" data-line="2" id="l10.219.2"></span>νέαν σάρκα. σκοπὸς οὖν ἐν ἁπάσαις ταῖς τοιαύταις ἐπιπλοκαῖς
<span class="lb" data-page="10.219" data-line="3" id="l10.219.3"></span>ἔστω σοι τριττός. εἷς μὲν ὡς ὁ ἐξ αἰτίων τοῦ μέλλοντος
<span class="lb" data-page="10.219" data-line="4" id="l10.219.4"></span>ἔσεσθαι λαμβανόμενος· ὁ δὲ ἕτερος ὡς ὅ τὸν ὧν οὐκ ἄνευ
<span class="lb" data-page="10.219" data-line="5" id="l10.219.5"></span>λόγον ἔχων· ὁ δὲ τρίτος ὡς ὁ τῶν ἐπειγόντων τε καὶ κατεπειγόντων
<span class="lb" data-page="10.219" data-line="6" id="l10.219.6"></span>ὀνομαζόμενος. ἡ μὲν γὰρ εὐκρασία τῆς ὑποκειμένης
<span class="lb" data-page="10.219" data-line="7" id="l10.219.7"></span>σαρκὸς αἰτίας λόγον ἔχει, συμφύουσά τε τὸ ἡλκωμένον
<span class="lb" data-page="10.219" data-line="8" id="l10.219.8"></span>αὐτῇ καὶ ἀναπληροῦσα τὸ κοῖλον. ἡ δὲ καθαρότης· τοῦ
<span class="lb" data-page="10.219" data-line="9" id="l10.219.9"></span>ἕλκους τὸν ὧν οὐκ ἄνευ λόγον· καὶ ταύτην ὁ ῥύπος διακόπτων
<span class="lb" data-page="10.219" data-line="10" id="l10.219.10"></span>κωλύει τὴν θεραπείαν. ἔχει δὲ καὶ αὐτὸ τὸ ἕλκος
<span class="lb" data-page="10.219" data-line="11" id="l10.219.11"></span>ὡς πρὸς τὴν κοιλότητα τὸν ὧν οὐκ ἄνευ λόγον. εἰ γὰρ εἰς
<span class="lb" data-page="10.219" data-line="12" id="l10.219.12"></span>οὐλὴν ἀχθείη τὸ ἕλκος, οὐκέθ’ οἷόν τε σαρκῶσαι τὴν κοιλότητα.
<span class="lb" data-page="10.219" data-line="13" id="l10.219.13"></span>πρὸς ταῦτ’ οὖν ἀποβλέπων ἐξευρήσεις τὴν τάξιν τῆς
<span class="lb" data-page="10.219" data-line="14" id="l10.219.14"></span>ἰάσεως· οἷον ἡ φλεγμονὴ καὶ κοιλότης καὶ ἕλκος καὶ ῥύπος
<span class="lb" data-page="10.219" data-line="15" id="l10.219.15"></span>ἅμα κατὰ ταὐτὸν ὑπάρχει μόριον· ὅτι χρὴ πρῶτον μὲν τὴν
<span class="lb" data-page="10.219" data-line="16" id="l10.219.16"></span>φλεγμονὴν, δεύτερον δὲ τὸν ῥύπον, τρίτον δὲ ἰάσασθαι τὴν
<span class="lb" data-page="10.219" data-line="17" id="l10.219.17"></span>κοιλότητα, καὶ τέταρτον τὸ ἕλκος. ἐν μὲν δὴ τοῖς εἰρημένοις
<span class="lb" data-page="10.219" data-line="18" id="l10.219.18"></span>ἥ τε τάξις καὶ ἡ τῶν σκοπῶν εὕρεσις ἐντεῦθεν. ὁ δὲ τοῦ
<span class="pb" data-page="10.220" id="p10.220"></span>
<span class="lb" data-page="10.220" data-line="1" id="l10.220.1"></span>κατεπείγοντος σκοπὸς ἐν τούτοις μὲν οὐκ ἔστιν, ἐν ἄλλοις δ’
<span class="lb" data-page="10.220" data-line="2" id="l10.220.2"></span>ἐστίν· ἀφ’ ἧς γὰρ κινδυνεύει πρώτης καὶ μάλιστα διαθέσεως
<span class="lb" data-page="10.220" data-line="3" id="l10.220.3"></span>ὁ ἄνθρωπος, ἐκείνην πρῶτον ἰατέον. ἐνίοτε δὲ οὐ πρώτην
<span class="lb" data-page="10.220" data-line="4" id="l10.220.4"></span>μόνον, ἀλλὰ καὶ μόνην αὐτὴν· οἷον εἰ νυγείσης κεφαλῆς
<span class="lb" data-page="10.220" data-line="5" id="l10.220.5"></span>μυὸς ἀκολουθήσειε σπασμὸς, εἶτα πρὸς μηδενὸς τῶν οἰκείων
<span class="lb" data-page="10.220" data-line="6" id="l10.220.6"></span>ἰαμάτων καθίσταιτο· διατεμὼν γὰρ ὅλον τὸν μῦν ἐγκάρσιον,
<span class="lb" data-page="10.220" data-line="7" id="l10.220.7"></span>ἰάσῃ μὲν τὸν σπασμὸν, ἀλλὰ πηρώσεις τινὰ τῶν τοῦ μορίου
<span class="lb" data-page="10.220" data-line="8" id="l10.220.8"></span>κινήσεων. οὕτω δὲ καὶ φλεβὸς ἢ ἀρτηρίας αἱμοῤῥαγούσης ἀμέτρως
<span class="lb" data-page="10.220" data-line="9" id="l10.220.9"></span>ὁ διατεμὼν ὅλον ἐγκάρσιον τὸ ἀγγεῖον οὐκέτι μὲν
<span class="lb" data-page="10.220" data-line="10" id="l10.220.10"></span>ἰάσασθαι δύναται τὸ ἕλκος αὐτοῦ· τὸν δ’ ἐκ τῆς αἱμοῤῥαγίας
<span class="lb" data-page="10.220" data-line="11" id="l10.220.11"></span>κίνδυνον ἐπέσχεν. ἀλλὰ καὶ νεῦρον νυγὲν ἀναγκαζόμεθα
<span class="lb" data-page="10.220" data-line="12" id="l10.220.12"></span>πολλάκις ἐγκάρσιον διακόπτειν, ὅταν ἤτοι σπασμοὺς,
<span class="lb" data-page="10.220" data-line="13" id="l10.220.13"></span>ἢ παραφροσύνας, ἢ ἀμφότερα μεγάλα καὶ δυσίατα βλέπωμεν
<span class="lb" data-page="10.220" data-line="14" id="l10.220.14"></span>ἑπόμενα τῇ τρώσει. κατὰ δὲ τὸν αὐτὸν τρόπον ἐξάρθρημα
<span class="lb" data-page="10.220" data-line="15" id="l10.220.15"></span>μεθ’ ἕλκους ἐπειδὰν γένηται κατά τι τῶν μειζόνων ἄρθρων,
<span class="lb" data-page="10.220" data-line="16" id="l10.220.16"></span>τὸ μὲν ἕλκος ἰώμεθα, τὸ δὲ ἐξάρθρημα καταλείπομεν ἀνίατον·
<span class="lb" data-page="10.220" data-line="17" id="l10.220.17"></span>ὅτι καὶ τοῦτ’ ἐγχειρούντων ἰάσασθαι, σπασμοὶ τοὐπίπαν
<span class="pb" data-page="10.221" id="p10.221"></span>
<span class="lb" data-page="10.221" data-line="1" id="l10.221.1"></span>ἕπονται. τρίτος οὖν οὗτος σκοπός ἐστιν ὁ πρὸς τὸ
<span class="lb" data-page="10.221" data-line="2" id="l10.221.2"></span>κατεπεῖγον γιγνόμενος, ἕτερος ἐκείνων τῶν δύο τῶν ὀλίγον
<span class="lb" data-page="10.221" data-line="3" id="l10.221.3"></span>ἔμπροσθεν εἰρημένων. οὐ γὰρ ταὐτόν ἐστιν ἢ ὡς αἴτιόν τι
<span class="lb" data-page="10.221" data-line="4" id="l10.221.4"></span>σκοπεῖν, ἢ ὡς τὸν ὧν οὐκ ἄνευ λόγον ἔχον, ἢ ὡς κατεπεῖγον.
<span class="lb" data-page="10.221" data-line="5" id="l10.221.5"></span>ἀλλὰ καὶ ὡς τὸ κατεπεῖγον ἐνίοτε τοιοῦτόν ἐστιν, ὡς ἀνίατον
<span class="lb" data-page="10.221" data-line="6" id="l10.221.6"></span>ἀναγκάζειν ἑτέραν ἀπολιπέσθαι διάθεσιν, εἴρηται, καὶ
<span class="lb" data-page="10.221" data-line="7" id="l10.221.7"></span>ὡς ἡ διάθεσις αὕτη πολλάκις ὑφ’ ἡμῶν αὐτῶν γίνεται, τοῦτο
<span class="lb" data-page="10.221" data-line="8" id="l10.221.8"></span>μὲν ἐπὶ τῶν νενυγμένων νεύρων, ἢ τενόντων, ἢ αἱμοῤῥαγούντων
<span class="lb" data-page="10.221" data-line="9" id="l10.221.9"></span>ἀγγείων, τοῦτο δὲ ἐπὶ τῶν κατὰ τὰς κεφαλὰς
<span class="lb" data-page="10.221" data-line="10" id="l10.221.10"></span>τετρωμένων μυῶν· ἐπὶ μὲν γὰρ ἐξαρθρήματος ἅμα καὶ
<span class="lb" data-page="10.221" data-line="11" id="l10.221.11"></span>ἕλκους οὐκ αὐτὸ ποιοῦμεν, ἀλλὰ μόνον οὐκ ἰώμεθα τὸ
<span class="lb" data-page="10.221" data-line="12" id="l10.221.12"></span>γενόμενον. εἰρήσεται δὲ κᾀν τοῖς ἑξῆς ἔτι περὶ τούτων
<span class="lb" data-page="10.221" data-line="13" id="l10.221.13"></span>ἐπιμελέστερον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.1">
<span class="pb page1" data-page="10.232" id="p10.232"></span>
<span class="milestone ed1page page1" data-n="4.71" data-unit="ed1page" id="ed1page.4.71"></span>
<span class="milestone ed2page page1" data-n="10.78" data-unit="ed2page" id="ed2page.10.78"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Δ.
</h2>
            <p>
<span class="lb" data-page="10.232" data-line="1" id="l10.232.1"></span>Ἕν τι γένος ἦν νόσου καὶ ἡ τῆς συνεχείας,
<span class="lb" data-page="10.232" data-line="2" id="l10.232.2"></span>λύσις, ἐν ἅπασι μὲν τοῦ ζώου τοῖς μέρεσι γινομένη, προσαγορευομένη
<span class="lb" data-page="10.232" data-line="3" id="l10.232.3"></span>δ’ οὐχ ὡσαύτως ἐν ἅπασιν. ἕλκος μὲν γὰρ ἐν
<span class="lb" data-page="10.232" data-line="4" id="l10.232.4"></span>σαρκώδει μορίῳ, κάταγμα δ’ ἐν ὀστῷ, σπάσμα δ’ ἐν νεύρῳ
<span class="lb" data-page="10.232" data-line="5" id="l10.232.5"></span>καλεῖται. τούτου δὲ τοῦ γένους ἐστὶ καὶ τὸ ἀπόσπασμα καὶ
<span class="lb" data-page="10.232" data-line="6" id="l10.232.6"></span>τὸ ῥῆγμα καὶ τὸ θλάσμα, τὸ μὲν ἐν συνδέσμῳ γινόμενον, τὰ
<span class="lb" data-page="10.232" data-line="7" id="l10.232.7"></span>δ’ ἐν ἀγγείοις τε καὶ μυσὶν ἐκ βιαίας πληγῆς ἢ καταπτώσεως
<span class="lb" data-page="10.232" data-line="8" id="l10.232.8"></span>ἤ τινος ἑτέρας ἰσχυρᾶς κινήσεως. ἡ δ’ ἐκχύμωσις ὡς τὰ πολλὰ
<span class="lb" data-page="10.232" data-line="9" id="l10.232.9"></span>μὲν ἅμα τῷ θλασθῆναί τε καὶ ῥαγῆναι γίνεται, συμπίπτει δέ
<span class="pb" data-page="10.233" id="p10.233"></span>
<span class="lb" data-page="10.233" data-line="1" id="l10.233.1"></span>ποτε καὶ κατὰ ἀναστόμωσιν ἀγγείων καὶ τὴν καλουμένην ὑπό
<span class="lb" data-page="10.233" data-line="2" id="l10.233.2"></span>τινων διαπήδησιν, ἕτερόν τι γένος συνεχείας λύσεως ὑπάρχουσαν
<span class="lb" data-page="10.233" data-line="3" id="l10.233.3"></span>τηνικαῦτα. καὶ μὴν καὶ κατὰ ἀνάβρωσιν ἐνίοτε διαφθείρεται
<span class="lb" data-page="10.233" data-line="4" id="l10.233.4"></span>τὸ συνεχὲς ἐν τοῖς τοῦ ζώου μέρεσιν· ἀλλ’ ἤδη μικτὴ
<span class="lb" data-page="10.233" data-line="5" id="l10.233.5"></span>διάθεσις τοῦτο· συνεφάπτεται γὰρ ἑτέρου γένους νοσήματος,
<span class="lb" data-page="10.233" data-line="6" id="l10.233.6"></span>ὑπὸ τὸ ποσὸν τῶν μορίων πεπτωκότος· ὥσπερ ἐπὶ τῶν κοίλων
<span class="lb" data-page="10.233" data-line="7" id="l10.233.7"></span>ἑλκῶν ἔμπροσθεν ἐδείκνυμεν. ἔστι γὰρ οὖν καὶ αὐτῶν
<span class="lb" data-page="10.233" data-line="8" id="l10.233.8"></span>τούτων ἡ γένεσις διττὴ, ποτὲ μὲν ἐκ περιαιρέσεως ἀποτελουμένη,
<span class="lb" data-page="10.233" data-line="9" id="l10.233.9"></span>ποτὲ δὲ ἐξ ἀναβρώσεως· ἀλλ’ ἡ μὲν περιαίρεσις ὅπως
<span class="lb" data-page="10.233" data-line="10" id="l10.233.10"></span>γίνεται πρόδηλον· ἡ δὲ ἀνάβρωσις εἰ μὲν ἔνδοθεν ἐξ αὐτοῦ
<span class="lb" data-page="10.233" data-line="11" id="l10.233.11"></span>τοῦ ζώου τὴν γένεσιν ἔχει, χυμῶν ἐστι μοχθηρῶν ἔγγονος·
<span class="lb" data-page="10.233" data-line="12" id="l10.233.12"></span>εἰ δὲ ἔξωθεν, ἐπὶ φαρμάκοις ἢ πυρὶ συνίσταται. καὶ <span class="milestone ed2page" data-n="10.80" data-unit="ed2page" id="ed2page.10.80"></span>δὴ
<span class="lb" data-page="10.233" data-line="13" id="l10.233.13"></span>καὶ προσέχειν χρὴ τὸν νοῦν, ὥσπερ καὶ πρόσθεν ἐλέγετο, καὶ
<span class="lb" data-page="10.233" data-line="14" id="l10.233.14"></span>διορίζεσθαι τὰς ἁπλᾶς διαθέσεις τῶν ἐπιπεπλεγμένων· ἁπλῆν
<span class="lb" data-page="10.233" data-line="15" id="l10.233.15"></span>μὲν γὰρ ἐφ’ ἁπλῷ νοσήματι καὶ τὴν θεραπείαν, οὐχ ἁπλῆν
<span class="lb" data-page="10.233" data-line="16" id="l10.233.16"></span>δὲ ἐπὶ συνθέτῳ ποιεῖσθαι προσῆκον. ἥτις μὲν οὖν ἐστι μέθοδος
<span class="lb" data-page="10.233" data-line="17" id="l10.233.17"></span>ἐπὶ ταῖς τῶν συνθέτων ἰάσεσιν ἔμπροσθεν εἴρηται. χρὴ
<span class="lb" data-page="10.233" data-line="18" id="l10.233.18"></span>δ’ οὐ τὸ καθόλου μόνον αὐτῆς ἐκμαθεῖν, ἀλλὰ κᾀν τοῖς
<span class="pb" data-page="10.234" id="p10.234"></span>
<span class="lb" data-page="10.234" data-line="1" id="l10.234.1"></span>κατὰ μέρος γεγυμνάσθαι. καὶ γὰρ οὖν κᾀν τούτοις ἑτέρων
<span class="lb" data-page="10.234" data-line="2" id="l10.234.2"></span>ἐστὶ χρεία μεθόδων πολλῶν ὡς ἄν εἴποι τις μερικῶν· ἐφ’
<span class="lb" data-page="10.234" data-line="3" id="l10.234.3"></span>ἑκάστου γὰρ εἴδους νοσήματος ἴδιον εἶδός ἐστι μεθόδου. πάλιν
<span class="lb" data-page="10.234" data-line="4" id="l10.234.4"></span>οὖν ὅσον ὑπόλοιπόν ἐστι τῆς τῶν ἑλκῶν ἰάσεως, ἐν τῷδε
<span class="lb" data-page="10.234" data-line="5" id="l10.234.5"></span>τῷ γράμματι λεγέσθω τὴν ἀρχὴν ἡμῖν ἐνθένδε ποιησαμένοις.
<span class="lb" data-page="10.234" data-line="6" id="l10.234.6"></span>ἕλκος ἅπαν ἤτοι μόνον ἐστὶν αὐτὸ καθ’ ἑαυτὸ, μήτε συνεισβαλούσης
<span class="lb" data-page="10.234" data-line="7" id="l10.234.7"></span>αὐτῷ διαθέσεως ἑτέρας μήτε προηγησαμένης μήτε
<span class="lb" data-page="10.234" data-line="8" id="l10.234.8"></span>ἀκολουθησάσης, ἢ μετά τινος ἑτέρας ἤτοι μιᾶς ἢ καὶ πλειόνων
<span class="lb" data-page="10.234" data-line="9" id="l10.234.9"></span>συνίσταται. καὶ τούτων τῶν διαθέσεων ἔνιαι μὲν οὐ μόνον
<span class="lb" data-page="10.234" data-line="10" id="l10.234.10"></span>εὐθὺς ἐξ ἀρχῆς ἐποιήσαντο ἕλκος, ἀλλὰ καὶ νῦν ἔτι καὶ μεῖζον
<span class="lb" data-page="10.234" data-line="11" id="l10.234.11"></span>ἐργάζονται· τινὲς δὲ τὸν ὧν οὐκ ἄνευ λόγον ἔχουσιν ὡς
<span class="lb" data-page="10.234" data-line="12" id="l10.234.12"></span>πρὸς τὴν ἴασιν· ἀλλὰ περὶ μὲν τούτων εἴρηται πρόσθεν, ὑπὲρ
<span class="lb" data-page="10.234" data-line="13" id="l10.234.13"></span>δὲ τῶν μεῖζον ἐργαζομένων τὸ ἕλκος ἐν τῷδε λεχθήσεται.
<span class="lb" data-page="10.234" data-line="14" id="l10.234.14"></span>διττὸς μὲν οὖν ὁ ἐπ’ αὐτῶν σκοπὸς, ἢ ἐκκόψαι τελείως ἐκ
<span class="lb" data-page="10.234" data-line="15" id="l10.234.15"></span>τοῦ σώματος τὰς τοιαύτας διαθέσεις, ἢ νικῆσαι τὴν ἀπ’
<span class="lb" data-page="10.234" data-line="16" id="l10.234.16"></span>αὐτῶν βλάβην. ἀλλὰ τοῦτο μὲν ἐπειδὰν σμικρὰ παντελῶς ἡ
<span class="lb" data-page="10.234" data-line="17" id="l10.234.17"></span>διάθεσις ὑπάρχῃ, δυνατὸν ἐργάσασθαι· μεγάλης δ’ οὔσης. τὸ
<span class="lb" data-page="10.234" data-line="18" id="l10.234.18"></span>ἕλκος εἰς οὐλὴν ἀγαγεῖν οὐκ ἐνδέχεται, πρὶν ἐκείνην ἰάσασθαι.
<span class="pb" data-page="10.235" id="p10.235"></span>
<span class="lb" data-page="10.235" data-line="1" id="l10.235.1"></span>τίνες οὖν αἱ τοιαῦται διαθέσεις καὶ πόσαι σκεπτέον
<span class="lb" data-page="10.235" data-line="2" id="l10.235.2"></span>ἡμῖν ἀκριβῶς ἐνθένδε ποθὲν ἀρξαμένοις ὅθεν κᾀν τοῖς
<span class="lb" data-page="10.235" data-line="3" id="l10.235.3"></span>ἔμπροσθεν ἠρξάμεθα. πᾶν ἕλκος, εἴτε μετὰ κοιλότητος εἴτε
<span class="lb" data-page="10.235" data-line="4" id="l10.235.4"></span>καὶ μόνον ὑπάρχει, τῆς θ’ ὑποκειμένης σαρκὸς δεῖται κατὰ
<span class="lb" data-page="10.235" data-line="5" id="l10.235.5"></span>φύσιν ἐχούσης καὶ μηδενὸς μεταξὺ παρεμπίπτοντος εἰς τὰ
<span class="lb" data-page="10.235" data-line="6" id="l10.235.6"></span>κολληθησόμενα χείλη, καθάπερ πολλάκις γίνεται, τρίχα καὶ
<span class="lb" data-page="10.235" data-line="7" id="l10.235.7"></span>ψάμμον καὶ ῥύπον, ἔλαιόν τε καί τι τοιοῦτον ἕτερον ἐμποδίσαι
<span class="lb" data-page="10.235" data-line="8" id="l10.235.8"></span>τὴν κόλλησιν, ἀλλὰ ταῦτα μὲν οἷον συμπτώματά τινα
<span class="lb" data-page="10.235" data-line="9" id="l10.235.9"></span>τῶν ἑλκῶν ἐστι, κωλῦσαι μὲν ὁπότε παρείη τὴν ἴασιν δυνάμενα,
<span class="lb" data-page="10.235" data-line="10" id="l10.235.10"></span>ποιῆσαι δ’ , εἰ μὴ παρείη, μὴ δυνάμενα. τῆς δ’ ὑποκειμένης
<span class="lb" data-page="10.235" data-line="11" id="l10.235.11"></span>σαρκὸς ἡ διάθεσις αἰτίας λόγον ἔχει πρὸς τὸ γινόμενον·
<span class="lb" data-page="10.235" data-line="12" id="l10.235.12"></span>ἐξ αὐτῆς γὰρ καὶ διὰ αὐτὴν ἥ τε κόλλησις τῶν διεστώτων
<span class="lb" data-page="10.235" data-line="13" id="l10.235.13"></span>καὶ ἡ σάρκωσις τῶν κοίλων γίνεται. χρὴ τοίνυν
<span class="lb" data-page="10.235" data-line="14" id="l10.235.14"></span>ταύτην ἀκριβῶς κατὰ φύσιν ἔχειν, ἵν’ ἑκάτερον ἐκείνων ἀμέμπτως
<span class="lb" data-page="10.235" data-line="15" id="l10.235.15"></span>ἐπιτελῆται· τὸ καλῶς δ’ ἔχειν αὐτὴν κατὰ τὴν οἰκείαν
<span class="lb" data-page="10.235" data-line="16" id="l10.235.16"></span>ὑπάρχει κρᾶσιν; ὥσπερ καὶ τοῖς ἄλλοις ἅπασιν. εὔκρατον
<span class="lb" data-page="10.235" data-line="17" id="l10.235.17"></span>μὲν οὖν ἀκριβῶς εἶναι προσήκει τὴν ὑποκειμένην σάρκα πρὸς
<span class="lb" data-page="10.235" data-line="18" id="l10.235.18"></span>κόλλησίν τε καὶ σάρκωσιν ἑλκῶν. ἆρ’ οὖν ἀρκεῖ τοῦτο μόνον,
<span class="pb" data-page="10.236" id="p10.236"></span>
<span class="lb" data-page="10.236" data-line="1" id="l10.236.1"></span>ἢ καὶ τὸ ἐπιῤῥέον αἷμα χρηστὸν καὶ σύμμετρον εἶναι χρή;
<span class="lb" data-page="10.236" data-line="2" id="l10.236.2"></span>ἐμοὶ μὲν καὶ τοῦτο παντὸς μᾶλλον ἀληθὲς εἶναι δοκεῖ· τό τε
<span class="lb" data-page="10.236" data-line="3" id="l10.236.3"></span>γὰρ διεφθαρμένον αἷμα τοσοῦτον ἀποδεῖ πρὸς κόλλησιν ἢ
<span class="lb" data-page="10.236" data-line="4" id="l10.236.4"></span>γένεσιν σαρκὸς ἐπιτήδειον ὑπάρχειν, ὥστ’ αὐτὸ πολλάκις
<span class="lb" data-page="10.236" data-line="5" id="l10.236.5"></span>ἀναβιβρώσκειν καὶ ἑλκοῦν τὸ σῶμα· τό τε πολὺ πλάδον ἐν
<span class="lb" data-page="10.236" data-line="6" id="l10.236.6"></span>τοῖς <span class="milestone ed1page" data-n="4.72" data-unit="ed1page" id="ed1page.4.72"></span>ἡλκωμένοις περιττὸν ἐργαζόμενον ἐμποδὼν ἴσταται
<span class="lb" data-page="10.236" data-line="7" id="l10.236.7"></span>ταῖς ἰάσεσιν, ὥς που καὶ πρόσθεν ἐδείκνυτο. καὶ τρεῖς οὗτοι
<span class="lb" data-page="10.236" data-line="8" id="l10.236.8"></span>τρόποι τῶν δυσιάτων ἑλκῶν ἐοίκασιν ὑπάρχειν· ὅ τ’ ἐκ τῆς
<span class="lb" data-page="10.236" data-line="9" id="l10.236.9"></span>δυσκρασίας τῆς ὑποκειμένης σαρκὸς καὶ ὁ ἐκ τῆς μοχθηρίας
<span class="lb" data-page="10.236" data-line="10" id="l10.236.10"></span>τοῦ τ’ ἐπιῤῥέοντος αἵματος, καὶ τρίτος ὁ ἐκ τῆς ποσότητος. ἢ
<span class="lb" data-page="10.236" data-line="11" id="l10.236.11"></span>οὐχ ὧδε χρὴ τὴν διαίρεσιν, ἀλλ’ ὡδὶ ποιήσασθαι μᾶλλον; ὡς
<span class="lb" data-page="10.236" data-line="12" id="l10.236.12"></span>τῶν δυσιάτων ἑλκῶν τὰ μὲν διὰ τὴν δυσκρασίαν τῆς ἡλκωμένης
<span class="lb" data-page="10.236" data-line="13" id="l10.236.13"></span>σαρκὸς, τὰ δὲ διὰ τὸν ἐπιῤῥέοντα χυμὸν γίνεται τοιαῦτα
<span class="lb" data-page="10.236" data-line="14" id="l10.236.14"></span>καὶ ὡς τῆς μὲν δυσκρασίας δύο ἔστωσαν διαφοραὶ,
<span class="lb" data-page="10.236" data-line="15" id="l10.236.15"></span>ποτὲ μὲν ταῖς ποιότησι μόναις <span class="milestone ed2page" data-n="10.81" data-unit="ed2page" id="ed2page.10.81"></span>οὐ κατὰ φύσιν ἐχούσης
<span class="lb" data-page="10.236" data-line="16" id="l10.236.16"></span>τῆς ὑποκειμένης σαρκὸς, ἐνίοτε δὲ καὶ μετ’ ὄγκου τινὸς ἐπικτήτου.
<span class="lb" data-page="10.236" data-line="17" id="l10.236.17"></span>τῆς δ’ ἐπιῤῥοῆς ἕτεραι δύο, τό τε ποσὸν καὶ τὸ
<span class="lb" data-page="10.236" data-line="18" id="l10.236.18"></span>ποιὸν τῶν ἐπιῤῥεόντων χυμῶν· ἐνίοτε δὲ καὶ μίγνυσθαι συμβέβηκέ
<span class="pb" data-page="10.237" id="p10.237"></span>
<span class="lb" data-page="10.237" data-line="1" id="l10.237.1"></span>τινας τῶν εἰρημένων διαθέσεων, ἢ καὶ πάσας ἅμα.
<span class="lb" data-page="10.237" data-line="2" id="l10.237.2"></span>χρὴ δ’ οὐ πασῶν δήπουθεν ἅμα λέγεσθαι τὴν μέθοδον τῆς
<span class="lb" data-page="10.237" data-line="3" id="l10.237.3"></span>ἰάσεως, ἀλλ’ ἑκάστης ἰδίᾳ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.2">
<span class="pb page1" data-page="10.237" id="p10.237"></span>
<span class="milestone ed1page page1" data-n="4.72" data-unit="ed1page" id="ed1page.4.72"></span>
<span class="milestone ed2page page1" data-n="10.81" data-unit="ed2page" id="ed2page.10.81"></span>
            <p>
<span class="lb" data-page="10.237" data-line="4" id="l10.237.4"></span>Τῆς μὲν οὖν σαρκὸς αὐτῆς ἰάσῃ τὴν δυσκρασίαν,
<span class="lb" data-page="10.237" data-line="5" id="l10.237.5"></span>εἰ μὲν αὐχμώδης καὶ ξηρὰ φαίνοιτο, τέγγων εὐκράτῳ
<span class="lb" data-page="10.237" data-line="6" id="l10.237.6"></span>πολλάκις ὕδατι. καθ’ ἑκάστην δὲ χρῆσιν ὁ σκοπὸς ἔστω σοι
<span class="lb" data-page="10.237" data-line="7" id="l10.237.7"></span>τῆς καταντλήσεως, ὅταν πρῶτον εἰς ἔρευθός τε καὶ ὄγκον
<span class="lb" data-page="10.237" data-line="8" id="l10.237.8"></span>αἴρηται τὸ μόριον, ἀφίστασθαι τηνικαῦτα· διαφορήσεις γὰρ
<span class="lb" data-page="10.237" data-line="9" id="l10.237.9"></span>ὃ εἵλκυσας καταιονῶν ἐπιπλέον· ὥστ’ οὐδὲν ἔσταί σοι πλέον.
<span class="lb" data-page="10.237" data-line="10" id="l10.237.10"></span>ἀλλὰ καὶ τῶν φαρμάκων ἡ δύναμις ὑγροτέρα τις ἔστω τῆς
<span class="lb" data-page="10.237" data-line="11" id="l10.237.11"></span>ἔμπροσθεν ἐπὶ τῆς ὑγιοῦς σαρκὸς παρῃνημένης· εἰ δ’ ὑγροτέρα
<span class="lb" data-page="10.237" data-line="12" id="l10.237.12"></span>τοῦ κατὰ φύσιν ἡ σὰρξ φαίνοιτο, τὰ ἐναντία ποιητέον,
<span class="lb" data-page="10.237" data-line="13" id="l10.237.13"></span>ἐπιτείνοντα μὲν τῶν φαρμάκων τὴν δύναμιν ἐπὶ τὸ ξηρότερον,
<span class="lb" data-page="10.237" data-line="14" id="l10.237.14"></span>ὕδατι δὲ μηδ’ ὅλως χρώμενον· ἀλλ’ εἰ καὶ ἀποπλῦναι δέοι τὸ
<span class="lb" data-page="10.237" data-line="15" id="l10.237.15"></span>ἕλκος, οἶνος, ἢ ὀξύκρατον, ἢ ἀφέψημα πόας αὐστηρᾶς παρασκευαζέσθω.
<span class="lb" data-page="10.237" data-line="16" id="l10.237.16"></span>κατὰ ταὐτὰ δὲ τὴν μὲν θερμοτέραν τοῦ δέοντος
<span class="lb" data-page="10.237" data-line="17" id="l10.237.17"></span>σάρκα ψυκτέον, τὴν δὲ ψυχροτέραν θερμαντέον. ἔσται δὲ
<span class="lb" data-page="10.237" data-line="18" id="l10.237.18"></span>ἑκατέρα δήλη καὶ χροιᾷ καὶ ἁφῇ καὶ τῇ τοῦ κάμνοντος αἰσθήσει·
<span class="pb" data-page="10.238" id="p10.238"></span>
<span class="lb" data-page="10.238" data-line="1" id="l10.238.1"></span>ποτὲ μὲν γὰρ πυρώσεως ὁμολογοῦσιν αἰσθάνεσθαι, ποτὲ
<span class="lb" data-page="10.238" data-line="2" id="l10.238.2"></span>δ’ ἐπιδήλου τινὸς ψύξεως κατὰ τὸ μόριον· καὶ χαίρουσιν ἢ
<span class="lb" data-page="10.238" data-line="3" id="l10.238.3"></span>τοῖς ψυχροῖς φαρμάκοις ἢ τοῖς θερμοῖς· καὶ τοῖς μὲν ἐρύθημα
<span class="lb" data-page="10.238" data-line="4" id="l10.238.4"></span>λεπτὸν ἐπανθεῖ, τοῖς δὲ ἐπὶ τὸ λευκότερον ἡ χροιά. ταυτὶ
<span class="lb" data-page="10.238" data-line="5" id="l10.238.5"></span>μὲν οὖν οὐ τῆς παρούσης ἐστὶ πραγματείας διορίζειν· οὐ γὰρ
<span class="lb" data-page="10.238" data-line="6" id="l10.238.6"></span>διαγνωστικὴν μέθοδον, ἀλλὰ θεραπευτικὴν ἐνεστησάμεθα·
<span class="lb" data-page="10.238" data-line="7" id="l10.238.7"></span>τῇ δὲ ἀκολουθίᾳ πως τοῦ λόγου συνεξέδραμεν· αὖθις οὖν
<span class="lb" data-page="10.238" data-line="8" id="l10.238.8"></span>ἐπανέλθωμεν ἐφ’ ἅπερ ἐξ ἀρχῆς προὐθέμεθα. τῶν σὺν ὄγκῳ
<span class="lb" data-page="10.238" data-line="9" id="l10.238.9"></span>τινὶ παρὰ φύσιν ἡλκωμένων μορίων ἰᾶσθαι χρὴ πρότερον
<span class="lb" data-page="10.238" data-line="10" id="l10.238.10"></span>τὸν ὄγκον· ἥτις δὲ τῶν παρὰ φύσιν ἐστὶν ὄγκων ἁπάντων
<span class="lb" data-page="10.238" data-line="11" id="l10.238.11"></span>ἴασις ἐν τοῖς ἑξῆς εἰρήσεται· νυνὶ δ’ ὅσον ἐξ αὐτῶν συνῆπται
<span class="lb" data-page="10.238" data-line="12" id="l10.238.12"></span>τῆ τῶν ἑλκῶν θεραπείᾳ ῥητέον. ἐπειδὰν τὰ χείλη μόνα
<span class="lb" data-page="10.238" data-line="13" id="l10.238.13"></span>τῶν ἑλκῶν ἐπὶ πλέον ἀχροίας ἢ σκληρότητος ἥκοι, περιτέμνειν
<span class="lb" data-page="10.238" data-line="14" id="l10.238.14"></span>αὐτὰ χρὴ μέχρι τῆς ὑγιοῦς σαρκός· ἐπειδὰν δὲ καὶ μέχρι
<span class="lb" data-page="10.238" data-line="15" id="l10.238.15"></span>πλέονος ἡ διάθεσις ἐκτείνηται, σκέψις ἐνταῦθα γίνεται πότερα
<span class="lb" data-page="10.238" data-line="16" id="l10.238.16"></span>περικοπτέον ἅπαν τὸ παρὰ φύσιν ἐστὶν, ἢ θεραπευτέον ἐν
<span class="lb" data-page="10.238" data-line="17" id="l10.238.17"></span>χρόνῳ. καὶ δῆλον ὡς καὶ τῇ τοῦ κάμνοντος εἰς τοῦτο προσχρῆσθαι
<span class="pb" data-page="10.239" id="p10.239"></span>
<span class="lb" data-page="10.239" data-line="1" id="l10.239.1"></span>δεῖ προθυμίᾳ· τινὲς μὲν γὰρ ἐν χρόνῳ πλείονι θεραπεύεσθαι
<span class="lb" data-page="10.239" data-line="2" id="l10.239.2"></span>βούλονται χωρὶς τομῆς· ἔνιοι δὲ πᾶν ὁτιοῦν
<span class="lb" data-page="10.239" data-line="3" id="l10.239.3"></span>ὑπομένειν εἰσὶν ἕτοιμοι τοῦ θᾶττον ὑγιᾶναι χάριν. οὕτω δὲ
<span class="lb" data-page="10.239" data-line="4" id="l10.239.4"></span>κᾀπὶ τῶν ἐπιῤῥεόντων τοῖς ἡλκωμένοις μέρεσι μοχθηρῶν χυμῶν
<span class="lb" data-page="10.239" data-line="5" id="l10.239.5"></span>ἡ μὲν ὡς ἡλκωμένων ἴασις ἐν τῷδε λελέξεται, ἡ δ’ ὡς
<span class="lb" data-page="10.239" data-line="6" id="l10.239.6"></span>κακοχυμίας ἢ πλήθους ἐν τοῖς ἰδίοις ἐκείνων λογισμοῖς. ὅταν
<span class="lb" data-page="10.239" data-line="7" id="l10.239.7"></span>οὖν ὀλίγῳ τε πλείω καὶ μὴ πολλῷ φαυλότερος ᾖ τοῦ κατὰ
<span class="lb" data-page="10.239" data-line="8" id="l10.239.8"></span>φύσιν ὁ ἐπιῤῥέων τοῖς ἡλκωμένοις χυμὸς, ἀποτρέπειν αὐτὸν
<span class="lb" data-page="10.239" data-line="9" id="l10.239.9"></span>καὶ ἀναστέλλειν προσήκει, στύφοντά τε καὶ ψύχοντα τὰ πρὸ
<span class="lb" data-page="10.239" data-line="10" id="l10.239.10"></span>τῶν ἡλκωμένων χωρία. χρὴ δὲ καὶ τὴν ἐπίδεσιν ἄρχεσθαι μὲν
<span class="lb" data-page="10.239" data-line="11" id="l10.239.11"></span>ἀπὸ τοῦ πεπονθότος, ἐπινέμεσθαι δὲ ἐπὶ τὸ ὑγιὲς, ὡς ἐν τοῖς
<span class="lb" data-page="10.239" data-line="12" id="l10.239.12"></span>κατάγμασιν ἐκέλευσεν ὁ Ἱπποκράτης.<span class="milestone ed2page" data-n="10.82" data-unit="ed2page" id="ed2page.10.82"></span> ἀλλὰ καὶ τὰ τοῖς
<span class="lb" data-page="10.239" data-line="13" id="l10.239.13"></span>ἕλκεσιν αὐτοῖς προσαγόμενα φάρμακα ξηραντικώτερα τῶν
<span class="lb" data-page="10.239" data-line="14" id="l10.239.14"></span>τοῖς ἁπλοῖς ἕλκεσι προσαγομένων ὑπαρχέτω. μὴ δυναμένης
<span class="lb" data-page="10.239" data-line="15" id="l10.239.15"></span>δὲ ὑπὸ φαρμάκων κρατηθῆναι τῆς ἐπιῤῥοῆς, τὴν αἰτίαν αὐτῆς
<span class="lb" data-page="10.239" data-line="16" id="l10.239.16"></span>ἐπισκεψάμενον, ἐκείνην ἐκκόπτειν πρότερον. εἰ μὲν οὖν δι’
<span class="lb" data-page="10.239" data-line="17" id="l10.239.17"></span>ἀτονίαν τινὰ τοῦ δεχομένου τὸ ῥεῦμα μορίου τοῦτο συμβαίνει,
<span class="lb" data-page="10.239" data-line="18" id="l10.239.18"></span>ταύτην ἰατέον· εἴη δ’ ἂν ἔτι τοῦτο τῶν ἡλκωμένων
<span class="pb" data-page="10.240" id="p10.240"></span>
<span class="lb" data-page="10.240" data-line="1" id="l10.240.1"></span>μορίων οἰκεία τις ἴασις· εἰ δὲ διὰ πλῆθος ἢ κακοχυμίαν ἤτοι
<span class="lb" data-page="10.240" data-line="2" id="l10.240.2"></span>παντὸς τοῦ σώματος ἤ τινος τῶν ὑπαρκειμένων μορίων,
<span class="lb" data-page="10.240" data-line="3" id="l10.240.3"></span>ἐκεῖνα πρότερον ἐπανορθωτέον. ἡ μὲν οὖν ἀτονία τοῦ μέρους,
<span class="lb" data-page="10.240" data-line="4" id="l10.240.4"></span>δι’ ἣν ἐπ’ αὐτὸ πλείους τοῦ δέοντος ἀφικνοῦνται χυμοὶ,
<span class="lb" data-page="10.240" data-line="5" id="l10.240.5"></span>πάντως μὲν ἐπὶ δυσκρασίᾳ γίνεται, οὐ μὴν ἁπάσῃ γε ἕπεται
<span class="lb" data-page="10.240" data-line="6" id="l10.240.6"></span>ἀτονία δυσκρασίᾳ· καὶ διὰ τοῦτο πολλάκις μὲν αὐτὸ τοῦτο
<span class="lb" data-page="10.240" data-line="7" id="l10.240.7"></span>μόνον ἡ ἡλκωμένη σὰρξ δύσκρατός ἐστιν, οὐ μὴν καὶ ἄτονος·
<span class="lb" data-page="10.240" data-line="8" id="l10.240.8"></span>ἐνίοτε δ’ ἄμφω, δύσκρατός τε ἅμα καὶ ἄῥῥωστος· αἱ γὰρ ἐπιπλέον
<span class="lb" data-page="10.240" data-line="9" id="l10.240.9"></span>ἐκτροπαὶ τῆς δυσκρασίας ἀτονίας εἰσὶν αἰτίαι τοῖς
<span class="lb" data-page="10.240" data-line="10" id="l10.240.10"></span>πεπονθόσιν. ἰατέον δὲ ταύτας, ὡς καὶ πρόσθεν εἴρηται, τὰς
<span class="lb" data-page="10.240" data-line="11" id="l10.240.11"></span>μὲν θερμὰς ψύχοντα, τὰς δὲ ξηρὰς ὑγραίνοντα, καὶ τὰς μὲν
<span class="lb" data-page="10.240" data-line="12" id="l10.240.12"></span>ψυχρὰς θερμαίνοντα, τὰς δὲ ὑγρὰς ξηραίνοντα· καὶ δὴ καὶ
<span class="lb" data-page="10.240" data-line="13" id="l10.240.13"></span>κατὰ συζυγίαν εἰ ψυχρότερός τε ἅμα καὶ ὑγρότερος ὁ τόπος
<span class="lb" data-page="10.240" data-line="14" id="l10.240.14"></span>εἴη, θερμαίνοντά τε καὶ ξηραίνοντα· κᾀπὶ τῶν ἄλλων ὡσαύτως,
<span class="lb" data-page="10.240" data-line="15" id="l10.240.15"></span>ἀεὶ ταῖς κρατούσαις ποιότησι τὰς ἐναντίας προσάγοντα.
<span class="lb" data-page="10.240" data-line="16" id="l10.240.16"></span>λογισμὸς δὲ τούτου τοιόσδε τὸ κατωρθωμένον ἅπαν οὐκ ἐν
<span class="lb" data-page="10.240" data-line="17" id="l10.240.17"></span>ζώοις μόνον ἢ φυτοῖς, ἀλλὰ καὶ τοῖς ἄλλοις ἅπασι σύμμετρόν
<span class="lb" data-page="10.240" data-line="18" id="l10.240.18"></span>τί ἐστι καὶ μέσον ἁπάντων τῶν διημαρτημένων· ὅτου
<span class="pb" data-page="10.241" id="p10.241"></span>
<span class="lb" data-page="10.241" data-line="1" id="l10.241.1"></span>γὰρ ἂν μήτ’ ἀφελεῖν ἔστιν μήτε προσθεῖναι μηδὲν ἢ μόριον
<span class="lb" data-page="10.241" data-line="2" id="l10.241.2"></span>ἢ ποιότητα πάντῃ τοῦτ’ ἀμέμπτως ἔχει· τὸ δ’ ἀφαιρέσεως
<span class="lb" data-page="10.241" data-line="3" id="l10.241.3"></span>τινὸς ἢ προσθήκης χρῇζον ἐκπέπτωκε μὲν ἤδη τῆς ἀρίστης
<span class="lb" data-page="10.241" data-line="4" id="l10.241.4"></span>κατασκευῆς, ἐπανελθεῖν δ’ αὐτὴν ἑτέρως ἀμήχανον αὐτῷ
<span class="lb" data-page="10.241" data-line="5" id="l10.241.5"></span>χωρὶς τοῦ τὸ μὲν περιττὸν ἀφελεῖν, τὸ δὲ ἐλλεῖπον προσθεῖναι.
<span class="lb" data-page="10.241" data-line="6" id="l10.241.6"></span>περὶ μὲν δὴ τῶν μορίοις τισὶν ἐλλειπόντων ἢ πλεοναζόντων
<span class="lb" data-page="10.241" data-line="7" id="l10.241.7"></span>ἕτερος λόγος· ἐν οἷς δὲ ἐπικρατεῖ τις ποιότης, εὐθὺς
<span class="lb" data-page="10.241" data-line="8" id="l10.241.8"></span>μὲν ἐνταῦθα νενικῆσθαι τὴν ἐναντίαν ἀναγκαῖον, εὐθὺς δὲ
<span class="lb" data-page="10.241" data-line="9" id="l10.241.9"></span>καὶ τὴν ἐπανόρθωσιν ἐκ τῆς τέως κεκρατημένης, αὖθις ἀντεισαγομένης
<span class="lb" data-page="10.241" data-line="10" id="l10.241.10"></span>ἀνάγκη γίνεσθαι. ψύχων γὰρ τὸ τεθερμασμένον
<span class="lb" data-page="10.241" data-line="11" id="l10.241.11"></span>ἅμα μὲν ἀντεισάξεις τὸ λοιπὸν, ἅμα δὲ καὶ καθαρεῖς τὸ πλεονάζον.
<span class="lb" data-page="10.241" data-line="12" id="l10.241.12"></span>ὥστε ἀνάγκη πᾶσα τῶν κατὰ δυσκρασίαν τινὰ τοῦ
<span class="lb" data-page="10.241" data-line="13" id="l10.241.13"></span>κατὰ φύσιν ἐξεστηκότων τὴν ἴασιν γίνεσθαι διὰ τῶν ἐναντίων
<span class="lb" data-page="10.241" data-line="14" id="l10.241.14"></span>τῇ δυνάμει· οὕτω μὲν ἡ δι’ ἀτονίαν ὑπὸ ῥεύματος ἐνοχλουμένη
<span class="lb" data-page="10.241" data-line="15" id="l10.241.15"></span>σὰρξ, ἤ τι μόριον ἕτερον σαρκῶδες· ἐπειδὰν τὴν τῆς
<span class="lb" data-page="10.241" data-line="16" id="l10.241.16"></span>δυσκρασίας πρότερον ἰαθῇ διάθεσιν, ἐφεξῆς δηλονότι καὶ τὴν
<span class="lb" data-page="10.241" data-line="17" id="l10.241.17"></span>τῆς ἑλκώσεως ἰαθήσεται, οὐκ ἄλλως μὲν νῦν θεραπευθεῖσα
<span class="pb" data-page="10.242" id="p10.242"></span>
<span class="lb" data-page="10.242" data-line="1" id="l10.242.1"></span>τὴν δυσκρασίαν, ἄλλως δ’ εἰ χωρὶς ἕλκους ἐπεπόνθει. ᾧ καὶ
<span class="lb" data-page="10.242" data-line="2" id="l10.242.2"></span>δῆλον ὡς οὐχ ἕλκους ἐστὶν, ἀλλὰ δυσκρασίας ἴδιος ἡ τοιαύτη
<span class="lb" data-page="10.242" data-line="3" id="l10.242.3"></span>πᾶσα θεραπεία. κατὰ δὲ τὸν αὐτὸν τρόπον, εἰ δι’ ἕτερόν τι
<span class="lb" data-page="10.242" data-line="4" id="l10.242.4"></span>μόριον ἢ καὶ τὸ σύμπαν σῶμα πληθωρικὸν ἢ κακόχυμον
<span class="lb" data-page="10.242" data-line="5" id="l10.242.5"></span>ὑπάρχον ἐπιῤῥέον τι τοῖς ἡλκωμένοις μέρεσι μοχθηρὸν ἰάσασθαι
<span class="lb" data-page="10.242" data-line="6" id="l10.242.6"></span>χρὴ πρότερον ἢ τὸ τοῦ ῥεύματος αἴτιον ἢ καὶ τὸ σύμπαν
<span class="lb" data-page="10.242" data-line="7" id="l10.242.7"></span>σῶμα. κατὰ τοῦτ’ οὖν καὶ κιρσοὺς πολλάκις ὑπερκειμένους
<span class="lb" data-page="10.242" data-line="8" id="l10.242.8"></span>τῶν ἡλκωμένων μορίων ἰασώμεθα πρότερον, ἵν’ ἐφεξῆς ἰασώμεθα
<span class="lb" data-page="10.242" data-line="9" id="l10.242.9"></span>τὸ ἕλκος, καὶ τῶν σπληνωδῶν τὸν σπλῆνα καὶ τῶν
<span class="lb" data-page="10.242" data-line="10" id="l10.242.10"></span>ἄλλό τι μόριον ἐπίσημον πεπονθότων ἐκεῖνο πρότερον ἐκθεραπεύσαντες,
<span class="lb" data-page="10.242" data-line="11" id="l10.242.11"></span>οὕτως <span class="milestone ed1page" data-n="4.73" data-unit="ed1page" id="ed1page.4.73"></span>ἐπὶ τὴν τῶν ἑλκῶν ἴασιν ἀφικόμεθα.
<span class="lb" data-page="10.242" data-line="12" id="l10.242.12"></span>ἀλλ’ οὐδεμία τῶν ἰάσεων τούτων αὐτοῦ τοῦ ἕλκους ἐστὶν,
<span class="lb" data-page="10.242" data-line="13" id="l10.242.13"></span>ἀλλά τινος ἑτέρας διαθέσεως ἤτοι γεννώσης ἢ αὐξανούσης
<span class="lb" data-page="10.242" data-line="14" id="l10.242.14"></span>τὸ ἕλκος.
</p>
          </article>

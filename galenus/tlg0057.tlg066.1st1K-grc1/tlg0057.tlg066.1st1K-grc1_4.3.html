<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.3">
<span class="pb page1" data-page="10.242" id="p10.242"></span>
<span class="milestone ed1page page1" data-n="4.73" data-unit="ed1page" id="ed1page.4.73"></span>
<span class="milestone ed2page page1" data-n="10.82" data-unit="ed2page" id="ed2page.10.82"></span>
            <p>
<span class="lb" data-page="10.242" data-line="15" id="l10.242.15"></span><span class="milestone ed2page" data-n="10.83" data-unit="ed2page" id="ed2page.10.83"></span>Καὶ γὰρ αὖ καὶ τοῦτο καιρὸς διορίσασθαι
<span class="lb" data-page="10.242" data-line="16" id="l10.242.16"></span>ἤδη, τὸ μηδὲν τῶν προκαταρξάντων τῆς διαθέσεως·
<span class="lb" data-page="10.242" data-line="17" id="l10.242.17"></span>αἰτίων ἐνδείκνυσθαι τὴν θεραπείαν, ἀλλὰ τὴν μὲν ταύτης
<span class="lb" data-page="10.242" data-line="18" id="l10.242.18"></span>ἔνδειξιν ἀπ’ αὐτῆς ἄρχεσθαι τῆς διαθέσεως, ἐξευρίσκεσθαι δὲ
<span class="pb" data-page="10.243" id="p10.243"></span>
<span class="lb" data-page="10.243" data-line="1" id="l10.243.1"></span>τὰς κατὰ μέρος ἐνεργείας ἀπό τε τοῦ πρώτου σκοποῦ καὶ
<span class="lb" data-page="10.243" data-line="2" id="l10.243.2"></span>τῆς τοῦ πεπονθότος μορίου φύσεως καὶ τῆς τοῦ περιέχοντός
<span class="lb" data-page="10.243" data-line="3" id="l10.243.3"></span>κράσεως, ὅσα τε ἄλλα τούτοις ἐστὶν ὁμογενῆ. συνελόντι γὰρ
<span class="lb" data-page="10.243" data-line="4" id="l10.243.4"></span>εἰπεῖν ἀπ’ οὐδενὸς τῶν μηκέτι ὄντων ἔνδειξιν τοῦ συμφέροντος
<span class="lb" data-page="10.243" data-line="5" id="l10.243.5"></span>ἔνεστι λαβεῖν. ἀλλ’ ἐπεὶ πολλάκις εἰς διάγνωσιν τῆς
<span class="lb" data-page="10.243" data-line="6" id="l10.243.6"></span>διαθέσεως, ἀδήλου παντάπασιν ὑπαρχούσης καὶ τῷ λόγῳ
<span class="lb" data-page="10.243" data-line="7" id="l10.243.7"></span>καὶ ταῖς αἰσθήσεσιν, ἀναγκαζόμεθα πυνθάνεσθαι περὶ τοῖ
<span class="lb" data-page="10.243" data-line="8" id="l10.243.8"></span>προκατάρξαντος αἰτίου, δόκησις τοῖς πολλοῖς γίνεται κᾀκεῖνο
<span class="lb" data-page="10.243" data-line="9" id="l10.243.9"></span>συνενδείκνυσθαι τὴν ἴασιν· τὸ δ’ οὐχ οὕτως ἔχει. μαθήσῃ δ’
<span class="lb" data-page="10.243" data-line="10" id="l10.243.10"></span>ἐναργῶς ἐφ’ ὧν ἐγχωρεῖ ἀκριβῶς γνῶναι τὴν διάθεσιν. εἴτε
<span class="lb" data-page="10.243" data-line="11" id="l10.243.11"></span>γὰρ ἐκχύμωσις, εἴθ’ ἕλκος, εἴτε ἐρυσίπελας, εἴτε σηπεδὼν,
<span class="lb" data-page="10.243" data-line="12" id="l10.243.12"></span>εἴτε φλεγμονὴ κατά τι μέρος ὑπάρχει, περιττὸν ζητεῖν τὸ
<span class="lb" data-page="10.243" data-line="13" id="l10.243.13"></span>αἴτιον ποιῆσαν, εἰ μὴ καὶ νῦν ἔτι ποιεῖ· οὕτως γὰρ ἅμα τε
<span class="lb" data-page="10.243" data-line="14" id="l10.243.14"></span>τὸ γεγονὸς θεραπεύσομεν ἤδη ἅμα τε τὸ ποιοῦν ἔτι ποιεῖν
<span class="lb" data-page="10.243" data-line="15" id="l10.243.15"></span>διακωλύσομεν. εἰ δ’ ἐποίησε μὲν, ἀπηλλάγη δὲ, τὸ μὲν γεγονὸς
<span class="lb" data-page="10.243" data-line="16" id="l10.243.16"></span>ἰασόμεθα, τὸ δὲ οὐκέτι ὂν οὐδ’ ἂν ἐκκόπτειν προαιρώμεθα,
<span class="lb" data-page="10.243" data-line="17" id="l10.243.17"></span>δυνησόμεθα· τῶν μὲν γὰρ ὄντων αἱ θεραπεῖαι, τῶν δὲ ἔσεσθαι
<span class="lb" data-page="10.243" data-line="18" id="l10.243.18"></span>μελλόντων αἱ προφυλακαί· τὰ δὲ μήτ’ ὄντα μήτε βλάψαι
<span class="pb" data-page="10.244" id="p10.244"></span>
<span class="lb" data-page="10.244" data-line="1" id="l10.244.1"></span>προσδοκώμενα καὶ τοῦ θεραπευτικοῦ καὶ τοῦ προφυλακτικοῦ
<span class="lb" data-page="10.244" data-line="2" id="l10.244.2"></span>μέρους τῆς τέχνης ἐκπέπτωκεν. ὥστε οὔτε ἔνδειξις ἀπ’ αὐτῶν
<span class="lb" data-page="10.244" data-line="3" id="l10.244.3"></span>ἐστιν εἰς θεραπείαν οὔτε προφυλακή τις, ἀλλ’ ἢ μόνον, ὡς
<span class="lb" data-page="10.244" data-line="4" id="l10.244.4"></span>εἴρηται, πρὸς τὰς ἐκπιπτούσας τὴν ἡμετέραν ἐπίγνωσιν διαθέσεις
<span class="lb" data-page="10.244" data-line="5" id="l10.244.5"></span>ἡ γνῶσις τοῦ προκατάρξαντος αἰτίου χρησίμη, τοῖς
<span class="lb" data-page="10.244" data-line="6" id="l10.244.6"></span>δ’ ἀπὸ τῆς ἐμπειρίας ἰατροῖς ὡς μέρος τῆς ὅλης συνδρομῆς,
<span class="lb" data-page="10.244" data-line="7" id="l10.244.7"></span>ἐφ’ ᾗ τετηρήκασι τὴν θεραπείαν καὶ τὸ προκατάρξαν αἴτιον
<span class="lb" data-page="10.244" data-line="8" id="l10.244.8"></span>ἐνίοτε προλαμβάνεται, καθάπερ ἐπί τε τῶν λυττώντων κυνῶν
<span class="lb" data-page="10.244" data-line="9" id="l10.244.9"></span>καὶ τῶν ἰοβόλων ἁπάντων θηρίων, ἤδη δὲ καὶ τῶν δογματικῶν
<span class="lb" data-page="10.244" data-line="10" id="l10.244.10"></span>ἐκείνων, ὅσοι χωρὶς ἐνδείξεως λογικῆς ἀπὸ τῆς ἐμπειρίας
<span class="lb" data-page="10.244" data-line="11" id="l10.244.11"></span>μόνης ὁμολογοῦσι θεραπεύειν τὰ τοιαῦτα. καὶ γὰρ καὶ τούτοις
<span class="lb" data-page="10.244" data-line="12" id="l10.244.12"></span>ὡς ἓν μέρος τῆς ὅλης συνδρομῆς τὸ προκατάρξαν αἴτιον
<span class="lb" data-page="10.244" data-line="13" id="l10.244.13"></span>ζητεῖται, τοῖς δ’ ἐκ μὲν τῆς ἔμπροσθεν πείρας ἐγνωκόσι τῶν
<span class="lb" data-page="10.244" data-line="14" id="l10.244.14"></span>ἰοβόλων θηρίων τὰς δυνάμεις, ἔνδειξιν δὲ θεραπείας ἀπ’
<span class="lb" data-page="10.244" data-line="15" id="l10.244.15"></span>αὐτῶν λαμβάνουσιν, οὐκ εἰς ἔνδειξιν ἰάσεως τὸ προκατάρξαν
<span class="lb" data-page="10.244" data-line="16" id="l10.244.16"></span>αἴτιον γνωσθὲν, ἀλλ’ εἰς τὴν τῆς παρούσης διαθέσεως ἐπίγνωσιν
<span class="lb" data-page="10.244" data-line="17" id="l10.244.17"></span>συντελεῖ. φέρε γὰρ ἐπίστασθαι μὲν τὸν ἰὸν τοῦ σκορπίου
<span class="lb" data-page="10.244" data-line="18" id="l10.244.18"></span>ψυχρὸν εἶναι τῇ δυνάμει καὶ λαμβάνειν ὡς ἀπὸ ψυχροῦ
<span class="pb" data-page="10.245" id="p10.245"></span>
<span class="lb" data-page="10.245" data-line="1" id="l10.245.1"></span>τὴν τῆς ἰάσεως ἔνδειξιν, ἔχειν δὲ μηδὲν μή πω σημεῖον ὅτι
<span class="lb" data-page="10.245" data-line="2" id="l10.245.2"></span>τοιαύτη τις ἐν τῷδε τῷ σώματι διάθεσις ὑπάρχει, δῆλον γὰρ
<span class="lb" data-page="10.245" data-line="3" id="l10.245.3"></span>ὡς εἰ πυθοίμην ὅτι σκορπίος ὁ πλήξας, ἐκθερμαίνειν πειράσομαι
<span class="lb" data-page="10.245" data-line="4" id="l10.245.4"></span>τό τε σύμπαν σῶμα καὶ τὸ νενυγμένον ὑπ’ αὐτοῦ
<span class="lb" data-page="10.245" data-line="5" id="l10.245.5"></span>μόριον, οὐκ ἀναμείνας ἔτι τὴν πεῖραν, ἀλλ’ ἀπ’ αὐτῆς τοῦ
<span class="lb" data-page="10.245" data-line="6" id="l10.245.6"></span>πράγματος τῆς φύσεως λαβὼν τὴν ἔνδειξιν. ἐδείχθη γὰρ ἐν
<span class="lb" data-page="10.245" data-line="7" id="l10.245.7"></span>τοῖς περὶ φαρμάκων ὑπομνήμασιν, ἐν οἷς ἠξίωσα γεγυμνάσθαι
<span class="lb" data-page="10.245" data-line="8" id="l10.245.8"></span>πρότερον, ὅτῳ μέλλει τι καὶ τῶν νῦν λεγομένων ὄφελος
<span class="lb" data-page="10.245" data-line="9" id="l10.245.9"></span>ἔσεσθαι, μηδεμίαν ἄνευ πείρας εὑρίσκεσθαι δύναμιν· ἦν γὰρ
<span class="lb" data-page="10.245" data-line="10" id="l10.245.10"></span>ἂν δήπου μακάριον εἴ τις ἐκ τοῦ θεάσασθαι λιθάργυρον, ἢ
<span class="lb" data-page="10.245" data-line="11" id="l10.245.11"></span>καστόριον; ἢ κανθαρίδας εὐθέως ἐγίνωσκεν αὐτῶν τὰς δυνάμεις.
<span class="lb" data-page="10.245" data-line="12" id="l10.245.12"></span>ἀλλ’ ὥσπερ ἐν <span class="milestone ed2page" data-n="10.84" data-unit="ed2page" id="ed2page.10.84"></span>ἅπασιν αἱ διαμαρτίαι τοῖς ὑπερβάλλουσι
<span class="lb" data-page="10.245" data-line="13" id="l10.245.13"></span>τοῦ μέτρου καὶ τοῖς ἐλλείπουσιν, οὕτω κᾀνταῦθα
<span class="lb" data-page="10.245" data-line="14" id="l10.245.14"></span>γίνονται· καὶ δὶς διὰ πασῶν, οὐχ ἅπαξ, ὡς ἔοικεν ἀντᾴδουσιν
<span class="lb" data-page="10.245" data-line="15" id="l10.245.15"></span>ἀλλήλοις οἵ τε μηδέ πω καὶ τήμερον ὁμολογοῦντες ἐπίστασθαί
<span class="lb" data-page="10.245" data-line="16" id="l10.245.16"></span>γε τὰς δυνάμεις τῶν φαρμάκων ἐπὶ τοσαύτῃ πείρᾳ,
<span class="lb" data-page="10.245" data-line="17" id="l10.245.17"></span>οἵ τε καὶ πρὸς τῆς μιᾶς πείρας ἀξιοῦντες ἐπίστασθαι καὶ
<span class="lb" data-page="10.245" data-line="18" id="l10.245.18"></span>γὰρ καὶ τοῦτο προπετὲς, εἰ χρὴ προπετὲς εἰπεῖν τὸ ἀδύνατον,
<span class="pb" data-page="10.246" id="p10.246"></span>
<span class="lb" data-page="10.246" data-line="1" id="l10.246.1"></span>καὶ θάτερον ἢ τελέως ἀναισθήτων ἐστὶν ἢ φανερῶς
<span class="lb" data-page="10.246" data-line="2" id="l10.246.2"></span>ἐριζόντων. ἀλλὰ γὰρ, ὡς ἔφην, οὐ χρὴ νῦν περὶ τούτων
<span class="lb" data-page="10.246" data-line="3" id="l10.246.3"></span>ἀκούειν ποθεῖν, εἰρημένων ἐπὶ πλέον ἔν τε τῷ τρίτῳ τῶν
<span class="lb" data-page="10.246" data-line="4" id="l10.246.4"></span>περὶ κράσεων κᾀν τοῖς περὶ φαρμάκων ὑπομνήμασιν· ἀλλ’
<span class="lb" data-page="10.246" data-line="5" id="l10.246.5"></span>εἰς διάγνωσιν τῶν διαθέσεων ἔνια τῶν προκαταρξάντων
<span class="lb" data-page="10.246" data-line="6" id="l10.246.6"></span>αἰτίων συντελεῖ· ἔνθα δ’ οὐδὲν λανθάνει τῆς παρούσης διαθέσεως,
<span class="lb" data-page="10.246" data-line="7" id="l10.246.7"></span>οἴχεται καὶ τοῦ προκατάρξαντος ἡ χρεία· εἴρηται
<span class="lb" data-page="10.246" data-line="8" id="l10.246.8"></span>μὲν οὖν μοι κᾀν τοῖς ἔμπροσθεν ὡς οὐ δεῖ συνάπτειν ἐς ταὐτὸν
<span class="lb" data-page="10.246" data-line="9" id="l10.246.9"></span>ἀμφοτέρας τὰς διδασκαλίας, ἀλλ’ ἰδίᾳ μὲν τὴν ἐμπειρικὴν,
<span class="lb" data-page="10.246" data-line="10" id="l10.246.10"></span>ἰδίᾳ δὲ ποιεῖσθαι τὴν λογικήν. ἀναμεμνήσθω δὲ κᾂν νῦν ὡς
<span class="lb" data-page="10.246" data-line="11" id="l10.246.11"></span>ἐπειδὴ πρόκειται μόνην τὴν λογικὴν ἐν τοῖσδε τοῖς ὑπομνήμασι
<span class="lb" data-page="10.246" data-line="12" id="l10.246.12"></span>διελθεῖν, εἰ δὲ καὶ μὴ προσκέοιτό που περί τινος τῶν
<span class="lb" data-page="10.246" data-line="13" id="l10.246.13"></span>λεγομένων, ὡς οὐχ ἁπλῶς ἐστιν ἀληθὲς, ἀλλὰ μόνοις τοῖς
<span class="lb" data-page="10.246" data-line="14" id="l10.246.14"></span>κατὰ μέθοδον ἰατρεύουσιν, ἀκόλουθον αὐτῶν λογίζεσθαί
<span class="lb" data-page="10.246" data-line="15" id="l10.246.15"></span>τινα τοῦτο καὶ προστιθέναι παρ’ ἑαυτοῦ. νυνὶ μὲν γὰρ ἡμεῖς
<span class="lb" data-page="10.246" data-line="16" id="l10.246.16"></span>προσεθήκαμεν ὡς οὐδὲν τῶν προκαταρξάντων αἰτίων εἰς
<span class="lb" data-page="10.246" data-line="17" id="l10.246.17"></span>ἔνδειξιν θεραπείας ἐστὶ χρήσιμον, ἀλλὰ εἰς διάγνωσιν ἐνίοτε
<span class="pb" data-page="10.247" id="p10.247"></span>
<span class="lb" data-page="10.247" data-line="1" id="l10.247.1"></span>διαθέσεως, ὁμολογοῦντες ὡς ἐν τοῖς ἐμπειρικῶς ἰωμένοις
<span class="lb" data-page="10.247" data-line="2" id="l10.247.2"></span>ὁτιοῦν, ἕν τι τῶν τῆς ὅλης συνδρομῆς μορίων ἐστὶ καὶ τὸ
<span class="lb" data-page="10.247" data-line="3" id="l10.247.3"></span>προκατάρχον αἴτιον, εἴτ’ οὖν λογικῶς τἄλλα θεραπεύοιεν
<span class="lb" data-page="10.247" data-line="4" id="l10.247.4"></span>εἴτε δι’ ἐμπειρίας ἅπαντα· κατὰ δὲ τὸν ἐφεξῆς λόγον οὐκ
<span class="lb" data-page="10.247" data-line="5" id="l10.247.5"></span>ἀναγκαῖον ἂν εἴη προσγράφειν τοῦτο. πάλιν οὖν ἐπὶ τὸ προκείμενον
<span class="lb" data-page="10.247" data-line="6" id="l10.247.6"></span>ἐπανέλθωμεν, ἀρχὴν ὁμολογουμένην λαβόντες ᾗ κᾀν
<span class="lb" data-page="10.247" data-line="7" id="l10.247.7"></span>τοῖς ἔμπροσθεν ἤδη κεχρήμεθα φάσκοντες, τὴν τῆς θεραπείας
<span class="lb" data-page="10.247" data-line="8" id="l10.247.8"></span>δεομένην διάθεσιν αὐτὴν εἶναι τὴν τὸν πρῶτον σκοπὸν ἐνδεικνυμένην·
<span class="lb" data-page="10.247" data-line="9" id="l10.247.9"></span>ἐκ δὲ τούτου τἄλλα πάντα λαμβάνεσθαι. τούτῳ
<span class="lb" data-page="10.247" data-line="10" id="l10.247.10"></span>δ’ ὅτι τῷ σκοπῷ κοινωνίαν οὐδεμίαν ἔχει τῶν προκαταρχόντων
<span class="lb" data-page="10.247" data-line="11" id="l10.247.11"></span>αἰτίων οὐδὲν ἐξ αὐτῶν μάλιστα τῶν ἑλκῶν, ὅθεν περ
<span class="lb" data-page="10.247" data-line="12" id="l10.247.12"></span>ὁ λόγος ὡρμήθη, μαθήσῃ. γεγενήσθω γοῦν ἕλκος ἐξ ἀποστήματος·
<span class="lb" data-page="10.247" data-line="13" id="l10.247.13"></span>ἀλλ’ εἰ τοῦτο, δῆλον ὡς ἐκ μοχθηρῶν χυμῶν· οὕτω
<span class="lb" data-page="10.247" data-line="14" id="l10.247.14"></span>γὰρ εἴωθεν ἡ φύσις ἐν νόσοις ἐκκαθαίρουσα τὸ σῶμα τὸ
<span class="lb" data-page="10.247" data-line="15" id="l10.247.15"></span>περιττὸν ἅπαν ὠθεῖν ἐπὶ τὸ δέρμα· καὶ τούτῳ μὲν οὖν ἑλκωθῆναι
<span class="lb" data-page="10.247" data-line="16" id="l10.247.16"></span>συμβαίνει, τῷ δ’ ὅλῳ σώματι ἐκκεκαθάρθαι. τίς οὖν
<span class="lb" data-page="10.247" data-line="17" id="l10.247.17"></span>ἡ τῶν τοιούτων ἑλκῶν ἴασις; οἵα περ καὶ ἡ τῶν ἄλλων
<span class="lb" data-page="10.247" data-line="18" id="l10.247.18"></span>ἁπάντων οἷς οὐκ ἐπιπλέκεται διάθεσις οὐδεμία κακοήθης.
<span class="pb" data-page="10.248" id="p10.248"></span>
<span class="lb" data-page="10.248" data-line="1" id="l10.248.1"></span>ἀλλ’ εἴ περ τοῦθ’ οὕτως ἔχει, δῆλον ὡς οὐδεμία παρὰ τῆς
<span class="lb" data-page="10.248" data-line="2" id="l10.248.2"></span>ποιησάσης τὸ ἕλκος αἰτίας ἔνδειξις εἰς τὴν θεραπείαν ἐγένετο.
<span class="lb" data-page="10.248" data-line="3" id="l10.248.3"></span>καὶ μὴν εἴ περ ἔμενεν ἡ κακοχυμία, πάντως ἄν που
<span class="lb" data-page="10.248" data-line="4" id="l10.248.4"></span>καὶ παρ’ αὐτῆς τὴν ἔνδειξιν ἐλάβομεν. ἀλλὰ καὶ ἄλλως ἄτοπον
<span class="lb" data-page="10.248" data-line="5" id="l10.248.5"></span>ἦν δεῖσθαι θεραπείας τὸ μηκέτ’ ὂν, ἢ ἐνδείκνυσθαι θεραπείαν
<span class="lb" data-page="10.248" data-line="6" id="l10.248.6"></span>τὸ μὴ δεόμενον αὐτῆς· ὥστε παντοίως ἄτοπον ἐκ
<span class="lb" data-page="10.248" data-line="7" id="l10.248.7"></span>τοῦ προκατάρξαντος αἰτίου ἔνδειξιν λέγειν γίνεσθαι θεραπείας.
<span class="lb" data-page="10.248" data-line="8" id="l10.248.8"></span>ἐπεὶ τοίνυν οὐ τοῦτο, δῆλον ὡς τὸ παρὸν αἴτιον ἔνδειξιν
<span class="lb" data-page="10.248" data-line="9" id="l10.248.9"></span>ποιήσεται. τίς οὖν ἡ ἔνδειξις; ἀκριβολογουμένῳ μὲν ἡ προφυλακτικὴ
<span class="lb" data-page="10.248" data-line="10" id="l10.248.10"></span>προσαγορευομένη, καταχρωμένῳ δ’ ἡ θεραπευτική·
<span class="lb" data-page="10.248" data-line="11" id="l10.248.11"></span>καὶ γὰρ καὶ αὐτῶν τῶν ἑλκῶν τῆς ἰάσεως, εἴθ’ ἁπλῶς
<span class="lb" data-page="10.248" data-line="12" id="l10.248.12"></span>ἕλκη μόνον εἴτε καὶ μετὰ κοιλότητος ὑπάρχει κατὰ τὸν
<span class="lb" data-page="10.248" data-line="13" id="l10.248.13"></span>ἀκριβῆ λόγον ἡ ἴασις ἐκ τοῦ φεύγειν τε καὶ προφυλάττεσθαι
<span class="lb" data-page="10.248" data-line="14" id="l10.248.14"></span>τὰ λυπήσοντα τὴν φύσιν ἀποτελεῖται. <span class="milestone ed2page" data-n="10.85" data-unit="ed2page" id="ed2page.10.85"></span>καὶ ὅλως ἐφ’ ὧν
<span class="lb" data-page="10.248" data-line="15" id="l10.248.15"></span><span class="milestone ed1page" data-n="4.74" data-unit="ed1page" id="ed1page.4.74"></span>τὸ γινόμενον αὐτῆς τῆς φύσεως ἔργον ἐστίν· ὡς κόλλησις
<span class="lb" data-page="10.248" data-line="16" id="l10.248.16"></span>ἕλκους καὶ σάρκωσις, ἐκ τοῦ προφυλακτικοῦ γένους ἐστὶν ἡ
<span class="lb" data-page="10.248" data-line="17" id="l10.248.17"></span>τῶν τοιούτων ἐπιμέλεια· ἀλλ’ ὅμως ἴασις λέγεται πρὸς ἁπάντων
<span class="lb" data-page="10.248" data-line="18" id="l10.248.18"></span>ἀνθρώπων. καὶ τούτῳ διώρισται τοῦ προφυλακτικοῦ
<span class="pb" data-page="10.249" id="p10.249"></span>
<span class="lb" data-page="10.249" data-line="1" id="l10.249.1"></span>μέρους τῆς τέχνης, τῷ διάθεσιν μὲν ὑπάρχουσαν ἤδη τινὰ
<span class="lb" data-page="10.249" data-line="2" id="l10.249.2"></span>νοσερὰν ἐκκόπτεσθαι, κατὰ τὸ ἕτερον εἶδος τῆς προφυλακτικῆς,
<span class="lb" data-page="10.249" data-line="3" id="l10.249.3"></span>κωλύεσθαι δὲ γίνεσθαι τὴν μηδέπω γεγενημένην κατὰ
<span class="lb" data-page="10.249" data-line="4" id="l10.249.4"></span>τὸ ἕτερον. ὥστε κᾀνταῦθα περὶ ὀνομάτων ἐρίζοντες ἀγνοοῦσιν
<span class="lb" data-page="10.249" data-line="5" id="l10.249.5"></span>οἱ νεώτεροι τῶν ἰατρῶν. ἐχρῆν δ’ αὐτοὺς, εἰ περὶ
<span class="lb" data-page="10.249" data-line="6" id="l10.249.6"></span>πραγμάτων ἐσπούδαζον, ἐξευρεῖν ὡς δύο εἰσὶν αἱ πρῶται
<span class="lb" data-page="10.249" data-line="7" id="l10.249.7"></span>διαφοραὶ τῶν ἐνεργειῶν τοῖς ἰατροῖς. ἢ γὰρ τὰς οὔσας ἤδη
<span class="lb" data-page="10.249" data-line="8" id="l10.249.8"></span>διαθέσεις ἐξ ὧν πράττουσι θεραπεύουσιν, ἢ τὰς οὐκ οὔσας
<span class="lb" data-page="10.249" data-line="9" id="l10.249.9"></span>γενέσθαι κωλύουσι. τὸ μὲν δὴ τὰς οὔσας ἐκκόπτειν, εἴτε τὰ
<span class="lb" data-page="10.249" data-line="10" id="l10.249.10"></span>διακόπτοντα τὰς ἐνεργείας τῆς φύσεως ἐκποδὼν ποιουμένους
<span class="lb" data-page="10.249" data-line="11" id="l10.249.11"></span>εἴτε καὶ αὐτούς τι διὰ τῶν φαρμάκων ἐργαζομένους, ἅπαντες
<span class="lb" data-page="10.249" data-line="12" id="l10.249.12"></span>ἄνθρωποι θεραπεύειν ὀνομάζουσι, τὸ δὲ κωλύειν γενέσθαι
<span class="lb" data-page="10.249" data-line="13" id="l10.249.13"></span>προφυλάττεσθαι. καὶ δὴ καὶ τὰ μετὰ κακοχυμίας
<span class="lb" data-page="10.249" data-line="14" id="l10.249.14"></span>ἡλκωμένα θεραπεύουσιν οἱ λόγῳ τε καὶ μεθόδῳ τῇ τέχνῃ
<span class="lb" data-page="10.249" data-line="15" id="l10.249.15"></span>προσιόντες, ἅμα μὲν ἐκείνην ἐκκαθαίροντες, ἅμα δὲ τὰ διακόπτοντα
<span class="lb" data-page="10.249" data-line="16" id="l10.249.16"></span>τὰς κινήσεις τῆς φύσεως ἀναιροῦντες. ἄμφω δ’.
<span class="lb" data-page="10.249" data-line="17" id="l10.249.17"></span>ἐστὶν ἀκριβολογουμένῳ ταῦτα προφυλακτικά. κωλύει γὰρ, ὡς
<span class="lb" data-page="10.249" data-line="18" id="l10.249.18"></span>κᾀν τῷ πρὸ τούτου δέδεικται λόγῳ, πάντα τὰ τοιαῦτα ῥύπον
<span class="lb" data-page="10.249" data-line="19" id="l10.249.19"></span>ἐπιτρέφεσθαι τοῖς ἕλκεσιν, ἢ ὑγρότητα πολλὴν, ἢ μοχθηράν.
</p>
          </article>

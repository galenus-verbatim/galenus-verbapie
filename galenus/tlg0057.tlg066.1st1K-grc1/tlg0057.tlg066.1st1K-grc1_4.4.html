<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.4">
<span class="pb page1" data-page="10.250" id="p10.250"></span>
<span class="milestone ed1page page1" data-n="4.74" data-unit="ed1page" id="ed1page.4.74"></span>
<span class="milestone ed2page page1" data-n="10.85" data-unit="ed2page" id="ed2page.10.85"></span>
            <p>
<span class="lb" data-page="10.250" data-line="1" id="l10.250.1"></span>Οὐκ οὖν ἐν ὀνόμασι μικρολογεῖσθαι καλὸν,
<span class="lb" data-page="10.250" data-line="2" id="l10.250.2"></span>ἀλλ’ ἄμεινον εἰπεῖν τινα μέθοδον ἰάσεως ἑλκῶν, οἵαν ἡμεῖς
<span class="lb" data-page="10.250" data-line="3" id="l10.250.3"></span>ἔν τε τῷ πρὸ τούτου λόγῳ κᾀν τῷδε διεξῇμεν. ἐγὼ μὲν γὰρ
<span class="lb" data-page="10.250" data-line="4" id="l10.250.4"></span>καὶ θαυμάζω τὴν ἀναισθησίαν τοῦ Θεσσαλοῦ, γράφοντος
<span class="lb" data-page="10.250" data-line="5" id="l10.250.5"></span>ὡδί πως ὑπὲρ τῆς τῶν κακοηθῶν ἑλκῶν ἰάσεως· εἰσὶ δὲ σφόδρα
<span class="lb" data-page="10.250" data-line="6" id="l10.250.6"></span>ἀναγκαῖαι καὶ αἱ κοινότητες αἱ τῶν χρονίων ἑλκῶν καὶ μὴ
<span class="lb" data-page="10.250" data-line="7" id="l10.250.7"></span>ὑγιαζομένων, ἢ κατουλουμένων καὶ πάλιν ἀναλυομένων·
<span class="lb" data-page="10.250" data-line="8" id="l10.250.8"></span>πρὸς τῷ ἐπὶ μὲν τῶν μὴ συμφυομένων σκέπτεσθαι τί ἐστι
<span class="lb" data-page="10.250" data-line="9" id="l10.250.9"></span>τὸ ἐμποδίζον καὶ τοῦτ’ αἴρειν, τὸ δ’ ἐπουλούμενον καὶ ἀναξαινόμενον
<span class="lb" data-page="10.250" data-line="10" id="l10.250.10"></span>ἀναγκάζειν κρατεῖν τῆς οὐλῆς, μετασυγκρίνοντας
<span class="lb" data-page="10.250" data-line="11" id="l10.250.11"></span>τὸ πάσχον μέρος, ἢ καὶ κοινῶς ὅλον τὸ σῶμα καὶ δυσπαθὲς
<span class="lb" data-page="10.250" data-line="12" id="l10.250.12"></span>τοῦτο ποιεῖν διὰ τῶν τοῦτο δρώντων βοηθημάτων. ταυτὶ
<span class="lb" data-page="10.250" data-line="13" id="l10.250.13"></span>μὲν οὖν ὁ Θεσσαλὸς ἐν τῷ περὶ χειρουργίας βιβλίῳ κατ’ ἀρχὰς
<span class="lb" data-page="10.250" data-line="14" id="l10.250.14"></span>εὐθὺς προειπὼν ἐν τοῖς ἐφεξῆς ἐπὶ πλέον ᾧδέ πως ὑπὲρ
<span class="lb" data-page="10.250" data-line="15" id="l10.250.15"></span>αὐτῶν τούτων γράφει· τὰ δὲ χρόνια τῶν ἑλκῶν καὶ μὴ ὑγιαζόμενα,
<span class="lb" data-page="10.250" data-line="16" id="l10.250.16"></span>ἢ κατουλούμενα καὶ ἀναξαινόμενα ἐμφαίνει· τὰ μὲν
<span class="lb" data-page="10.250" data-line="17" id="l10.250.17"></span>εἰς οὐλὴν μὴ συνερχόμενα ἐκκόπτειν τὰ κωλύοντα τὴν σύμφυσιν
<span class="pb" data-page="10.251" id="p10.251"></span>
<span class="lb" data-page="10.251" data-line="1" id="l10.251.1"></span>γίνεσθαι καὶ νεωτεροποιεῖν τοὺς πεπονθότας τόπους
<span class="lb" data-page="10.251" data-line="2" id="l10.251.2"></span>καὶ παραπλήσια ποιήσαντας τοῖς νεοτρώτοις πάλιν ἐναίμως
<span class="lb" data-page="10.251" data-line="3" id="l10.251.3"></span>ἰᾶσθαι, κᾂν μὴ κρατηθῇ, παρηγορεῖν τὴν φλεγμονὴν καὶ τὴν
<span class="lb" data-page="10.251" data-line="4" id="l10.251.4"></span>λοιπὴν προσάγειν ἐπιμέλειαν· τὰ δ’ εἰς οὐλὴν ἐρχόμενα. καὶ
<span class="lb" data-page="10.251" data-line="5" id="l10.251.5"></span>ἀναλυόμενα, κατὰ μὲν τοὺς παροξυσμοὺς καὶ τὰς ἑλκώσεις
<span class="lb" data-page="10.251" data-line="6" id="l10.251.6"></span>ὁμοίως θεραπεύειν τοῖς προσφάτως φλεγμαίνουσι, καταπλάσμασι
<span class="lb" data-page="10.251" data-line="7" id="l10.251.7"></span>τοῖς παρηγοροῦσιν, ἕως ἂν παύσηται ἡ ἀγανάκτησις·
<span class="lb" data-page="10.251" data-line="8" id="l10.251.8"></span>ἐνδούσης δὲ συνεργεῖν εἰς ἐπούλωσιν· μετὰ δὲ ταῦτα φοινίσσειν
<span class="lb" data-page="10.251" data-line="9" id="l10.251.9"></span>τὰ κύκλῳ μέρη, πλατὺν περιλαμβάνοντας τόπον τῷ
<span class="lb" data-page="10.251" data-line="10" id="l10.251.10"></span>διὰ τοῦ νάπυος μαλάγματι, <span class="milestone ed2page" data-n="10.86" data-unit="ed2page" id="ed2page.10.86"></span>ἤ τινι ἑτέρῳ μεταβάλλειν
<span class="lb" data-page="10.251" data-line="11" id="l10.251.11"></span>δυναμένῳ, καὶ τὴν εὐπάθειαν ἀναιρεῖν. μὴ ληγόντων δὲ καὶ
<span class="lb" data-page="10.251" data-line="12" id="l10.251.12"></span>κοινῶς ὅλου τοῦ σώματος ἐπιμέλειαν ποιεῖσθαι, μετασυγκρίνοντας
<span class="lb" data-page="10.251" data-line="13" id="l10.251.13"></span>αὐτὸ διὰ γυμνασίων ποικίλων καὶ αἰώρας καὶ ἀναφωνήσεως
<span class="lb" data-page="10.251" data-line="14" id="l10.251.14"></span>παρόντων ἐμπείρων, καὶ διαίτης κατὰ πρόσθεσιν
<span class="lb" data-page="10.251" data-line="15" id="l10.251.15"></span>αὐξανομένης τε καὶ μειουμένης, ἀρχῆς ἐντιθεμένης διὰ τὸν
<span class="lb" data-page="10.251" data-line="16" id="l10.251.16"></span>ἀπὸ ῥαφανίδων ἔμετον. χρῆσθαι δὲ καὶ τῇ τοῦ λευκοῦ ἐλλεβόρου
<span class="lb" data-page="10.251" data-line="17" id="l10.251.17"></span>δόσει καὶ τοῖς ἄλλοις ἅπασιν οἷς χρώμεθα ἐπὶ τῶν
<span class="pb" data-page="10.252" id="p10.252"></span>
<span class="lb" data-page="10.252" data-line="1" id="l10.252.1"></span>ὑπαγομένων διαίτῃ χρονίων καὶ δυσαποτρίπτων παθῶν.
<span class="lb" data-page="10.252" data-line="2" id="l10.252.2"></span>αὕτη μὲν ἡ τοῦ Θεσσαλοῦ ῥῆσις. ἄξιον δὲ θαυμάσαι τἀνθρώπου
<span class="lb" data-page="10.252" data-line="3" id="l10.252.3"></span>τὴν ἀναισθησίαν ἢ τὴν τόλμαν· εἰ μὲν αὐτὸς ἑαυτὸν
<span class="lb" data-page="10.252" data-line="4" id="l10.252.4"></span>ἀνέπεισεν ὡς ὀρθῶς λέγει, τὴν ἀναισθησίαν· εἰ δ’ ἐπιστάμενος
<span class="lb" data-page="10.252" data-line="5" id="l10.252.5"></span>ὡς οὐδὲν λέγει παρακρούεσθαι τοὺς ἀναγινώσκοντας ἅπαντας
<span class="lb" data-page="10.252" data-line="6" id="l10.252.6"></span>ἤλπικε, τὴν τόλμαν. ἐκ τῶν χρονίων ἑλκῶν, ὦ γεναιότατε,
<span class="lb" data-page="10.252" data-line="7" id="l10.252.7"></span>τίς ἔνδειξις γίνεται θεραπείας; ἐγὼ μὲν γὰρ οὔτ’ ἐκ τῶν
<span class="lb" data-page="10.252" data-line="8" id="l10.252.8"></span>προσφάτων οὔθ’ ὅλως ἐκ χρόνου κατ’ οὐδὲν τῶν νοσημάτων
<span class="lb" data-page="10.252" data-line="9" id="l10.252.9"></span>ἐξεῦρον οὐδεπώποτε τὴν θεραπείαν, ἀλλ’ ἐξ αὐτῆς τῆς διαθέσεως,
<span class="lb" data-page="10.252" data-line="10" id="l10.252.10"></span>ἣν ἰᾶσθαί μοι πρόκειται. καθόλου γὰρ ἐὰν εἰς τὸν
<span class="lb" data-page="10.252" data-line="11" id="l10.252.11"></span>χρόνον ἀποβλέπῃ τις, ὡς ἔνδειξιν παρ’ αὐτοῦ λαμβάνειν, ἑτέραν
<span class="lb" data-page="10.252" data-line="12" id="l10.252.12"></span>μὲν πάντως ἡ δευτέρα τῶν ἡμερῶν, ἑτέραν δ’ ἡ τρίτη
<span class="lb" data-page="10.252" data-line="13" id="l10.252.13"></span>παρέξει τὴν ἔνδειξιν· οὕτως δὲ καὶ ἡ τετάρτη τῆς πέμπτης
<span class="lb" data-page="10.252" data-line="14" id="l10.252.14"></span>ἑτέραν· καὶ τούτων ἁπασῶν ἡ ἕκτη καὶ τῶν ἄλλων ἑκάστη
<span class="lb" data-page="10.252" data-line="15" id="l10.252.15"></span>τῶν μετὰ ταύτας. ὥστ’ οὐκέτι τὰς διαθέσεις ἃς θεραπεύομεν,
<span class="lb" data-page="10.252" data-line="16" id="l10.252.16"></span>ἐπισκεψόμεθα καὶ παρ’ αὐτῶν ἔνδειξιν ληψόμεθα; καίτοί γε
<span class="lb" data-page="10.252" data-line="17" id="l10.252.17"></span>τούτου ἀλογώτερον οὐδ’ ἐπινοῆσαι δυνατόν ἐστι. πῶς οὖν
<span class="lb" data-page="10.252" data-line="18" id="l10.252.18"></span>ἀναγκαῖαι αἱ κοινότητες αἱ τῶν χρονίων ἑλκῶν εἰσιν, οὐδέν
<span class="pb" data-page="10.253" id="p10.253"></span>
<span class="lb" data-page="10.253" data-line="1" id="l10.253.1"></span>γε ἐνδείκνυσθαι δυναμένου τοῦ χρόνου καθ’ ἑαυτόν; οὐ δήπου
<span class="lb" data-page="10.253" data-line="2" id="l10.253.2"></span>γὰρ ἐπειδὰν ὑπὸ κακοχυμίας ἕλκος ἀναβιβρώσκηται,
<span class="lb" data-page="10.253" data-line="3" id="l10.253.3"></span>διάφορον ἔνδειξιν ἀπ’ αὐτοῦ ληψόμεθα μετὰ τέτταρας μῆνας
<span class="lb" data-page="10.253" data-line="4" id="l10.253.4"></span>ἧς εὐθὺς ἐξ ἀρχῆς ἐλάβομεν. ἐγὼ μὲν οὐδ’ ἂν ἐάσαιμι χρονίσαι
<span class="lb" data-page="10.253" data-line="5" id="l10.253.5"></span>τὸ τοιοῦτον ἕλκος, ἀλλ’ εὐθέως ἀπὸ τῆς ἀρχῆς ἐκκόψαιμι
<span class="lb" data-page="10.253" data-line="6" id="l10.253.6"></span>τὴν αἰτίαν αὐτοῦ. καὶ γὰρ καὶ γνωρίζειν δυνατόν ἐστι
<span class="lb" data-page="10.253" data-line="7" id="l10.253.7"></span>τὴν διάθεσιν ἀπὸ τῆς ἀρχῆς ὡς τὰ πολλὰ, καὶ τὴν ἔνδειξιν
<span class="lb" data-page="10.253" data-line="8" id="l10.253.8"></span>ἀπὸ τῆς διαθέσεως λαμβάνειν ἀναγκαῖον. ὁ χρόνος δὲ τί
<span class="lb" data-page="10.253" data-line="9" id="l10.253.9"></span>πλέον ἡμᾶς διδάξει τοῦ τῶν ἡμερῶν ἀριθμοῦ μὰ τοὺς θεοὺς
<span class="lb" data-page="10.253" data-line="10" id="l10.253.10"></span>οὐκ ἔχω συμβαλεῖν, πλὴν εἰ τοῦτο λέγειν ἠβουλήθη ὁ Θεσσαλὸς,
<span class="lb" data-page="10.253" data-line="11" id="l10.253.11"></span>ὡς εἰς διάγνωσιν τῶν τοιούτων ἑλκῶν ἀναγκαῖον
<span class="lb" data-page="10.253" data-line="12" id="l10.253.12"></span>ἀναμεῖναι τὸν χρόνον. ἀλλ’ οὕτω γε πρῶτον μὲν ἂν ἰδιώτης
<span class="lb" data-page="10.253" data-line="13" id="l10.253.13"></span>εἴη παντάπασιν, εἰ μηδέποτε πρὸ τοῦ χρονίσαι τὸ ἕλκος
<span class="lb" data-page="10.253" data-line="14" id="l10.253.14"></span>ὁμολογεῖ διαγνῶναι δύνασθαι τὴν διάθεσιν. ἔπειτα δὲ σαφῶς
<span class="lb" data-page="10.253" data-line="15" id="l10.253.15"></span>ἂν ἔτι καὶ τοῦθ’ ὁμολογήσειεν, ὡς ἐξ ἄλλου μὲν ἡ τῆς
<span class="lb" data-page="10.253" data-line="16" id="l10.253.16"></span>ἰάσεως ἔνδειξις, ἐξ ἄλλων δὲ ἡ διάγνωσις γίνεται τῆς διαθέσεως.
<span class="lb" data-page="10.253" data-line="17" id="l10.253.17"></span>ἔστω γάρ τι συμβάλλεσθαι τὸν χρόνον εἰς τὴν διάγνωσιν·
<span class="lb" data-page="10.253" data-line="18" id="l10.253.18"></span>ἀλλ’ ἥ γε ἔνδειξις τῆς ἰάσεως οὐκ ἐκ τοῦ χρόνου. τί γὰρ
<span class="pb" data-page="10.254" id="p10.254"></span>
<span class="lb" data-page="10.254" data-line="1" id="l10.254.1"></span>ἄν εἴη πρὸς ἔπος, εἴ τι χρονίζει τῶν ἑλκῶν, ἐκκόπτειν τὰ
<span class="lb" data-page="10.254" data-line="2" id="l10.254.2"></span>κωλύοντα τὴν σύμφυσιν γίνεσθαι καὶ νεωτεροποιεῖν τοὺς πεπονθότας
<span class="lb" data-page="10.254" data-line="3" id="l10.254.3"></span>τόπους; εἰ γὰρ διὰ ῥεῦμα κακόηθες, ὦ γενναιότατε,
<span class="lb" data-page="10.254" data-line="4" id="l10.254.4"></span>τὰ χείλη τοῦ ἕλκους ἐν διαθέσει τινὶ γέγονε, τί πλέον ἕξομεν,
<span class="lb" data-page="10.254" data-line="5" id="l10.254.5"></span>ἂν περικόψωμεν αὐτὰ πρὶν ἰάσασθαι τὸ ῥεῦμα; μεῖζον
<span class="lb" data-page="10.254" data-line="6" id="l10.254.6"></span>ἐργασόμεθα δηλονότι τὸ ἕλκος, ὥσπερ καὶ ποιοῦσιν ἔνιοι
<span class="lb" data-page="10.254" data-line="7" id="l10.254.7"></span>τῶν ὁμοίως ἐκείνῳ θεραπευόντων ἕλκη. τῆς γὰρ αἰτίας μενούσης
<span class="lb" data-page="10.254" data-line="8" id="l10.254.8"></span>τῆς καὶ πρότερον αὐτὰ σκληρὰ καὶ τυλώδη ποιησάσης
<span class="lb" data-page="10.254" data-line="9" id="l10.254.9"></span>οὐδὲν ἔσται πλέον ἐκ τοῦ περιτέμνειν ἄλλο γε ἢ μέγεθος
<span class="lb" data-page="10.254" data-line="10" id="l10.254.10"></span>ἕλκους· πάλιν γὰρ ἐκεῖνα τὰ περιτμηθέντα τοῖς πρότερον
<span class="lb" data-page="10.254" data-line="11" id="l10.254.11"></span>ὁμοίως ἔσται τυλώδη καὶ σκληρά. καίτοί γ’ οὐδ’ αὐτὸ τοῦτο
<span class="lb" data-page="10.254" data-line="12" id="l10.254.12"></span>προσέθηκεν ὁ σοφώτατος Θεσσαλὸς, ὡς ἐκκοπτέον ἐστὶ τὰ
<span class="lb" data-page="10.254" data-line="13" id="l10.254.13"></span>τυλώδη καὶ σκληρὰ καὶ κακόχροα τῶν ἡλκωμένων μορίων,
<span class="lb" data-page="10.254" data-line="14" id="l10.254.14"></span><span class="milestone ed2page" data-n="10.87" data-unit="ed2page" id="ed2page.10.87"></span>ἀλλ’ ἁπλῶς ἐκκόπτειν κελεύει τὰ κωλύοντα τὴν σύμφυσιν
<span class="lb" data-page="10.254" data-line="15" id="l10.254.15"></span>καὶ νεωτεροποιεῖν. εἰ μὲν οὖν ἐκκόπτειν τὰ κωλύοντα
<span class="lb" data-page="10.254" data-line="16" id="l10.254.16"></span>τὴν σύμφυσιν αἴτια συνεβούλευε, παλαιός τ’ ἂν ἦν ὁ τοιοῦτος
<span class="lb" data-page="10.254" data-line="17" id="l10.254.17"></span>λόγος, ἐγώ τε οὐδὲν ἂν ἐμεμφόμην αὐτῷ, παρῄνηται γὰρ
<span class="lb" data-page="10.254" data-line="18" id="l10.254.18"></span>ὑπὸ πάντων σχεδὸν τῶν παλαιῶν <span class="milestone ed1page" data-n="4.75" data-unit="ed1page" id="ed1page.4.75"></span>ἰατρῶν, ὅσοι γε λόγῳ
<span class="pb" data-page="10.255" id="p10.255"></span>
<span class="lb" data-page="10.255" data-line="1" id="l10.255.1"></span>τινὶ καὶ μεθόδῳ περὶ θεραπείας ἑλκῶν ἔγραψαν, ὡς ἐκκοπτέον
<span class="lb" data-page="10.255" data-line="2" id="l10.255.2"></span>ἐστὶ τὰς ἐργαζομένας αἰτίας αὐτὰ, καθάπερ, οἶμαι, καὶ
<span class="lb" data-page="10.255" data-line="3" id="l10.255.3"></span>τῶν ἄλλων ἁπάντων νοσημάτων. οὐ γὰρ δὴ ἐπὶ μὲν τῶν
<span class="lb" data-page="10.255" data-line="4" id="l10.255.4"></span>ἑλκῶν ἔτι μενούσης τῆς ποιούσης αὐτὰ αἰτίας κάλλιον ἐκείνην
<span class="lb" data-page="10.255" data-line="5" id="l10.255.5"></span>πρότερον ἐκκόπτειν, ἐπὶ δὲ τῶν ἄλλων νοσημάτων οὐ
<span class="lb" data-page="10.255" data-line="6" id="l10.255.6"></span>κάλλιον, ἀλλ’ ἐπὶ πάντων ἁπλῶς ὧν τὸ ποιοῦν ἔτι πάρεστιν
<span class="lb" data-page="10.255" data-line="7" id="l10.255.7"></span>ἀπ’ ἐκείνου τῆς θεραπείας ἀρκτέον. εἰ δὲ τὰ κωλύοντα τὴν
<span class="lb" data-page="10.255" data-line="8" id="l10.255.8"></span>σύμφυσιν οὐκ ἐπὶ τῶν αἰτίων ἁπάντων ὅσα τοῦτο πέφυκε
<span class="lb" data-page="10.255" data-line="9" id="l10.255.9"></span>δρᾷν, ἀλλ’ ἐπὶ τῶν χειλῶν εἴρηκε μόνον, ὡς ἐξ ὧν ἐπιφέρει
<span class="lb" data-page="10.255" data-line="10" id="l10.255.10"></span>δῆλός ἐστιν, πλέον ἀγνοεῖν ἔοικεν ἢ γινώσκειν εἰς ἑλκῶν
<span class="lb" data-page="10.255" data-line="11" id="l10.255.11"></span>ἴασιν. εἴη μὲν γὰρ ἄν ποτε καὶ τοῦτο μόνον αἴτιον τοῦ μὴ
<span class="lb" data-page="10.255" data-line="12" id="l10.255.12"></span>θεραπεύεσθαι τὸ ἕλκος· εἴη δ’ ἂν οὐδὲν ἧττον, ὡς εἴρηται,
<span class="lb" data-page="10.255" data-line="13" id="l10.255.13"></span>καὶ ἡ χωρὶς ὄγκου παρὰ φύσιν ἐν τοῖς ἡλκωμένοις μέρεσι δυσκρασία
<span class="lb" data-page="10.255" data-line="14" id="l10.255.14"></span>καὶ ἡ μετ’ ὄγκου μέν τινος, ἀλλ’ οὐ πάντως τοῦ γε
<span class="lb" data-page="10.255" data-line="15" id="l10.255.15"></span>περιτομῆς δεομένου· καὶ πρὸς τούτοις ἔτι σκιῤῥὸς ὑπερκείμενος,
<span class="lb" data-page="10.255" data-line="16" id="l10.255.16"></span>ἢ σπλὴν μέγας, ἤ τις ἐν ἥπατι κακοπραγία καὶ χωρὶς
<span class="lb" data-page="10.255" data-line="17" id="l10.255.17"></span>τούτων ἁπάντων ἀτονία τοῦ μέρους αὐτοῦ τοῦ πεπονθότος,
<span class="pb" data-page="10.256" id="p10.256"></span>
<span class="lb" data-page="10.256" data-line="1" id="l10.256.1"></span>ἐπίτασις οὖσα δυσκρασίας καὶ ἥδε· καὶ μὲν δὴ καὶ ἡ καθ’
<span class="lb" data-page="10.256" data-line="2" id="l10.256.2"></span>ὅλον τὸ σῶμα κακοχυμία μέγιστον τῶν αἰτίων ὅσα λυμαίνεσθαι
<span class="lb" data-page="10.256" data-line="3" id="l10.256.3"></span>τοῖς ἕλκεσι πέφυκεν. ἐνοχλεῖ δ’ οὐδὲν ἧττον αὐτοῖς
<span class="lb" data-page="10.256" data-line="4" id="l10.256.4"></span>καὶ ἡ καλουμένη πληθώρα. τούτων ἕκαστον εἰ κελεύοι ἐκκόπτειν
<span class="lb" data-page="10.256" data-line="5" id="l10.256.5"></span>Θεσσαλὸς, ἐπαινῶ τὸν ἄνθρωπον, ὡς ἑπόμενον τοῖς
<span class="lb" data-page="10.256" data-line="6" id="l10.256.6"></span>παλαιοῖς· εἰ δὲ τὰ χείλη μόνον, ἓν ἐκ πολλῶν ἔγνωκε, ὃ μηδὲ
<span class="lb" data-page="10.256" data-line="7" id="l10.256.7"></span>τοὺς αἰπόλους λανθάνει. εἰ γὰρ σκληρὰ καὶ τετυλωμένα
<span class="lb" data-page="10.256" data-line="8" id="l10.256.8"></span>καὶ πελιδνὰ καὶ μέλανα καί τινα ἄλλην ἐπίσημον ἄχροιαν
<span class="lb" data-page="10.256" data-line="9" id="l10.256.9"></span>ἔχοντα θεάσαιτό τις αἰπόλος ἕλκους χείλη, πάντως τολμήσει
<span class="lb" data-page="10.256" data-line="10" id="l10.256.10"></span>περικόπτειν αὐτά. καὶ γάρ τοι καὶ προχειρότατόν ἐστι τὸ
<span class="lb" data-page="10.256" data-line="11" id="l10.256.11"></span>περικόψαι· μεῖζον δέ γε καὶ τεχνικώτερον ἰᾶσθαι φαρμάκοις.
<span class="lb" data-page="10.256" data-line="12" id="l10.256.12"></span>Θεσσαλὸς δὲ οὔτε τῶν ὑπὸ φαρμάκων δυναμένων μαλαχθῆναι
<span class="lb" data-page="10.256" data-line="13" id="l10.256.13"></span>χειλῶν εἰς γνῶσιν ἧκέ ποτε, καὶ γὰρ καὶ λέγουσιν αὐτὸν
<span class="lb" data-page="10.256" data-line="14" id="l10.256.14"></span>ἀποστῆναι τελέως τοῦ τοιούτου μέρους τῆς τέχνης, ὥσπερ
<span class="lb" data-page="10.256" data-line="15" id="l10.256.15"></span>οὖν ἐμφαίνει καὶ αὐτὸς, οὔθ’ ὅλως ἐμπειρίαν ἢ λογικὴν ἐπιστήμην
<span class="lb" data-page="10.256" data-line="16" id="l10.256.16"></span>ἔοικεν ἔχειν οὐδενὸς φαρμάκου· καθότι καὶ τοῦτο διὰ
<span class="lb" data-page="10.256" data-line="17" id="l10.256.17"></span>τοῦ περὶ φαρμάκων ἐνδείκνυται βιβλίου. ἀλλὰ περὶ μὲν τῶν
<span class="lb" data-page="10.256" data-line="18" id="l10.256.18"></span>ἐν ἐκείνοις οὐκ ὀρθῶς εἰρημένων ἐπὶ προήκοντι τῷ λόγῳ
<span class="pb" data-page="10.257" id="p10.257"></span>
<span class="lb" data-page="10.257" data-line="1" id="l10.257.1"></span>διαλέξομαι· περὶ δὲ τῆς τῶν χρονίων ἑλκῶν ἰάσεως, ἣν ἐν
<span class="lb" data-page="10.257" data-line="2" id="l10.257.2"></span>τῇ προγεγραμμένῃ ῥήσει Θεσσαλὸς ἐποιήσατο, πρόκειταί
<span class="lb" data-page="10.257" data-line="3" id="l10.257.3"></span>μοι τό γε νῦν εἶναι διελθεῖν. ἄμεινον μὲν ἦν δήπου μὴ χρόνια
<span class="lb" data-page="10.257" data-line="4" id="l10.257.4"></span>καλεῖν, ἀλλὰ κακοήθη ταῦτα, καὶ τὴν φύσιν αὐτῶν ἐκδιηγήσασθαι
<span class="lb" data-page="10.257" data-line="5" id="l10.257.5"></span>καὶ τὰς αἰτίας τῆς γενέσεως εἰπεῖν καὶ τὴν θεραπείαν
<span class="lb" data-page="10.257" data-line="6" id="l10.257.6"></span>ἑκάστου, τὴν μὲν ὡς ἐφ’ ἕλκει κοινὴν ἁπάντων αὐτῶν
<span class="lb" data-page="10.257" data-line="7" id="l10.257.7"></span>οἴαν ἐν τῷ τρίτῳ γράμματι διῆλθον· ἰδίαν δ’ ἐφ’ ἑκάστου,
<span class="lb" data-page="10.257" data-line="8" id="l10.257.8"></span>κατὰ τὸ τῆς ἐργαζομένης αἰτίας εἶδος, ὡς ἐν τούτῳ τῷ λόγῳ
<span class="lb" data-page="10.257" data-line="9" id="l10.257.9"></span>διωρισάμην. ὁ δὲ οὐδὲν τούτων ποιήσας καὶ νεωτεροποιεῖν
<span class="lb" data-page="10.257" data-line="10" id="l10.257.10"></span>τοὺς ἡλκωμένους τόπους ἀξιοῖ καὶ παραπλήσια τοῖς νεοτρώτοις
<span class="lb" data-page="10.257" data-line="11" id="l10.257.11"></span>ἀπεργασάμενος ἐναίμους ἰᾶσθαι. τοῦτο μέν γε ναὶ μὰ
<span class="lb" data-page="10.257" data-line="12" id="l10.257.12"></span>τὸν Ἀσκληπιὸν ἐναργῶς ἄν τις γνωρίσειε τοῖς ἔργοις τῆς
<span class="lb" data-page="10.257" data-line="13" id="l10.257.13"></span>τέχνης ἐγγεγυμνασμένος, ὡς ὑπ’ ἀνθρώπου γέγραπται ταῦτα
<span class="lb" data-page="10.257" data-line="14" id="l10.257.14"></span>μηδέποτε προνοήσαντος ἕλκους. ἐναίμως ἰᾶσθαι δύναταί τις,
<span class="lb" data-page="10.257" data-line="15" id="l10.257.15"></span>ἕλκος χρόνιον ὅμοιον τοῖς νεοτρώτοις ἐργασάμενος, ἀγκτῆρσι
<span class="lb" data-page="10.257" data-line="16" id="l10.257.16"></span>συναγαγὼν, ἢ ῥάψας αὐτοῦ τὰ χείλη· ἢ τούτων μὲν οὐδενὶ,
<span class="lb" data-page="10.257" data-line="17" id="l10.257.17"></span>ἐναίμῳ δέ τινι φαρμάκῳ καὶ μόνῃ σὺν αὐτῷ θαῤῥήσας ἐπιδέσει;
<span class="lb" data-page="10.257" data-line="18" id="l10.257.18"></span><span class="milestone ed2page" data-n="10.88" data-unit="ed2page" id="ed2page.10.88"></span>τίς οὐκ οἶδεν ὡς πᾶν ἕλκος κακόηθες εὐθὺς καὶ
<span class="pb" data-page="10.258" id="p10.258"></span>
<span class="lb" data-page="10.258" data-line="1" id="l10.258.1"></span>κοῖλόν ἐστιν, ὡς ἂν ἐξ ἀναβρώσεως γενόμενον; ἆρ’ οὖν, ὦ
<span class="lb" data-page="10.258" data-line="2" id="l10.258.2"></span>σοφώτατε Θεσσαλὲ, πρὶν σαρκωθῆναι τὸ κοῖλον ἕλκος, εἰς
<span class="lb" data-page="10.258" data-line="3" id="l10.258.3"></span>σύμφυσιν ἀχθῆναι δύναται; ἢ οὐ τοῦτ’ ἔστι τὸ ἐναίμως
<span class="lb" data-page="10.258" data-line="4" id="l10.258.4"></span>ἰᾶσθαι; μάτην τοίνυν αὐτὸς σὺ τῶν κοίλων ἑλκῶν τὸν σκοπὸν
<span class="lb" data-page="10.258" data-line="5" id="l10.258.5"></span>οὐ κόλλησιν, ἀλλὰ πλήρωσιν ἔγραψας. εἰ δὲ καὶ μὴ δι’
<span class="lb" data-page="10.258" data-line="6" id="l10.258.6"></span>ἑαυτὸ κοῖλον ἦν ἅπαν ἕλκος κακόηθες, ἀλλά τοί γ’ ἐν τῷ
<span class="lb" data-page="10.258" data-line="7" id="l10.258.7"></span>νεωτεροποιεῖν, αὐτοῦ τὰ χείλη περικόπτοντας ὡς σὺ κελεύεις,
<span class="lb" data-page="10.258" data-line="8" id="l10.258.8"></span>ἐξ ἀνάγκης οἶμαι καὶ κοῖλον γίνεται καὶ πλείστην ἴσχει τῶν
<span class="lb" data-page="10.258" data-line="9" id="l10.258.9"></span>χειλῶν τὴν διάστασιν· ὥστ’ οὐκ οἶδα πῶς ἔτι κολλήσεις αὐτὸ
<span class="lb" data-page="10.258" data-line="10" id="l10.258.10"></span>καὶ συμφύσεις ἐναίμως. εἰ γὰρ προσάγειν ἐπιχειρήσεις βιαίως
<span class="lb" data-page="10.258" data-line="11" id="l10.258.11"></span>τὰ διεστῶτα πάμπολυ χείλη, φλεγμανεῖ μὲν ἐξ ἀνάγκης, οὐ
<span class="lb" data-page="10.258" data-line="12" id="l10.258.12"></span>συμφύσεται δέ. τούτου καὶ μόνου συνιέναι μοι δοκεῖ καὶ Θεσσαλός·
<span class="lb" data-page="10.258" data-line="13" id="l10.258.13"></span>ἐπιφέρει γοῦν, κᾂν μὴ κρατηθῇ, παρηγορεῖν τὴν φλεγμονήν.
<span class="lb" data-page="10.258" data-line="14" id="l10.258.14"></span>ἄμεινον δὲ ἦν γράψαι καὶ μὴ κρατηθέντων παρηγορεῖν
<span class="lb" data-page="10.258" data-line="15" id="l10.258.15"></span>τὴν φλεγμονὴν, ἐξ ἀνάγκης γὰρ οὐ κρατηθήσεται. ἀλλ’
<span class="lb" data-page="10.258" data-line="16" id="l10.258.16"></span>εἰ καὶ τοῦτο συγχωρηθείη τῷ Θεσσαλῷ καὶ παρέλθοιμεν αὐτὸ
<span class="lb" data-page="10.258" data-line="17" id="l10.258.17"></span>καὶ μὴ λίαν ἀκριβῶς ἐξετάζοιμεν, ὅτι γε τελέως ἀποκεχώρηκε
<span class="pb" data-page="10.259" id="p10.259"></span>
<span class="lb" data-page="10.259" data-line="1" id="l10.259.1"></span>τῆς κοινότητος ἧς αὐτὸς ὑπέθετο πρόδηλον παντί. εἰ γὰρ τὸ
<span class="lb" data-page="10.259" data-line="2" id="l10.259.2"></span>ἐμποδίζον ἐξαιρήσομεν, οὐδὲν ἔτι περὶ τῆς τῶν χρονίων ἑλκῶν
<span class="lb" data-page="10.259" data-line="3" id="l10.259.3"></span>ὡς χρονίων κοινότητος ληψόμεθα. ἀλλ’ ἔστω καὶ τοῦτο. θεασώμεθα
<span class="lb" data-page="10.259" data-line="4" id="l10.259.4"></span>δὲ τὰ ἐφεξῆς, γράφει γοῦν ὧδε· τὰ δ’ εἰς οὐλὴν ἐρχόμενα
<span class="lb" data-page="10.259" data-line="5" id="l10.259.5"></span>καὶ ἀναλυόμενα κατὰ μὲν τοὺς παροξυσμοὺς καὶ τὰς
<span class="lb" data-page="10.259" data-line="6" id="l10.259.6"></span>ἑλκώσεις ὁμοίως θεραπεύειν τοῖς προσφάτως φλεγμαίνουσι.
<span class="lb" data-page="10.259" data-line="7" id="l10.259.7"></span>μετὰ δὲ ταῦτα φησί· φοινίσσειν τὰ κύκλῳ μέρη τῷ διὰ τοῦ
<span class="lb" data-page="10.259" data-line="8" id="l10.259.8"></span>νάπυος μαλάγματι. τί φῄς, ἄνθρωπε, κᾂν δριμὺ, κᾂν θερμὸν
<span class="lb" data-page="10.259" data-line="9" id="l10.259.9"></span>ῥεῦμα τὸ φερόμενον ᾖ, φοινίσσειν χρὴ νάπυϊ τὸ μόριον; ἵν’
<span class="lb" data-page="10.259" data-line="10" id="l10.259.10"></span>ὅπερ ἐν πολλῷ χρόνῳ πάσχειν ὑπὸ τοῦ ῥεύματος ἔμελλεν, ὑπὸ
<span class="lb" data-page="10.259" data-line="11" id="l10.259.11"></span>τοῦ Θεσσαλείου ταχέως πάθοι φαρμάκου, πᾶν ἑλκωθέν τε
<span class="lb" data-page="10.259" data-line="12" id="l10.259.12"></span>καὶ ἀναβρωθέν; τὰς γὰρ διὰ ψύξιν ἢ ὑγρότητα πολλὴν ἄνευ
<span class="lb" data-page="10.259" data-line="13" id="l10.259.13"></span>θερμασίας ἐπιφανοῦς ἀτονίας τῶν μερῶν φοινιγμοῖς ἐθεράπευον
<span class="lb" data-page="10.259" data-line="14" id="l10.259.14"></span>οἱ παλαιοί. σὺ δ’ ἑξῆς ἐπὶ πάντων χρᾷ, πρῶτον μὲν
<span class="lb" data-page="10.259" data-line="15" id="l10.259.15"></span>αὐτὸ τοῦτο μὴ διορισάμενος, εἴτε δι’ ἀτονίαν τοῦ μέρους,
<span class="lb" data-page="10.259" data-line="16" id="l10.259.16"></span>εἴτε διὰ κακοήθειαν τοῦ ῥεύματος, οὐ θεραπεύεται τὸ ἕλκος.
<span class="lb" data-page="10.259" data-line="17" id="l10.259.17"></span>ἔπειτα δ’ ὑπαλλάττων τὴν τάξιν. ὅταν γὰρ κατακαύσας τῷ
<span class="pb" data-page="10.260" id="p10.260"></span>
<span class="lb" data-page="10.260" data-line="1" id="l10.260.1"></span>νάπυϊ τὸ μέρος ἀνύσῃς μηδὲν, ἐπὶ τὴν τοῦ παντὸς σώματος
<span class="lb" data-page="10.260" data-line="2" id="l10.260.2"></span>ἔρχῃ θεραπείαν ἔμπαλιν δ’, οἶμαι, καὶ τῷ λόγῳ καὶ τῇ πείρᾳ
<span class="lb" data-page="10.260" data-line="3" id="l10.260.3"></span>περὶ τούτων ἔγνωσται, τὸ σύμπαν σῶμα πρότερον ἀπέριττον
<span class="lb" data-page="10.260" data-line="4" id="l10.260.4"></span>ἐργασαμένους τολμᾷν ἐπιφέρειν τι τῷ μορίῳ θερμαῖνον καὶ
<span class="lb" data-page="10.260" data-line="5" id="l10.260.5"></span>δριμὺ φάρμακον. ἕλκειν γὰρ ἐφ’ ἑαυτὰ πέφυκεν ἐξ ὅλου τοῦ
<span class="lb" data-page="10.260" data-line="6" id="l10.260.6"></span>σώματος ἅπαντα τὰ τοιαῦτα δίκην σικύας. ἐὰν μὴ φθάσῃς
<span class="lb" data-page="10.260" data-line="7" id="l10.260.7"></span>κενώσας αὐτὸ, χορηγίαν ῥεύματος ἐγκαταλείψεις τῷ δριμεῖ
<span class="lb" data-page="10.260" data-line="8" id="l10.260.8"></span>φαρμάκῳ. τοῦτο καὶ τοῖς ἐμπειρικοῖς ἰατροῖς ὡμολόγηται
<span class="lb" data-page="10.260" data-line="9" id="l10.260.9"></span>καὶ τοῖς δογματικοῖς· τοῦτο καὶ τοῖς ἀρίστοις ἐδόκει τῶν
<span class="lb" data-page="10.260" data-line="10" id="l10.260.10"></span>φιλοσόφων· ἐπειδὴ γὰρ κᾀκείνων μέμνηται Θεσσαλὸς, οὐ
<span class="lb" data-page="10.260" data-line="11" id="l10.260.11"></span>χεῖρον αὐτοὺς ἐπικαλέσασθαι μάρτυρας, ὡς ὀφθαλμὸν οὐκ
<span class="lb" data-page="10.260" data-line="12" id="l10.260.12"></span>ἐγχωρεῖ καλῶς ἰάσασθαι πρὸ τῆς ὅλης κεφαλῆς, οὐδὲ ταὐτὴν
<span class="lb" data-page="10.260" data-line="13" id="l10.260.13"></span>ἄνευ τοῦ παντὸς σώματος. οὕτως Ἀριστοτέλης καὶ
<span class="lb" data-page="10.260" data-line="14" id="l10.260.14"></span>Πλάτων ἐγίνωσκεν ὑπὲρ νοσημάτων ἰάσεως· οὕτω δὲ καὶ
<span class="lb" data-page="10.260" data-line="15" id="l10.260.15"></span>Ἱπποκράτης καὶ Διοκλῆς καὶ Πραξαγόρας καὶ Πλειστόνικος
<span class="lb" data-page="10.260" data-line="16" id="l10.260.16"></span>καὶ πάντες οἱ παλαιοί. Θεσσαλὸς δὲ μόνος ἔμπαλιν ἐπὶ
<span class="lb" data-page="10.260" data-line="17" id="l10.260.17"></span>τὸ διὰ τοῦ νάπυος ἥκει φάρμακον πρῶτον· εἶθ’ ὕστερον
<span class="lb" data-page="10.260" data-line="18" id="l10.260.18"></span>ἐπιμελεῖται τοῦ παντὸς σώματος· οὔκουν οὐδ’ ἐνταῦθα
<span class="pb" data-page="10.261" id="p10.261"></span>
<span class="lb" data-page="10.261" data-line="1" id="l10.261.1"></span>φρονίμως οὐδὲν ὑποτιθέμενος. <span class="milestone ed2page" data-n="10.89" data-unit="ed2page" id="ed2page.10.89"></span>ἐνὸν γὰρ ἅπαξ ἐκκενώσαντα
<span class="lb" data-page="10.261" data-line="2" id="l10.261.2"></span>τὸ σῶμα καθαίροντι φαρμάκῳ, μετὰ τοῦτο χρηστῶς
<span class="lb" data-page="10.261" data-line="3" id="l10.261.3"></span>ἀνατρέφειν, ἀναφωνήσεώς τε μέμνηται καὶ γυμνασίων αἰωρήσεών
<span class="lb" data-page="10.261" data-line="4" id="l10.261.4"></span>τε καὶ διαίτης ἐκ περιόδου μεταβαλλομένης <span class="milestone ed1page" data-n="4.76" data-unit="ed1page" id="ed1page.4.76"></span>καί
<span class="lb" data-page="10.261" data-line="5" id="l10.261.5"></span>τινος ἀπὸ ῥαφανίδων ἐμέτου· κᾄπειτα τὸν κολοφῶνα τούτοις
<span class="lb" data-page="10.261" data-line="6" id="l10.261.6"></span>ἐπάγει, τὸν ἐλλέβορον αὐτὸν, ὁ χωρὶς περιεργίας ἐπαγγειλάμενος
<span class="lb" data-page="10.261" data-line="7" id="l10.261.7"></span>ἅπαντα θεραπεύειν. ἐγὼ δ’ οὐδ’ ἐπινοῆσαι δύναμαι
<span class="lb" data-page="10.261" data-line="8" id="l10.261.8"></span>πῶς ἄν τις χεῖρον, ἢ μακρότερον, ἢ περιεργότερον ἕλκος
<span class="lb" data-page="10.261" data-line="9" id="l10.261.9"></span>ἰάσαιτο. φέρε γὰρ, ἵν’ ὥσπερ ἔργῳ πολλάκις ἑωράκαμεν, οὕτω
<span class="lb" data-page="10.261" data-line="10" id="l10.261.10"></span>καὶ τῷ λόγῳ πλάσωμεν ἄνθρωπον ἰάσεως ἕλκους κακοήθους
<span class="lb" data-page="10.261" data-line="11" id="l10.261.11"></span>δεόμενον. ἔστω τις ὑγιαίνων μὲν τἄλλα, κνησάμενος δ’
<span class="lb" data-page="10.261" data-line="12" id="l10.261.12"></span>ἐξαίφνης ὁτιοῦν μόριον, εἰ βούλει πῆχυν, ἐγειράτω παραχρῆμα
<span class="lb" data-page="10.261" data-line="13" id="l10.261.13"></span>φλύκταιναν· εἶτ’ αὖθις καὶ αὖθις κνησμῶδες γιγνέσθω ταὐτὸ
<span class="lb" data-page="10.261" data-line="14" id="l10.261.14"></span>τοῦτο μόριον· ἐκραγείσης δὲ τῆς φλυκταίνης ἕλκος κακόχρουν,
<span class="lb" data-page="10.261" data-line="15" id="l10.261.15"></span>ἀνωμάλως ἀναβιβρωσκόμενον γενέσθω· καὶ ταῦτ’ ἐν
<span class="lb" data-page="10.261" data-line="16" id="l10.261.16"></span>τρισὶν ἢ τέτταρσιν ἡμέραις ἀπὸ τῆς ἀρχῆς συμπιπτέτω. λεγέτω
<span class="lb" data-page="10.261" data-line="17" id="l10.261.17"></span>δή τις ἐνταῦθά μοι τῶν Θεσσαλείων ἰατρῶν ὅντινα
<span class="lb" data-page="10.261" data-line="18" id="l10.261.18"></span>χρὴ τρόπον ἰᾶσθαι τὸ τοιοῦτον ἕλκος. ἐγὼ μὲν γάρ φημι
<span class="pb" data-page="10.262" id="p10.262"></span>
<span class="lb" data-page="10.262" data-line="1" id="l10.262.1"></span>κακόηθές τε πάντως ὑπάρχειν αὐτὸ καὶ διὰ τοῦτο συνεπισκέψομαι
<span class="lb" data-page="10.262" data-line="2" id="l10.262.2"></span>παραχρῆμα τὴν τοῦ παντὸς σώματος διάθεσιν,
<span class="lb" data-page="10.262" data-line="3" id="l10.262.3"></span>ὁποία τίς ἐστιν. εὑρήσω γὰρ ἔκ τε τῶν περὶ τὸ ἕλκος συμπτωμάτων
<span class="lb" data-page="10.262" data-line="4" id="l10.262.4"></span>κᾀκ τῶν περὶ σύμπαν τὸ σῶμα φαινομένων σημείων,
<span class="lb" data-page="10.262" data-line="5" id="l10.262.5"></span>ὁποῖος μάλιστα τὴν ἰδέαν ἐστὶν ὁ πλεονάζων χυμός·
<span class="lb" data-page="10.262" data-line="6" id="l10.262.6"></span>καὶ τοῦτον ἐκκενώσω φαρμάκῳ παραχρῆμα· καὶ οὐκ ἀναμενῶ
<span class="lb" data-page="10.262" data-line="7" id="l10.262.7"></span>τὸν πῆχυν ὅλον τἀνθρώπου διάθεσίν τινα κακοήθη
<span class="lb" data-page="10.262" data-line="8" id="l10.262.8"></span>καὶ δυσίατον σχεῖν. οἱ δ’ ἀπὸ τοῦ Θεσσαλοῦ, τὰς ἐκείνων
<span class="lb" data-page="10.262" data-line="9" id="l10.262.9"></span>δηλονότι φυλάττοντες ὑποθήκας, πρῶτον ἀναμενοῦσι χρόνιον
<span class="lb" data-page="10.262" data-line="10" id="l10.262.10"></span>γενέσθαι τὸ ἕλκος, ἵν’ εἰς τὴν θαυμαστὴν ἐμπέσῃ κοινότητα
<span class="lb" data-page="10.262" data-line="11" id="l10.262.11"></span>νῶν χρονίων ἑλκῶν, ὥσπερ οὐκ ὂν ἄμεινον μακρῷ
<span class="lb" data-page="10.262" data-line="12" id="l10.262.12"></span>κακοηθῶν ἑλκῶν, ἀλλὰ μὴ χρονίων ἐνδεικτικὴν θεραπείας
<span class="lb" data-page="10.262" data-line="13" id="l10.262.13"></span>ὑποθέσθαι κοινότητα. εἶτα δυοῖν θάτερον, ἢ ἐκκόψουσι καὶ
<span class="lb" data-page="10.262" data-line="14" id="l10.262.14"></span>νεωτεροποιήσουσι καὶ συνάξουσιν ὡς εἰς κόλλησιν, ἢ πρῶτον
<span class="lb" data-page="10.262" data-line="15" id="l10.262.15"></span>μὲν τῷ διὰ τοῦ νάπυος χρήσονται φαρμάκῳ, τούτου δ’ ἀνύσαντος
<span class="lb" data-page="10.262" data-line="16" id="l10.262.16"></span>μηδὲν ἐπὶ τὰς ἀναφωνήσεις τε καὶ τὰς αἰωρήσεις καὶ
<span class="lb" data-page="10.262" data-line="17" id="l10.262.17"></span>τὰ ἄλλα γυμνάσια καὶ τὰς τῆς διαίτης κατὰ περιόδους μεταβολὰς
<span class="lb" data-page="10.262" data-line="18" id="l10.262.18"></span>ἀφίξονται· κᾄπειτα καὶ τοῖς ἀπὸ ῥαφανίδων ἐμέτοις
<span class="pb" data-page="10.263" id="p10.263"></span>
<span class="lb" data-page="10.263" data-line="1" id="l10.263.1"></span>χρήσονται, καὶ μηδὲ τούτων ἰασαμένων τὸ ἕλκος ἐλλέβορον
<span class="lb" data-page="10.263" data-line="2" id="l10.263.2"></span>δώσουσιν· ἂν δὲ μηδ’ οὗτος ἀνύσῃ μηδὲν, ἀποπέμψουσιν
<span class="lb" data-page="10.263" data-line="3" id="l10.263.3"></span>εἰς Λιβύην τὸν ἄνθρωπον· ἔτι γὰρ τοῦτ’ ἔδει προσγεγραφέναι
<span class="lb" data-page="10.263" data-line="4" id="l10.263.4"></span>τὸν Θεσσαλὸν ἐπὶ τῇ θαυμαστῇ τῶν ἑλκῶν τῶν κακοηθῶν
<span class="lb" data-page="10.263" data-line="5" id="l10.263.5"></span>ἰάσει. κατατρίβει γοῦν ἐν ἀναφωνήσεσιν, αἰώραις τε
<span class="lb" data-page="10.263" data-line="6" id="l10.263.6"></span>καὶ τοῖς τοιούτοις ὥσπερ καχεξίαν, ἀλλ’ οὐ κακοχυμίαν θεραπεύων.
<span class="lb" data-page="10.263" data-line="7" id="l10.263.7"></span>καὶ τί θαυμαστὸν, εἰ μήτε γνωρίζειν ὁμολογοῦσιν
<span class="lb" data-page="10.263" data-line="8" id="l10.263.8"></span>ἄρτι συνιστάμενον ἕλκος κακόηθες, ἀναμένουσί τε χρόνιον
<span class="lb" data-page="10.263" data-line="9" id="l10.263.9"></span>αὐτὸ γενέσθαι καὶ πολλάκις μὲν ἐπουλωθῆναι, πολλάκις δ’
<span class="lb" data-page="10.263" data-line="10" id="l10.263.10"></span>ἀναλυθῆναι πρὸ τοῦ γνῶναι τί ποιητέον ἐστὶν, ὅπου καὶ
<span class="lb" data-page="10.263" data-line="11" id="l10.263.11"></span>τοὺς ὁπωσοῦν πυρέξαντας ὑπερβάλλειν ἀξιοῦσι τὸν διὰ
<span class="lb" data-page="10.263" data-line="12" id="l10.263.12"></span>τρίτης ἡμέρας ἤτοι γενησόμενον ἢ μὴ γενησόμενον παροξυσμόν·
<span class="lb" data-page="10.263" data-line="13" id="l10.263.13"></span>οὕτως ἀκριβῶς ἄρα τὴν περὶ κρίσεων ἐκμεμαθήκασι
<span class="lb" data-page="10.263" data-line="14" id="l10.263.14"></span>θεωρίαν, ἢ τῆς μελλούσης ἀκμῆς τοῦ νοσήματος ὑπάρχουσι
<span class="lb" data-page="10.263" data-line="15" id="l10.263.15"></span>προγνωστικοὶ. τί δὴ συμβαίνει πολλάκις; ἐπὶ τῆς κλίνης
<span class="lb" data-page="10.263" data-line="16" id="l10.263.16"></span>κατασήπεσθαι τοὺς ἀνθρώπους ὑπ’ αὐτῶν, ἀπηλλάχθαι δυναμένους
<span class="lb" data-page="10.263" data-line="17" id="l10.263.17"></span>εὐθὺς ἐν τῇ δευτέρᾳ τῶν ἡμερῶν. οὐχ ἅπαξ γὰρ
<span class="lb" data-page="10.263" data-line="18" id="l10.263.18"></span>ἡμεῖς, ἢ δὶς, ἢ τρὶς, ἀλλὰ μυριάκις αὐτοί τε πολλοὺς τῶν
<span class="pb" data-page="10.264" id="p10.264"></span>
<span class="lb" data-page="10.264" data-line="1" id="l10.264.1"></span>πυρεξάντων ἐλουσάμεθα, ἅμα τῷ παύσασθαι τὸν πρῶτον
<span class="lb" data-page="10.264" data-line="2" id="l10.264.2"></span>παροξυσμόν· τούς τε διδασκάλους ἡμῶν ἐθεασάμεθα ταὐτὸ
<span class="lb" data-page="10.264" data-line="3" id="l10.264.3"></span>τοῦτο ποιοῦντας· ἀδεῶς τε τοῦ λοιποῦ διαιτᾶσθαι συνεχωρήσαμεν,
<span class="lb" data-page="10.264" data-line="4" id="l10.264.4"></span>ὡς οὐκ ἂν ἔτι πυρέξοντας, οὓς ὁ σοφώτατος Θεσσαλὸς,
<span class="lb" data-page="10.264" data-line="5" id="l10.264.5"></span>ὁ τὴν πρώτην <span class="milestone ed2page" data-n="10.90" data-unit="ed2page" id="ed2page.10.90"></span>διάτριτον ἐξευρὼν, ἐταρίχευσεν ἂν
<span class="lb" data-page="10.264" data-line="6" id="l10.264.6"></span>ὅλαις, οἶμαι, τρισὶ λιμοκτονήσας ἡμέραις· εἶθ’ οὕτως ἔθρεψεν
<span class="lb" data-page="10.264" data-line="7" id="l10.264.7"></span>ἂν, οἶμαι, δηλαδὴ μετρίως τεταρταίους. εἶτα κατ’ ὀλίγον
<span class="lb" data-page="10.264" data-line="8" id="l10.264.8"></span>ἀνακομίζων μόλις ἑκταίους ἢ ἑβδομαίους ἀπέλυσεν ἂν ἐπὶ
<span class="lb" data-page="10.264" data-line="9" id="l10.264.9"></span>τὰ συνήθη τοὺς ἅπαξ πυρέξαντας. οὕτως ἀεὶ κατασήπουσι
<span class="lb" data-page="10.264" data-line="10" id="l10.264.10"></span>τοὺς ἀνθρώπους ἐν τοῖς πάθεσι, κᾂν ἀπαλλαγῆναι ῥᾳδίως
<span class="lb" data-page="10.264" data-line="11" id="l10.264.11"></span>αὐτῶν ἦν δυνατόν. ὀλιγίσταις οὖν ἡμέραις οἷόν τε θεραπευθῆναι
<span class="lb" data-page="10.264" data-line="12" id="l10.264.12"></span>κακόηθες ἕλκος ἀρχόμενον ὁ Θεσσαλὸς εἰς ἐνιαυτὸν
<span class="lb" data-page="10.264" data-line="13" id="l10.264.13"></span>ἢ καὶ πλείονα χρόνον ἐκπίπτειν ἐᾷ. τὸ γὰρ ἀναμένειν πολλάκις
<span class="lb" data-page="10.264" data-line="14" id="l10.264.14"></span>μὲν αὐτὸ συνουλωθῆναι, πολλάκις δ’ ἀναλυθῆναι, ἵν’
<span class="lb" data-page="10.264" data-line="15" id="l10.264.15"></span>εἰδῇ εἰ κακόηθες, κᾄπειτα τῆς θεραπείας ἀρξάμενον. οὐδ’
<span class="lb" data-page="10.264" data-line="16" id="l10.264.16"></span>οὖν οὐδὲ τότε καθαίρειν εὐθὺς, ἀλλὰ τῷ διὰ τοῦ νάπυος μὲν
<span class="lb" data-page="10.264" data-line="17" id="l10.264.17"></span>πρῶτον, εἶτ’ αἰώραις ἀναφωνήσεσί τε καὶ διαίταις χρῆσθαι,
<span class="lb" data-page="10.264" data-line="18" id="l10.264.18"></span>κᾄπειτα ῥαφανῖσιν, εἶθ’ οὕτως ἐλλεβόρῳ, τί ἄλλο ἢ ἐνιαυτὸν
<span class="pb" data-page="10.265" id="p10.265"></span>
<span class="lb" data-page="10.265" data-line="1" id="l10.265.1"></span>ἀναμένοντός ἐστιν; εἶτ’ ὦ πρὸς θεῶν ἓξ ἡμερῶν, ἢ τὸ πλεῖστον
<span class="lb" data-page="10.265" data-line="2" id="l10.265.2"></span>ἑπτὰ, δυναμένου τἀνθρώπου τεθεραπεῦσθαι, μῆνας
<span class="lb" data-page="10.265" data-line="3" id="l10.265.3"></span>ἀναμενοῦμεν πολλοὺς; ἵνα δηλαδὴ πρῶτον μὲν γνῶμεν εἰ χρόνιόν
<span class="lb" data-page="10.265" data-line="4" id="l10.265.4"></span>ἐστιν, ἔπειτα δ’ ἀρξώμεθα τῆς θεραπείας; καὶ τίς ἦν
<span class="lb" data-page="10.265" data-line="5" id="l10.265.5"></span>ἀνάγκη χρονίων ἑλκῶν ἰδίαν ὑποθέσθαι κοινότητα, μηδὲν
<span class="lb" data-page="10.265" data-line="6" id="l10.265.6"></span>εἰς τὰς ἰάσεις ἡμᾶς ὠφελοῦσαν; ἐνὸν μὴ χρονίων, ἀλλὰ κακοηθῶν,
<span class="lb" data-page="10.265" data-line="7" id="l10.265.7"></span>οὐ κοινότητα μὰ Δία οὐδὲ τούτων ἐνδεικτικὴν, ἀλλὰ
<span class="lb" data-page="10.265" data-line="8" id="l10.265.8"></span>θεραπείαν γράψαι. συμβέβηκε μὲν γάρ τισιν ἕλκεσί τε καὶ
<span class="lb" data-page="10.265" data-line="9" id="l10.265.9"></span>νόσοις κακοήθεσιν ὑπάρχειν, οὐ μὴν ἀπὸ τούτου γε ἡ τῆς
<span class="lb" data-page="10.265" data-line="10" id="l10.265.10"></span>θεραπείας ἔνδειξις, ἀλλ’ ἡ μὲν διάθεσις αὐτὴ τὸν πρῶτον
<span class="lb" data-page="10.265" data-line="11" id="l10.265.11"></span>τῆς ἰάσεως. ὑπαγορεύει σκοπόν· ἐξ ἐκείνου δ’ εὑρίσκεται τὰ
<span class="lb" data-page="10.265" data-line="12" id="l10.265.12"></span>ποιητέα καθ’ ὃν ἐγὼ διελήλυθα τρόπον. ὥστε τοῦτ’ ἔστι τὸ
<span class="lb" data-page="10.265" data-line="13" id="l10.265.13"></span>μεθόδῳ θεραπεύειν, ὃ ποιοῦμεν ἡμεῖς ἑπόμενοι τοῖς παλαιοῖς·
<span class="lb" data-page="10.265" data-line="14" id="l10.265.14"></span>εἴ γε χρὴ τὴν μέθοδον ὁδόν τινα εἶναι καθόλου μίαν
<span class="lb" data-page="10.265" data-line="15" id="l10.265.15"></span>ἁπάντων κοινὴν τῶν κατὰ μέρος. ὁ δέ γε κᾀν τούτῳ σφάλλεται
<span class="lb" data-page="10.265" data-line="16" id="l10.265.16"></span>καὶ τὸ πάντως ὑπάρχον τοῖς ὁτιοῦν μεθόδῳ ποιοῦσι,
<span class="lb" data-page="10.265" data-line="17" id="l10.265.17"></span>τοῦτο τὴν μέθοδον αὐτὴν εἶναι νομίζει. γνῶσιν μὲν γὰρ ἔχειν
<span class="pb" data-page="10.266" id="p10.266"></span>
<span class="lb" data-page="10.266" data-line="1" id="l10.266.1"></span>ἀναγκαῖόν ἐστι τὸν μεθόδῳ πᾶν ὁτιοῦν ἐργαζόμενον ὁμοιότητός
<span class="lb" data-page="10.266" data-line="2" id="l10.266.2"></span>τε καὶ ἀνομοιότητος, οὐ μὴν αὐτό γε τοῦτ’ ἔστιν ἡ
<span class="lb" data-page="10.266" data-line="3" id="l10.266.3"></span>μέθοδος, ὁμοίου τε καὶ ἀνομοίου γνῶσις. οὐδὲ τοῦτο λέγει
<span class="lb" data-page="10.266" data-line="4" id="l10.266.4"></span>Πλάτων ἢ Ἀριστοτέλης, ὧν τολμᾷ καταψεύδεσθαι Θεσσαλός·
<span class="lb" data-page="10.266" data-line="5" id="l10.266.5"></span>ἀλλὰ γὰρ οὐ τοῦ παρόντος καιροῦ ταῦτ’ ἐξελέγχειν.
<span class="lb" data-page="10.266" data-line="6" id="l10.266.6"></span>αὖθις οὖν ἐπὶ τὴν θεραπευτικὴν μέθοδον ἐπάνειμι καὶ δείξειν
<span class="lb" data-page="10.266" data-line="7" id="l10.266.7"></span>ἐπαγγέλλομαι τήν τε ἀρχὴν αὐτῆς μίαν ἐν ἁπάσαις ταῖς
<span class="lb" data-page="10.266" data-line="8" id="l10.266.8"></span>ἰάσεσι, τήν τε ἀπὸ τῆς ἀρχῆς ὁδὸν ἕως τοῦ τέλους ὁμοίαν
<span class="lb" data-page="10.266" data-line="9" id="l10.266.9"></span>ἐν ἅπασι τοῖς κατὰ μέρος. ὥστ’ εἰ καὶ καθ’ ἕκαστον πάθος
<span class="lb" data-page="10.266" data-line="10" id="l10.266.10"></span>ἰδία τις φαίνοιτο μέθοδος ἰάσεως, ἀλλὰ τό γε κοινὸν ἐφ’
<span class="lb" data-page="10.266" data-line="11" id="l10.266.11"></span>ἁπάσαις γένος ἓν ὑπάρχει. ἄρχεσθαι μὲν γὰρ ἀεὶ χρὴ τῆς
<span class="lb" data-page="10.266" data-line="12" id="l10.266.12"></span>ἐνδείξεως ἀπὸ τῆς διαθέσεως, ἣν θεραπεύειν ἐπιχειροῦμεν·
<span class="lb" data-page="10.266" data-line="13" id="l10.266.13"></span>ἐπισκέπτεσθαι δὲ καὶ διορίζεσθαι πότερον ἤδη πέπαυται τὸ
<span class="lb" data-page="10.266" data-line="14" id="l10.266.14"></span>ποιῆσαν αἴτιον τὴν διάθεσιν, ἢ καὶ νῦν ἔτι συνεπαύξει τε καὶ
<span class="lb" data-page="10.266" data-line="15" id="l10.266.15"></span>ποιεῖ· κᾄπειτα πεπαυμένου μὲν ἐπὶ τὴν ἐν τῷ τρίτῳ τῶνδε
<span class="lb" data-page="10.266" data-line="16" id="l10.266.16"></span>τῶν ὑπομνημάτων εἰρημένην μέθοδον ἰτέον· ἔτι δὲ ποιοῦντος
<span class="lb" data-page="10.266" data-line="17" id="l10.266.17"></span>ἐπὶ τὴν ἐν τῷδε. τῇ γὰρ αὐτῇ μεθόδῳ τῇδε καὶ φλεγμονῆς
<span class="pb" data-page="10.267" id="p10.267"></span>
<span class="lb" data-page="10.267" data-line="1" id="l10.267.1"></span>καὶ πυρετοῦ καὶ πάντων ἁπλῶς τῶν νοσημάτων τὰς ἰάσεις
<span class="lb" data-page="10.267" data-line="2" id="l10.267.2"></span>ἐξευρήσομεν, εἰ μὲν μηκέτι γίγνοιτο μηδὲν, μὴ προσχρώμενοι
<span class="lb" data-page="10.267" data-line="3" id="l10.267.3"></span>τοῖς προηγησαμένοις αἰτίοις, ἀλλ’ ἐξ αὐτῆς μόνης τῆς διαθέσεως
<span class="lb" data-page="10.267" data-line="4" id="l10.267.4"></span>ὁρμώμενοι· εἰ δέ τι καὶ νῦν γίγνοιτο, καὶ διττὸν σκοπὸν
<span class="lb" data-page="10.267" data-line="5" id="l10.267.5"></span>τῆς θεραπείας ὑποτιθέμενοι καὶ τἄλλ’ ἑξῆς ὡς εἴρηται ποιοῦντες.
<span class="lb" data-page="10.267" data-line="6" id="l10.267.6"></span>ἀλλὰ γὰρ καὶ τῆς ἀναισθησίας τῶν ἑπομένων τῷ
<span class="lb" data-page="10.267" data-line="7" id="l10.267.7"></span>Θεσσαλῷ θαυμάζειν ἄξιον· οὐκ ἐπειδὰν <span class="milestone ed2page" data-n="10.91" data-unit="ed2page" id="ed2page.10.91"></span>
              <span class="milestone ed1page" data-n="4.77" data-unit="ed1page" id="ed1page.4.77"></span>ἐν τοῖς
<span class="lb" data-page="10.267" data-line="8" id="l10.267.8"></span>τοιούτοις ἁμαρτάνωσιν, ἀλλ’ ὅτι δυσπαθείας τε καὶ μετασυγκρίσεις,
<span class="lb" data-page="10.267" data-line="9" id="l10.267.9"></span>ἀτονίας τε καὶ ῥώσεις καὶ πολλὰ τοιαῦθ’ ἕτερα
<span class="lb" data-page="10.267" data-line="10" id="l10.267.10"></span>λέγοντες ὀνόματα σημαινόμενα πρὸς αὐτῶν, οὐδέπω καὶ
<span class="lb" data-page="10.267" data-line="11" id="l10.267.11"></span>νῦν ἐρωτηθέντες, ἀποκρίνασθαι δύνανται. τί γάρ ἐστι τὸ
<span class="lb" data-page="10.267" data-line="12" id="l10.267.12"></span>μετασυγκρίνειν τὴν ἕξιν ἐπὶ τῶν χρονιζόντων ἁπάντων οὔθ’
<span class="lb" data-page="10.267" data-line="13" id="l10.267.13"></span>ὡσαύτως ἀλλήλοις οὔτε σαφῶς οὔτε νουνεχῶς ἀποκρίνονται.
<span class="lb" data-page="10.267" data-line="14" id="l10.267.14"></span>εἰ μὲν οὖν ἢ παλαιὸν ἢ παρά τινι τῶν Ἑλλήνων ἦν
<span class="lb" data-page="10.267" data-line="15" id="l10.267.15"></span>γεγραμμένον τοὔνομα, τάχ’ ἂν ἴσως ἐξ ὧν ἐκεῖνοι γράφουσιν
<span class="lb" data-page="10.267" data-line="16" id="l10.267.16"></span>ἐνοήσαμεν ἐφ’ ὅτου πράγματος ἐπιφέρουσιν αὐτό· νυνὶ
<span class="lb" data-page="10.267" data-line="17" id="l10.267.17"></span>δὲ, τῆς γὰρ τούτων ἐμπληξίας ἐστὶν οἰκεῖον, ἀπὸ τῆς Ἀσκληπιάδου
<span class="lb" data-page="10.267" data-line="18" id="l10.267.18"></span>γεγεννημένον ὑποθέσεως, ὥσπερ καὶ τἄλλα αὐτῶν
<span class="pb" data-page="10.268" id="p10.268"></span>
<span class="lb" data-page="10.268" data-line="1" id="l10.268.1"></span>δόγματα δίκαιοι δήπουθεν εἰσὶ τοὺς ἰδίους ὀνείρους ἐξηγεῖσθαι·
<span class="lb" data-page="10.268" data-line="2" id="l10.268.2"></span>ὅθεν συγκρίνεσθαι τὰ σώματα καὶ διακρίνεσθαι
<span class="lb" data-page="10.268" data-line="3" id="l10.268.3"></span>τοῖς ὄγκους καὶ πόρους ὑποθεμένοις, ἢ ἄτομα καὶ κενὸν,
<span class="lb" data-page="10.268" data-line="4" id="l10.268.4"></span>ἢ ὅλως ἀπαθῆ καὶ ἀναλλοίωτα τὰ πρῶτα στοιχεῖα, μόνοις
<span class="lb" data-page="10.268" data-line="5" id="l10.268.5"></span>ἐγχωρεῖ λέγειν, ὥσπερ οὖν καὶ λέγουσι καὶ συνεχῶς αὐτοῖς
<span class="lb" data-page="10.268" data-line="6" id="l10.268.6"></span>χρῶνται τοῖς ὀνόμασι. καὶ δῆτα καὶ ὁ Θεσσαλὸς ἐν τῷ κανόνι
<span class="lb" data-page="10.268" data-line="7" id="l10.268.7"></span>ταύτας κατασκευάζων τὰς ἀρχὰς νεωτεροποιεῖ μέν τε
<span class="lb" data-page="10.268" data-line="8" id="l10.268.8"></span>κᾀκεῖ παρὰ τὰ Θεμίσωνί τε καὶ Ἀσκληπιάδῃ δοκοῦντα· διδάσκει
<span class="lb" data-page="10.268" data-line="9" id="l10.268.9"></span>δ’ οὖν ὅμως τὴν ἑαυτοῦ γνώμην οὐκ ἀσαφῶς. οὐ
<span class="lb" data-page="10.268" data-line="10" id="l10.268.10"></span>γὰρ ἁπλῶς ὡς Ἀσκληπιάδης ἐν συμμετρίᾳ μέν τινι πόρων
<span class="lb" data-page="10.268" data-line="11" id="l10.268.11"></span>τὸ ὑγιαίνειν ἡμᾶς ὑποθέμενος, ἐν ἀμετρίᾳ δὲ τὸ νοσεῖν, ἐπάνοδον
<span class="lb" data-page="10.268" data-line="12" id="l10.268.12"></span>εἶναι τὴν θεραπείαν εἰς τὴν ἀρχαίαν συμμετρίαν τῶν
<span class="lb" data-page="10.268" data-line="13" id="l10.268.13"></span>πόρων ὑπέλαβεν, οὕτω καὶ ὁ Θεσσαλὸς, ἀλλὰ τὸν τρόπον
<span class="lb" data-page="10.268" data-line="14" id="l10.268.14"></span>τῆς ποροποιΐας ὅλον ὑπαλλάττεσθαι νομίζει, κᾀκ ταύτης
<span class="lb" data-page="10.268" data-line="15" id="l10.268.15"></span>τῆς ὑπολήψεως ἥκει τὸ μετασυγκρίσεως ὄνομα, ταὐτὸν δηλοῦν
<span class="lb" data-page="10.268" data-line="16" id="l10.268.16"></span>δυνάμει τῷ τῆς μεταποροποιήσεως. οὐκ ἐχρῆν δ’ αὐτὸν
<span class="lb" data-page="10.268" data-line="17" id="l10.268.17"></span>ἐν οἷς ἀποχωρεῖν τῶν ἀδήλων κελεύει καὶ μόναις προσέχειν
<span class="lb" data-page="10.268" data-line="18" id="l10.268.18"></span>τὸν νοῦν ταῖς ἐναργῶς φαινομέναις κοινότησιν, ἐν τούτοις
<span class="pb" data-page="10.269" id="p10.269"></span>
<span class="lb" data-page="10.269" data-line="1" id="l10.269.1"></span>ἔτι δογματικοῖς χρῆσθαι τοῖς ὀνόμασιν. ἀλλὰ μὴ δογματικῶς
<span class="lb" data-page="10.269" data-line="2" id="l10.269.2"></span>ἄκουε λέγοντος αὐτοῦ, φασὶν, ἀλλ’ ἀφελῶς· εἰώθασι γὰρ
<span class="lb" data-page="10.269" data-line="3" id="l10.269.3"></span>οὕτως ἀντιλαμβάνεσθαί τινες τῶν ἀπ’ αὐτοῦ, πάλιν ἐφ’ ἕτερον
<span class="lb" data-page="10.269" data-line="4" id="l10.269.4"></span>ἡμᾶς ἄγοντες ὄνομα τὴν ἀφέλειαν, ἣν οὐδ’ αὐτὴν ἐγὼ
<span class="lb" data-page="10.269" data-line="5" id="l10.269.5"></span>γοῦν ἔχω νοῆσαι τί δηλοῖ. εἰ μὲν γὰρ ὡς αὐτοὶ καὶ τοῦτ’
<span class="lb" data-page="10.269" data-line="6" id="l10.269.6"></span>ἐξηγοῦνται, πάλιν εἰς ἕτερον ὄνομα μεταλαμβάνοντες ληρωδέστερον
<span class="lb" data-page="10.269" data-line="7" id="l10.269.7"></span>τὸ βιωτικῶς, εἶτ’ αὖθις καὶ τοῦτ’ ἐξηγούμενοι φασὶ
<span class="lb" data-page="10.269" data-line="8" id="l10.269.8"></span>δηλοῦσθαι πρὸς αὐτοῦ τὸ τοῖς πολλοῖς τῶν ἀνθρώπων
<span class="lb" data-page="10.269" data-line="9" id="l10.269.9"></span>ὡσαύτως, ἴσον ἂν εἴη δήπου τὸ ἀφελῶς τῷ μὴ διηρθρωμένως
<span class="lb" data-page="10.269" data-line="10" id="l10.269.10"></span>μηδ’ ἀκριβῶς, ἀλλ’ ἀτέχνως τε καὶ χωρὶς ἐπιστήμης
<span class="lb" data-page="10.269" data-line="11" id="l10.269.11"></span>ἁπάσης· φθέγγονται μὲν γὰρ οἱ προπετέστεροι τῶν ἀνθρώπων
<span class="lb" data-page="10.269" data-line="12" id="l10.269.12"></span>ὀνόματα τεχνικὰ μετά τινων ὑπονοιῶν οὐδὲν ἐχουσῶν
<span class="lb" data-page="10.269" data-line="13" id="l10.269.13"></span>ἔρεισμα, τοῖς δ’ ἐρωτήσασιν ὅ τι ποτὲ δηλοῦσιν οὐκ ἔχουσιν
<span class="lb" data-page="10.269" data-line="14" id="l10.269.14"></span>ἀποκρίνασθαι σαφῶς. εἰ δὲ τοῦθ’ ὁμολογοῦσι καὶ οἱ
<span class="lb" data-page="10.269" data-line="15" id="l10.269.15"></span>Θεσσάλειοι πεπονθέναι, φθέγγεσθαι μέν τινα, μὴ γινώσκειν
<span class="lb" data-page="10.269" data-line="16" id="l10.269.16"></span>δ’ ἀκριβῶς ἃ λέγουσιν, αὐτὸ δήπου προσίενται τὸ πρὸς ἡμῶν
<span class="lb" data-page="10.269" data-line="17" id="l10.269.17"></span>αὐτοῖς ὀνειδιζόμενον. ἡ γοῦν μετασύγκρισις εἰ μὲν ἐπὶ τοῦ τὴν
<span class="pb" data-page="10.270" id="p10.270"></span>
<span class="lb" data-page="10.270" data-line="1" id="l10.270.1"></span>ποροποιίαν ἐναλλάττεσθαι λέγοιτο, νοῦν μὲν ἕξει τινὰ καὶ
<span class="lb" data-page="10.270" data-line="2" id="l10.270.2"></span>δηλώσει τι πρᾶγμα, ληρώδης δ’ ἔσται πολυειδῶς. οὔτε γὰρ
<span class="lb" data-page="10.270" data-line="3" id="l10.270.3"></span>ἐξ ὄγκων καὶ πόρων τὰ σώματα ἡμῶν συνέστηκεν οὔτ’ εἰ
<span class="lb" data-page="10.270" data-line="4" id="l10.270.4"></span>καὶ τοῦτ’ ἀληθὲς ἦν, ἔχει τις δεῖξαι πῶς ἐξαλλάττει τὸ νᾶπυ
<span class="lb" data-page="10.270" data-line="5" id="l10.270.5"></span>τὴν ποροποιίαν, οὔτ’ εἰ καὶ τοῦτ’ εἶχέ τις δεῖξαι, κατὰ τὴν
<span class="lb" data-page="10.270" data-line="6" id="l10.270.6"></span>ἀκολουθίαν ἦν τῆς αἱρέσεως αὐτῶν, ἀρκεῖσθαι φασκόντων
<span class="lb" data-page="10.270" data-line="7" id="l10.270.7"></span>ταῖς φαινομέναις κοινότησι. <span class="milestone ed2page" data-n="10.92" data-unit="ed2page" id="ed2page.10.92"></span>μὴ τοίνυν μηδὲ χρήσθωσαν
<span class="lb" data-page="10.270" data-line="8" id="l10.270.8"></span>τῷ ὀνόματι, μηδὲ πράγμαθ’ ἡμῖν παρεχέτωσαν· ἔνεστι γὰρ
<span class="lb" data-page="10.270" data-line="9" id="l10.270.9"></span>δήπου καὶ χωρὶς τοῦ χρήσασθαι τῷ τῆς μετασυγκρίσεως ὀνόματι
<span class="lb" data-page="10.270" data-line="10" id="l10.270.10"></span>τὴν θεραπείαν εἰπεῖν τῶν χρονιζόντων ἑλκῶν ἑτέροις
<span class="lb" data-page="10.270" data-line="11" id="l10.270.11"></span>ὀνόμασιν, ὥσπερ καὶ οἱ ἐμπειρικοὶ ποιοῦσιν. ὅτι δὲ καὶ ἡ
<span class="lb" data-page="10.270" data-line="12" id="l10.270.12"></span>τῆς ἀτονίας προσηγορία κατὰ τὸν αὐτὸν τρόπον αὐτοῖς φλυαρεῖται
<span class="lb" data-page="10.270" data-line="13" id="l10.270.13"></span>δέδεικται πρόσθεν ἐν τῷ δευτέρῳ λόγῳ. εἰ μὲν γὰρ
<span class="lb" data-page="10.270" data-line="14" id="l10.270.14"></span>ὡς ἐμπειρικοὶ προσφέρονται τοὔνομα, πλέον οὐδὲν δηλοῦσι
<span class="lb" data-page="10.270" data-line="15" id="l10.270.15"></span>τοῦ μὴ σώζεσθαι τὴν ἐνέργειαν· εἰ δέ τινας ὑποτίθενται δυνάμεις
<span class="lb" data-page="10.270" data-line="16" id="l10.270.16"></span>τὸ ζῶον διοικεῖν, οἵας ἡμεῖς τε λέγομεν ἅπαντές τε
<span class="lb" data-page="10.270" data-line="17" id="l10.270.17"></span>σχεδὸν οἱ παλαιοὶ, πρὸς τῷ τοῖς Ἀσκληπιάδου δόγμασιν
<span class="lb" data-page="10.270" data-line="18" id="l10.270.18"></span>ἐναντία τίθεσθαι καὶ τῶν ἀδήλων τε καὶ διαπεφωνημένων
<span class="pb" data-page="10.271" id="p10.271"></span>
<span class="lb" data-page="10.271" data-line="1" id="l10.271.1"></span>ἐφάψονται, καίτοι φεύγειν ταῦτα παρακελευόμενοι. τί λέγεις
<span class="lb" data-page="10.271" data-line="2" id="l10.271.2"></span>ὦ ἄνθρωπε; τὸ μετασυγκρίνειν ἀποσαφήνισον ἡμῖν. εἰ μὲν
<span class="lb" data-page="10.271" data-line="3" id="l10.271.3"></span>γὰρ τὸ τοὺς πόρους ὑπαλλάττειν, καὶ ψεύδῃ καὶ τῶν ἀδήλων
<span class="lb" data-page="10.271" data-line="4" id="l10.271.4"></span>ἐφάπτῃ· εἰ δ’ αὐτὸ τοῦτο τὸ ῥώννυσθαί τε καὶ ὑγιάζεσθαι
<span class="lb" data-page="10.271" data-line="5" id="l10.271.5"></span>τὸ μόριον τοῦ σώματος, ἢ τὸν ἄνθρωπον ὅλον, οὐδὲν ἂν
<span class="lb" data-page="10.271" data-line="6" id="l10.271.6"></span>πλέον ἐνταῦθα τῶν ἐμπειρικῶν ἀποφαίνῃ, πλὴν ὀνόματος.
<span class="lb" data-page="10.271" data-line="7" id="l10.271.7"></span>γιγνώσκουσι γὰρ δήπου κᾀκεῖνοι τῶνδέ τινων προσαγομένων
<span class="lb" data-page="10.271" data-line="8" id="l10.271.8"></span>τῶν βοηθημάτων ὑγιάζεσθαι τὸν ἄνθρωπον, ἀλλὰ τί
<span class="lb" data-page="10.271" data-line="9" id="l10.271.9"></span>ποιούντων αὐτῶν οὐκ ἴσασιν. οὔτε γὰρ εἰ τοὺς πόρους
<span class="lb" data-page="10.271" data-line="10" id="l10.271.10"></span>ὑπαλλάττουσιν αἱ δυνάμεις τῶν βοηθημάτων, οὔτ’ εἰ συμμετρίαν
<span class="lb" data-page="10.271" data-line="11" id="l10.271.11"></span>αὐτοῖς ἐκπορίζουσιν, οὔτ’ εἰ σύμπαν ἀλλοιοῦσι κατὰ
<span class="lb" data-page="10.271" data-line="12" id="l10.271.12"></span>ποιότητα τὸ θεραπευόμενον μόριον, ἔχει τις εἰπεῖν τῶν ἐμπειρικῶν.
<span class="lb" data-page="10.271" data-line="13" id="l10.271.13"></span>ἐκεῖνοι μὲν οὖν σωφρονοῦσιν, ἓν μόνον ἐπίστασθαι
<span class="lb" data-page="10.271" data-line="14" id="l10.271.14"></span>λέγοντες, ὡς τῷ τοιῷδε νοσήματι κατὰ τόνδε τὸν καιρὸν
<span class="lb" data-page="10.271" data-line="15" id="l10.271.15"></span>προσφερομένου τοῦ διὰ νάπυος φαρμάκου, πολλάκις ἐτήρησαν
<span class="lb" data-page="10.271" data-line="16" id="l10.271.16"></span>ὠφέλειαν ἀκολουθοῦσαν. οὐ μὴν μεθόδους γε φθέγγονται
<span class="lb" data-page="10.271" data-line="17" id="l10.271.17"></span>καὶ τὰς ὀφρῦς ἀνατείνουσι καὶ σεμνύνονται τῇ τοιαύτῃ γνώσει
<span class="lb" data-page="10.271" data-line="18" id="l10.271.18"></span>καὶ τοῖς παλαιοῖς λοιδοροῦνται καὶ τὸν Ἱπποκράτην τὸ
<span class="pb" data-page="10.272" id="p10.272"></span>
<span class="lb" data-page="10.272" data-line="1" id="l10.272.1"></span>μηδὲν ὑπειλήφασιν, ἀλλ’ αὐτὸν τοὐναντίον ἐπαινοῦσί τε
<span class="lb" data-page="10.272" data-line="2" id="l10.272.2"></span>καὶ σχεδὸν ἅπαντά φασιν ἀληθεύειν αὐτόν, ὁ δὲ καὶ τούτου
<span class="lb" data-page="10.272" data-line="3" id="l10.272.3"></span>καὶ τῶν ἄλλων ἰατρῶν ἁπάντων καταφρονήσας Θεσσαλὸς
<span class="lb" data-page="10.272" data-line="4" id="l10.272.4"></span>ἕλκους κοκοήθους ἐμπειρικὴν ἀναγράφων διδασκαλίαν οὐκ
<span class="lb" data-page="10.272" data-line="5" id="l10.272.5"></span>αἰσθάνεται· καίτοι γ’ εἰ καὶ τοῦτο δεόντως ἐποίησεν, ἦν ἄν,
<span class="lb" data-page="10.272" data-line="6" id="l10.272.6"></span>τι πλέον ἐξειργασμένος· ἀλλὰ γὰρ οὐδὲ τοῦτο ποιεῖν ἔοικεν,
<span class="lb" data-page="10.272" data-line="7" id="l10.272.7"></span>ὑπαλλάττων τὴν τάξιν τῶν βοηθημάτων καὶ πρότερον χρώμενος
<span class="lb" data-page="10.272" data-line="8" id="l10.272.8"></span>τῷ τοῦ πεπονθότος μέρους, πρὶν ἂν τὸ σύμπαν σῶμα
<span class="lb" data-page="10.272" data-line="9" id="l10.272.9"></span>παρασκευάσαι. τοῦτο γὰρ ὑπερβολὴν ἀμαθίας ἔχει· μόνον
<span class="lb" data-page="10.272" data-line="10" id="l10.272.10"></span>γοῦν σχεδόν τι τοῖς ἰατροῖς ἅπασιν ὡμολόγηται καίτοί γε
<span class="lb" data-page="10.272" data-line="11" id="l10.272.11"></span>τῶν πλείστων διαπεφωνημένων, τὸ πᾶν σῶμα κενὸν καὶ ἀπέριττον
<span class="lb" data-page="10.272" data-line="12" id="l10.272.12"></span>ἐργάζεσθαι, πρὶν ὁτιοῦν μόριον ἰσχυροῖς ὑποβάλλειν
<span class="lb" data-page="10.272" data-line="13" id="l10.272.13"></span>βοηθήμασιν. εἴτε γὰρ τῇ πείρᾳ κρίνειν ἐθέλει τις ἂν, εἶτε
<span class="lb" data-page="10.272" data-line="14" id="l10.272.14"></span>καὶ τῷ λογισμῷ, τρίτον γὰρ οὐδὲν ἕτερον κριτήριον οὔτε
<span class="lb" data-page="10.272" data-line="15" id="l10.272.15"></span>κατ’ ἄλλην τέχνην οὔτε καθ’ ὅλον τὸν βίον ἔχομεν, εὑρήσει
<span class="lb" data-page="10.272" data-line="16" id="l10.272.16"></span>μέγιστον κακὸν ὑπάρχον, ὅταν τοῦ παντὸς σώματος ἐπικουρίας
<span class="lb" data-page="10.272" data-line="17" id="l10.272.17"></span>δεομένου, πρὶν ἐκείνου προνοήσασθαι, τῷ πεπονθότι
<span class="lb" data-page="10.272" data-line="18" id="l10.272.18"></span>μορίῳ προσφέρει τις ὁτιοῦν δριμὺ καὶ θερμὸν φάρμακον·
<span class="pb" data-page="10.273" id="p10.273"></span>
<span class="lb" data-page="10.273" data-line="1" id="l10.273.1"></span>ἕλκει γὰρ ἐφ’ ἑαυτὸ δίκην σικύας ἐξ ὅλου τοῦ σώματος τὰ
<span class="lb" data-page="10.273" data-line="2" id="l10.273.2"></span>περιττώματα καὶ στηρίζει δυσλύτως κατὰ τὸ πεπονθὸς μέρος.
<span class="lb" data-page="10.273" data-line="3" id="l10.273.3"></span>ἄξιον οὖν ἐρέσθαι τοὺς Θεσσαλείους, πόθεν ἐπῆλθε τῷ Θεσσαλῷ
<span class="lb" data-page="10.273" data-line="4" id="l10.273.4"></span>τοιαῦτα φλυαρεῖν ὑπὲρ ἑλκῶν κακοηθῶν ἰάσεως· οὔτε
<span class="lb" data-page="10.273" data-line="5" id="l10.273.5"></span>γὰρ ἐμπειρικὸς οὐδεὶς τῶν πρόσθεν οὔτε λογικὸς ἀνὴρ οὕτως
<span class="lb" data-page="10.273" data-line="6" id="l10.273.6"></span>ἔγραψεν· ἀλλὰ μὴν οὐδ’ αὐτὸς ὁ Θεσσαλὸς, οὐδὲ τῶν ἀπ’
<span class="lb" data-page="10.273" data-line="7" id="l10.273.7"></span>αὐτοῦ τις τολμήσειεν εἰπεῖν ἢ τῇ πείρᾳ συμφωνεῖν ἢ τῷ
<span class="lb" data-page="10.273" data-line="8" id="l10.273.8"></span>λογισμῷ τὴν τοιαύτην τάξιν τῶν βοηθημάτων. οὐ μὴν οὐδὲ
<span class="lb" data-page="10.273" data-line="9" id="l10.273.9"></span>δεῖξαι δύνανται, πῶς ὁ χρόνος, οὐχ ἡ διάθεσις ἐνδείκνυται·
<span class="lb" data-page="10.273" data-line="10" id="l10.273.10"></span>καὶ τὸ τούτου μεῖζόν ἐστι, πῶς αὐτὸς ὁ Θεσσαλὸς, ἀξιῶν
<span class="lb" data-page="10.273" data-line="11" id="l10.273.11"></span>σκέπτεσθαι τί τὸ ἐμποδίζον ἐστὶ τὴν συνούλωσιν τῶν ἑλκῶν,
<span class="lb" data-page="10.273" data-line="12" id="l10.273.12"></span><span class="milestone ed2page" data-n="10.93" data-unit="ed2page" id="ed2page.10.93"></span>καὶ τοῦτ’ ἐκκόπτειν, οὐχὶ τελέως ἐστὶν ἀναίσθητος;
<span class="lb" data-page="10.273" data-line="13" id="l10.273.13"></span><span class="milestone ed1page" data-n="4.78" data-unit="ed1page" id="ed1page.4.78"></span>ἅμα μὲν οὐκ εἰδὼς ὡς τοῦτ’ ἀρκεῖ μόνον, ἡ χρονιότης
<span class="lb" data-page="10.273" data-line="14" id="l10.273.14"></span>δὲ τῶν ἑλκῶν οὐδέν ἐστι πρὸς ἔπος, ἅμα δὲ ὡς οὐκ ἐφ’
<span class="lb" data-page="10.273" data-line="15" id="l10.273.15"></span>ἑλκῶν μόνον, ἀλλὰ κᾀπὶ τῶν ἄλλων ἁπάντων νοσημάτων
<span class="lb" data-page="10.273" data-line="16" id="l10.273.16"></span>τοῦτο ποιητέον ἐστὶν, ὡς οἱ παλαιοὶ παραινοῦσιν. ἀλλὰ
<span class="lb" data-page="10.273" data-line="17" id="l10.273.17"></span>πρὸς ταῦτα μὲν ἡμῖν οὐδὲν ἀποκρίνονται· παρακοὰς δὲ ἑκάστοτε
<span class="lb" data-page="10.273" data-line="18" id="l10.273.18"></span>λέγοντες ὡς δῆθεν ἀκριβῶς μεμαθηκότες ἢ τὴν Ἱπποκράτους,
<span class="pb" data-page="10.274" id="p10.274"></span>
<span class="lb" data-page="10.274" data-line="1" id="l10.274.1"></span>ἢ τὴν ἄλλου τινὸς τῶν παλαιῶν γνώμην, ὀρθῶς
<span class="lb" data-page="10.274" data-line="2" id="l10.274.2"></span>φασι τὸν Θεσσαλὸν ἀποφῄνασθαι χρονίων ἑλκῶν εἶναί τινα
<span class="lb" data-page="10.274" data-line="3" id="l10.274.3"></span>κοινότητα μίαν. οὕτω γοῦν καὶ Ἱπποκράτην γινώσκειν ἐν τῷ
<span class="lb" data-page="10.274" data-line="4" id="l10.274.4"></span>περὶ ἑλκῶν ὧδέ πως γράψαντα· καὶ ἀπὸ τῶν πεπαλαιωμένων
<span class="lb" data-page="10.274" data-line="5" id="l10.274.5"></span>ἑλκέων ξυμφέρει αἷμα ποιέειν ἀποῤῥέειν πυκινὰ, ὅπως ἂν
<span class="lb" data-page="10.274" data-line="6" id="l10.274.6"></span>δοκέῃ καιρὸς εἶναι. τάχα οὖν ἄμεινον ἂν εἴη, καίτοι μὴ προῃρημένον
<span class="lb" data-page="10.274" data-line="7" id="l10.274.7"></span>με περὶ τῆς Ἱπποκράτους γνώμης ἐνταυθοῖ διέρχεσθαι,
<span class="lb" data-page="10.274" data-line="8" id="l10.274.8"></span>δηλῶσαί τι κᾂν διὰ κεφαλαίων ὑπὲρ αὐτῆς· εἴη δ’
<span class="lb" data-page="10.274" data-line="9" id="l10.274.9"></span>ἂν οὐδὲν ἧττον καὶ τῆς τῶν παλαιῶν διανοίας ἐξήγησις ὅδε
<span class="lb" data-page="10.274" data-line="10" id="l10.274.10"></span>ὁ λόγος. ἐκεῖνοι γὰρ οἱ ἄνδρες, ἅτε μήπω δουλεύοντες αἱρέσει
<span class="lb" data-page="10.274" data-line="11" id="l10.274.11"></span>δογμάτων, ἀλλὰ καθαρᾷ καὶ ἁπλῇ τῇ διανοίᾳ σπουδάζοντες
<span class="lb" data-page="10.274" data-line="12" id="l10.274.12"></span>ἐξευρίσκειν τι χρηστὸν εἰς τὰς ἰάσεις, ἔμελλον δήπου
<span class="lb" data-page="10.274" data-line="13" id="l10.274.13"></span>τὰ μὲν ἐκ τῆς πείρας εὑρήσειν, τὰ δὲ ἐκ τοῦ λόγου· καὶ γράψειν
<span class="lb" data-page="10.274" data-line="14" id="l10.274.14"></span>γε τὰ εὑρημένα πολλαχόθι μὲν χωρὶς τοῦ προσθεῖναι
<span class="lb" data-page="10.274" data-line="15" id="l10.274.15"></span>τὸν τρόπον τῆς εὑρέσεως, ἐνίοτε δὲ καὶ σὺν τούτῳ· καὶ τοῦτό
<span class="lb" data-page="10.274" data-line="16" id="l10.274.16"></span>γε ποιήσειν αὐτὸ τῆς ὠφελείας ἕνεκα τῶν ἀναγινωσκόντων·
<span class="lb" data-page="10.274" data-line="17" id="l10.274.17"></span>εἰ μὲν γὰρ εἰς τὴν ἐπιδέξιον χρῆσιν τῶν εὑρημένων ἤλπιζόν
<span class="lb" data-page="10.274" data-line="18" id="l10.274.18"></span>τι συντελέσειν τοῖς ἔπειτα τὸν τρόπον τῆς εὑρέσεως γνωσθέντα,
<span class="pb" data-page="10.275" id="p10.275"></span>
<span class="lb" data-page="10.275" data-line="1" id="l10.275.1"></span>τηνικαῦτα μὲν ἀκριβῶς ἔγραφον· εἰ δὲ μὴ, περιττόν τε λέγειν
<span class="lb" data-page="10.275" data-line="2" id="l10.275.2"></span>ἡγοῦντο καὶ παρέλειπον. ὅτι γὰρ εἴ πέρ τι καὶ ἄλλο, καὶ ἡ
<span class="lb" data-page="10.275" data-line="3" id="l10.275.3"></span>βραχυλογία τοῖς παλαιοῖς ἐτετίμητο, πάντες ἤδη τοῦτο γινώσκουσι
<span class="lb" data-page="10.275" data-line="4" id="l10.275.4"></span>κᾂν ἐγὼ μὴ λέγω· καὶ διά γε ταύτην τὴν αἰτίαν οὐχ
<span class="lb" data-page="10.275" data-line="5" id="l10.275.5"></span>Ἱπποκράτης μόνον, ἀλλὰ καὶ οἱ ἄλλοι παλαιοὶ τὸ μέσον
<span class="lb" data-page="10.275" data-line="6" id="l10.275.6"></span>ὑπερβαίνοντες ἐνίοτε τῷ πρώτῳ τὸ τρίτον συνάπτουσιν. εἰ
<span class="lb" data-page="10.275" data-line="7" id="l10.275.7"></span>γὰρ σημεῖον μὲν εἴη τὸ πρῶτον τοῦ δευτέρου, τούτῳ δ’ ἐξ
<span class="lb" data-page="10.275" data-line="8" id="l10.275.8"></span>ἀνάγκης ἕποιτο τὸ τρίτον, οὕτως ἐπιφέρουσι τῷ πρώτῳ τὸ
<span class="lb" data-page="10.275" data-line="9" id="l10.275.9"></span>τρίτον ὑπερβαίνοντες τὸ δεύτερον. ἔδειξα δὲ πολλάκις τοιαῦτα
<span class="lb" data-page="10.275" data-line="10" id="l10.275.10"></span>τούς τ’ ἄλλους παλαιοὺς καὶ μάλιστα πάντων τὸν Ἱπποκράτην
<span class="lb" data-page="10.275" data-line="11" id="l10.275.11"></span>γράψαντα, καὶ χρὴ τὸν βουλόμενον ἐθάδα γενέσθαι
<span class="lb" data-page="10.275" data-line="12" id="l10.275.12"></span>παλαιᾶς ἐρμηνείας ἐν ἐκείνοις γυμνάσασθαι. νυνὶ δ’ αὐτὸ
<span class="lb" data-page="10.275" data-line="13" id="l10.275.13"></span>τὸ προβεβλημένον ἐξηγήσομαι μόνον.
</p>
          </article>

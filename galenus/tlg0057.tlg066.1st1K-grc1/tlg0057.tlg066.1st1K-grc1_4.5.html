<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.5">
<span class="pb page1" data-page="10.275" id="p10.275"></span>
<span class="milestone ed1page page1" data-n="4.78" data-unit="ed1page" id="ed1page.4.78"></span>
<span class="milestone ed2page page1" data-n="10.93" data-unit="ed2page" id="ed2page.10.93"></span>
            <p>
<span class="lb" data-page="10.275" data-line="14" id="l10.275.14"></span>Ὅσα γὰρ τῶν ἑλκῶν, ἁπάντων ὀρθῶς καὶ
<span class="lb" data-page="10.275" data-line="15" id="l10.275.15"></span>δεόντως γιγνομένων ὅμως οὐ θεραπεύεται, καλεῖται μὲν ὑπὸ
<span class="lb" data-page="10.275" data-line="16" id="l10.275.16"></span>τῶν ἰατρῶν κακοήθη, χρονίζει δὲ πάντως ὅταν τὴν ὡς ἑλκῶν
<span class="lb" data-page="10.275" data-line="17" id="l10.275.17"></span>μόνην αὐτοῖς τις ἐπάγει θεραπείαν. ἥτις δ’ ἐστὶ τῶν ἑλκῶν
<span class="lb" data-page="10.275" data-line="18" id="l10.275.18"></span>ὡς ἑλκῶν ἴασις ἐν τῷ πρὸ τούτου λόγῳ διώρισται. ταῦτα
<span class="pb" data-page="10.276" id="p10.276"></span>
<span class="lb" data-page="10.276" data-line="1" id="l10.276.1"></span>γοῦν τὰ ἕλκη καὶ κακοήθη καὶ πεπαλαιωμένα καὶ χρονίζοντα
<span class="lb" data-page="10.276" data-line="2" id="l10.276.2"></span>καλοῦσιν, ἀδιαφόρως χρώμενοι τοῖς ὀνόμασιν ἐπ’ αὐτῶν. καὶ
<span class="lb" data-page="10.276" data-line="3" id="l10.276.3"></span>δὴ καὶ πρὸς τὸ διαγνῶναι τὴν διάθεσιν, ὅτι κακοήθης, ἅμα
<span class="lb" data-page="10.276" data-line="4" id="l10.276.4"></span>τοῖς ἄλλοις γνωρίσμασι καὶ τὸ χρονίζειν αὐτὰ πάντων τῶν
<span class="lb" data-page="10.276" data-line="5" id="l10.276.5"></span>δεόντων γιγνομένων ἔχει τινὰ μοῖραν. οὐ μὴν τοῦτό γε αὐτὸ
<span class="lb" data-page="10.276" data-line="6" id="l10.276.6"></span>χρονίζειν ἢ χρόνια καλεῖσθαί τε καὶ εἶναι, τὴν προσήκουσαν
<span class="lb" data-page="10.276" data-line="7" id="l10.276.7"></span>ἐνδείκνυται θεραπείαν· ἀλλ’ ἐκ <span class="milestone ed2page" data-n="10.94" data-unit="ed2page" id="ed2page.10.94"></span>μὲν τούτου τὸ μοχθηρῶς
<span class="lb" data-page="10.276" data-line="8" id="l10.276.8"></span>διακεῖσθαι τὸ ἡλκωμένον μόριον ἔνεστι συλλογίσασθαι·
<span class="lb" data-page="10.276" data-line="9" id="l10.276.9"></span>τούτου δ’ εὑρεθέντος εὐπορῆσαι τῆς θεραπείας. πῶς καὶ
<span class="lb" data-page="10.276" data-line="10" id="l10.276.10"></span>τίνα τρόπον; εἰ μὲν μόνα τὰ περιέχοντα μόρια τὴν ἕλκωσιν
<span class="lb" data-page="10.276" data-line="11" id="l10.276.11"></span>οὕτως εἴη διακείμενα, ταῦτ’ ἐξιασάμενον· εἰ δὲ σύμπαν τὸ
<span class="lb" data-page="10.276" data-line="12" id="l10.276.12"></span>σῶμα κακοχυμίας τινὸς εὑρίσκοιτο μεστὸν, ἐκείνην ἐκκενώσαντα.
<span class="lb" data-page="10.276" data-line="13" id="l10.276.13"></span>σημεῖον μὲν οὖν τῆς κακοχυμίας. τὸ χρονίζειν. τὰ
<span class="lb" data-page="10.276" data-line="14" id="l10.276.14"></span>ἕλκη· τοῦ συμφέροντος δ’ ἡ εὕρεσις, οὐκ ἐκ τοῦ χρονίζειν,
<span class="lb" data-page="10.276" data-line="15" id="l10.276.15"></span>ἀλλ’ ἐκ τῆς κακοχυμίας. ὥστ’ εἶναι τρία ταῦτ’ ἐφεξῆς ἀλλήλων,
<span class="lb" data-page="10.276" data-line="16" id="l10.276.16"></span>τὸ σημεῖον, τὴν διάθεσιν, τὴν θεραπείαν· σημεῖον μὲν
<span class="lb" data-page="10.276" data-line="17" id="l10.276.17"></span>τὸ χρονίζειν· διάθεσιν δὲ τὴν κακοχυμίαν· θεραπείαν δὲ τὴν
<span class="lb" data-page="10.276" data-line="18" id="l10.276.18"></span>ταύτης κένωσίν. καὶ κατὰ τοῦτο πολλάκις τοὺς παλαιοὺς
<span class="pb" data-page="10.277" id="p10.277"></span>
<span class="lb" data-page="10.277" data-line="1" id="l10.277.1"></span>ὑπερβαίνοντας τὸ μέσον ἐπὶ τὸ τρίτον εὐθέως ἀπὸ τοῦ πρώτου
<span class="lb" data-page="10.277" data-line="2" id="l10.277.2"></span>παραγίνεσθαι, ὥσπερ καὶ Ἱπποκράτης ἐποίησεν εἰπών·
<span class="lb" data-page="10.277" data-line="3" id="l10.277.3"></span>καὶ ἀπὸ τῶν πεπαλαιωμένων ἑλκῶν ξυμφέρει αἷμα ποιέειν
<span class="lb" data-page="10.277" data-line="4" id="l10.277.4"></span>πυκινὰ, ὅπως ἂν δοκέῃ καιρὸς εἶναι· οὐ τῆς παλαιότητος
<span class="lb" data-page="10.277" data-line="5" id="l10.277.5"></span>δήπουθεν ἐνδειξαμένης τὴν θεραπείαν, ἀλλὰ τῆς μοχθηρίας
<span class="lb" data-page="10.277" data-line="6" id="l10.277.6"></span>τοῦ αἵματος. ἐπιφέρων γοῦν αὐτὸς ἐρεῖ· κωλύει γὰρ μάλιστα
<span class="lb" data-page="10.277" data-line="7" id="l10.277.7"></span>μὲν τὰ τοιαῦτα ἕλκεα ὑγιαίνεσθαι, ἔπειτα δὲ καὶ τἄλλα
<span class="lb" data-page="10.277" data-line="8" id="l10.277.8"></span>σύμπαντα αἵματος σηπεδὼν, καὶ ὅ τι ἐξ αἵματος μεταστάσιος
<span class="lb" data-page="10.277" data-line="9" id="l10.277.9"></span>γεγένηται. καὶ δὴ καὶ μετ’ ὀλίγον αὖθις ὑπὲρ τῶν μὴ συνιόντων
<span class="lb" data-page="10.277" data-line="10" id="l10.277.10"></span>εἰς οὐλὴν ἑλκῶν διεξιὼν, οὐδ’ ἢν, φησὶ, τὰ περιέχοντα
<span class="lb" data-page="10.277" data-line="11" id="l10.277.11"></span>τοῦ ἕλκεος μελανθῇ αἵματος σηπεδόνι, ἢ καὶ κιρσοῦ παρέχοντος
<span class="lb" data-page="10.277" data-line="12" id="l10.277.12"></span>τὴν ἐπιῤῥοὴν, οὐδὲ ταῦτα ἐθέλει συνιέναι, ἢν μὴ τὰ
<span class="lb" data-page="10.277" data-line="13" id="l10.277.13"></span>περιέχοντα τοῦ ἕλκεος ὑγιέα ποιήσῃς. εἶτα καὶ περὶ τῶν κιρσῶν
<span class="lb" data-page="10.277" data-line="14" id="l10.277.14"></span>τῆς ἰάσεως γράφει. καὶ πρὸς τούτοις ἔτι καθάρσεως
<span class="lb" data-page="10.277" data-line="15" id="l10.277.15"></span>μέμνηται τοῦ σύμπαντος σώματος ἐπί τε ἄλλοις τισὶ τρώμασι
<span class="lb" data-page="10.277" data-line="16" id="l10.277.16"></span>καὶ οἷς σφακελίσαι κίνδυνος, ἕρπησί τε καὶ πᾶσι τοῖς
<span class="lb" data-page="10.277" data-line="17" id="l10.277.17"></span>ἐσθιομένοισιν· οὕτω δ’ ὀνομάζειν εἴωθε τὰ ἀναβιβρωσκόμενα.
<span class="lb" data-page="10.277" data-line="18" id="l10.277.18"></span>καὶ μὲν δὴ κᾀν τοῖς ἐφεξῆς πάλιν ὧδέ πώς φησιν· ἐπὶ παντὶ
<span class="pb" data-page="10.278" id="p10.278"></span>
<span class="lb" data-page="10.278" data-line="1" id="l10.278.1"></span>ἕλκει, ἐρυσιπέλατος ἐπιγενομένου, κάθαρσιν ποιέεσθαι παντὸς
<span class="lb" data-page="10.278" data-line="2" id="l10.278.2"></span>τοῦ σώματος. καὶ ὅλως εἰ θελήσαις ἐπιμελῶς διελθεῖν τὸ
<span class="lb" data-page="10.278" data-line="3" id="l10.278.3"></span>περὶ τῶν ἑλκῶν βιβλίον, εὑρήσεις αὐτὸν ἀεὶ μὲν ἀπὸ τῶν
<span class="lb" data-page="10.278" data-line="4" id="l10.278.4"></span>διαθέσεων τὴν ἔνδειξιν λαμβάνοντα· προσχρώμενον δέ ποτε
<span class="lb" data-page="10.278" data-line="5" id="l10.278.5"></span>τῷ χρόνῳ πρὸς τὴν τῆς διαθέσεως διάγνωσιν. ὅτι δ’ οὕτω
<span class="lb" data-page="10.278" data-line="6" id="l10.278.6"></span>ταῦτ’ ἔχει μάθοις ἂν ἐκ πρώτης μὲν ἀρχῆς τοῦ συγγράμματος,
<span class="lb" data-page="10.278" data-line="7" id="l10.278.7"></span>ἐχούσης ὧδε· ἕλκεα ξύμπαντα οὐ χρὴ τέγγειν πλὴν οἴνῳ· ὅτι
<span class="lb" data-page="10.278" data-line="8" id="l10.278.8"></span>πολλάκις ἑτέρα διάθεσις ἐπιπλακεῖσα τῷ ἕλκει κωλύει τὴν
<span class="lb" data-page="10.278" data-line="9" id="l10.278.9"></span>ὡς ἕλκους προσφέρεσθαι θεραπείαν. καὶ τὴν αἰτίαν διδάσκων
<span class="lb" data-page="10.278" data-line="10" id="l10.278.10"></span>φησί τὸ γὰρ ξηρὸν τοῦ ὑγιέος ἐγγυτέρω ἐστὶ, τὸ δ’
<span class="lb" data-page="10.278" data-line="11" id="l10.278.11"></span>ὑγρὸν τοῦ μὴ ὑγιέος. εἶθ’ ἑξῆς τὸ γὰρ ἕλκος ὑγρόν ἐστι· τὸ
<span class="lb" data-page="10.278" data-line="12" id="l10.278.12"></span>δὲ ὑγιὲς ξηρόν ἐστι. καὶ διὰ τοῦτο καθ’ ὅλον τὸ σύγγραμμα
<span class="lb" data-page="10.278" data-line="13" id="l10.278.13"></span>τῆς θεραπείας τῶν ἑλκῶν ἁπάσης σκοπὸν ποιησάμενος τὸ
<span class="lb" data-page="10.278" data-line="14" id="l10.278.14"></span>ξηραίνειν, οὕτως ἤδη τὰ κατὰ μέρος ἐξευρίσκει, σὺν τῷ καὶ
<span class="lb" data-page="10.278" data-line="15" id="l10.278.15"></span>πολλάκις ἀναμιμνήσκειν ἡμᾶς τοῦ σκοποῦ. ἔν τε γὰρ τῷ γράψαι,
<span class="lb" data-page="10.278" data-line="16" id="l10.278.16"></span>τῶν δὲ ἑλκέων ὅ τι μὲν ἂν ὀξεῖ βέλει ἢ διατμηθῇ, ἢ
<span class="lb" data-page="10.278" data-line="17" id="l10.278.17"></span>διακοπῇ, ἐνδέχεται καὶ ἔναιμον φάρμακον τὸ κωλῦον διαπύειν
<span class="lb" data-page="10.278" data-line="18" id="l10.278.18"></span>καὶ ἀναξηραῖνον· γίνεται γὰρ ἀποῤῥέοντος τοῦ αἵματος ξηρότερον.
<span class="pb" data-page="10.279" id="p10.279"></span>
<span class="lb" data-page="10.279" data-line="1" id="l10.279.1"></span>καὶ πάλιν· ὁκοῖα δ’ ἂν καθαρθέντα καλῶς καὶ ἐς
<span class="lb" data-page="10.279" data-line="2" id="l10.279.2"></span>τὸ δέον ἀεὶ ἐπὶ τὸ ξηρότερον θεραπεύεται, πλὴν εἰ θλασθῇ.
<span class="lb" data-page="10.279" data-line="3" id="l10.279.3"></span>καὶ πάλιν, ὅ τι δ’ ἂν μὴ δύνηται προσθεῖναι, ἡ σὰρξ ὑγρὴ
<span class="lb" data-page="10.279" data-line="4" id="l10.279.4"></span>ἐοῦσα αἰτίη ἐστίν· ἐν τοῖς τοιούτοις ἅπασιν ἀναμιμνήσκει
<span class="lb" data-page="10.279" data-line="5" id="l10.279.5"></span>τοῦ πρώτου σκοποῦ τῶν ἑλκῶν τῆς ἰάσεως. ἕλκους γὰρ ᾗ
<span class="lb" data-page="10.279" data-line="6" id="l10.279.6"></span>ἕλκος ἐστὶν ἴαμα τὸ ξηραίνεσθαι μετρίως· εἴρηται δ’ ἡ
<span class="lb" data-page="10.279" data-line="7" id="l10.279.7"></span>ἀπόδειξις ἐν τῷ πρὸ τούτου βιβλίῳ. τοῦ μέντοι μεθ’ ἑτέρας
<span class="lb" data-page="10.279" data-line="8" id="l10.279.8"></span>διαθέσεως ἧς πρώτης χρὴ ποιήσασθαι τὴν ἐπιμέλειαν,
<span class="lb" data-page="10.279" data-line="9" id="l10.279.9"></span>οὐκ ἔθ’ ὡς ἕλκους ἐστὶν ἡ θεραπεία μόνου, ἀλλὰ πρώτη μὲν
<span class="lb" data-page="10.279" data-line="10" id="l10.279.10"></span>ἐκείνης τῆς διαθέσεως, ἐφεξῆς δὲ τοῦ ἕλκους· εἴτε γὰρ φλεγμονή
<span class="lb" data-page="10.279" data-line="11" id="l10.279.11"></span>τις, <span class="milestone ed1page" data-n="4.79" data-unit="ed1page" id="ed1page.4.79"></span>εἴτε μελανότης, εἴτ’ ἐκχύμωσις, εἴτ’ ἐρυσίπελας,
<span class="lb" data-page="10.279" data-line="12" id="l10.279.12"></span>εἴτ’ οἴδημα περὶ τὴν ἡλκωμένην συσταίη σάρκα, πρώτης
<span class="lb" data-page="10.279" data-line="13" id="l10.279.13"></span><span class="milestone ed2page" data-n="10.95" data-unit="ed2page" id="ed2page.10.95"></span>ἐκείνης χρὴ ποιεῖσθαι τὴν θεραπείαν. ἀλλ’ ὅτι γε τὸ ἕλκος
<span class="lb" data-page="10.279" data-line="14" id="l10.279.14"></span>ἐν τούτῳ τῷ χρόνῳ μὴ ὅτι θεραπεύεται προσηκόντως, ἀλλὰ
<span class="lb" data-page="10.279" data-line="15" id="l10.279.15"></span>καὶ πολὺ μεῖζον ἑαυτοῦ γίνεται, παντί που δῆλον· εἴτε γὰρ
<span class="lb" data-page="10.279" data-line="16" id="l10.279.16"></span>θλασθείη τὰ πέριξ χωρία τοῦ ἕλκους, εἴτε φλεγμονή τις, εἴτ’
<span class="lb" data-page="10.279" data-line="17" id="l10.279.17"></span>ὄγκος ἕτερος ἐν αὐτοῖς συσταίη, τὴν οἰκείαν ἐκείνης τῆς διαθέσεως
<span class="lb" data-page="10.279" data-line="18" id="l10.279.18"></span>ἴασιν ἐξευρήσομεν, εὖ εἰδότες ὡς οὐχ οἷόν τ’ ἐστὶν
<span class="pb" data-page="10.280" id="p10.280"></span>
<span class="lb" data-page="10.280" data-line="1" id="l10.280.1"></span>ἰαθῆναι τὸ ἕλκος πρὶν ὑγιᾶναι τὸ χωρίον ἐν ᾧ συνέστη. διὰ
<span class="lb" data-page="10.280" data-line="2" id="l10.280.2"></span>τοῦτ’ οὖν καὶ αὐτὸς ὁ Ἱπποκράτης ἀναμιμνήσκων ἡμᾶς ὧν
<span class="lb" data-page="10.280" data-line="3" id="l10.280.3"></span>εὐθὺς ἐν ἀρχῇ τοῦ συγγράμματος ἀπεφήνατο, τά τ’ ἄλλα τὰ
<span class="lb" data-page="10.280" data-line="4" id="l10.280.4"></span>μικρῷ πρόσθεν εἰρημένα προσέγραψε καὶ μέντοι καὶ τάδε·
<span class="lb" data-page="10.280" data-line="5" id="l10.280.5"></span>τῶν δ’ ἑλκέων ὅ τι μὲν ἂν ὀξεῖ βέλει ἢ διατμηθῇ, ἢ διακοπῇ,
<span class="lb" data-page="10.280" data-line="6" id="l10.280.6"></span>ἐνδέχεται καὶ ἔναιμον φάρμακον τὸ κωλῦον διαπύειν καὶ
<span class="lb" data-page="10.280" data-line="7" id="l10.280.7"></span>ἀναξηραῖνον. εἴ τις δ’ ὑπὸ τοῦ βέλους ἐθλάσθη τε καὶ διεκόπη
<span class="lb" data-page="10.280" data-line="8" id="l10.280.8"></span>σὰρξ, ταύτην ἰατρεύειν, ὅπως διάπυος ὡς τάχιστα γένηται·
<span class="lb" data-page="10.280" data-line="9" id="l10.280.9"></span>ἧττόν τε γὰρ φλεγμαίνει καὶ ἀνάγκη τὰς σάρκας τὰς
<span class="lb" data-page="10.280" data-line="10" id="l10.280.10"></span>θλασθείσας καὶ κοπείσας καὶ σαπείσας καὶ πῦον γεννωμένας
<span class="lb" data-page="10.280" data-line="11" id="l10.280.11"></span>ἐκτακῆναι, ἔπειτα βλαστάνειν νέας σάρκας. δηλοῖ γὰρ
<span class="lb" data-page="10.280" data-line="12" id="l10.280.12"></span>ἐν τούτῳ τῷ λόγῳ σαφῶς ὡς μόνας ἐκείνας τῶν ἐν τοῖς
<span class="lb" data-page="10.280" data-line="13" id="l10.280.13"></span>ἡλκωμένοις μέρεσι γινομένων διαθέσεων οὐ χρὴ ξηραίνειν ἐφ’
<span class="lb" data-page="10.280" data-line="14" id="l10.280.14"></span>ὧν ὅ τι τάχιστα γεννῆσαι βουλόμεθα πῦον, εὐθὺς συνεμφαίνων
<span class="lb" data-page="10.280" data-line="15" id="l10.280.15"></span>ὅτι μετὰ σήψεώς τινος γεννᾶται τὸ πῦον. ἅπαντα δὲ
<span class="lb" data-page="10.280" data-line="16" id="l10.280.16"></span>τὰ σηπόμενα θερμῷ καὶ ὑγρῷ τοῦτο πάσχει. καὶ τοίνυν καὶ
<span class="lb" data-page="10.280" data-line="17" id="l10.280.17"></span>τὰ διὰ τῆς ὠμηλύσεως καταπλάσματα θερμαίνοντά τε καὶ
<span class="lb" data-page="10.280" data-line="18" id="l10.280.18"></span>ὑγραίνοντα προσφέρομεν ἐπὶ πασῶν τῶν ἐκπυῆσαι δεομένων
<span class="pb" data-page="10.281" id="p10.281"></span>
<span class="lb" data-page="10.281" data-line="1" id="l10.281.1"></span>διαθέσεων. ὠμήλυσις γὰρ δι’ ὑδρελαίου καὶ ἄρτος δι’ ὑδρελαίου
<span class="lb" data-page="10.281" data-line="2" id="l10.281.2"></span>καὶ καταιόνησις δι’ ὕδατος θερμοῦ πολλοῦ καὶ ἡ τετραφάρμακος
<span class="lb" data-page="10.281" data-line="3" id="l10.281.3"></span>δύναμις, ἅπαντά τε τὰ θερμαίνοντα καὶ ὑγραίνοντα
<span class="lb" data-page="10.281" data-line="4" id="l10.281.4"></span>διαπύϊσκει τάχιστα. διὰ τοῦτο καὶ τοῖς φλεγμαίνουσι
<span class="lb" data-page="10.281" data-line="5" id="l10.281.5"></span>μορίοις, ἐπειδὰν ἤδη σφύζῃ σφοδρότερον, ὡς ἀπελπισθῆναι
<span class="lb" data-page="10.281" data-line="6" id="l10.281.6"></span>τὴν χωρὶς διαπυήσεως ἴασιν, ἐπ’ αὐτῶν ἅπαντες οἱ παλαιοὶ
<span class="lb" data-page="10.281" data-line="7" id="l10.281.7"></span>τὰ τοιαῦτα προσφέρουσι φάρμακα, πρότερον δ’ οὔ. καὶ
<span class="lb" data-page="10.281" data-line="8" id="l10.281.8"></span>τοῦτο καὶ αὐτὸς ὁ Ἱπποκράτης ἐναργῶς ἡμᾶς διδάσκει κατά
<span class="lb" data-page="10.281" data-line="9" id="l10.281.9"></span>τε τὴν προγεγραμμένην ῥῆσιν, ἐν ᾗ κελεύει τὰ μὲν χωρὶς τοῦ;
<span class="lb" data-page="10.281" data-line="10" id="l10.281.10"></span>τεθλάσθαι τετρωμένα μόρια ξηραίνειν ὡς μάλιστα, τὰ δ’
<span class="lb" data-page="10.281" data-line="11" id="l10.281.11"></span>ἅμα θλάσει τινὶ γεγενημένα διαπυΐσκειν ὡς τάχιστα. καὶ μέντοι
<span class="lb" data-page="10.281" data-line="12" id="l10.281.12"></span>κᾀπειδὰν εἴπῃ, τὰ δὲ ἕλκεα ὅσα μὴ καλῶς καθαρθέντα
<span class="lb" data-page="10.281" data-line="13" id="l10.281.13"></span>ἐς τὸ δέον, ἀεὶ πρότερον ἄρξεται βλαστάνειν, ταῦτα ὑπερσαρκέει
<span class="lb" data-page="10.281" data-line="14" id="l10.281.14"></span>μάλιστα· ὁκοῖα δ’ ἂν καθαρθέντα καλῶς καὶ ἐς τὸ
<span class="lb" data-page="10.281" data-line="15" id="l10.281.15"></span>δέον ἀεὶ, ἐπὶ τὸ ξηρότερον θεραπεύεται, πλὴν εἰ θλασθῇ,
<span class="lb" data-page="10.281" data-line="16" id="l10.281.16"></span>ταῦτα οὐχ ὑπερσαρκέει ὡς ἐπιπολύ. καὶ γὰρ καὶ ἐνταῦθα τὸ
<span class="lb" data-page="10.281" data-line="17" id="l10.281.17"></span>πλὴν εἰ θλασθῇ προσκείμενον, ἀναμιμνήσκει τοῦ κατὰ τὴν
<span class="pb" data-page="10.282" id="p10.282"></span>
<span class="lb" data-page="10.282" data-line="1" id="l10.282.1"></span>προγεγραμμένην λέξιν εἰρημένου, τοῦ χρῆναι πάντα ξηραίνεσθαι
<span class="lb" data-page="10.282" data-line="2" id="l10.282.2"></span>πλὴν τῶν θλασθέντων. οὐδὲ γὰρ ὁπότε τὰ φλεγμαίνοντα
<span class="lb" data-page="10.282" data-line="3" id="l10.282.3"></span>καταπλάσσεται θερμαίνοντι καὶ ὑγραίνοντι καταπλάσματι,
<span class="lb" data-page="10.282" data-line="4" id="l10.282.4"></span>κατὰ πρῶτον λόγον γίνεται τοῦτο· τοῦτ’ ἔστιν οὐχ
<span class="lb" data-page="10.282" data-line="5" id="l10.282.5"></span>ὡς ἴαμα τῆς διαθέσεως, ἀλλ’ ὡς παρηγορία τοῦ συμπτώματος·
<span class="lb" data-page="10.282" data-line="6" id="l10.282.6"></span>ἐπεί τοι τὰ τῶν φλεγμονῶν αὐτῶν ἰάματα τῆς ξηροτέρας
<span class="lb" data-page="10.282" data-line="7" id="l10.282.7"></span>ἐστὶ δυνάμεως. ἄκουσον γοῦν λέγοντος τοῦ Ἱπποκράτους,
<span class="lb" data-page="10.282" data-line="8" id="l10.282.8"></span>καταπλάσματα οἰδημάτων καὶ φλεγμασίης τῆς ἐν τοῖς περιέχουσιν,
<span class="lb" data-page="10.282" data-line="9" id="l10.282.9"></span>εἰ ἑφθῇ φλόμος, καὶ τῆς τριφύλλου τὰ φύλλα ὠμὰ
<span class="lb" data-page="10.282" data-line="10" id="l10.282.10"></span>καὶ τοῦ ἐπιπέτρου τὰ φύλλα ἑφθὰ καὶ τὸ πόλιον ἅπαντα
<span class="lb" data-page="10.282" data-line="11" id="l10.282.11"></span>γὰρ ταῦτα ξηραίνειν πέφυκε, καθότι κᾀν τοῖς περὶ φαρμάκων
<span class="lb" data-page="10.282" data-line="12" id="l10.282.12"></span>ὑπομνήμασιν ἐλέγετο. καὶ ἡ σύντομος θεραπεία τῶν φλεγμαινόντων
<span class="lb" data-page="10.282" data-line="13" id="l10.282.13"></span>μορίων, διὰ τῶν τοιούτων ἐπιτελεῖται φαρμάκων,
<span class="lb" data-page="10.282" data-line="14" id="l10.282.14"></span>ἃ ἤτοι τελέως ἐξιᾶται τὴν διάθεσιν· ἢ εἰ καὶ καταλείπει τι
<span class="lb" data-page="10.282" data-line="15" id="l10.282.15"></span>βραχὺ διαπυΐσκον, ἑτέρου χρῄζει φαρμάκου δριμέος <span class="milestone ed2page" data-n="10.96" data-unit="ed2page" id="ed2page.10.96"></span>ἐκκενοῦν
<span class="lb" data-page="10.282" data-line="16" id="l10.282.16"></span>δυναμένου τὸ πῦον· ἢ εἴπερ λεπτὸν εἴη τὸ περιέχον
<span class="lb" data-page="10.282" data-line="17" id="l10.282.17"></span>δέρμα καὶ θᾶττον ἀπαλλάξαι τὸν κάμνοντα βουλόμεθα, τομῆς
<span class="lb" data-page="10.282" data-line="18" id="l10.282.18"></span>ἐστι χρεία. ἡ δὲ διὰ τῆς ὠμηλύσεως ἀγωγὴ τῶν φλεγμαινόντων
<span class="pb" data-page="10.283" id="p10.283"></span>
<span class="lb" data-page="10.283" data-line="1" id="l10.283.1"></span>ἐκ τοῦ παρηγορικοῦ τρόπου τῆς τέχνης ἐστίν, οὐ τοῦ
<span class="lb" data-page="10.283" data-line="2" id="l10.283.2"></span>θεραπευτικοῦ τε καὶ ἀγωνιστικοῦ· ἀλλὰ περὶ μὲν τῆς τῶν
<span class="lb" data-page="10.283" data-line="3" id="l10.283.3"></span>τοιούτων διαφορᾶς ἐν τοῖς ἑξῆς πλέον ἐροῦμεν. ὅτι δὲ τὰ
<span class="lb" data-page="10.283" data-line="4" id="l10.283.4"></span>ἕλκη πάντα ξηραίνειν ὁ Ἱπποκράτης κελεύει καὶ ὅτι τὸν σκοπὸν
<span class="lb" data-page="10.283" data-line="5" id="l10.283.5"></span>εἶναι τῆς ἰάσεως ἀπεφήνατο τῆς διαθέσεως ἐνδειξαμένης,
<span class="lb" data-page="10.283" data-line="6" id="l10.283.6"></span>οὐ τοῦ χρόνου, σαφῶς ἤδη μοι δεδεῖχθαι νομίζω. εἰ δέ τις.
<span class="lb" data-page="10.283" data-line="7" id="l10.283.7"></span>ἐπὶ μᾶλλον πεισθῆναι βούλεται, τῷ περὶ τῶν ἑλκῶν βιβλίῳ
<span class="lb" data-page="10.283" data-line="8" id="l10.283.8"></span>τἀνδρὸς ἐπιπλέον ὁμιλησάτω πάντα, γνώσεται γὰρ ἐναργῶς
<span class="lb" data-page="10.283" data-line="9" id="l10.283.9"></span>αὐτό τε τοῦτο τὸ μίαν εἶναι πάντων ἑλκῶν ἴασιν καθόλου.
<span class="lb" data-page="10.283" data-line="10" id="l10.283.10"></span>τὴν ὑφ’ ἡμῶν ἐν τῷ πρὸ τούτου λόγῳ δεδειγμένην, ἔτι τε,
<span class="lb" data-page="10.283" data-line="11" id="l10.283.11"></span>πρὸς τούτῳ κᾀκεῖνο μαθήσεται, τὸ μηδεμίαν ὑπάρχειν ἔνδειξιν
<span class="lb" data-page="10.283" data-line="12" id="l10.283.12"></span>ἀπὸ τοῦ χρόνου μήτ’ ἐπὶ τῶν ἑλκῶν μήτ’ ἐπὶ τῶν
<span class="lb" data-page="10.283" data-line="13" id="l10.283.13"></span>φλεγμονῶν μήθ’ ἁπλῶς ἐπ’ ἄλλης ἡστινοσοῦν διαθέσεως.
<span class="lb" data-page="10.283" data-line="14" id="l10.283.14"></span>ἐπεὶ δὲ κατὰ τοῦτο τοῦ λόγου γεγόναμεν, ἐπιδεῖξαι δίκαιον.
<span class="lb" data-page="10.283" data-line="15" id="l10.283.15"></span>ὡς οὐ μόνον ὧν ἄρτι διεληλύθαμεν εὑρετὴς ὁ Ἱπποκράτης
<span class="lb" data-page="10.283" data-line="16" id="l10.283.16"></span>ἐστὶν, ἀλλὰ καὶ τῶν ἄλλων ἁπάντων ὅσα χρὴ γινώσκειν
<span class="lb" data-page="10.283" data-line="17" id="l10.283.17"></span>τὸν μέλλοντα καλῶς ἕλκος ἰάσασθαι. φαίνεται γὰρ οὐ μόνον
<span class="lb" data-page="10.283" data-line="18" id="l10.283.18"></span>τῶν ἄνευ τινὸς ἑτέρας διαθέσεως ἑλκῶν ἐξευρὼν τὴν ἴασιν,
<span class="pb" data-page="10.284" id="p10.284"></span>
<span class="lb" data-page="10.284" data-line="1" id="l10.284.1"></span>ὡς ἐν τῷ ξηραίνειν ἐστὶν, ἀλλὰ καὶ τῶν διαθέσεων ἁπασῶν,
<span class="lb" data-page="10.284" data-line="2" id="l10.284.2"></span>ἑκάστης ἰδίᾳ κατ’ εἶδος. ἤτοι γὰρ οὐκέτ’ ἐπιῤῥεῖ τῷ δεδεγμένῳ
<span class="lb" data-page="10.284" data-line="3" id="l10.284.3"></span>τὴν ἕλκωσιν μορίῳ μοχθηρὸς χυμὸς, ἢ ἐπιῤῥεῖ· μηκέτι μὲν οὖν
<span class="lb" data-page="10.284" data-line="4" id="l10.284.4"></span>ἐπιῤῥέοντος, αὐτὸ μόνον ἰᾶσθαι χρὴ τὸ πεπονθός· εἰ μὲν
<span class="lb" data-page="10.284" data-line="5" id="l10.284.5"></span>ἤτοι πελιδνὸν, ἢ μέλαν, ἢ ἐρυθρὸν εἴη, σχάζοντάς τε καὶ
<span class="lb" data-page="10.284" data-line="6" id="l10.284.6"></span>τοῦ αἵματος ἀφαιροῦντας· εἶθ’ οὕτως παραχρῆμα μὲν ἐπιθέντας,
<span class="lb" data-page="10.284" data-line="7" id="l10.284.7"></span>ὡς αὐτὸς ἔλεγε, σπόγγον ξηρότερον μᾶλλον ἢ ὑγρότερον·
<span class="lb" data-page="10.284" data-line="8" id="l10.284.8"></span>οὐ γὰρ ἀγνοήσειν οἶμαί τινα τὸ ἢ μόριον ἀποφάσεως
<span class="lb" data-page="10.284" data-line="9" id="l10.284.9"></span>ἔχον ἐνταῦθα δύναμιν, ὡς εἰ καὶ οὕτως εἶπε, ξηρότερον,
<span class="lb" data-page="10.284" data-line="10" id="l10.284.10"></span>οὐχ ὑγρότερον· ἔπειτα δὲ τοῖς ξηραίνουσι φαρμάκοις χρωμένους,
<span class="lb" data-page="10.284" data-line="11" id="l10.284.11"></span>εἶτ’ εἰ πάλιν δεήσειεν, αὖθις αἵματος ἀφαιροῦντας·
<span class="lb" data-page="10.284" data-line="12" id="l10.284.12"></span>εἶτ’ αὖθις τὰ τοιαῦτα ποιοῦντας ἄχρις ἂν ἐξυγιασθῇ τελέως·
<span class="lb" data-page="10.284" data-line="13" id="l10.284.13"></span>εἰ δὲ τὰ χείλη σκληρὰ καὶ τυλώδη φαίνοιντο, περιτέμνοντας
<span class="lb" data-page="10.284" data-line="14" id="l10.284.14"></span>αὐτά. καὶ γὰρ δὴ καὶ περὶ τούτων φησί· τῶν δ’ ἑλκέων τὰ
<span class="lb" data-page="10.284" data-line="15" id="l10.284.15"></span>κυκλοτερῆ ἢν ὑπόκοιλα ᾖ, ἐν κύκλῳ περιτέμνειν χρὴ τὰ ἀφεστῶτα,
<span class="lb" data-page="10.284" data-line="16" id="l10.284.16"></span>ἢ πάντα, ἢ τὰ ἡμίσεα τοῦ κύκλου, κατὰ μῆκος τοῦ
<span class="lb" data-page="10.284" data-line="17" id="l10.284.17"></span>ἀνθρώπου. γέγραφε δὲ καὶ περὶ τῶν ἅμα τοῖς ἕλκεσιν ὄγκων
<span class="pb" data-page="10.285" id="p10.285"></span>
<span class="lb" data-page="10.285" data-line="1" id="l10.285.1"></span>ἁπάντων, ὡς χρὴ θεραπεύειν, ἕκαστον· ὡσαύτως δὲ καὶ περὶ
<span class="lb" data-page="10.285" data-line="2" id="l10.285.2"></span>τῶν κιρσῶν· ὅταν καὶ διὰ τούτους ἕλκη δυσίατα γίγνηται,
<span class="lb" data-page="10.285" data-line="3" id="l10.285.3"></span>δῆλον ὡς ἐπιῤῥέοντός τινος ἐξ αὐτῶν τοῖς ἡλκωμένοις μορίοις.
<span class="lb" data-page="10.285" data-line="4" id="l10.285.4"></span>οὕτως δὲ κᾀπειδὰν ἐξ ὅλου τοῦ σώματος ἡ ἐπιῤῥοὴ γίγνηται,
<span class="lb" data-page="10.285" data-line="5" id="l10.285.5"></span>καθαίρειν κελεύει τὸ πᾶν ἐν οὐδενὶ τούτων ἀπὸ τοῦ
<span class="lb" data-page="10.285" data-line="6" id="l10.285.6"></span>χρόνου τὴν ἔνδειξιν. λαμβάνων; ἐπεί τοι καὶ γελοῖον ἀπὸ
<span class="lb" data-page="10.285" data-line="7" id="l10.285.7"></span>μιᾶς κοινότητος ἐνδείξεις οὕτω πολλὰς καὶ διαφερούσας καὶ
<span class="lb" data-page="10.285" data-line="8" id="l10.285.8"></span>πολλάκις ἐναντίας γίγνεσθαι. εἰ γὰρ καὶ συγχωρήσαιμεν ἔνδειξίν
<span class="lb" data-page="10.285" data-line="9" id="l10.285.9"></span>τινα περὶ τοῦ χρόνου λαμβάνεσθαι, τίς ποτέ ἐστιν
<span class="lb" data-page="10.285" data-line="10" id="l10.285.10"></span>αὐτὴ δίκαιον εἰπεῖν, αὐτὴν ἑνὶ κεφαλαίῳ περιλαβόντα, καθάπερ
<span class="lb" data-page="10.285" data-line="11" id="l10.285.11"></span>ἐπὶ τῶν ἄλλων ἁπάντων ποιοῦμεν οὐχ ἡμεῖς μόνον,
<span class="lb" data-page="10.285" data-line="12" id="l10.285.12"></span>ἀλλὰ καὶ αὐτὸς ὁ Θεσσαλός. ἓν γοῦν ἐνδείκνυται καθόλου
<span class="lb" data-page="10.285" data-line="13" id="l10.285.13"></span>τὸ στεγνὸν πάθος αὐτῷ τὸ χαλᾷν ὥσπερ γε καὶ τὸ ῥοῶδες
<span class="lb" data-page="10.285" data-line="14" id="l10.285.14"></span>ἓν ἕτερον τὸ στέλλειν. ἀλλὰ καὶ κατ’ αὐτὰ τὰ ἕλκη τὸ μὲν
<span class="lb" data-page="10.285" data-line="15" id="l10.285.15"></span>ῥυπαρὸν καθαίρεσθαι δεῖται, τὸ δὲ κοῖλον πληροῦσθαι· καὶ
<span class="lb" data-page="10.285" data-line="16" id="l10.285.16"></span>τὸ μὲν ὁμαλὲς ἐπουλοῦσθαι,<span class="milestone ed2page" data-n="10.97" data-unit="ed2page" id="ed2page.10.97"></span> τὸ δὲ ὑπερσαρκοῦν καθαιρεῖσθαι,
<span class="lb" data-page="10.285" data-line="17" id="l10.285.17"></span>καὶ κατ’ αὐτὸν ἐκεῖνον· λεξάτω τοίνυν ἡμῖν οὕτω
<span class="pb" data-page="10.286" id="p10.286"></span>
<span class="lb" data-page="10.286" data-line="1" id="l10.286.1"></span>κᾀπὶ τοῦ κεχρονισμένου τι τοιοῦτον ἕτερον ἓν, ὡς ἐπ’ ἐκείνων
<span class="lb" data-page="10.286" data-line="2" id="l10.286.2"></span>ἑκάστου· ἀλλ’ οὐκ ἔχει· καὶ <span class="milestone ed1page" data-n="4.80" data-unit="ed1page" id="ed1page.4.80"></span>γὰρ καὶ περιτέμνειν
<span class="lb" data-page="10.286" data-line="3" id="l10.286.3"></span>αὐτά φησι χρῆναι. καίτοι τίς ἂν ἔνδειξις αὕτη νοῦν ἔχουσα
<span class="lb" data-page="10.286" data-line="4" id="l10.286.4"></span>περὶ τοῦ χρόνου γίγνοιτο; καὶ τῷ διὰ τοῦ νάπυος χρῆσθαι
<span class="lb" data-page="10.286" data-line="5" id="l10.286.5"></span>φαρμάκῳ, καθ’ οὗ τὸ κενὸν ὄνομα φθέγγεται, τὴν μετασύγκρισιν·
<span class="lb" data-page="10.286" data-line="6" id="l10.286.6"></span>ἔτι τε πρὸς τούτοις, τοῖς ἀπὸ ῥαφανίδων ἐμέτοις·
<span class="lb" data-page="10.286" data-line="7" id="l10.286.7"></span>καὶ τελευτῶν ἐπειδὰν μηκέθ’ εὑρίσκῃ μηδὲν, ἐλλεβόρῳ; ἀλλὰ
<span class="lb" data-page="10.286" data-line="8" id="l10.286.8"></span>ταῦτα μὲν, ὡς ἔφην, κᾀν τοῖς ἑξῆς ἐπὶ πλέον εἰρήσεται, δεικνύντων
<span class="lb" data-page="10.286" data-line="9" id="l10.286.9"></span>ἡμῶν ὡς οὐδὲν ἐπ’ οὐδενὸς νοσήματος ὁ χρόνος
<span class="lb" data-page="10.286" data-line="10" id="l10.286.10"></span>ἐνδείκνυται, σημεῖον μέντοι πολλάκις γίγνεται τῆς
<span class="lb" data-page="10.286" data-line="11" id="l10.286.11"></span>διαθέσεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.6">
<span class="pb page1" data-page="10.286" id="p10.286"></span>
<span class="milestone ed1page page1" data-n="4.80" data-unit="ed1page" id="ed1page.4.80"></span>
<span class="milestone ed2page page1" data-n="10.97" data-unit="ed2page" id="ed2page.10.97"></span>
            <p>
<span class="lb" data-page="10.286" data-line="12" id="l10.286.12"></span>Ἐπάνειμι δὲ πάλιν ἐπὶ τὸν Ἱπποκράτην·
<span class="lb" data-page="10.286" data-line="13" id="l10.286.13"></span>θαυμάζω γὰρ τῆς ἀκριβείας τὸν ἄνδρα κᾀν τοῖς ἄλλοις ἅπασιν,
<span class="lb" data-page="10.286" data-line="14" id="l10.286.14"></span>οὐχ ἥκιστα δὲ κᾀν τῷ μὴ παραλιπεῖν εἰς ἔνδειξιν διαφέροντα
<span class="lb" data-page="10.286" data-line="15" id="l10.286.15"></span>σκοπὸν οὐκ ἐφ’ ἑνὸς μόνον ἢ δυοῖν, ἀλλ’ ἐπὶ πάντων
<span class="lb" data-page="10.286" data-line="16" id="l10.286.16"></span>ἁπλῶς τῶν νοσημάτων. ἔστι δ’ οὗτος ὁ ἀπὸ τῆς ἰσχύος τῆς
<span class="lb" data-page="10.286" data-line="17" id="l10.286.17"></span>διαθέσεως λαμβανόμενος· οὐ μόνον οἱ μεθοδικοὶ παρεῖδον,
<span class="lb" data-page="10.286" data-line="18" id="l10.286.18"></span>οὐδὲν γὰρ τοῦτό γε θαυμαστὸν, ἀλλὰ καὶ τῶν λογικῶν οἱ
<span class="pb" data-page="10.287" id="p10.287"></span>
<span class="lb" data-page="10.287" data-line="1" id="l10.287.1"></span>πλεῖστοι· καὶ καθ’ ἕτερον τρόπον ἅπαντες οἱ ἐμπειρικοί.
<span class="lb" data-page="10.287" data-line="2" id="l10.287.2"></span>ἐπειδὰν γὰρ ἐπὶ τῇ πληθωρικῇ καλουμένῃ συνδρομῇ κένωσιν
<span class="lb" data-page="10.287" data-line="3" id="l10.287.3"></span>ἑαυτοῖς τετηρῆσθαι λέγωσιν, ἄντικρυς ὁμολογοῦσιν, ὡς εἰς
<span class="lb" data-page="10.287" data-line="4" id="l10.287.4"></span>οὐδὲν ἄλλο τῶν περὶ τὸν κάμνοντα γιγνομένων ἀποβλέποντες,
<span class="lb" data-page="10.287" data-line="5" id="l10.287.5"></span>ἐπὶ τὸ κενοῦν παραγίγνονται. καὶ οὐ τοῦτό φημι διότι καὶ
<span class="lb" data-page="10.287" data-line="6" id="l10.287.6"></span>αἱ καθάρσεις κενώσεις εἰσὶν, οὐδ’ αὗται πρὸς τῆς πληθωρικῆς
<span class="lb" data-page="10.287" data-line="7" id="l10.287.7"></span>διδασκόμεναι συνδρομῆς, ἀλλ’ ὅτι καὶ τὴν φλεβοτομίαν
<span class="lb" data-page="10.287" data-line="8" id="l10.287.8"></span>αὐτὴν ἐνίοτε, καίτοι μὴ παρούσης τῆς πληθωρικῆς συνδρομῆς,
<span class="lb" data-page="10.287" data-line="9" id="l10.287.9"></span>δίκαιόν ἐστι παραλαμβάνειν. εἰ γὰρ ἰσχυρὸν εἴη τὸ νόσημα
<span class="lb" data-page="10.287" data-line="10" id="l10.287.10"></span>καὶ ῥώμη δυνάμεως, οὐκ ἔστιν ὅστις οὐκ ἂν φλεβοτομήσειε
<span class="lb" data-page="10.287" data-line="11" id="l10.287.11"></span>τῶν ὡμιληκότων τοῖς ἔργοις τῆς τέχνης. αὐτοὺς γοῦν ὁρῶμεν
<span class="lb" data-page="10.287" data-line="12" id="l10.287.12"></span>τοὺς ἐμπειρικοὺς, ἐπειδὰν ἐκ καταπτώσεώς τινος ἢ ἄλλης
<span class="lb" data-page="10.287" data-line="13" id="l10.287.13"></span>πληγῆς θλασθῇ μέρη τινὰ τοῦ σώματος ἰσχυρῶς, ἐπὶ τὴν φλεβοτομίαν
<span class="lb" data-page="10.287" data-line="14" id="l10.287.14"></span>ἐρχομένους· καίτοι μικρὸν ἔμπροσθεν ὑγιαίνεν ἐκεῖνος,
<span class="lb" data-page="10.287" data-line="15" id="l10.287.15"></span>μηδεμίαν ἔχων πληθωρικὴν συνδρομήν. ᾧ δῆλον ὡς οὐχ οὗτός
<span class="lb" data-page="10.287" data-line="16" id="l10.287.16"></span>ἐστιν ὁ σκοπὸς τῆς φλεβοτομίας, ἀλλ’ ἥ-τε τοῦ νοσήματος
<span class="lb" data-page="10.287" data-line="17" id="l10.287.17"></span>ἰσχὺς καὶ ἡ ῥώμη τῆς. δυνάμεως, ἀφωρισμένων τοῦ λόγου τῶν
<span class="lb" data-page="10.287" data-line="18" id="l10.287.18"></span>παιδίων. καὶ γὰρ αὖ καὶ καθ’ ἕτερον τρόπον, εἴ τις ὑγιαίνων
<span class="pb" data-page="10.288" id="p10.288"></span>
<span class="lb" data-page="10.288" data-line="1" id="l10.288.1"></span>ἔτι καὶ μηδὲν μηδέπω βεβλαμμένος ἐν τῇ πληθωρικῇ γένοιτο
<span class="lb" data-page="10.288" data-line="2" id="l10.288.2"></span>συνδρομῇ, τοῦτον οὐκ ἀνάγκη φλεβοτομεῖν· ἀλλ’ ἀρκεῖ τῷ
<span class="lb" data-page="10.288" data-line="3" id="l10.288.3"></span>μὲν ἀσιτία, τῷ δὲ ὀλιγοσιτία, τῷ δ’ ὑπαγωγὴ γαστρὸς, ἢ κάθαρσις,
<span class="lb" data-page="10.288" data-line="4" id="l10.288.4"></span>ἢ πλείω λουτρά· τῷ δέ τινι καὶ γυμνάσιον ἤρκεσε
<span class="lb" data-page="10.288" data-line="5" id="l10.288.5"></span>μόνον ἢ τρίψις πολλή· φλεβοτομία δ’ οὐκ ἐξ ἀνάγκης, οὐδ’
<span class="lb" data-page="10.288" data-line="6" id="l10.288.6"></span>ὑπ’ αὐτῶν τῶν ἐμπειρικῶν τοῖς οὕτως ἔχουσι προσάγεται.
<span class="lb" data-page="10.288" data-line="7" id="l10.288.7"></span>κατὰ δὲ τὸν αὐτὸν τρόπον οὐδὲ ἡ κάθαρσις ἐπὶ μόνῳ πλήθει
<span class="lb" data-page="10.288" data-line="8" id="l10.288.8"></span>χυμῶν μοχθηρῶν δεόντως παραλαμβάνεται· ἀλλ’ ὥσπερ
<span class="lb" data-page="10.288" data-line="9" id="l10.288.9"></span>ἡ φλεβοτομία διά τε πλῆθος αἵματος καὶ ἰσχυρὰν νόσον, οὕτω
<span class="lb" data-page="10.288" data-line="10" id="l10.288.10"></span>καὶ ἡ κάθαρσις διά τε πλῆθος ἑτέρου τινὸς χυμοῦ καὶ ἰσχὺν
<span class="lb" data-page="10.288" data-line="11" id="l10.288.11"></span>νοσήματος. περὶ μὲν τῆς φλεβοτομίας ἐν ἑτέρῳ τέ μοι διῄρηται
<span class="lb" data-page="10.288" data-line="12" id="l10.288.12"></span>λόγῳ κᾀν τοῖς ἑξῆς εἰρήσεται· περὶ δὲ τῆς καθάρσεως
<span class="lb" data-page="10.288" data-line="13" id="l10.288.13"></span>ἐν τῷδε τῷ λόγῳ δίειμι· χρῄζουσι γὰρ αὐτῆς οἱ κάμνοντες
<span class="lb" data-page="10.288" data-line="14" id="l10.288.14"></span>οὐχ ὡς τὸ λυποῦν περίττωμά καθαιρούσης μόνον, <span class="milestone ed2page" data-n="10.98" data-unit="ed2page" id="ed2page.10.98"></span>ἀλλὰ
<span class="lb" data-page="10.288" data-line="15" id="l10.288.15"></span>καὶ ὡς ἀντισπώσης τε καὶ κενούσης καὶ διὰ τοῦθ’ Ἱπποκράτης
<span class="lb" data-page="10.288" data-line="16" id="l10.288.16"></span>ἔν τε τοῖς ἄλλοις ἅπασι συγγράμμασι κᾀν τῷ περὶ τῶν
<span class="lb" data-page="10.288" data-line="17" id="l10.288.17"></span>ἑλκῶν ἐπισκοπεῖται καὶ τὴν ἰσχὺν τοῦ νοσήματος εἰς ἔνδειξιν
<span class="pb" data-page="10.289" id="p10.289"></span>
<span class="lb" data-page="10.289" data-line="1" id="l10.289.1"></span>καθάρσεως. ὑποκάθαρσις γὰρ, φησὶ, τῆς κάτω κοιλίης ξυμφέρει
<span class="lb" data-page="10.289" data-line="2" id="l10.289.2"></span>τοῖς πλείστοισι τῶν ἑλκέων καὶ ἐν τρώμασιν ἐν κεφαλῇ
<span class="lb" data-page="10.289" data-line="3" id="l10.289.3"></span>ἐοῦσι καὶ ἐν κοιλίῃ καὶ ἐν ἄρθροισι καὶ ὅσα σφακελίσαι κίνδυνος
<span class="lb" data-page="10.289" data-line="4" id="l10.289.4"></span>καὶ ὅσα ῥάπτεται καὶ τοῖς ἐσθιομένοισι καὶ ἕρπησι καὶ
<span class="lb" data-page="10.289" data-line="5" id="l10.289.5"></span>τοῖσιν ἄλλοισι τοῖσι πεπαλαιωμένοισι τὰ ἕλκεα καὶ ὁκοῖα δ’
<span class="lb" data-page="10.289" data-line="6" id="l10.289.6"></span>ἂν μέλλῃ τις. ἐπιδέειν, ὑποκαθαίρειν τὴν κάτω κοιλίην. ἐν
<span class="lb" data-page="10.289" data-line="7" id="l10.289.7"></span>τούτῳ τῷ λόγῳ σαφῶς ἡμᾶς ἐδίδαξεν ὅτι τοῖς ἕλκεσιν ἅπασι
<span class="lb" data-page="10.289" data-line="8" id="l10.289.8"></span>καὶ τοῖς τρώμασιν, ὅταν ἰσχυρὰ γένηται κάθαρσις, συμφέρει.
<span class="lb" data-page="10.289" data-line="9" id="l10.289.9"></span>τριχῶς γὰρ οὐ μόνον τούτων, ἀλλὰ καὶ τῶν ἄλλων παθῶν
<span class="lb" data-page="10.289" data-line="10" id="l10.289.10"></span>ἁπάντων ἰσχυρῶν γιγνομένων, ἢ διὰ τὸ κύριον τοῦ πεπονθότος
<span class="lb" data-page="10.289" data-line="11" id="l10.289.11"></span>μέρους, ἢ διὰ τὸ μέγεθος τῆς διαθέσεως, ἢ διὰ τὴν
<span class="lb" data-page="10.289" data-line="12" id="l10.289.12"></span>κακοήθειαν, ἑκάστου τούτων ἰδία φαίνεται μεμνημένος, ὁ
<span class="lb" data-page="10.289" data-line="13" id="l10.289.13"></span>Ἱπποκράτης ἐπὶ μὲν τῶν ἐν τῇ κεφαλῇ καὶ κοιλίᾳ τρωμάτων
<span class="lb" data-page="10.289" data-line="14" id="l10.289.14"></span>τὸ κύριον ἐμφαίνων τοῦ τετρωμένου μορίου. κοιλίαν
<span class="lb" data-page="10.289" data-line="15" id="l10.289.15"></span>δ’ ὅτι μὴ τὴν κάτω μόνην ἀκούειν νῦν χρὴ, ἀλλὰ καὶ τὴν
<span class="lb" data-page="10.289" data-line="16" id="l10.289.16"></span>ἄνω, πρόδηλον οἶμαι παντί διαιρουμένου γὰρ τοῦ μεταξὺ
<span class="lb" data-page="10.289" data-line="17" id="l10.289.17"></span>τραχήλου καὶ σκελῶν κύτους εἰς δύο μεγίστας κοιλότητας,
<span class="pb" data-page="10.290" id="p10.290"></span>
<span class="lb" data-page="10.290" data-line="1" id="l10.290.1"></span>ἡ πρώτη μὲν ὑπὸ τοῦ θώρακος, ἡ δευτέρα δ’ ὑπὸ τοῦ περιτοναίου
<span class="lb" data-page="10.290" data-line="2" id="l10.290.2"></span>περιέχεται. καὶ δὴ τῶν τρωμάτων ὅ τι ἂν εἴη εἴσω
<span class="lb" data-page="10.290" data-line="3" id="l10.290.3"></span>τοῦ θώρακος, ἢ εἴσω τοῦ περιτοναίου διασχῇ, κίνδυνον οὐ
<span class="lb" data-page="10.290" data-line="4" id="l10.290.4"></span>σμικρὸν ἐπιφέρει, καὶ μάλισθ’ ὅταν συντρώσῃ τι τῶν ἔνδον·
<span class="lb" data-page="10.290" data-line="5" id="l10.290.5"></span>ἀλλὰ καὶ ὅτι ταχέως κακοήθη γίνεται πάντα τὰ ἐν τοῖς ἄρθροις
<span class="lb" data-page="10.290" data-line="6" id="l10.290.6"></span>τρώματα, καὶ τοῦτο σχεδὸν ἅπαντες ἴσασιν, ἐκ μὲν τῆς
<span class="lb" data-page="10.290" data-line="7" id="l10.290.7"></span>πείρας μόνης μεμαθηκότες οἱ ταύτῃ μόνῃ προσέχοντες τὸν
<span class="lb" data-page="10.290" data-line="8" id="l10.290.8"></span>νοῦν, ἐκ δὲ τῆς φύσεως αὐτῶν τῶν τετρωμένων ὀργάνων
<span class="lb" data-page="10.290" data-line="9" id="l10.290.9"></span>οἷς ἐσπουδάσθη φύσεως σώματος ἐπιστήμην ἔχειν. ὅπου
<span class="lb" data-page="10.290" data-line="10" id="l10.290.10"></span>γὰρ τένοντες καὶ νεῦρα καὶ ἄσαρκα καὶ ὀστώδη χωρία. κίνδυνος
<span class="lb" data-page="10.290" data-line="11" id="l10.290.11"></span>ἐνταῦθα καὶ ὀδυνηθῆναι καὶ ἀγρυπνῆσαι καὶ σπασθῆναι
<span class="lb" data-page="10.290" data-line="12" id="l10.290.12"></span>καὶ παραφρονῆσαι· ταῦτά τε οὖν τὰ τρώματα καὶ
<span class="lb" data-page="10.290" data-line="13" id="l10.290.13"></span>πρὸς τούτοις ὅσα ῥάπτεται, τουτέστιν ὅσα οὕτως ἐστὶ μεγάλα
<span class="lb" data-page="10.290" data-line="14" id="l10.290.14"></span>ὡς ῥαφῆς χρῄζειν, ἢ εἰ μὴ ταύτης, ἀλλ’ ἐπιδέσεως
<span class="lb" data-page="10.290" data-line="15" id="l10.290.15"></span>γοῦν, ὑποκαθαίρεσθαί δεῖται. λέλεκται δ’ ἐν τῷ πρόσθεν
<span class="lb" data-page="10.290" data-line="16" id="l10.290.16"></span>λόγῳ διότι χρὴ τὰ μεγάλα τῶν ἑλκῶν ἢ ῥαφαῖς, ἢ ἐπιδέσεσι
<span class="lb" data-page="10.290" data-line="17" id="l10.290.17"></span>συνάγεσθαι. καὶ μὲν δὴ καὶ ὅσα σφακελίσαι κίνδυνος,
<span class="lb" data-page="10.290" data-line="18" id="l10.290.18"></span>ἐν μεγέθει δηλονότι φλεγμονῆς ἐστι. καὶ τοίνυν καὶ τὰ ἐσθιόμενα,
<span class="pb" data-page="10.291" id="p10.291"></span>
<span class="lb" data-page="10.291" data-line="1" id="l10.291.1"></span>τουτέστι τὰ ἀναβιβρωσκόμενα, κακοήθη τε ἅμα καὶ
<span class="lb" data-page="10.291" data-line="2" id="l10.291.2"></span>κακοχυμίας ἐστὶν ἔκγονα. καὶ οἳ ἕρπητες δ’ ἐπὶ χολώδει περιττώματι
<span class="lb" data-page="10.291" data-line="3" id="l10.291.3"></span>συνίστανται· καὶ τὰ ἄλλᾳ σύμπαντα τὰ παλαιούμενα
<span class="lb" data-page="10.291" data-line="4" id="l10.291.4"></span>κατά τινα τοιαύτην γίνεται πρόφασιν· ὥστ’ εὐλόγως
<span class="lb" data-page="10.291" data-line="5" id="l10.291.5"></span>ἐπὶ πάντων τούτων ὑποκαθαίρειν συμβουλεύει. καὶ μὲν δὴ
<span class="lb" data-page="10.291" data-line="6" id="l10.291.6"></span>καὶ προελθὼν ἔτι τάδε φησίν· ἐπὶ παντὶ ἕλκει ἐρυσιπέλατος
<span class="lb" data-page="10.291" data-line="7" id="l10.291.7"></span>ἐπιγενομένου κάθαρσιν ποιέεσθαι τοῦ σώματος ἐφ’ ὁπότερα
<span class="lb" data-page="10.291" data-line="8" id="l10.291.8"></span>ξυμφέρει τῷ ἕλκει, εἴτε ἄνω εἴτε κάτω· τούτου δ’ αὐτοῦ
<span class="lb" data-page="10.291" data-line="9" id="l10.291.9"></span>πάλιν ἡμᾶς τὸν διορισμὸν ἐν τῷ περὶ χυμῶν ἐδίδαξεν, ἀντισπᾷν
<span class="lb" data-page="10.291" data-line="10" id="l10.291.10"></span>μὲν κελεύων εἰς τἀναντία, παροχετεύειν δ’ εἰς τὰ
<span class="lb" data-page="10.291" data-line="11" id="l10.291.11"></span>πλάγια· καὶ μὲν δὴ καὶ ὡς ἐπειδὰν μάλιστα ῥέπῃ, τότε ἀντισπαστέον·
<span class="lb" data-page="10.291" data-line="12" id="l10.291.12"></span>εἴρηται καὶ περὶ τούτου κατ’ ἐκεῖνο τὸ βιβλίον.
<span class="lb" data-page="10.291" data-line="13" id="l10.291.13"></span>ὥστε καὶ νῦν; εἰ μὲν ἔτι φέροιτο σφοδρῶς τὸ ῥεῦμα; διὰ
<span class="lb" data-page="10.291" data-line="14" id="l10.291.14"></span>τῶν ἐναντίων ἀντισπάσομεν· ἄνω μὲν γενομένου τοῦ ἕλκους
<span class="lb" data-page="10.291" data-line="15" id="l10.291.15"></span>κάτω καθαίροντες, εἰ δ’ ἐν τοῖς κάτω μέρεσι συσταίη, τὴν
<span class="lb" data-page="10.291" data-line="16" id="l10.291.16"></span>ἄνω κοιλίαν κενοῦντες· ἤδη δὲ καὶ πεπαυμένου καὶ κατὰ τὸ
<span class="lb" data-page="10.291" data-line="17" id="l10.291.17"></span>μόριον ἐστηριγμένου παροχετεύειν ἄμεινον· <span class="milestone ed2page" data-n="10.99" data-unit="ed2page" id="ed2page.10.99"></span>ἐγγυτέρω
<span class="lb" data-page="10.291" data-line="18" id="l10.291.18"></span>γὰρ ἡ μετάληψις καὶ ἡ ὁρμὴ-καὶ ἡ ὁλκὴ τῷ καθαίροντι φαρμάκῳ
<span class="pb" data-page="10.292" id="p10.292"></span>
<span class="lb" data-page="10.292" data-line="1" id="l10.292.1"></span>ῥᾴων ἐκ τοῦ πλησίον. ὅτι δ’ ὁ λόγος οὗτος ἤδη καὶ
<span class="lb" data-page="10.292" data-line="2" id="l10.292.2"></span>ἄλλου τινὸς ἅπτεται τῶν τῆς τέχνης μερῶν, τοῦ περὶ τὴν
<span class="lb" data-page="10.292" data-line="3" id="l10.292.3"></span>τῶν χυμῶν ἴασιν, οὐκ οἶμαί τινα λανθάνειν· ὅθεν κᾀν τοῖς
<span class="lb" data-page="10.292" data-line="4" id="l10.292.4"></span>ἑξῆς αὐτὸν ἀναγκαῖον ἔσται πάλιν ἐπαναλαβεῖν καὶ τελειῶσαι
<span class="lb" data-page="10.292" data-line="5" id="l10.292.5"></span>σύμπαντα. νυνὶ δ’ ὅτι τὴν ἰσχὺν τοῦ νοσήματος, ἣν εἰ καὶ
<span class="lb" data-page="10.292" data-line="6" id="l10.292.6"></span>μέγεθός τις ὀνομάζειν ἐθέλει, σκοπόν ἐστι ποιητέον ἡμῖν
<span class="lb" data-page="10.292" data-line="7" id="l10.292.7"></span>ἁφαιρέσεως αἵματος, ἢ καθάρσεως, καὶ ὡς Ἱπποκράτης
<span class="lb" data-page="10.292" data-line="8" id="l10.292.8"></span><span class="milestone ed1page" data-n="4.81" data-unit="ed1page" id="ed1page.4.81"></span>ἀπάντων πρῶτος ὧν ἴσμεν ἐξεῦρε τοῦτον τὸν σκοπὸν ἐπιδεῖξαι
<span class="lb" data-page="10.292" data-line="9" id="l10.292.9"></span>βούλομαι. περὶ μὲν οὖν τῶν ἄλλων νοσημάτων ἐν τοῖς
<span class="lb" data-page="10.292" data-line="10" id="l10.292.10"></span>ἑξῆς λόγοις ἐπιδείξω, περὶ δὲ τῶν ἑλκῶν ἐν τῷδε. τὰ μὲν
<span class="lb" data-page="10.292" data-line="11" id="l10.292.11"></span>οὖν τῶν καθάρσεων ἤδη μοι λέλεκται. τριχῶς γὰρ ἑκάστου
<span class="lb" data-page="10.292" data-line="12" id="l10.292.12"></span>νοσήματος ἰσχυροῦ γενομένου, διὰ τὸ κύριον τοῦ πεπονθότος
<span class="lb" data-page="10.292" data-line="13" id="l10.292.13"></span>μορίου, διὰ τὸ μέγεθος τῆς διαθέσεως καὶ τρίτην τὴν
<span class="lb" data-page="10.292" data-line="14" id="l10.292.14"></span>κακοήθειαν αὐτοῦ, ἁπάντων τούτων ἐμνημόνευσεν Ἱπποκράτης
<span class="lb" data-page="10.292" data-line="15" id="l10.292.15"></span>ἐν τῷ τῆς καθάρσεως λόγῳ. τί δὴ οὖν, ἴσως φησί τις,
<span class="lb" data-page="10.292" data-line="16" id="l10.292.16"></span>οὐχὶ καὶ φλεβοτομεῖν ἐνίοτε συμβουλεύει διὰ τὰς αὐτὰς προφάσεις;
<span class="lb" data-page="10.292" data-line="17" id="l10.292.17"></span>ἐμοὶ γοῦν δοκεῖ καὶ τοῦτο κελεύειν, ἀλλὰ διὰ ταχέων
<span class="lb" data-page="10.292" data-line="18" id="l10.292.18"></span>τε καὶ μετ’ ἀποδείξεως, ὡς αὐτῷ τε τούτῳ καὶ τοῖς
<span class="pb" data-page="10.293" id="p10.293"></span>
<span class="lb" data-page="10.293" data-line="1" id="l10.293.1"></span>ἄλλοις παλαιοῖς ἦν ἔθος. εἴσῃ δὲ πρῶτον μὲν ἀναγνοὺς τήνδε
<span class="lb" data-page="10.293" data-line="2" id="l10.293.2"></span>τὴν ῥῆσιν αὐτοῦ ἕλκει νεοτρώτῳ παντὶ, πλὴν ἐν κοιλίῃ,
<span class="lb" data-page="10.293" data-line="3" id="l10.293.3"></span>συμφέρει ἐκ τοῦ τρώματος αἷμα ῥυῆναι αὐτίκα πλέον ἢ ἔλασσον·
<span class="lb" data-page="10.293" data-line="4" id="l10.293.4"></span>φλεγμαίνει γὰρ ἧσσον αὐτὸ τὸ ἕλκος καὶ τὰ περιέχοντα.
<span class="lb" data-page="10.293" data-line="5" id="l10.293.5"></span>μετὰ δὲ ταύτην ἐν τῷ περὶ ἑλκῶν γεγραμμένην ἀναμνησθεὶς
<span class="lb" data-page="10.293" data-line="6" id="l10.293.6"></span>ὧν ἐν τοῖς ἄλλοις ἅπασι συγγράμμασι πολλάκις
<span class="lb" data-page="10.293" data-line="7" id="l10.293.7"></span>ὑπέθετο, μιμητὴν ἀξιῶν εἶναι τὸν ἰατρὸν οὐ τῆς φύσεως
<span class="lb" data-page="10.293" data-line="8" id="l10.293.8"></span>μόνον, ἀλλὰ κᾀκείνων ὅσα αὐτόματα ὠφελεῖ, σαφῶς ἂν ἤδη
<span class="lb" data-page="10.293" data-line="9" id="l10.293.9"></span>τὴν γνώμην εἰδείης τοῦ παλαιοῦ περὶ τῆς τοῦ αἵματος ἀφαιρέσεως
<span class="lb" data-page="10.293" data-line="10" id="l10.293.10"></span>ἐπὶ τῶν ἰσχυρῶν τραυμάτων· εἰ γὰρ δὴ συμφέρει μὲν
<span class="lb" data-page="10.293" data-line="11" id="l10.293.11"></span>αἷμα ῥυῆναι τοῖς τοιούτοις, οὐκ ἐῤῥύη δὲ, τὸ λεῖπον αὐτὸν
<span class="lb" data-page="10.293" data-line="12" id="l10.293.12"></span>χρὴ προστιθέναι· δηλοῖ δὲ τοῦτο κᾀξ αὐτῶν ὧν ἐπιφέρει,
<span class="lb" data-page="10.293" data-line="13" id="l10.293.13"></span>συνάπτων γοῦν τῇ προειρημένῃ ῥήσει τήνδε φησί· καὶ ἀπὸ
<span class="lb" data-page="10.293" data-line="14" id="l10.293.14"></span>τῶν πεπαλαιωμένων ἑλκέων ξυμφέρει αἷμα ποιέειν ἀποῤῥέειν
<span class="lb" data-page="10.293" data-line="15" id="l10.293.15"></span>πυκινὰ, ὅκως ἂν δοκέῃ καιρὸς εἶναι, καὶ ἀπ’ αὐτῶν τῶν
<span class="lb" data-page="10.293" data-line="16" id="l10.293.16"></span>ἑλκέων καὶ ἀπὸ τῶν περιεχόντων τὸ ἕλκος. ἐπειδὴ γὰρ προειρήκει,
<span class="lb" data-page="10.293" data-line="17" id="l10.293.17"></span>ἕλκει νεοτρώτῳ παντὶ ξυμφέρει αἷμα ῥυῆναι, γιγνώσκων
<span class="pb" data-page="10.294" id="p10.294"></span>
<span class="lb" data-page="10.294" data-line="1" id="l10.294.1"></span>ὡς εἰ μὴ καὶ τῶν κεχρονισμένων μνημονεύσειεν, οἰήσεταί
<span class="lb" data-page="10.294" data-line="2" id="l10.294.2"></span>τις ἐπὶ τῶν προσφάτων μόνων οὕτως αὐτὸν ἀποφήνασθαι,
<span class="lb" data-page="10.294" data-line="3" id="l10.294.3"></span>διὰ τοῦτο δεόντως προσέθηκε τὸ καὶ ἀπὸ τῶν πεπαλαιωμένων
<span class="lb" data-page="10.294" data-line="4" id="l10.294.4"></span>ἑλκέων ἀφαιρεῖν τοῦ αἵματος. ἀλλ’ εἴπερ ἐκεῖνο καθόλου
<span class="lb" data-page="10.294" data-line="5" id="l10.294.5"></span>παρ’ αὐτοῦ μεμαθήκαμεν, ὡς ἀρχομένων μὲν τῶν ῥευμάτων
<span class="lb" data-page="10.294" data-line="6" id="l10.294.6"></span>ἀντισπᾷν προσῆκεν, ἐστηριγμένων δὲ ἐν τῷ πεπονθότι
<span class="lb" data-page="10.294" data-line="7" id="l10.294.7"></span>μορίῳ τὴν κένωσιν ἢ ἀπ’ αὐτοῦ ποιεῖσθαι τοῦ πεπονθότος
<span class="lb" data-page="10.294" data-line="8" id="l10.294.8"></span>μορίου, ἢ ὅτι μάλιστα πλησιέστατα, πρόχειρον ἡμῖν καὶ νῦν
<span class="lb" data-page="10.294" data-line="9" id="l10.294.9"></span>συλλογίσασθαι περὶ τῆς τοῦ αἵματος ἀφαιρέσεως, ὡς ἐν
<span class="lb" data-page="10.294" data-line="10" id="l10.294.10"></span>ἀρχῇ μὲν πόῤῥωθεν ἐξ, ὑστέρου δ’ ἀπ’ αὐτῶν τῶν ἡλκωμένων
<span class="lb" data-page="10.294" data-line="11" id="l10.294.11"></span>προσήκει ποιεῖσθαι. καὶ μὲν δὴ καὶ τούτοις αὐτοῖς οἷς
<span class="lb" data-page="10.294" data-line="12" id="l10.294.12"></span>εἴρηκα προσθεὶς ὡς τὸν πλεονάζοντα χυμὸν ἐκκενοῦν ὁ
<span class="lb" data-page="10.294" data-line="13" id="l10.294.13"></span>Ἱπποκράτης συμβουλεύει, ποτὲ μὲν ἐπὶ τὴν τοῦ αἵματος
<span class="lb" data-page="10.294" data-line="14" id="l10.294.14"></span>ἀφαίρεσιν ἄξεις, ὅταν τοῦτο κρατῇ, ποτὲ δ’ ἤτοι ξανθῆς, ἢ
<span class="lb" data-page="10.294" data-line="15" id="l10.294.15"></span>μελαίνης χολῆς, ἢ φλέγματος ἀγωγὸν δώσεις φάρμακον,
<span class="lb" data-page="10.294" data-line="16" id="l10.294.16"></span>ἐκείνου μεμνημένος ἐν ἅπασι τούτοις, ὡς οὐκ ἔστιν ἕλκους
<span class="lb" data-page="10.294" data-line="17" id="l10.294.17"></span>ᾖ ἕλκος οὐδεμία τῶν τοιούτων ἰάσεων, ἀλλ’ ἤτοι κακοχυμίας
<span class="lb" data-page="10.294" data-line="18" id="l10.294.18"></span>συμπαρούσης, ἢ πλήθους, ἢ φλεγμονῆς, ἢ ἕρπητος, ἤ
<span class="pb" data-page="10.295" id="p10.295"></span>
<span class="lb" data-page="10.295" data-line="1" id="l10.295.1"></span>τινος ἑτέρου τοιούτου· καὶ μὲν δὴ καὶ ὡς ἐνίοτε τῶν συμβεβηκότων
<span class="lb" data-page="10.295" data-line="2" id="l10.295.2"></span>τι τοῖς ἕλκεσιν ἔνδειξιν ἰδίαν ποιεῖται, καθάπερ καὶ
<span class="lb" data-page="10.295" data-line="3" id="l10.295.3"></span>τὸ μέγεθος. <span class="milestone ed2page" data-n="10.100" data-unit="ed2page" id="ed2page.10.100"></span>εἴρηται· δὲ καὶ περὶ αὐτῶν ἐν τῷ πρὸ τούτου
<span class="lb" data-page="10.295" data-line="4" id="l10.295.4"></span>γράμματι, τὰς διαφορὰς τῶν ἑλκῶν ἁπάσας, ὁπόσαι τέ εἰσι καὶ
<span class="lb" data-page="10.295" data-line="5" id="l10.295.5"></span>ὁποῖαι καὶ τίς ἐφ’ ἑκάστου αὐτῶν ἔνδειξις, ἐξηγησαμένου
<span class="lb" data-page="10.295" data-line="6" id="l10.295.6"></span>μου. τὸ δ’ ἀπὸ τῆς ἰσχύος τοῦ νοσήματος ἔνδειξιν γίγνεσθαι
<span class="lb" data-page="10.295" data-line="7" id="l10.295.7"></span>κενώσεως, ἐν ἐκείνῳ μὲν οὐκ εἶπον τῷ λόγῳ, διότι τε μακροτέρας
<span class="lb" data-page="10.295" data-line="8" id="l10.295.8"></span>ἀποδείξεως ἐδεῖτο καὶ τὴν τοῦ ὅλου σώματος ἐπιμέλειαν
<span class="lb" data-page="10.295" data-line="9" id="l10.295.9"></span>οὐ συνῆπτον ἐν αὐτῷ τοῖς ἕλκεσιν, ἐνταῦθα δὲ διεξῆλθον
<span class="lb" data-page="10.295" data-line="10" id="l10.295.10"></span>ὅσον εἰς τὰ παρόντα χρήσιμον.
</p>
          </article>

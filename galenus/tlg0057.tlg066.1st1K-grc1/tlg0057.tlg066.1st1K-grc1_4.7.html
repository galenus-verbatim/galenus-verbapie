<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:4.7">
<span class="pb page1" data-page="10.295" id="p10.295"></span>
<span class="milestone ed1page page1" data-n="4.81" data-unit="ed1page" id="ed1page.4.81"></span>
<span class="milestone ed2page page1" data-n="10.100" data-unit="ed2page" id="ed2page.10.100"></span>
            <p>
<span class="lb" data-page="10.295" data-line="11" id="l10.295.11"></span>Ὁ γάρ τοι σύμπας λόγος ὑπὲρ τῆς τοιαύτης
<span class="lb" data-page="10.295" data-line="12" id="l10.295.12"></span>ἐνδείξεως, ἣν ἀπὸ τῆς ἰσχύος φαμὲν τοῦ νοσήματος λαμβάνεσθαι
<span class="lb" data-page="10.295" data-line="13" id="l10.295.13"></span>καὶ μετὰ ταῦθ’ ἡμᾶς ἀναμένει ῥηθῆναι, καθάπερ καὶ
<span class="lb" data-page="10.295" data-line="14" id="l10.295.14"></span>ἡ ἀπὸ τῆς ἡλικίας, καὶ προσέτι καὶ ἡ ἀπὸ τῆς τῶν χυμῶν
<span class="lb" data-page="10.295" data-line="15" id="l10.295.15"></span>ἰάσεως· οὕτω δὲ καὶ ἡ ἀπὸ τῶν πεπονθότων μορίων ἔνδειξις
<span class="lb" data-page="10.295" data-line="16" id="l10.295.16"></span>εἰς τὴν θεραπείαν γιγνομένη, τελεώτερον ἐν τοῖς ἐξῆς ὑπομνήμασιν
<span class="lb" data-page="10.295" data-line="17" id="l10.295.17"></span>ἀποδοθήσεται. νυνὶ μὲν γὰρ ὅσον ἀπὸ τῆς φύσεως
<span class="lb" data-page="10.295" data-line="18" id="l10.295.18"></span>αὐτῶν, τουτέστι τῆς κράσεώς τε καὶ οὐσίας, οἷόν τ’ ἐστὶν
<span class="pb" data-page="10.296" id="p10.296"></span>
<span class="lb" data-page="10.296" data-line="1" id="l10.296.1"></span>εἰς τὰς ἰάσεις λαμβάνεσθαι λέλεκται μόνον· ἡ δ’ ἀπὸ τῆς
<span class="lb" data-page="10.296" data-line="2" id="l10.296.2"></span>θέσεώς τε καὶ διαπλάσεως, ἔτι τε χρείας, ἀναισθησίας τε καὶ
<span class="lb" data-page="10.296" data-line="3" id="l10.296.3"></span>δυσαισθησίας ἔνδειξις οὐκ εἴρηται· λεγέσθω δὲ καὶ περὶ τούτων
<span class="lb" data-page="10.296" data-line="4" id="l10.296.4"></span>ὅσον εἰς τὴν τῶν ἑλκῶν ἴασιν διαφέρει. τὸ μὲν οὖν
<span class="lb" data-page="10.296" data-line="5" id="l10.296.5"></span>αἰσθητικὸν μόριον ἀνωδύνως ὅτι μάλιστα χρὴ πειρᾶσθαι
<span class="lb" data-page="10.296" data-line="6" id="l10.296.6"></span>θεραπεύειν εἴρηται δ’ ἐν τοῖς περὶ φαρμάκων ἡ τῶν ἀνωδύνων
<span class="lb" data-page="10.296" data-line="7" id="l10.296.7"></span>ὕλη. τὸ δὲ δυσαισθητότερον ἐγχωρεῖ καὶ διὰ τῶν σφοδροτέρων,
<span class="lb" data-page="10.296" data-line="8" id="l10.296.8"></span>εἰ ἡ διάθεσις οὕτω κελεύει· καὶ μὲν δὴ καὶ τοῦ
<span class="lb" data-page="10.296" data-line="9" id="l10.296.9"></span>μὲν κυρίου μορίου τὸν τόνον χρὴ φυλάττειν, ὡς ἐπὶ πλέον
<span class="lb" data-page="10.296" data-line="10" id="l10.296.10"></span>ἐν τοῖς περὶ φλεγμονῆς λογισμοῖς ἀποδείξομεν· εἰ δέ τι μὴ
<span class="lb" data-page="10.296" data-line="11" id="l10.296.11"></span>τοιοῦτον, ἐγχωρεῖ τοῦτο καὶ τὴν χαλαστικὴν ἀγωγὴν τῆς θεραπείας
<span class="lb" data-page="10.296" data-line="12" id="l10.296.12"></span>ἀλύπως δέχεσθαι. ταυτὶ μὲν οὖν ἐν τοῖς ἐφεξῆς ἐπιπλέον
<span class="lb" data-page="10.296" data-line="13" id="l10.296.13"></span>ἐροῦμεν, ἐν δὲ τῷ παρόντι λόγῳ τὴν ἀπὸ τῆς θέσεώς
<span class="lb" data-page="10.296" data-line="14" id="l10.296.14"></span>τε καὶ διαπλάσεως τῶν μορίων ἔνδειξιν ἔτι προσθέντες, οὕτω
<span class="lb" data-page="10.296" data-line="15" id="l10.296.15"></span>καταπαύσομεν καὶ τουτὶ τὸ τέταρτον βιβλίον. ἐντεῦθεν γοῦν
<span class="lb" data-page="10.296" data-line="16" id="l10.296.16"></span>ἐπενοήθη τὸν μὲν κατὰ τὴν κοιλίαν ἡλκωμένον πίνειν τὰ
<span class="lb" data-page="10.296" data-line="17" id="l10.296.17"></span>φάρμακα, τὸν δὲ κατὰ τὸν στόμαχον, οὐχ ἅπαξ οὐδ’ ἀθρόως
<span class="lb" data-page="10.296" data-line="18" id="l10.296.18"></span>ὅλα προσφέρειν, ἀλλὰ κατὰ βραχύ τε καὶ συνεχῶς· ἐν γὰρ
<span class="pb" data-page="10.297" id="p10.297"></span>
<span class="lb" data-page="10.297" data-line="1" id="l10.297.1"></span>τῷ παρέρχεσθαι καὶ ψαύειν ἡ ὠφέλεια τούτοις ἐστὶν, οὐκ
<span class="lb" data-page="10.297" data-line="2" id="l10.297.2"></span>ἐν τῷ περιέρχεσθαι καὶ πλησιάζειν ἐπὶ πλείονα χρόνον, ὥσπερ
<span class="lb" data-page="10.297" data-line="3" id="l10.297.3"></span>τῇ γαστρί. καὶ μὲν δὴ καὶ ὡς χρὴ παχύτερα προσφέρειν
<span class="lb" data-page="10.297" data-line="4" id="l10.297.4"></span>ταῦτα καὶ γλίσχρα, παρὰ τῆς θέσεώς τε καὶ διαπλάσεως ἡ
<span class="lb" data-page="10.297" data-line="5" id="l10.297.5"></span>ἔνδειξις. ἐπεὶ γὰρ δίοδός τις ὁ στόμαχός. ἐστι τῶν ἐσθιομένων
<span class="lb" data-page="10.297" data-line="6" id="l10.297.6"></span>τε καὶ πινομένων, διὰ τοῦτο πάντων τῶν ἔχεσθαί τε καὶ
<span class="lb" data-page="10.297" data-line="7" id="l10.297.7"></span>περιπήγνυσθαι καὶ προσκολλᾶσθαι δυναμένων ἐστὶ χρεία φαρμάκων,
<span class="lb" data-page="10.297" data-line="8" id="l10.297.8"></span>οὐ τῶν ἀποκλύζεσθαι καὶ διαῤῥεῖν ἑτοίμως πεφυκότων.
<span class="lb" data-page="10.297" data-line="9" id="l10.297.9"></span>περιπήγνυται μὲν οὖν παχέα, κολλᾶται δὲ τὰ γλίσχρα.
<span class="lb" data-page="10.297" data-line="10" id="l10.297.10"></span>τὰ δ’ ἐν τοῖς παχέσιν ἐντέροις ἕλκη τῶν διὰ τῆς
<span class="lb" data-page="10.297" data-line="11" id="l10.297.11"></span>ἕδρας ἐνιεμένων χρῄζει μᾶλλόν φαρμάκων ἐγγυτέρω γὰρ ταύτης
<span class="lb" data-page="10.297" data-line="12" id="l10.297.12"></span>ἐστί· τὰ δ’ ἐν τοῖς λεπτοῖς ἀμφοτέρων· ποῤῥωτέρω γὰρ
<span class="lb" data-page="10.297" data-line="13" id="l10.297.13"></span>ἤδη ταῦτ’ ἐστὶ καὶ μέσα τῇ θέσει τῶν ἄνωθέν τε λαμβανομένων
<span class="lb" data-page="10.297" data-line="14" id="l10.297.14"></span>καὶ κάτωθεν ἐνιεμένων φαρμάκων. κοινὴ δ’ ἐπὶ πάντων
<span class="lb" data-page="10.297" data-line="15" id="l10.297.15"></span>τῶν ἐντὸς μορίων ἔνδειξις αἱρεῖσθαι μὲν τὰ συνηθέστατα
<span class="lb" data-page="10.297" data-line="16" id="l10.297.16"></span>τοῦ ζώου τῇ φύσει καὶ σιτία καὶ φάρμακα· φεύγειν δὲ καὶ
<span class="lb" data-page="10.297" data-line="17" id="l10.297.17"></span>ἀποτρέπεσθαι τἀναντία· καίτοι γ’ ἐπὶ τῶν ἐκτὸς ἑλκῶν ἄλυπος
<span class="pb" data-page="10.298" id="p10.298"></span>
<span class="lb" data-page="10.298" data-line="1" id="l10.298.1"></span>καὶ ἡ τῶν τοιούτων χρῆσις, ἰοῦ καὶ χαλκοῦ κεκαυμένου
<span class="lb" data-page="10.298" data-line="2" id="l10.298.2"></span>καὶ λεπίδος χαλκοῦ καὶ καδμείας καὶ πομφόλυγος καὶ λιθαργύρου
<span class="lb" data-page="10.298" data-line="3" id="l10.298.3"></span>καὶ ψιμμυθίου. ταῦτ’ οὖν καὶ τὰ τοιαῦτα μὴ προσφέρειν
<span class="lb" data-page="10.298" data-line="4" id="l10.298.4"></span>τοῖς ἐντός.<span class="milestone ed2page" data-n="10.101" data-unit="ed2page" id="ed2page.10.101"></span> εἴρηται δὲ περὶ τῆς φύσεως αὐτῶν ἔν
<span class="lb" data-page="10.298" data-line="5" id="l10.298.5"></span>τε τῷ τρίτῳ περὶ κράσεων κᾀν τοῖς περὶ φαρμάκων. αἱρεῖσθαι
<span class="lb" data-page="10.298" data-line="6" id="l10.298.6"></span>δὲ καὶ τὰς τροφὰς, εἰ μὲν εἰς οὐλὴν ἀγαγεῖν, ἢ κολλῆσαι
<span class="lb" data-page="10.298" data-line="7" id="l10.298.7"></span>βουλοίμεθα τὸ ἕλκος, αὐστηράς τε καὶ γλίσχρας καὶ ἀδήκτους·
<span class="lb" data-page="10.298" data-line="8" id="l10.298.8"></span>εἰ δ’ ἀνακαθῆραι, ῥυπτούσας μετρίως. εἰς μὲν δὴ τοῦτο
<span class="lb" data-page="10.298" data-line="9" id="l10.298.9"></span>πάντων ἄριστον μέλι ἄπεφθον, τὰ δ’ αὐστηρὰ πόματα καὶ
<span class="lb" data-page="10.298" data-line="10" id="l10.298.10"></span>αἱ τοιαῦται τροφαὶ πρόδηλοι παντί. καλῶ δ’ αὐστηρὸν
<span class="lb" data-page="10.298" data-line="11" id="l10.298.11"></span>ὅπερ καὶ στῦφον ὀνομάζεται, τὸ στρυφνὸν δὲ ἐπιτεταμένον
<span class="lb" data-page="10.298" data-line="12" id="l10.298.12"></span>ἐστὶν αὐστηρόν. ὅσα δὲ φάρμακα λαμβάνεται τοῖς ἐντὸς
<span class="lb" data-page="10.298" data-line="13" id="l10.298.13"></span>ἄλυπα γέγραπται μὲν ἐν τοῖς περὶ φαρμάκων, εἰρήσεται δὲ
<span class="lb" data-page="10.298" data-line="14" id="l10.298.14"></span>καὶ νῦν ὁ τύπος αὐτῶν. ὑποκυστὶς δὴ βαλαύστιον καὶ κύτινοι
<span class="lb" data-page="10.298" data-line="15" id="l10.298.15"></span>ῥοιῶν καὶ κηκὶς καὶ ῥοιᾶς λέμματα καὶ Σάμιος<span class="milestone ed1page" data-n="4.82" data-unit="ed1page" id="ed1page.4.82"></span> ἀστὴρ
<span class="lb" data-page="10.298" data-line="16" id="l10.298.16"></span>καὶ Λημνία-σφραγὶς καὶ χυλὸς ῥοῦ καὶ ῥόδων, ἀκακία τε καὶ
<span class="lb" data-page="10.298" data-line="17" id="l10.298.17"></span>τἄλλα ὅσα τοιαῦτα τοῖς ἐντὸς ἕλκεσιν ἀρήγοντα, βλάβην δ’
<span class="pb" data-page="10.299" id="p10.299"></span>
<span class="lb" data-page="10.299" data-line="1" id="l10.299.1"></span>οὐδεμίαν ἐργάζεται περὶ τὰ σπλάγχνα. διδόναι δ’ αὐτὰ διά
<span class="lb" data-page="10.299" data-line="2" id="l10.299.2"></span>τινος τῶν στυφόντων ἀφεψήματος, ἢ μήλων κυδωνίων, ἢ
<span class="lb" data-page="10.299" data-line="3" id="l10.299.3"></span>σχίνου, ἢ βάτου ἀκρεμόνων, ἢ ἀμπέλων, ἢ μύρτων, ἢ καὶ
<span class="lb" data-page="10.299" data-line="4" id="l10.299.4"></span>δι’ οἴνου τινὸς τῶν αὐστηρῶν. εὔδηλος δὲ ἡ τοῦ οἴνου χρῆσις,
<span class="lb" data-page="10.299" data-line="5" id="l10.299.5"></span>ὡς πεφυλάχθαι χρὴ τὸν καιρὸν τῶν φλεγμονῶν· ἄλλως
<span class="lb" data-page="10.299" data-line="6" id="l10.299.6"></span>δ’ οὐδὲν κωλύει διδόναι. εὔδηλον δὲ ὡς καὶ ἀναλαμβάνειν
<span class="lb" data-page="10.299" data-line="7" id="l10.299.7"></span>χρὴ τὰ τοιαῦτα φάρμακα, παρασκευάζοντα διά τε τῶν εἰρημένων
<span class="lb" data-page="10.299" data-line="8" id="l10.299.8"></span>ὑγρῶν καὶ προσέτι τραγακάνθης τε καὶ κόμμεως ἐπιμιγνύντα
<span class="lb" data-page="10.299" data-line="9" id="l10.299.9"></span>καὶ μάλιστα τοῖς ἐν στομάχῳ προσάξειν μέλλοντα.
<span class="lb" data-page="10.299" data-line="10" id="l10.299.10"></span>καὶ μὲν δὴ καὶ ἀνακογχυλίζεσθαι μὲν τοῖς κατὰ τὴν φάρυγγα
<span class="lb" data-page="10.299" data-line="11" id="l10.299.11"></span>καὶ τὰ παρίσθμια προσφέροντα κελεύειν χρὴ, κατέχειν δ’
<span class="lb" data-page="10.299" data-line="12" id="l10.299.12"></span>ὕπτιον ἐπὶ πλεῖστον ἐν τῷ στόματι χαλαροὺς ἐργασάμενον
<span class="lb" data-page="10.299" data-line="13" id="l10.299.13"></span>ἅπαντας τοὺς τῇδε μῦς, ἐπὶ τῶν κατὰ τὴν ἀρτηρίαν ἑλκῶν·
<span class="lb" data-page="10.299" data-line="14" id="l10.299.14"></span>παραῥῥεῖ γὰρ οὕτως ἀτρέμα καὶ κατὰ βραχὺ, σαφῶς καὶ
<span class="lb" data-page="10.299" data-line="15" id="l10.299.15"></span>αἰσθητῶς εἰς αὐτὴν τὴν ἀρτηρίαν τοῦ φαρμάκου· καὶ γὰρ
<span class="lb" data-page="10.299" data-line="16" id="l10.299.16"></span>κᾀν τῷ κατὰ φύσιν ἔχειν εὖ εἰδέναι χρὴ παρηθούμενον οὐκ
<span class="lb" data-page="10.299" data-line="17" id="l10.299.17"></span>ὀλίγον ἐνταῦθα τοῦ πόματος. ἀλλ’ ὥσπερ ὑγιαινόντων, οὕτω
<span class="pb" data-page="10.300" id="p10.300"></span>
<span class="lb" data-page="10.300" data-line="1" id="l10.300.1"></span>καὶ νοσούντων φυλάττεσθαι χρὴ τὸ πλέον, ὡς βηχῶν κινητικόν.
<span class="lb" data-page="10.300" data-line="2" id="l10.300.2"></span>ἄχρι μὲν γὰρ ἂν ἐν κύκλῳ παρὰ τὸν χιτῶνα τῆς ἀρτηρίας
<span class="lb" data-page="10.300" data-line="3" id="l10.300.3"></span>ὡσπερεὶ παρὰ τοῖχον ὕδωρ φέρηται τὸ ὑγρὸν, οὐκ
<span class="lb" data-page="10.300" data-line="4" id="l10.300.4"></span>ἐργάσεται βῆχα, τὸ δ’ εἰς τὰς ὁδοὺς μέσας τοῦ πνεύματος
<span class="lb" data-page="10.300" data-line="5" id="l10.300.5"></span>ἐμπῖπτον εὐθὺς βηχώδεις ἀποτελεῖ. ταῦτά γε οὖν ἀπὸ τῆς
<span class="lb" data-page="10.300" data-line="6" id="l10.300.6"></span>θέσεως καὶ διαπλάσεως τῶν μορίων εἴληπται πάντα· καὶ πρὸς
<span class="lb" data-page="10.300" data-line="7" id="l10.300.7"></span>τούτοις ἔτι τὸ συμμιγῆναι μέλιτος ἅπασι τοῖς πρὸς τὰς
<span class="lb" data-page="10.300" data-line="8" id="l10.300.8"></span>ἑλκώσεις φαρμάκοις ἐπὶ τὸν κατὰ τὸν θώρακα καὶ τὸν πνεύμονα·
<span class="lb" data-page="10.300" data-line="9" id="l10.300.9"></span>μόνα γὰρ εἴπερ ἐπὶ τούτων αὐστηρὰ προσφέροις φάρμακα,
<span class="lb" data-page="10.300" data-line="10" id="l10.300.10"></span>χρονίζει κατὰ τὴν γαστέρα. τῆς οὖν ἀναδόσεως αὐτῶν
<span class="lb" data-page="10.300" data-line="11" id="l10.300.11"></span>ὄργανον ὑπάρχει τὸ μέλι καὶ ἔστιν οἷον ὄχημά τι ταχείας φορᾶς,
<span class="lb" data-page="10.300" data-line="12" id="l10.300.12"></span>ἅμα τῷ μηδὲ βλάπτειν ἕλκη. κατὰ δὲ τὸν αὐτὸν λόγον
<span class="lb" data-page="10.300" data-line="13" id="l10.300.13"></span>αὐτό τε τὸ μέλι καὶ τῶν οὔρησιν κινούντων τινὰ μίγνυσθαι
<span class="lb" data-page="10.300" data-line="14" id="l10.300.14"></span>χρὴ τοῖς τῶν ἑλκῶν φαρμάκοις, ἐπειδὰν τὰ κατὰ τὴν κύστιν
<span class="lb" data-page="10.300" data-line="15" id="l10.300.15"></span>καὶ τοὺς νεφροὺς ᾖ πεπονθότα. τὸ δὲ καὶ τὰς διαγνώσεις
<span class="lb" data-page="10.300" data-line="16" id="l10.300.16"></span>τῶν ἡλκωμένων μορίων, ἀπό τε τῆς οὐσίας αὐτῶν καὶ τῆς
<span class="lb" data-page="10.300" data-line="17" id="l10.300.17"></span>ἐνεργείας καὶ χρείας γίγνεσθαι καὶ τῆς θέσεώς τε καὶ διαπλάσεως,
<span class="lb" data-page="10.300" data-line="18" id="l10.300.18"></span>εὔδηλον μὲν οἶμαι, κᾂν ἐγὼ μὴ λέγω, δείκνυται δ’
<span class="pb" data-page="10.301" id="p10.301"></span>
<span class="lb" data-page="10.301" data-line="1" id="l10.301.1"></span>αὐτάρκως κᾀν ταῖς περὶ τῶν πεπονθότων τόπων διαγνώσεσιν·
<span class="lb" data-page="10.301" data-line="2" id="l10.301.2"></span>ἀλλ’ οὐ πρόκειται νῦν περὶ ἐκείνων λέγειν· αὖθις οὖν
<span class="lb" data-page="10.301" data-line="3" id="l10.301.3"></span>ἐπὶ τὴν θεραπευτικὴν μέθοδον ἐπάνειμι. φημὶ δὴ καὶ ταῦτα
<span class="lb" data-page="10.301" data-line="4" id="l10.301.4"></span>καὶ ἄλλα πολλὰ τὴν τῶν μορίων ἐνδείκνυσθαι θέσιν τε καὶ
<span class="lb" data-page="10.301" data-line="5" id="l10.301.5"></span>διάπλασιν· ἐπιδῆσαι γὰρ τὸ ἡλκωμένον μόριον οὐκ ἐγχωρεῖ
<span class="lb" data-page="10.301" data-line="6" id="l10.301.6"></span>καλῶς ἄνευ τοῦ λαβεῖν τὴν ἔνδειξιν ἢ ἐκ τῆς διαπλάσεως,
<span class="lb" data-page="10.301" data-line="7" id="l10.301.7"></span>ἢ ἐκ τῆς θέσεως, ἢ ἐκ συναμφοτέρων· ἐνιέναι τε τὸν αὐλίσκον
<span class="lb" data-page="10.301" data-line="8" id="l10.301.8"></span>τοῦ κλυστῆρος εἰς τὴν ἕδραν ἐπιτηδείως οὐχ οἷόν τε χωρὶς
<span class="lb" data-page="10.301" data-line="9" id="l10.301.9"></span>τῆς τοιαύτης ἐνδείξεως.<span class="milestone ed2page" data-n="10.102" data-unit="ed2page" id="ed2page.10.102"></span> καὶ μὴν καὶ διὰ τοῦ καυλοῦ
<span class="lb" data-page="10.301" data-line="10" id="l10.301.10"></span>φάρμακον ἐνιέναι πολλάκις εἰς τὴν κύστιν. ἀναγκαῖόν ἐστι.
<span class="lb" data-page="10.301" data-line="11" id="l10.301.11"></span>περὶ μὲν γὰρ τοῦ καθετῆρος οὐδὲν δέομαι λέγειν, ὡς οὐχ
<span class="lb" data-page="10.301" data-line="12" id="l10.301.12"></span>οἷόν τέ ἐστι καλῶς. χρήσασθαι αὐτῷ χωρὶς τοῦ καὶ θέσιν
<span class="lb" data-page="10.301" data-line="13" id="l10.301.13"></span>ἀκριβῶς ἐπίστασθαι καὶ διάπλασιν ὅλης τῆς κύστεως. ἐν μὲν
<span class="lb" data-page="10.301" data-line="14" id="l10.301.14"></span>δὴ τοῖς τοιούτοις ἅπασι πρόδηλον ὡς οὐκ ὀλίγον εἰς τὴν
<span class="lb" data-page="10.301" data-line="15" id="l10.301.15"></span>ὅλην θεραπείαν ὁ πεπονθὼς τόπος συνενδείκνυται. ἐπὶ δὲ
<span class="lb" data-page="10.301" data-line="16" id="l10.301.16"></span>τῶν καλουμένων ῥηγμάτων, πλέονες ἐνδείξεις φαίνονται συντρέχειν
<span class="lb" data-page="10.301" data-line="17" id="l10.301.17"></span>εἰς ταὐτό καὶ γὰρ καὶ ἡ ἀπὸ τῆς θέσεως ὀρθῶς ἂν
<span class="lb" data-page="10.301" data-line="18" id="l10.301.18"></span>ἐξετάζοντο· διότι γὰρ ἐν βάθει τοῦ σώματός ἐστι καὶ κατακέκρυπται,
<span class="pb" data-page="10.302" id="p10.302"></span>
<span class="lb" data-page="10.302" data-line="1" id="l10.302.1"></span>διὰ τοῦτο καὶ τῆς θεραπείας ἐξηλλαγμένης παρὰ
<span class="lb" data-page="10.302" data-line="2" id="l10.302.2"></span>τὰ φαινόμενα δεήσεται. διότι δὲ σὺν ἐκχυμώσει μὲν πάντως,
<span class="lb" data-page="10.302" data-line="3" id="l10.302.3"></span>ἐνίοτε δὲ καὶ σὺν περιθλάσει τῆς ἐῤῥωγυίας σαρκὸς ἀποτελεῖται,
<span class="lb" data-page="10.302" data-line="4" id="l10.302.4"></span>διὰ τοῦτο πλείους ἰάσεις ἐνδείξεται· ἀεὶ γὰρ τῷ πλήθει
<span class="lb" data-page="10.302" data-line="5" id="l10.302.5"></span>τῶν διαθέσεων οἱ πρῶτοι σκοποὶ τῶν ἰάσεων ἰσάριθμοι.
<span class="lb" data-page="10.302" data-line="6" id="l10.302.6"></span>λεχθήσεται μὲν οὖν ἐπὶ πλέον ἐν τοῖς περὶ τῆς φλεγμονῆς λογισμοῖς
<span class="lb" data-page="10.302" data-line="7" id="l10.302.7"></span>ὡς ἰσχυροτέρων δεῖται φαρμάκων ἅπαντα τὰ διὰ
<span class="lb" data-page="10.302" data-line="8" id="l10.302.8"></span>βάθος πεπονηκότα σώματα τῶν ἐπιπολῆς ἀῤῥωστούντων.
<span class="lb" data-page="10.302" data-line="9" id="l10.302.9"></span>δῆλον δ’ οἶμαι καὶ νῦν ἤδη τό γε τοσοῦτον, ὡς ἐκλύεσθαι
<span class="lb" data-page="10.302" data-line="10" id="l10.302.10"></span>τὴν δύναμιν ἀναγκαῖόν ἐστι τῶν ἐπιτιθεμένων ἔξωθεν φαρμάκων,
<span class="lb" data-page="10.302" data-line="11" id="l10.302.11"></span>ὅταν ἐν τῷ βάθει κατακεκρυμμένον ᾖ τὸ δεόμενον τῆς
<span class="lb" data-page="10.302" data-line="12" id="l10.302.12"></span>ἀπ’ αὐτῶν ὠφελείας· ἐπιτείνειν οὖν αὐτὴν εἰς τοσοῦτον προσήκει
<span class="lb" data-page="10.302" data-line="13" id="l10.302.13"></span>εἰς ὅσον ἐκλύεσθαι μέλλει κατὰ τὴν εἰς τὸ βάθος ὁδόν.
<span class="lb" data-page="10.302" data-line="14" id="l10.302.14"></span>αἱ δ’ ἐκχυμώσεις ἅπασαι τὸν σκοπὸν τῆς ἰάσεως κένωσιν
<span class="lb" data-page="10.302" data-line="15" id="l10.302.15"></span>ἕξουσιν· ὥστε θερμαινόντων αὐταῖς καὶ μετρίως ξηραινόντων
<span class="lb" data-page="10.302" data-line="16" id="l10.302.16"></span>ἐστὶ χρεία φαρμάκων. ὅσα γὰρ ἰσχυρῶς ξηραίνει, διαφορεῖ
<span class="lb" data-page="10.302" data-line="17" id="l10.302.17"></span>μὲν εὐθὺς κατ’ ἀρχὰς ἐπιδηλότερον τῶν ἀσθενεστέρων, ἀπολείπει
<span class="lb" data-page="10.302" data-line="18" id="l10.302.18"></span>δέ τι λείψανον τῆς. διαθέσεως· σκιῤῥῶδες καὶ δυσίατον.
<span class="pb" data-page="10.303" id="p10.303"></span>
<span class="lb" data-page="10.303" data-line="1" id="l10.303.1"></span>εἰρήσεται μὲν οὖν κᾀν τοῖς ἑξῆς περὶ τούτων ἀκριβέστερον,
<span class="lb" data-page="10.303" data-line="2" id="l10.303.2"></span>ἀλλὰ καὶ νῦν ὅσον εἰς τὰ παρόντα χρήσιμον αὐτάρκως λέλεκται.
<span class="lb" data-page="10.303" data-line="3" id="l10.303.3"></span>τά τε γὰρ ὑγραίνοντα καὶ θερμαίνοντα, φάρμακα καὶ
<span class="lb" data-page="10.303" data-line="4" id="l10.303.4"></span>ταῦτα δὴ τὰ συνήθως ἅπασιν ὀνομαζόμενα χαλαστικὰ καὶ
<span class="lb" data-page="10.303" data-line="5" id="l10.303.5"></span>τούτων ὅσα βραχὺ μὲν πρὸς τὸ ξηρότερον ἀποκεχώρηκεν,
<span class="lb" data-page="10.303" data-line="6" id="l10.303.6"></span>οὔπω δὲ σαφῶς οὐδ’ ἐναργῶς ἐστι συντατικὰ, τῶν ἐκχυμωμάτων
<span class="lb" data-page="10.303" data-line="7" id="l10.303.7"></span>ἁπάντων ἐστὶν ἰάματα. χρὴ δὲ δηλονότι καὶ, ταῦτα τοῖς τῷ
<span class="lb" data-page="10.303" data-line="8" id="l10.303.8"></span>ἐν βάθει τοῦ σώματος ῥήγμασι συνεπιτείνεσθαί τε τῇ δυνάμει
<span class="lb" data-page="10.303" data-line="9" id="l10.303.9"></span>καὶ δριμύτερα προσφέρεσθαι καὶ τμητικώτερα καὶ τὸ σύμπαν
<span class="lb" data-page="10.303" data-line="10" id="l10.303.10"></span>εἰπεῖν ἐνεργέστερα τοσοῦτον εἰς ὅσον τοῦ δέρματος
<span class="lb" data-page="10.303" data-line="11" id="l10.303.11"></span>ἀποκεχώρηκε πρὸς τὸ βάθος ἡ ἐκχύμωσις. ἐκ τῶν τοιούτων
<span class="lb" data-page="10.303" data-line="12" id="l10.303.12"></span>εἴη ἂν καὶ ἡ τῆς σικύας χρῆσις ὠφέλιμος ὄργανον δὲ καὶ αὕτη
<span class="lb" data-page="10.303" data-line="13" id="l10.303.13"></span>τοῖς ἰατροῖς ἐξεύρηται βιαίας ὁλκῆς. ἐπειδὰν μέντοι διαφορηθῇ
<span class="lb" data-page="10.303" data-line="14" id="l10.303.14"></span>τὸ σύμπαν ἐκχύμωμα, ξηραίνειν ἤδη σφοδρότερον ἐγχωρεῖ
<span class="lb" data-page="10.303" data-line="15" id="l10.303.15"></span>τὸ ῥῆγμα καὶ συνάγειν ἐπιδέσει καὶ τὸ σύμπαν εἰπεῖν
<span class="lb" data-page="10.303" data-line="16" id="l10.303.16"></span>ἅπαντα πράττειν ὑπὲρ τοῦ συμφῦναι τὸ ἕλκος. εἰ μὲν οὖν
<span class="lb" data-page="10.303" data-line="17" id="l10.303.17"></span>ἐν τάχει διαφορηθείη τὸ ἐκχύμωμα, προσίεται ῥᾳδίως τὴν
<span class="lb" data-page="10.303" data-line="18" id="l10.303.18"></span>σύμφυσιν ἡ ἐῤῥωγνῖα σάρξ· εἰ δ’ ἐν χρόνῳ πλείονι διαφοροῖτο
<span class="pb" data-page="10.304" id="p10.304"></span>
<span class="lb" data-page="10.304" data-line="1" id="l10.304.1"></span>ῥύπος ἀξιόλογον ὑποτρεφόμενον ἐν τῷ μεταξὺ τῶν χειλῶν
<span class="lb" data-page="10.304" data-line="2" id="l10.304.2"></span>ἵσταται τοῦ ἕλκους· ὥστ’ οὐκέθ’ οἷόν τε συμφῦναι τῷ ῥήγματι.
<span class="lb" data-page="10.304" data-line="3" id="l10.304.3"></span>καὶ διὰ τοῦτο πᾶν ὁτιοῦν αἴτιον ὑπομιμνήσκει ταῦτα
<span class="lb" data-page="10.304" data-line="4" id="l10.304.4"></span>καὶ γὰρ ῥιγώσαντες καὶ ἀπεπλήσαντες καὶ πυρέξαντες καὶ
<span class="lb" data-page="10.304" data-line="5" id="l10.304.5"></span>σφοδρότερον ἐνεργήσαντες τοῖς τοιούτοις μορίοις εὐθέως ἀλγοῦσιν·
<span class="lb" data-page="10.304" data-line="6" id="l10.304.6"></span>οὐ γὰρ συνέφυ τὰ χείλη τοῦ ῥήγματος, ἀλλὰ παράκειται
<span class="lb" data-page="10.304" data-line="7" id="l10.304.7"></span>μόνον· ὥστε μικρὰ πρόφασις ἀφίστησί τε ῥᾳδίως ἀπ’
<span class="lb" data-page="10.304" data-line="8" id="l10.304.8"></span>ἀλλήλων αὐτὰ καὶ τὴν μεταξὺ χώραν ἐμπίπλησιν, ὑγρότητος
<span class="lb" data-page="10.304" data-line="9" id="l10.304.9"></span>περιττῆς. καὶ τί γὰρ ἄλλο ἢ ἐκχύμωμα γίνεται συνεχῶς αὐτοῖς
<span class="lb" data-page="10.304" data-line="10" id="l10.304.10"></span>ὅμοιον τῷ κατ’ ἀρχὰς, ἡνίκα τὸ πρότερον ἡ σὰρξ ἐῤῥάγη,
<span class="lb" data-page="10.304" data-line="11" id="l10.304.11"></span>πλὴν ὅτι νῦν ἰχῶρός τινος μᾶλλον λεπτοῦ, κατ’ ἀρχὰς δ’
<span class="lb" data-page="10.304" data-line="12" id="l10.304.12"></span>αἵματος ἦν τὸ ἐκχύμωμα; διὰ τοῦτο καὶ ῥᾷον νῦν ἡ κατ’ ἀρχὰς
<span class="lb" data-page="10.304" data-line="13" id="l10.304.13"></span>διαφορεῖταί. ταῦτα μὲν οὖν εἴρηταί μοι πρός τε τὴν περὶ
<span class="lb" data-page="10.304" data-line="14" id="l10.304.14"></span>τῶν ἑλκῶν λόγον ἀποχρήσοντα, καὶ ἤδη τέλος ἐπιτίθημι καὶ
<span class="lb" data-page="10.304" data-line="15" id="l10.304.15"></span>τῷδε τετάρτῳ γράμματι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.1">
<span class="pb page1" data-page="10.305" id="p10.305"></span>
<span class="milestone ed1page page1" data-n="4.82" data-unit="ed1page" id="ed1page.4.82"></span>
<span class="milestone ed2page page1" data-n="10.102" data-unit="ed2page" id="ed2page.10.102"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Ε.
</h2>
            <p>
<span class="lb" data-page="10.305" data-line="1" id="l10.305.1"></span>Τὴν τῶν ἑλκῶν ἴασιν ὡς ἄν τις ἄριστα
<span class="lb" data-page="10.305" data-line="2" id="l10.305.2"></span>ποιοῖτο διὰ τῶν ἔμπροσθεν τοῦδε δυοῖν ὑπομνημάτων διερχόμενος,
<span class="lb" data-page="10.305" data-line="3" id="l10.305.3"></span>καὶ τοὺς ἄλλους μὲν ἅπαντας ἰατροὺς ὅσοι χωρὶς τοῦ
<span class="lb" data-page="10.305" data-line="4" id="l10.305.4"></span>ζητεῖσθαι τὰ στοιχεῖα τῶν ἁπλῶν ἐν ἡμῖν μορίων ἅπτονται
<span class="lb" data-page="10.305" data-line="5" id="l10.305.5"></span>τῆς τέχνης οὐ δυναμένους οὐδὲν ἰάσασθαι μεθόδῳ, πάντων
<span class="lb" data-page="10.305" data-line="6" id="l10.305.6"></span>δὲ μάλιστα τοὺς τὴν Θεσσαλοῦ πρεσβεύοντας αἵρεσιν; ἐπέδειξα.
<span class="lb" data-page="10.305" data-line="7" id="l10.305.7"></span>οἱ μὲν γὰρ ἄλλοι τά γ’ ἐν τοῖς διαφέρουσι μέρεσιν ἕλκη
<span class="lb" data-page="10.305" data-line="8" id="l10.305.8"></span>διαφόρως θεραπεύειν ἀξιοῦσιν ὑπὸ τῆς πείρας δεδιδαγμένοι·
<span class="lb" data-page="10.305" data-line="9" id="l10.305.9"></span>τοῖς δ’ ἀπὸ τοῦ Θεσσαλοῦ διὰ τὸ περιττὸν τῆς σοφίας ἅπαν
<span class="pb" data-page="10.306" id="p10.306"></span>
<span class="lb" data-page="10.306" data-line="1" id="l10.306.1"></span>ἕλκος ὁμοίας δοκεῖ δεῖσθαι θεραπείας, ἐν ὅτῳπερ ἂν ᾖ μέρει
<span class="lb" data-page="10.306" data-line="2" id="l10.306.2"></span>τοῦ ζώου γεγονός· εἰ μὲν γὰρ εἴη κοῖλον, ἀναπληρώσεως αὐτό
<span class="lb" data-page="10.306" data-line="3" id="l10.306.3"></span>φασι χρῄζειν· εἰ δ’ ὁμαλὲς, ἐπουλώσεως· εἰ δ’ ὑπερσαρκοῦν,
<span class="lb" data-page="10.306" data-line="4" id="l10.306.4"></span>καθαιρέσεως· εἰ δ’ ἔναιμόν τε καὶ πρόσφατον κολλήσεως·
<span class="lb" data-page="10.306" data-line="5" id="l10.306.5"></span>ὥσπερ τῷ ταῦτα γινώσκειν, ἀκόλουθον ἐξ ἀνάγκης τὸ θεραπεύειν
<span class="lb" data-page="10.306" data-line="6" id="l10.306.6"></span>ὀρθῶς, ἀλλ’ οὐχὶ κοινὸν μὲν τοῦτο καὶ πρὸς τοὺς
<span class="lb" data-page="10.306" data-line="7" id="l10.306.7"></span>ἰδιώτας ὑπάρχον, οὐδεὶς οὖν ἀγνοεῖ τῶν ῥηθέντων οὐδέν.
<span class="lb" data-page="10.306" data-line="8" id="l10.306.8"></span>οὐ μὴν οὔθ’ ὡς χρὴ σαρκῶσαι τὸ κοῖλον οὔθ’ ὡς ἐπουλῶσαι
<span class="lb" data-page="10.306" data-line="9" id="l10.306.9"></span>τὸ πεπληρωμένον, ἢ καταστεῖλαι τὸ ὑπεραυξανόμενον, ἢ
<span class="lb" data-page="10.306" data-line="10" id="l10.306.10"></span>συμφῦσαι τὸ καθαρόν τε καὶ μὴ κοῖλον ἐπίστανται· μόνον
<span class="lb" data-page="10.306" data-line="11" id="l10.306.11"></span>γὰρ, οἶμαι, τῶν ἰατρῶν τὰ τοιαῦτα τῶν ἔργων ἐστὶν ἤτοι γ’
<span class="lb" data-page="10.306" data-line="12" id="l10.306.12"></span>ἐκ λόγου τινὸς, ἢ ἐξ ἐμπειρίας, ἢ ἐκ συναμφοτέρου <span class="milestone ed2page" data-n="10.104" data-unit="ed2page" id="ed2page.10.104"></span>τὴν
<span class="lb" data-page="10.306" data-line="13" id="l10.306.13"></span>εὕρεσιν ἔχοντα. πάλιν οὖν ἀναλαβόντες ἐν κεφαλαίοις, ὑπὲρ
<span class="lb" data-page="10.306" data-line="14" id="l10.306.14"></span>αὐτῶν διεξέλθωμεν ἕνεκα τοῦ συνάψαι τὴν ἀρχὴν τῶν μελλόντων
<span class="lb" data-page="10.306" data-line="15" id="l10.306.15"></span>λεχθήσεσθαι τῇ τελευτῇ τῶν φθανόντων εἰρῆσθαι.
<span class="lb" data-page="10.306" data-line="16" id="l10.306.16"></span>πᾶν ἕλκος ἐδείχθη ξηραινόντων χρῄζειν φαρμάκων· ἀλλὰ τὸ
<span class="lb" data-page="10.306" data-line="17" id="l10.306.17"></span>μὲν κοῖλον ἧττόν τε τῶν ἄλλων καὶ πρὸς τῷ μετρίως ξηραίνειν
<span class="pb" data-page="10.307" id="p10.307"></span>
<span class="lb" data-page="10.307" data-line="1" id="l10.307.1"></span>τὸ ῥύπτειν ἐχόντων, τὸ δὲ τῆς ἑνώσεως τῶν χειλῶν
<span class="lb" data-page="10.307" data-line="2" id="l10.307.2"></span>δεόμενον, οἶα τὰ καλούμενα πρὸς τῶν ἰατρῶν ἐστιν ἔναιμα,
<span class="lb" data-page="10.307" data-line="3" id="l10.307.3"></span>τῶν τε μᾶλλον ἔτι ξηραινόντων καὶ χωρὶς τοῦ ῥύπτειν
<span class="lb" data-page="10.307" data-line="4" id="l10.307.4"></span>ἀτρέμα στυφόντων· ἔτι δὲ μᾶλλον ὅσα τῶν ἑλκῶν
<span class="lb" data-page="10.307" data-line="5" id="l10.307.5"></span>εἰς οὐλὴν ἀχθῆναι δεῖται, ξηραινόντων τε χρῄζει φαρμάκων
<span class="lb" data-page="10.307" data-line="6" id="l10.307.6"></span>καὶ στυφόντων οὐκ ἀγεννῶς. εἰ δὲ ἡ σὰρξ αὐτῶν ὑπὲρ τὸ
<span class="lb" data-page="10.307" data-line="7" id="l10.307.7"></span>κατὰ φύσιν ἀρθείη, δριμέων τε καὶ καθαιρετικῶν, ἅπερ ἐξ
<span class="lb" data-page="10.307" data-line="8" id="l10.307.8"></span>ἀνάγκης εἶναι θερμὰ καὶ ξηρά. συμπτώματος δέ τινος ἑτέρου
<span class="lb" data-page="10.307" data-line="9" id="l10.307.9"></span>προσγινομένου τοῖς ἕλκεσιν ἀπὸ τῆς ἐκείνου φύσεως
<span class="lb" data-page="10.307" data-line="10" id="l10.307.10"></span>ὁ σκοπὸς τῆς ἰάσεως ἐλαμβάνετο· κᾀκ τούτου πάλιν ἡ τῶν
<span class="lb" data-page="10.307" data-line="11" id="l10.307.11"></span>φαρμάκων δύναμις. εἰ μὲν γὰρ ῥύπος ἐπιτραφείη, τῶν ἀφαιρούντων
<span class="lb" data-page="10.307" data-line="12" id="l10.307.12"></span>αὐτὸν εἶναι τὴν χρείαν· ἅπερ ἅπανθ’ ὑπάρχει
<span class="lb" data-page="10.307" data-line="13" id="l10.307.13"></span>ῥυπτικὰ πολὺ δή. τι πλέον ἢ κατὰ τὰ σαρκοῦντα. πλέονος
<span class="lb" data-page="10.307" data-line="14" id="l10.307.14"></span>δ’ ὑγρότητος ἐν αὐτοῖς φανείσης, ἔτι μᾶλλον ξηραίνειν
<span class="lb" data-page="10.307" data-line="15" id="l10.307.15"></span>χρῆναι τὸ φάρμακον, οὐκ ἐξιστάμενον τῆς οἰκείας ἰδέας.
<span class="lb" data-page="10.307" data-line="16" id="l10.307.16"></span>ἀλλ’ εἰ μὲν κολλητικὸν εἴη, ξηραῖνόν τε καὶ στῦφον, εἰ δὲ
<span class="lb" data-page="10.307" data-line="17" id="l10.307.17"></span>σαρκωτικὸν, ξηραῖνόν τε καὶ ῥύπτον· ἐφ’ ἑκάστου τε τῶν
<span class="pb" data-page="10.308" id="p10.308"></span>
<span class="lb" data-page="10.308" data-line="1" id="l10.308.1"></span>ἄλλων ὥσπερ εἴρηται. δυσκράτου δὲ τῆς ὑποκειμένης γεγονυίας
<span class="lb" data-page="10.308" data-line="2" id="l10.308.2"></span>σαρκὸς, ἐκείνης προτέρας ἰᾶσθαι τὴν δυσκρασίαν, τὴν μὲν ξηροτέραν
<span class="lb" data-page="10.308" data-line="3" id="l10.308.3"></span>τοῦ κατὰ φύσιν ὑγραίνοντας, τὴν δ’ ὑγροτέραν ξηραίνοντας,
<span class="lb" data-page="10.308" data-line="4" id="l10.308.4"></span>καὶ τὴν μὲν θερμοτέραν ψύχοντας; τὴν δὲ ψυχροτέραν
<span class="lb" data-page="10.308" data-line="5" id="l10.308.5"></span>θερμαίνοντας, καὶ εἰ κατὰ συζυγίαν δέ τίνα δύσκρατος
<span class="lb" data-page="10.308" data-line="6" id="l10.308.6"></span>ὑπάρχοι, καὶ τὴν τοῦ φαρμάκου δύναμιν ἐξ ὑπεναντίου κατ’ ἀμφοτέρας
<span class="lb" data-page="10.308" data-line="7" id="l10.308.7"></span>αἱρεῖσθαι τὰς συζυγίας. κοινὸν γὰρ εἶναι τοῦτό γε
<span class="lb" data-page="10.308" data-line="8" id="l10.308.8"></span>τῶν παρὰ φύσιν ἁπάντων ὡς μηδὲν δύνασθαι πρὸς τὸ κατὰ
<span class="lb" data-page="10.308" data-line="9" id="l10.308.9"></span>φύσιν ἐπανελθεῖν ἄνευ τῶν ἐναντίων ἑαυτῷ τῇ δυνάμει.
<span class="lb" data-page="10.308" data-line="10" id="l10.308.10"></span>προσεπισκοπεῖσθαι δ’ ἐν τῷδε καὶ τὰς αὐτῆς τῆς δυσκρασίας
<span class="lb" data-page="10.308" data-line="11" id="l10.308.11"></span>αἰτίας εἴτε κοιναὶ τοῦ σώματος ἅπαντας ὑπάρχοιεν, εἴτε
<span class="lb" data-page="10.308" data-line="12" id="l10.308.12"></span>μορίων τινῶν ἐξαίρετοι, κατὰ συμπάθειαν ἀδικοῦσαι τὸ
<span class="lb" data-page="10.308" data-line="13" id="l10.308.13"></span>ἡλκωμένον. ἐξιᾶσθαι δὲ προτέραν μὲν τὴν τῆς γινομένης
<span class="lb" data-page="10.308" data-line="14" id="l10.308.14"></span>δυσκρασίας αἰτίαν, ἐφεξῆς δὲ καὶ τῆς ἤδη γεγενημένης· εἶναι
<span class="lb" data-page="10.308" data-line="15" id="l10.308.15"></span>γὰρ δεῖ καὶ τοῦτον τὸν σκοπὸν ἁπάντων κοινὸν τῶν ὑπ’
<span class="lb" data-page="10.308" data-line="16" id="l10.308.16"></span>αἰτίου τινὸς ἐπιγιγνομένων. ἐδείξαμεν δὲ καὶ τὰς ἀπὸ τῆς
<span class="lb" data-page="10.308" data-line="17" id="l10.308.17"></span>διαφορᾶς τῶν ἑλκῶν διαφόρούς ἐνδείξεις καὶ τὰς ἀπὸ τῆς
<span class="pb" data-page="10.309" id="p10.309"></span>
<span class="lb" data-page="10.309" data-line="1" id="l10.309.1"></span>τῶν πεπονθότων σωμάτων κράσεως, ἑτέρως ἐχούσας ταῖς
<span class="lb" data-page="10.309" data-line="2" id="l10.309.2"></span>προειρημέναις. ἐκεῖναι μὲν γὰρ ἀπὸ τῶν παρὰ φύσιν ὑπάρχουσαι
<span class="lb" data-page="10.309" data-line="3" id="l10.309.3"></span>τῶν ἐναντίων ἅπασι χρῄζουσιν· αὗται δ’ ἐκ τῶν
<span class="lb" data-page="10.309" data-line="4" id="l10.309.4"></span>κατὰ φύσιν ὁρμώμεναι τῶν ὁμοίων· τὸ μὲν γὰρ ξηρότερον
<span class="lb" data-page="10.309" data-line="5" id="l10.309.5"></span>μόριον ξηραίνεσθαι δεῖ μᾶλλον, τὸ δὲ ἧττον τοιοῦτον
<span class="lb" data-page="10.309" data-line="6" id="l10.309.6"></span>ἧττον ξηραίνεσθαι χρή. κατὰ δὲ τὸν αὐτὸν τρόπον ἐπὶ
<span class="lb" data-page="10.309" data-line="7" id="l10.309.7"></span>τοῦ θερμαίνεσθαί τε καὶ ψύχεσθαι· λαμβάνεσθαι. δέ τινα
<span class="lb" data-page="10.309" data-line="8" id="l10.309.8"></span>κᾀκ τοῦ κύριον ἢ μὴ τοιοῦτον εἶναι τὸ μόριον; εὐαίσθητόν
<span class="lb" data-page="10.309" data-line="9" id="l10.309.9"></span>τε καὶ δυσαίσθητον, διάφορον ἰάσεως ἔνδειξιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.10">
<span class="pb page1" data-page="10.346" id="p10.346"></span>
<span class="milestone ed1page page1" data-n="4.89" data-unit="ed1page" id="ed1page.4.89"></span>
<span class="milestone ed2page page1" data-n="10.117" data-unit="ed2page" id="ed2page.10.117"></span>
            <p>
<span class="lb" data-page="10.346" data-line="6" id="l10.346.6"></span>Αὖθις οὖν ἐπὶ τὰς μεθόδους ἀνέλθωμεν,
<span class="lb" data-page="10.346" data-line="7" id="l10.346.7"></span>ἐπιδεικνύντες ὅσον ἡ κοινὴ πάντων ἑλκῶν ἴασις ἐξαλλάττεται
<span class="lb" data-page="10.346" data-line="8" id="l10.346.8"></span>κατ’ εἶδος ἐν ἑκάστῳ τοῦ ζώου μορίῳ. μαθησόμεθα
<span class="lb" data-page="10.346" data-line="9" id="l10.346.9"></span>γὰρ ἐκ τοῦδε μάλιστα μὲν ὃ δι’ ὅλης πρόκειται τῆς πραγματείας,
<span class="lb" data-page="10.346" data-line="10" id="l10.346.10"></span>ἀναμαρτήτους εἶναι κατὰ τὰς ἰάσεις, ἐν παρέργῳ
<span class="lb" data-page="10.346" data-line="11" id="l10.346.11"></span>δὲ καὶ τὴν τῶν ἑαυτοὺς ὀνομασάντων μεθοδικοὺς τόλμαν.
<span class="lb" data-page="10.346" data-line="12" id="l10.346.12"></span>εἰ γὰρ ἐμοὶ χρή τι πιστεῦσαι, μηδὲν μήτε πρὸς χάριν εἰωθότι
<span class="lb" data-page="10.346" data-line="13" id="l10.346.13"></span>μήτε πρὸς ἀπέχθειαν λέγειν, ἁπάντων τῶν ἰατρῶν
<span class="lb" data-page="10.346" data-line="14" id="l10.346.14"></span>ὄντες ἀμεθοδώτατοι κατεγνώκασιν, ὥς γε δὴ γράφουσιν,
<span class="lb" data-page="10.346" data-line="15" id="l10.346.15"></span>οὐ μόνον τῶν ἄλλων παλαιῶν, ἀλλὰ καὶ τοῦ πασῶν τῶν
<span class="lb" data-page="10.346" data-line="16" id="l10.346.16"></span>μεθόδων ἡμῖν ἡγεμόνος Ἱπποκράτους. ὁ μὲν οὖν ἐμπειρικὸς
<span class="lb" data-page="10.346" data-line="17" id="l10.346.17"></span>ἰατρὸς ἐκ πείρας φησὶν ἐγνῶσθαι πάνθ’ ἅπερ ἡμεῖς
<span class="pb" data-page="10.347" id="p10.347"></span>
<span class="lb" data-page="10.347" data-line="1" id="l10.347.1"></span>δι’ ἐνδείξεως εὑρίσκεσθαι δείκνυμεν. τρίτου δὲ οὐδενὸς ὄντος
<span class="lb" data-page="10.347" data-line="2" id="l10.347.2"></span>οὐδεμιᾶς εὑρέσεως ὀργάνου παρά τε. τὴν ἔνδειξιν καὶ τὴν
<span class="lb" data-page="10.347" data-line="3" id="l10.347.3"></span>πεῖραν, οὐδετέρῳ χρώμενοι μεθοδικοὶ καλεῖσθαι δικαιοῦσιν.
<span class="lb" data-page="10.347" data-line="4" id="l10.347.4"></span>ἀκολουθησάτωσαν οὖν ἡμῖν καὶ νῦν γοῦν εἰς τὴν τῶν
<span class="lb" data-page="10.347" data-line="5" id="l10.347.5"></span>καθ’ ἕκαστον μέρος ἑλκῶν θεραπείαν, ἐπειδειξάτωσάν τε
<span class="lb" data-page="10.347" data-line="6" id="l10.347.6"></span>μίαν ἁπάντων ἴασι. ἀκούσωμεν αὐτῶν ὅπως θεραπεύουσιν
<span class="lb" data-page="10.347" data-line="7" id="l10.347.7"></span>ἕλκος, ἤ τινας ἐνδείξεις ἀπ’ αὐτοῦ λαμβάνουσιν· ἆρ’
<span class="lb" data-page="10.347" data-line="8" id="l10.347.8"></span>ἄλλας τινὰς ἢ τὸ μῖν ὁμαλὲς ἐπουλῶσαι κελεύουσι, τὸ δὲ
<span class="lb" data-page="10.347" data-line="9" id="l10.347.9"></span>κοῖλον σαρκῶσαι, τὸ δ’ ἔναιμον συμφῦσαι; πῶς οὖν εὕρω
<span class="lb" data-page="10.347" data-line="10" id="l10.347.10"></span>τά τε ἐπουλωτικὰ καὶ, τὰ κολλητικὰ καὶ τὰ σαρκωτικὰ καὶ
<span class="lb" data-page="10.347" data-line="11" id="l10.347.11"></span>τὰ συμφυτικά; μὴ κάμνε, φασίν· εὕρηται γὰρ, ἀλλ’ οὐκ
<span class="lb" data-page="10.347" data-line="12" id="l10.347.12"></span>οἶδ’ εἰ καλῶς ἢ εἰ πάντα· δύναται γὰρ ἤτοι γε εὑρῆσθαι
<span class="lb" data-page="10.347" data-line="13" id="l10.347.13"></span>μέν τινα τῶν φαυλοτέρων, οὐχ εὑρῆσθαι δὲ τὰ βελτίω· ἢ
<span class="lb" data-page="10.347" data-line="14" id="l10.347.14"></span>καὶ τὰ δοκοῦντα εὑρῆσθαι, καὶ αὐτὰ εἶναι μοχθηρά· καὶ
<span class="lb" data-page="10.347" data-line="15" id="l10.347.15"></span>διὰ τοῦτο τὰ μὲν μηδόλως θεραπεύεσθαι τῶν ἑλκῶν, τὰ
<span class="lb" data-page="10.347" data-line="16" id="l10.347.16"></span>δὲ ἐν χρόνῳ πλέονι καὶ σὺν ἀλγηδόσι καὶ λιμαγχονίαις οὐκ
<span class="lb" data-page="10.347" data-line="17" id="l10.347.17"></span>ἀναγκαίαις. οὐδὲ γὰρ οὐδὲ τολμᾷ τις ἐπιθέσθαι νεωτέραν
<span class="pb" data-page="10.348" id="p10.348"></span>
<span class="lb" data-page="10.348" data-line="1" id="l10.348.1"></span>πεῖραν, πρὶν ἢ ἑαυτὸν πεῖσαι τῆς ἔμπροσθεν ἀγωγῆς ὀρθῶς
<span class="lb" data-page="10.348" data-line="2" id="l10.348.2"></span>κατεγνωκέναι· οἷον αὐτίκα περὶ τῶν ἐν πνεύμονι συνισταμένων
<span class="lb" data-page="10.348" data-line="3" id="l10.348.3"></span>ἑλκῶν, ἃ μηδὲ διαγνῶναι <span class="milestone ed2page" data-n="10.118" data-unit="ed2page" id="ed2page.10.118"></span>τὴν ἀρχὴν οἷόν τ’
<span class="lb" data-page="10.348" data-line="4" id="l10.348.4"></span>ἐστὶν ἄνευ τῆς ἀνατομῆς τε καὶ τῆς τῶν ἐνεργειῶν γνώσεως,
<span class="lb" data-page="10.348" data-line="5" id="l10.348.5"></span>ἅπερ ἀμφότερα φεύγουσιν. ἀλλὰ συγκεχωρήσθω κατά γε τὸ
<span class="lb" data-page="10.348" data-line="6" id="l10.348.6"></span>παρὸν ἐγνῶσθαι τοῖς περὶ. τὸν Θεσσαλιν ἕλκος ἐν πνεύμονι
<span class="lb" data-page="10.348" data-line="7" id="l10.348.7"></span>γεγονός. πότερον οὖν ὥσπερ τοῦτο ξυνεχωρήσαμεν αὐτοῖς,
<span class="lb" data-page="10.348" data-line="8" id="l10.348.8"></span>οὕτω καὶ ὅτι ῥυπαρὸν,. ἢ καθαρὸν, ἢ ὅτι κοῖλον, ἢ ὁμαλὲς,
<span class="lb" data-page="10.348" data-line="9" id="l10.348.9"></span>ἢ ἰχώρων, ἢ πύου μεστὸν, ἐπίστασθαι συγχωρήσομεν, ἤτοι
<span class="lb" data-page="10.348" data-line="10" id="l10.348.10"></span>γ’ ἐξ ἐπινοίας ἐνθέου, ἢ ὄναρ ἰδοῦσιν; ἢ κᾀν τούτῳ, γοῦν
<span class="lb" data-page="10.348" data-line="11" id="l10.348.11"></span>ἐρωτήσομεν αὐτοὺς τὰς διαγνώσεις, ἢ χωρὶς τοῦ διαγνῶναι
<span class="lb" data-page="10.348" data-line="12" id="l10.348.12"></span>διδόναι συγχωρήσομεν ὅ τι βούλοιτο φάρμακον εἰδέναι; ἐγὼ
<span class="lb" data-page="10.348" data-line="13" id="l10.348.13"></span>μὲν γὰρ ἡγοῦμαι καθῆραι μὲν χρῆναι τῶν ῥυπαρῶν πρότερον
<span class="lb" data-page="10.348" data-line="14" id="l10.348.14"></span>τὴν ῥύπον· σαρκῶσαι δὲ τὸ καθαρὸν ἅμα καὶ κοῖλον· ἀποκαθῆραι
<span class="lb" data-page="10.348" data-line="15" id="l10.348.15"></span>δὲ τοὺς ἰχῶράς τε καὶ τὸ πῦον, ᾧ περικέχυται ταῦτα·
<span class="lb" data-page="10.348" data-line="16" id="l10.348.16"></span>κᾄπειθ’ οὕτως ἐπουλοῦν. οἱ δὲ οὐκ οἶδ’ ὅπως ἰάσονται
<span class="lb" data-page="10.348" data-line="17" id="l10.348.17"></span>καὶ τὰ τοιαῦτα τῶν ἑλκῶν· τὴν ἀρχὴν γὰρ οὐδ’ ἔγραψέ τι
<span class="pb" data-page="10.349" id="p10.349"></span>
<span class="lb" data-page="10.349" data-line="1" id="l10.349.1"></span>Θεσσαλὸς ὑπὲρ αὐτῶν, ἵν’ ἤτοι τὴν ἄγνοιαν ἢ τὴν ἀσυμφωνίαν
<span class="lb" data-page="10.349" data-line="2" id="l10.349.2"></span>αὐτοῦ πρὸς ἑαυτὸν ἐπιδείξῃ. ἤτοι γὰρ ἄλογα καὶ ψευδῆ
<span class="lb" data-page="10.349" data-line="3" id="l10.349.3"></span>περὶ αὐτῶν ἐροῦσιν, ἢ εἴπερ ἀληθῆ τίς φησι, τὴν ἔνδειξιν
<span class="lb" data-page="10.349" data-line="4" id="l10.349.4"></span>αὐτῶν ἀναγκαῖον ἐκ τῆς οὐσίας γενέσθαι τοῦ μορίου καὶ
<span class="lb" data-page="10.349" data-line="5" id="l10.349.5"></span>προσέτι θέσεώς τε καὶ διαπλάσεως. ὑποκείσθω γὰρ αὐτοὺς
<span class="lb" data-page="10.349" data-line="6" id="l10.349.6"></span>ἐπίστασθαι διαγινώσκειν ἕλκος ἐν πνεύμονι ῥυπαρὸν καὶ καθαρὸν,
<span class="lb" data-page="10.349" data-line="7" id="l10.349.7"></span>ἀφλέγμαντόν τε καὶ φλεγμαῖνον, ὁμαλές τε καὶ κοῖλον·
<span class="lb" data-page="10.349" data-line="8" id="l10.349.8"></span>ἔτι δὲ καὶ τοῦτ’ αὐτοῖς συγχωρείσθω γιγνώσκειν· οὐ
<span class="lb" data-page="10.349" data-line="9" id="l10.349.9"></span>μὴν οὐδ’ αὐτοῦ καίτοι γε μικροτάτου γε ὄντος ἔχουσιν εἰπεῖν
<span class="lb" data-page="10.349" data-line="10" id="l10.349.10"></span>ἰδίαν εὕρεσιν, ὅτι τὸ τοιοῦτον ἕλκος ὑπὸ τοῦ χλωροῦ φαρμάκου
<span class="lb" data-page="10.349" data-line="11" id="l10.349.11"></span>γίγνεται καθαρὸν, εἰ βούλει τοῦ Μαχαιρίωνος ἢ τῆς
<span class="lb" data-page="10.349" data-line="12" id="l10.349.12"></span>Ἴσιδος, οὐδὲν γὰρ διαφέρει. τί ποτε οὖν ποιήσουσιν ἐπὶ τοῦ
<span class="lb" data-page="10.349" data-line="13" id="l10.349.13"></span>κατὰ τὸ· σπλάγχνον ἕλκους, ἀποκρινέσθωσαν ἡμῖν. ἆρά γε
<span class="lb" data-page="10.349" data-line="14" id="l10.349.14"></span>καταπιεῖν δώσουσι τοῦ χλωροῦ φαρμάκου; <span class="milestone ed1page" data-n="4.90" data-unit="ed1page" id="ed1page.4.90"></span>γελοῖον μὲν
<span class="lb" data-page="10.349" data-line="15" id="l10.349.15"></span>ὅλως τὸ πρᾶγμα. ἐπειδὴ γὰρ ἐκ τῆς ἀνατομῆς ἔγνωσται ἡ εἰς
<span class="lb" data-page="10.349" data-line="16" id="l10.349.16"></span>τὸν πνεύμονα τῶν φαρμάκων δίοδος, οἱ δ’ ἀπὸ τοῦ Θεσσαλοῦ
<span class="lb" data-page="10.349" data-line="17" id="l10.349.17"></span>τὴν ἀνατομὴν· διαπτύουσι, πόθεν· γνώσονται ὅπως εἰς
<span class="lb" data-page="10.349" data-line="18" id="l10.349.18"></span>τὸν πνεύμονα τὸ φάρμακον πορεύεται; λεγέτωσαν οὖν ἡμῖν, ﻿
<span class="pb" data-page="10.350" id="p10.350"></span>
<span class="lb" data-page="10.350" data-line="1" id="l10.350.1"></span>πόθεν ἴσασιν ἐνεχθησόμενον εἰς τὸν πνεύμονα τὸ τοιοῦτον
<span class="lb" data-page="10.350" data-line="2" id="l10.350.2"></span>φάρμακον; εἰ δ’ ἄρα καὶ τοῦτ’ ἴσασιν, ἀλλ’ ὅτι γε φυλάξει
<span class="lb" data-page="10.350" data-line="3" id="l10.350.3"></span>τὴν αὐτὴν δύναμιν, ἣν ἐπὶ τῶν ἑλκῶν τῶν ἐκτὸς εἶχεν, οὐχ
<span class="lb" data-page="10.350" data-line="4" id="l10.350.4"></span>οἷόν τε γιγνώσκειν αὐτοῖς. ἀλλὰ δὴ καὶ γινωσκέτωσαν ὅτι τε
<span class="lb" data-page="10.350" data-line="5" id="l10.350.5"></span>φυλάξει τὴν αὐτὴν δύναμιν ἣν ἐπὶ τῶν ἐκτὸς ἑλκῶν εἶχε
<span class="lb" data-page="10.350" data-line="6" id="l10.350.6"></span>καὶ ὅτι καθαριεῖ τὸν ῥύπον· οὐ μὴν ὅτι γε βῆχα κινήσει δυνατὸν
<span class="lb" data-page="10.350" data-line="7" id="l10.350.7"></span>αὐτοῖς ἐπίστασθαι· χωρὶς δὲ τοῦ διὰ βηχὸς ἐκκαθαρθῆναι
<span class="lb" data-page="10.350" data-line="8" id="l10.350.8"></span>τὸν ῥύπον οὐδὲ τοῦ ῥύπτοντός ἐστὶ χρεία φαρμάκου.
<span class="lb" data-page="10.350" data-line="9" id="l10.350.9"></span>συγχωρείσθω δὲ οὖν καὶ τοῦτ’ αὐτοῖς. ἀλλὰ τό γε διάφορον
<span class="lb" data-page="10.350" data-line="10" id="l10.350.10"></span>ἐφ’ ἕλκους πεποιῆσθαι θεραπείαν ἐν μηρῷ καὶ πνεύμονι γεγονότος
<span class="lb" data-page="10.350" data-line="11" id="l10.350.11"></span>οὐ δύνανται φυγεῖν, εἴ γε τὸ μὲν ὕδατι περιπλύνουσι,
<span class="lb" data-page="10.350" data-line="12" id="l10.350.12"></span>τὸ δὲ ταῖς βηξὶν ἐκκαθαίρουσιν. ὑποκείσθω δὲ πάλιν
<span class="lb" data-page="10.350" data-line="13" id="l10.350.13"></span>ἐν τῷ πνεύμονι περικεχύσθαι τῷ ἕλκει παχὺ πῦον· ἆρά γε
<span class="lb" data-page="10.350" data-line="14" id="l10.350.14"></span>καὶ νῦν τὸ χλωρὸν δώσουσι φάρμακον, ἢ μέλιτος ἐκλείχειν
<span class="lb" data-page="10.350" data-line="15" id="l10.350.15"></span>κελεύσουσιν; ἀλλὰ καὶ τοῦτ’ αὐτὸ πόθεν εὑρήκασι λεγέτωσαν.
<span class="lb" data-page="10.350" data-line="16" id="l10.350.16"></span>οὐ γὰρ δὴ τοῦτό γε φήσουσιν, ὅτι λεπτυντικήν τινα καὶ
<span class="lb" data-page="10.350" data-line="17" id="l10.350.17"></span>τμητικὴν ἔχει δύναμιν, αὐτοί γε ἑκόντες ἀποστάντες τοῦ ζητεῖν
<span class="lb" data-page="10.350" data-line="18" id="l10.350.18"></span>τὰς τοιαύτας δυνάμεις. οὐ μὴν οὐδ’ ὅτι τοῖς ἐμπειρικοῖς
<span class="pb" data-page="10.351" id="p10.351"></span>
<span class="lb" data-page="10.351" data-line="1" id="l10.351.1"></span>εὕρηται τὸ μέλι κατὰ τοιάνδε συνδρομὴν ἐπιτήδειον,
<span class="lb" data-page="10.351" data-line="2" id="l10.351.2"></span>ἔνεστιν αὐτοῖς ὁμοίως ἐκείνοις χρῆσθαι· πρῶτον μὲν ὅτι τῆς
<span class="lb" data-page="10.351" data-line="3" id="l10.351.3"></span>ἐμπειρίας καταφρονοῦσιν· ἔπειτα δὲ ὅτι κατὰ τὰς τοιαύτας
<span class="lb" data-page="10.351" data-line="4" id="l10.351.4"></span>συνδρομὰς ὁ ἐμπειρικὸς ἥτις μέν ἐστιν ἡ ἐν τῷ πνεύμονι
<span class="lb" data-page="10.351" data-line="5" id="l10.351.5"></span>διάθεσις ἀγνοεῖν φησι, τετηρῆσθαι δ’ ἐκ πείρας ἑαυτῷ τὰ
<span class="lb" data-page="10.351" data-line="6" id="l10.351.6"></span>συμφέροντα. Θεσσαλῷ δὲ οὐκ ἀρκεῖ θεραπεύειν ὃ μηδ’
<span class="lb" data-page="10.351" data-line="7" id="l10.351.7"></span>ὅλως οἶδεν, ἀλλ’ ἀπὸ τῆς τῶν παθῶν ἐνδείξεως <span class="milestone ed2page" data-n="10.119" data-unit="ed2page" id="ed2page.10.119"></span>ὁρμᾶται.
<span class="lb" data-page="10.351" data-line="8" id="l10.351.8"></span>εἰ δὲ δὴ καὶ πάντ’ αὐτῷ συγχωρήσαιμεν, ὥσπερ
<span class="lb" data-page="10.351" data-line="9" id="l10.351.9"></span>καὶ πρόσθεν, ὁμοίως ἡμῖν ἐπίστασθαι, τό γ’ ἐπὶ τοῖς διαφέρουσι
<span class="lb" data-page="10.351" data-line="10" id="l10.351.10"></span>μέρεσιν ἐξαλλάττεσθαι τὴν θεραπείαν κατ’ εἶδος
<span class="lb" data-page="10.351" data-line="11" id="l10.351.11"></span>οὐκ ἄν ποτε ἐκφύγοι. οὐ γὰρ δήπου ταὐτόν ἐστιν ἢ μελίκρατον
<span class="lb" data-page="10.351" data-line="12" id="l10.351.12"></span>εἰς μήτραν ἐγχέαι δι’ ἕλκος ῥυπαρὸν, ἢ μέλιτος
<span class="lb" data-page="10.351" data-line="13" id="l10.351.13"></span>ἐσθίειν, ἢ καταπλύνειν σπόγγῳ τὸ ἕλκος· ἀλλὰ ταῦτα μὲν
<span class="lb" data-page="10.351" data-line="14" id="l10.351.14"></span>ἔτι σμικρὰ, μέγιστα δὲ ἐκεῖνα. χρόνιον ἀφλέγμαντον ἕλκος
<span class="lb" data-page="10.351" data-line="15" id="l10.351.15"></span>ἐν πολλοῖς ὑποκείσθω μέρεσιν, ὀφθαλμῷ καὶ ἀκοῇ καὶ
<span class="lb" data-page="10.351" data-line="16" id="l10.351.16"></span>μυκτῆρι καὶ στόματι καὶ μηρῷ καὶ γαστρὶ καὶ μήτρᾳ καὶ
<span class="lb" data-page="10.351" data-line="17" id="l10.351.17"></span>ἕδρᾳ καὶ αἰδοίῳ· προσυποκείσθω δὲ, εἰ βούλει, τὸ ἕλκος ἢ
<span class="lb" data-page="10.351" data-line="18" id="l10.351.18"></span>ὁμαλὲς ἀκριβῶς, ἢ ὀλίγου δεῖν ὑπάρχειν ὁμαλές· ἀποκρινάσθωσαν
<span class="pb" data-page="10.352" id="p10.352"></span>
<span class="lb" data-page="10.352" data-line="1" id="l10.352.1"></span>ἡμῖν οἱ ἀπὸ Θεσσαλοῦ, τοῦ μηδὲν ὅλως περὶ
<span class="lb" data-page="10.352" data-line="2" id="l10.352.2"></span>τῶν τοιούτων διορισαμένου, πῶς ἐπουλώσομεν αὐτὸ τῷ
<span class="lb" data-page="10.352" data-line="3" id="l10.352.3"></span>διὰ τῆς καδμείας νὴ Δία· τοῦτο γὰρ ἐπουλώσει καλῶς τὸ
<span class="lb" data-page="10.352" data-line="4" id="l10.352.4"></span>κατὰ τὸν μηρὸν ἕλκος· ἆρ’ οὖν καὶ τὸ κατὰ τὸν ἀκουστικὸν
<span class="lb" data-page="10.352" data-line="5" id="l10.352.5"></span>πόρον; ἄπιστον μὲν ἴσως ἐρῶ, ἀλλ’ ἴσασιν οἱ θεοὶ,
<span class="lb" data-page="10.352" data-line="6" id="l10.352.6"></span>χρόνιον ἕλκος εὗρόν ποτε τῶν σοφωτάτων τινὰ Θεσσαλείων
<span class="lb" data-page="10.352" data-line="7" id="l10.352.7"></span>οὕτω θεραπεύοντα. θᾶττον δ’ ἂν ἐσάπη τὸ οὖς
<span class="lb" data-page="10.352" data-line="8" id="l10.352.8"></span>τἀνθρώπῳ καὶ σκώληκας ἔσχεν, ἢ τῷ διὰ τῆς καδμείας
<span class="lb" data-page="10.352" data-line="9" id="l10.352.9"></span>ἐπουλώθη φαρμάκῳ· συγχωρήσαντες δ’ ὅμως αὐτῷ πλείοσι
<span class="lb" data-page="10.352" data-line="10" id="l10.352.10"></span>χρήσασθαι ἡμέραις, ἐπειδὴ καθ’ ἑκάστην δυσωδέστερόν
<span class="lb" data-page="10.352" data-line="11" id="l10.352.11"></span>τε τὸ οὖς ἐγένετο καὶ ἰχώρων μεστὸν, ἀπιστότερον ἔτι
<span class="lb" data-page="10.352" data-line="12" id="l10.352.12"></span>τοῦ πρόσθεν ἐθεασάμεθα τολμηθὲν. οἰηθεὶς γὰρ φλεγμαίνειν
<span class="lb" data-page="10.352" data-line="13" id="l10.352.13"></span>ἐν τῷ βάθει τὸν πόρον, ἐπὶ τὴν τετραφάρμακον ἧκεν,
<span class="lb" data-page="10.352" data-line="14" id="l10.352.14"></span>ὃ πολὺ δὴ μᾶλλον ἔμελλε σήψειν τὸ μόριον· οὐδὲ γὰρ ξηραίνειν
<span class="lb" data-page="10.352" data-line="15" id="l10.352.15"></span>ὅλως ἕλκη δυνατόν ἐστιν, ἀλλὰ πέττειν τὰ φλεγμαίνοντα.
<span class="lb" data-page="10.352" data-line="16" id="l10.352.16"></span>ἅτε δ’ ἐναντιωτάτῳ τῆς διαθέσεως αὐτοῦ χρησαμένου
<span class="lb" data-page="10.352" data-line="17" id="l10.352.17"></span>φαρμάκῳ, μετὰ μίαν ἡμέραν ἢ δύο ἐπολυπλασιάσθη
<span class="pb" data-page="10.353" id="p10.353"></span>
<span class="lb" data-page="10.353" data-line="1" id="l10.353.1"></span>μὲν αὐτίκα τὸ τῶν ἰχώρων πλῆθος, ἀφόρητος δ’
<span class="lb" data-page="10.353" data-line="2" id="l10.353.2"></span>ἦν ἡ δυσωδία. οὔκουν ἔτι συνεχώρουν οἱ οἰκεῖοι τοῦ
<span class="lb" data-page="10.353" data-line="3" id="l10.353.3"></span>ὠτὸς ἅπτεσθαι τῷ Θεσσαλείῳ ὁ δ’ ὑπ’ ἀναισχυντίας τε
<span class="lb" data-page="10.353" data-line="4" id="l10.353.4"></span>ἅμα καὶ ἀναισθησίας ἠξίου μὴ μόνον ἐντιθέναι τι τῆς
<span class="lb" data-page="10.353" data-line="5" id="l10.353.5"></span>τετραφαρμάκου δυνάμεως, ἀλλὰ καὶ καταπλάττειν ἔξωθεν
<span class="lb" data-page="10.353" data-line="6" id="l10.353.6"></span>αὐτῷ χαλαστικῷ καταπλάσματι. τῶν δ’ οἰκείων ἀπελαυνόντων
<span class="lb" data-page="10.353" data-line="7" id="l10.353.7"></span>τε καὶ δεδιότων ἐν μεγάλῳ κακῷ τὸν πάσχοντα
<span class="lb" data-page="10.353" data-line="8" id="l10.353.8"></span>γενέσθαι, παρεκαλέσαμεν ἡμεῖς ἔτι μίαν ἡμέραν ἐπιτρέψαι
<span class="lb" data-page="10.353" data-line="9" id="l10.353.9"></span>τῷ Θεσσαλείῳ τὴν θεραπείαν αὐτοῦ. ἔμελλον δὲ δήπου
<span class="lb" data-page="10.353" data-line="10" id="l10.353.10"></span>κατὰ τὴν ὑστεραίαν ὅ τε ἰχὼρ ἔσεσθαι πολλαπλάσιος ἥ τε
<span class="lb" data-page="10.353" data-line="11" id="l10.353.11"></span>ὀδμὴ δυσωδεστάτη. καθ’ ἣν ἐπειράθην εἰ οἷόν τ’ εἴη μεταπεῖσαι
<span class="lb" data-page="10.353" data-line="12" id="l10.353.12"></span>τὸν Θεσσάλειον ὄνον, ὅπως μὴ πάντας ἐπιτρίβῃ
<span class="lb" data-page="10.353" data-line="13" id="l10.353.13"></span>τοὺς πάσχοντας, ἀλλά τινας ἤδη ποτὲ κᾂν ὀλίγους δυνηθείη
<span class="lb" data-page="10.353" data-line="14" id="l10.353.14"></span>σῶσαι, τῆς ἀμεθοδωτάτου αἱρέσεως ἀποστάς. ἠρξάμην
<span class="lb" data-page="10.353" data-line="15" id="l10.353.15"></span>μὲν οὖν λόγου τοιοῦδε πρὸς αὐτόν. ἆρα οὐχὶ φλεγμονή
<span class="lb" data-page="10.353" data-line="16" id="l10.353.16"></span>σοι δοκεῖ κατὰ βάθος εἶναι τοῦ πόρου καὶ διὰ τοῦτο
<span class="lb" data-page="10.353" data-line="17" id="l10.353.17"></span>χαλαστικοῖς χρᾷ βοηθήμασιν; ὁ δὲ καὶ πάνυ διετείνετο καὶ
<span class="lb" data-page="10.353" data-line="18" id="l10.353.18"></span>οὕτως ἔχειν ἔφασκε καὶ ἀδύνατον ἄλλως. ἆρ’ οὖν, ἔφην,
<span class="pb" data-page="10.354" id="p10.354"></span>
<span class="lb" data-page="10.354" data-line="1" id="l10.354.1"></span>ἐθεάσω σύ ποτε φλεγμαῖνον ἕλκος, ὄξει δριμυτάτῳ μετὰ
<span class="lb" data-page="10.354" data-line="2" id="l10.354.2"></span>Γλαυκίου θεραπευθέν; οὐ μὲν οὖν, εἶπεν, ἀλλ’ εἰ τὸν Ἀνδρώνειόν
<span class="lb" data-page="10.354" data-line="3" id="l10.354.3"></span>τις κυκλίσκον ὄξει δεύσας χρῷτο, τάχα δ’ ἂν, ἔφη,
<span class="lb" data-page="10.354" data-line="4" id="l10.354.4"></span>καὶ σπασθείη. ἐὰν οὖν, εἶπον, ἄλλο τι φάρμακον οὐκ ὀλίγῳ
<span class="lb" data-page="10.354" data-line="5" id="l10.354.5"></span>τοῦ Ἀνδρωνείου σφοδρότερον ὄξει τις δριμυτάτῳ διεὶς χρήσηται
<span class="lb" data-page="10.354" data-line="6" id="l10.354.6"></span>καὶ ταῦτ’ εἰς οὖς ἐγγὺς οὕτω μόριον ἐγκεφάλου καὶ
<span class="lb" data-page="10.354" data-line="7" id="l10.354.7"></span>μηνίγγων, ἆρ’ οὐκ <span class="milestone ed2page" data-n="10.120" data-unit="ed2page" id="ed2page.10.120"></span>ὄντως σπασθήσεται κατὰ τὸν σὸν
<span class="lb" data-page="10.354" data-line="8" id="l10.354.8"></span>λόγον, εἴπερ γε φλεγμονή τις ὑπόκειται; ταῦτ’ ἐδόκει κᾀκείνῳ
<span class="lb" data-page="10.354" data-line="9" id="l10.354.9"></span>καὶ τοῖς ἄλλοις τοῖς συμπαροῦσιν ἀληθῶς εἰρῆσθαι.
<span class="lb" data-page="10.354" data-line="10" id="l10.354.10"></span>ὅσον μὲν οὖν, ἔφην, ἐπὶ τῷ δεῖσθαι τὴν διάθεσιν τῶν μορίων
<span class="lb" data-page="10.354" data-line="11" id="l10.354.11"></span>ἐκτεθηλυσμένων ὑπὸ τῆς σῆς ἀγωγῆς ἐσχάτως ξηραινόντων
<span class="lb" data-page="10.354" data-line="12" id="l10.354.12"></span>φαρμάκων ἐχρησάμην ἂν ἤδη τοιούτῳ· νυνὶ δ’ ἐπειδὴ
<span class="lb" data-page="10.354" data-line="13" id="l10.354.13"></span>κακὸν ἔθος εἴθισας τὰ μόρια πλείοσιν ἡμέραις, ἐπὶ τοὐναντίον
<span class="lb" data-page="10.354" data-line="14" id="l10.354.14"></span>αὐτὰ μετάγειν ἀθρόως οὐκ ἔτ’ ἐγχωρεῖ. σοὶ μὲν γὰρ
<span class="lb" data-page="10.354" data-line="15" id="l10.354.15"></span>καὶ Θεσσαλῷ καταφρονεῖν ἔθους ἔξεστιν, ὥσπερ καὶ φύσεως
<span class="lb" data-page="10.354" data-line="16" id="l10.354.16"></span>μερῶν· ἡμῖν δ’ οὐκ ἔξεστιν· ἀλλὰ τῇ μὲν πρώτῃ τῶν ἡμερῶν
<span class="lb" data-page="10.354" data-line="17" id="l10.354.17"></span>ὄξει χρήσομαι μετὰ Γλαυκίου, τῇ δὲ δευτέρᾳ τῷ Ἀνδρωνείῳ,
<span class="lb" data-page="10.354" data-line="18" id="l10.354.18"></span>τῇ τρίτῃ δ’ ἐπί τι σφοδρότερον ἔτι καὶ αὐτοῦ τοῦ ﻿
<span class="pb" data-page="10.355" id="p10.355"></span>
<span class="lb" data-page="10.355" data-line="1" id="l10.355.1"></span>Ἀνδρωνείου παραγενήσομαι φάρμακον, ᾧ χρησάμενος ἡμέραις
<span class="lb" data-page="10.355" data-line="2" id="l10.355.2"></span>τρισὶν, ἢ καὶ τέτταρσιν, ἐάν μοι φαίνηται δεῖσθαι σφοδροτέρου
<span class="lb" data-page="10.355" data-line="3" id="l10.355.3"></span>φαρμάκου τὸ ἕλκος, οὐκ ὀκνήσω κᾀκείνῳ χρήσεσθαι.
<span class="lb" data-page="10.355" data-line="4" id="l10.355.4"></span>ἔξωθεν δ’, ἔφην, ἐπιθήσω τῇ κεφαλῇ κατὰ τὸ τοῦ
<span class="lb" data-page="10.355" data-line="5" id="l10.355.5"></span>πεπονθότος ὠτὸς χωρίον οὐ μὰ Δί’ ὡς σὺ κατάπλασμα χαλαστικὸν,
<span class="lb" data-page="10.355" data-line="6" id="l10.355.6"></span>ἀλλά τι τῶν ξηραντικωτάτων φαρμάκων, ὁποῖόν
<span class="lb" data-page="10.355" data-line="7" id="l10.355.7"></span>ἐστι τὸ διὰ τῶν ἰτεῶν, ἢ καὶ αὐτοῦ τοῦ Ἀνδρωνείου καταχρίσω
<span class="lb" data-page="10.355" data-line="8" id="l10.355.8"></span>μετ’ ὄξους, ἢ τῶν τούτου τινὶ ξηραντικωτέρων. ἐπεὶ
<span class="lb" data-page="10.355" data-line="9" id="l10.355.9"></span>γὰρ ξηρὸν ἐσχάτως ἐστὶ τὸ θεραπευόμενον μόριον, ἀναγκαῖον
<span class="lb" data-page="10.355" data-line="10" id="l10.355.10"></span>αὐτὸ ξηραίνειν ἐσχάτως· ἐνδείκνυται γὰρ ὥσπερ τὸ πάθος
<span class="lb" data-page="10.355" data-line="11" id="l10.355.11"></span>τοὐναντίον ἑαυτῷ πρὸς τὴν θεραπείαν, οὕτω τὸ μόριον ὅ τί,
<span class="lb" data-page="10.355" data-line="12" id="l10.355.12"></span>περ ἂν ὁμοιότατον ἑαυτῷ τυγχάνῃ. καὶ τοίνυν ὥσπερ εἶπον,
<span class="lb" data-page="10.355" data-line="13" id="l10.355.13"></span>οὕτω καὶ ἔπραξα, καὶ ὁ ἄνθρωπος ὑγιάσθη, μὴ δεηθεὶς
<span class="lb" data-page="10.355" data-line="14" id="l10.355.14"></span>ἰσχυροτέρων ἄλλων φαρμάκων. ἐπ’ ἐνίων μέντοι δεηθέντων,
<span class="lb" data-page="10.355" data-line="15" id="l10.355.15"></span>οἷς ἐξ ἐνιαυτοῦ καὶ δυοῖν ἐτῶν ἦν ἕλκη ἐν τῷ ὠτὶ, προσηνέγκαμεν
<span class="lb" data-page="10.355" data-line="16" id="l10.355.16"></span>φάρμακον ἁπάντων τῶν ῥηθέντων ἰσχυρότερον·
<span class="lb" data-page="10.355" data-line="17" id="l10.355.17"></span>ἔστι δὲ καὶ ἡ καλουμένη σκωρία τοῦ σιδήρου, κοπτομένη τε
<span class="lb" data-page="10.355" data-line="18" id="l10.355.18"></span>καὶ διακοσκινομένη λεπτοτάτῳ κοσκίνῳ, κᾄπειτα λειουμένη
<span class="pb" data-page="10.356" id="p10.356"></span>
<span class="lb" data-page="10.356" data-line="1" id="l10.356.1"></span>μέχρι τοῦ χνοώδης γενέσθαι· μετὰ δὲ ταῦτα σὺν ὄξει δριμυτάτῳ
<span class="lb" data-page="10.356" data-line="2" id="l10.356.2"></span>καθεψομένη μέχρι τοῦ σύστασιν σχεῖν μελιτώδη τε
<span class="lb" data-page="10.356" data-line="3" id="l10.356.3"></span>καὶ γλοιώδη. δῆλον δ’ ὅτι πολλαπλάσιον εἶναι χρὴ τὸ ὄξος
<span class="lb" data-page="10.356" data-line="4" id="l10.356.4"></span>ἐν τῇ μίξει· ἀλλ’ ὅπερ εἶπον ἤδη πολλάκις, ἡ μὲν εὐπορία
<span class="lb" data-page="10.356" data-line="5" id="l10.356.5"></span>τῆς ὕλης τῶν φαρμάκων ἐξ ἑτέρων ὑπομνημάτων ἔσται σοι·
<span class="lb" data-page="10.356" data-line="6" id="l10.356.6"></span>τὰ δὲ τῆς μεθόδου περαινέσθω. τὸ γάρ τοι τῆς ἀκοῆς χωρίον,
<span class="lb" data-page="10.356" data-line="7" id="l10.356.7"></span>ἐπειδὴ ξηρότατον ἐστι, διὰ τοῦτο τῶν ἄκρως ξηραινόντων
<span class="lb" data-page="10.356" data-line="8" id="l10.356.8"></span>δεῖται φαρμάκων, ὧν οὐδὲν οὐδενὶ τῶν ἄλλων μορίων
<span class="lb" data-page="10.356" data-line="9" id="l10.356.9"></span>ἁρμόττει προσφέρειν, ἀλλ’ ὀφθαλμῷ μὲν ἡλκωμένῳ τὸ
<span class="lb" data-page="10.356" data-line="10" id="l10.356.10"></span>διὰ τοῦ λιβανωτοῦ κολλύριον, εἰ οὕτως ἔτυχε· μυκτῆρσι
<span class="lb" data-page="10.356" data-line="11" id="l10.356.11"></span>δὲ πολὺ μὲν ξηραντικώτερον ἢ κατ’ ὀφθαλμοὺς, ἧττον δὲ
<span class="lb" data-page="10.356" data-line="12" id="l10.356.12"></span>ἢ κατ’ οὖς. ὥστε καὶ οἱ κυκλίσκοι πάντες οἱ προειρημένοι
<span class="lb" data-page="10.356" data-line="13" id="l10.356.13"></span>χρηστοὶ, καὶ τὸ τοῦ Μούσα φάρμακον, ὅσα τ’ ἄλλα τοιαῦτα.
<span class="lb" data-page="10.356" data-line="14" id="l10.356.14"></span>τῶν δ’ ἐν τοῖς στόμασιν ἑλκῶν ὅσα μὲν ἱκανῶς πλαδαρὰ
<span class="lb" data-page="10.356" data-line="15" id="l10.356.15"></span>τῶν ξηραινόντων ἰσχυρῶς δεῖται φαρμάκων, οἷον τοῦ
<span class="lb" data-page="10.356" data-line="16" id="l10.356.16"></span>διφρυγοῦς αὐτοῦ τε καθ’ αὑτὸ καὶ μετὰ μέλιτος, οἴνου τε
<span class="lb" data-page="10.356" data-line="17" id="l10.356.17"></span>καὶ οἰνομέλιτος· ὡσαύτως δὲ καὶ τῆς ἴρεως καλουμένης·
<span class="lb" data-page="10.356" data-line="18" id="l10.356.18"></span>ἔτι τε τῆς ἀνθηρᾶς, ἤτοι ξηρῶν, ἢ μετὰ μέλιτος, ἢ οἰνομέλιτος,
<span class="pb" data-page="10.357" id="p10.357"></span>
<span class="lb" data-page="10.357" data-line="1" id="l10.357.1"></span>ἢ οἴνου. ἀγαθὸν δ’ εἰς τὰ τοιαῦτα καὶ τὸ τοῦ Μούσα
<span class="lb" data-page="10.357" data-line="2" id="l10.357.2"></span>φάρμακον, ὅ τε τοῦ ῥοῦ χυλὸς ὀμφάκιόν τε καὶ ὅσα πέρ ἐστιν
<span class="lb" data-page="10.357" data-line="3" id="l10.357.3"></span>ἄλλα γενναίως ξηραίνοντα. τί γὰρ δεῖ τὰς ὕλας ἐπέρχεσθαι,
<span class="lb" data-page="10.357" data-line="4" id="l10.357.4"></span>τὰ δ’ ἁπλούστερα τῶν ἐν τοῖς στόμασιν ἑλκῶν <span class="milestone ed1page" data-n="4.91" data-unit="ed1page" id="ed1page.4.91"></span>ἱκανὰ
<span class="lb" data-page="10.357" data-line="5" id="l10.357.5"></span>θεραπεύειν ἐστὶ καὶ τὰ μετρίως ξηραίνοντα φάρμακα· καθάπερ
<span class="lb" data-page="10.357" data-line="6" id="l10.357.6"></span>ταυτὶ τὰ διὰ τὸ συνεχὲς τῆς χρείας ὀνομασθέντα στοματικά·
<span class="lb" data-page="10.357" data-line="7" id="l10.357.7"></span>τό τε διὰ μύρων καὶ βάθου καρποῦ καὶ καρύων χλωρῶν
<span class="lb" data-page="10.357" data-line="8" id="l10.357.8"></span>λέμματος χυλοῦ, <span class="milestone ed2page" data-n="10.121" data-unit="ed2page" id="ed2page.10.121"></span>καὶ τούτων ἔτι μᾶλλον τὸ διὰ γλεύκους
<span class="lb" data-page="10.357" data-line="9" id="l10.357.9"></span>τε καὶ τῶν τῆς κυπαρίττου σφαιρίων. ὅσα δ’ ἱκανῶς
<span class="lb" data-page="10.357" data-line="10" id="l10.357.10"></span>ὑγρὰ τῶν ἐν τοῖς στόμασιν ἑλκῶν πλησίον ὀστῶν, ἔστι δὲ
<span class="lb" data-page="10.357" data-line="11" id="l10.357.11"></span>καὶ κίνδυνος διὰ τοῦτο καὶ αὐτὸ τὸ ὀστοῦν σφακελίσαι, σφοδροτάτων
<span class="lb" data-page="10.357" data-line="12" id="l10.357.12"></span>ταῦτα δεῖται φαρμάκων διὰ τὴν τῶν ὀστῶν οὐσίαν
<span class="lb" data-page="10.357" data-line="13" id="l10.357.13"></span>ξηρὰν οὖσαν. ὥστ’ ἐγὼ λειαίνων ἀεὶ τοὺς προειρημένους κυκλίσκους
<span class="lb" data-page="10.357" data-line="14" id="l10.357.14"></span>ἐπιτίθημι τὸ φάρμακον ξηρόν.
</p>
          </article>

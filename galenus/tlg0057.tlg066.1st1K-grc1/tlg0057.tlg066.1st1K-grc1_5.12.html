<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.12">
<span class="pb page1" data-page="10.360" id="p10.360"></span>
<span class="milestone ed1page page1" data-n="4.91" data-unit="ed1page" id="ed1page.4.91"></span>
<span class="milestone ed2page page1" data-n="10.122" data-unit="ed2page" id="ed2page.10.122"></span>
            <p>
<span class="lb" data-page="10.360" data-line="13" id="l10.360.13"></span>Ὅσα μέντοι τῶν ἑλκῶν ἐν ταῖς τραχείαις
<span class="lb" data-page="10.360" data-line="14" id="l10.360.14"></span>ἀρτηρίαις γίγνεται κατὰ τὸν ἔνδον αὐτῶν χιτῶνα, καὶ μάλισθ’
<span class="lb" data-page="10.360" data-line="15" id="l10.360.15"></span>ὅσα τοῦ λάρυγγος πλησίον, ἢ καὶ κατ’ αὐτόν ἐστι, ταῦτα
<span class="lb" data-page="10.360" data-line="16" id="l10.360.16"></span>θεραπεύεται· καὶ ἡμεῖς οὐκ ὀλίγους ἰασάμεθα τῶν οὕτω καμνόντων.
<span class="lb" data-page="10.360" data-line="17" id="l10.360.17"></span>εὕρομεν δὲ μάλιστα τὴν θεραπείαν αὐτῶν ἐνθένδε
<span class="lb" data-page="10.360" data-line="18" id="l10.360.18"></span>κατὰ τὸν μέγαν τοῦτον λοιμὸν, ὃν εἴη ποτὲ παύσεσθαι, πρῶτον
<span class="pb" data-page="10.361" id="p10.361"></span>
<span class="lb" data-page="10.361" data-line="1" id="l10.361.1"></span>εἰσβάλλοντα. τότε νεανίσκος τις ἐνναταῖος ἐξήνθησεν
<span class="lb" data-page="10.361" data-line="2" id="l10.361.2"></span>ἕλκεσιν ὅλον τὸ σῶμα, καθάπερ καὶ οἱ ἄλλοι σχεδὸν ἅπαντες
<span class="lb" data-page="10.361" data-line="3" id="l10.361.3"></span>οἱ σωθέντες. ἐν τούτῳ δὲ καὶ ὑπέβηττε βραχέα. τῇ δ’ ὑστεραίᾳ
<span class="lb" data-page="10.361" data-line="4" id="l10.361.4"></span>λουσάμενος αὐτίκα μὲν ἔβηξε σφοδρότερον, ἀνηνέχθη
<span class="lb" data-page="10.361" data-line="5" id="l10.361.5"></span>δ’ αὐτῷ μετὰ τῆς βηχὸς, ἣν ὀνομάζουσιν ἐφελκίδα. καὶ ἡ
<span class="lb" data-page="10.361" data-line="6" id="l10.361.6"></span>αἴσθησις ἦν τἀνθρώπῳ σαφὴς κατὰ τὴν τραχεῖαν ἀρτηρίαν
<span class="lb" data-page="10.361" data-line="7" id="l10.361.7"></span>τὴν ἐν τῷ τραχήλῳ πλησίον τῆς σφαγῆς ἡλκωμένου τοῦ μέρους.
<span class="lb" data-page="10.361" data-line="8" id="l10.361.8"></span>καὶ μέντοι καὶ διανοίξαντες αὐτοῦ τὸ στόμα κατεσκεψάμεθα
<span class="lb" data-page="10.361" data-line="9" id="l10.361.9"></span>τὴν φάρυγγα, μή που κατ’ αὐτὴν εἴη τὸ ἕλκος.
<span class="lb" data-page="10.361" data-line="10" id="l10.361.10"></span>οὔτ’ οὖν οὕτως ἐπισκοπουμένοις ἐφαίνετο πεπονθέναι, καὶ
<span class="lb" data-page="10.361" data-line="11" id="l10.361.11"></span>πάντως ἂν ἐδόκει τῇ διόδῳ τῶν ἐσθιομένων τε καὶ πινομένων
<span class="lb" data-page="10.361" data-line="12" id="l10.361.12"></span>αἴσθησις ἔσεσθαι τῷ κάμνοντι σαφὴς, εἴπερ ἕλκος ἦν
<span class="lb" data-page="10.361" data-line="13" id="l10.361.13"></span>αὐτόθι. καὶ μέντοι καὶ δι’ ὄξους καί τινα διὰ νάπυος ἐδώκαμεν
<span class="lb" data-page="10.361" data-line="14" id="l10.361.14"></span>αὐτῷ προσενέγκασθαι βεβαιοτέρας ἕνεκα διαγνώσεως.
<span class="lb" data-page="10.361" data-line="15" id="l10.361.15"></span>οὔτ’ οὖν τούτων ἔδακνεν αὐτόν τι καὶ ἡ αἴσθησις ἦν ἐν τῷ
<span class="lb" data-page="10.361" data-line="16" id="l10.361.16"></span>τραχήλῳ σαφής· ἠρέθιζε τότε κατ’ ἐκεῖνο τὸ χωρίον ὡς ἐξορμᾷν
<span class="lb" data-page="10.361" data-line="17" id="l10.361.17"></span>εἰς βῆχας· συνεβουλεύομεν οὖν αὐτῷ ἀντέχειν καθόσον
<span class="lb" data-page="10.361" data-line="18" id="l10.361.18"></span>οἷός τ’ ἐστὶ καὶ μὴ βήττειν. ἔπραττε δὴ τοῦτο. βραχύ τε γὰρ
<span class="pb" data-page="10.362" id="p10.362"></span>
<span class="lb" data-page="10.362" data-line="1" id="l10.362.1"></span>ἦν τὸ ἐρεθίζον, ἡμεῖς τε τρόπῳ παντὶ συνεπράττομεν εἰς
<span class="lb" data-page="10.362" data-line="2" id="l10.362.2"></span>οὐλὴν ἀχθῆναι τὸ ἕλκος, ἔξωθεν μὲν ἐπιτιθέντες τι τῶν ξηραινόντων
<span class="lb" data-page="10.362" data-line="3" id="l10.362.3"></span>φαρμάκων, ὕπτιον δὲ κατακλίναντες· εἶτα διδόντες
<span class="lb" data-page="10.362" data-line="4" id="l10.362.4"></span>ὑγρὸν φάρμακον τῶν πρὸς ἕλκη τοιαῦτα ποιούντων· καὶ
<span class="lb" data-page="10.362" data-line="5" id="l10.362.5"></span>τοῦτ’ ἐν τῷ στόματι κατέχειν ἀξιοῦντες, ἐπιτρέποντα βραχύ
<span class="lb" data-page="10.362" data-line="6" id="l10.362.6"></span>τι παραῤῥεῖν εἰς τὴν τραχεῖαν ἀρτηρίαν. καὶ τοίνυν οὕτω
<span class="lb" data-page="10.362" data-line="7" id="l10.362.7"></span>πραττόντων αἰσθάνεσθαι σαφῶς ἔφασκε τῆς ἀπὸ τοῦ φαρμάκου
<span class="lb" data-page="10.362" data-line="8" id="l10.362.8"></span>στύψεως περὶ τὸ ἕλκος, εἴτε κατὰ διάδοσιν γιγνομένης,
<span class="lb" data-page="10.362" data-line="9" id="l10.362.9"></span>εἴτε καὶ αὐτοῦ τοῦ φαρμάκου περὶ τὸ ἕλκος δροσοειδῶς
<span class="lb" data-page="10.362" data-line="10" id="l10.362.10"></span>παραῤῥέοντος εἰς τὴν ἀρτηρίαν καὶ παρηθουμένου. ἦν δὲ
<span class="lb" data-page="10.362" data-line="11" id="l10.362.11"></span>οὐδ’ αὐτὸς ὁ κάμνων ἄπειρος τῆς ἰατρικῆς, ἀλλά τις τῶν
<span class="lb" data-page="10.362" data-line="12" id="l10.362.12"></span>ἐκ τριβῆς τε καὶ γυμνασίας ἐμπειρικῶς ἰατρευόντων. αἰσθάνεσθαί
<span class="lb" data-page="10.362" data-line="13" id="l10.362.13"></span>τε οὖν ἔλεγε παραῤῥέοντος εἰς τὴν ἀρτηρίαν τοῦ φαρμάκου
<span class="lb" data-page="10.362" data-line="14" id="l10.362.14"></span>καί ποτε καὶ βῆχα κινοῦντος, ἀντεῖχε μέντοι πολλὰ
<span class="lb" data-page="10.362" data-line="15" id="l10.362.15"></span>μὴ βήττων. καὶ τοίνυν αὐτὸς προθυμηθεὶς ἐν Ῥώμῃ μὲν,
<span class="lb" data-page="10.362" data-line="16" id="l10.362.16"></span>ἔνθα περ ἐλοίμωξεν, ἄλλας τρεῖς ἡμέρας ἐπέμεινε μετὰ τὴν
<span class="lb" data-page="10.362" data-line="17" id="l10.362.17"></span>ἐννάτην· μετὰ ταῦτα δ’ ἐνθεὶς ἑαυτὸν πλοίῳ κατέπλευσε
<span class="lb" data-page="10.362" data-line="18" id="l10.362.18"></span>μὲν πρῶτον ἐπὶ τὴν θάλατταν διὰ τοῦ ποταμοῦ, τετάρτῃ
<span class="pb" data-page="10.363" id="p10.363"></span>
<span class="lb" data-page="10.363" data-line="1" id="l10.363.1"></span>δ’ ὕστερον ἡμέρᾳ πλέων ἐν ταῖς Ταβίαις γίγνεται, καὶ κέχρηται
<span class="lb" data-page="10.363" data-line="2" id="l10.363.2"></span>τῷ γάλακτι θαυμαστήν τινα δύναμιν ὄντως ἔχοντι καὶ
<span class="lb" data-page="10.363" data-line="3" id="l10.363.3"></span>οὐ μάτην ἐπῃνημένῳ. καί μοι δοκεῖ καιρὸς ἥκειν εἰπεῖν τι
<span class="lb" data-page="10.363" data-line="4" id="l10.363.4"></span>περὶ γάλακτος χρήσεως οὐ τοὺ κατὰ τὰς Ταβίας μόνον,
<span class="lb" data-page="10.363" data-line="5" id="l10.363.5"></span>ἀλλὰ καὶ τοῦ ἄλλου παντός. οὐδὲ γὰρ τοὺς ἐν Ἰταλίᾳ μόνῃ
<span class="lb" data-page="10.363" data-line="6" id="l10.363.6"></span>χρὴ θεραπεύειν, ἀλλ’ ὅσον οἷόν τε τοὺς πανταχόθι. <span class="milestone ed2page" data-n="10.123" data-unit="ed2page" id="ed2page.10.123"></span>τῷ
<span class="lb" data-page="10.363" data-line="7" id="l10.363.7"></span>μὲν οὖν ἐν ταῖς Ταβίαις γάλακτι πολλὰ συνετέλεσεν εἰς ἀρετήν·
<span class="lb" data-page="10.363" data-line="8" id="l10.363.8"></span>αὐτό τε τὸ χωρίον ὑψηλὸν ὑπάρχον αὐτάρκως, ὅ τε
<span class="lb" data-page="10.363" data-line="9" id="l10.363.9"></span><span class="milestone ed1page" data-n="4.92" data-unit="ed1page" id="ed1page.4.92"></span>πέριξ ἀὴρ ξηρὸς, ἥ τε νομὴ τοῖς ζώοις χρηστή. ταύτην
<span class="lb" data-page="10.363" data-line="10" id="l10.363.10"></span>μέν γε ἀλλαχόθι τεχνήσεσθαι δυνατὸν ἐν λόφῳ μετρίως
<span class="lb" data-page="10.363" data-line="11" id="l10.363.11"></span>ὑψηλῷ, φυτεύσαντας καὶ βοτάνας καὶ θάμνους, ὁπόσοι γάλα
<span class="lb" data-page="10.363" data-line="12" id="l10.363.12"></span>χρηστόν τε ἅμα καὶ στῦφον ἐργάσονται· λεχθήσεται δ’ αὐτῶν
<span class="lb" data-page="10.363" data-line="13" id="l10.363.13"></span>ὀλίγον ὕστερον παραδείγματα. τὸν μέντοι πέριξ ἀέρα κατασκευάσαι
<span class="lb" data-page="10.363" data-line="14" id="l10.363.14"></span>μὲν ὅμοιον ἀδύνατον, ἐκλέξασθαι δὲ τῶν ὄντων τὸν
<span class="lb" data-page="10.363" data-line="15" id="l10.363.15"></span>ὁμοιότατον οὐκ ἀδύνατον. ὁμοιότατος δ’ ἂν εἴη ὁ ταῦτ’
<span class="lb" data-page="10.363" data-line="16" id="l10.363.16"></span>ἔχων, ἅπερ ἐκείνῳ πάρεστιν· ὕψος μὲν τοῦ λόφου μέτριον,
<span class="lb" data-page="10.363" data-line="17" id="l10.363.17"></span>ὁδὸς δ’ ἐπ’ αὐτὸν ἀπὸ τῆς θαλάττης εἰς τριάκοντα στάδια
<span class="lb" data-page="10.363" data-line="18" id="l10.363.18"></span>καί τι πλέον οὐ πολλῷ. τὸ δὲ χωρίον αὐτὸ τὸ ἐπὶ τῇ θαλάττῃ
<span class="pb" data-page="10.364" id="p10.364"></span>
<span class="lb" data-page="10.364" data-line="1" id="l10.364.1"></span>αἱ Ταβίαι κατὰ τὸν πυθμένα τοῦ κόλπου μάλιστά
<span class="lb" data-page="10.364" data-line="2" id="l10.364.2"></span>ἐστι τοῦ μεταξὺ Σουῤῥέντου τε καὶ Νεαπόλεως, ἐν τῇ πλευρᾷ
<span class="lb" data-page="10.364" data-line="3" id="l10.364.3"></span>μᾶλλον τῇ κατὰ Σούῤῥεντον. αὕτη δ’ ἡ πλευρὰ πᾶσα λόφος
<span class="lb" data-page="10.364" data-line="4" id="l10.364.4"></span>ἐστὶν εὐμεγέθης, μακρὸς, εἰς τὸ Τυῤῥηνὸν ἐξήκων πέλαγος.
<span class="lb" data-page="10.364" data-line="5" id="l10.364.5"></span>ἐγκέκλιται δ’ ἠρέμα πρὸς τὴν δύσιν ὁ λόφος οὗτος, οὐκ ἀκριβῶς
<span class="lb" data-page="10.364" data-line="6" id="l10.364.6"></span>δ’ ἐπὶ τὴν μεσημβρίαν ἐκτέταται. οὗτος μὲν ὁ λόφος ἄκλειστον
<span class="lb" data-page="10.364" data-line="7" id="l10.364.7"></span>τοῖς ἀνατολικοῖς ἀνέμοις φυλάττει τὸν κόλπον, εὔρῳ
<span class="lb" data-page="10.364" data-line="8" id="l10.364.8"></span>καὶ ἀπηλιώτῃ καὶ βοῤῥᾷ· συνάπτει δ’ αὐτῷ κατὰ τὸν μυχὸν
<span class="lb" data-page="10.364" data-line="9" id="l10.364.9"></span>τοῦ κόλπου λόφος ἕτερος οὐ μικρὸς, ὃν ἔν τε τοῖς συγγράμμασιν
<span class="lb" data-page="10.364" data-line="10" id="l10.364.10"></span>οἱ παλαιοὶ Ῥωμαῖοι καὶ τῶν νῦν οἱ ἀκριβέστεροι Βεσούβιον
<span class="lb" data-page="10.364" data-line="11" id="l10.364.11"></span>ὀνομάζουσι. τὸ δ’ ἔνδοξόν τε καὶ νέον ὄνομα τοῦ
<span class="lb" data-page="10.364" data-line="12" id="l10.364.12"></span>λόφου Βέσβιον ἅπασιν ἀνθρώποις γνώριμον διὰ τὸ κάτωθεν
<span class="lb" data-page="10.364" data-line="13" id="l10.364.13"></span>ἀναφερόμενον ἐκ τῆς γῆς ἐν αὐτῷ πῦρ· ὅ μοι δοκεῖ καὶ
<span class="lb" data-page="10.364" data-line="14" id="l10.364.14"></span>αὐτὸ μεγάλα συντελεῖν εἰς ξηρότητα τῷ πέριξ ἀέρι· καὶ χωρὶς
<span class="lb" data-page="10.364" data-line="15" id="l10.364.15"></span>δὲ τοῦ πυρὸς οὔτε λίμνη τις ἐγγὺς οὔθ’ ἕλκος οὔτε ποταμὸς
<span class="lb" data-page="10.364" data-line="16" id="l10.364.16"></span>ἀξιόλογος οὐδαμόθι τοῦ κόλπου. τῶν δ’ ἀρκτικῶν πνευμάτων
<span class="lb" data-page="10.364" data-line="17" id="l10.364.17"></span>ἁπάντων ἄχρι δύσεως θερινῆς ὁ Βεσουβηνὸς λόφος
<span class="lb" data-page="10.364" data-line="18" id="l10.364.18"></span>πρόβλημ’ ἐστὶ, καὶ πολλὴ τέφρα μέχρι τῆς θαλάσσης ἀπ’ ﻿
<span class="pb" data-page="10.365" id="p10.365"></span>
<span class="lb" data-page="10.365" data-line="1" id="l10.365.1"></span>αὐτοῦ καθήκει, λείψανόν τι ἐν αὐτῷ κεκαυμένης τε καὶ νῦν
<span class="lb" data-page="10.365" data-line="2" id="l10.365.2"></span>ἔτι καιομένης ὕλης. ταῦτα πάντα ξηρὸν ἐργάζεται τὸν ἀέρα.
<span class="lb" data-page="10.365" data-line="3" id="l10.365.3"></span>δύναιτ’ ἂν οὖν τις ἑτέρωθι τῆς οἰκουμένης ἐκλέξασθαι λόφον
<span class="lb" data-page="10.365" data-line="4" id="l10.365.4"></span>οὕτω ξηρὸν, οὐ πόῤῥω θαλάττης, οὔτε μέγαν ὡς ἐγκεῖσθαι
<span class="lb" data-page="10.365" data-line="5" id="l10.365.5"></span>ταῖς τῶν ἀνέμων εἰσβολαῖς, οὔτε πάνυ ταπεινὸν ὡς τὰς ἐκ
<span class="lb" data-page="10.365" data-line="6" id="l10.365.6"></span>τῶν ὑποκειμένων πεδίων ἀναθυμιάσεις ἑτοίμως δέχεσθαι. πεφυλάχθω
<span class="lb" data-page="10.365" data-line="7" id="l10.365.7"></span>δ’ αὐτὸν ἐστράφθαι πρὸς ἄρκτον· οὕτω γὰρ ἂν
<span class="lb" data-page="10.365" data-line="8" id="l10.365.8"></span>ἀπεστραμμένος εἴη τὸν ἥλιον. εἰ δὲ κᾀν τοῖς εὐκράτοις τῆς
<span class="lb" data-page="10.365" data-line="9" id="l10.365.9"></span>ὅλης οἰκουμένης ὁ λόφος ὑπάρχοι, καθάπερ ὁ κατὰ τὰς Ταβίας
<span class="lb" data-page="10.365" data-line="10" id="l10.365.10"></span>ἐστὶν, ἄμεινον μακρῷ. ἐν τοιούτῳ λόφῳ πόαι μὲν ἔστωσαν
<span class="lb" data-page="10.365" data-line="11" id="l10.365.11"></span>ἄγρωστις καὶ λωτὸς καὶ πολύγονον καὶ μελισσόφυλλον,
<span class="lb" data-page="10.365" data-line="12" id="l10.365.12"></span>θάμνοι δὲ σχῖνος καὶ κόμαρος καὶ βάτος καὶ κισσὸς καὶ κύτισος,
<span class="lb" data-page="10.365" data-line="13" id="l10.365.13"></span>ὅσοι τ’ ἄλλοι τούτοις ἐοίκασιν. οὕτω μέν σοι τὰ τοῦ
<span class="lb" data-page="10.365" data-line="14" id="l10.365.14"></span>λόφου παρεσκευάσθω. τὰ δὲ ζῶα βόες μέν εἰσιν ἐν τῷ κατὰ
<span class="lb" data-page="10.365" data-line="15" id="l10.365.15"></span>Ταβίας, καὶ ἔστι τούτου τοῦ ζώου παχὺ τὸ γάλα, καθάπερ
<span class="lb" data-page="10.365" data-line="16" id="l10.365.16"></span>τὸ τῶν ὄνων λεπτόν. ἐγὼ δ’ ἂν καὶ βοῦς καὶ ὄνους καὶ αἶγας
<span class="lb" data-page="10.365" data-line="17" id="l10.365.17"></span>ἀφείην ἐπὶ τὰς νομὰς, ὥστ’ ἔχειν χρῆσθαι γάλακτι παντὶ,
<span class="lb" data-page="10.365" data-line="18" id="l10.365.18"></span>παχεῖ μὲν ἐκ τῶν βοῶν, λεπτῷ δ’ ἐκ τῶν ὄνων, μέσῳ δ’
<span class="pb" data-page="10.366" id="p10.366"></span>
<span class="lb" data-page="10.366" data-line="1" id="l10.366.1"></span>ἀμφοῖν ἐκ τῶν αἰγῶν. οἱ παλαιοὶ δὲ καὶ γυναῖκα θηλάζουσαν
<span class="lb" data-page="10.366" data-line="2" id="l10.366.2"></span>ἐφίστων τοῖς τῇ φθόῃ κάμνουσι· κᾀγὼ δὲ ἀποδέχομαι τὴν
<span class="lb" data-page="10.366" data-line="3" id="l10.366.3"></span>γνώμην αὐτῶν, ὅτι τε τὸ οἰκεῖον ᾑροῦντο καὶ ὅτι πρὶν ψυγῆναι
<span class="lb" data-page="10.366" data-line="4" id="l10.366.4"></span>τῷ πέριξ ἀέρι. καί σοι τοῦτ’ ἔστω μέγιστον παράγγελμα
<span class="lb" data-page="10.366" data-line="5" id="l10.366.5"></span>γάλακτος χρήσεως ἐπὶ πάντων οἷς γάλακτος χρεία, αὐτίκα
<span class="lb" data-page="10.366" data-line="6" id="l10.366.6"></span>πίνειν ἀμελχθὲν, τῷ ζώῳ παρεστῶτα· προσεπεμβάλλειν δὲ
<span class="lb" data-page="10.366" data-line="7" id="l10.366.7"></span>καὶ μέλιτος, ὅτῳ τυροῦσθαι πέφυκεν ἐν τῇ γαστρί· εἰ δ’
<span class="lb" data-page="10.366" data-line="8" id="l10.366.8"></span>ὑπελθεῖν αὐτό ποτε θᾶττον βουληθείης, καὶ ἁλῶν. ἐκεῖνος
<span class="lb" data-page="10.366" data-line="9" id="l10.366.9"></span>μέν γε οὖν ὁ νεανίας ἐκ τῆς λοιμώδους νόσου κατὰ τὴν ἀρτηρίαν
<span class="lb" data-page="10.366" data-line="10" id="l10.366.10"></span>ἕλκος ἔχων ὑγιὴς ἐγένετο καὶ ἄλλοι μετ’ αὐτὸν ὁμοίως.
<span class="lb" data-page="10.366" data-line="11" id="l10.366.11"></span>ἑτέρῳ δὲ μειρακίῳ περὶ ἔτος ὀκτωκαιδέκατον ἐκ κατάῤῥου
<span class="lb" data-page="10.366" data-line="12" id="l10.366.12"></span>πλείοσιν ἡμέραις γενομένου <span class="milestone ed2page" data-n="10.124" data-unit="ed2page" id="ed2page.10.124"></span>τὰ μὲν πρῶτα μετὰ βηχὸς
<span class="lb" data-page="10.366" data-line="13" id="l10.366.13"></span>αἷμα θερμὸν εὐανθὲς οὐ πολὺ, μετὰ δὲ ταῦτα ἀνεπτύσθη
<span class="lb" data-page="10.366" data-line="14" id="l10.366.14"></span>τι καὶ τοῦ χιτῶνος αὐτοῦ μέρος, ὃς ὑπαλείφων ἔνδοθεν
<span class="lb" data-page="10.366" data-line="15" id="l10.366.15"></span>τὴν ἀρτηρίαν εἰς τὴν φάρυγγά τε καὶ τὸ στόμα διὰ τοῦ
<span class="lb" data-page="10.366" data-line="16" id="l10.366.16"></span>λάρυγγος ἀνεφέρετο. ἐδόκει δέ μοι τῷ τε πάχει τεκμαιρομένῳ
<span class="lb" data-page="10.366" data-line="17" id="l10.366.17"></span>καὶ τῇ τοῦ κάμνοντος αἰσθήσει τοῦ λάρυγγος ὑπάρχειν
<span class="lb" data-page="10.366" data-line="18" id="l10.366.18"></span>τὸ ἔνδοθεν σῶμα· καὶ μέντοι καὶ ἐβλάβη τοὐντεῦθεν
<span class="pb" data-page="10.367" id="p10.367"></span>
<span class="lb" data-page="10.367" data-line="1" id="l10.367.1"></span>εἰς τὴν φωνὴν ὁ ἄνθρωπος· ἀλλὰ καὶ οὕτως ἐν χρόνῳ μὲν
<span class="lb" data-page="10.367" data-line="2" id="l10.367.2"></span>πλείονι διεσώθη καὶ αὐτός. οἱ δ’ ἐκ τοῦ λοιμοῦ ῥᾳδίως
<span class="lb" data-page="10.367" data-line="3" id="l10.367.3"></span>ὑγιάζεσθαί μοι δοκοῦσι τῷ προεξηράνθαι τε καὶ προκεκαθάρθαι
<span class="lb" data-page="10.367" data-line="4" id="l10.367.4"></span>σύμπαν τὸ σῶμα· καὶ γὰρ ἔμετός τισιν αὐτῶν ἐγένετο
<span class="lb" data-page="10.367" data-line="5" id="l10.367.5"></span>καὶ ἡ γαστὴρ ἅπασιν ἐταράχθη. καὶ οὕτως ἤδη κεκενωμένοις
<span class="lb" data-page="10.367" data-line="6" id="l10.367.6"></span>τοῖς σώζεσθαι μέλλουσιν ἐξανθήματα μέλανα διὰ
<span class="lb" data-page="10.367" data-line="7" id="l10.367.7"></span>παντὸς τοῦ σώματος ἀθρόως ἐπεφαίνετο· τοῖς πλείστοις μὲν
<span class="lb" data-page="10.367" data-line="8" id="l10.367.8"></span>ἑλκώδη, πᾶσι δὲ ξηρά. καὶ ἦν εὔδηλον ἰδόντι τοῦ σεσηπότος
<span class="lb" data-page="10.367" data-line="9" id="l10.367.9"></span>ἐν τοῖς πυρετοῖς αἵματος εἶναι τοῦτο λείψανον, οἷον τέφραν
<span class="lb" data-page="10.367" data-line="10" id="l10.367.10"></span>τινὰ τῆς φύσεως ὠθούσης ἐπὶ τὸ δέρμα, καθάπερ ἄλλα
<span class="lb" data-page="10.367" data-line="11" id="l10.367.11"></span>πολλὰ τῶν περιττῶν. οὐ μὴν ἐδέησέ γε πρὸς τὰ τοιαῦτα
<span class="lb" data-page="10.367" data-line="12" id="l10.367.12"></span>τῶν ἐξανθημάτων φαρμάκου· καθίστατο γὰρ αὐτόματα τρόπῳ
<span class="lb" data-page="10.367" data-line="13" id="l10.367.13"></span>τῷδε· τινῶν μὲν, οἷς γε καὶ ἡλκώθη, τὸ ἐπιπολῆς ἀπέπιπτεν,
<span class="lb" data-page="10.367" data-line="14" id="l10.367.14"></span>ὅπερ ὀνομάζουσιν ἐφελκίδα· κᾀντεῦθεν ἤδη τὸ λοιπὸν
<span class="lb" data-page="10.367" data-line="15" id="l10.367.15"></span>ἐγγὺς ἦν ὑγείας· καὶ μετὰ μίαν ἢ δύο ἡμέρας ἐπουλοῦτο.
<span class="lb" data-page="10.367" data-line="16" id="l10.367.16"></span>τινῶν δὲ, οἶς οὐχ ἡλκώθη, τὸ μὲν ἐξάνθημα τραχύ τε καὶ
<span class="lb" data-page="10.367" data-line="17" id="l10.367.17"></span>ψωρῶδες ἦν, ἀνέπιπτε καὶ οἷόν τι λέμμα, κᾀκ τούτου πάντες
<span class="pb" data-page="10.368" id="p10.368"></span>
<span class="lb" data-page="10.368" data-line="1" id="l10.368.1"></span>ὑγιεῖς ἐγίγνοντο. θαυμαστόν οὖν οὐδὲν εἰ καὶ κατὰ τὸν
<span class="lb" data-page="10.368" data-line="2" id="l10.368.2"></span>πνεύμονα τοιούτων ἐξανθημάτων γεγενημένων ἐσώζοντο
<span class="lb" data-page="10.368" data-line="3" id="l10.368.3"></span>διὰ τὴν ξηρότητα τῶν ἑλκῶν. ὃν γὰρ ἂν ἐπὶ τῶν ἄλλων
<span class="lb" data-page="10.368" data-line="4" id="l10.368.4"></span>ἑλκῶν ἁπάντων ὁ πρόσθεν λόγος ἐδείκνυε σκοπὸν εἶναι τῆς
<span class="lb" data-page="10.368" data-line="5" id="l10.368.5"></span>θεραπείας, τοῦθ’ ὑπῆρχεν ἤδη τοῖς ἐκ τοῦ λοιμοῦ γεγενημένοις.
<span class="lb" data-page="10.368" data-line="6" id="l10.368.6"></span>ἅπαντα γὰρ ἦν ξηρὰ καὶ τραχέα, τὰ μὲν πλεῖστα ψώρᾳ,
<span class="lb" data-page="10.368" data-line="7" id="l10.368.7"></span>τινὰ δ’ αὐτῶν καὶ λέπρᾳ παραπλήσια. μαρτυρούσης οὖν
<span class="lb" data-page="10.368" data-line="8" id="l10.368.8"></span>τῷ λόγῳ τῆς πείρας καὶ τοῖς ἕλκεσιν ἕνα τοῦτον ἔχουσι
<span class="lb" data-page="10.368" data-line="9" id="l10.368.9"></span>σκοπὸν τῆς ἰάσεως τὸ ξηρανθῆναι, δύναιτ’ ἄν τις σώζειν
<span class="lb" data-page="10.368" data-line="10" id="l10.368.10"></span>παμπόλλους τῶν αἷμα πτυσάντων ἐκ πνεύμονος, ὥσπερ καὶ
<span class="lb" data-page="10.368" data-line="11" id="l10.368.11"></span>ἡμεῖς ἐσώσαμεν.
</p>
          </article>

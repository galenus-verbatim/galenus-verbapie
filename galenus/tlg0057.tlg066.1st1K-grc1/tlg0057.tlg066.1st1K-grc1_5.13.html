<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.13">
<span class="pb page1" data-page="10.368" id="p10.368"></span>
<span class="milestone ed1page page1" data-n="4.92" data-unit="ed1page" id="ed1page.4.92"></span>
<span class="milestone ed2page page1" data-n="10.124" data-unit="ed2page" id="ed2page.10.124"></span>
            <p>
<span class="lb" data-page="10.368" data-line="12" id="l10.368.12"></span>Ὅπως μὲν οὖν χρὴ θεραπεύειν οἷς ἀγγεῖον
<span class="lb" data-page="10.368" data-line="13" id="l10.368.13"></span>ἀξιόλογον ἐῤῥάγη κατενεχθεῖσιν, ἢ μέγα βοήσασιν, ἢ βάρος
<span class="lb" data-page="10.368" data-line="14" id="l10.368.14"></span>ἀραμένοις ὑπὲρ τὴν δύναμιν, ἤ τινος ἐμπεσόντος τῷ θώρακι
<span class="lb" data-page="10.368" data-line="15" id="l10.368.15"></span>σκληροῦ καὶ μεγάλου ἔξωθεν σώματος, εἴρηται πρόσθεν.
<span class="lb" data-page="10.368" data-line="16" id="l10.368.16"></span>ὡς δ’ ἄν τις κάλλιστα καὶ τοὺς ἐπὶ κατάῤῥου πτύσαντας
<span class="lb" data-page="10.368" data-line="17" id="l10.368.17"></span>αἷμα μεταχειρίζοιτο, νῦν εἰρήσεται, σαφηνείας ἕνεκα
<span class="pb" data-page="10.369" id="p10.369"></span>
<span class="lb" data-page="10.369" data-line="1" id="l10.369.1"></span>προχειρισαμένων ἡμῶν ἣν ἐποιησάμεθα θεραπείαν ἐν Ῥώμῃ
<span class="lb" data-page="10.369" data-line="2" id="l10.369.2"></span>γυναικὸς τῶν ἐν τέλει. αὐτὴ γὰρ ἀκηκουῖα λόγων τοιούτων
<span class="lb" data-page="10.369" data-line="3" id="l10.369.3"></span>οἵους νῦν διεληλύθαμεν ὑπὲρ τῶν ἐκ πνεύμονος αἷμα πτυσάντων,
<span class="lb" data-page="10.369" data-line="4" id="l10.369.4"></span>εἴτ’ ἐκ κατάῤῥου τινὸς ἢ βηχὸς ἰσχυρᾶς ὀλίγον τι
<span class="lb" data-page="10.369" data-line="5" id="l10.369.5"></span>πτύσασα διὰ νυκτὸς ἔπεμψεν αὐτίκα πρός με παρέχειν ἑαυτὴν
<span class="lb" data-page="10.369" data-line="6" id="l10.369.6"></span>φάσκουσα πᾶν ὅ τι ἂν ἐθέλοιμι πράττειν. ἠκηκόει δὲ
<span class="lb" data-page="10.369" data-line="7" id="l10.369.7"></span>κατὰ τοὺς ἔμπροσθεν χρόνους ὡς εἰ μή τις αὐτίκα βοηθήσειε
<span class="lb" data-page="10.369" data-line="8" id="l10.369.8"></span>δραστικῶς πρὶν ἢ φλεγμῆναι τὸ ἕλκος, οὐδὲν ἀνύσει,
<span class="lb" data-page="10.369" data-line="9" id="l10.369.9"></span>καὶ ὡς τοῦτ’ ἂν εἴη μάλιστα τὸ αἴτιον τοῦ διαφθείρεσθαι
<span class="lb" data-page="10.369" data-line="10" id="l10.369.10"></span>τοὺς ἀναβήξαντας τὸ αἷμα. φλέβα μὲν οὖν τεμεῖν αὐτῆς οὐκ
<span class="lb" data-page="10.369" data-line="11" id="l10.369.11"></span>ἠξίωσα, <span class="milestone ed2page" data-n="10.125" data-unit="ed2page" id="ed2page.10.125"></span>τεττάρων ἡμερῶν ἤδη διὰ τὸν κατάῤῥουν ὀλίγου
<span class="lb" data-page="10.369" data-line="12" id="l10.369.12"></span>δεῖν ἀσίτου γεγενημένης. κλύσματι δὲ δριμεῖ κελεύσας
<span class="lb" data-page="10.369" data-line="13" id="l10.369.13"></span>χρήσασθαι καὶ τρίψασθαί τε καὶ σκέλη καὶ τὰς χεῖρας ἐπὶ
<span class="lb" data-page="10.369" data-line="14" id="l10.369.14"></span>πλεῖστον ἅμα φαρμάκῳ θερμαίνοντι καὶ διαδήσας, εἶτα ξυρήσας
<span class="lb" data-page="10.369" data-line="15" id="l10.369.15"></span>τὴν κεφαλὴν ἐπέθηκα τὸ διὰ τῆς κόπρου τῶν ἀγρίων
<span class="lb" data-page="10.369" data-line="16" id="l10.369.16"></span>περιστερῶν φάρμακον. ὡρῶν δὲ μεταξὺ τριῶν γενομένων
<span class="lb" data-page="10.369" data-line="17" id="l10.369.17"></span><span class="milestone ed1page" data-n="4.93" data-unit="ed1page" id="ed1page.4.93"></span>ἐπὶ τὸ βαλανεῖον ἤγαγον καὶ λούσας ἄνευ τοῦ ψαῦσαι
<span class="lb" data-page="10.369" data-line="18" id="l10.369.18"></span>λίπους τῆς κεφαλῆς, εἶτα σκεπάσας αὐτὴν συμμέτρῳ πίλῳ ﻿
<span class="pb" data-page="10.370" id="p10.370"></span>
<span class="lb" data-page="10.370" data-line="1" id="l10.370.1"></span>πρὸς τὴν ἐνεστηκυῖαν ὥραν ἔθρεψα ῥοφήματι μόνῳ τῶν
<span class="lb" data-page="10.370" data-line="2" id="l10.370.2"></span>αὐστηρῶν ὀπωρῶν ἐπιδιδούς. εἶθ’ ὑπνοῦν μελλούσῃ τὸ διὰ
<span class="lb" data-page="10.370" data-line="3" id="l10.370.3"></span>τῶν ἐχιδνῶν ἔδωκα φάρμακον ὡς πρὸ τεττάρων μηνῶν
<span class="lb" data-page="10.370" data-line="4" id="l10.370.4"></span>ἐσκευασμένον· ἔτι γὰρ ἔχει τὸν τοῦ μήκωνος ὀπὸν ἰσχυρὸν τὸ
<span class="lb" data-page="10.370" data-line="5" id="l10.370.5"></span>τοιοῦτον, ἐν δὲ τοῖς κεχρονικόσιν ἐξίτηλος γίνεται, διὰ τοῦτο
<span class="lb" data-page="10.370" data-line="6" id="l10.370.6"></span>οὖν ὑπνῶδές τέ ἐστι καὶ ξηραίνει τὰ ῥεύματα σὺν τῷ καὶ
<span class="lb" data-page="10.370" data-line="7" id="l10.370.7"></span>παχύνειν ἀτρέμα. παυσαμένου δὲ τελέως τοῦ κατάῤῥου δῆλος
<span class="lb" data-page="10.370" data-line="8" id="l10.370.8"></span>μὲν ὁ πνεύμων ἦν ἔκ τε τοῦ τῆς ἀναπνοῆς εἴδους καὶ
<span class="lb" data-page="10.370" data-line="9" id="l10.370.9"></span>τοῦ ψόφου τῆς γενομένης ἅπαξ που βηχὸς ἐκκαθάρσεως· δεόμενος.
<span class="lb" data-page="10.370" data-line="10" id="l10.370.10"></span>οὐ μὴν συνέπραξά γε εἰς τοῦτο κατὰ τὴν δευτέραν
<span class="lb" data-page="10.370" data-line="11" id="l10.370.11"></span>ἡμέραν, ἀλλ’ ἐφ’ ἡσυχίας τε καὶ σιγῆς ἁπάσης τὴν γυναῖκα
<span class="lb" data-page="10.370" data-line="12" id="l10.370.12"></span>φυλάξας καὶ τρίψας τὰ κῶλα καὶ διαδήσας ἐκέλευσα καὶ
<span class="lb" data-page="10.370" data-line="13" id="l10.370.13"></span>τἄλλα πάντα μέρη τρίψασθαι πλὴν τῆς κεφαλῆς, ἔτι γὰρ ἦν
<span class="lb" data-page="10.370" data-line="14" id="l10.370.14"></span>ἀπὸ τοῦ φαρμάκου θερμή. αὖθις δὲ εἰς τὴν ἑσπέραν ἔδωκα
<span class="lb" data-page="10.370" data-line="15" id="l10.370.15"></span>τοῦ διὰ τῶν ἐχιδνῶν φαρμάκου μέγεθος, ὅσον γε ὁ παρ’ ἡμῖν
<span class="lb" data-page="10.370" data-line="16" id="l10.370.16"></span>κύαμος. ἦν δὲ πολὺ τούτου μεῖζον ὃ κατὰ τὴν προτέραν
<span class="lb" data-page="10.370" data-line="17" id="l10.370.17"></span>εἰλήφει. ὡς δὲ καὶ ταύτῃ τῇ νυκτὶ καλῶς ἐκοιμήθη, τῇ τρίτῃ
<span class="lb" data-page="10.370" data-line="18" id="l10.370.18"></span>τῶν ἡμερῶν ἕωθεν δοὺς μέλιτος ἑψημένου συχνὸν, ἐφ’ ἡσυχίας
<span class="pb" data-page="10.371" id="p10.371"></span>
<span class="lb" data-page="10.371" data-line="1" id="l10.371.1"></span>ἐφύλαξα. προηκούσης δὲ τῆς ἡμέρας ἅπαν ὁμοίως τρίψας
<span class="lb" data-page="10.371" data-line="2" id="l10.371.2"></span>τὸ σῶμα τροφὴν ἐκέλευσα λαβεῖν πτισάνης χυλὸν σὺν
<span class="lb" data-page="10.371" data-line="3" id="l10.371.3"></span>ἄρτῳ βραχεῖ. κᾄπειτα τῇ τετάρτῃ τῶν ἡμερῶν ἕωθεν μὲν
<span class="lb" data-page="10.371" data-line="4" id="l10.371.4"></span>τοῦ διὰ τῶν. ἐχιδνῶν φαρμάκου ἀκμαίου κατὰ τὴν ἡλικίαν
<span class="lb" data-page="10.371" data-line="5" id="l10.371.5"></span>ἅμα σὺν χρηστῷ μέλιτι προσέδωκα. τῇ κεφαλῇ δὲ τοῦ αὐτοῦ
<span class="lb" data-page="10.371" data-line="6" id="l10.371.6"></span>φαρμάκου πάλιν ἐπιθεὶς, ὃ θερμαίνει τε καὶ ξηραίνει σφοδρῶς,
<span class="lb" data-page="10.371" data-line="7" id="l10.371.7"></span>εἶτα λούσας καὶ θρέψας μετρίως, ἐκκαθαίρειν ἤδη
<span class="lb" data-page="10.371" data-line="8" id="l10.371.8"></span>σφοδρότερον ἐπεχείρησα τὸν πνεύμονα τῇ πέμπτῃ τῶν ἡμερῶν.
<span class="lb" data-page="10.371" data-line="9" id="l10.371.9"></span>εἶτ’ αὖθις καὶ αὖθις ἐχρησάμην ἐκ διαλειμμάτων κατὰ
<span class="lb" data-page="10.371" data-line="10" id="l10.371.10"></span>μὲν τῆς κεφαλῆς τῇ συνήθει κηρωτῇ, τῇ διὰ τῆς θαψίας. τὴν
<span class="lb" data-page="10.371" data-line="11" id="l10.371.11"></span>δ’ ὅλην τοῦ σώματος ἐπιμέλειαν ἀναθρεπτικὴν ἐποιησάμην
<span class="lb" data-page="10.371" data-line="12" id="l10.371.12"></span>ἐν αἰωρήσεσι καὶ τρίψεσι καὶ περιπάτοις καὶ ἀλουσίαις καὶ
<span class="lb" data-page="10.371" data-line="13" id="l10.371.13"></span>διαίτῃ μετρίᾳ τε ἅμα καὶ εὐχύμῳ. αὕτη καλῶς ἔσχεν ἡ γυνὴ
<span class="lb" data-page="10.371" data-line="14" id="l10.371.14"></span>μηδὲ δεηθεῖσα τοῦ γάλακτος. ἄλλον δέ τινα νεανίσκον οὐκ
<span class="lb" data-page="10.371" data-line="15" id="l10.371.15"></span>ἐκ κατάῤῥου τῆς βηχὸς ὁρμηθείσης, ἀλλ’ ἐπὶ ψύξει τῶν ἀναπνευστικῶν,
<span class="lb" data-page="10.371" data-line="16" id="l10.371.16"></span>αἷμα καὶ αὐτὸν πτύσαντα πλῆθος ὅσον ἥμισυ
<span class="lb" data-page="10.371" data-line="17" id="l10.371.17"></span>κοτύλης, παραχρῆμα μὲν ἐφλεβοτόμησα καὶ δὶς τῆς αὐτῆς
<span class="pb" data-page="10.372" id="p10.372"></span>
<span class="lb" data-page="10.372" data-line="1" id="l10.372.1"></span>ἡμέρας ἐπαφεῖλον· εἶτα δὶς κατὰ τὴν ὑστεραίαν· τρίψει δὲ
<span class="lb" data-page="10.372" data-line="2" id="l10.372.2"></span>τῶν κώλων καὶ δεσμῷ ἐν τῇ πρώτῃ χρησάμενος, εἰς ἑσπέραν
<span class="lb" data-page="10.372" data-line="3" id="l10.372.3"></span>ἔδωκα τὸ διὰ τῶν σπερμάτων ἡμέτερον φάρμακον. ἐν δὲ τῇ
<span class="lb" data-page="10.372" data-line="4" id="l10.372.4"></span>δευτέρᾳ μετὰ τὴν ἐπαφαίρεσιν ἐπέθηκα παντὶ τῷ θώρακι
<span class="lb" data-page="10.372" data-line="5" id="l10.372.5"></span>τὴν διὰ τῆς θαψίας κηρωτὴν, εἶτ’ ἄρας αὐτὴν εἰς ἑσπέραν,
<span class="lb" data-page="10.372" data-line="6" id="l10.372.6"></span>ὅπως μὴ θερμήνειε περαιτέρω τοῦ δέοντος, ἐν τῇ τρίτῃ πάλιν
<span class="lb" data-page="10.372" data-line="7" id="l10.372.7"></span>ἐπιθεὶς ὥραις που τρισὶν ἔλουσα τὸν ἄνθρωπον, ἔθρεψά τε
<span class="lb" data-page="10.372" data-line="8" id="l10.372.8"></span>ταῖς τρισὶν ἡμέραις παραπλησίως, ῥοφήματα μὲν ἐν ταῖς
<span class="lb" data-page="10.372" data-line="9" id="l10.372.9"></span>πρώταις δύο, τῇ τρίτῃ δὲ χυλὸν μὲν πτισάνης προδοὺς,
<span class="lb" data-page="10.372" data-line="10" id="l10.372.10"></span>ἰχθὺν δέ τινα τῶν εὐπέπτων δοὺς ἁπλῶς ἠρτυμένον. ἔδωκα
<span class="lb" data-page="10.372" data-line="11" id="l10.372.11"></span>δὲ καὶ τὸ διὰ τῶν σπερμάτων φάρμακον, ἐν δὲ τῇ δευτέρᾳ
<span class="lb" data-page="10.372" data-line="12" id="l10.372.12"></span>καὶ τῇ τρίτῃ τῶν ἡμερῶν ὁμοίως εἰς ἑσπέραν· ὑπνοποιόν
<span class="lb" data-page="10.372" data-line="13" id="l10.372.13"></span>τε γάρ ἐστι καὶ ἀνώδυνον καὶ ξηραντικόν. <span class="milestone ed2page" data-n="10.126" data-unit="ed2page" id="ed2page.10.126"></span>ἤδη δὲ καὶ
<span class="lb" data-page="10.372" data-line="14" id="l10.372.14"></span>τῶν ἀναπνευστικῶν ἐν εὐκρασίᾳ τῇ κατὰ φύσιν ὄντων καὶ
<span class="lb" data-page="10.372" data-line="15" id="l10.372.15"></span>τοῦ παντὸς σώματος κεκενωμένου καὶ μηδὲ μιᾶς ὑποψίας
<span class="lb" data-page="10.372" data-line="16" id="l10.372.16"></span>φλεγμονῆς ὑπολειπομένης κατὰ τὸ ἐῤῥωγὸς ἀγγεῖον, ἀνακαθαίρειν
<span class="lb" data-page="10.372" data-line="17" id="l10.372.17"></span>ἠρξάμην. εἶτα πίνοντα τὸ διὰ τῶν ἐχιδνῶν φάρμακον
<span class="lb" data-page="10.372" data-line="18" id="l10.372.18"></span>ἀκμαῖον κατὰ τὴν ἡλικίαν ἐπὶ τὰς Ταβίας ἐξέπεμψα.
<span class="pb" data-page="10.373" id="p10.373"></span>
<span class="lb" data-page="10.373" data-line="1" id="l10.373.1"></span>πάντας οὕτως ἐγὼ τοὺς κατὰ τὴν πρώτην ἡμέραν ἑαυτοὺς.
<span class="lb" data-page="10.373" data-line="2" id="l10.373.2"></span>ἡμῖν ἐγχειρίσαντας ἰασάμην.
</p>
          </article>

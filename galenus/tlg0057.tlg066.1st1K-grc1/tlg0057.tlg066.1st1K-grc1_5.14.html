<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.14">
<span class="pb page1" data-page="10.373" id="p10.373"></span>
<span class="milestone ed1page page1" data-n="4.93" data-unit="ed1page" id="ed1page.4.93"></span>
<span class="milestone ed2page page1" data-n="10.126" data-unit="ed2page" id="ed2page.10.126"></span>
            <p>
<span class="lb" data-page="10.373" data-line="3" id="l10.373.3"></span>Οὐ μὴν τούς γε μετὰ δύο ἢ τρεῖς ἅπαντας,
<span class="lb" data-page="10.373" data-line="4" id="l10.373.4"></span>ἀλλ’ ἔνιοί τινες αὐτῶν ἀνίατον ἔσχον τὸ ἕλκος. ὅσοι δ’ ἔφθασαν
<span class="lb" data-page="10.373" data-line="5" id="l10.373.5"></span>οὕτω φλεγμήναντες ὡς πυρέξαι, τούτων οὐδεὶς ἐθεραπεύθη
<span class="lb" data-page="10.373" data-line="6" id="l10.373.6"></span>τελέως. ἀλλ’ ὅσοι μετὰ ταῦτα διὰ πάντων ὀρθῶς
<span class="lb" data-page="10.373" data-line="7" id="l10.373.7"></span>τῶν βοηθημάτων διεξῆλθον, ὡς ξηρανθῆναι τὸ ἕλκος, ἐκέρδησαν
<span class="lb" data-page="10.373" data-line="8" id="l10.373.8"></span>οὗτοι τοσοῦτον ὡς μήτ’ ἐπινέμεσθαι μήτε μεῖζον γίγνεσθαι,
<span class="lb" data-page="10.373" data-line="9" id="l10.373.9"></span>ξηρανθὲν δὲ καὶ τυλωθὲν ἐπιτρέψαι χρόνῳ πλέονι
<span class="lb" data-page="10.373" data-line="10" id="l10.373.10"></span>ζῆσαι τὸν ἄνθρωπον. μόνοι δὲ ἀνιάτως διακεῖσθαί μοι δοκοῦσι
<span class="lb" data-page="10.373" data-line="11" id="l10.373.11"></span>τῶν ἕλκος ἐν πνεύμονι ἐχόντων οἱ διὰ κακοχυμίαν,
<span class="lb" data-page="10.373" data-line="12" id="l10.373.12"></span>τινὰ ἀναβρωθέντες, ὧν ἔνιοι καὶ τοῦ σιάλου φασὶν ὥσπερ
<span class="lb" data-page="10.373" data-line="13" id="l10.373.13"></span>ἅλμης αἰσθάνεσθαι. χρόνου μὲν γὰρ οἶμαι πάντως δεῖν μακροῦ
<span class="lb" data-page="10.373" data-line="14" id="l10.373.14"></span>πρὸς τὴν τῆς κακοχυμίας ἐπανόρθωσιν. ἀνάγκη δ’ ἐν
<span class="lb" data-page="10.373" data-line="15" id="l10.373.15"></span>τῷ χρόνῳ δυοῖν θάτερον, ἢ ξηραινόμενον τὸ ἕλκος τυλωθῆναι
<span class="lb" data-page="10.373" data-line="16" id="l10.373.16"></span>καὶ διὰ τοῦτο ἀνίατον γενέσθαι παντάπασιν, ἢ μὴ ξηραινόμενον
<span class="lb" data-page="10.373" data-line="17" id="l10.373.17"></span>αὐτό τε πρῶτον ἀποδειχθῆναι σηπεδονῶδες ἐπινέμεσθαί
<span class="lb" data-page="10.373" data-line="18" id="l10.373.18"></span>τε τὰ πέριξ καὶ οὕτως ἐν χρόνῳ διασῆψαι τὸν πνεύμονα.
<span class="pb" data-page="10.374" id="p10.374"></span>
<span class="lb" data-page="10.374" data-line="1" id="l10.374.1"></span>πολλοὶ δὲ τῶν ἐσχηκότων τοιαύτην κακοχυμίαν ἤδη
<span class="lb" data-page="10.374" data-line="2" id="l10.374.2"></span>βήττοντες ἐξ αὐτῆς, οὐ μέν τοί γ’ ἐπτυκότες οὐδέπω τὸ αἷμα,
<span class="lb" data-page="10.374" data-line="3" id="l10.374.3"></span>τῆς περ’ ἡμῶν τυχόντες προνοίας εἰς τέλος ὑγιάσθησαν. χρὴ
<span class="lb" data-page="10.374" data-line="4" id="l10.374.4"></span>δὲ ἐν ἀρχῇ μὲν οὐδενὸς οὕτως ὡς τοῦ μήτε βήττειν αὐτοὺς
<span class="lb" data-page="10.374" data-line="5" id="l10.374.5"></span>φροντίσαι μήτ’ ἐκ τῆς κεφαλῆς καταῤῥεῖν τι εἰς τὸν πνεύμονα.
<span class="lb" data-page="10.374" data-line="6" id="l10.374.6"></span>καὶ γίνεται τοῦτο τρισὶ βοηθήμασι, καθάρσει μὲν
<span class="lb" data-page="10.374" data-line="7" id="l10.374.7"></span>πρώτῳ, δευτέρῳ δὲ τῷ διὰ τῶν σπερμάτων φαρμάκῳ, τρίτῳ
<span class="lb" data-page="10.374" data-line="8" id="l10.374.8"></span>δὲ τῇ προνοίᾳ τῆς κεφαλῆς. δεῖ δὲ τὸ μὲν καθαῖρον εἶναι
<span class="lb" data-page="10.374" data-line="9" id="l10.374.9"></span>μικτὸν ἐκ διαφερουσῶν δυνάμεων, οἷά πέρ ἐστι τὰ ἡμέτερα
<span class="lb" data-page="10.374" data-line="10" id="l10.374.10"></span>καταπότια δι’ ἀλόης καὶ σκαμμωνίας καὶ κολοκυνθίδος καὶ
<span class="lb" data-page="10.374" data-line="11" id="l10.374.11"></span>ἀγαρικοῦ καὶ βδελλίου καὶ κόμμεως Ἀραβικοῦ συγκείμενα,
<span class="lb" data-page="10.374" data-line="12" id="l10.374.12"></span>πρὸς τὸ πλέονας ἰδέας ἐκκαθαίρειν τῶν περιττωμάτων. ἱκανὸν
<span class="lb" data-page="10.374" data-line="13" id="l10.374.13"></span>δὲ ὠφελῆσαι καὶ τὸ χωρὶς κόμμεως· ὕστερον δ’ ἂν, εἰ
<span class="lb" data-page="10.374" data-line="14" id="l10.374.14"></span>δεήσει, καὶ τοῖς τὰ μέλανα καθαίρουσι χρήσαιο· τὴν δὲ τῆς
<span class="lb" data-page="10.374" data-line="15" id="l10.374.15"></span>κεφαλῆς πρόνοιαν ἐπιτρέψαι τῇ διὰ θαψίας κηρωτῇ. ταῦτα
<span class="lb" data-page="10.374" data-line="16" id="l10.374.16"></span>μὲν ἐν ἀρχῇ ποιητέον ἐστὶν; ἐφεξῆς δὲ ἀνατρέφειν χρηστῶς
<span class="lb" data-page="10.374" data-line="17" id="l10.374.17"></span>εὐχύμοις ἐδέσμασι καὶ τρίψεσι καὶ περιπάτοις καὶ λουτροῖς.
<span class="lb" data-page="10.374" data-line="18" id="l10.374.18"></span>εἰρήσεται δὲ ἡ περὶ τὰ τοιαῦτα μέθοδος ἐν τῷ προσήκοντι ﻿
<span class="pb" data-page="10.375" id="p10.375"></span>
<span class="lb" data-page="10.375" data-line="1" id="l10.375.1"></span>χωρίῳ τῆς συγγραφῆς, ὁποῖοι οὗτοι μάλιστα δέονται τοῦ
<span class="lb" data-page="10.375" data-line="2" id="l10.375.2"></span>γάλακτος, ἀμελήσαντες δὲ πάντων ἀνιατότατοι γίνονται·
<span class="lb" data-page="10.375" data-line="3" id="l10.375.3"></span>περὶ δὲ φλεβοτομίας αὐτῶν ὧδε χρὴ γινώσκειν. ὅσοι μὲν ἂν
<span class="lb" data-page="10.375" data-line="4" id="l10.375.4"></span>δόξωσιν ὀλίγον ἔχειν αἷμα καθ’ ὃν εἴρηκα τρόπον, εἰς εὐχυμίαν
<span class="lb" data-page="10.375" data-line="5" id="l10.375.5"></span>τινὰ προσαγαγὼν αὐτοὺς, φλεβοτομῆσαί τε δυνήσῃ
<span class="lb" data-page="10.375" data-line="6" id="l10.375.6"></span>καὶ πάλιν ἀναθρέψαι, καὶ πάλιν καθᾶραι καὶ αὖθις ἀναθρέψαι,
<span class="lb" data-page="10.375" data-line="7" id="l10.375.7"></span>καὶ αὖθις, εἰ δεήσειε, φλεβοτομῆσαι, καὶ μάλισθ’
<span class="lb" data-page="10.375" data-line="8" id="l10.375.8"></span>ὅσοις ἐστὶν οἷον ἰλύς τις μοχθηρὰ καὶ παχεῖα τὸ σύμπαν αἷμα·
<span class="lb" data-page="10.375" data-line="9" id="l10.375.9"></span>τοὺς δ’ ἰσχυρούς τε καὶ πολυαίμους εὐθὺς ἐξ ἀρχῆς
<span class="lb" data-page="10.375" data-line="10" id="l10.375.10"></span>φλεβοτομεῖν.
</p>
          </article>

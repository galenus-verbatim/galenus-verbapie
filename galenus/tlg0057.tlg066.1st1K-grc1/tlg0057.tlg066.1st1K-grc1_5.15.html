<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.15">
<span class="pb page1" data-page="10.375" id="p10.375"></span>
<span class="milestone ed1page page1" data-n="4.93" data-unit="ed1page" id="ed1page.4.93"></span>
<span class="milestone ed2page page1" data-n="10.126" data-unit="ed2page" id="ed2page.10.126"></span>
            <p>
<span class="lb" data-page="10.375" data-line="11" id="l10.375.11"></span><span class="milestone ed2page" data-n="10.127" data-unit="ed2page" id="ed2page.10.127"></span>Οὐδὲν ὧν εἶπον οὔτε νῦν οὔτε πρόσθεν
<span class="lb" data-page="10.375" data-line="12" id="l10.375.12"></span>ὧν ἂν ἢ αὐτὸς ἐξεῦρον, ἢ κατὰ τὴν Ἱπποκράτους ὁδὸν
<span class="lb" data-page="10.375" data-line="13" id="l10.375.13"></span>ἐχρησάμην, ἀβασάνιστόν ἐστιν οὐδ’ ἄκριτον, ἀλλ’ ὑπὸ τῆς
<span class="lb" data-page="10.375" data-line="14" id="l10.375.14"></span>πείρας ἅπαντα κέκριται, τὸν μὲν τῆς ἀποτυχίας κίνδυνον
<span class="lb" data-page="10.375" data-line="15" id="l10.375.15"></span>ἡμῶν ὑπομεινάντων, τὸν καρπὸν δὲ τῆς χρήσεως ἑξόντων
<span class="lb" data-page="10.375" data-line="16" id="l10.375.16"></span>ἁπάντων οἷς ἂν μέλῃ τῶν ἔργων τῆς τέχνης. ἄλλοι μὲν γάρ
<span class="lb" data-page="10.375" data-line="17" id="l10.375.17"></span>εἰσιν οἱ ἀληθεῖς, ἄλλοι δὲ οἱ τῶν σοφιστῶν λόγοι. καὶ τί δεῖ
<span class="lb" data-page="10.375" data-line="18" id="l10.375.18"></span>λέγειν περὶ τῶν σοφιστῶν, ὅπου καὶ τῶν ἀξιολόγων ἰατρῶν
<span class="pb" data-page="10.376" id="p10.376"></span>
<span class="lb" data-page="10.376" data-line="1" id="l10.376.1"></span>ἔνιοι ὅλα γράψαντες. βιβλία περὶ αἵματος ἀναγωγῆς ἄλλα
<span class="lb" data-page="10.376" data-line="2" id="l10.376.2"></span>μέν τινα πολλὰ καὶ μικρὰ καλῶς διεξῆλθον, οὐδενὸς δὲ τῶν
<span class="lb" data-page="10.376" data-line="3" id="l10.376.3"></span>μεγίστων ἐμνημόνευσαν; οὐκ ἐννοοῦντες ὡς μὲν διὰ τὰ πολλὰ
<span class="lb" data-page="10.376" data-line="4" id="l10.376.4"></span>καὶ σμικρὰ τὰ καλῶς παρ’ αὐτῶν παρῃνημένα μακρὸς ὁ
<span class="lb" data-page="10.376" data-line="5" id="l10.376.5"></span>θάνατος αὐτοῖς τοῖς κάμνουσι γενήσοιτο, διὰ δὲ τρία ταῦτα
<span class="lb" data-page="10.376" data-line="6" id="l10.376.6"></span>σώζονται <span class="milestone ed1page" data-n="4.94" data-unit="ed1page" id="ed1page.4.94"></span>πάντες οἱ σωθῆναι δυνάμενοι, διὰ φλεβοτομίαν
<span class="lb" data-page="10.376" data-line="7" id="l10.376.7"></span>καὶ κάθαρσιν καὶ τὰ ῥωννύντα τὴν κεφαλὴν φάρμακα.
<span class="lb" data-page="10.376" data-line="8" id="l10.376.8"></span>εἰρήσεται δὲ τελεώτερον ἐν τοῖς ἑξῆς περὶ φλεβοτομίας, ὅταν
<span class="lb" data-page="10.376" data-line="9" id="l10.376.9"></span>ὑπὲρ τῆς τῶν κακοχύμων θεραπείας διερχώμεθα. μὴ τοίνυν
<span class="lb" data-page="10.376" data-line="10" id="l10.376.10"></span>ὥσπερ ἔνιοι τῶν ἰατρῶν ἀπὸ τῶν μικρῶν ἄρχεσθαι βοηθημάτων,
<span class="lb" data-page="10.376" data-line="11" id="l10.376.11"></span>μηδ’ ὅπερ ἐκεῖνοι λέγουσιν, ἐννοεῖν, ὡς. ἀποπειρατέον
<span class="lb" data-page="10.376" data-line="12" id="l10.376.12"></span>ἐστὶ τούτων πρότερον, εἶτ’, εἴπερ ἀνύει μηδὲν, ἐπιτίθεσθαι
<span class="lb" data-page="10.376" data-line="13" id="l10.376.13"></span>τοῖς μείζοσιν. ἐπὶ μὲν γὰρ τῶν ἀκινδύνων παθῶν
<span class="lb" data-page="10.376" data-line="14" id="l10.376.14"></span>ἀληθὴς ἡ τοιαύτη δόξα, τεθνηξομένου δὲ πάντως τοῦ κάμνοντος,
<span class="lb" data-page="10.376" data-line="15" id="l10.376.15"></span>ἐὰν εἰς ἀρχὴν καταστῇ φθόης, ἀλογώτατόν ἐστιν
<span class="lb" data-page="10.376" data-line="16" id="l10.376.16"></span>ἀπὸ τῶν μικροτέρων ἄρχεσθαι. τά τε γὰρ ἄλλα πάντα καλῶς
<span class="lb" data-page="10.376" data-line="17" id="l10.376.17"></span>ὑφ’. Ἱπποκράτους εἴρηται καὶ σὺν αὐτοῖς ὁ ἀφορισμὸς ὅδε·
<span class="pb" data-page="10.377" id="p10.377"></span>
<span class="lb" data-page="10.377" data-line="1" id="l10.377.1"></span>εἰς δὲ τὰ ἔσχατα νοσήματα αἱ ἔσχαται θεραπεῖαι εἰς ἀκριβίην
<span class="lb" data-page="10.377" data-line="2" id="l10.377.2"></span>κράτισται. τί ποτ’ οὖν Ἐρασιστράτῳ δόξαν ἀργός τε
<span class="lb" data-page="10.377" data-line="3" id="l10.377.3"></span>καὶ ῥᾴθυμος ἐν ἀρχῇ τῶν τοιούτων παθῶν γενόμενος, ἐπιμελὴς
<span class="lb" data-page="10.377" data-line="4" id="l10.377.4"></span>αὖθίς ἐστιν, ὅτε οὐδὲν ὄφελος; φλεβοτομία γὰρ οὐδ’
<span class="lb" data-page="10.377" data-line="5" id="l10.377.5"></span>ὅλως ἐπ’ οὐδενὸς τοῦ αἵματος ἀναγωγῇ χρῆται, λογισμῷ
<span class="lb" data-page="10.377" data-line="6" id="l10.377.6"></span>φαυλοτάτῳ πιστεύσας· ἐκάθηρέ τε οὐδένα, καθάπερ οὐδὲ
<span class="lb" data-page="10.377" data-line="7" id="l10.377.7"></span>τὴν κεφαλὴν ἐξήρανεν. ἅπερ εἴ τις ἐξέλοι τῶν κινδυνευόντων
<span class="lb" data-page="10.377" data-line="8" id="l10.377.8"></span>ἁλῶναι φθόῃ, κᾂν τἄλλα πάντα διέλθοι καλῶς, οὐδὲν, οἶμαι,
<span class="lb" data-page="10.377" data-line="9" id="l10.377.9"></span>πλέον ἀνύσει. φλεβοτομίαν γὰρ παραιτεῖται, δεσμοῖς μόνοις
<span class="lb" data-page="10.377" data-line="10" id="l10.377.10"></span>χρώμενος ἐπὶ τῶν κώλων ὑπὲρ ἀντισπάσεως, ἵν’, ὡς αὐτός
<span class="lb" data-page="10.377" data-line="11" id="l10.377.11"></span>φησι, εἰς τοὺς τῆς φλεγμονῆς καιροὺς ἔχωμεν αὔταρκες
<span class="lb" data-page="10.377" data-line="12" id="l10.377.12"></span>αἷμα καὶ μὴ διὰ τὴν ἔνδειαν αὐτοῦ τρέφειν ἀναγκαζώμεθα
<span class="lb" data-page="10.377" data-line="13" id="l10.377.13"></span>τὸν ἄῤῥωστον. ἀλλ’ ὦ γενναιότατε, φαίη τις ἂν, οἶμαι,
<span class="lb" data-page="10.377" data-line="14" id="l10.377.14"></span>πρὸς αὐτὸν, ἐὰν φθάσῃ φλεγμήνας πνεύμων ἐπ’ ἀγγείου
<span class="lb" data-page="10.377" data-line="15" id="l10.377.15"></span>ῥήξει, μηκέτι ἔλπιζε τοῦτον ἰαθήσεσθαι δι’ οὓς ὀλίγον ἔμπροσθεν
<span class="lb" data-page="10.377" data-line="16" id="l10.377.16"></span>εἶπον λογισμούς· ὥστ’ οὐδὲν ἔτι σου χρῄζει, προδοθεὶς
<span class="lb" data-page="10.377" data-line="17" id="l10.377.17"></span>ἐν ἀρχῇ. παραπλήσιον γάρ τι ποιεῖς κυβερνήτῃ δι’ ἀμέλειαν
<span class="lb" data-page="10.377" data-line="18" id="l10.377.18"></span>περιτρέψαντι τὸ πλοῖον, εἶτ’ ἐγχειρίζοντι σανίδας τῶν πλωτήρων
<span class="pb" data-page="10.378" id="p10.378"></span>
<span class="lb" data-page="10.378" data-line="1" id="l10.378.1"></span>τινὶ καὶ συμβουλεύοντι διὰ ταύτης πορίζεσθαι τὴν
<span class="lb" data-page="10.378" data-line="2" id="l10.378.2"></span>σωτηρίαν. ἀλλ’ ἴσως Ἐρασίστρατος ἡγεῖτο τῶν ἐξ ἀνάγκης.
<span class="lb" data-page="10.378" data-line="3" id="l10.378.3"></span>ἑπομένων τραύμασιν εἶναι τὴν φλεγμονὴν, ἀγνοεῖ δ’, εἴπερ
<span class="lb" data-page="10.378" data-line="4" id="l10.378.4"></span>οὕτω γιγνώσκει, μεγάλα· πάρεστι γοῦν θεάσασθαι τῷ βουλομένῳ
<span class="lb" data-page="10.378" data-line="5" id="l10.378.5"></span>μυρίους τῶν ὁσημέραι μονομαχούντων ἄνευ φλεγμονῆς
<span class="lb" data-page="10.378" data-line="6" id="l10.378.6"></span>τραύματα μέγιστα κολληθέντας· ὥστε τῇ δευτέρᾳ ἢ τῇ τετάρτῃ
<span class="lb" data-page="10.378" data-line="7" id="l10.378.7"></span>τῶν ἡμερῶν ἐν ἀσφαλείᾳ πάσῃ καθεστηκέναι. παμπόλλους
<span class="lb" data-page="10.378" data-line="8" id="l10.378.8"></span>δὲ καὶ ἡμεῖς ἐθεραπεύσαμεν ἀγγεῖον ἐν πνεύμονι ῥήξαντας.
<span class="lb" data-page="10.378" data-line="9" id="l10.378.9"></span>ἐκ καταπτώσεως<span class="milestone ed2page" data-n="10.128" data-unit="ed2page" id="ed2page.10.128"></span> ἢ ἐκ πληγῆς ἢ βοῆς, πρὶν φλεγμῆναι
<span class="lb" data-page="10.378" data-line="10" id="l10.378.10"></span>τὸ ῥαγέν. εἰ δὲ καὶ τοῦτόν φησι φλεγμῆναι τὸν πνεύμονα,
<span class="lb" data-page="10.378" data-line="11" id="l10.378.11"></span>τοῖς ἑαυτοῦ μάχεται δόγμασιν, ἅμα μὲν φλεγμαίνειν λέγων
<span class="lb" data-page="10.378" data-line="12" id="l10.378.12"></span>κύριον σπλάγχνον ἐγγυτάτω κείμενον καρδίας, ἅμα δ’ ἀπύρεκτον
<span class="lb" data-page="10.378" data-line="13" id="l10.378.13"></span>φαίνεσθαι τὸν ἄνθρωπον, ἔτι τε λυθείσης τῆς φλεγμονῆς,
<span class="lb" data-page="10.378" data-line="14" id="l10.378.14"></span>μηδὲν ἀναπτυσθῆναι. ἀντακουσάτω τοιγαροῦν παρ’
<span class="lb" data-page="10.378" data-line="15" id="l10.378.15"></span>ἡμῶν ὡς οὔτε κολληθῆναι τὸ ἕλκος οἷόν τ’ ἐστὶν, ἐὰν ὁ
<span class="lb" data-page="10.378" data-line="16" id="l10.378.16"></span>πνεύμων φλεγμαίνῃ· καὶ πάντως πυρέξει φλεγμήναντος· ἀναπτύσει
<span class="lb" data-page="10.378" data-line="17" id="l10.378.17"></span>θ’ ἑξῆς σὺν βηχὶ πυώδη πτύσματα, λυομένης τῆς
<span class="lb" data-page="10.378" data-line="18" id="l10.378.18"></span>φλεγμονῆς. ἐὰν τοίνυν μήτε πυρέξῃ μήτε βήξῃ μήτε ἀναπτύσῃ
<span class="pb" data-page="10.379" id="p10.379"></span>
<span class="lb" data-page="10.379" data-line="1" id="l10.379.1"></span>τι τῶν ἐφ’ ἕλκει καὶ φλεγμονῇ ἰχώρων, τίνα νοῦν ἔχει
<span class="lb" data-page="10.379" data-line="2" id="l10.379.2"></span>φλεγμῆναι φάναι τούτου τὸν πνεύμονα; τοῦτό τε οὖν τὸ
<span class="lb" data-page="10.379" data-line="3" id="l10.379.3"></span>βοήθημα μέγιστον ὑπάρχων οὐκ ὀρθῶς παρ’ αὐτοῦ κατέγνωσται,
<span class="lb" data-page="10.379" data-line="4" id="l10.379.4"></span>τούτῳ τ’ ἐφεξῆς ἡ κάθαρσις ἀμνημόνευτος ἐᾶται,
<span class="lb" data-page="10.379" data-line="5" id="l10.379.5"></span>καὶ φάρμακον ἀγωνιστικὸν οὐδὲν εἴρηται τῷ ἀνδρὶ κατ’
<span class="lb" data-page="10.379" data-line="6" id="l10.379.6"></span>οὐδὲν γένος τῶν προειρημένων. ἀλλ’ ἐάν τε κεφαλὴ πέμπῃ
<span class="lb" data-page="10.379" data-line="7" id="l10.379.7"></span>τὸ ῥεῦμα, φυλαχθήσεται πέμπουσα· ἐάν τε διὰ δυσκρασίαν
<span class="lb" data-page="10.379" data-line="8" id="l10.379.8"></span>αὐτῶν τῶν ἀναπνευστικῶν γένηται ἡ βὴξ, καὶ αὐτὴ φυλαχθήσεται.
<span class="lb" data-page="10.379" data-line="9" id="l10.379.9"></span>παραπλήσιος γοῦν ἐστιν ὁ Ἐρασίστρατος ἀγαλματοποιῷ,
<span class="lb" data-page="10.379" data-line="10" id="l10.379.10"></span>τὰ μὲν ἄλλα πάντα κοσμήσαντι, τυφλὸν δ’ ἐργασαμένῳ τὸ
<span class="lb" data-page="10.379" data-line="11" id="l10.379.11"></span>ἄγαλμα. τί γὰρ ὄφελος τοῦ λοιποῦ κάλλους, ὀφθαλμῶ μὴ
<span class="lb" data-page="10.379" data-line="12" id="l10.379.12"></span>παρόντων; εἶτα τῶν τηλικούτων ἀνδρῶν μέγιστα σφαλλομένων
<span class="lb" data-page="10.379" data-line="13" id="l10.379.13"></span>ὁ θαυμασιώτατος Θεσσαλὸς, οὐδ’ ἐννοήσας τὴν τέχνην,
<span class="lb" data-page="10.379" data-line="14" id="l10.379.14"></span>ἀξιώσει μεθοδικὸς ὀνομάζεσθαι· καὶ νῦν ὁρῶμεν σχεδὸν ἅπαντας
<span class="lb" data-page="10.379" data-line="15" id="l10.379.15"></span>τοὺς ἀπ’ αὐτοῦ φλεβοτομοῦντας ἄλλους τε πολλοὺς τῶν
<span class="lb" data-page="10.379" data-line="16" id="l10.379.16"></span>καμνόντων, οἷς οὐχ ὅπως ὠφέλιμον, ἀλλὰ καὶ βλαβερὸν ἐχρῆν.
<span class="lb" data-page="10.379" data-line="17" id="l10.379.17"></span>ὑπειλῆφθαι τὸ βοήθημα, φυλαττόντων γε αὐτῶν τὰς οἰκείας
<span class="lb" data-page="10.379" data-line="18" id="l10.379.18"></span>ὑποθέσεις· οὐχ ἥκιστα δὲ καὶ τοὺς αἷμα πτύσαντας, εἴτε ﻿
<span class="pb" data-page="10.380" id="p10.380"></span>
<span class="lb" data-page="10.380" data-line="1" id="l10.380.1"></span>σὺν ἐμέτοις εἴτε σὺν βηξὶν, ὅταν ὦσιν ἰσχυροὶ τὴν δύναμιν.
<span class="lb" data-page="10.380" data-line="2" id="l10.380.2"></span>εἶτα πῶς ἀλλήλοις ὁμολογεῖ ταῦτα, τὸ φλεβοτομεῖν τινα
<span class="lb" data-page="10.380" data-line="3" id="l10.380.3"></span>τῶν αἷμα πτυσάντων, αὐτοὺς ἐν τοῖς ἰδίοις συγγράμμασι
<span class="lb" data-page="10.380" data-line="4" id="l10.380.4"></span>γράφοντας τοῖς στεγνοῖς πάθεσιν ἐπιτήδειον εἶναι τὸ βοήθημα;
<span class="lb" data-page="10.380" data-line="5" id="l10.380.5"></span>μὴ τοίνυν ἔτι μηδὲ μεθοδικοὺς ἑαυτοὺς ὀνομαζέτωσαν,
<span class="lb" data-page="10.380" data-line="6" id="l10.380.6"></span>ἀλλ’ ἐμπειρικοὺς, οἳ παρέντες τὸν λόγον, ὃν ἐνόμιζον
<span class="lb" data-page="10.380" data-line="7" id="l10.380.7"></span>ὑπάρχειν ὑγιῆ, τῇ πείρᾳ χρῶνται πρὸς τὴν τῶν βοηθημάτων
<span class="lb" data-page="10.380" data-line="8" id="l10.380.8"></span>εὕρεσιν. ἆρ’ οὖν ἐν τούτοις μὲν ἐναργῶς ἐξελέγχονται μηδὲν
<span class="lb" data-page="10.380" data-line="9" id="l10.380.9"></span>μήτε μεθόδῳ μήθ’ ὅλως λόγῳ τινὶ πράττοντες, ἐν οἷς δὲ
<span class="lb" data-page="10.380" data-line="10" id="l10.380.10"></span>τὰ μέρη φασὶν ὑπάρχειν ἄχρηστα πρὸς τὴν τῆς θεραπείας
<span class="lb" data-page="10.380" data-line="11" id="l10.380.11"></span>εὕρεσιν, οὐ πολὺ μᾶλλον; καὶ μὴν εἴ τις ἀναμνησθείη τῶν
<span class="lb" data-page="10.380" data-line="12" id="l10.380.12"></span>εἰρημένων ἡμῖν ἐπὶ ὠτῶν καὶ μυκτήρων καὶ ὀφθαλμῶν καὶ
<span class="lb" data-page="10.380" data-line="13" id="l10.380.13"></span>στόματος καὶ θώρακος καὶ πνεύμονος; ἔτι τε μήτρας καὶ
<span class="lb" data-page="10.380" data-line="14" id="l10.380.14"></span>κύστεως καὶ τῶν κατὰ τὴν γαστέρα, τοῦ παντὸς ἁμαρτάνοντες
<span class="lb" data-page="10.380" data-line="15" id="l10.380.15"></span>φανοῦνται. τοιοῦτος γοῦν καὶ ὁ τῷ Μακεδονικῷ φαρμάκῳ
<span class="lb" data-page="10.380" data-line="16" id="l10.380.16"></span>χρώμενος ἐπ’ αἰδοίου φλεγμαίνοντος, ἅμα τῷ χαλαστικῷ
<span class="lb" data-page="10.380" data-line="17" id="l10.380.17"></span>καταπλάσματι, τῷ συνήθει τούτῳ τῷ δι’ ἄρτου καὶ ὑδρελαίου
<span class="lb" data-page="10.380" data-line="18" id="l10.380.18"></span>σκευαζομένῳ. καί τις ἄλλος αὐτῷ παραπλήσιος ἐφ’
<span class="pb" data-page="10.381" id="p10.381"></span>
<span class="lb" data-page="10.381" data-line="1" id="l10.381.1"></span>ἕδρας ἡλκωμένης τοῖς αὐτοῖς χρώμενος· ἀλλ’ ἐν τοῖς περὶ τῶν
<span class="lb" data-page="10.381" data-line="2" id="l10.381.2"></span>φλεγμονῶν λόγοις ὑπὲρ τῶν τοιούτων ἐροῦμεν. ἕλκη δὲ
<span class="lb" data-page="10.381" data-line="3" id="l10.381.3"></span>χωρὶς φλεγμονῆς ἐν αἰδοίῳ καὶ ἕδρᾳ καταπλάσματος μὲν
<span class="lb" data-page="10.381" data-line="4" id="l10.381.4"></span>οὐδενὸς δεῖται, φαρμάκου δ’ ἐπουλοῦντος; οὐ μὰ Δία τοιούτου
<span class="lb" data-page="10.381" data-line="5" id="l10.381.5"></span>τὴν φύσιν οἷον εἰς οὐλὴν ἄγει τὰ κατὰ τὰς σάρκας ἕλκη,
<span class="lb" data-page="10.381" data-line="6" id="l10.381.6"></span>ἀλλ’ εἰς τοσοῦτον ξηροτέρου τὴν δύναμιν εἰς ὅσον ἐστὶ καὶ
<span class="lb" data-page="10.381" data-line="7" id="l10.381.7"></span>τὰ μόρια ξηρότερα σαρκός. καὶ τό γε θαυμασιώτερον, αὐτῶν
<span class="lb" data-page="10.381" data-line="8" id="l10.381.8"></span>τῶν ἐν αἰδοίῳ συνισταμένων ἑλκῶν ἐπὶ μᾶλλον δεῖται ξηραίνεσθαι
<span class="lb" data-page="10.381" data-line="9" id="l10.381.9"></span>τά τε τοῦ <span class="milestone ed2page" data-n="10.129" data-unit="ed2page" id="ed2page.10.129"></span>καυλοῦ σύμπαντος ὅσα τε ἐκτὸς
<span class="lb" data-page="10.381" data-line="10" id="l10.381.10"></span>αὐτοῦ κατὰ τὸ πέρας ἐστὶν, ὃ προσαγορεύουσι βάλανον.
<span class="lb" data-page="10.381" data-line="11" id="l10.381.11"></span>ἧττον δὲ τούτων χρῄζει ξηραινόντων φαρμάκων ὅσα τῆς
<span class="lb" data-page="10.381" data-line="12" id="l10.381.12"></span>πόσθης ἐστὶν ἕλκη, κᾀκ τούτων ἔθ’ ἧττον ὅσα κατὰ τοῦ
<span class="lb" data-page="10.381" data-line="13" id="l10.381.13"></span>λοιποῦ δέρματος ὃ περὶ σύμπαν ἐστὶ τὸ αἰδοῖον. ὑγρὸν οὖν
<span class="lb" data-page="10.381" data-line="14" id="l10.381.14"></span>ποθ’ ἕλκος ἐπὶ τῆς βαλάνου τῶν ἀμεθόδων ἰατρῶν τις, τούτων
<span class="lb" data-page="10.381" data-line="15" id="l10.381.15"></span>δὴ τῶν Θεσσαλείων, μὴ δυνάμενος ἰάσασθαι τούτοις τοῖς
<span class="lb" data-page="10.381" data-line="16" id="l10.381.16"></span>ἐπουλωτικοῖς ὀνομαζομένοις φαρμάκοις, εἰς συμβουλὴν ἡμᾶς
<span class="lb" data-page="10.381" data-line="17" id="l10.381.17"></span>παρεκάλεσεν. ἀκούσας οὖν ὅτι πολὺ ξηροτέρου δεῖται φαρμάκου
<span class="lb" data-page="10.381" data-line="18" id="l10.381.18"></span>τὸ μόριον τοῦτο, παρ’ ὅσον ἐστὶ καὶ φύσει ξηρότερον,
<span class="pb" data-page="10.382" id="p10.382"></span>
<span class="lb" data-page="10.382" data-line="1" id="l10.382.1"></span>ἠπίστει μὲν τὸ πρῶτον· ὡς δ’ ὑπ’ ἀνάγκης εἰς τὸ χρήσασθαί
<span class="lb" data-page="10.382" data-line="2" id="l10.382.2"></span>τινι τῶν ἡμετέρων ἀφίκετο, τρισὶ μὲν ἡμέραις ὑγιάσθη τὸ
<span class="lb" data-page="10.382" data-line="3" id="l10.382.3"></span>ἕλκος· εὔδηλος δὲ ἦν ὁ ἰατρὸς οὐ τοσοῦτον χαίρων ἐπὶ τῷ
<span class="lb" data-page="10.382" data-line="4" id="l10.382.4"></span>θεραπεῦσαι τὸν ἄνθρωπον ὅσον ἀνιώμενος ἐπὶ τῷ πονηρᾷ
<span class="lb" data-page="10.382" data-line="5" id="l10.382.5"></span>συντετράφθαι δογμάτων αἱρέσει. τὸ γάρ τοι διὰ χάρτου κεκαυμένου,
<span class="lb" data-page="10.382" data-line="6" id="l10.382.6"></span>τοῦτο δὴ τὸ σύνηθες ἡμῖν, ἰᾶται τὰ τοιαῦτα τῶν
<span class="lb" data-page="10.382" data-line="7" id="l10.382.7"></span>ἑλκῶν, ὥσπερ γε καὶ ἄνηθον κεκαυμένον ὁμοίως ἐπιπαττόμενον,
<span class="lb" data-page="10.382" data-line="8" id="l10.382.8"></span>καὶ κολοκύνθη δὲ ξηρὰ κεκαυμένη κατὰ τὸν αὐτὸν τρόπον·
<span class="lb" data-page="10.382" data-line="9" id="l10.382.9"></span>ἄλλα τε πολλὰ τῶν ὄντως ἰσχυρῶς ξηραινόντων φαρμάκων.
<span class="lb" data-page="10.382" data-line="10" id="l10.382.10"></span>ὅσα δ’ ἄνικμα τῶν τοιούτων <span class="milestone ed1page" data-n="4.95" data-unit="ed1page" id="ed1page.4.95"></span>ἑλκῶν ἐστι καὶ
<span class="lb" data-page="10.382" data-line="11" id="l10.382.11"></span>πρόσψατα, τούτοις καὶ ἡ ἀλόη μόνη φάρμακον ἀγαθόν· ἐπιπάττεται
<span class="lb" data-page="10.382" data-line="12" id="l10.382.12"></span>δὲ χνοώδης ξηρά. αὕτη δὲ καὶ τὰ κατὰ τὴν ἕδραν
<span class="lb" data-page="10.382" data-line="13" id="l10.382.13"></span>ἕλκη τὰ ξηρὰ θεραπεύει καλῶς. ὁμοιοτάτην δ’ αὐτῇ δύναμιν
<span class="lb" data-page="10.382" data-line="14" id="l10.382.14"></span>ἔχει καὶ καδμεία δι’ οἴνου πεπλυμένη ξηρά. καὶ ταύτης ἐγγύς
<span class="lb" data-page="10.382" data-line="15" id="l10.382.15"></span>ἐστιν ἡ καλουμένη λιθάργυρος. εἶθ’ ἑξῆς ἡ μολύβδαινα. πάντων
<span class="lb" data-page="10.382" data-line="16" id="l10.382.16"></span>δ’ αὐτῶν ἀνωδυνώτατόν τε καὶ οὐδενὸς ἧττον δραστήριον
<span class="lb" data-page="10.382" data-line="17" id="l10.382.17"></span>ὁ πομφόλυξ ἐστίν. εἰ δ’ ὑγρότερα τύχοι πίτυός τε
<span class="lb" data-page="10.382" data-line="18" id="l10.382.18"></span>φλοιὸς αὐτὸς καθ’ ἑαυτὸν, ὅ τε λίθος ὁ αἱματίτης ὀνομαζόμενος.
<span class="pb" data-page="10.383" id="p10.383"></span>
<span class="lb" data-page="10.383" data-line="1" id="l10.383.1"></span>εἰ δὲ καὶ βάθος αὐτοῖς συνείη τι, μετὰ τὸ ξηρᾶναι
<span class="lb" data-page="10.383" data-line="2" id="l10.383.2"></span>τῶν εἰρημένων τινὶ, μάννης αὐτοῖς τοσοῦτον μικτέον ὅσον
<span class="lb" data-page="10.383" data-line="3" id="l10.383.3"></span>αὔταρκες εἰς γένεσιν σαρκός. τούτων τε οὖν οὐδὲν οὐδὲ ὄναρ
<span class="lb" data-page="10.383" data-line="4" id="l10.383.4"></span>ἴσασιν οἱ ἀπὸ τῆς ἀμεθοδωτάτης αἱρέσεως ἅπαν ἕλκος
<span class="lb" data-page="10.383" data-line="5" id="l10.383.5"></span>ἡγούμενοι τῆς αὐτῆς δεῖσθαι θεραπείας, ἐν ᾧπερ ἂν ᾖ τοῦ
<span class="lb" data-page="10.383" data-line="6" id="l10.383.6"></span>ζώου μορίῳ· καὶ πρὸς τούτοις ἔτι, μηδ’ ὅπως χρὴ ῥάπτειν
<span class="lb" data-page="10.383" data-line="7" id="l10.383.7"></span>αὐτῶν ἔνια, καθάπερ εἰ τύχοι τὰ κατ’ ἐπιγάστριον· ὑπὲρ
<span class="lb" data-page="10.383" data-line="8" id="l10.383.8"></span>ὧν ἐν τῷ μετὰ ταῦτα λόγῳ λεχθήσεται σὺν τοῖς ὑπολοίποις
<span class="lb" data-page="10.383" data-line="9" id="l10.383.9"></span>ἅπασι.
</p>
          </article>

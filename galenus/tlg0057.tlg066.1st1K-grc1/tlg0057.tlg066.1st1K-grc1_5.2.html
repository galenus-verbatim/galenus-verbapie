<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.2">
<span class="pb page1" data-page="10.309" id="p10.309"></span>
<span class="milestone ed1page page1" data-n="4.82" data-unit="ed1page" id="ed1page.4.82"></span>
<span class="milestone ed2page page1" data-n="10.104" data-unit="ed2page" id="ed2page.10.104"></span>
            <p>
<span class="lb" data-page="10.309" data-line="10" id="l10.309.10"></span><span class="milestone ed2page" data-n="10.105" data-unit="ed2page" id="ed2page.10.105"></span>Ὅσον οὖν ὑπόλοιπον ἔτι τῆς τούτου
<span class="lb" data-page="10.309" data-line="11" id="l10.309.11"></span>τοῦ γένους θεραπείας ἐστὶν ἤδη λέγωμεν. ὀνομάζεται μὲν τὸ
<span class="lb" data-page="10.309" data-line="12" id="l10.309.12"></span>γένος τοῦτο πρὸς ἡμῶν ἕνεκα σαφοῦς διδασκαλίας ἑνώσεως
<span class="lb" data-page="10.309" data-line="13" id="l10.309.13"></span>λύσις, οὐδὲν διαφέρον εἰ καὶ συνεχείας εἴποιμεν. ἐγγίνεται δ’
<span class="lb" data-page="10.309" data-line="14" id="l10.309.14"></span>οὐ μόνον τοῖς ὁμοιομερέσι τε καὶ ἁπλοῖς ὀνομαζομένοις μορίοις,
<span class="lb" data-page="10.309" data-line="15" id="l10.309.15"></span>ἀλλὰ καὶ τοῖς συνθέτοις τε καὶ ὀργανικοῖς. αἱ δὲ τῶν
<span class="lb" data-page="10.309" data-line="16" id="l10.309.16"></span>βοηθημάτων ἐνδείξεις ἕτεραι μὲν ἀπὸ τῶν ὁμοιομερῶν εἰσιν,
<span class="lb" data-page="10.309" data-line="17" id="l10.309.17"></span>ἕτεραι δὲ ἀπὸ τῶν ὀργανικῶν. ἀμφοτέρας μὲν οὖν οἱ τὴν
<span class="lb" data-page="10.309" data-line="18" id="l10.309.18"></span>Ἱπποκράτους μέθοδον ἀσπαζόμενοι γινώσκουσι, διότι καὶ ﻿
<span class="pb" data-page="10.310" id="p10.310"></span>
<span class="lb" data-page="10.310" data-line="1" id="l10.310.1"></span>τὴν ἑκατέρων τῶν μορίων φύσιν ἐπίστανται· τὴν δ’ ἑτέραν
<span class="lb" data-page="10.310" data-line="2" id="l10.310.2"></span>ἐξ αὐτῶν μόνην τὴν ἀπὸ τῶν ὀργανικῶν οἱ περὶ τὸν Ἐρασίστρατόν
<span class="lb" data-page="10.310" data-line="3" id="l10.310.3"></span>τε καὶ Ἡρόφιλον. ὥστε κᾀν τοῖς ἐφεξῆς λόγοις ὅσα
<span class="lb" data-page="10.310" data-line="4" id="l10.310.4"></span>μὲν ἀπὸ τοῦ θερμοῦ καὶ ψυχροῦ καὶ ξηροῦ καὶ ὑγροῦ σώματος
<span class="lb" data-page="10.310" data-line="5" id="l10.310.5"></span>ἢ πάθους εἰς τὴν ἔνδειξιν λαμβάνεται, τούτων οὐδενὸς
<span class="lb" data-page="10.310" data-line="6" id="l10.310.6"></span>ἕξουσι μέθοδον οἱ περὶ τὸν Ἐρασίστρατόν τε καὶ Ἡρόφιλον
<span class="lb" data-page="10.310" data-line="7" id="l10.310.7"></span>ὅσα δὲ ἀπὸ τῆς διαπλάσεως, ἢ θέσεως, ἢ κυριότητος, ἢ
<span class="lb" data-page="10.310" data-line="8" id="l10.310.8"></span>εὐαισθησίας, ἢ τῶν ἐναντίων, οὐκ ἀγνοήσουσι. φανείη δ’ ἄν
<span class="lb" data-page="10.310" data-line="9" id="l10.310.9"></span>σοι σαφέστερον ὃ λέγω τῶν σωμάτων αὐτῶν προχειρισθέντων.
<span class="lb" data-page="10.310" data-line="10" id="l10.310.10"></span>ἐπεὶ τοίνυν ἔμπροσθεν ὑπὲρ τῶν ἐν σαρκώδεσι μέρεσι
<span class="lb" data-page="10.310" data-line="11" id="l10.310.11"></span>γινομένων ἑλκῶν ὁ πλεῖστός μοι λόγος ἐπεράνθη, νῦν δ’ ἤδη
<span class="lb" data-page="10.310" data-line="12" id="l10.310.12"></span>καιρὸς ὑπὲρ τῶν ἐν ἀρτηρίᾳ καὶ φλεβὶ καὶ νεύρῳ διελθεῖν,
<span class="lb" data-page="10.310" data-line="13" id="l10.310.13"></span>οὐδὲ περὶ τούτων ἁπλῶς, ἀλλὰ καὶ καθ’ ἕκαστον σπλάγχνον
<span class="lb" data-page="10.310" data-line="14" id="l10.310.14"></span>ἢ συλλήβδην εἰπεῖν ὀργανικὸν τοῦ ζώου μόριον. εἰ δέ τις
<span class="lb" data-page="10.310" data-line="15" id="l10.310.15"></span>ἀρτηρίαν ἢ φλέβα τρωθείη μεγάλην, αἱμοῤῥαγία τε λαύρως
<span class="lb" data-page="10.310" data-line="16" id="l10.310.16"></span>ἐπιπίπτει τοπαραυτίκα καὶ κολληθῆναι τῷ τοιούτῳ τραύματι
<span class="lb" data-page="10.310" data-line="17" id="l10.310.17"></span>χαλεπὸν μὲν κᾀν τῇ φλεβί· κατὰ δὲ τὴν ἀρτηρίαν οὐ
<span class="pb" data-page="10.311" id="p10.311"></span>
<span class="lb" data-page="10.311" data-line="1" id="l10.311.1"></span>χαλεπὸν μόνον, ἀλλὰ ἴσως καὶ ἀδύνατον, ὥς τινες ἀπεφήναντο
<span class="lb" data-page="10.311" data-line="2" id="l10.311.2"></span>τῶν ἰατρῶν. λεκτέον οὖν ὑπὲρ ἑκατέρων ἐν μέρει
<span class="lb" data-page="10.311" data-line="3" id="l10.311.3"></span>πρότερον μὲν τῶν αἱμοῤῥαγιῶν, δεύτερον δὲ τῶν συμφύσεων.
<span class="lb" data-page="10.311" data-line="4" id="l10.311.4"></span>ἐπεὶ δὲ καὶ κατὰ ἀναστόμωσίν τε καὶ τὴν καλουμένην διαπήδησιν
<span class="lb" data-page="10.311" data-line="5" id="l10.311.5"></span>αἱμοῥῥαγίαι γίνονται, διὰ τὴν κοινωνίαν τῶν ἰαμάτων
<span class="lb" data-page="10.311" data-line="6" id="l10.311.6"></span>οὐδὲν χεῖρον ἐν τῷδε μνημονεύειν αὐτῶν, εἰ καὶ δοκοῦσιν ἐξ
<span class="lb" data-page="10.311" data-line="7" id="l10.311.7"></span>ἑτέρου γένους εἶναι νοσημάτων. ἐκχεῖται τοίνυν αἷμα φλεβὸς
<span class="lb" data-page="10.311" data-line="8" id="l10.311.8"></span>καὶ ἀρτηρίας ἤτοι κατὰ τὸ πέρας ἀνεστομωμένων τῶν ἀγγείων,
<span class="lb" data-page="10.311" data-line="9" id="l10.311.9"></span>ἢ <span class="milestone ed1page" data-n="4.84" data-unit="ed1page" id="ed1page.4.84"></span>τοῦ χιτῶνος αὐτῶν διαιρεθέντος, ἢ ὡς ἄν τις
<span class="lb" data-page="10.311" data-line="10" id="l10.311.10"></span>εἴποι διηθούμενον, ἢ διιδρούμενον. ὁ μὲν οὖν χιτὼν διαιρεῖται
<span class="lb" data-page="10.311" data-line="11" id="l10.311.11"></span>τιτρωσκόμενός τε καὶ θλώμενος καὶ ῥηγνύμενος καὶ διαβιβρωσκόμενος.
<span class="lb" data-page="10.311" data-line="12" id="l10.311.12"></span>ἀναστόμωσις δὲ γίνεται διά τε ἀτονίαν
<span class="lb" data-page="10.311" data-line="13" id="l10.311.13"></span>ἀγγείου καὶ πλῆθος αἵματος ἀθρόως ῥεύσαντος ἐπὶ τὸ στόμιον
<span class="lb" data-page="10.311" data-line="14" id="l10.311.14"></span>αὐτοῦ καί τινα ποιότητα προσπίπτουσαν ἔξωθεν αὐτῷ
<span class="lb" data-page="10.311" data-line="15" id="l10.311.15"></span>δριμεῖαν. ἡ δὲ διαπήδησις ἀραιωθέντος μὲν τοῦ χιτῶνος,
<span class="lb" data-page="10.311" data-line="16" id="l10.311.16"></span>λεπτυνθέντος δὲ τοῦ αἵματος ἀποτελεῖται· γένοιτο δ’ ἄν
<span class="lb" data-page="10.311" data-line="17" id="l10.311.17"></span>ποτε καὶ δι’ ἀναστόμωσιν ἀγγείων μικρῶν. λεκτέον οὖν ὑπὲρ
<span class="lb" data-page="10.311" data-line="18" id="l10.311.18"></span>ἑκάστης διαθέσεως ἐν μέρει, καὶ πρώτης γε τῆς διαιρέσεως, ἣν
<span class="pb" data-page="10.312" id="p10.312"></span>
<span class="lb" data-page="10.312" data-line="1" id="l10.312.1"></span>ἐξ ἀναβρώσεως καὶ τρώσεως καὶ θλάσεως καὶ ῥήξεως ἔφαμεν
<span class="lb" data-page="10.312" data-line="2" id="l10.312.2"></span>γίγνεσθαι. τὰ μὲν δὴ τιτρώσκοντα τῶν αἰτίων ὀξέα τ’ ἐστὶ
<span class="lb" data-page="10.312" data-line="3" id="l10.312.3"></span>καὶ σύντομα, τὰ δὲ θλῶντα βαρέα τε καὶ σκληρὰ, τὰ δὲ
<span class="lb" data-page="10.312" data-line="4" id="l10.312.4"></span>ῥηγνύντα διὰ μέσης μὲν ἅπαντα τῆς τάσεως ῥήγνυσιν· ἔστι
<span class="lb" data-page="10.312" data-line="5" id="l10.312.5"></span>δὲ πλείω σφοδρότης ἐνεργείας καὶ πλῆθος χυμῶν, οὐ τὸ πρὸς
<span class="lb" data-page="10.312" data-line="6" id="l10.312.6"></span>τὴν δύναμιν, ἀλλ’ ὅταν ὑπὸ τῶν περιεχόντων μὴ στέγηται,
<span class="lb" data-page="10.312" data-line="7" id="l10.312.7"></span>καὶ κατάπτωσις ἐξ ὑψηλοῦ καί τι τῶν βαρέων καὶ σκληρῶν
<span class="lb" data-page="10.312" data-line="8" id="l10.312.8"></span>ἐμπεσόν. τὸ γὰρ τοιοῦτον ἐπειδὰν μὲν ἤτοι κενοῖς, ἢ
<span class="lb" data-page="10.312" data-line="9" id="l10.312.9"></span><span class="milestone ed2page" data-n="10.106" data-unit="ed2page" id="ed2page.10.106"></span>ὀλιγίστην οὐσίαν περιέχουσιν ἀγγείοις ἐμπέσοι, θλάσιν
<span class="lb" data-page="10.312" data-line="10" id="l10.312.10"></span>ἐργάζεται, μετὰ τοῦ καὶ τὸ ἀντιστηρίζον ἔχειν σκληρόν· ἐπειδὰν
<span class="lb" data-page="10.312" data-line="11" id="l10.312.11"></span>δὲ πλῆρες ᾖ, φθάνει ῥηγνύειν πρὶν θλᾶσθαι, παραπλησίου
<span class="lb" data-page="10.312" data-line="12" id="l10.312.12"></span>τοῦ συμβαίνοντος ὄντος ὥσπερ εἰ καὶ πληρώσας ἀσκὸν
<span class="lb" data-page="10.312" data-line="13" id="l10.312.13"></span>ἢ κύστιν ἐπιῤῥίψαις λίθον, ἢ εἰ κατὰ τοῦ λίθου σφοδρῶς
<span class="lb" data-page="10.312" data-line="14" id="l10.312.14"></span>ἐπιῤῥίψαις τὸν ἀσκόν. ἔοικε δὲ μάλιστα τοῦτο τὸ γινόμενον
<span class="lb" data-page="10.312" data-line="15" id="l10.312.15"></span>ἐν ταῖς καταπτώσεσιν· ὃν γὰρ ἔχει λόγον ὡς πρὸς τὸν λίθον
<span class="lb" data-page="10.312" data-line="16" id="l10.312.16"></span>ὁ ἀσκὸς, τοῦτον ὡς πρὸς τοὔδαφος ὁ ἄνθρωπος. ὅσοι δὲ μέγιστον
<span class="lb" data-page="10.312" data-line="17" id="l10.312.17"></span>ἢ ὀξύτατον βοήσαντες ἔῤῥηξαν ἀγγεῖον ἐν πνεύμονι,
<span class="pb" data-page="10.313" id="p10.313"></span>
<span class="lb" data-page="10.313" data-line="1" id="l10.313.1"></span>διὰ συντονίαν ἐνεργείας ἔπαθον οὕτως· ὡσαύτως δ’ αὐτοῖς
<span class="lb" data-page="10.313" data-line="2" id="l10.313.2"></span>καὶ ὅσοι βαρὺν ὄγκον σώματος ἢ τοῖς ὤμοις ἀναθέσθαι προὐθυμήθησαν,
<span class="lb" data-page="10.313" data-line="3" id="l10.313.3"></span>ἢ ἄλλως πως ἐξᾶραι διὰ ταῖν χεροῖν. ἔτι δὲ
<span class="lb" data-page="10.313" data-line="4" id="l10.313.4"></span>μᾶλλον ὅσοι διὰ δρόμον ὠκὺν, ἢ πηδήσαντες μέγιστα, ἤ πως
<span class="lb" data-page="10.313" data-line="5" id="l10.313.5"></span>ἄλλως ἰσχυρῶς τείναντές τι μόριον· ἔστι γὰρ καὶ τοῦτο παραπλήσιόν
<span class="lb" data-page="10.313" data-line="6" id="l10.313.6"></span>ὡς εἰ καὶ σχοινίον, ἢ ἱμᾶντα διατείναις ἐπὶ πλεῖστον.
<span class="lb" data-page="10.313" data-line="7" id="l10.313.7"></span>ὅτι δὲ καὶ διὰ τὸ μὴ στέγειν τὸ περιεχόμενον ἐν αὐτοῖς αἷμα,
<span class="lb" data-page="10.313" data-line="8" id="l10.313.8"></span>καὶ μάλισθ’ ὅταν ᾖ πνευματικὸν, οὐκ ὀλίγα ῥήγνυται, δηλοῦσιν
<span class="lb" data-page="10.313" data-line="9" id="l10.313.9"></span>οἵ τε πίθοι πρὸς τοῦ γλεύκους ἀναῤῥηγνύμενοι καὶ ἄλλᾳ
<span class="lb" data-page="10.313" data-line="10" id="l10.313.10"></span>πολλὰ τῶν ἰσχυροτάτων σωμάτων.
</p>
          </article>

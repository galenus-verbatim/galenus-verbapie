<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.4">
<span class="pb page1" data-page="10.320" id="p10.320"></span>
<span class="milestone ed1page page1" data-n="4.85" data-unit="ed1page" id="ed1page.4.85"></span>
<span class="milestone ed2page page1" data-n="10.108" data-unit="ed2page" id="ed2page.10.108"></span>
            <p>
<span class="lb" data-page="10.320" data-line="1" id="l10.320.1"></span>Ταῦτα δὲ πράξαντα σαρκοῦν ὅτι τάχιστα
<span class="lb" data-page="10.320" data-line="2" id="l10.320.2"></span>τὸ τραῦμα, πρὶν ἀποῤῥυῆναι τοῦ ἀγγείου τὸν βρόχον. εἰ
<span class="lb" data-page="10.320" data-line="3" id="l10.320.3"></span>μὴ γὰρ φθάσειεν ἡ ἐπιτραφεῖσα σὰρξ στεγνῶσαι τὸ πέριξ
<span class="lb" data-page="10.320" data-line="4" id="l10.320.4"></span>χωρίον τῆς ἀποτετμημένης ἀρτηρίας, ἀλλ’ εὑρεθείη που χώρα
<span class="lb" data-page="10.320" data-line="5" id="l10.320.5"></span>κενὴ, τὸ καλούμενον ἀνεύρυσμα γίνεται. διὰ τοῦτο καὶ τοῖς
<span class="lb" data-page="10.320" data-line="6" id="l10.320.6"></span>ἐμπλάττουσιν ἰσχαίμοις χρῆσθαι κελεύω μᾶλλον τῶν, ἐσχαρούντων,
<span class="lb" data-page="10.320" data-line="7" id="l10.320.7"></span>ὅτι θᾶττόν τε καὶ ἀκινδυνότερον ἐπ’ αὐτοῖς σαρκοῦται
<span class="lb" data-page="10.320" data-line="8" id="l10.320.8"></span>τὸ τραῦμα· κίνδυνος γὰρ ἐπὶ τῶν ἄλλων ἀποπιπτούσης
<span class="lb" data-page="10.320" data-line="9" id="l10.320.9"></span>τῆς ἐσχάρας αὖθις αἱμοῤῥαγῆσαι τὸ ἀγγεῖον. ἄριστον
<span class="lb" data-page="10.320" data-line="10" id="l10.320.10"></span>οὖν ἁπάντων ὧν οἶδα φαρμάκων, ᾧ καὶ πρὸς τὰς ἐκ μηνίγγων
<span class="lb" data-page="10.320" data-line="11" id="l10.320.11"></span>αἱμοῤῥαγίας ἀσφαλέστερον χρῆσθαι, τὸ λεχθησόμενον
<span class="lb" data-page="10.320" data-line="12" id="l10.320.12"></span>ἐστί· λιβανωτοῦ μέρος ἓν ἀλόης ἡμίσει μεμίχθω μέρει· κᾄπειτα
<span class="lb" data-page="10.320" data-line="13" id="l10.320.13"></span>τῆς χρείας ἐπιστάσης ὠοῦ τῷ λευκῷ φυράσθῳ τοσούτῳ
<span class="lb" data-page="10.320" data-line="14" id="l10.320.14"></span>τὸ πλῆθος ὡς μελιτώδη σύστασιν ἔχειν· εἶτ’ ἀναλαμβανέσθω
<span class="lb" data-page="10.320" data-line="15" id="l10.320.15"></span>τοῦτο λαγωαῖς θριξὶ ταῖς μαλακωτάταις· κᾄπειτα τῷ ἀγγείῳ
<span class="lb" data-page="10.320" data-line="16" id="l10.320.16"></span>καὶ τῷ ἕλκει παντὶ πλεῖστον ἐπιτιθέσθω. καταδείσθω δ’
<span class="lb" data-page="10.320" data-line="17" id="l10.320.17"></span>ἔξωθεν ἐξ ὀθόνης ἐν ὑποδεσμίδι· τὰς μὲν πρώτας ἐπιβολὰς
<span class="lb" data-page="10.320" data-line="18" id="l10.320.18"></span>τέτταρας ἢ πέντε κατ’ αὐτοῦ αἱμοῤῥαγοῦντος ἀγγείου ποιουμένων
<span class="pb" data-page="10.321" id="p10.321"></span>
<span class="lb" data-page="10.321" data-line="1" id="l10.321.1"></span>ἡμῶν, ἐντεῦθεν δὲ ἐπὶ τὴν ῥίζαν αὐτοῦ νεμομένων,
<span class="lb" data-page="10.321" data-line="2" id="l10.321.2"></span>ἐφ’ ὧν ἐγχωρεῖ μερῶν ἐπὶ τὴν ῥίζαν νέμεσθαι· σχεδὸν δ’ ἐπὶ
<span class="lb" data-page="10.321" data-line="3" id="l10.321.3"></span>πάντων ἐγχωρεῖ πλὴν μηνίγγων. εἶτα λύσαντα διὰ τρίτης, εἰ
<span class="lb" data-page="10.321" data-line="4" id="l10.321.4"></span>μὲν ἀσφαλῶς ἔτι προσέχοιτο τῷ ἕλκει τὸ φάρμακον, αὖθις
<span class="lb" data-page="10.321" data-line="5" id="l10.321.5"></span>ἕτερον ἐν κύκλῳ περιχέοντα καὶ ὥσπερ ἐπιτέγγοντα τὸν ἐκ
<span class="lb" data-page="10.321" data-line="6" id="l10.321.6"></span>τῶν τριχῶν μοτὸν ἐπιδεῖν, ὡς ἐξ ἀρχῆς <span class="milestone ed2page" data-n="10.109" data-unit="ed2page" id="ed2page.10.109"></span>ἐπέδησας· εἰ
<span class="lb" data-page="10.321" data-line="7" id="l10.321.7"></span>δ’ αὐτομάτως ὁ πρότερος ἀποπίπτοι μοτὸς, ἀτρέμα πιέζοντα
<span class="lb" data-page="10.321" data-line="8" id="l10.321.8"></span>τῷ δακτύλῳ τὴν ῥίζαν τοῦ ἀγγείου πρὸς τὸ μηδὲν ἐπιῤῥυῆναι,
<span class="lb" data-page="10.321" data-line="9" id="l10.321.9"></span>τοῦτον μὲν ἀφελεῖν ἠρέμα, προσθεῖναι δ’ ἕτερον. οὕτω σε θεραπεύειν
<span class="lb" data-page="10.321" data-line="10" id="l10.321.10"></span>δεῖ μέχρι περ ἂν σαρκωθῇ τὸ ἀγγεῖον, ἀνάῤῥοπον ἀπ’
<span class="lb" data-page="10.321" data-line="11" id="l10.321.11"></span>ἀρχῆς ἄχρι τέλους φυλάττοντα τὸ μόριον. ἔστω δὲ μηδὲ τοῦτο
<span class="lb" data-page="10.321" data-line="12" id="l10.321.12"></span>ἄμετρον τὸ σχῆμα· κίνδυνος γὰρ ὀδύνην γενέσθαι καὶ αὖθις
<span class="lb" data-page="10.321" data-line="13" id="l10.321.13"></span>αἱμοῤῥαγῆσαι τὸ ἀγγεῖον. οὐδὲν γὰρ ὀδύνης μᾶλλον αἱμοῤῥαγίας
<span class="lb" data-page="10.321" data-line="14" id="l10.321.14"></span>τε κινεῖ καὶ φλεγμονὰς αὐξάνει. τούτῳ τῷ φαρμάκῳ πολυειδέστατα
<span class="lb" data-page="10.321" data-line="15" id="l10.321.15"></span>χρῶμαι· ποτὲ μὲν, ὡς εἴρηται, μιγνύων ἀλόῃ
<span class="lb" data-page="10.321" data-line="16" id="l10.321.16"></span>τὸ διπλάσιον τοῦ λιβανωτοῦ, ποτὲ δ’ ἐξίσης ἀμφοτέροις
<span class="lb" data-page="10.321" data-line="17" id="l10.321.17"></span>χρώμενος, ἢ βραχεῖ πλείονι τῷ λιβανωτῷ τῆς ἀλόης, ἢ πλείονι
<span class="lb" data-page="10.321" data-line="18" id="l10.321.18"></span>μὲν, ἀλλ’ οὔπω τῶ διπλασίῳ· καὶ μάννην δ’ ἀντὶ λιβανωτοῦ
<span class="pb" data-page="10.322" id="p10.322"></span>
<span class="lb" data-page="10.322" data-line="1" id="l10.322.1"></span>ποτ’ ἔβαλλον. ἔστι δὲ στυπτικώτερον μὲν φάρμακον ἡ μάννης.
<span class="lb" data-page="10.322" data-line="2" id="l10.322.2"></span>τοῦ λιβανωτοῦ· ὁ λιβανωτὸς δ’ ἐμπλαστικώτερος τῆς μάννης.
<span class="lb" data-page="10.322" data-line="3" id="l10.322.3"></span>εὔδηλον δ’ ὅτι τοῖς μὲν σκληροῖς σώμασι τὴν ἀλόην χρὴ
<span class="lb" data-page="10.322" data-line="4" id="l10.322.4"></span>προσφέρεσθαι πλείονα, τοῖς δὲ μαλακοῖς τὸν λιβανωτόν· ἔσται
<span class="lb" data-page="10.322" data-line="5" id="l10.322.5"></span>δὲ τὸ μὲν ἕτερον αὐτῶν στυπτικώτερον, τὸ δ’ ἕτερον ἐμπλαστικώτερον.
<span class="lb" data-page="10.322" data-line="6" id="l10.322.6"></span>διὸ καὶ τὸν γλισχρότερον καὶ ὡς ἂν εἴποι τις
<span class="lb" data-page="10.322" data-line="7" id="l10.322.7"></span>ῥητινωδέστερον αἱρεῖσθαι χρὴ λιβανωτὸν, ὅταν ἐμπλαστικώτερον
<span class="lb" data-page="10.322" data-line="8" id="l10.322.8"></span>ἐργάσασθαι τὸ φάρμακον ἐθέλῃς· ἔστι δ’ οὗτος ἁπαλώτερος
<span class="lb" data-page="10.322" data-line="9" id="l10.322.9"></span>ἅμα καὶ λευκότερος καὶ μασσώμενος οὐ θρύπτεται
<span class="lb" data-page="10.322" data-line="10" id="l10.322.10"></span>δίκην ἀλόης καὶ μάννης, ἀλλὰ συνεχὴς ἑαυτῷ μένει, καθάπερ
<span class="lb" data-page="10.322" data-line="11" id="l10.322.11"></span>ἡ μαστίχη. ταυτὶ μὲν οὖν ἤδη τῆς περὶ συνθέσεως φαρμάκων
<span class="lb" data-page="10.322" data-line="12" id="l10.322.12"></span>πραγματείας ἐστὶν, ἧς ἀδύνατον μηδαμῶς ἅπτεσθαι κατὰ
<span class="lb" data-page="10.322" data-line="13" id="l10.322.13"></span>τὴν ἐνεστῶτα λόγον. ἢ γὰρ οὐδόλως ἐχρῆν ἡμᾶς μεμνῆσθαι
<span class="lb" data-page="10.322" data-line="14" id="l10.322.14"></span>τῶν ἐν μέρει παραδειγμάτων, ἀλλ’ αὐταῖς μόναις ἀρκεῖσθαι
<span class="lb" data-page="10.322" data-line="15" id="l10.322.15"></span>ταῖς καθόλου μεθόδοις, ἢ καὶ τῶν ἐν μέρει προσαπτομένους
<span class="lb" data-page="10.322" data-line="16" id="l10.322.16"></span>ἅπτεσθαί ποτε καὶ τῆς σκευασίας αὐτῶν, ἀλλ’ ὡς καὶ πρόσθεν
<span class="lb" data-page="10.322" data-line="17" id="l10.322.17"></span>εἴρηται, παράδειγμα τοῦ γένους τῶν φαρμάκων τῶν
<span class="lb" data-page="10.322" data-line="18" id="l10.322.18"></span>κατὰ τὴν μέθοδον εὑρισκομένων, ἓν ἢ δύο ἐνταυθοῖ γράφοντας
<span class="pb" data-page="10.323" id="p10.323"></span>
<span class="lb" data-page="10.323" data-line="1" id="l10.323.1"></span>ἀρκεῖσθαι προσήκει. τούτου μὲν οὖν ἀεὶ χρὴ μεμνῆσθαι·
<span class="lb" data-page="10.323" data-line="2" id="l10.323.2"></span>πάλιν δ’ ἐπανέλθωμεν ἐφ’ ὅπερ λέγοντες ἀπελίπομεν. ἐμνήσθην
<span class="lb" data-page="10.323" data-line="3" id="l10.323.3"></span>γὰρ ἐπὶ πλέον τοῦ προειρημένου φαρμάκου, διότι πάντων
<span class="lb" data-page="10.323" data-line="4" id="l10.323.4"></span>αὐτὸ τῶν ἄλλων ἄμεινον εἶναι πέπεισμαι· καὶ θαυμάζοιμ’
<span class="lb" data-page="10.323" data-line="5" id="l10.323.5"></span>ἂν εἴ τις εὑρεῖν δύναται βέλτιον. καὶ διὰ τοῦτ’ αὐτῷ
<span class="lb" data-page="10.323" data-line="6" id="l10.323.6"></span>χρῶμαι κατά τε τῶν μηνίγγων ἀεὶ καὶ τῶν ἐν τῷ τραχήλῳ
<span class="lb" data-page="10.323" data-line="7" id="l10.323.7"></span>τρώσεων, ἄχρι καὶ τῶν σφαγιτίδων αὐτῶν· καὶ γὰρ καὶ τούτων
<span class="lb" data-page="10.323" data-line="8" id="l10.323.8"></span>ἐπέχει τὸ αἷμα χωρὶς βρόχου. χρὴ δὲ μὴ σπεύδειν ἐν τῷ
<span class="lb" data-page="10.323" data-line="9" id="l10.323.9"></span>ἔργῳ καθάπερ ἔνιοι τῶν ἐμπλήκτων χειρουργῶν, ἀλλὰ τῇ
<span class="lb" data-page="10.323" data-line="10" id="l10.323.10"></span>μὲν ἑτέρᾳ χειρὶ τὸ κάτω μέρος τοῦ ἀγγείου προστέλλειν ἢ
<span class="lb" data-page="10.323" data-line="11" id="l10.323.11"></span>περιλαβόντα κατέχειν, τῇ δ’ ἑτέρᾳ τὸ φάρμακον ἐπιθέντα
<span class="lb" data-page="10.323" data-line="12" id="l10.323.12"></span>τῇ τρώσει προστέλλειν ἀτρέμα, ἄχρι περ ἂν προσπαγῇ, κᾄπειθ’
<span class="lb" data-page="10.323" data-line="13" id="l10.323.13"></span>οὕτως ἐπιδεῖν ἄνωθεν κάτω, μὴ καθάπερ ἐν τοῖς κώλοις
<span class="lb" data-page="10.323" data-line="14" id="l10.323.14"></span>κάτωθεν ἄνω· πρὸς γὰρ τὰς ῥίζας τῶν ἀγγείων ἀφικνεῖσθαι
<span class="lb" data-page="10.323" data-line="15" id="l10.323.15"></span>χρὴ τὴν ἐπίδεσιν ἀναστέλλουσαν τὸ ἐπιῤῥέον. ἔστι δὲ καὶ ἄλλα
<span class="lb" data-page="10.323" data-line="16" id="l10.323.16"></span>πλείω φάρμακα τῶν ἐμπλαττόντων ἀλύπως· ἀλλ’ οὐδὲν οὕτως
<span class="lb" data-page="10.323" data-line="17" id="l10.323.17"></span>σαρκοῖ. χρεία δ’ ἐστὶ μάλιστα κατὰ τὰ τοιαῦτα συμπτώματα
<span class="pb" data-page="10.324" id="p10.324"></span>
<span class="lb" data-page="10.324" data-line="1" id="l10.324.1"></span>τοῦ περισαρκοῦσθαι τὸ ἀγγεῖον, ἀποπίπτοντος τοῦ προτέρου
<span class="lb" data-page="10.324" data-line="2" id="l10.324.2"></span>φαρμάκου. τὰ δέ γε τὰς ἐσχάρας ἐπιπηγνύντα γυμνότερον
<span class="lb" data-page="10.324" data-line="3" id="l10.324.3"></span>ἐργάζεται τὸ μέρος ἢ κατὰ φύσιν εἶχεν ἀποπιπτούσης αὐτῆς.
<span class="lb" data-page="10.324" data-line="4" id="l10.324.4"></span>ἔστι γὰρ ἡ γενέσις τῆς ἐσχάρας ἐκ τῶν ὑποκειμένων καὶ
<span class="lb" data-page="10.324" data-line="5" id="l10.324.5"></span>περικειμένων σωμάτων, ὡς ἂν εἴποι τις ἡμικαύτων γενομένων,
<span class="lb" data-page="10.324" data-line="6" id="l10.324.6"></span>ἵν’ ὁποῖόν τι χρῆμα τουτουσὶ τοὺς ἐσβεσμένους ἄνθρακας
<span class="lb" data-page="10.324" data-line="7" id="l10.324.7"></span>εἰς τὸν χειμῶνα παρασκευάζονται, τοιοῦτό ὑπάλειμμα
<span class="lb" data-page="10.324" data-line="8" id="l10.324.8"></span>τῆς διαπύρου σαρκὸς ἡ ἐσχάρα γένηται. <span class="milestone ed2page" data-n="10.110" data-unit="ed2page" id="ed2page.10.110"></span>ὥστ’ ἀπόλλυται
<span class="lb" data-page="10.324" data-line="9" id="l10.324.9"></span>τοῦ μορίου τοσοῦτον<span class="milestone ed1page" data-n="4.86" data-unit="ed1page" id="ed1page.4.86"></span> τῆς κατὰ φύσιν σαρκὸς, ὅσον
<span class="lb" data-page="10.324" data-line="10" id="l10.324.10"></span>ἐσχαρούμενον ἐκαύθη. τοῦτ’ οὖν ἅπαν λείπει τῷ μορίῳ τῆς
<span class="lb" data-page="10.324" data-line="11" id="l10.324.11"></span>ἐσχάρας ἐκπιπτούσης, καὶ διὰ τοῦτο γυμνὸν καὶ ἄσαρκον
<span class="lb" data-page="10.324" data-line="12" id="l10.324.12"></span>φαίνεται, καὶ πολλοῖς αἱμοῤῥαγία δυσεπίσχετος ἐπηκολούθησεν
<span class="lb" data-page="10.324" data-line="13" id="l10.324.13"></span>ἐπὶ ταῖς τῶν ἐσχαρῶν ἀποπτώσεσιν. ὥστε κᾀν τούτοις
<span class="lb" data-page="10.324" data-line="14" id="l10.324.14"></span>ὅστις ἂν ἐθέλῃ μεθόδῳ πάντα πράττειν, ἐσκέφθω τε
<span class="lb" data-page="10.324" data-line="15" id="l10.324.15"></span>πρὸ πολλοῦ τοὺς τρόπους ἅπαντας οἷς ἐφέξει τὸ αἷμα, τόν
<span class="lb" data-page="10.324" data-line="16" id="l10.324.16"></span>τ’ ἀκινδυνότερον αἱρεῖσθαι πειράσθω χρώμενος καὶ τοῖς ἄλλοις
<span class="lb" data-page="10.324" data-line="17" id="l10.324.17"></span>ἅπασιν, ὅταν ἀνάγκη βιάζηται. μεγίστην δ’ ἀνάγκην οἶδα
<span class="lb" data-page="10.324" data-line="18" id="l10.324.18"></span>τοῦ χρῆσθαι φαρμάκοις ἐσχαρωτικοῖς ἢ καυτηρίοις διαπύροις, ﻿
<span class="pb" data-page="10.325" id="p10.325"></span>
<span class="lb" data-page="10.325" data-line="1" id="l10.325.1"></span>ὅταν ἐξ ἀναβρώσεως σηπεδονώδους ἡ αἱμοῤῥαγία γίγνηται.
<span class="lb" data-page="10.325" data-line="2" id="l10.325.2"></span>καὶ μέντοι κᾀπειδὰν ἐν ταῖς τοιαύταις διαθέσεσιν ἅπαν ἐκκόψωμεν
<span class="lb" data-page="10.325" data-line="3" id="l10.325.3"></span>τὸ σηπόμενον, ἀσφαλέστερον ἤτοι καίειν αὐτοῦ
<span class="lb" data-page="10.325" data-line="4" id="l10.325.4"></span>τὴν οἷον ῥίζαν ἢ φαρμάκοις ἐσχαρωτικοῖς χρῆσθαι. καὶ
<span class="lb" data-page="10.325" data-line="5" id="l10.325.5"></span>κατὰ τοῦτο ἐπ’ αἰδοίων καὶ ἕδρας εἰς τὴν τοιαύτην ἀνάγκην
<span class="lb" data-page="10.325" data-line="6" id="l10.325.6"></span>ἀφικνούμεθα πολλάκις, ὅτι ῥᾳδίως σήπεται τὰ μόρια διά τε
<span class="lb" data-page="10.325" data-line="7" id="l10.325.7"></span>τὴν σύμφυτον ὑγρότητα καὶ ὅτι περιττωμάτων εἰσὶν ὀχετοί.
<span class="lb" data-page="10.325" data-line="8" id="l10.325.8"></span>σκοπὸς δ’ ἔστω σοι τῶν ἐσχαρούντων φαρμάκων οὐχ ἁπλῶς
<span class="lb" data-page="10.325" data-line="9" id="l10.325.9"></span>ἡ θερμότης, ἀλλ’ ἄμεινον ὅταν ἅμα τῷ στύφειν ὑπάρχῃ, καθάπερ
<span class="lb" data-page="10.325" data-line="10" id="l10.325.10"></span>ἐν χαλκίτιδι καὶ μίσυϊ καὶ χαλκάνθῳ καυθεῖσί τε
<span class="lb" data-page="10.325" data-line="11" id="l10.325.11"></span>καὶ ἀκαύστοις εἰς χρείαν ἀγομένοις. τὰ δὲ διὰ τῆς ἀσβέστου
<span class="lb" data-page="10.325" data-line="12" id="l10.325.12"></span>τιτάνου σφοδρότερα μὲν τούτων, ἀλλ’ οὐ μέτεστι τῇ τιτάνῳ
<span class="lb" data-page="10.325" data-line="13" id="l10.325.13"></span>στυπτικῆς δυνάμεως. ἀποπίπτουσι τοιγαροῦν θᾶττον
<span class="lb" data-page="10.325" data-line="14" id="l10.325.14"></span>αἱ τοιαῦται τῶν ἐσχαρῶν, ἔχονται δὲ τῶν σωμάτων ἐπὶ
<span class="lb" data-page="10.325" data-line="15" id="l10.325.15"></span>πλέον αἱ ἐκ τῶν στυφόντων· ἄμεινον δὲ τοῦτο μακρῷ· φθάνει
<span class="lb" data-page="10.325" data-line="16" id="l10.325.16"></span>γὰρ ὑποσαρκοῦσθαι τὰ κατὰ τὴν βάσιν αὐτῶν καὶ γίνεσθαι
<span class="lb" data-page="10.325" data-line="17" id="l10.325.17"></span>καθάπερ τι πῶμα τοῖς ἀγγείοις. ὅθεν οὐδ’ ἡμᾶς αὐτοὺς
<span class="pb" data-page="10.326" id="p10.326"></span>
<span class="lb" data-page="10.326" data-line="1" id="l10.326.1"></span>χρὴ σπεύδειν, ὥσπερ ἔνιοι, τὰς ἐσχάρας ἐκβάλλειν, ἔνθα κίνδυνος
<span class="lb" data-page="10.326" data-line="2" id="l10.326.2"></span>αἱμοῤῥαγίας, ἀλλ’ ἐπ’ ἐκείνων μόνων τῶν διαθέσεων,
<span class="lb" data-page="10.326" data-line="3" id="l10.326.3"></span>ἐφ’ ὧν διὰ σηπεδόνα τὸ καυτήριον ἠναγκάσθημεν ἐπιφέρειν
<span class="lb" data-page="10.326" data-line="4" id="l10.326.4"></span>ἀνθρώπου σώματι. καλεῖται δ’ οὐκ οἶδ’ ὅπως ἅπασιν
<span class="lb" data-page="10.326" data-line="5" id="l10.326.5"></span>ἤδη τοῖς ἰατροῖς ἡ τοιαύτη διάθεσις νομὴ, διότι νέμεσθαι
<span class="lb" data-page="10.326" data-line="6" id="l10.326.6"></span>συμβέβηκεν αὐτὴν ἀπὸ τῶν πεπονθότων μορίων ἐπὶ τὰ
<span class="lb" data-page="10.326" data-line="7" id="l10.326.7"></span>κατὰ φύσιν ἔχοντα καὶ τούτων ἀεί τι προσεπιλαμβάνειν,
<span class="lb" data-page="10.326" data-line="8" id="l10.326.8"></span>ὡς ἀπὸ τοῦ συμβεβηκότος, οὐκ ἀπὸ τῆς οὐσίας τοῦ δηλουμένου
<span class="lb" data-page="10.326" data-line="9" id="l10.326.9"></span>πράγματος, ἔθεντο τὴν προσηγορίαν. ἡ δ’ εὐπορία
<span class="lb" data-page="10.326" data-line="10" id="l10.326.10"></span>τῆς ὕλης ἁπάντων τῶν τοιαύτην ἐχόντων δύναμιν
<span class="lb" data-page="10.326" data-line="11" id="l10.326.11"></span>φαρμάκων ἐν ταῖς οἰκείαις εἰρήσεται πραγματείαις. οἰκείαις
<span class="lb" data-page="10.326" data-line="12" id="l10.326.12"></span>δὲ δηλονότι λέγω τήν τε περὶ τῆς τῶν ἁπλῶν φαρμάκων
<span class="lb" data-page="10.326" data-line="13" id="l10.326.13"></span>δυνάμεως καὶ τὴν περὶ συνθέσεως αὐτῶν.
</p>
          </article>

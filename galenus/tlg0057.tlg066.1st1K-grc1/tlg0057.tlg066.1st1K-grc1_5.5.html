<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.5">
<span class="pb page1" data-page="10.326" id="p10.326"></span>
<span class="milestone ed1page page1" data-n="4.86" data-unit="ed1page" id="ed1page.4.86"></span>
<span class="milestone ed2page page1" data-n="10.110" data-unit="ed2page" id="ed2page.10.110"></span>
            <p>
<span class="lb" data-page="10.326" data-line="14" id="l10.326.14"></span>Ἀναλαβόντες οὖν αὖθις τὰ κεφάλαια τῆσδε
<span class="lb" data-page="10.326" data-line="15" id="l10.326.15"></span>τῆς μεθόδου, καθ’ ἣν ἰᾶσθαι χρὴ τὰς προχείρους αἱμοῤῥαγίας,
<span class="lb" data-page="10.326" data-line="16" id="l10.326.16"></span>ἑξῆς ἐπὶ τὰς διὰ βάθους γιγνομένας ἀφικώμεθα τῷ
<span class="lb" data-page="10.326" data-line="17" id="l10.326.17"></span>λόγῳ. τὸ τοίνυν ἐκχεόμενον αἷμα τῶν ἀγγείων ἢ τῷ μηκέτι
<span class="lb" data-page="10.326" data-line="18" id="l10.326.18"></span>ἐπιῤῥεῖν αὐτὸ παύσαιτ’ ἂν, ἢ τῷ στεγνωθῆναι τὴν διαίρεσιν,
<span class="pb" data-page="10.327" id="p10.327"></span>
<span class="lb" data-page="10.327" data-line="1" id="l10.327.1"></span>ἢ ἅμα ἀμφοτέρων γιγνομένων, ὅπερ, οἶμαι, βέλτιστόν ἐστιν.
<span class="lb" data-page="10.327" data-line="2" id="l10.327.2"></span>ἐπιῤῥεῖν μὲν οὖν κωλύεται διά τε λειποθυμίαν καὶ ἀντίσπασιν
<span class="lb" data-page="10.327" data-line="3" id="l10.327.3"></span>καὶ παροχέτευσιν καὶ ψύξιν ὅλου τε τοῦ σώματος, καὶ
<span class="lb" data-page="10.327" data-line="4" id="l10.327.4"></span>πολὺ δὴ μᾶλλον αὐτοῦ τοῦ τετρωμένου μορίου. <span class="milestone ed2page" data-n="10.111" data-unit="ed2page" id="ed2page.10.111"></span>κατὰ
<span class="lb" data-page="10.327" data-line="5" id="l10.327.5"></span>τοῦτον γοῦν τὸν λόγον καὶ τὸ ψυχρὸν ὕδωρ ποθὲν, ἐπέσχεν
<span class="lb" data-page="10.327" data-line="6" id="l10.327.6"></span>αἱμοῤῥαγίας πολλάκις, ἔξωθέν τε καταντλούμενον αὐτό τε
<span class="lb" data-page="10.327" data-line="7" id="l10.327.7"></span>τὸ ὕδωρ ψυχρὸν, ὀξύκρατόν τε καὶ οἶνος στρυφνὸς, ὅσα
<span class="lb" data-page="10.327" data-line="8" id="l10.327.8"></span>τ’ ἄλλα στύφειν ἢ ἁπλῶς ψύχειν πέφυκε. στεγνοῦται δὲ ἡ διαίρεσις
<span class="lb" data-page="10.327" data-line="9" id="l10.327.9"></span>ἢ μύσαντος, ἢ φραχθέντος τοῦ διηρημένου. μύει μὲν
<span class="lb" data-page="10.327" data-line="10" id="l10.327.10"></span>οὖν στυφόμενόν τε καὶ ψυχόμενον, ἐπιδέσει τε συναγόμενον
<span class="lb" data-page="10.327" data-line="11" id="l10.327.11"></span>καὶ βρόχῳ διαλαμβανόμενον. ἐμφράττεται δὲ ἢ ἔνδοθεν, ἢ
<span class="lb" data-page="10.327" data-line="12" id="l10.327.12"></span>ἔξωθεν· ἔνδοθεν μὲν ὑπὸ θρόμβου, ἔξωθεν δὲ ὑπό τε τούτου
<span class="lb" data-page="10.327" data-line="13" id="l10.327.13"></span>καὶ μοτῶν καὶ σπόγγων, ἐσχάρας τε καὶ τῶν ἐμπλαστικῶν
<span class="lb" data-page="10.327" data-line="14" id="l10.327.14"></span>φαρμάκων, ἔτι τε τῶν περικειμένων σωμάτων προσταλέντων·
<span class="lb" data-page="10.327" data-line="15" id="l10.327.15"></span>ὅπως δ’ ἐργάσῃ τῶν εἰρημένων ἕκαστον εἴρηται.
<span class="lb" data-page="10.327" data-line="16" id="l10.327.16"></span>τὰ δ’ ἐκ τοῦ βάθους αἱμοῤῥαγοῦντα βρόχοις μὲν οὐκ ἄν
<span class="lb" data-page="10.327" data-line="17" id="l10.327.17"></span>τις οὐδ’ ἐπιδέσει θεραπεύσειεν, ὥσπερ οὐδὲ καυστηρίοις,
<span class="pb" data-page="10.328" id="p10.328"></span>
<span class="lb" data-page="10.328" data-line="1" id="l10.328.1"></span>οὐδ’ ἁπλῶς εἰπεῖν ὅσα διὰ τοῦ ψαύειν αὐτοῦ τοῦ διῃρημένου
<span class="lb" data-page="10.328" data-line="2" id="l10.328.2"></span>σώματος ἢ μέρος ἐπιτεχνώμεθα· δι’ ἀντισπάσεως δὲ καὶ παροχετεύσεως
<span class="lb" data-page="10.328" data-line="3" id="l10.328.3"></span>ἐδεσμάτων τε καὶ πομάτων ἐμπλαττόντων τε
<span class="lb" data-page="10.328" data-line="4" id="l10.328.4"></span>καὶ ψυχόντων καὶ στυφόντων φαρμάκων· ἄφθονον δὲ καὶ
<span class="lb" data-page="10.328" data-line="5" id="l10.328.5"></span>τὴν τῶν τοιούτων ὕλην ἐν ταῖς οἰκείαις ἔχεις πραγματείαις.
<span class="lb" data-page="10.328" data-line="6" id="l10.328.6"></span>ἡ δ’ ἀπὸ τῶν μορίων ἔνδειξις τοῖς κοινοῖς τῆς θεραπείας
<span class="lb" data-page="10.328" data-line="7" id="l10.328.7"></span>σκοποῖς τοῖς εἰρημένοις ἐξ ἐπιμέτρου καθ’ ἕκαστον πάθημα
<span class="lb" data-page="10.328" data-line="8" id="l10.328.8"></span>πρόσεισιν· ὀργάνοις γοῦν ἐνίοτε χρώμεθα διὰ τὴν ἰδιότητα
<span class="lb" data-page="10.328" data-line="9" id="l10.328.9"></span>τοῦ μέρους, ἄλλοις μὲν ἐπὶ μήτρας, ἄλλοις δὲ ἐπὶ κύστεως,
<span class="lb" data-page="10.328" data-line="10" id="l10.328.10"></span>ἄλλοις δὲ ἐπὶ τῶν παχέων ἁπάντων ἐντέρων. εἰς ταῦτα μὲν
<span class="lb" data-page="10.328" data-line="11" id="l10.328.11"></span>γὰρ διὰ κλυστῆρος, εἰς μήτραν δὲ διὰ μητρεγχυτῶν τῶν ἐπιτηδείων
<span class="lb" data-page="10.328" data-line="12" id="l10.328.12"></span>τι φαρμάκων ἐνίεμεν· ὥσπερ γε καὶ εἰς κύστιν διὰ
<span class="lb" data-page="10.328" data-line="13" id="l10.328.13"></span>τῶν εὐθυτρήτων καθετήρων. σπανιώτεραι μὲν οὖν αἱ ἐκ
<span class="lb" data-page="10.328" data-line="14" id="l10.328.14"></span>τούτων αἱμοῤῥαγίαι· γίγνονται δ’ οὖν ποτε κᾂν εἰ μὴ τῷ
<span class="lb" data-page="10.328" data-line="15" id="l10.328.15"></span>λαύρῳ κινδυνώδεις, ἀλλὰ τῷ γε χρονίζειν οὐκ ἀκίνδυνοι.
<span class="lb" data-page="10.328" data-line="16" id="l10.328.16"></span>τεττάρων γοῦν ἡμερῶν οἶδά ποτε διὰ μήτρας φερόμενον
<span class="lb" data-page="10.328" data-line="17" id="l10.328.17"></span>αἷμα, πρὸς οὐδὲν τῶν βοηθημάτων εἶξαν ἄχρι τῆς τετάρτης,
<span class="pb" data-page="10.329" id="p10.329"></span>
<span class="lb" data-page="10.329" data-line="1" id="l10.329.1"></span>χυλῷ δὲ χρησαμένων ἡμῶν ἀρνογλώσσου παντάπασιν ἐπαύσατο.
<span class="lb" data-page="10.329" data-line="2" id="l10.329.2"></span>κάλλιστον μὲν οὖν τοῦτο τὸ φάρμακόν ἐστι καὶ πρὸς
<span class="lb" data-page="10.329" data-line="3" id="l10.329.3"></span>τὰς ἐξ ἀναβρώσεως αἱμοῤῥαγίας· εἴωθα δ’ αὐτῷ μιγνύειν τι
<span class="lb" data-page="10.329" data-line="4" id="l10.329.4"></span>τηνικαῦτα καὶ τῶν ἰσχυροτέρων φαρμάκων ἄλλοτε ἄλλο,
<span class="lb" data-page="10.329" data-line="5" id="l10.329.5"></span>πρὸς ὅλην ἀποβλέπων τὴν διάθεσιν, ὅπερ ἀεὶ χρὴ πράττειν,
<span class="lb" data-page="10.329" data-line="6" id="l10.329.6"></span>οὐ μικρὸν ἔχοντας εἰς ἅπαντα παράγγελμα. κατὰ γοῦν αὐτὰ
<span class="lb" data-page="10.329" data-line="7" id="l10.329.7"></span>ταῦτα τὰ ἐκ μήτρας, ἢ ἐκ κύστεως, ἢ ἐντέρων αἱμοῤῥαγοῦντα,
<span class="lb" data-page="10.329" data-line="8" id="l10.329.8"></span>σκέπτεσθαι μὲν χρὴ καὶ τὸ τῆς αἱμοῤῥαγίας ποσόν·
<span class="lb" data-page="10.329" data-line="9" id="l10.329.9"></span>ἵν’ ἤδη τὸν μὲν πρῶτον ἔχωμεν ἐν τῇ θεραπείᾳ σκοπὸν τοῦτον,
<span class="lb" data-page="10.329" data-line="10" id="l10.329.10"></span>ἢ τὸν δεύτερον· οὐ μὴν οὐδὲ τῆς ὅλης διαθέσεως ἀσκέπτως
<span class="lb" data-page="10.329" data-line="11" id="l10.329.11"></span>ἔχειν. εἰ μὲν γὰρ ἔῤῥωγεν ἀγγεῖόν τι τῶν μεγάλων, ἤ
<span class="lb" data-page="10.329" data-line="12" id="l10.329.12"></span>ἰσχυρῶς ἀνεστόμωται, τῶν αὐστηρῶν φαρμάκων ἐστὶ χρεία,
<span class="lb" data-page="10.329" data-line="13" id="l10.329.13"></span>ὡς βαλαυστίου καὶ ὑποκυστίδος καὶ ῥοῦ καὶ ὀμφακίου καὶ
<span class="lb" data-page="10.329" data-line="14" id="l10.329.14"></span>ἀκακίας καὶ κηκῖδος ὀμφακίτιδος καὶ τῶν τῆς ῥοιᾶς λεμμάτων·
<span class="lb" data-page="10.329" data-line="15" id="l10.329.15"></span>εἰ δ’ ἤτοι μικρόν ἐστι τὸ ἐῤῥωγὸς ἀγγεῖον, ἢ ἀνεστόμωται
<span class="lb" data-page="10.329" data-line="16" id="l10.329.16"></span>μετρίως, ὡς ὀλίγον εἶναι τὸ φερόμενον αἷμα, καὶ ἀλόη καὶ
<span class="lb" data-page="10.329" data-line="17" id="l10.329.17"></span>μάννα καὶ ὁ τῆς πίτυος φλοιὸς, ἥ τε σφραγὶς ἡ Λημνία καὶ
<span class="lb" data-page="10.329" data-line="18" id="l10.329.18"></span>ὁ τῆς Αἰγυπτίας ἀκάνθης καρπὸς; ἔτι τε κρόκος καὶ λίθος ﻿
<span class="pb" data-page="10.330" id="p10.330"></span>
<span class="lb" data-page="10.330" data-line="1" id="l10.330.1"></span>ὁ αἱματίτης ὀνομαζόμενος, ὅσα τ’ ἄλλα τοιαῦτα δι’ οἴνου
<span class="lb" data-page="10.330" data-line="2" id="l10.330.2"></span>μεγάλως αὐστηροῦ χρηστὰ φάρμακα. μὴ παρόντος δὲ μήτ’
<span class="lb" data-page="10.330" data-line="3" id="l10.330.3"></span>οἴνου τοιούτου μήτ’ ἀρνογλώσσου μήτε στρύχνου, καὶ γὰρ
<span class="lb" data-page="10.330" data-line="4" id="l10.330.4"></span>καὶ ταῦτα ἐπιτήδεια, ἀφεψεῖν ἐν ὕδατι βλαστοὺς βάτου καὶ
<span class="lb" data-page="10.330" data-line="5" id="l10.330.5"></span>κυνοσβάτου καὶ μυρσίνης καὶ σχίνου καὶ κισσοῦ καὶ ἁπλῶς
<span class="lb" data-page="10.330" data-line="6" id="l10.330.6"></span>εἰπεῖν ἁπάντων τῶν στυφόντων, εἴτε ῥίζα τις, εἴτε καρπὸς,
<span class="lb" data-page="10.330" data-line="7" id="l10.330.7"></span>εἴτε φλοιὸς, εἴτε βλάστημα τύχοι· <span class="milestone ed2page" data-n="10.112" data-unit="ed2page" id="ed2page.10.112"></span>διὰ τοῦτο καὶ τᾶν
<span class="lb" data-page="10.330" data-line="8" id="l10.330.8"></span>στυφόντων μήλων καὶ μάλιστα τῶν κυδωνίων· ἔτι τε μύρτων
<span class="lb" data-page="10.330" data-line="9" id="l10.330.9"></span>καὶ μεσπίλων ἐπιτήδειόν ἐστιν εἰς τὰ παρόντα τὸ ἀφέψημα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.6">
<span class="pb page1" data-page="10.330" id="p10.330"></span>
<span class="milestone ed1page page1" data-n="4.86" data-unit="ed1page" id="ed1page.4.86"></span>
<span class="milestone ed2page page1" data-n="10.112" data-unit="ed2page" id="ed2page.10.112"></span>
            <p>
<span class="lb" data-page="10.330" data-line="10" id="l10.330.10"></span>Εἰ δ’ ἐξ ἀναβρώσεώς τις αἱμοῤῥαγία γίγνοιτο,
<span class="lb" data-page="10.330" data-line="11" id="l10.330.11"></span>τὰ πολλὰ μὲν οὐδὲ λαῦρος αὐτοῖς ἐστιν, ἀλλ’ ὀλίγη
<span class="lb" data-page="10.330" data-line="12" id="l10.330.12"></span>καὶ κατὰ βραχύ· καὶ διὰ τοῦτο τῷ Πασίωνος, ἢ Ἄνδρωνος,
<span class="lb" data-page="10.330" data-line="13" id="l10.330.13"></span>ἢ Πολυείδου τροχίσκῳ χρηστέον, ἢ ὡς εἴρηται τῷ ἡμετέρῳ
<span class="lb" data-page="10.330" data-line="14" id="l10.330.14"></span>τὴν αὐτὴν μὲν κατὰ γένος ἔχοντι δύναμιν, ἰσχυροτέρῳ δὲ
<span class="lb" data-page="10.330" data-line="15" id="l10.330.15"></span>ὑπάρχοντι. παύει γὰρ ταῦτα τὴν ἀνάβρωσιν ἅμα τῷ δηλονότι
<span class="lb" data-page="10.330" data-line="16" id="l10.330.16"></span>καὶ τοῦ παντὸς σώματος προνοεῖσθαι, ὡς ἔμπροσθεν
<span class="lb" data-page="10.330" data-line="17" id="l10.330.17"></span>εἴρηται. λαύρου δὲ ἐμπεσούσης αἱμοῤῥαγίας, τοῖς αὐστηροτάτοις
<span class="lb" data-page="10.330" data-line="18" id="l10.330.18"></span>χρηστέον φαρμάκοις, ἄχρι περ ἂν ἐπισχῶμεν αὐτῆς τὸ
<span class="pb" data-page="10.331" id="p10.331"></span>
<span class="lb" data-page="10.331" data-line="1" id="l10.331.1"></span>σφοδρόν·<span class="milestone ed1page" data-n="4.87" data-unit="ed1page" id="ed1page.4.87"></span> εἶθ’ οὕτως ἅμ’ ἐκείνοις μιγνύναι τοὺς τροχίσκους·
<span class="lb" data-page="10.331" data-line="2" id="l10.331.2"></span>εἶθ’ ἑξῆς ἐπ’ αὐτοὺς μόνους μετέρχεσθαι μετά τινος
<span class="lb" data-page="10.331" data-line="3" id="l10.331.3"></span>τῶν εἰρημένων χυλῶν ἢ ἀφεψημάτων. ὅσα δὲ ἔξωθεν ἐπιτίθεται
<span class="lb" data-page="10.331" data-line="4" id="l10.331.4"></span>τοῖς αἱμοῤῥαγοῦσι στύφοντά τε καὶ χωρὶς στύψεως
<span class="lb" data-page="10.331" data-line="5" id="l10.331.5"></span>ψύχοντα, ταῦτ’ οὐχ ἁπλῶς ἐπαινῶ καθάπερ οἱ πολλοὶ τῶν
<span class="lb" data-page="10.331" data-line="6" id="l10.331.6"></span>ἰατρῶν, ἀλλά μοι δοκεῖ τοὐναντίον ἐνίοτε πᾶν οὗ δεόμεθα
<span class="lb" data-page="10.331" data-line="7" id="l10.331.7"></span>διαπράττεσθαι, συνελαύνειν εἴσω τὸ αἷμα καὶ πληροῦν τὰς
<span class="lb" data-page="10.331" data-line="8" id="l10.331.8"></span>ἐν τῷ βάθει φλέβας. οἶδα γοῦν τινας ἐκ πνεύμονος ἀναβήττοντας
<span class="lb" data-page="10.331" data-line="9" id="l10.331.9"></span>αἷμα προφανῶς βλαβέντας ἐπὶ ταῖς τοῦ θώρακος καταψύξεσιν·
<span class="lb" data-page="10.331" data-line="10" id="l10.331.10"></span>οὕτω δ’ ἐνίους καὶ τῶν ἐμούντων αἷμα, τῆς
<span class="lb" data-page="10.331" data-line="11" id="l10.331.11"></span>γαστρὸς ἔξωθεν ψυγείσης· ὡσαύτως δὲ καὶ τῶν ἐκ ῥινὸς αἱμοῤῥαγούντων
<span class="lb" data-page="10.331" data-line="12" id="l10.331.12"></span>ἔνιοι φανερῶς ἐβλάβησαν ἐπὶ ταῖς τῆς κεφαλῆς
<span class="lb" data-page="10.331" data-line="13" id="l10.331.13"></span>ψύξεσιν. οὔκουν ἁπλῶς, οὐδ’ ἀδιορίστως, οὐδ’ ἐν
<span class="lb" data-page="10.331" data-line="14" id="l10.331.14"></span>παντὶ καιρῷ συμβουλεύω ψύχειν τὰ κύκλῳ τῶν αἱμοῤῥαγούντων,
<span class="lb" data-page="10.331" data-line="15" id="l10.331.15"></span>ἀλλ’ ἀποτρέψαντας εἰς ἕτερον πρότερον, οἷον ἐπὶ τῆς
<span class="lb" data-page="10.331" data-line="16" id="l10.331.16"></span>ῥινὸς ἤτοι φλεβοτομίᾳ χρησάμενον, ὡς εἴπομεν, ἢ τρίψει καὶ
<span class="lb" data-page="10.331" data-line="17" id="l10.331.17"></span>δεσμοῖς τῶν κώλων, ἢ σικύαις ἐπὶ τῶν ὑποχονδρίων. οὐ δεῖ
<span class="pb" data-page="10.332" id="p10.332"></span>
<span class="lb" data-page="10.332" data-line="1" id="l10.332.1"></span>οὖν οὐδ’ οὕτω χρῆσθαι τοῖς ψύχουσιν εὐθέως ἐπὶ μετώπῳ
<span class="lb" data-page="10.332" data-line="2" id="l10.332.2"></span>καὶ κεφαλῇ, ἀλλὰ σικύᾳ πρότερον ἀντισπᾷν ἐρείδοντα κατ’
<span class="lb" data-page="10.332" data-line="3" id="l10.332.3"></span>ἰνίον. διττὴ γὰρ ἡ ἀντίσπασις ἐπὶ ταῖς ἐκ μυκτήρων αἱμοῤῥαγίαις,
<span class="lb" data-page="10.332" data-line="4" id="l10.332.4"></span>ἥ τε ἐπὶ τὰ κάτω μόρια τοῦ σώματος ὅλου καὶ ἡ
<span class="lb" data-page="10.332" data-line="5" id="l10.332.5"></span>ἐπὶ τὰ τῆς κεφαλῆς ὀπίσω· διότι καὶ αὐτὸ τὸ μόριον ἡ ῥὶς
<span class="lb" data-page="10.332" data-line="6" id="l10.332.6"></span>ἄνω τ’ ἐστὶ καὶ πρόσω, ἀντίκειται δὲ τὸ μὲν ἄνω τῷ κάτω,
<span class="lb" data-page="10.332" data-line="7" id="l10.332.7"></span>τὸ δὲ ὀπίσω τῷ πρόσω· ἀλλὰ περὶ μὲν αἱμοῤῥαγίας ἱκανὰ
<span class="lb" data-page="10.332" data-line="8" id="l10.332.8"></span>καὶ ταῦτα. δῆλον γὰρ ὅτι καὶ ἡ διαπήδησις ὑπὸ τῶν ψυχόντων
<span class="lb" data-page="10.332" data-line="9" id="l10.332.9"></span>καὶ στυφόντων θεραπευθήσεται· καὶ εἰ διὰ λεπτότητα
<span class="lb" data-page="10.332" data-line="10" id="l10.332.10"></span>γίγνοιτό ποτε τοῦ αἵματος, ὑπὸ τῆς παχυνούσης διαίτης·
<span class="lb" data-page="10.332" data-line="11" id="l10.332.11"></span>ὁποία δ’ ἐστὶν αὕτη λεχθήσεται μέν που κᾀν τοῖς ἑξῆς,
<span class="lb" data-page="10.332" data-line="12" id="l10.332.12"></span>εἴρηται δὲ δυνάμει κᾀν τῷ περὶ λεπτυνούσης διαίτης· ἐπὶ δὲ
<span class="lb" data-page="10.332" data-line="13" id="l10.332.13"></span>τὴν θεραπείαν ἰτέον ἤδη τῶν εἰρημένων διαθέσεων. τὸ μὲν
<span class="lb" data-page="10.332" data-line="14" id="l10.332.14"></span>οὖν τῆς φλεβὸς ἕλκος ἐπειδὰν πρόχειρον ᾖ, παραπλησίας δεῖται
<span class="lb" data-page="10.332" data-line="15" id="l10.332.15"></span>θεραπείας τοῖς ἐν σαρκὶ γιγνομένοις, ὑπὲρ ὧν ἐν δυοῖν
<span class="lb" data-page="10.332" data-line="16" id="l10.332.16"></span>ὑπομνήμασι τοῖς πρὸ τοῦδε διελέχθην. εἴτε γὰρ ἐκ τρώσεως
<span class="lb" data-page="10.332" data-line="17" id="l10.332.17"></span>ὑπογυίου τυγχάνει γεγονὸς, ἐγχωρεῖ συμφύειν αὐτὸ τοῖς
<span class="pb" data-page="10.333" id="p10.333"></span>
<span class="lb" data-page="10.333" data-line="1" id="l10.333.1"></span>ἐναίμοις καλουμένοις φαρμάκοις· εἴτε κατ’ ἀνάβρωσιν, ὅσα
<span class="lb" data-page="10.333" data-line="2" id="l10.333.2"></span>περὶ τῶν κακοηθῶν ἑλκῶν εἴρηται, ταῦτα τῷ λόγῳ διορισάμενον,
<span class="lb" data-page="10.333" data-line="3" id="l10.333.3"></span>ἑξῆς ἔργῳ πράττειν αὐτὰ πειρᾶσθαι. καὶ μέντοι
<span class="lb" data-page="10.333" data-line="4" id="l10.333.4"></span>καὶ ὁπότε βρόχῳ διαληφθείσης, ἢ ἰσχαίμοις φαρμάκοις, ἢ·
<span class="lb" data-page="10.333" data-line="5" id="l10.333.5"></span>καυτηρίοις χρησαμένων, ὁ σκοπὸς τῆς θεραπείας ἐστὶ περισαρκῶσαι
<span class="lb" data-page="10.333" data-line="6" id="l10.333.6"></span>τὰ χείλη τοῦ ἕλκους, τοῖς αὐτοῖς χρησόμεθα πάντως
<span class="lb" data-page="10.333" data-line="7" id="l10.333.7"></span>φαρμάκοις οἷς ἡ μέθοδος ἡμᾶς ἐδίδαξεν ἐπὶ τῶν κοίλων
<span class="lb" data-page="10.333" data-line="8" id="l10.333.8"></span>ἑλκῶν.
</p>
          </article>

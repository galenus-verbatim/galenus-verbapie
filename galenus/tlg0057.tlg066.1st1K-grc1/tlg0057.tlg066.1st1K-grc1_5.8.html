<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.8">
<span class="pb page1" data-page="10.338" id="p10.338"></span>
<span class="milestone ed1page page1" data-n="4.88" data-unit="ed1page" id="ed1page.4.88"></span>
<span class="milestone ed2page page1" data-n="10.114" data-unit="ed2page" id="ed2page.10.114"></span>
            <p>
<span class="lb" data-page="10.338" data-line="1" id="l10.338.1"></span>Τὰ δ’ ἐν τῷ πνεύμονι συνιστάμενα τῶν
<span class="lb" data-page="10.338" data-line="2" id="l10.338.2"></span>ἑλκῶν χαλεπωτέραν ἔχει τὴν ἴασιν. ἐνίοις δ’ οὐ χαλεπὴ
<span class="lb" data-page="10.338" data-line="3" id="l10.338.3"></span>μόνον, ἀλλὰ καὶ ἀδύνατος εἶναι δοκεῖ τῷ τε λόγῳ τεκμαιρομένοις
<span class="lb" data-page="10.338" data-line="4" id="l10.338.4"></span>καὶ τῇ πείρᾳ· τῷ λόγῳ μὲν, ἐπειδὴ διὰ τὴν ἀναπνοὴν
<span class="lb" data-page="10.338" data-line="5" id="l10.338.5"></span>ἀεικίνητόν ἐστι σπλάγχνον ὁ πνεύμων, ἡσυχίας δὲ
<span class="lb" data-page="10.338" data-line="6" id="l10.338.6"></span>δεῖ τοῖς μέλλουσιν ἰαθήσεσθαι· τῇ πείρᾳ δ’, ὅτι μηδὲ πώποτε
<span class="lb" data-page="10.338" data-line="7" id="l10.338.7"></span>μηδένα τῶν τοῦτο παθόντων ἐθεάσαντο θεραπευθέντα.
<span class="lb" data-page="10.338" data-line="8" id="l10.338.8"></span>τὸ μὲν δὴ τῆς πείρας, ἐντεῦθεν γὰρ ἄρξασθαι δίκαιον, ἀμφισβήτησιν
<span class="lb" data-page="10.338" data-line="9" id="l10.338.9"></span>ἴσως ἔξει κατὰ τὴν διάγνωσιν. ἡμεῖς γοῦν ἐθεασάμεθα
<span class="lb" data-page="10.338" data-line="10" id="l10.338.10"></span>τὸν μέν τινα τῷ βοῆσαι μέγα, τὸν δὲ τῷ καταπεσεῖν
<span class="lb" data-page="10.338" data-line="11" id="l10.338.11"></span>ἀφ’ ὑψηλοῦ, τὸν δ’ ἐν παλαίστρᾳ πληγέντα, παραχρῆμά τε
<span class="lb" data-page="10.338" data-line="12" id="l10.338.12"></span>βήξαντα σφοδρότατα καὶ σὺν τῇ βηχὶ τοὺς μὲν μίαν ἢ δύο
<span class="lb" data-page="10.338" data-line="13" id="l10.338.13"></span>κοτύλας, ἐνίους δὲ καὶ πλείους πτύσαντας. αὐτῶν δὲ τῶν ταῦτα
<span class="lb" data-page="10.338" data-line="14" id="l10.338.14"></span>παθόντων ἔνιοι μὲν ἀνώδυνοι παντάπασιν ἦσαν, ἔνιοι δ’ ὠδυνῶντο
<span class="lb" data-page="10.338" data-line="15" id="l10.338.15"></span>κατὰ θώρακα. καὶ τοίνυν καὶ τὸ αἷμα τοῖς μὲν ὀδυνηθεῖσιν
<span class="lb" data-page="10.338" data-line="16" id="l10.338.16"></span>οὔτ’ ἀθρόον ἦν οὔτε πολὺ καὶ ἧττον ἐρυθρὸν καὶ
<span class="lb" data-page="10.338" data-line="17" id="l10.338.17"></span>ἦττον θερμὸν, ὡς ἂν πόῤῥωθεν ἧκον τοῖς δ’ ἀνωδύνοις οὖσιν
<span class="pb" data-page="10.339" id="p10.339"></span>
<span class="lb" data-page="10.339" data-line="1" id="l10.339.1"></span>ἀθρόον τε καί πλεῖστον, ἐρυθρόν τε καὶ θερμὸν ἀνεβήττετο,
<span class="lb" data-page="10.339" data-line="2" id="l10.339.2"></span>σαφῶς ἐνδεικνύμενον ὅτι μὴ πόῤῥωθεν ἥκει. ἔχει μὲν οὖν
<span class="lb" data-page="10.339" data-line="3" id="l10.339.3"></span>ἀπορίαν καὶ ἄλλην οὐ σμικρὰν ἡ ἐκ τοῦ θώρακος εἴς τὰς
<span class="lb" data-page="10.339" data-line="4" id="l10.339.4"></span>τραχείας ἀρτηρίας μετάληψις τοῦ αἵματος, ἐζητημένην τοῖς
<span class="lb" data-page="10.339" data-line="5" id="l10.339.5"></span>ἰατροῖς ὅσοι ἀδύνατον εἶναι νομίζουσι τὴν διὰ τοῦ περιέχοντος
<span class="lb" data-page="10.339" data-line="6" id="l10.339.6"></span>ὑμένος τὸν πνεύμονα φορὰν<span class="milestone ed2page" data-n="10.115" data-unit="ed2page" id="ed2page.10.115"></span> αὐτοῦ. καὶ τάχ’ ἂν,
<span class="lb" data-page="10.339" data-line="7" id="l10.339.7"></span>εἰ μὴ πολλοῖς τῶν οὕτω παθόντων ὅ τε παραχρῆμα πόνος
<span class="lb" data-page="10.339" data-line="8" id="l10.339.8"></span>ἥ τ’ ἐξ ὑστέρου τισὶν αὐτῶν ἐπιγενομένη φλεγμονὴ σὺν ἀποστάσει
<span class="lb" data-page="10.339" data-line="9" id="l10.339.9"></span>σαφῆ τὴν ἔνδειξιν ἔφερε τοῦ κατὰ τὸν θώρακα πάθους,
<span class="lb" data-page="10.339" data-line="10" id="l10.339.10"></span>ἀπεφήναντο μηδέποτ’ ἐκ θώρακος αἷμα διὰ τῆς φάρυγγος
<span class="lb" data-page="10.339" data-line="11" id="l10.339.11"></span>ἀναβήττεσθαι. νυνὶ δ’ ὑπὸ τούτων δυσωπούμενοι
<span class="lb" data-page="10.339" data-line="12" id="l10.339.12"></span>συγχωροῦσι μὲν ἀπὸ τοῦ θώρακος φέρεσθαι, ζητοῦντες δ’
<span class="lb" data-page="10.339" data-line="13" id="l10.339.13"></span>ἑτέραν ὁδὸν τῆς διὰ τοῦ περιέχοντος ὑμένος τὸν πνεύμονα,
<span class="lb" data-page="10.339" data-line="14" id="l10.339.14"></span>πολλὰ καὶ ἄτοπα λέγειν ἀναγκάζονται. καίτοι τό γε πῦον
<span class="lb" data-page="10.339" data-line="15" id="l10.339.15"></span>ἐπὶ τῶν ἐμπύων ἐν τῇ μεταξὺ χώρᾳ θώρακός τε καὶ πνεύμονος
<span class="lb" data-page="10.339" data-line="16" id="l10.339.16"></span>ὁμολογοῦντες περιέχεσθαι βλέπουσιν, οἶμαι, σαφῶς
<span class="lb" data-page="10.339" data-line="17" id="l10.339.17"></span>ἀναβηττόμενον ἐκ πνεύμονος. ἡμεῖς δὲ κᾀπὶ τῶν ἀπόστημα
<span class="lb" data-page="10.339" data-line="18" id="l10.339.18"></span>τοιοῦτον ἐν θώρακι ἐχόντων, ὡς σφακελίσαι τι καὶ τῶν ﻿
<span class="pb" data-page="10.340" id="p10.340"></span>
<span class="lb" data-page="10.340" data-line="1" id="l10.340.1"></span>ὀστῶν, ἐπεδείξαμεν αὐτοῖς ἐναργῶς τὸ ἐνιέμενον τῷ θώρακι
<span class="lb" data-page="10.340" data-line="2" id="l10.340.2"></span>μελίκρατον ἀναβηττόμενον ἐκ πνεύμονος. ἴσμεν γὰρ δήπου
<span class="lb" data-page="10.340" data-line="3" id="l10.340.3"></span>τὰς τοιαύτας διαθέσεις ἐν θώρακι συνισταμένας οὐκ ὀλιγάκις
<span class="lb" data-page="10.340" data-line="4" id="l10.340.4"></span>ἐν Ῥώμῃ μάλιστα τρόπῳ ῥευματικῷ, ὡς ἀναγκασθῆναι
<span class="lb" data-page="10.340" data-line="5" id="l10.340.5"></span>τὸ πεπονθὸς ἐκκόπτειν ὀστοῦν. ἐπὶ τῶν πλείστων δ’
<span class="lb" data-page="10.340" data-line="6" id="l10.340.6"></span>εὐθὺς ἅμα τῇ διεφθαρμένῃ πλευρᾷ καὶ ὁ ὑπεζωκὼς αὐτὴν
<span class="lb" data-page="10.340" data-line="7" id="l10.340.7"></span>ὑμὴν ἔνδοθεν εὑρίσκεται διασεσηπώς. εἰώθεμεν οὖν ἐν τῇ
<span class="lb" data-page="10.340" data-line="8" id="l10.340.8"></span>θεραπείᾳ μελίκρατον ἐκχέοντες διὰ τοῦ ἕλκους, ἐνίοτε μὲν
<span class="lb" data-page="10.340" data-line="9" id="l10.340.9"></span>ἐγκελεύεσθαι βήττειν αὐτοῖς ἐπικεκλιμένοις τῷ πεπονθότι μέρει,
<span class="lb" data-page="10.340" data-line="10" id="l10.340.10"></span>πολλάκις δὲ κατασείειν ἠρέμα, καί ποτε καὶ πυουλκῷ
<span class="lb" data-page="10.340" data-line="11" id="l10.340.11"></span>κομίζεσθαι τὸ ὑπολειπόμενον ἔνδον τοῦ μελικράτου. ἐπειδὰν
<span class="lb" data-page="10.340" data-line="12" id="l10.340.12"></span>δὲ τοῦτο ποιήσαντες ἐκκεκλύσθαι τότε πῦον ἅπαν καὶ τοὺς
<span class="lb" data-page="10.340" data-line="13" id="l10.340.13"></span>ἰχῶρας τοῦ ἕλκους ἐλπίσωμεν, ἐντίθεμεν οὕτως τὰ φάρμακα.
<span class="lb" data-page="10.340" data-line="14" id="l10.340.14"></span>κατὰ τὰς τοιαύτας οὖν διαθέσεις, εἴ τις ἐάσειεν ἐν τῇ μεταξὺ
<span class="lb" data-page="10.340" data-line="15" id="l10.340.15"></span>πνεύμονος καὶ θώρακος χώρᾳ τὸ ὑγρὸν, αὐτίκα ἀναβηττόμενον
<span class="lb" data-page="10.340" data-line="16" id="l10.340.16"></span>θεάσεται. θαυμάσαι δ’ ἐστὶν ἐπὶ τῇ τοῦ πνεύμονος
<span class="lb" data-page="10.340" data-line="17" id="l10.340.17"></span>ὁδῷ τῶν ἀπορούντων, πῶς οὐ μᾶλλον ἀποροῦσιν ἐπὶ τοῦ
<span class="lb" data-page="10.340" data-line="18" id="l10.340.18"></span>προχεομένου παχέος αἵματος ἐν ταῖς τῶν καταιμάτων πωρώσεσιν·
<span class="pb" data-page="10.341" id="p10.341"></span>
<span class="lb" data-page="10.341" data-line="1" id="l10.341.1"></span>αὐτό τε γὰρ τὸ προχεόμενον οὐ σμικρῷ παχύτερόν
<span class="lb" data-page="10.341" data-line="2" id="l10.341.2"></span>ἐστι τοῦ κατὰ φύσιν, ἥ τε τοῦ δέρματος οὐσία παμπόλλῳ δή
<span class="lb" data-page="10.341" data-line="3" id="l10.341.3"></span>τινι παχυτέρα τοῦ παρὰ τῷ πνεύμονι χιτῶνος. ὅπερ οὖν
<span class="lb" data-page="10.341" data-line="4" id="l10.341.4"></span>ἐλέγομεν ὅταν ἐκ καταπτώσεως, ἢ μεγάλης ἅμα καὶ ὀξείας
<span class="lb" data-page="10.341" data-line="5" id="l10.341.5"></span>φωνῆς, ἀγγείου ῥαγέντος ἐν πνεύμονι χωρὶς ὀδύνης ἀθρόον
<span class="lb" data-page="10.341" data-line="6" id="l10.341.6"></span>καὶ θερμὸν, εὐανθές τε καὶ πολὺ μετὰ βηχὸς ἀναφέρηται
<span class="lb" data-page="10.341" data-line="7" id="l10.341.7"></span>τὸ αἷμα, πεπεῖσθαι μὲν χρὴ τὸ τραῦμα κατὰ τὸ σπλάγχνον
<span class="lb" data-page="10.341" data-line="8" id="l10.341.8"></span>ἐνυπάρχειν, ἐπιχειρεῖν δὲ τῇ θεραπείᾳ καθάπερ ἡμεῖς πολλάκις
<span class="lb" data-page="10.341" data-line="9" id="l10.341.9"></span>ἐπιχειρήσαντες ὀλιγάκις ἀπετύχομεν. αὐτῷ μὲν οὖν
<span class="lb" data-page="10.341" data-line="10" id="l10.341.10"></span>τῷ κάμνοντι προστάξαι χρὴ μήτ’ ἀναπνεῖν μέγα καὶ σιωπᾷν
<span class="lb" data-page="10.341" data-line="11" id="l10.341.11"></span>ἀεί· τέμνειν δ’ αὐτίκα φλέβα κατ’ ἀγκῶνα τὴν ἔνδον· ἐπαφαιρεῖν
<span class="lb" data-page="10.341" data-line="12" id="l10.341.12"></span>δὲ δίς που καὶ τρὶς, ἀντισπάσεως ἕνεκα· τρίβειν τε
<span class="lb" data-page="10.341" data-line="13" id="l10.341.13"></span>καὶ διαλαμβάνειν ὅλα τὰ κῶλα δεσμοῖς, ὥσπερ εἰώθαμεν,
<span class="lb" data-page="10.341" data-line="14" id="l10.341.14"></span>ἐπειδὰν δὲ ταῦτα πραχθῇ, πρῶτον μὲν ὀξύκρατον ὑδαρές τε
<span class="lb" data-page="10.341" data-line="15" id="l10.341.15"></span>καὶ χλιαρὸν διδόναι πίνειν· ὅπως εἴ τις εἴη θρόμβος ἐν τῷ
<span class="lb" data-page="10.341" data-line="16" id="l10.341.16"></span>σπλάγχνῳ διαλυθεὶς ἐκβηχθείη· καὶ τοῦτ’ οὐδὲν κωλύει καὶ
<span class="lb" data-page="10.341" data-line="17" id="l10.341.17"></span>δὶς καὶ τρὶς ἐν ὥραις τρισὶν ἐργάσασθαι. μετὰ δὲ ταῦτα διδόναι
<span class="lb" data-page="10.341" data-line="18" id="l10.341.18"></span>τι τῶν ἐμπλαττόντων τε ἅμα καὶ στυφόντων φαρμάκων,
<span class="pb" data-page="10.342" id="p10.342"></span>
<span class="lb" data-page="10.342" data-line="1" id="l10.342.1"></span>ἤτοι δι’ ὑδαροῦς ὀξυκράτου τὴν πρώτην ἢ δι’ ἀφεψήματος
<span class="lb" data-page="10.342" data-line="2" id="l10.342.2"></span>μήλων, ἢ μύρτων, ἤ τινος ἄλλου τῶν στυπτικῶν. εἰς
<span class="lb" data-page="10.342" data-line="3" id="l10.342.3"></span>ἑσπέραν τε πάλιν ὁμοίως διδόναι τὸ φάρμακον, εἴργοντας
<span class="lb" data-page="10.342" data-line="4" id="l10.342.4"></span>ἁπάσης τροφῆς, ἐὰν ἰσχυρὸς ᾖ. εἰ δὲ μὴ, ῥοφήματος αὔταρκες
<span class="lb" data-page="10.342" data-line="5" id="l10.342.5"></span>διδόναι. κάλλιστον δὲ καὶ κατὰ τὴν ὑστεραίαν ἐπαφελεῖν
<span class="lb" data-page="10.342" data-line="6" id="l10.342.6"></span>αὖθις ὀλίγον αἵματος ἀπὸ τῆς τετμημένης φλεβὸς, ἐὰν ἰσχυρὸς
<span class="lb" data-page="10.342" data-line="7" id="l10.342.7"></span>ᾖ· καὶ τροφαῖς καὶ φαρμάκοις ὡσαύτως χρῆσθαι, μέχρι
<span class="lb" data-page="10.342" data-line="8" id="l10.342.8"></span>τῆς τετάρτης ἡμέρας, ἐπιβρέχοντας ἐν κύκλῳ τὴν θώρακα,
<span class="lb" data-page="10.342" data-line="9" id="l10.342.9"></span>θέρους μὲν μηλίνῳ ἢ ῥοδίνῳ, χειμῶνος δὲ μύρῳ ναρδίνῳ.
<span class="lb" data-page="10.342" data-line="10" id="l10.342.10"></span><span class="milestone ed2page" data-n="10.116" data-unit="ed2page" id="ed2page.10.116"></span>εἰ δὲ καὶ τῶν ἐμπλαστῶν τινι χρήσασθαι βούλοιο
<span class="lb" data-page="10.342" data-line="11" id="l10.342.11"></span>φαρμάκων, κάλλιστον ἂν ἔχοις τὸ ἡμέτερον, ᾧ καὶ πρὸς τὰ
<span class="lb" data-page="10.342" data-line="12" id="l10.342.12"></span>ἄλλα τραύματα θαῤῥῶν χρῶ· σύγκειται δὲ ἐξ ἀσφάλτου καὶ
<span class="lb" data-page="10.342" data-line="13" id="l10.342.13"></span>ὄξους ὅσα τ’ ἄλλα μίγνυται τοῖσδε κατὰ τὰς καλουμένας
<span class="lb" data-page="10.342" data-line="14" id="l10.342.14"></span>ὑπὸ τῶν ἰατρῶν ἐναίμους βαρβάρους. εἰ δὲ γυναῖκα θεραπεύοις,
<span class="lb" data-page="10.342" data-line="15" id="l10.342.15"></span>ἢ παῖδα, ἢ ὅλως μαλακόσαρκόν, τινα τὸ διὰ τῆς
<span class="lb" data-page="10.342" data-line="16" id="l10.342.16"></span>χαλκίτεως ἱκανὸν φάρμακον· οὗ κατὰ τὸ πρῶτον ἐν τοῖς
<span class="lb" data-page="10.342" data-line="17" id="l10.342.17"></span>περὶ φαρμάκων συνθέσεως ἐδήλωσα τὴν δύναμιν. οὕτως ἡμεῖς
<span class="pb" data-page="10.343" id="p10.343"></span>
<span class="lb" data-page="10.343" data-line="1" id="l10.343.1"></span>ἐθεραπεύσαμεν οὐκ ὀλίγους, ἐπιφανέντες αὐτίκα τῷ πεπονθότι.
<span class="lb" data-page="10.343" data-line="2" id="l10.343.2"></span>τὸ γάρ τοι μέγιστον αὐτὸ τοῦτ’ ἔστιν, ᾧ πάνυ προσέχειν
<span class="lb" data-page="10.343" data-line="3" id="l10.343.3"></span>σε χρὴ τὸν νοῦν, εἰ παραχρῆμα τῆς ῥήξεως τῶν ἀγγείων
<span class="lb" data-page="10.343" data-line="4" id="l10.343.4"></span>γεγενημένης, ὑπάρξαις τῆς θεραπείας, ὥστ’ ἔναιμον ὂν κολληθῆναι
<span class="lb" data-page="10.343" data-line="5" id="l10.343.5"></span>τὸ τραῦμα πρὶν ἄρξασθαι φλεγμαίνειν. εἰ δέ γέ
<span class="lb" data-page="10.343" data-line="6" id="l10.343.6"></span>φλεγμήνειεν, ὀλίγη μὲν ἔτι τοῦ κολληθῆναι τὸ τοιοῦτον ἡ
<span class="lb" data-page="10.343" data-line="7" id="l10.343.7"></span>ἐλπὶς, εἰς χρόνον δ’ ἐκπίπτει πλείονα. καὶ τὸ χαλεπὸν ἢ
<span class="lb" data-page="10.343" data-line="8" id="l10.343.8"></span>ἀδύνατον τῶν ἐν τῷ τοιῷδε τῆς ἰάσεώς ἐστι· ἐκπλύνειν γὰρ
<span class="lb" data-page="10.343" data-line="9" id="l10.343.9"></span>δηλονότι χρὴ τό τε πῦον καὶ τοὺς ἰχῶρας τοῦ ἕλκους, λυομένης
<span class="lb" data-page="10.343" data-line="10" id="l10.343.10"></span>τῆς φλεγμονῆς. ἐκ μὲν δὴ τῶν κατὰ μήτραν καὶ κύστιν
<span class="lb" data-page="10.343" data-line="11" id="l10.343.11"></span>ἐκκρίνεται μὲν καὶ αὐτόματα τῷ κατάντει τῆς φορᾶς, ἐκκλύζεσθαι
<span class="lb" data-page="10.343" data-line="12" id="l10.343.12"></span>δὲ δύναται καὶ πρὸς ἡμῶν· ἐπὶ πνεύμονος δὲ γίνεσθαι
<span class="lb" data-page="10.343" data-line="13" id="l10.343.13"></span>ἑκάτερον ἀδύνατον. ἀπολείπεται οὖν ἔτι μόνη τοῖς ἐνταυθοῖ
<span class="lb" data-page="10.343" data-line="14" id="l10.343.14"></span>πᾶσιν ἕλκεσιν ἡ μετὰ τοῦ βήττειν κάθαρσις. ἀλλ’
<span class="lb" data-page="10.343" data-line="15" id="l10.343.15"></span>εἴπερ ὀρθῶς τήν τ’ ἄλλην ἡσυχίαν αὐτοῖς συνεβουλεύομεν,
<span class="lb" data-page="10.343" data-line="16" id="l10.343.16"></span>ἀναπνεῖν τε καὶ καταβραχὺ καὶ μηδ’ ὅλως <span class="milestone ed1page" data-n="4.89" data-unit="ed1page" id="ed1page.4.89"></span>φθέγγεσθαι
<span class="lb" data-page="10.343" data-line="17" id="l10.343.17"></span>προσετάττομεν ὑπὲρ τοῦ κολληθῆναι τὸ τραῦμα, τίς ἂν εἴη
<span class="lb" data-page="10.343" data-line="18" id="l10.343.18"></span>τοῖς βήττουσι τῆς ἰάσεως ἡ ἐλπίς; οὔκουν ὅτι διὰ τὴν ἀναπνοὴν
<span class="pb" data-page="10.344" id="p10.344"></span>
<span class="lb" data-page="10.344" data-line="1" id="l10.344.1"></span>ἀεικίνητόν ἐστι τὸ σπλάγχνον, ὡς οἱ πρὸ. ἡμῶν φασιν
<span class="lb" data-page="10.344" data-line="2" id="l10.344.2"></span>ἰατροὶ, ἄπορος ἡ ἴασις, ἀλλὰ διὰ τὴν τῶν ἰχώρων τε καὶ τοῦ
<span class="lb" data-page="10.344" data-line="3" id="l10.344.3"></span>πύου κένωσιν. καὶ διὰ τοῦτο παραχρῆμα μὲν εἰς σύμφυσιν
<span class="lb" data-page="10.344" data-line="4" id="l10.344.4"></span>ἀφικνεῖται καθ’ ὃν εἴρηται τρόπον ἰαθέντα· φλεγμῆναι δὲ
<span class="lb" data-page="10.344" data-line="5" id="l10.344.5"></span>φθάσαντα χαλεπὴν καὶ ἄπορον ἴσχει τὴν ἐπανόρθωσιν· ὅ τε
<span class="lb" data-page="10.344" data-line="6" id="l10.344.6"></span>γὰρ ἰχὼρ καὶ τὸ πῦον οὐκ ἀκριβῶς ἐκκενοῦται τῶν κατὰ τὴν
<span class="lb" data-page="10.344" data-line="7" id="l10.344.7"></span>πνεύμονα χωρίων, αἵ τε βῆχες ἱκανῶς σπαράττουσι τὰ πεπονθότα.
<span class="lb" data-page="10.344" data-line="8" id="l10.344.8"></span>τὰ δ’ ἐκ θώρακος τριχῆ τῶν κατὰ τὸ σπλάγχνον τοῦτο
<span class="lb" data-page="10.344" data-line="9" id="l10.344.9"></span>πλεονεκτεῖ· τά τε γὰρ ἀγγεῖα πολὺ σμικρότερα καὶ ἡ ἐκροὴ
<span class="lb" data-page="10.344" data-line="10" id="l10.344.10"></span>τῶν ἰχώρων εἰς τὴν εἴσω γίνεται χώραν, ὅλως τε σαρκωδέστερός
<span class="lb" data-page="10.344" data-line="11" id="l10.344.11"></span>ἐστι τοῦ πνεύμονος. οὐδὲ γὰρ οὐδ’ ἡ τῶν τραχειῶν
<span class="lb" data-page="10.344" data-line="12" id="l10.344.12"></span>ἀρτηριῶν οὐσία κατ’ ἄλλό τι τοῦ ζώου μόριόν ἐστιν, ἱκανῶς
<span class="lb" data-page="10.344" data-line="13" id="l10.344.13"></span>ἀσάρκων καὶ ξηρῶν ὑπαρχουσῶν· ὧν καὶ αὐτῶν δήπου ῥῆξις
<span class="lb" data-page="10.344" data-line="14" id="l10.344.14"></span>ἐν ταῖς τοιαύταις πτώσεσι γίγνεται· ὡς εἴ γε τῶν ἄλλων
<span class="lb" data-page="10.344" data-line="15" id="l10.344.15"></span>μέν τι ῥαγείη, μένοιεν δ’ ἀπαθεῖς αἱ τραχεῖαι ἀρτηρίαι, κατὰ
<span class="lb" data-page="10.344" data-line="16" id="l10.344.16"></span>τὰς συναναστομώσεις μόνας ἡ μετάληψις γίνεται. ὥστε οὔτε
<span class="lb" data-page="10.344" data-line="17" id="l10.344.17"></span>θερμὸν οὔτ’ ἐρυθρὸν οὔτε πολὺ τοῖς τοιούτοις ἀναφέρεται
<span class="lb" data-page="10.344" data-line="18" id="l10.344.18"></span>τὸ αἷμα. καὶ δοκεῖ μὲν εἶναι μετριώτερα τὰ τοιαῦτα ﻿
<span class="pb" data-page="10.345" id="p10.345"></span>
<span class="lb" data-page="10.345" data-line="1" id="l10.345.1"></span>παθήματα τὴν γε πρώτην, ὡς ἂν μὴ καταπλήττοντα τῷ
<span class="lb" data-page="10.345" data-line="2" id="l10.345.2"></span>πλήθει. τῆς κενώσεως· ἔστι δὲ χείρω δι’ αὐτὸ τοῦτο· κωλύεται
<span class="lb" data-page="10.345" data-line="3" id="l10.345.3"></span>γὰρ ἡ σύμφυσίς ὑπὸ τοῦ περιθρομβουμένου τοῖς ἐῤῥωγόσιν
<span class="lb" data-page="10.345" data-line="4" id="l10.345.4"></span>ἀγγείοις αἵματος, οὐκ ἔχοντος εὐπετῆ τὴν εἰς τὰς τραχείας
<span class="lb" data-page="10.345" data-line="5" id="l10.345.5"></span>ἀρτηρίας διέξοδον.
</p>
          </article>

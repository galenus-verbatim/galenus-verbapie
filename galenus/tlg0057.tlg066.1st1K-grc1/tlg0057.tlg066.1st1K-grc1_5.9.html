<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:5.9">
<span class="pb page1" data-page="10.345" id="p10.345"></span>
<span class="milestone ed1page page1" data-n="4.89" data-unit="ed1page" id="ed1page.4.89"></span>
<span class="milestone ed2page page1" data-n="10.116" data-unit="ed2page" id="ed2page.10.116"></span>
            <p>
<span class="lb" data-page="10.345" data-line="6" id="l10.345.6"></span>Ὡσαύτως δὲ καὶ τὰ τοῦ διαφράγματος
<span class="lb" data-page="10.345" data-line="7" id="l10.345.7"></span>τραύματα, τά γε μὴ διασχόντα πρὸς τοὐκτὸς, ἐν μὲν τοῖς
<span class="lb" data-page="10.345" data-line="8" id="l10.345.8"></span>σαρκώδεσι <span class="milestone ed2page" data-n="10.117" data-unit="ed2page" id="ed2page.10.117"></span>μέρεσι πολλάκις ἐκολλήθη, μηδὲν ὑπὸ τῆς
<span class="lb" data-page="10.345" data-line="9" id="l10.345.9"></span>κινήσεως αὐτοῦ παρεμποδισθέντα· τὰ δ’ ἐν τοῖς νευρώδεσιν
<span class="lb" data-page="10.345" data-line="10" id="l10.345.10"></span>ἀνίατα. χαλεπὴ δὲ καὶ ἡ ἐν τοῖς σαρκώδεσιν ἴασις, εἰ
<span class="lb" data-page="10.345" data-line="11" id="l10.345.11"></span>φλεγμῆναι φθάσειεν, οὐκ αὐτῷ τῷ διαφράγματι μόνῳ, ἀλλὰ
<span class="lb" data-page="10.345" data-line="12" id="l10.345.12"></span>καὶ τοῖς ἔνδον τοῦ περιτοναίου πᾶσιν· εἰς ταῦτα γὰρ ἀποῤῥέουσιν
<span class="lb" data-page="10.345" data-line="13" id="l10.345.13"></span>οἱ ἰχῶρες. ἀλλὰ χρὴ ξηραίνειν παντὶ τρόπῳ πειρᾶσθαι,
<span class="lb" data-page="10.345" data-line="14" id="l10.345.14"></span>διά τε τῶν ἔξωθεν ἐπιτιθεμένων φαρμάκων καὶ
<span class="lb" data-page="10.345" data-line="15" id="l10.345.15"></span>τῶν πινομένων δι’ ὕδατος ἢ οἴνου λεπτοῦ. ἔστι δ’ αὐτῶν
<span class="lb" data-page="10.345" data-line="16" id="l10.345.16"></span>ἐπιτηδειότατα τά τε διὰ σπερμάτων λεγόμενα καὶ τὸ σύνηθες
<span class="lb" data-page="10.345" data-line="17" id="l10.345.17"></span>ἡμῖν, ᾧ καὶ πρὸς τὰς τοῦ θώρακος συντρήσεις ἀεὶ
<span class="lb" data-page="10.345" data-line="18" id="l10.345.18"></span>χρώμεθα, τῷ διὰ τῆς κασσίας. ἀλλὰ καὶ ταῦτα καί τινες
<span class="pb" data-page="10.346" id="p10.346"></span>
<span class="lb" data-page="10.346" data-line="1" id="l10.346.1"></span>ἐπιβροχαὶ τοῖς τοιούτοις τραύμασιν ἐπιτήδειοι τῆς περὶ
<span class="lb" data-page="10.346" data-line="2" id="l10.346.2"></span>φαρμάκων εἰσὶ πραγματείας· ἐνταυθοῖ δὲ τὰς μεθόδους
<span class="lb" data-page="10.346" data-line="3" id="l10.346.3"></span>λέγομεν μόνας ἐνδεικνυμένας τῶν φαρμάκων τὸ γένος· ὥστ’
<span class="lb" data-page="10.346" data-line="4" id="l10.346.4"></span>εἴποτε λέγεταί τινα τῶν κατὰ μέρος, ὡς παραδείγματα σαφηνείας
<span class="lb" data-page="10.346" data-line="5" id="l10.346.5"></span>ἕνεκα γεγράφθαι χρὴ νομίζειν αὐτά.
</p>
          </article>

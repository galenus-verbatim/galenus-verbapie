<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:6.1">
<span class="pb page1" data-page="10.384" id="p10.384"></span>
<span class="milestone ed1page page1" data-n="4.95" data-unit="ed1page" id="ed1page.4.95"></span>
<span class="milestone ed2page page1" data-n="10.129" data-unit="ed2page" id="ed2page.10.129"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Ζ.
</h2>
            <p>
<span class="lb" data-page="10.384" data-line="1" id="l10.384.1"></span>Οἶδ’ ὅτι μηκύνειν δόξω τισὶν ἐν γένος
<span class="lb" data-page="10.384" data-line="2" id="l10.384.2"></span>ἔτι νοσήματος ἐξηγούμενος, ὅπως χρὴ θεραπεύεσθαι μεθόδῳ.
<span class="lb" data-page="10.384" data-line="3" id="l10.384.3"></span>προσήκει δ’ αὐτοὺς οὐκ ἐμοὶ τοῦ μήκους ἐγκαλεῖν, ἀλλὰ τοῖς
<span class="lb" data-page="10.384" data-line="4" id="l10.384.4"></span>ἃ μηδ’ ὅλως ἔγνωσαν ὑφ’ Ἱπποκράτους ὀρθῶς εἰρημένα
<span class="lb" data-page="10.384" data-line="5" id="l10.384.5"></span>διαβάλλειν ἐπιχειρήσασιν, οὓς οὐδ’ ἕλκος ἰᾶσθαι καλῶς ἐπισταμένους
<span class="lb" data-page="10.384" data-line="6" id="l10.384.6"></span>ἔδειξα, μή τοί γε δὴ τῶν ἄλλων τι τῶν μειζόνων.
<span class="lb" data-page="10.384" data-line="7" id="l10.384.7"></span>αὐτὸ μὲν οὖν τὸ γένος τοῦ πάθος οὗ τῶν εἰδῶν ἕν ἐστι τὸ
<span class="lb" data-page="10.384" data-line="8" id="l10.384.8"></span>ἕλκος, εἴτε συνεχείας λύσιν εἴθ’ ἑνώσεως ὀνομάζοι, τις οὐ
<span class="pb" data-page="10.385" id="p10.385"></span>
<span class="lb" data-page="10.385" data-line="1" id="l10.385.1"></span>διοίσει. δέδεικται δὲ ὅτι καθ’ ἕκαστον μέλος τοῦ σώματος
<span class="lb" data-page="10.385" data-line="2" id="l10.385.2"></span>ἡ μέθοδος τῆς θεραπείας αὐτοῦ τὰς μὲν ἐξ αὐτοῦ τοῦ πάθους
<span class="lb" data-page="10.385" data-line="3" id="l10.385.3"></span>ἐνδείξεις φυλάττει κοινὰς, ἐπικτᾶται δὲ ἀπὸ τοῦ μέρους
<span class="lb" data-page="10.385" data-line="4" id="l10.385.4"></span>ἄλλοτε ἄλλας. ἐν μὲν γὰρ τοῖς σαρκώδεσι μορίοις
<span class="lb" data-page="10.385" data-line="5" id="l10.385.5"></span>ἐπιγιγνόμενον ὀνομάζεται μὲν ἕλκος, ἔχει δὲ τὸν μὲν κοινὸν
<span class="lb" data-page="10.385" data-line="6" id="l10.385.6"></span>σκοπὸν ἁπάντων τῶν παρὰ φύσιν ἀναίρεσιν ἑαυτοῦ, τὸν
<span class="lb" data-page="10.385" data-line="7" id="l10.385.7"></span>δ’ ὡς διαθέσεως, τὸν διὰ τῶν ἐναντίων, τὸν δὲ ὡς διαιρέσεως
<span class="lb" data-page="10.385" data-line="8" id="l10.385.8"></span>ἕνωσιν· ἡ γάρ τοι τοῦ νοσήματος τοῦδε γένεσις
<span class="lb" data-page="10.385" data-line="9" id="l10.385.9"></span>ἐν τῇ διαιρέσει τῆς ἑνώσεως ἐστι καὶ διὰ τοῦτο κατὰ
<span class="lb" data-page="10.385" data-line="10" id="l10.385.10"></span>μὲν τὸ ὀστοῦν ὀνομάζεται κάταγμα, κατὰ δὲ τὰς νευρώδεις
<span class="lb" data-page="10.385" data-line="11" id="l10.385.11"></span>ἶνας σπάσμα, κατὰ δὲ τοὺς μῦς ἕλκος τε καὶ ῥῆγμα προείρηται
<span class="lb" data-page="10.385" data-line="12" id="l10.385.12"></span>δὲ αὐτῶν ἡ διαφορά νεύρῳ μέντοι <span class="milestone ed2page" data-n="10.131" data-unit="ed2page" id="ed2page.10.131"></span>καὶ
<span class="lb" data-page="10.385" data-line="13" id="l10.385.13"></span>ἀρτηρίᾳ καὶ φλεβὶ ταὐτὸν τοῦτο τὸ πάθος ἐγγινόμενον
<span class="lb" data-page="10.385" data-line="14" id="l10.385.14"></span>οὐδὲν ἴδιον ὄνομα κέκτηται· συγχρῆται δ’ ἐνίοτε μὲν τῇ
<span class="lb" data-page="10.385" data-line="15" id="l10.385.15"></span>τοῦ ἕλκους, ἔστι δ’ ὅτε τῇ τοῦ τραύματος ἢ ῥήξεως προσηγορίᾳ
<span class="lb" data-page="10.385" data-line="16" id="l10.385.16"></span>ἀλλ’ ὅτι βραχύ τι χρὴ φροντίζειν ὀνομάτων ὅτῳ
<span class="lb" data-page="10.385" data-line="17" id="l10.385.17"></span>περ σπουδὴ τῶν πραγμάτων αὐτῶν ἐξευρίσκειν τὴν ἐπιστήμην,
<span class="lb" data-page="10.385" data-line="18" id="l10.385.18"></span>εἴρηταί μοι πολλάκις. ἐπὶ ταύτην οὖν σπεύδωμεν
<span class="pb" data-page="10.386" id="p10.386"></span>
<span class="lb" data-page="10.386" data-line="1" id="l10.386.1"></span>ἀμελήσαντες τῶν ὀνομάτων· οὐδὲ γὰρ ἐκ τῆς τούτων ἀκριβοῦς
<span class="lb" data-page="10.386" data-line="2" id="l10.386.2"></span>θέσεως, ἀλλ’ ἐκ τῶν προσηκόντων ἰαμάτων οἱ κάμνοντες
<span class="lb" data-page="10.386" data-line="3" id="l10.386.3"></span>ὀνίνανται. πάλιν οὖν ἀναμνηστέον ὡς ὁ τολμηρότατος
<span class="lb" data-page="10.386" data-line="4" id="l10.386.4"></span>Θεσσαλὸς οὐδεμίαν εἰπὼν μέθοδον ἑλκῶν ἰάσεως οἴεται
<span class="lb" data-page="10.386" data-line="5" id="l10.386.5"></span>πάσας εἰρηκέναι. τὸ γὰρ, εἰ οὕτως ἔτυχε, τὸ μὲν κοῖλον ἕλκος
<span class="lb" data-page="10.386" data-line="6" id="l10.386.6"></span>δεῖσθαι σαρκώσεως, τὸ δ’ ἁπλοῦν κολλήσεως, οὐδὲ τοὺς
<span class="lb" data-page="10.386" data-line="7" id="l10.386.7"></span>ἰδιώτας λανθάνει, πῶς δ’ ἄν τις εὕροι μεθόδῳ φάρμακα
<span class="lb" data-page="10.386" data-line="8" id="l10.386.8"></span>δι’ ὧν ἤτοι σαρκωθήσεται τὸ κοῖλον, ἢ κολληθήσεται τὸ
<span class="lb" data-page="10.386" data-line="9" id="l10.386.9"></span>ἁπλοῦν ἕλκος, οὐκέτι οὐδεὶς ἰδιώτης ἐπίσταται· καὶ τοῦτό
<span class="lb" data-page="10.386" data-line="10" id="l10.386.10"></span>ἐστιν ὃ πρόκειται σκοπεῖσθαι τοῖς ἰατροῖς· κᾀν τούτῳ
<span class="lb" data-page="10.386" data-line="11" id="l10.386.11"></span>βελτίων ἐστὶν ἕτερος ἑτέρου. καὶ γὰρ εὑρήσει φάρμακα καὶ
<span class="lb" data-page="10.386" data-line="12" id="l10.386.12"></span>τοῖς εὑρημένοις ὀρθῶς χρήσεται, καθάπερ ἐδείκνυμεν ἐν
<span class="lb" data-page="10.386" data-line="13" id="l10.386.13"></span>τοῖς ἔμπροσθεν, ὁ γεγυμνασμένος ἐν τῇ θεραπευτικῇ
<span class="lb" data-page="10.386" data-line="14" id="l10.386.14"></span>μεθόδῳ.
</p>
          </article>

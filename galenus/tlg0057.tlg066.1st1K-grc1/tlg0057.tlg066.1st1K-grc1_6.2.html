<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:6.2">
<span class="pb page1" data-page="10.386" id="p10.386"></span>
<span class="milestone ed1page page1" data-n="4.95" data-unit="ed1page" id="ed1page.4.95"></span>
<span class="milestone ed2page page1" data-n="10.131" data-unit="ed2page" id="ed2page.10.131"></span>
            <p>
<span class="lb" data-page="10.386" data-line="15" id="l10.386.15"></span>Ἵνα γὰρ ἤδη τινὸς ἐχώμεθα τῶν ἀκολούθων
<span class="lb" data-page="10.386" data-line="16" id="l10.386.16"></span>τοῖς ἔμπροσθεν, ὑποκείσθω τις ἥκων πρὸς ἡμᾶς νενυγμένος
<span class="lb" data-page="10.386" data-line="17" id="l10.386.17"></span>αὐτὸ μόνον τὸ δέρμα βελόνῃ· τοῦτον τὸν ἄνθρωπον,
<span class="lb" data-page="10.386" data-line="18" id="l10.386.18"></span>εἰ μὲν εὐελκὴς εἴη, κᾂν χωρὶς φαρμάκου, γυμνὸν ἔχοντα τὸ
<span class="pb" data-page="10.387" id="p10.387"></span>
<span class="lb" data-page="10.387" data-line="1" id="l10.387.1"></span>μέλος, ἐπὶ τὰς συνήθεις ἀπολύσῃς πράξεις, οὐδὲν πείσεται
<span class="lb" data-page="10.387" data-line="2" id="l10.387.2"></span>φαῦλον· εἰ δὲ δυσελκὴς εἴη, πρῶτα μὲν ὀδυνήσεται, μετὰ
<span class="lb" data-page="10.387" data-line="3" id="l10.387.3"></span>ταῦτα δὲ ἤδη καὶ σφύξει καὶ φλεγμανεῖ τὸ μέρος. ὁ μὲν οὖν
<span class="lb" data-page="10.387" data-line="4" id="l10.387.4"></span>ἐμπειρικὸς ἐξ ἀνακρίσεως εἴσεται τὴν φύσιν τοῦ ἀνθρώπου·
<span class="lb" data-page="10.387" data-line="5" id="l10.387.5"></span>ἡμεῖς δὲ κᾀκ ταύτης μὲν ἅπασί γε χρώμενοι τοῖς ἐκ τῆς
<span class="lb" data-page="10.387" data-line="6" id="l10.387.6"></span>πείρας εὑρισκομένοις, οὐδὲν δὲ ἧττον καὶ ἐξ ὧν ἔχομεν
<span class="lb" data-page="10.387" data-line="7" id="l10.387.7"></span>γνωρισμάτων εὐχύμου καὶ κακοχύμου φύσεως, εὐαισθήτου
<span class="lb" data-page="10.387" data-line="8" id="l10.387.8"></span>τε καὶ δυσαισθήτου, πληθωρικῆς τε καὶ συμμέτρως ἐχούσης
<span class="lb" data-page="10.387" data-line="9" id="l10.387.9"></span>χυμῶν, εὖ εἰδότες ὡς ὁ μὲν πληθωρικὸς, ἢ κακόχυμος, ἤ
<span class="lb" data-page="10.387" data-line="10" id="l10.387.10"></span>εὐαίσθητος, ἤ τινα τούτων, ἢ πάντα ἔχων, φλεγμαίνει·
<span class="lb" data-page="10.387" data-line="11" id="l10.387.11"></span>ὅτῳ δ’ ὑπάρχει τἀναντία, δεινὸν οὐδὲν πείσεται. καὶ ταῦτα
<span class="lb" data-page="10.387" data-line="12" id="l10.387.12"></span>προγνόντες, οὐ μὰ Δία τὸ κολλητικὸν ἐπιθήσομεν φάρμακον,
<span class="lb" data-page="10.387" data-line="13" id="l10.387.13"></span>ὁποῖα τὰ πλεῖστα τῶν καλουμένων ἐναίμων ἐστὶν, ἃ
<span class="lb" data-page="10.387" data-line="14" id="l10.387.14"></span>προσφάτοις ἐπιτίθενται τραύμασιν, ἀλλὰ μαλακόν τε καὶ
<span class="lb" data-page="10.387" data-line="15" id="l10.387.15"></span>παρηγορικὸν καὶ ἀνώδυνον. ἔνθα μὲν γὰρ ἡ διαίρεσις ᾖ
<span class="lb" data-page="10.387" data-line="16" id="l10.387.16"></span>μεγάλη, σπουδὴν χρὴ ποιεῖσθαι ξηραντικωτέροις φαρμάκοις
<span class="lb" data-page="10.387" data-line="17" id="l10.387.17"></span>εἰς σύμφυσίν τε καὶ ἕνωσιν ἄγειν τὰ χείλη τοῦ ἕλκους·
<span class="pb" data-page="10.388" id="p10.388"></span>
<span class="lb" data-page="10.388" data-line="1" id="l10.388.1"></span>ἔνθα δ’ ἐκ βελόνης ἢ γραφίου διαίρεσις, ἑνὸς μόνου χρὴ
<span class="lb" data-page="10.388" data-line="2" id="l10.388.2"></span>φροντίζειν τοῦ μὴ φλεγμῆναι. κᾀν τῷδε δῆλον ὡς ὁ γεγραμμένος
<span class="lb" data-page="10.388" data-line="3" id="l10.388.3"></span>ὑπὸ Θεσσαλοῦ σκοπὸς τῶν ἐναίμων· ἑλκῶν οὐδὲν
<span class="lb" data-page="10.388" data-line="4" id="l10.388.4"></span>ἡμᾶς οὐδέπω διδάσκει πλέον οὗ καὶ τοῖς ἰδιώταις μέτεστιν.
<span class="lb" data-page="10.388" data-line="5" id="l10.388.5"></span>οὐ γὰρ ὃ χρὴ ποιεῖσθαι γιγνώσκειν μέγα, φύσει γε
<span class="lb" data-page="10.388" data-line="6" id="l10.388.6"></span>ὑπάρχον ἅπασιν ἀνθρώποις, δι’ ὧν δ’ ἄν τις αὐτὸ ποιήσειεν
<span class="lb" data-page="10.388" data-line="7" id="l10.388.7"></span>ἐπίστασθαι τῶν τεχνικῶν ἐστι. καὶ γὰρ εἰ ναῦν τις
<span class="lb" data-page="10.388" data-line="8" id="l10.388.8"></span>μέλλει πήξεσθαι καλῶς, ἴσμεν <span class="milestone ed2page" data-n="10.132" data-unit="ed2page" id="ed2page.10.132"></span>δήπου καὶ ἡμεῖς ἅπαντες
<span class="lb" data-page="10.388" data-line="9" id="l10.388.9"></span>οὐκ ὄντες ναυπηγοὶ, ποῦ μὲν χρὴ τάξαι τὰ πηδάλια,
<span class="lb" data-page="10.388" data-line="10" id="l10.388.10"></span>ποῦ δὲ τὴν πρύμναν καὶ τὴν πρῶραν, ἕκαστόν τε τῶν
<span class="lb" data-page="10.388" data-line="11" id="l10.388.11"></span>ἄλλων· ἀλλ’ οὐδὲν ἡμῖν πλέον πρόσεστιν ἀγνοοῦσι πῶς
<span class="lb" data-page="10.388" data-line="12" id="l10.388.12"></span>αὐτὰ δημιουργήσομεν. οὕτω δὲ καὶ οἰκίαν κατασκευαζόμενός
<span class="lb" data-page="10.388" data-line="13" id="l10.388.13"></span>τις οὐκ ἀγνοεῖ δήπουθεν οὔθ’ ὡς πρῶτα χρὴ θέσθαι τὰ
<span class="lb" data-page="10.388" data-line="14" id="l10.388.14"></span>θεμέλια τῶν τοίχων, οὔθ’ ὡς ἐπ’ αὐτοῖς καὶ ἀκλινεῖς ἐγεῖραι
<span class="lb" data-page="10.388" data-line="15" id="l10.388.15"></span>τοὺς τοίχους, οὔθ’ ὡς κατὰ τοῦτον πήξασθαι τὴν
<span class="lb" data-page="10.388" data-line="16" id="l10.388.16"></span>ὀροφὴν, οὔθ’ ὡς θύρας τε καὶ θυρίδας, ἕκαστόν τε τῶν
<span class="lb" data-page="10.388" data-line="17" id="l10.388.17"></span>ἄλλων μερῶν τῆς οἰκίας ἐν οἰκείῳ τάξαι χωρίῳ· ἀλλ’ οὐδὲν ﻿
<span class="pb" data-page="10.389" id="p10.389"></span>
<span class="lb" data-page="10.389" data-line="1" id="l10.389.1"></span>τοῦτο πλέον οὐδὲν εἰς οἰκίας κατασκευὴν, ἄχρι περ ἂν
<span class="lb" data-page="10.389" data-line="2" id="l10.389.2"></span>ἀμαθὴς ὑπάρχων οἰκοδομικῆς, ἀγνοεῖ δημιουργεῖν αὐτά.
<span class="lb" data-page="10.389" data-line="3" id="l10.389.3"></span>μόνῳ τοίνυν τῶν ἁπάντων ἀνθρώπων σοφωτάτῳ ἀρκεῖ
<span class="lb" data-page="10.389" data-line="4" id="l10.389.4"></span>Θεσσαλῷ πρὸς ἐπιστήμην τεχνικὴν ὃ χρὴ ποιῆσαι γινώσκειν.
<span class="lb" data-page="10.389" data-line="5" id="l10.389.5"></span>ἀλλ’ ἡμεῖς καὶ διὰ τῶν ἔμπροσθεν ἐδείξαμεν, ὡς ἀρχὴ
<span class="lb" data-page="10.389" data-line="6" id="l10.389.6"></span>μέν τίς ἐστι τοῦτο τῶν κατὰ τὰς τέχνας πράξεων, οὔπω
<span class="lb" data-page="10.389" data-line="7" id="l10.389.7"></span>μὴν ἴδιον οὐδὲν αὐτῶν μόριον, ἀλλ’ ἔτι κοινὸν ἰδιώταις
<span class="lb" data-page="10.389" data-line="8" id="l10.389.8"></span>ἅπασιν· αἱ γὰρ ἐνδείξεις αἱ πρῶται κατὰ πᾶσαν τέχνην
<span class="lb" data-page="10.389" data-line="9" id="l10.389.9"></span>φύσει πᾶσιν ἀνθρώποις ὑπάρχουσιν. <span class="milestone ed1page" data-n="4.96" data-unit="ed1page" id="ed1page.4.96"></span>ὥστε εἴπερ εἰσὶν
<span class="lb" data-page="10.389" data-line="10" id="l10.389.10"></span>ἱκαναὶ τεχνίτας αὗται ποιεῖν, οὐδὲν κωλύει καὶ ναυπηγεῖν
<span class="lb" data-page="10.389" data-line="11" id="l10.389.11"></span>ἡμᾶς καὶ τεκταίνεσθαι καὶ δύνασθαι πάντας ὑποδήματά τε
<span class="lb" data-page="10.389" data-line="12" id="l10.389.12"></span>κατασκευάζειν καὶ ἱμάτια καὶ οἰκίας ἀρχιτεκτονεῖν τε καὶ
<span class="lb" data-page="10.389" data-line="13" id="l10.389.13"></span>κιθαρίζειν καὶ ῥητορεύειν. ἀλλ’ οὐχ οὕτως ἔχει τὸ ἀληθές
<span class="lb" data-page="10.389" data-line="14" id="l10.389.14"></span>οὐδ’ ὁ γινώσκων ὅτι τῷ τρωθέντι μορίῳ τὴν κατὰ
<span class="lb" data-page="10.389" data-line="15" id="l10.389.15"></span>φύσιν ἕνωσιν ἐκποριστέον ἰατρός ἐστιν, ἀλλ’ ὁ δι’ ὧν ἐκπορισθήσεται·
<span class="lb" data-page="10.389" data-line="16" id="l10.389.16"></span>καίτοί γε οὐδὲ τοῦτό γ’ αὐτὸ μόνον ἱκανὸν,
<span class="lb" data-page="10.389" data-line="17" id="l10.389.17"></span>ἐὰν ἀγνοῇ τις ὅπως χρηστέον αὐτοῖς ἐστιν, ἀλλ’ ὁ τὴν
<span class="lb" data-page="10.389" data-line="18" id="l10.389.18"></span>ὁδὸν ἅπασαν ἐπιστάμενος τῆς θεραπείας, ἄχρι τοῦ τυχεῖν
<span class="pb" data-page="10.390" id="p10.390"></span>
<span class="lb" data-page="10.390" data-line="1" id="l10.390.1"></span>τοῦ σκοποῦ, μόνος οὗτός ἐστιν ὁ γινώσκων ἰᾶσθαι. συμβαίνει
<span class="lb" data-page="10.390" data-line="2" id="l10.390.2"></span>τοιγαροῦν γε τοῖς ἀμεθόδοις Θεσσαλείοις ἐξ ὧν
<span class="lb" data-page="10.390" data-line="3" id="l10.390.3"></span>μείζω τολμῶσιν ἢ δύνανται μηδὲ τῶν δυνατῶν ἐφικνεῖσθαι.
<span class="lb" data-page="10.390" data-line="4" id="l10.390.4"></span>γραφείῳ γοῦν τινος ἔναγχος εἰς τὴν χεῖρα πληγέντος, ὡς
<span class="lb" data-page="10.390" data-line="5" id="l10.390.5"></span>διαιρεθῆναι μὲν ὅλον τὸ δέρμα, νυχθῆναι δέ τι τῶν ὑποκειμένων
<span class="lb" data-page="10.390" data-line="6" id="l10.390.6"></span>αὐτῷ νεύρων, ἐν ἀρχῇ μὲν ἐπέθηκεν ἔμπλαστόν τι
<span class="lb" data-page="10.390" data-line="7" id="l10.390.7"></span>φάρμακον ὁ σοφώτατος Θεσσάλειος, ᾧ πολλάκις ἐπὶ μεγίστων
<span class="lb" data-page="10.390" data-line="8" id="l10.390.8"></span>τραυμάτων εὐδοκίμει χρώμενος. ᾤετο γὰρ, οἶμαι, τῆς
<span class="lb" data-page="10.390" data-line="9" id="l10.390.9"></span>αὐτῆς δεῖσθαι θεραπείας ἅπαν τραῦμα. φλεγμονῆς δὲ ἐπιγενομένης,
<span class="lb" data-page="10.390" data-line="10" id="l10.390.10"></span>ἐπὶ· τὸ δι’ ἀλεύρου πυρίνου κατάπλασμα μεταβὰς,
<span class="lb" data-page="10.390" data-line="11" id="l10.390.11"></span>ἐν τούτῳ τε σήπων τὸν ἄνθρωπον, ἀπέκτεινεν ἐντὸς
<span class="lb" data-page="10.390" data-line="12" id="l10.390.12"></span>τῆς ἑβδόμης ἡμέρας. οὐδ’ ἀριθμήσασθαι δυνατὸν ὅσοι σπασθέντες
<span class="lb" data-page="10.390" data-line="13" id="l10.390.13"></span>ἀπέθανον, εἰς τὰς Παιωνείας χεῖρας ἐμπεσόντες
<span class="lb" data-page="10.390" data-line="14" id="l10.390.14"></span>αὐτῶν· ἵνα δηλαδὴ σώζηται τὸ Θεσσάλειον θέσπισμα, πᾶν
<span class="lb" data-page="10.390" data-line="15" id="l10.390.15"></span>ἕλκος ἔναιμον ὁμοίως θεραπευθῆναι, μηδὲν τῶν πεπονθότων
<span class="lb" data-page="10.390" data-line="16" id="l10.390.16"></span>μορίων συνενδεικνυμένων. ἀλλ’ οὐχ ἥ γε ὄντως μέθοδος
<span class="lb" data-page="10.390" data-line="17" id="l10.390.17"></span>εἰς τοσοῦτον ἀμέθοδός ἐστιν εἰς. ὅσον ἡ Θεσσάλειος· εὑρίσκειν
<span class="lb" data-page="10.390" data-line="18" id="l10.390.18"></span>δὲ δύναται καὶ νῦν ἔτι μετὰ τοσούτους τε καὶ τηλικούτους
<span class="pb" data-page="10.391" id="p10.391"></span>
<span class="lb" data-page="10.391" data-line="1" id="l10.391.1"></span>ἰατροὺς οὐ μόνον φάρμακα βελτίω τῶν ἔμπροσθεν,
<span class="lb" data-page="10.391" data-line="2" id="l10.391.2"></span>ἀλλὰ καὶ τὸν σύμπαντα τῆς θεραπείας τρόπον. οὐδεὶς
<span class="lb" data-page="10.391" data-line="3" id="l10.391.3"></span>γοῦν χρώμενος εὐθὺς ἐξ ἀρχῆς οἷς ἡμεῖς εὕρομεν φαρμάκοις
<span class="lb" data-page="10.391" data-line="4" id="l10.391.4"></span>ἐπὶ νεύρων τρώσεσιν ἐσπάσθη. κατενόησα γὰρ ὡς,
<span class="lb" data-page="10.391" data-line="5" id="l10.391.5"></span>ἐπειδὰν νυγῇ νεῦρον, ἀναγκαῖον αὐτῷ διὰ περιττὸν τῆς
<span class="lb" data-page="10.391" data-line="6" id="l10.391.6"></span>αἰσθήσεως ὀδυνᾶσθαί τε μειζόνως ἢ τἄλλα καὶ φλεγμαίνειν
<span class="lb" data-page="10.391" data-line="7" id="l10.391.7"></span>ἐξ ἀνάγκης, εἰ μή τις ἐξεύροι ἄκος τῶν ὀδυνῶν, ἐπίσχοι τε
<span class="lb" data-page="10.391" data-line="8" id="l10.391.8"></span>τὴν γένεσιν τῆς <span class="milestone ed2page" data-n="10.133" data-unit="ed2page" id="ed2page.10.133"></span>φλεγμονῆς. εὔλογον οὖν ἐφαίνετό μοι τὴν
<span class="lb" data-page="10.391" data-line="9" id="l10.391.9"></span>μὲν τοῦ δέρματος τρῶσιν ἀκόλλητον φυλάττειν, ὅπως ἐκρέοιεν
<span class="lb" data-page="10.391" data-line="10" id="l10.391.10"></span>δι’ αὐτῆς οἱ ἐκ τῖς τοῦ νεύρου τρώσεως ἰχῶρες, ἀπέριττον
<span class="lb" data-page="10.391" data-line="11" id="l10.391.11"></span>δ’ ἐργάζεσθαι τὸ σύμπαν σῶμα καὶ τοῦ μηδεμίαν ὀδύνην ἐπιγίνεσθαι
<span class="lb" data-page="10.391" data-line="12" id="l10.391.12"></span>τῷ τετρωμένῳ μορίῳ, μεγάλην ποιεῖσθαι φροντίδα.
<span class="lb" data-page="10.391" data-line="13" id="l10.391.13"></span>καὶ τοίνυν ἐξεῦρον οὐκ ὀλίγα φάρμακα κατὰ τοῦ τραύματος
<span class="lb" data-page="10.391" data-line="14" id="l10.391.14"></span>ἐπιτιθέμενα πρὸς ἄμφω θαυμαστῶς παρεσκευασμένα, τό τε
<span class="lb" data-page="10.391" data-line="15" id="l10.391.15"></span>τὴν ὀδύνην ἰᾶσθαι καὶ τὴν ἐκροὴν ἀναστομοῦν τοῖς ἰχῶρσιν.
<span class="lb" data-page="10.391" data-line="16" id="l10.391.16"></span>ἀσφαλέστερον δ’ ἂν εἴη καὶ προσανατέμνειν τὸ δέρμα, τὸ δ’
<span class="lb" data-page="10.391" data-line="17" id="l10.391.17"></span>ὅλον σῶμα διὰ φλεβοτομίας ἐκκενοῦν, ἐῤῥωμένης τῆς δυνάμεως·
<span class="pb" data-page="10.392" id="p10.392"></span>
<span class="lb" data-page="10.392" data-line="1" id="l10.392.1"></span>εἰ δ’ εἴη κακόχυμον, ἐκαθαίρειν αὐτίκα. τὸ δὲ τὰς ἄλλας
<span class="lb" data-page="10.392" data-line="2" id="l10.392.2"></span>φλεγμονὰς ἱκανῶς παραμυθούμενον ὕδωρ θερμὸν πολεμιώτατον
<span class="lb" data-page="10.392" data-line="3" id="l10.392.3"></span>ἡγεῖσθαι νεύρου τρώσει, γεγενημένης γε τῆς οὐσίας αὐτοῦ
<span class="lb" data-page="10.392" data-line="4" id="l10.392.4"></span>κατὰ ψύξιν τε καὶ πῆξιν ἐξ ὑγροτέρας ὕλης· ἅπασαι γὰρ αἱ
<span class="lb" data-page="10.392" data-line="5" id="l10.392.5"></span>τοιαῦται συστάσεις ὑπὸ τῶν θερμαινόντων τε καὶ ὑγραινόντων
<span class="lb" data-page="10.392" data-line="6" id="l10.392.6"></span>ἅμα διαλύονταί τε καὶ σήπονται. τοῦ μὲν οὖν ὕδατος
<span class="lb" data-page="10.392" data-line="7" id="l10.392.7"></span>τοῦ θερμοῦ παντάπασιν ἀπέσχον τοὺς οὕτω τρωθέντας·
<span class="lb" data-page="10.392" data-line="8" id="l10.392.8"></span>ἐλαίῳ δὲ καταιονᾷν ἄμεινον εἶναι κρίνας θερμῷ· διότι καὶ
<span class="lb" data-page="10.392" data-line="9" id="l10.392.9"></span>τοῦτο ἀποδέδεικταί μοι, ψυχρὸν μὲν προσφερόμενον ἐμπλάττειν,
<span class="lb" data-page="10.392" data-line="10" id="l10.392.10"></span>θερμὸν δὲ διαφορεῖν. ἔφυγον μὲν οὖν καὶ τούτου τό τε
<span class="lb" data-page="10.392" data-line="11" id="l10.392.11"></span>ὠμοτριβὲς ὀνομαζόμενον καὶ ὅλως τὸ στῦφον, εἱλόμην δὲ τὸ
<span class="lb" data-page="10.392" data-line="12" id="l10.392.12"></span>λεπτομερέστατον, οἷόν πέρ ἐστι τὸ Σαβῖνον· ἄμεινον δὲ εἴη,
<span class="lb" data-page="10.392" data-line="13" id="l10.392.13"></span>εἰ καὶ δυοῖν, ἢ τριῶν ἐτῶν εἴη· διαφορητικώτερον γὰρ τοῦτο
<span class="lb" data-page="10.392" data-line="14" id="l10.392.14"></span>τοῦ προσφάτου· τὸ δ’ ἔτι παλαιότερον, ἀεὶ μὲν καὶ μᾶλλον
<span class="lb" data-page="10.392" data-line="15" id="l10.392.15"></span>ἑαυτοῦ γίνεται διαφορητικώτερον, ἀνώδυνον δὲ ἧττον. ἐν
<span class="lb" data-page="10.392" data-line="16" id="l10.392.16"></span>δὲ τοῖς φαρμάκοις ἐθέμην σκοπὸν, ὧν ἡ δύναμις λεπτομερής
<span class="lb" data-page="10.392" data-line="17" id="l10.392.17"></span>τέ ἐστι καὶ θερμὴ συμμέτρως καὶ ξηραίνειν ἀλύπως ἱκανή·
<span class="pb" data-page="10.393" id="p10.393"></span>
<span class="lb" data-page="10.393" data-line="1" id="l10.393.1"></span>μόνη γὰρ αὕτη δύναιτ’ ἂν ἐκ βάθους ἕλκειν ἰχῶρας ἄνευ τοῦ
<span class="lb" data-page="10.393" data-line="2" id="l10.393.2"></span>συντείνειν καὶ δάκνειν τὸ μόριον. ἐχρησάμην δὲ πρῶτον μὲν
<span class="lb" data-page="10.393" data-line="3" id="l10.393.3"></span>τῇ τερμινθίνῃ ῥητίνῃ, καθ’ ἑαυτήν τε καὶ βραχὺ προσμίξας
<span class="lb" data-page="10.393" data-line="4" id="l10.393.4"></span>εὐφορβίου. καθ’ ἑαυτὴν μὲν ἐπί τε παίδων καὶ γυναικῶν καὶ
<span class="lb" data-page="10.393" data-line="5" id="l10.393.5"></span>ὅλως τῶν ἁπαλοσάρκων· σὺν εὐφορβίῳ δὲ ἐπὶ τῶν σκληροσάρκων.
<span class="lb" data-page="10.393" data-line="6" id="l10.393.6"></span>οὕτω καὶ προπόλει καθ’ ἑαυτήν τε καὶ σὺν
<span class="lb" data-page="10.393" data-line="7" id="l10.393.7"></span>εὐφορβίῳ μαλάττων αὐτήν· εἴπερ δ’ εἴη σκληροτέρα, σύν
<span class="lb" data-page="10.393" data-line="8" id="l10.393.8"></span>τινι τῶν λεπτομερῶν ἐλαίων. καὶ σαγαπηνῷ δὲ ἐχρησάμην
<span class="lb" data-page="10.393" data-line="9" id="l10.393.9"></span>κατὰ τὰ σκληρὰ σώματα μετ’ ἐλαίου τε καὶ τῇ τερεβινθίνῃ
<span class="lb" data-page="10.393" data-line="10" id="l10.393.10"></span>μιγνύς· καὶ ὀποπάνακί τε κατὰ τὸν αὐτὸν τρόπον, ὡς καὶ
<span class="lb" data-page="10.393" data-line="11" id="l10.393.11"></span>ὁ Κυρηναῖος ὀπὸς ὀνήσειν, εἴ τις δι’ αὐτοῦ σκευάσειε φάρμακον
<span class="lb" data-page="10.393" data-line="12" id="l10.393.12"></span>ἐπίπαστον ἐμπλαστὸν, ὁποῖον ἡμεῖς τὸ δι’ εὐφορβίου
<span class="lb" data-page="10.393" data-line="13" id="l10.393.13"></span>συνεθήκαμεν, ἀλλ’ οὐδέπω τοῦθ’ ἡμῖν ἐκρίθη τῇ πείρᾳ, καθάπερ
<span class="lb" data-page="10.393" data-line="14" id="l10.393.14"></span>τὰ ἄλλα σύμπαντα. χρὴ γὰρ ἡγεῖσθαι μὲν τὴν ἐκ τῆς
<span class="lb" data-page="10.393" data-line="15" id="l10.393.15"></span>ἀληθινῆς μεθόδου τῶν ἰασομένων εὕρεσιν, ἐπιμαρτυρεῖν δ’
<span class="lb" data-page="10.393" data-line="16" id="l10.393.16"></span>αὐτῇ καὶ τὴν πεῖραν εἰς ἀκριβεστέραν πίστιν. ἀπὸ γοῦν
<span class="lb" data-page="10.393" data-line="17" id="l10.393.17"></span>τῆς τοιαύτης μεθόδου καὶ τὸ θεῖον τὸ ἄπυρον, ὅταν γε ﻿
<span class="pb" data-page="10.394" id="p10.394"></span>
<span class="lb" data-page="10.394" data-line="1" id="l10.394.1"></span>μὴ λιθῶδες, ἀλλ’ ἱκανῶς ὑπάρχῃ λεπτομερὲς, ἠλπίσαμεν
<span class="lb" data-page="10.394" data-line="2" id="l10.394.2"></span>ὀνήσειν τοὺς τὰ νεῦρα τρωθέντας εἰς τοσοῦτον ἐλαίῳ λεπτομερεῖ
<span class="lb" data-page="10.394" data-line="3" id="l10.394.3"></span>μιγνύντες, ὡς ἐργάσεσθαι γλοιῶδες τὸ μικτὸν ἐξ ἀμφοῖν.
<span class="lb" data-page="10.394" data-line="4" id="l10.394.4"></span>ἐπὶ δὲ τῶν ἰσχυροτέρων τε καὶ σκληροτέρων σωμάτων, εἰ
<span class="lb" data-page="10.394" data-line="5" id="l10.394.5"></span>καὶ μελιτῶδες ἐργάσαιο τῇ συστάσει, καὶ οὕτως ὀνήσεις,
<span class="lb" data-page="10.394" data-line="6" id="l10.394.6"></span>ἐκρίθη γὰρ καὶ τοῦτο τῇ πείρᾳ. καὶ τὴν πεπλυμένην δὲ
<span class="lb" data-page="10.394" data-line="7" id="l10.394.7"></span>τίτανον ἐπενοήσαμεν ὁμοίως μιγνύντες ἐλαίῳ προσφέρειν
<span class="lb" data-page="10.394" data-line="8" id="l10.394.8"></span>αὐτοῖς· καὶ μᾶλλόν γε ὀνίνησιν, ἐπειδὰν θαλάττῃ πλυθῇ·
<span class="lb" data-page="10.394" data-line="9" id="l10.394.9"></span>καλλίστη δὲ ἡ πλύσις ὥρᾳ θέρους ἐν τοῖς ὑπὸ κύνα καύμασιν·
<span class="lb" data-page="10.394" data-line="10" id="l10.394.10"></span>εἰ δὲ καὶ δὶς αὐτὴν ἢ τρὶς ἐκπλύναις, ἄμεινον ἐργάσῃ
<span class="lb" data-page="10.394" data-line="11" id="l10.394.11"></span>τὸ φάρμακον· ὅπως δὲ χρὴ σκευάζειν τὰ τοιαῦτα διὰ
<span class="lb" data-page="10.394" data-line="12" id="l10.394.12"></span>τῆς τῶν περὶ φαρμάκων συνθέσεως ὑπομνημάτων εἴρηται
<span class="lb" data-page="10.394" data-line="13" id="l10.394.13"></span><span class="milestone ed2page" data-n="10.134" data-unit="ed2page" id="ed2page.10.134"></span>νυνὶ δὲ ἀρκέσει μοι λεχθῆναι τοσοῦτον, ὡς καὶ ταῦτα
<span class="lb" data-page="10.394" data-line="14" id="l10.394.14"></span>καὶ τἄλλα πλείω φάρμακα πρὸς νεύρων τρώσεις ἐξεῦρον,
<span class="lb" data-page="10.394" data-line="15" id="l10.394.15"></span>οὔτε τῶν διδασκάλων τινὰ θεασάμενος χρώμενον οὔτε ἀναγνούς
<span class="lb" data-page="10.394" data-line="16" id="l10.394.16"></span>που γεγραμμένα κατά τι θεραπευτικὸν σύγγραμμα τῶν
<span class="lb" data-page="10.394" data-line="17" id="l10.394.17"></span>πρεσβυτέρων, ἢ τούτων δή τι τῶν ἐπιγεγραμμένων αὐτοῖς
<span class="lb" data-page="10.394" data-line="18" id="l10.394.18"></span>δυνάμεων ἐξ ἰδίας σοφίας, ἀλλ’ ἐξ αὐτῆς τῶν πραγμάτων
<span class="pb" data-page="10.395" id="p10.395"></span>
<span class="lb" data-page="10.395" data-line="1" id="l10.395.1"></span>τῆς φύσεως ἐνδεκτικῶς ὁρμηθεὶς, ὅπερ ἐστὶν ἴδιον ἰατροῦ
<span class="lb" data-page="10.395" data-line="2" id="l10.395.2"></span>μεθόδῳ χρωμένου. Θεσσαλὸς δὲ ὁ θαυμασιώτατος οὐδὲν
<span class="lb" data-page="10.395" data-line="3" id="l10.395.3"></span>φάρμακον εὑρὼν ἐγνῶσθαί φησι τὴν ὕλην αὐτῶν ἐκ πολλοῦ.
<span class="lb" data-page="10.395" data-line="4" id="l10.395.4"></span>καὶ μὴν οὐκ ἔγνωσταί τι παμπόλλων φαρμάκων ὧν
<span class="lb" data-page="10.395" data-line="5" id="l10.395.5"></span>ἡμεῖς εὑρήκαμεν, οὐ μόνον Θεσσαλῷ καὶ τοῖς πρὸ αὐτοῦ
<span class="lb" data-page="10.395" data-line="6" id="l10.395.6"></span>πᾶσιν ἰατροῖς, ἀλλ’ οὐδὲ τοῖς μετ’ αὐτὸν ἄχρι δεῦρο. ὑπαχθεὶς
<span class="lb" data-page="10.395" data-line="7" id="l10.395.7"></span>γοῦν ἐγὼ πρὸς τινά ποτε τῶν σηπομένων ὑπὸ Θεσσαλείων
<span class="lb" data-page="10.395" data-line="8" id="l10.395.8"></span>ἰατρῶν ἀμεθόδων καὶ θεασάμενος αὐτὸν μέλλοντα
<span class="lb" data-page="10.395" data-line="9" id="l10.395.9"></span>καταπλάττεσθαι τῷ δι’ ἀλεύρου πυρίνου καταπλάσματι, μηδὲν
<span class="lb" data-page="10.395" data-line="10" id="l10.395.10"></span>ἐν τῷ παραχρῆμα φάρμακον ἔχων, ᾔτησα΄ κονίαν στακτὴν,
<span class="lb" data-page="10.395" data-line="11" id="l10.395.11"></span>ἑωρακὼς ἐκ γειτόνων τοῦ κάμνοντος πηλοποιὸν, ἑψήσας
<span class="lb" data-page="10.395" data-line="12" id="l10.395.12"></span>δὲ δι’ αὐτῆς ἄλευρον κρίθινον, οὐχ ὡς ἐκεῖνοι δι’ ὑδρελαίου
<span class="lb" data-page="10.395" data-line="13" id="l10.395.13"></span>τὸ πύρινον ἑψοῦσιν, ἐπέθηκα. καὶ αὖθις ὀρόβινον
<span class="lb" data-page="10.395" data-line="14" id="l10.395.14"></span>ἄλευρον ὁμοίως ἑψήσας, ἐπὶ <span class="milestone ed1page" data-n="4.97" data-unit="ed1page" id="ed1page.4.97"></span>φλεγμαίνοντός τε καὶ σηπομένου
<span class="lb" data-page="10.395" data-line="15" id="l10.395.15"></span>τοῦ νεύρου, διὰ τὰς καλὰς αὐτῶν θεραπείας ἐπιθεὶς,
<span class="lb" data-page="10.395" data-line="16" id="l10.395.16"></span>ἔπαυσα ταύτης τῆς σηπεδόνος τὸν ἄνθρωπον. ἀλλὰ
<span class="lb" data-page="10.395" data-line="17" id="l10.395.17"></span>περὶ μὲν τῶν φλεγμαινόντων καὶ σηπομένων ἕτερος μὲν
<span class="pb" data-page="10.396" id="p10.396"></span>
<span class="lb" data-page="10.396" data-line="1" id="l10.396.1"></span>λόγος ἐκδέχεται μακρὸς, ἐν. ἰδίῳ καιρῷ τῆς πραγματείας.
<span class="lb" data-page="10.396" data-line="2" id="l10.396.2"></span>τῆς δὲ τοῦ νεύρου τρώσεως ἀρκεῖ τὰ εἰρημένα φάρμακα.
<span class="lb" data-page="10.396" data-line="3" id="l10.396.3"></span>καὶ πάμπολλοί γε τῶν εὑρημένων ἡμῖν ἑνὶ χρῶνται, μάλιστα
<span class="lb" data-page="10.396" data-line="4" id="l10.396.4"></span>τῷ δι’ εὐφορβίου καὶ κηροῦ καὶ φρυκτῆς ῥητίνης ἐμπλαστῷ
<span class="lb" data-page="10.396" data-line="5" id="l10.396.5"></span>φαρμάκῳ· εἶτα οὐκ οἶδ’ ὅπως ἔνιοι μὲν ἔμιξαν αὐτῷ Σινώπιδος,
<span class="lb" data-page="10.396" data-line="6" id="l10.396.6"></span>ἔνιοι δ’ ὤχρας, ὑπὲρ τοῦ χρωσθὲν ἐκ τίνων σύγκειται
<span class="lb" data-page="10.396" data-line="7" id="l10.396.7"></span>λανθάνειν, ἵνα μὴ δοκῇ εἶναι τὸ ἐμὸν φθονοῦντες· οὐ μὴν
<span class="lb" data-page="10.396" data-line="8" id="l10.396.8"></span>ὑπ’ ἐμοῦ γε ἐξ ἀρχῆς οὕτως συνετέθη. τινὲς δ’ ἂν ἴσως αὐτῷ
<span class="lb" data-page="10.396" data-line="9" id="l10.396.9"></span>μίξειαν ἁλὸς ἄνθος, ἤ τι τοιοῦτον ἕτερον ὃ καὶ τὴν χροιὰν
<span class="lb" data-page="10.396" data-line="10" id="l10.396.10"></span>ὑπαλλάξει καὶ τὴν δύναμιν οὐ βλάψει· δύναιτο δ’ ἄν τις
<span class="lb" data-page="10.396" data-line="11" id="l10.396.11"></span>ὑπ’ ἀγνοίας μῖξαί τι καὶ τοιοῦτον, ὅπερ βλάψει τὴν δύναμιν.
<span class="lb" data-page="10.396" data-line="12" id="l10.396.12"></span>ἀλλ’ ἡμεῖς γε συνεθήκαμεν αὐτὸ διὰ κηροῦ καὶ ῥητίνης τερμινθίνης
<span class="lb" data-page="10.396" data-line="13" id="l10.396.13"></span>καὶ πίττης καὶ εὐφορβίου, τοῦ μὲν κηροῦ βάλλοντες
<span class="lb" data-page="10.396" data-line="14" id="l10.396.14"></span>μέρος ἓν, τῆς τερμινθίνης δὲ καὶ τῆς πίττης ἑκατέρας ἥμισυ·
<span class="lb" data-page="10.396" data-line="15" id="l10.396.15"></span>ὥστε τὸ ἐξ ἀμφοῖν ἶσον εἶναι τῷ κηρῷ. δύναιτο δ’ ἄν ποτε
<span class="lb" data-page="10.396" data-line="16" id="l10.396.16"></span>καὶ πλέον γίγνεσθαι τὸ ἐξ ἀμφοῖν τοῦ κηροῦ· δύναιτο δ’
<span class="lb" data-page="10.396" data-line="17" id="l10.396.17"></span>ἂν καὶ τὸ ἕτερον αὐτῶν μόνον μίγνυσθαι τῷ κηρῷ. καὶ
<span class="pb" data-page="10.397" id="p10.397"></span>
<span class="lb" data-page="10.397" data-line="1" id="l10.397.1"></span>μέντοι καὶ μὴ παρούσης τερμινθίνης ἥ τ’ ἐκ τῶν κεραμίων
<span class="lb" data-page="10.397" data-line="2" id="l10.397.2"></span>ὑγρὰ καὶ ἡ φρυκτὴ καλῶς ἂν μιχθεῖεν· οὐδὲν δὲ ἧττον
<span class="lb" data-page="10.397" data-line="3" id="l10.397.3"></span>αὐτῶν καὶ ἐλατίνη μιγνύοιτ’ ἄν. ἡ δὲ στροβιλίνη μόνον
<span class="lb" data-page="10.397" data-line="4" id="l10.397.4"></span>τῶν σκληρῶν σωμάτων ἐστὶ φάρμακον· ἐπὶ δὲ τῶν μαλακωτέρων
<span class="lb" data-page="10.397" data-line="5" id="l10.397.5"></span>[οὐ χρὴ μιγνύειν. εἰ μὲν οὖν ὑγρὰ ῥητίνη μιγνύοιτο,
<span class="lb" data-page="10.397" data-line="6" id="l10.397.6"></span>κόψας καὶ διασείσας τὸ εὐφόρβιον ἀναμίγνυε τοῖς
<span class="lb" data-page="10.397" data-line="7" id="l10.397.7"></span>ἄλλοις τακεῖσιν· ἔστω δὲ ὁ σταθμὸς αὐτοῦ τὸ δωδέκατον
<span class="lb" data-page="10.397" data-line="8" id="l10.397.8"></span>μέρος τοῦ κηροῦ καί ποτε καὶ πλέον, εἰ βούλοιο ποιεῖν
<span class="lb" data-page="10.397" data-line="9" id="l10.397.9"></span>ἰσχυρότερον· εἰ δὲ ξηρὰ, καθάπερ ἡ φρυκτὴ δεήσεται βραχέος
<span class="lb" data-page="10.397" data-line="10" id="l10.397.10"></span>ἐλαίου τὸ εὐφόρβιον. ὥστ’ ἔγωγε τηνικαῦτα λεῖον
<span class="lb" data-page="10.397" data-line="11" id="l10.397.11"></span>αὐτὸ σὺν ἐλαίῳ καὶ γλοιῶδες ἐργαζόμενος ἐψυγμένοις τοῖς
<span class="lb" data-page="10.397" data-line="12" id="l10.397.12"></span>ἄλλοις μετὰ τὸ τακῆναι ξύσας μιγνύω, πολλάκις δὲ καὶ
<span class="lb" data-page="10.397" data-line="13" id="l10.397.13"></span>ὕδατος ἔμιξα σκευαζομένῳ τῷ φαρμάκῳ τοσοῦτον ὅσον ἐν
<span class="lb" data-page="10.397" data-line="14" id="l10.397.14"></span>αὐτῷ τῷ τήκεσθαι τὰ μιγνύμενα, δαπανηθῆναί τε δύναται
<span class="lb" data-page="10.397" data-line="15" id="l10.397.15"></span>καὶ ἀφανισθῆναι τελέως. ἀλλὰ τὰ. μὲν τοιαῦτα σύμπαντα
<span class="lb" data-page="10.397" data-line="16" id="l10.397.16"></span>τῆς περὶ φαρμάκων πραγματείας ἐστὶν οἰκειότερα.
<span class="lb" data-page="10.397" data-line="17" id="l10.397.17"></span><span class="milestone ed2page" data-n="10.135" data-unit="ed2page" id="ed2page.10.135"></span>νυνὶ δ’ ἀρκεῖ, καθάπερ ἔμπροσθεν ἐποιήσαμεν, ὁποῖον
<span class="lb" data-page="10.397" data-line="18" id="l10.397.18"></span>εἶναι χρὴ τὸ γένος τῶν φαρμάκων δηλώσαντας, ὀλίγα προστιθέναι
<span class="pb" data-page="10.398" id="p10.398"></span>
<span class="lb" data-page="10.398" data-line="1" id="l10.398.1"></span>τῶν κατὰ μέρος ἕνεκα παραδείγματος. ἄφθονον
<span class="lb" data-page="10.398" data-line="2" id="l10.398.2"></span>γὰρ ἁπάντων τὴν ὕλην ἐν τῇ περὶ τῶν ἁπλῶν φαρμάκων
<span class="lb" data-page="10.398" data-line="3" id="l10.398.3"></span>ἔχεις πραγματείᾳ· σκευάζειν δ’ ὡς ἐν τῇ περὶ συνθέσεως εἴρηται.
<span class="lb" data-page="10.398" data-line="4" id="l10.398.4"></span>νῦν οὖν ἀρκεῖ τοῦτο εἰπόντι μόνον ἐπ’ ἄλλα μεταβαίνειν.
<span class="lb" data-page="10.398" data-line="5" id="l10.398.5"></span>ἡ τοῦ τετρωμένου νεύρου θεραπεία φαρμάκων δεῖται,
<span class="lb" data-page="10.398" data-line="6" id="l10.398.6"></span>θερμασίαν μὲν ἐγειρόντων χλιαρὰν, ξηραινόντων δ’ ἱκανῶς,
<span class="lb" data-page="10.398" data-line="7" id="l10.398.7"></span>καὶ τῇ φύσει δὲ τῆς οὐσίας ἑλκτικῶν τε ἅμα καὶ λεπτομερῶν.
<span class="lb" data-page="10.398" data-line="8" id="l10.398.8"></span>οὐ μόνον δὲ εἰς εὕρεσιν φαρμάκων τε καὶ διαιτημάτων ἡ θεραπευτικὴ
<span class="lb" data-page="10.398" data-line="9" id="l10.398.9"></span>μέθοδος ἐπιτήδειός ἐστιν, ἀλλὰ καὶ εἰς τὴν τῶν
<span class="lb" data-page="10.398" data-line="10" id="l10.398.10"></span>εὑρημένων χρῆσιν. ὥσπερ γὰρ ἐν τοῖς ἔμπροσθεν ἐδείκνυμεν
<span class="lb" data-page="10.398" data-line="11" id="l10.398.11"></span>οὐδὲ τῷ τυχόντι φαρμάκῳ τῶν πρὸς ἕλκη καλῶς δύνασθαι
<span class="lb" data-page="10.398" data-line="12" id="l10.398.12"></span>χρήσασθαι τὸν ἄνευ μεθόδου μεταχειριζόμενον αὐτὰ, τὸν
<span class="lb" data-page="10.398" data-line="13" id="l10.398.13"></span>αὐτὸν τρόπον ἔνεστι καὶ νῦν ἐπιδεικνύναι. γνωρίζειν γὰρ εἰς
<span class="lb" data-page="10.398" data-line="14" id="l10.398.14"></span>ὅσον ἤ τί γε ἐξήρανεν, ἢ ἐθέρμηνεν, ἢ παρηγόρησεν, ἢ ἠρέθισε
<span class="lb" data-page="10.398" data-line="15" id="l10.398.15"></span>τὴν διάθεσιν ἡ τοῦ φαρμάκου προσφορὰ, μόνος ὁ κατὰ
<span class="lb" data-page="10.398" data-line="16" id="l10.398.16"></span>μέθοδον ἰατρεύων ἱκανός ἐστιν. οὗτος δ’ αὐτὸς οἶδε μόνος
<span class="lb" data-page="10.398" data-line="17" id="l10.398.17"></span>ἤ τί γ’ ἐπιτεῖναι τὴν ἐξ ἀρχῆς χρῆσιν, ἢ ἐκλῦσαι. τὸ γοῦν δι’
<span class="lb" data-page="10.398" data-line="18" id="l10.398.18"></span>εὐφορβίου φάρμακον ἐπιθείς τις παραχρῆμα νευροτρώτῳ, ﻿
<span class="pb" data-page="10.399" id="p10.399"></span>
<span class="lb" data-page="10.399" data-line="1" id="l10.399.1"></span>πολλάκις δὲ ἄρα πρόσθεν εὐδοκιμοῦντος αὐτοῦ πεπείρατο,
<span class="lb" data-page="10.399" data-line="2" id="l10.399.2"></span>τριταῖον ἐπεδείκνυέ μοι τὸ τετρωμένον μόριον, ὀδυνώμενόν
<span class="lb" data-page="10.399" data-line="3" id="l10.399.3"></span>τε ἅμα καὶ φλεγμαῖνον, ἀπορῶν ὅπως οὐδὲν ἤνυσε τὸ φάρμακον.
<span class="lb" data-page="10.399" data-line="4" id="l10.399.4"></span>ἠρόμην οὖν τὸν τετρωμένον εἰ θερμασίας τινὸς οἷον
<span class="lb" data-page="10.399" data-line="5" id="l10.399.5"></span>ἐξ ἡλίου πραέος ᾔσθετο, τῇ πρώτῃ τῶν ἡμερῶν ἐπιβληθέντος
<span class="lb" data-page="10.399" data-line="6" id="l10.399.6"></span>αὐτοῦ· ὁ δὲ ἀπεκρίνατο μηδενὸς ᾐσθῆσθαι τοιούτου.
<span class="lb" data-page="10.399" data-line="7" id="l10.399.7"></span>πάλιν οὖν ἠρόμην τὸν ἰατρὸν ἐκ πόσου τε χρόνου τὸ φάρμακον
<span class="lb" data-page="10.399" data-line="8" id="l10.399.8"></span>ἐσκευασμένον ἔχει καὶ τίνας αὐτῷ θεραπεύσειεν. ὁ δὲ
<span class="lb" data-page="10.399" data-line="9" id="l10.399.9"></span>τὸν μὲν χρόνον ἐνιαυτοῦ πλέονα, τοὺς, δὲ θεραπευθέντας
<span class="lb" data-page="10.399" data-line="10" id="l10.399.10"></span>ἔλεγε δύο μὲν παῖδας, ἓν δὲ μειράκιον εἶναι. πυθομένου
<span class="lb" data-page="10.399" data-line="11" id="l10.399.11"></span>δέ μου καὶ περὶ τῆς τοῦ μειρακίου σχέσεως τῆς κατὰ τὸ
<span class="lb" data-page="10.399" data-line="12" id="l10.399.12"></span>σῶμα, λευκὸν ἔφρασεν αὐτὸ καὶ μαλακὸν εἶναι. τούτων
<span class="lb" data-page="10.399" data-line="13" id="l10.399.13"></span>ἀκούσας ἐγὼ καὶ συνεὶς ἐλλείπειν ὡς πρὸς τὴν τοῦ παρόντος
<span class="lb" data-page="10.399" data-line="14" id="l10.399.14"></span>νεανίσκου κρᾶσιν τὸ εὐφόρβιον, αἰτήσας τε τὸ ἐμπλαστὸν
<span class="lb" data-page="10.399" data-line="15" id="l10.399.15"></span>φάρμακον καὶ τὸ εὐφόρβιον ἀνελόμενος, ὅσον ἤλπιζον αὐτάρκως
<span class="lb" data-page="10.399" data-line="16" id="l10.399.16"></span>αὐτῶν ἀλλήλοις μιχθήσεσθαι; μαλάττειν μὲν ταῖν
<span class="lb" data-page="10.399" data-line="17" id="l10.399.17"></span>χεροῖν ἐκέλευσα τὸ φάρμακον, ἀκριβῶς δὲ λειῶσαι τὸ εὐφόρβιον.
<span class="lb" data-page="10.399" data-line="18" id="l10.399.18"></span>ὡς δὲ ταῦτα ἐγένετο, μιγνύειν αὐτὰ πρὸς ἄλληλα
<span class="pb" data-page="10.400" id="p10.400"></span>
<span class="lb" data-page="10.400" data-line="1" id="l10.400.1"></span>κελεύσας, εἶτ’ αὐτὸς ἔλαιον Σαβῖνον ἠρέμα παλαιὸν θερμήνας
<span class="lb" data-page="10.400" data-line="2" id="l10.400.2"></span>συμμέτρως, κατήντλησα τὸ τετρωμένον μόριον, ἀνακείρας
<span class="lb" data-page="10.400" data-line="3" id="l10.400.3"></span>τε βραχὺ μεμυκυῖαν αὐτοῦ τὴν ὀπὴν τῆς νύξεως,
<span class="lb" data-page="10.400" data-line="4" id="l10.400.4"></span>ἐπέθηκα τὸ φάρμακον, ἀσιτῆσαι προστάξας τὸν ἄνθρωπον·
<span class="lb" data-page="10.400" data-line="5" id="l10.400.5"></span>ἐς ἑσπέραν τε πάλιν ἐκέλευσα τὸν ἰατρὸν ἐπιλῦσαί τε καὶ
<span class="lb" data-page="10.400" data-line="6" id="l10.400.6"></span>χρήσασθαι κατὰ τὸν αὐτὸν τρόπον ἐλαίῳ καθ’ ὃν ἐμὲ χρώμενον
<span class="lb" data-page="10.400" data-line="7" id="l10.400.7"></span>ἐθεάσατο. τούτων οὖν γενομένων ἀνώδυνόν τε ἅμα
<span class="lb" data-page="10.400" data-line="8" id="l10.400.8"></span>καὶ ἀφλέγμαντον ἐφάνη κατὰ τὴν ὑστεραίαν τὸ πεπονθὸς
<span class="lb" data-page="10.400" data-line="9" id="l10.400.9"></span>μόριον, ἔγνωσάν τε πάντες οἱ παραγενόμενοι τῷ ἔργῳ τῷδε
<span class="lb" data-page="10.400" data-line="10" id="l10.400.10"></span>τὸ πολλάκις ἡμῖν λεγόμενον ἀληθέστατον ὑπάρχειν, ὡς οὐδέν
<span class="lb" data-page="10.400" data-line="11" id="l10.400.11"></span>τι μέγα δύναιτο τὰ φάρμακα χωρὶς τῶν χρωμένων ἐπιτηδείως
<span class="lb" data-page="10.400" data-line="12" id="l10.400.12"></span>αὐτοῖς. τοῦτο δ’ αὐτὸ τὸ χρῆσθαι δεξιῶς, εὔδηλον
<span class="lb" data-page="10.400" data-line="13" id="l10.400.13"></span>δήπου μεθόδῳ γιγνόμενον, οἵαν ἡμεῖς ἤδη πολλάκις ἐν τοῖς
<span class="lb" data-page="10.400" data-line="14" id="l10.400.14"></span>πρὸ τοῦδε διήλθομεν ὑπομνήμασιν, ἐπὶ τὸ θερμὸν καὶ ψυχρὸν
<span class="lb" data-page="10.400" data-line="15" id="l10.400.15"></span>καὶ ξηρὸν καὶ ὑγρὸν ἁπάσης χρήσεως φαρμάκων ὡς
<span class="lb" data-page="10.400" data-line="16" id="l10.400.16"></span>ἐπὶ κανόνας ἀναφερομένης. ἣν οὐ μόνον οἱ ἀμέθοδοι Θεσσάλειοι
<span class="lb" data-page="10.400" data-line="17" id="l10.400.17"></span>μεταχειρίζεσθαι καλῶς ἀδυνατοῦσιν, ἀλλὰ καὶ οἱ
<span class="lb" data-page="10.400" data-line="18" id="l10.400.18"></span>περὶ τὸν Ἐρασίστρατόν τε καὶ τοὺς ἄλλους ἰατροὺς ὅσοι τὰ
<span class="pb" data-page="10.401" id="p10.401"></span>
<span class="lb" data-page="10.401" data-line="1" id="l10.401.1"></span>στοιχεῖα τοῦ σώματος ἢ οὐδ’ ὅλως ἐζήτησαν, ἢ ἄλλ’ ἄττα
<span class="lb" data-page="10.401" data-line="2" id="l10.401.2"></span>τῶν εἰρημένων ἔθεντο. περὶ μὲν δὴ τούτων ἅλις.
</p>
          </article>

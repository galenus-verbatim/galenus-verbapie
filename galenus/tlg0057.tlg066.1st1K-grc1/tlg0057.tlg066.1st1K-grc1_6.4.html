<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:6.4">
<span class="pb page1" data-page="10.408" id="p10.408"></span>
<span class="milestone ed1page page1" data-n="4.99" data-unit="ed1page" id="ed1page.4.99"></span>
<span class="milestone ed2page page1" data-n="10.138" data-unit="ed2page" id="ed2page.10.138"></span>
            <p>
<span class="lb" data-page="10.408" data-line="14" id="l10.408.14"></span>Ὁμοιοτάτην δὲ τοῖς τένουσιν ἔχοντες ἰδέαν
<span class="lb" data-page="10.408" data-line="15" id="l10.408.15"></span>οἱ σύνδεσμοι θεραπείας ἰσχυροτάτης ἀνέχονται, διά τε τὸ
<span class="lb" data-page="10.408" data-line="16" id="l10.408.16"></span>μὴ περαίνειν ἐπὶ τὸν ἐγκέφαλον ἀναίσθητοί τε εἶναι· τὰ
<span class="lb" data-page="10.408" data-line="17" id="l10.408.17"></span>μὲν γὰρ νεῦρα σύμπαντα τὰ μὲν ἄντικρυς ἐξ αὐτοῦ πέφυκε ﻿
<span class="pb" data-page="10.409" id="p10.409"></span>
<span class="lb" data-page="10.409" data-line="1" id="l10.409.1"></span>τοῦ ἐγκεφάλου, τὰ δὲ διὰ τοῦ νωτιαίου. καὶ μέν γε καὶ οἱ
<span class="lb" data-page="10.409" data-line="2" id="l10.409.2"></span>τένοντες, ἐπειδὴ σύνθετον αὐτῶν ἐπεδείκνυμεν εἶναι τὴν
<span class="lb" data-page="10.409" data-line="3" id="l10.409.3"></span>οὐσίαν ἐκ νεύρου καὶ συνδέσμου, καθ’ ὅσον μὲν νεύρου μετέχουσι,
<span class="lb" data-page="10.409" data-line="4" id="l10.409.4"></span>κατὰ τοσοῦτον ἐξ ἐγκεφάλου πεφύκασιν, οὐ μὴν
<span class="lb" data-page="10.409" data-line="5" id="l10.409.5"></span>ἧττόν γε τῶν νεύρων αὐτῶν ἐπιφέρουσι τοὺς σπασμούς. οἱ
<span class="lb" data-page="10.409" data-line="6" id="l10.409.6"></span>σύνδεσμοι δὲ ἐξ ὀστοῦ πεφυκότες, ὅσοι μὲν στρογγύλοι, νεύροις
<span class="lb" data-page="10.409" data-line="7" id="l10.409.7"></span>ἐοίκασι, πολὺ δὴ τῇ σκληρότητι διαφέροντες· ἀλλὰ τῷ
<span class="lb" data-page="10.409" data-line="8" id="l10.409.8"></span>λευκοί τε εἶναι καὶ ἄναιμοι καὶ ἀκοίλιοι, διαλύεσθαί τε εἰς
<span class="lb" data-page="10.409" data-line="9" id="l10.409.9"></span>ἶνας, ἡ ὁμοιότης αὐτῶν ἐστι πρός τε τὰ νεῦρα καὶ τοὺς
<span class="lb" data-page="10.409" data-line="10" id="l10.409.10"></span>τένοντας. ἔνθα μὲν οὖν στρογγύλοι σύνδεσμοι καὶ τένοντές
<span class="lb" data-page="10.409" data-line="11" id="l10.409.11"></span>εἰσι, τοῖς ἀπείροις ἀνατομῆς ὡς νεῦρα φαντάζονται, καὶ
<span class="lb" data-page="10.409" data-line="12" id="l10.409.12"></span>μάλισθ’ ὅταν ἀγνοῶσιν ὅτι καὶ σκληρότεροι πολὺ τῶν νεύρων
<span class="lb" data-page="10.409" data-line="13" id="l10.409.13"></span>εἰσίν· ἔνθα δὲ πλατεῖς, ἐνταῦθ’ ὅτι μὲν νεύρων διαφέρουσιν
<span class="lb" data-page="10.409" data-line="14" id="l10.409.14"></span>ἐπίστανται, καίτοι γε οὐδὲ τοῦτο πάντες· οὐ μὴν γιγνώσκουσί
<span class="lb" data-page="10.409" data-line="15" id="l10.409.15"></span>γε διακρίνειν αὐτοὺς ἀπ’ ἀλλήλων. ἀλλὰ σύ γε τὴν φύσιν
<span class="lb" data-page="10.409" data-line="16" id="l10.409.16"></span>ἑκάστου τῶν τριῶν μορίων ἐπιστάμενος, ἔτι τε διάπλασιν
<span class="lb" data-page="10.409" data-line="17" id="l10.409.17"></span>καὶ θέσιν ἣν ἔχουσιν ἐν ἅπαντι τῷ σώματι καθ’ ἕκαστον
<span class="lb" data-page="10.409" data-line="18" id="l10.409.18"></span>μέλος, ἐπειδάν ποτε τύχῃ κατ’ ἐκεῖνο τραῦμα γενόμενον, ἑτοίμως
<span class="pb" data-page="10.410" id="p10.410"></span>
<span class="lb" data-page="10.410" data-line="1" id="l10.410.1"></span>γνωριεῖς εἴτε νεῦρόν ἐστι τὸ τετρωμένον, εἴτε σύνδεσμος,
<span class="lb" data-page="10.410" data-line="2" id="l10.410.2"></span>εἴτε τένων. περὶ μὲν δὴ τῆς τῶν νεύρων καὶ τενόντων θεραπείας
<span class="lb" data-page="10.410" data-line="3" id="l10.410.3"></span>προείρηται. <span class="milestone ed2page" data-n="10.139" data-unit="ed2page" id="ed2page.10.139"></span>σύνδεσμος δὲ τρωθεὶς ὁ μὲν ἐξ
<span class="lb" data-page="10.410" data-line="4" id="l10.410.4"></span>ὀστοῦ διήκων εἰς ὀστοῦν ἀκινδυνότατός ἐστι, καὶ πάντῃ
<span class="lb" data-page="10.410" data-line="5" id="l10.410.5"></span>ξηραίνων αὐτὸν ὁποίοις βούλοιο φαρμάκοις οὐδὲν βλάψεις
<span class="lb" data-page="10.410" data-line="6" id="l10.410.6"></span>τὸν ἄνθρωπον. ὁ δ’ εἰς μῦν ἐμφυόμενος ὅσον ἀκινδυνότερός
<span class="lb" data-page="10.410" data-line="7" id="l10.410.7"></span>ἐστι τένοντος καὶ νεύρου, τοσοῦτον τῶν ἄλλων συνδέσμων
<span class="lb" data-page="10.410" data-line="8" id="l10.410.8"></span>σφαλερώτερος, ἢν μὴ χρηστῶς θεραπεύηται. τούτων
<span class="lb" data-page="10.410" data-line="9" id="l10.410.9"></span>οὐδὲν οἷοί τέ εἰσι διαπράξασθαι μεθόδῳ τῶν ἰατρῶν
<span class="lb" data-page="10.410" data-line="10" id="l10.410.10"></span>ὅσοι μήτε τὴν ἀπὸ τῶν μορίων ἔνδειξιν εἰς τὰς τῶν ἑλκῶν
<span class="lb" data-page="10.410" data-line="11" id="l10.410.11"></span>ἰάσεις χρήσιμον εἶναι συγχωροῦσιν, οὔθ’ ὅσοι τοῦτο μὲν
<span class="lb" data-page="10.410" data-line="12" id="l10.410.12"></span>ὁμολογοῦσιν, ἀγνοοῦσι δὲ τὴν ἑκάστου φύσιν, ἥτις, ὡς
<span class="lb" data-page="10.410" data-line="13" id="l10.410.13"></span>ἐδείκνυμεν, ἐκ τῆς τῶν στοιχείων γίνεται κράσεως. ἀλλ’
<span class="lb" data-page="10.410" data-line="14" id="l10.410.14"></span>οὗτοι μὲν εἰ καὶ μηδὲν ἄλλο, τά γ’ ἐκ τῆς ὀργανικῆς κατασκευῆς
<span class="lb" data-page="10.410" data-line="15" id="l10.410.15"></span>τῶν μορίων ἐνδεικτικῶς λαμβανόμενα γιγνώσκουσι·
<span class="lb" data-page="10.410" data-line="16" id="l10.410.16"></span>οἱ δ’ ἀπὸ τοῦ Θεσσαλοῦ καὶ ταῦτ’ ἀγνοοῦσιν, οἷον αὐτίκα
<span class="lb" data-page="10.410" data-line="17" id="l10.410.17"></span>διαιρεθέντος ἐπιγαστρίου μέχρι τοσούτου βάθους ὡς προπεσεῖν
<span class="lb" data-page="10.410" data-line="18" id="l10.410.18"></span>ἔντερον, ὅπως τε χρὴ καταστεῖλαι τοῦτο· καὶ ἢν
<span class="pb" data-page="10.411" id="p10.411"></span>
<span class="lb" data-page="10.411" data-line="1" id="l10.411.1"></span>ἐπίπλους προπέσῃ, πότερον ἀποκόπτειν, ἢ οὐκ ἀποκόπτειν
<span class="lb" data-page="10.411" data-line="2" id="l10.411.2"></span>αὐτὸν χρή καὶ πότερον βρόχῳ διαλαμβάνειν, ἢ μή· καὶ εἰ
<span class="lb" data-page="10.411" data-line="3" id="l10.411.3"></span>ῥάπτειν, ἢ μὴ ῥάπτειν τὸ τραῦμα· καὶ ῥάπτοντας ὅτῳ χρὴ
<span class="lb" data-page="10.411" data-line="4" id="l10.411.4"></span>τρόπῳ ῥάπτειν, οὐδὲν τούτων ἐπίστανται, οὐδὲ γὰρ ἡμεῖς
<span class="lb" data-page="10.411" data-line="5" id="l10.411.5"></span>ἂν ἔγνωμεν, εἰ μὴ δι’ ἀνατομῆς ἐμάθομεν ἁπάντων τῶν
<span class="lb" data-page="10.411" data-line="6" id="l10.411.6"></span>τῇδε μορίων τὴν φύσιν, ἣν καὶ διελθεῖν ἀναγκαῖόν ἐστιν οὐ
<span class="lb" data-page="10.411" data-line="7" id="l10.411.7"></span>σαφηνείας μόνης ἕνεκα τῶν λεχθησομένων, ἀλλὰ καὶ πίστεως.
<span class="lb" data-page="10.411" data-line="8" id="l10.411.8"></span>δέρμα μὲν ἔξωθεν ἁπάντων προβέβληται τελευτῶν
<span class="lb" data-page="10.411" data-line="9" id="l10.411.9"></span>εἰς ὑμένα. μεθ’ ὃ κατὰ μὲν τὴν μέσην χώραν ἀπονευρώσεις
<span class="lb" data-page="10.411" data-line="10" id="l10.411.10"></span>μυῶν τέτανται διτταὶ δίκην ὑμένων· ἃς οὐδ’ ὅτι δύο εἰσὶν
<span class="lb" data-page="10.411" data-line="11" id="l10.411.11"></span>οἱ πολλοὶ τῶν ἀνατομικῶν ἐπίστανται. καὶ γὰρ καὶ συμπεφύκασιν
<span class="lb" data-page="10.411" data-line="12" id="l10.411.12"></span>ἀλλήλαις, ὡς ἔργον εἶναι χωρίσαι, καὶ λεπτότητος
<span class="lb" data-page="10.411" data-line="13" id="l10.411.13"></span>εἰς ἄκρον ἥκουσιν. ἐφεξῆς δὲ ταῖσδε δύο μύες ὄρθιοι σαρκώδεις
<span class="lb" data-page="10.411" data-line="14" id="l10.411.14"></span>ἀπὸ τοῦ στήθους ἐπὶ τὰ καλούμενα τῆς ἥβης ὀστᾶ
<span class="lb" data-page="10.411" data-line="15" id="l10.411.15"></span>καθήκουσι. ταῦτα μὲν δὴ σύμπαντα τὰ εἰρημένα συμφυῆ
<span class="lb" data-page="10.411" data-line="16" id="l10.411.16"></span>τ’ ἐστὶ καὶ οἱ τὰς καλουμένας γαστροῤῥαφίας ὅπως χρὴ ποιεῖσθαι
<span class="lb" data-page="10.411" data-line="17" id="l10.411.17"></span>γράψαντες, ἐπιγάστριον ὀνομάζουσι τὰ συγκείμενον
<span class="pb" data-page="10.412" id="p10.412"></span>
<span class="lb" data-page="10.412" data-line="1" id="l10.412.1"></span>ἐξ αὐτῶν. ὅσον δ’ ἐφεξῆς τῷδε, καλεῖται μὲν ὑπ’ αὐτῶν
<span class="lb" data-page="10.412" data-line="2" id="l10.412.2"></span>περιτόναιον, οἰομένων ἕν ἁπλοῦν ἀσύνθετον εἶναι σῶμα
<span class="lb" data-page="10.412" data-line="3" id="l10.412.3"></span>τὸ δὲ οὐχ οὕτως ἔχει, σύγκειται γὰρ ἐκ δυοῖν σωμάτων,
<span class="lb" data-page="10.412" data-line="4" id="l10.412.4"></span>ἀναίμων μὲν ἀμφοῖν καὶ νευρωδῶν, ἀλλὰ τὸ μὲν ἕτερον
<span class="lb" data-page="10.412" data-line="5" id="l10.412.5"></span>αὐτῶν ἀπονεύρωσίς ἐστι μυῶν ἐγκαρσίων, τὸ δ’ ἕτερον
<span class="lb" data-page="10.412" data-line="6" id="l10.412.6"></span>ὑμὴν ἀκριβῶς λεπτὸς, οἷόν περ τὸ ἀράχνιον, ὅπερ δὴ τὸ
<span class="lb" data-page="10.412" data-line="7" id="l10.412.7"></span>περιτόναιον ὄντως ἐστί. τοιοῦτον μὲν ἐν τοῖς μέσοις ἑαυτοῦ
<span class="lb" data-page="10.412" data-line="8" id="l10.412.8"></span>τὸ ἐπιγάστριον· ὅσον δὲ ἀποκεχώρηκεν ἑκατέρωσε·
<span class="lb" data-page="10.412" data-line="9" id="l10.412.9"></span>πρὸς τὸ πλάγιον ὡς ἐπὶ τέσσαρας δακτύλους, τοῦτο ἐφεξῆς
<span class="lb" data-page="10.412" data-line="10" id="l10.412.10"></span>τῷ δέρματι τοὺς λοξοὺς ἔχει μῦς· προτέρους μὲν τοὺς
<span class="lb" data-page="10.412" data-line="11" id="l10.412.11"></span>ἀπὸ τοῦ θώρακος καταφερομένους, δευτέρους δὲ τοὺς ἀπὸ
<span class="lb" data-page="10.412" data-line="12" id="l10.412.12"></span>τῶν λαγόνων ἀναφερομένους· εἶτα ἐπὶ τούτοις τὸν ἐγκάρσιον,
<span class="lb" data-page="10.412" data-line="13" id="l10.412.13"></span>ἐφ’ ὧν τὸ περιτόναιον. ἀκινδυνότερόν τε οὖν ἐστι
<span class="lb" data-page="10.412" data-line="14" id="l10.412.14"></span>τοῦτο τὸ χωρίον. τοῦ μέσου, μηδεμίαν ἔχον ἀπονεύρωσιν·
<span class="lb" data-page="10.412" data-line="15" id="l10.412.15"></span>αἵ τε γαστροῤῥαφίαι κατὰ τὸ μέσον εἰσὶ δυσμεταχείριστοι·
<span class="lb" data-page="10.412" data-line="16" id="l10.412.16"></span>καὶ γὰρ καὶ προπίπτει τὰ ἔντερα ταύτῃ μάλιστα καὶ δυσκάθεκτά
<span class="lb" data-page="10.412" data-line="17" id="l10.412.17"></span>ἐστιν ἐν τούτῳ τῷ τόπῳ τὸ γὰρ σφίγγον αὐτὰ
<span class="lb" data-page="10.412" data-line="18" id="l10.412.18"></span>καὶ προστέλλον οἱ ὄρθιοι μύες ἦσαν οἱ σαρκώδεις, οὓς ἐκ
<span class="pb" data-page="10.413" id="p10.413"></span>
<span class="lb" data-page="10.413" data-line="1" id="l10.413.1"></span>τοῦ θώρακος ἐπὶ τὰ τῆς ἥβης ὀστᾶ καθήκειν ἔφαμεν. ὅταν
<span class="lb" data-page="10.413" data-line="2" id="l10.413.2"></span>οὖν τις τούτων τρωθῇ διὰ διττὴν αἰτίαν, ἀναγκαῖόν ἐστι
<span class="lb" data-page="10.413" data-line="3" id="l10.413.3"></span>προπίπτειν ἔντερον, ἐκ μὲν τῶν πλαγίων μερῶν ὑπὸ τῶν
<span class="lb" data-page="10.413" data-line="4" id="l10.413.4"></span>ταύτῃ μυῶν σφιγγόμενον, ἐκ δὲ τῶν μέσων οὔτε τὸν μῦν
<span class="lb" data-page="10.413" data-line="5" id="l10.413.5"></span>ἐῤῥωμένον ἔχον, ἐπιτήδειόν τε χώραν εἰς πρόπτωσιν. εἰ δὲ
<span class="lb" data-page="10.413" data-line="6" id="l10.413.6"></span><span class="milestone ed2page" data-n="10.140" data-unit="ed2page" id="ed2page.10.140"></span>καὶ μεῖζον εἴη τὸ τραῦμα, πλείω τε προπίπτειν ἀναγκαῖόν
<span class="lb" data-page="10.413" data-line="7" id="l10.413.7"></span>ἐστιν ἔντερα καὶ χαλεπώτερον καταστέλλεσθαι. καθ’
<span class="lb" data-page="10.413" data-line="8" id="l10.413.8"></span>ἕτερον δ’ αὖ τρόπον αἱ βραχεῖαι τρώσεις δυσμεταχείριστοι.
<span class="lb" data-page="10.413" data-line="9" id="l10.413.9"></span>ἢν γὰρ μὴ παραχρῆμά τις εἰς τὴν ἑαυτοῦ χώραν ἐμβάλλῃ τὸ
<span class="lb" data-page="10.413" data-line="10" id="l10.413.10"></span>προπεπτωκὸς, εἰς ὄγκον αἴρεται πνευματούμενον· ὥστ’ οὐκ
<span class="lb" data-page="10.413" data-line="11" id="l10.413.11"></span>ἔτι οἷόν τε δι’ ὀπῆς στενῆς ἐμβάλλειν αὐτό. βέλτιον οὖν ἐν
<span class="lb" data-page="10.413" data-line="12" id="l10.413.12"></span>ταῖς τοιαύταις τρώσεσι τὸ σύμμετρον τραῦμα. ταυτὶ μὲν
<span class="lb" data-page="10.413" data-line="13" id="l10.413.13"></span>δὴ προεπίστασθαι χρή· ὡς δ’ ἄν τις ἄριστα μεταχειρίζοιτο
<span class="lb" data-page="10.413" data-line="14" id="l10.413.14"></span>τὰς τοιαύτας τρώσεις, ἐφεξῆς σκεπτέον. ὅτι μὲν γὰρ οὐκ
<span class="lb" data-page="10.413" data-line="15" id="l10.413.15"></span>ἀρκεῖ τὸ Θεσσάλειον παράγγελμα τὸ κολλᾷν τοῖς ἐναίμοις
<span class="lb" data-page="10.413" data-line="16" id="l10.413.16"></span>φαρμάκοις αὐτὰς, οὕτως ἡγοῦμαι πρόδηλον ὑπάρχειν ὡς
<span class="lb" data-page="10.413" data-line="17" id="l10.413.17"></span>οὐδένα λαθεῖν τῶν ἐχόντων νοῦν. ἐπεὶ τοίνυν προηγεῖσθαι ﻿
<span class="pb" data-page="10.414" id="p10.414"></span>
<span class="lb" data-page="10.414" data-line="1" id="l10.414.1"></span>μὲν χρὴ ἐς τὴν οἰκείαν χώραν ἀποτίθεσθαι τὰ προπεπτωκότα
<span class="lb" data-page="10.414" data-line="2" id="l10.414.2"></span>ἔντερα, δεύτερον δὲ ἐπὶ τόδε ῥάψαι τὸ ἕλκος, εἶθ’ ἑξῆς τρίτον
<span class="lb" data-page="10.414" data-line="3" id="l10.414.3"></span>ἐπιθεῖναι τὸ φάρμακον, εἶτ’ ἐπ’ αὐτὸ τέταρτον ὅπως
<span class="lb" data-page="10.414" data-line="4" id="l10.414.4"></span>μὴ συμπάθῃ τι τῶν κυριωτέρων προνοεῖσθαι, περὶ τοῦ
<span class="lb" data-page="10.414" data-line="5" id="l10.414.5"></span>πρώτου ῥηθέντος ἤδη σκοποῦμεν. οὐσῶν δὲ, ὡς εἴρηται, τριῶν
<span class="lb" data-page="10.414" data-line="6" id="l10.414.6"></span>ἐν τοῖς τραύμασι κατὰ μέγεθος διαφορῶν, ἀφ’ ἑκάστης αὐτῶν
<span class="lb" data-page="10.414" data-line="7" id="l10.414.7"></span>πειρᾶσθαι χρὴ λαβεῖν οἰκείαν ἔνδειξιν. ἔστω δὴ πρότερον
<span class="lb" data-page="10.414" data-line="8" id="l10.414.8"></span>μικρὸν οὕτως ὡς τὸ προπεσὸν ἔντερον ἐμφυσηθὲν μηκέτι
<span class="lb" data-page="10.414" data-line="9" id="l10.414.9"></span>οἷόν τε εἶναι καταστέλλειν, ἆρ’ οὐκ ἀναγκαῖον ἐνταῦθα δυοῖν
<span class="lb" data-page="10.414" data-line="10" id="l10.414.10"></span>θάτερον, ἤτοι τὴν φῦσαν ἐκκενοῦν ἢ τὸ τραῦμα μεῖζον ἐργάζεσθαι;
<span class="lb" data-page="10.414" data-line="11" id="l10.414.11"></span>βέλτιον οὖν οἶμαι τὸ πρότερον, ἐάν περ οἷόν τε ᾖ
<span class="lb" data-page="10.414" data-line="12" id="l10.414.12"></span>τυχεῖν αὐτοῦ. πῶς δ’ ἄν τις τύχοι μᾶλλον; εἰ τὴν αἰτίαν
<span class="lb" data-page="10.414" data-line="13" id="l10.414.13"></span>ὑφ’ ἧς ἐκφυσᾶται τὸ ἔντερον ἐκποδὼν <span class="milestone ed1page" data-n="4.100" data-unit="ed1page" id="ed1page.4.100"></span>ποιησαίμεθα.
<span class="lb" data-page="10.414" data-line="14" id="l10.414.14"></span>τίς οὖν ἐστιν αὕτη; ἡ ἐκ τοῦ περιέχοντος ἀέρος ψύξις· ὥστε
<span class="lb" data-page="10.414" data-line="15" id="l10.414.15"></span>καὶ ἡ ἴασις ἐν τῷ θερμῆναι. σπόγγον οὖν χρὴ μαλακὸν ὕδατι
<span class="lb" data-page="10.414" data-line="16" id="l10.414.16"></span>θερμῷ βρέξαντας, εἶτ’ ἐκπιέσαντας ἐκθερμῆναι τούτῳ τὸ
<span class="lb" data-page="10.414" data-line="17" id="l10.414.17"></span>ἔντερον. εὐτρεπιζέσθω δὲ ἐν τῷ τέως οἶνος αὐστηρὸς θερμὸς,
<span class="pb" data-page="10.415" id="p10.415"></span>
<span class="lb" data-page="10.415" data-line="1" id="l10.415.1"></span>καὶ γὰρ θερμαίνει μᾶλλον ὕδατος καὶ ῥώμην ἐντίθησι τῷ
<span class="lb" data-page="10.415" data-line="2" id="l10.415.2"></span>ἐντέρῳ. εἰ δὲ καὶ τούτῳ χρησαμένων ἔτι διαμένει τὸ ἔντερον
<span class="lb" data-page="10.415" data-line="3" id="l10.415.3"></span>ἐμπεφυσημένον, ἐπιτέμνειν τοῦ περιτοναίου τοσοῦτον
<span class="lb" data-page="10.415" data-line="4" id="l10.415.4"></span>ὅσον δεῖται τὸ προπεπτωκός. ἐπιτήδεια δ’ ἐστὶν εἰς τὴν
<span class="lb" data-page="10.415" data-line="5" id="l10.415.5"></span>τοιαύτην τομὴν τὰ καλούμενα συριγγοτόμα. τὰ δ’ ἀμφήκη
<span class="lb" data-page="10.415" data-line="6" id="l10.415.6"></span>τῶν μαχαιρίων, ἢ κατὰ τὸ πέρας ὀξέα παντὶ τρόπῳ φευκτέα.
<span class="lb" data-page="10.415" data-line="7" id="l10.415.7"></span>σχῆμα δ’ ἐπιτήδειον τῷ κάμνοντι πρὸς μὲν τοῖς κάτω μέρεσι
<span class="lb" data-page="10.415" data-line="8" id="l10.415.8"></span>τῆς τρώσεως γεγενημένης τὸ ἀνάῤῥοπον, πρὸς δὲ τοῖς ἄνω
<span class="lb" data-page="10.415" data-line="9" id="l10.415.9"></span>τὸ κατάῤῥοπον. εἷς δ’ ἐπ’ ἀμφοῖν σκοπὸς, ὡς μὴ βαρύνοιτό
<span class="lb" data-page="10.415" data-line="10" id="l10.415.10"></span>τι πρὸς τῶν ἄλλων ἐντέρων, τὸ προπεπτωκός. ὥστε
<span class="lb" data-page="10.415" data-line="11" id="l10.415.11"></span>καὶ τοῦ σκοποῦ τοῦδε κατὰ μὲν τὰ δεξιὰ μέρη τοῦ τραύματος
<span class="lb" data-page="10.415" data-line="12" id="l10.415.12"></span>γεγονότος, ἐπὶ θάτερον ῥέπειν· εἰ δὲ ἐκ τῶν ἀριστερῶν
<span class="lb" data-page="10.415" data-line="13" id="l10.415.13"></span>ᾖ, πρὸς τὴν δεξιὰν ἐπικλίνεσθαι πλευρὰν ὑψηλότερον
<span class="lb" data-page="10.415" data-line="14" id="l10.415.14"></span>ἀεὶ ποιοῦντας τὸ τετρωμένον μόριον. τοῦτο μέντοι καὶ
<span class="lb" data-page="10.415" data-line="15" id="l10.415.15"></span>τοῖς μεγάλοις καὶ τοῖς μέσοις ἕλκεσι συνοίσει· κοινὸς γὰρ
<span class="lb" data-page="10.415" data-line="16" id="l10.415.16"></span>ἁπάντων ὁ σκοπός. αἱ δ’ ἀποθέσεις τῶν ἐντέρων εἰς τὴν
<span class="lb" data-page="10.415" data-line="17" id="l10.415.17"></span>οἰκείαν χώραν, ὅταν ἐπὶ τοῖς μεγάλοις γίγνωνται τραύμασιν,
<span class="pb" data-page="10.416" id="p10.416"></span>
<span class="lb" data-page="10.416" data-line="1" id="l10.416.1"></span>ὑπηρέτου δέονται δεξιοῦ. χρὴ γὰρ αὐτὸν ὅλον ἔξωθεν καταλαβόντα
<span class="lb" data-page="10.416" data-line="2" id="l10.416.2"></span>τὸ τραῦμα ταῖς ἑαυτοῦ χερσὶν εἴσω προστέλλειν
<span class="lb" data-page="10.416" data-line="3" id="l10.416.3"></span>τε καὶ σφίγγειν, ὀλίγον ἑκάστοτε τῷ ῥάπτοντι προγυμνοῦντα·
<span class="lb" data-page="10.416" data-line="4" id="l10.416.4"></span>καὶ μέντοι καὶ τὸ ῥαφὲν αὐτὸ μετρίως προστέλλειν, ἄχρι
<span class="lb" data-page="10.416" data-line="5" id="l10.416.5"></span>περ ἂν ὅλον ἀκριβῶς ῥαφῇ. τίς δ’ ἂν εἴη τρόπος ἐπιτήδειος
<span class="lb" data-page="10.416" data-line="6" id="l10.416.6"></span>εἰς τὰ τοιαῦτα τῆς καλουμένης γαστροῤῥαφίας ἐφεξῆς λέγωμεν.
<span class="lb" data-page="10.416" data-line="7" id="l10.416.7"></span>ἐπειδὴ συμφῦσαι χρὴ τῷ περιτοναίῳ τὸ ἐπιγάστριον,
<span class="lb" data-page="10.416" data-line="8" id="l10.416.8"></span>ἀρκτέον μὲν ἀπὸ τοῦ δέρματος ἔξωθεν εἴσω διαπείροντα
<span class="lb" data-page="10.416" data-line="9" id="l10.416.9"></span>τὴν βελόνην. ἐπειδὰν δὲ τὸ δέρμα καὶ τὸν μῦν τὸν ὄρθιον
<span class="lb" data-page="10.416" data-line="10" id="l10.416.10"></span>ὅλον διεξέλθοι, τὸ παρακείμενον ὑπερβαίνοντα περιτόναιον,
<span class="lb" data-page="10.416" data-line="11" id="l10.416.11"></span><span class="milestone ed2page" data-n="10.141" data-unit="ed2page" id="ed2page.10.141"></span>ὠθεῖν αὐτὴν ἔσωθεν ἔξω διὰ τοῦ λοιποῦ ἀντικειμένου
<span class="lb" data-page="10.416" data-line="12" id="l10.416.12"></span>περιτοναίου, κᾄπειτ’ ἐντεῦθεν ἔσωθεν ἔξω διαπείρειν
<span class="lb" data-page="10.416" data-line="13" id="l10.416.13"></span>τὸ ἕτερον ἐπιγάστριον. διεξελθούσης δὲ τελέως αὐτῆς,
<span class="lb" data-page="10.416" data-line="14" id="l10.416.14"></span>ἔξωθεν εἴσω τὸ ἐπιγάστριον τοῦτο διαιροῦντας, εἶτα τὸ
<span class="lb" data-page="10.416" data-line="15" id="l10.416.15"></span>παρακείμενον αὐτῷ περιτόναιον ὑπερβαίνοντας, ἐπί τε τὸ
<span class="lb" data-page="10.416" data-line="16" id="l10.416.16"></span>ἀντικείμενον ἐλθόντας ἔσωθεν ἔξω τοῦτο διακεντεῖν, ἅμα δ’
<span class="lb" data-page="10.416" data-line="17" id="l10.416.17"></span>αὐτῷ καὶ τὸ πλησίον ἐπιγάστριον ἅπαν· εἶτ’ αὖθις ἀπὸ
<span class="lb" data-page="10.416" data-line="18" id="l10.416.18"></span>τούτου πάλιν ἀρξαμένους συῤῥάπτειν αὐτὸ τῷ ἀντικειμένῳ
<span class="pb" data-page="10.417" id="p10.417"></span>
<span class="lb" data-page="10.417" data-line="1" id="l10.417.1"></span>περιτοναίῳ· κᾄπειτα διεκβάλλειν διὰ τοῦ πλησίον δέρματος,
<span class="lb" data-page="10.417" data-line="2" id="l10.417.2"></span>ἐκεῖθεν δ’ αὖ πάλιν εἴσω διείρειν, συῤῥάπτοντας αὐτὸ τῷ
<span class="lb" data-page="10.417" data-line="3" id="l10.417.3"></span>ἀντικειμένῳ περιτοναίῳ, διεκβάλλοντάς τε διὰ τοῦ πλησίον
<span class="lb" data-page="10.417" data-line="4" id="l10.417.4"></span>δέρματος. εἶτ’ αὖθις καὶ αὖθις ἐργάζεσθαι ταῦτα, μέχρι
<span class="lb" data-page="10.417" data-line="5" id="l10.417.5"></span>περ ἂν ὅλον ὁμοίως ῥάψωμεν τὸ τραῦμα. διάστημα δὲ τῶν
<span class="lb" data-page="10.417" data-line="6" id="l10.417.6"></span>ῥαφῶν ὅσον μὲν ἐπὶ τῷ σφίγγεσθαι τὰ ὑποκείμενα βραχύτατον
<span class="lb" data-page="10.417" data-line="7" id="l10.417.7"></span>εἶναι χρεών· ὅσον δ’ ἐπὶ τῷ τὸ μεταξὺ τῶν ῥαφῶν
<span class="lb" data-page="10.417" data-line="8" id="l10.417.8"></span>δέρμα διαμένειν ἀσύῤῥηκτον οὐ χρηστὸν τὸ βραχύ.
<span class="lb" data-page="10.417" data-line="9" id="l10.417.9"></span>φεύγων οὖν ἑκατέρου τὴν ὑπερβολὴν ἀμφοῖν αἱρεῖσθαι τὸ
<span class="lb" data-page="10.417" data-line="10" id="l10.417.10"></span>μέτριον. ἤδη δὲ καὶ τοῦτο κοινόν πως ἁπάντων ἑλκῶν,
<span class="lb" data-page="10.417" data-line="11" id="l10.417.11"></span>ὥσπέρ γε καὶ αὐτοῦ τοῦ ῥάμματος ἡ σύστασις. τὸ μὲν γὰρ
<span class="lb" data-page="10.417" data-line="12" id="l10.417.12"></span>σκληρότερον χρὴ ῥήσσειν τὸ δέρμα, τὸ δὲ μαλακώτερον
<span class="lb" data-page="10.417" data-line="13" id="l10.417.13"></span>αὐτὸ φθάνει ῥηγνύμενον. οὕτω δὲ καὶ τὸ μὲν ἐγγυτάτω
<span class="lb" data-page="10.417" data-line="14" id="l10.417.14"></span>τῶν ἄκρων χειλῶν διαπείρειν τὴν βελόνην, τὸ λοιπὸν τοῦ
<span class="lb" data-page="10.417" data-line="15" id="l10.417.15"></span>δέρματος ὀλίγιστον ὂν, ἀναγκάζεται καὶ βιάζεται ῥήγνυσθαι,
<span class="lb" data-page="10.417" data-line="16" id="l10.417.16"></span>τὸ δὲ ἐπὶ πλεῖστον ἀποχωρεῖν τοῦδε πολὺ τοῦ δέρματος
<span class="lb" data-page="10.417" data-line="17" id="l10.417.17"></span>ἀκόλλητον ἀπολείπει. ταυτὶ μὲν οὖν εἰ καὶ πάντων
<span class="pb" data-page="10.418" id="p10.418"></span>
<span class="lb" data-page="10.418" data-line="1" id="l10.418.1"></span>ἑλκῶν ἐστι κοινὰ, μάλιστα αὐτὰ φυλακτέον ἐν ταῖς γαστροῤῥαφίαις.
<span class="lb" data-page="10.418" data-line="2" id="l10.418.2"></span>αὐτὰς δὲ τὰς γαστροῤῥαφίας ἤτοι γε ὡς
<span class="lb" data-page="10.418" data-line="3" id="l10.418.3"></span>προείρηται ποιητέον, ἐστοχασμένου τοῦ συμφῦσαι τῷ περιτοναίῳ
<span class="lb" data-page="10.418" data-line="4" id="l10.418.4"></span>τὸ ἐπιγάστριον, ἐπειδὴ μόγις αὐτῷ συμφύσεται,
<span class="lb" data-page="10.418" data-line="5" id="l10.418.5"></span>νευρῶδες ὑπάρχον, ἢ ὡς ἔνιοι, συνάγοντας ἀλλήλοις τὰ
<span class="lb" data-page="10.418" data-line="6" id="l10.418.6"></span>κατὰ φύσιν οἰκεῖα, περιτοναίῳ μὲν περιτόναιον, ἐπιγάστριον
<span class="lb" data-page="10.418" data-line="7" id="l10.418.7"></span>δ’ ἐπιγαστρίῳ. ἔσται δὲ τοῦτο κατὰ τόνδε τὸν τρόπον.
<span class="lb" data-page="10.418" data-line="8" id="l10.418.8"></span>ἀπὸ τοῦ πλησίον ἡμῶν ἐπιγαστρίου διεκβάλλειν χρὴ τὴν
<span class="lb" data-page="10.418" data-line="9" id="l10.418.9"></span>βελόνην ἔξωθεν εἴσω δι’ αὐτοῦ μόνου· κᾄπειθ’ ὑπερβάντας
<span class="lb" data-page="10.418" data-line="10" id="l10.418.10"></span>ἄμφω τὰ χείλη τοῦ περιτοναίου, πάλιν ἀντεπιστρέψαι τὴν
<span class="lb" data-page="10.418" data-line="11" id="l10.418.11"></span>βελόνην ἔξωθεν εἴσω, δι’ ἀμφοτέρων τῶν χειλῶν τοῦ περιτοναίου·
<span class="lb" data-page="10.418" data-line="12" id="l10.418.12"></span>κᾄπειτ’ αὖθις ἀντεπιστρέφοντας ἔσωθεν ἔξω διεκβάλλειν
<span class="lb" data-page="10.418" data-line="13" id="l10.418.13"></span>κατὰ τὸ ἀντικείμενον ἐπιγάστριον. οὗτος ὁ τρόπος
<span class="lb" data-page="10.418" data-line="14" id="l10.418.14"></span>τοῦ κοινοῦ καὶ προχείρου, καθ’ ὃν διὰ τῶν τεττάρων χειλῶν
<span class="lb" data-page="10.418" data-line="15" id="l10.418.15"></span>ἐπιβολῇ μιᾷ διεκβάλλουσι τὴν βελόνην, διαφέρει τῷ
<span class="lb" data-page="10.418" data-line="16" id="l10.418.16"></span>κατακρύπτειν ὅλον ἀκριβῶς ἔνδον τοῦ ἐπιγαστρίου τὸ περιτόναιον.
<span class="lb" data-page="10.418" data-line="17" id="l10.418.17"></span>ἑξῆς δὲ περὶ τῶν φαρμάκων εἴπωμεν. εἴη δ’ ἂν
<span class="lb" data-page="10.418" data-line="18" id="l10.418.18"></span>δήπου καὶ ταῦτα τῆς αὐτῆς ὕλης τοῖς ἐναίμοις ὀνομαζομένοις, ﻿
<span class="pb" data-page="10.419" id="p10.419"></span>
<span class="lb" data-page="10.419" data-line="1" id="l10.419.1"></span>ἃ κᾀν τοῖς ἄλλοις μέρεσι συμφύειν τὰ τραύματα διὰ
<span class="lb" data-page="10.419" data-line="2" id="l10.419.2"></span>τῶν ἔμπροσθεν ὑπομνημάτων ἀπεδείξαμεν. ἡ δ’ ἔξωθεν
<span class="lb" data-page="10.419" data-line="3" id="l10.419.3"></span>ἐπίδεσις ἔτι δὴ καὶ μᾶλλον ἐπὶ τούτων ἀναγκαία. τὸ δὲ δὴ
<span class="lb" data-page="10.419" data-line="4" id="l10.419.4"></span>τέταρτον ἔτι τῆς θεραπείας μέρος οὐ σμικρῷ τινι τῶν ἄλλων
<span class="lb" data-page="10.419" data-line="5" id="l10.419.5"></span>ἀποκεχώρηκεν· ἐλαίῳ γὰρ χρὴ θερμῷ συμμέτρως ἔριον
<span class="lb" data-page="10.419" data-line="6" id="l10.419.6"></span>ἁπαλὸν δεύοντας ὅλον ἐν κύκλῳ περιλαμβάνειν τὸ μεταξὺ
<span class="lb" data-page="10.419" data-line="7" id="l10.419.7"></span>βουβώνων τε καὶ μασχαλῶν. ἄμεινον δὲ καὶ διὰ κλυστῆρος
<span class="lb" data-page="10.419" data-line="8" id="l10.419.8"></span>ἐνιέναι τοῖς ἐντέροις ἕτερον τοιοῦτον. εἰ δέ τι καὶ αὐτῶν
<span class="lb" data-page="10.419" data-line="9" id="l10.419.9"></span>τῶν ἐντέρων τρωθείη, τὰ μὲν ἔξωθεν, ὡς εἴρηται, πάντα
<span class="lb" data-page="10.419" data-line="10" id="l10.419.10"></span>πράττειν ὡσαύτως, τὸ δὲ ἐνιέμενον οἶνος αὐστηρὸς μέλας
<span class="lb" data-page="10.419" data-line="11" id="l10.419.11"></span>χλιαρὸς ἔστω καὶ μᾶλλον εἰ διατρωθείη σύμπαν εἰς τὸν
<span class="lb" data-page="10.419" data-line="12" id="l10.419.12"></span>εἴσω πόρον. εὐίατα μὲν οὖν τὰ παχέα <span class="milestone ed2page" data-n="10.142" data-unit="ed2page" id="ed2page.10.142"></span>τῶν ἐντέρων,
<span class="lb" data-page="10.419" data-line="13" id="l10.419.13"></span>δυσιατότερα δὲ τὰ λεπτά. παντάπασι δὲ ἀνίατος ἡ νῆστις
<span class="lb" data-page="10.419" data-line="14" id="l10.419.14"></span>διά τε τὸ πλῆθος καὶ τὸ μέγεθος τῶν ἀγγείων καὶ τὸ λεπτὸν
<span class="lb" data-page="10.419" data-line="15" id="l10.419.15"></span>καὶ νευρῶδες τοῦ χιτῶνος· ἀλλὰ καὶ τὴν χολὴν ἀκραιφνῆ
<span class="lb" data-page="10.419" data-line="16" id="l10.419.16"></span>πᾶσαν ἐκδέχεται τὸ ἔντερον τοῦτο, καὶ πάντων ἐστὶν
<span class="lb" data-page="10.419" data-line="17" id="l10.419.17"></span>ἐγγυτάτω τοῦ ἥπατος. γαστρὸς δὲ τὰ μὲν κάτω τὰ σαρκώδη
<span class="pb" data-page="10.420" id="p10.420"></span>
<span class="lb" data-page="10.420" data-line="1" id="l10.420.1"></span>θεραπεύειν τολμᾷν· ἐγχωρεῖ γὰρ καὶ τυχεῖν, οὐ μόνον ὅτι
<span class="lb" data-page="10.420" data-line="2" id="l10.420.2"></span>παχύτερα ταῦτ’ ἐστὶν, ἀλλὰ καὶ τοῖς ἰωμένοις φαρμάκοις
<span class="lb" data-page="10.420" data-line="3" id="l10.420.3"></span>εὐπετὴς ἡ ἕδρα κατὰ τήνδε τὴν χώραν αὐτῆς· τὰ δ’ ἐν τῷ
<span class="lb" data-page="10.420" data-line="4" id="l10.420.4"></span>στόματι καὶ τῷ στομάχῳ τῇ παρόδῳ μόνῃ ψαύει τῶν
<span class="lb" data-page="10.420" data-line="5" id="l10.420.5"></span>πεπονθότων· τοῖς δὲ ἐν τῷ στόματι καὶ τὸ περιττὸν τῆς
<span class="lb" data-page="10.420" data-line="6" id="l10.420.6"></span>αἰσθήσεως ἐναντιοῦται πρὸς τὰς ἰάσεις. ὅπως δ’ ἐπιχειρεῖ
<span class="lb" data-page="10.420" data-line="7" id="l10.420.7"></span>γαστέρα τετρωμένην ὁ Ἱπποκράτης ἰᾶσθαι, σὺν καὶ τοῖς
<span class="lb" data-page="10.420" data-line="8" id="l10.420.8"></span>ἄλλοις ὀλεθρίοις τρώμασι, παρ’ ἐκείνου μανθάνειν ἄμεινον.
<span class="lb" data-page="10.420" data-line="9" id="l10.420.9"></span>ἐγὼ γὰρ οὐχ ὑπὲρ τοῦ μηδένα τοῖς Ἱπποκράτους συγράμμασιν
<span class="lb" data-page="10.420" data-line="10" id="l10.420.10"></span>ὁμιλεῖν ἐπὶ τήνδε τὴν πραγματείαν ἧκον, ἀλλ’ ὅτι μοι δοκεῖ
<span class="lb" data-page="10.420" data-line="11" id="l10.420.11"></span>πρῶτος μὲν ἐκεῖνος ὁδῷ χρήσασθαι προσηκούσῃ, μὴ μέντοι
<span class="lb" data-page="10.420" data-line="12" id="l10.420.12"></span>γε ἅπαντα συμπληρῶσαι· καὶ γὰρ ἀδιόριστά τινα τῶν ὑπ’
<span class="lb" data-page="10.420" data-line="13" id="l10.420.13"></span>αὐτοῦ γεγραμμένων ἐστὶν εὑρεῖν καὶ ἐλλιπῆ καὶ ἀσαφῆ· διὰ
<span class="lb" data-page="10.420" data-line="14" id="l10.420.14"></span>τοῦτο γοῦν ἐγὼ προὐθυμήθην ἅπαντά τε σαφῶς διελθεῖν,
<span class="lb" data-page="10.420" data-line="15" id="l10.420.15"></span>ἐξεργάσεσθαί τε τὰ χωρὶς διορισμῶν εἰρημένα καὶ προσθεῖναι
<span class="lb" data-page="10.420" data-line="16" id="l10.420.16"></span>τὰ λείποντα. προγυμνασάμενος οὖν τις ἐν τοῖς ἡμετέροις
<span class="lb" data-page="10.420" data-line="17" id="l10.420.17"></span>ἐπὶ τὴν τῶν Ἱπποκράτους συγγραμμάτων ἀνάγνωσιν ἴτω·
<span class="lb" data-page="10.420" data-line="18" id="l10.420.18"></span>καὶ τότε τὸ περὶ τῶν ἑλκῶν βιβλίον ἀναγνώτω τοῦ ἀνδρὸς
<span class="pb" data-page="10.421" id="p10.421"></span>
<span class="lb" data-page="10.421" data-line="1" id="l10.421.1"></span>τό τε περὶ τῶν ὀλεθρίων τρωμάτων. ἕξει δὲ εἰς αὐτὰ μεγίστας
<span class="lb" data-page="10.421" data-line="2" id="l10.421.2"></span>ἀφορμὰς ἐκ τῶνδε τῶν ὑπομνημάτων· ἔτι τε γνώσεται
<span class="lb" data-page="10.421" data-line="3" id="l10.421.3"></span>βεβαίως ὅτι μήτε τις τῶν ἀπὸ τῆς ὀνόματι μὲν σεμνῷ
<span class="lb" data-page="10.421" data-line="4" id="l10.421.4"></span>κεκοσμηκυίας <span class="milestone ed1page" data-n="4.101" data-unit="ed1page" id="ed1page.4.101"></span>ἑαυτὴν αἱρέσεως τῆς μεθοδικῆς, ἔργῳ δὲ
<span class="lb" data-page="10.421" data-line="5" id="l10.421.5"></span>ἀμεθοδωτάτης ὀρθῶς ἕλκος ἰᾶσθαι δυνατός ἐστι, μήτε τῶν
<span class="lb" data-page="10.421" data-line="6" id="l10.421.6"></span>ἄλλων λογικῶν, ὅσοι χωρὶς τοῦ γνῶναι τὰ, τῶν ὁμοιομερῶν
<span class="lb" data-page="10.421" data-line="7" id="l10.421.7"></span>στοιχεῖα μεταχειρίζεσθαι τὴν τέχνην δικαιοῦσιν. ἀπορήσουσι
<span class="lb" data-page="10.421" data-line="8" id="l10.421.8"></span>γὰρ καὶ οὗτοι λογικῆς θεραπείας ἐπὶ τῶν ἁπλῶν τοῦ ζώου
<span class="lb" data-page="10.421" data-line="9" id="l10.421.9"></span>μορίων, ἀπὸ τῶν ὀργανικῶν μόνων ἐνδείξεις λαμβάνοντες.
<span class="lb" data-page="10.421" data-line="10" id="l10.421.10"></span>ὀλίγον οὖν ἔτι πρὸς τοὺς μεθοδικοὺς εἰπόντες ὑπὲρ τῶν
<span class="lb" data-page="10.421" data-line="11" id="l10.421.11"></span>κατὰ τὴν γαστέρα τραυμάτων ἐφ’ ἕτερόν τι μεταβησόμεθα.
<span class="lb" data-page="10.421" data-line="12" id="l10.421.12"></span>τρωθέντος τοῦ περιτοναίου προπίπτει πολλάκις ἐπίπλους,
<span class="lb" data-page="10.421" data-line="13" id="l10.421.13"></span>οὔτ’ εἰ κύριον ὑπάρχει μόριον, οὔτ’ εἰ μὴ κύριον, οὔτ’ ἐξ
<span class="lb" data-page="10.421" data-line="14" id="l10.421.14"></span>ὧντινων σύγκειται γινωσκόμενον αὐτοῖς, οὔθ’ ἥντινα ἔχων
<span class="lb" data-page="10.421" data-line="15" id="l10.421.15"></span>ἐνέργειαν ἢ χρείαν, ἐὰν οὖν πελιδνὸν καὶ μέλαν γένηται τὸ
<span class="lb" data-page="10.421" data-line="16" id="l10.421.16"></span>προπεσὸν αὐτοῦ μέρος, ὅ τι ποτὲ πράξουσιν ἐπ’ αὐτοῦ καλὸν
<span class="lb" data-page="10.421" data-line="17" id="l10.421.17"></span>ἀκοῦσαι· πότερον ἀποτεμοῦσιν, ἢ καταθήσουσιν ἔσω τοῦ
<span class="lb" data-page="10.421" data-line="18" id="l10.421.18"></span>περιτοναίου; πάντως μὲν γὰρ ἤτοι γ’ ἐκ πείρας ἡ γνῶσις ἢ
<span class="pb" data-page="10.422" id="p10.422"></span>
<span class="lb" data-page="10.422" data-line="1" id="l10.422.1"></span>ἐξ αὐτῆς τοῦ μορίου τῆς φύσεως ἡ ἔνδειξις αὐτοῖς ἔσται. καίτοι
<span class="lb" data-page="10.422" data-line="2" id="l10.422.2"></span>φεύγουσί γ’ ἑκατέρας· τὴν μὲν ἐκ τῆς πείρας γνῶσιν
<span class="lb" data-page="10.422" data-line="3" id="l10.422.3"></span>ἀνατεινόμενοι τὸ σεμνὸν δὴ τοῦτο τῆς αἱρέσεως αὐτῶν ὄνομα,
<span class="lb" data-page="10.422" data-line="4" id="l10.422.4"></span>τὴν μέθοδον· τὴν δ’ ἐκ τῆς φύσεως τοῦ μορίου, διότι μήτε
<span class="lb" data-page="10.422" data-line="5" id="l10.422.5"></span>τὴν οὐσίαν αὐτοῦ γινώσκουσι, μήτε τὴν ἐνέργειαν ἢ τὴν
<span class="lb" data-page="10.422" data-line="6" id="l10.422.6"></span>χρείαν, ἀποστάντες ὡς ἀχρήστου τῆς ἀνατομῆς. ὥστε οὐκ
<span class="lb" data-page="10.422" data-line="7" id="l10.422.7"></span>ἴσασιν εἴτε τῶν ἀναγκαίων ἐστὶν εἰς τὸ ζῇν εἴτε τῶν οὐκ
<span class="lb" data-page="10.422" data-line="8" id="l10.422.8"></span>ἀναγκαίων μὲν, οὐ μὴν ἀκύρων γε παντάπασιν· ἀλλ’ οὐδ’
<span class="lb" data-page="10.422" data-line="9" id="l10.422.9"></span>εἰ συμπάσχειν αὐτῷ τι μέλλει μέλος κύριον, ἢ μὴ συμπάσχειν·
<span class="lb" data-page="10.422" data-line="10" id="l10.422.10"></span>οὐδ’ εἰ τῶν ἀγγείων κατ’ αὐτὸ δύναταί τι δι’ αἱμοῤῥαγίας
<span class="lb" data-page="10.422" data-line="11" id="l10.422.11"></span>ἀποκτεῖναι τὸν ἄνθρωπον· οὐδ’ εἰ μετὰ τὴν ἀποτομὴν τοῦ
<span class="lb" data-page="10.422" data-line="12" id="l10.422.12"></span>μελανθέντος, εἰ βρόχῳ διαληφθείη τὸ ὑγιὲς, ὑπὲρ τοῦ μηδεμίαν
<span class="lb" data-page="10.422" data-line="13" id="l10.422.13"></span>αἱμοῤῥαγίαν γενέσθαι, τοῦτ’ αὐτῷ κίνδυνον οἴσει τινά· καὶ
<span class="lb" data-page="10.422" data-line="14" id="l10.422.14"></span>γάρ τοι νευρώδης φαίνεται κατά γε τὴν πρόχειρον φαντασίαν.
<span class="lb" data-page="10.422" data-line="15" id="l10.422.15"></span><span class="milestone ed2page" data-n="10.143" data-unit="ed2page" id="ed2page.10.143"></span>ὥστε εἰ μή τις ἀκριβῶς εἰδείη τὴν φύσιν αὐτοῦ, μή
<span class="lb" data-page="10.422" data-line="16" id="l10.422.16"></span>ποτ’ ἂν θαῤῥήσῃ βρόχῳ χρήσασθαι, φόβῳ σπασμοῦ. τούτων
<span class="lb" data-page="10.422" data-line="17" id="l10.422.17"></span>οὐδὲν οἱ θαυμασιώτατοι γιγνώσκοντες μεθοδικοὶ, τί ποτε
<span class="pb" data-page="10.423" id="p10.423"></span>
<span class="lb" data-page="10.423" data-line="1" id="l10.423.1"></span>πράξονται ἐπίπλου μελανθέντος οὐκ ἔχουσι φάναι. ἀλλ’
<span class="lb" data-page="10.423" data-line="2" id="l10.423.2"></span>οὐχ ἡμεῖς γε παραπλησίως ἐκείνοις ἄπρακτοι καθεδούμεθα·
<span class="lb" data-page="10.423" data-line="3" id="l10.423.3"></span>γινώσκοντες δὲ τὴν μὲν χρείαν αὐτοῦ μικρόν τι τῷ ζώῳ
<span class="lb" data-page="10.423" data-line="4" id="l10.423.4"></span>συντελοῦσαν, τὴν δὲ οὐσίαν ἐξ ὑμένος τε λεπτοῦ καὶ ἀρτηριῶν
<span class="lb" data-page="10.423" data-line="5" id="l10.423.5"></span>καὶ φλεβῶν συγκειμένην, ἰδόντες δὲ καὶ τούτων τὰς ἀρχὰς
<span class="lb" data-page="10.423" data-line="6" id="l10.423.6"></span>ἀπὸ μεγίστων οὔσας ἀρτηριῶν καὶ φλεβῶν, αἱμοῤῥαγίαν μὲν
<span class="lb" data-page="10.423" data-line="7" id="l10.423.7"></span>εὐλαβησόμεθα, συμπάθειαν δὲ νεύρων οὐ φοβηθησόμεθα·
<span class="lb" data-page="10.423" data-line="8" id="l10.423.8"></span>καὶ διὰ τοῦτο βρόχῳ τε διαληψόμεθα τὸ πρὸ τοῦ μελανθέντος
<span class="lb" data-page="10.423" data-line="9" id="l10.423.9"></span>ἀποτεμοῦμέν τε τὸ μετὰ τὸν βρόχον ἐν τῷ κάτω πέρατι τῆς
<span class="lb" data-page="10.423" data-line="10" id="l10.423.10"></span>προειρημένης γαστροῤῥαφίας, ἐκκρεμεῖς τοῦ βρόχου τὰς ἀρχὰς
<span class="lb" data-page="10.423" data-line="11" id="l10.423.11"></span>ποιησάμενοι, πρὸς τὸ κομίσασθαι ῥᾳδίως αὐτὰς, ὅταν
<span class="lb" data-page="10.423" data-line="12" id="l10.423.12"></span>ἀποπτυσθῶσιν ἐκπυήσαντος τοῦ τραύματος.
</p>
          </article>

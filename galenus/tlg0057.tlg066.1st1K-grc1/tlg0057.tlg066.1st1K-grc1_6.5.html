<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:6.5">
<span class="pb page1" data-page="10.423" id="p10.423"></span>
<span class="milestone ed1page page1" data-n="4.101" data-unit="ed1page" id="ed1page.4.101"></span>
<span class="milestone ed2page page1" data-n="10.143" data-unit="ed2page" id="ed2page.10.143"></span>
            <p>
<span class="lb" data-page="10.423" data-line="13" id="l10.423.13"></span>Περὶ μὲν οὖν τῶν ἄλλων μορίων τοῦ
<span class="lb" data-page="10.423" data-line="14" id="l10.423.14"></span>σώματος αὐτάρκως εἴρηται, περὶ δὲ τῶν ὀστῶν ὑπόλοιπον
<span class="lb" data-page="10.423" data-line="15" id="l10.423.15"></span>ἂν εἴη λέγειν. ἐγγίνεται γὰρ δὴ καὶ τούτοις τὸ προκείμενον
<span class="lb" data-page="10.423" data-line="16" id="l10.423.16"></span>ἐν τῷ λόγῳ νόσημα, τὸ καλούμενον ὑφ’ ἡμῶν ἑνώσεώς τε
<span class="lb" data-page="10.423" data-line="17" id="l10.423.17"></span>καὶ συνεχείας λύσις. ὄνομα δὲ ἴδιον αὐτῷ κεῖται κατὰ ταῦτα
<span class="lb" data-page="10.423" data-line="18" id="l10.423.18"></span>τὰ μόρια κάταγμα, σχεδὸν πᾶσιν ἀνθρώποις ὅσοι γε τὴν ﻿
<span class="pb" data-page="10.424" id="p10.424"></span>
<span class="lb" data-page="10.424" data-line="1" id="l10.424.1"></span>Ἑλλάδα γλῶσσαν ἐπίστανται σύνηθες· ἄπαγμα δὲ τῶν
<span class="lb" data-page="10.424" data-line="2" id="l10.424.2"></span>ἰατρῶν ἴδιον ὄνομά ἐστι τοῖς πολλοῖς ἀνθρώποις ἄηθες·
<span class="lb" data-page="10.424" data-line="3" id="l10.424.3"></span>εἰώθασι δὲ οὕτω προσαγορεύειν, ὅταν ἀποκαυλισθῇ τι πέρας
<span class="lb" data-page="10.424" data-line="4" id="l10.424.4"></span>ὀστοῦ καθ’ ὃ διαρθροῦται μάλιστα. καὶ μὲν δὴ καὶ τῶν
<span class="lb" data-page="10.424" data-line="5" id="l10.424.5"></span>καταγμάτων ὅσα τελέως διέστησε τὰ μέρη τοῦ κατεαγότος
<span class="lb" data-page="10.424" data-line="6" id="l10.424.6"></span>ὀστοῦ, καυληδὸν γεγονέναι φασίν. εὔδηλον δὲ ὡς ἐγκάρσιος
<span class="lb" data-page="10.424" data-line="7" id="l10.424.7"></span>ἡ τοιαύτη διαίρεσις, ὥσπερ ἑτέρα κατὰ τὸ μῆκος μᾶλλόν
<span class="lb" data-page="10.424" data-line="8" id="l10.424.8"></span>ἐστιν, οὐ διακόπτουσα παντάπασιν ἀπ’ ἀλλήλων τὰ μόρια
<span class="lb" data-page="10.424" data-line="9" id="l10.424.9"></span>τῶν οὕτω παθόντων, ἀλλ’ οἷον σχίζουσα κατ’ εὐθυωρίαν,
<span class="lb" data-page="10.424" data-line="10" id="l10.424.10"></span>ἣν ὀνομάζειν αὐτοῖς ἔθος ἐστὶ σχιδακηδόν· ἔνιοι δὲ τῶν
<span class="lb" data-page="10.424" data-line="11" id="l10.424.11"></span>νεωτέρων ἰατρῶν ἄχρι τοσούτου φιλοτιμοῦνται πάσας τῶν
<span class="lb" data-page="10.424" data-line="12" id="l10.424.12"></span>καταγμάτων τὰς διαφορὰς ἰδίοις ὀνόμασιν ἑρμηνεύειν, ὥστε
<span class="lb" data-page="10.424" data-line="13" id="l10.424.13"></span>καὶ ῥαφανηδόν τι καὶ ἀλφιτηδὸν γίνεσθαι φασὶν, οὐκ ἀρκούμενοι
<span class="lb" data-page="10.424" data-line="14" id="l10.424.14"></span>τῷ λόγῳ δηλῶσαι τὸ πολυειδῶς συντετριμμένον ὀστοῦν.
<span class="lb" data-page="10.424" data-line="15" id="l10.424.15"></span>οὐ μὴν Ἱπποκράτης γε τοιοῦτος, ἀλλ’ ὡς ἔνι μάλιστα τοῖς
<span class="lb" data-page="10.424" data-line="16" id="l10.424.16"></span>συνηθεστάτοις ὀνόμασι χρώμενος, ἑρμηνεύειν οὐκ ὀκνεῖ λόγῳ
<span class="lb" data-page="10.424" data-line="17" id="l10.424.17"></span>καὶ ταύτας τῶν καταγμάτων τὰς διαφορὰς καὶ τούτων οὐδὲν
<span class="pb" data-page="10.425" id="p10.425"></span>
<span class="lb" data-page="10.425" data-line="1" id="l10.425.1"></span>ἧττον ὅσα κατὰ τὰ τῆς κεφαλῆς ὀστᾶ γίγνονται. καὶ εἴπερ
<span class="lb" data-page="10.425" data-line="2" id="l10.425.2"></span>οὕτως αὐτῷ περὶ πάντων τῶν παθῶν ὁ λόγος ἐξείργαστο,
<span class="lb" data-page="10.425" data-line="3" id="l10.425.3"></span>σύντομος ἂν ἡμῖν ἡ προκειμένη πραγματεία ἐγεγένητο. νυνὶ
<span class="lb" data-page="10.425" data-line="4" id="l10.425.4"></span>δ’ ἐπειδὴ τῶν πλείστων ἐπιδείξας τὴν ὁδὸν οἵαν δεῖ ποιεῖσθαι,
<span class="lb" data-page="10.425" data-line="5" id="l10.425.5"></span>τὰ κατὰ μέρος ἀνεξέργαστα παρέλιπεν, ἀναγκαῖον ἡμῖν ἐν
<span class="lb" data-page="10.425" data-line="6" id="l10.425.6"></span>ἐκείνοις χρονίζειν· οὐ μὴν οὐδὲ ταῦθ’ ὑπερβῆναι δίκαιον,
<span class="lb" data-page="10.425" data-line="7" id="l10.425.7"></span>ἀλλ’ ὅσα μὲν εἴρηται τελέως Ἱπποκράτει διὰ κεφαλαίων
<span class="lb" data-page="10.425" data-line="8" id="l10.425.8"></span>ὑπομνῆσαι, προσθεῖναι δ’ ἐνίοις ἀπόδειξιν ἄνευ πίστεως ὑπ’
<span class="lb" data-page="10.425" data-line="9" id="l10.425.9"></span>αὐτοῦ ῥηθεῖσι· καί τι καὶ διορίσασθαι τῶν ἀδιορίστων,
<span class="lb" data-page="10.425" data-line="10" id="l10.425.10"></span>καὶ τάξαι τῶν ἀτάκτων, καὶ σαφέστερον ἑρμηνεῦσαί τι τῶν
<span class="lb" data-page="10.425" data-line="11" id="l10.425.11"></span>ἀσαφεστέρων ὑπ’ ἐκείνου <span class="milestone ed2page" data-n="10.144" data-unit="ed2page" id="ed2page.10.144"></span>γραφέντων. ἀλλ’ εἰ μὲν τὰς
<span class="lb" data-page="10.425" data-line="12" id="l10.425.12"></span>ῥήσεις αὐτοῦ ἐφ’ ἑκάστου παραγράφοιμι, μῆκος ὑπομνημάτων
<span class="lb" data-page="10.425" data-line="13" id="l10.425.13"></span>ἐξηγητικῶν ὁ λόγος ἕξει· καί τις ἴσως ἡμῖν ἐγκαλέσει
<span class="lb" data-page="10.425" data-line="14" id="l10.425.14"></span>μακρολογίαν εὐλόγως τῶν οὐκ εὐλόγως ἤδη μεμψαμένων
<span class="lb" data-page="10.425" data-line="15" id="l10.425.15"></span>ἐπὶ τῷ τρίτῳ καὶ τετάρτῳ γράμματι· κατ’ ἐκεῖνα μὲν γὰρ
<span class="lb" data-page="10.425" data-line="16" id="l10.425.16"></span>ἀναγκαῖον ἐγένετό μοι πολλὰς ἐκ τοῦ περὶ τῶν ἑλκῶν βιβλίου
<span class="lb" data-page="10.425" data-line="17" id="l10.425.17"></span>ῥήσεις Ἱπποκράτους παραθεμένῳ δεικνύναι τοῖς ἄλλοις ἰατροῖς
<span class="pb" data-page="10.426" id="p10.426"></span>
<span class="lb" data-page="10.426" data-line="1" id="l10.426.1"></span>ἅπασιν ὁποῖόν τι τὸ κατὰ μέθοδον ἑλκῶν ἐστιν ἰάσεις γράφειν.
<span class="lb" data-page="10.426" data-line="2" id="l10.426.2"></span>ἐν δὲ τῷ περὶ τῶν καταγμάτων τίς οὕτως ἔμπληκτος
<span class="lb" data-page="10.426" data-line="3" id="l10.426.3"></span>ὃς οὐκ ἐπαινεῖ τὴν διδασκαλίαν ὡς σαφῆ τε ἅμα καὶ τελεώτατα
<span class="lb" data-page="10.426" data-line="4" id="l10.426.4"></span>πᾶσαν ἐξειργασμένην; εἰ δὲ καὶ φαίη τις εἷς ἢ δύο,
<span class="lb" data-page="10.426" data-line="5" id="l10.426.5"></span>μὴ θαυμάζειν τὸ γράμμα, πρὸς τοὺς τοιούτους μάλιστα μὲν
<span class="lb" data-page="10.426" data-line="6" id="l10.426.6"></span>ἐν καιρῷ τὸ τοῦ ποιητοῦ λεχθείη, Τούσδε δ’ ἔα φθινύθειν
<span class="lb" data-page="10.426" data-line="7" id="l10.426.7"></span>ἕνα καὶ δύο. τίς οὖν ἐστιν ἡ τῆς καταγμάτων ἰάσεως ἀληθής
<span class="lb" data-page="10.426" data-line="8" id="l10.426.8"></span>τε καὶ ὄντως μέθοδος, ἐξ αὐτῶν τῶν πραγμάτων τῆς φύσεως
<span class="lb" data-page="10.426" data-line="9" id="l10.426.9"></span>ἐνδεικτικῶς λαμβανομένη, λέγειν ἂν εἴη καιρὸς ἀρχὴν τῶν
<span class="lb" data-page="10.426" data-line="10" id="l10.426.10"></span>λόγων τήνδε θεμένους. ἐπειδή λέλυται τῆς συνεχείας τὰ τοῦ
<span class="lb" data-page="10.426" data-line="11" id="l10.426.11"></span>κατεαγότος ὀστοῦ μόρια, σκοπὸς μὲν τῆς θεραπείας αὐτοῖς,
<span class="lb" data-page="10.426" data-line="12" id="l10.426.12"></span>ὁ γοῦν πρῶτος, ἡ ἕνωσις· εἰ δ’ οὗτος ἀδύνατος φαίνοιτο, διὰ
<span class="lb" data-page="10.426" data-line="13" id="l10.426.13"></span>τὴν τῶν πεπονθότων μορίων ξηρότητα, δεύτερος ἄλλος ὁ
<span class="lb" data-page="10.426" data-line="14" id="l10.426.14"></span>τῆς δι’ ἑτέρου κολλήσεως ἀπόκειται σκοπός· ὃς εἰ μηδ’
<span class="lb" data-page="10.426" data-line="15" id="l10.426.15"></span>αὐτὸς εὑρίσκοιτο δυνατὸς, ἀνίατον ἐροῦμεν εἶναι τὸ πάθος.
<span class="lb" data-page="10.426" data-line="16" id="l10.426.16"></span>ὅτι μὲν οὖν ἀδύνατόν ἐστι συμφῦναι τὸ οὕτως
<span class="lb" data-page="10.426" data-line="17" id="l10.426.17"></span>σκληρὸν ὀστοῦν, οἷον ἐπὶ νεανίσκων τ’ ἐστὶ καὶ μειρακίων
<span class="lb" data-page="10.426" data-line="18" id="l10.426.18"></span>καὶ ἀνδρῶν καὶ πολὺ δὴ μᾶλλον ἐπὶ γερόντων, εὔδηλον
<span class="pb" data-page="10.427" id="p10.427"></span>
<span class="lb" data-page="10.427" data-line="1" id="l10.427.1"></span>δήπου παντί. μόνον δ’ ἐγχωρεῖ μαλακὸν ἱκανῶς
<span class="lb" data-page="10.427" data-line="2" id="l10.427.2"></span>ὀστοῦν, οἷον ἐπὶ τῶν παιδίων ἐστὶ, δέξασθαι σύμφυσιν. ὅτι
<span class="lb" data-page="10.427" data-line="3" id="l10.427.3"></span>δὲ καὶ δι’ ἑτέρας οὐσίας οἷον διὰ κόλλης ἐγχωρεῖ κολληθῆναί
<span class="lb" data-page="10.427" data-line="4" id="l10.427.4"></span>τε καὶ δεθῆναι πρὸς ἄλληλα τὰ διεστῶτα μορία τοῦ
<span class="lb" data-page="10.427" data-line="5" id="l10.427.5"></span>κατεαγότος, ἐνθένδε μάλιστα ἄν τις ἐλπίσειεν. ἕκαστον τῶν
<span class="lb" data-page="10.427" data-line="6" id="l10.427.6"></span>τοῦ ζώου μορίων τὴν ἰδίαν τροφὴν ὁμοίαν ἔχειν ἑαυτῷ
<span class="lb" data-page="10.427" data-line="7" id="l10.427.7"></span>δέδεικται. εἴπερ οὖν ἀληθὲς τοῦτο, καὶ ἡ τῶν ὀστῶν οἰκεία
<span class="lb" data-page="10.427" data-line="8" id="l10.427.8"></span>τροφὴ παχυτάτη καὶ γεωδεστάτη τῶν ἄλλων ἁπασῶν ἔσται
<span class="lb" data-page="10.427" data-line="9" id="l10.427.9"></span>τῶν καθ’ ὅλον τὸ ζῶον. οὔκουν ἀδύνατον ἐξ αὐτῆς ταύτης
<span class="lb" data-page="10.427" data-line="10" id="l10.427.10"></span>τῇς οἰκείας τροφῆς περιττόν τι, <span class="milestone ed1page" data-n="4.102" data-unit="ed1page" id="ed1page.4.102"></span>τοῖς τοῦ κατάγματος
<span class="lb" data-page="10.427" data-line="11" id="l10.427.11"></span>ἐπιπηγνύμενον χείλεσι, δι’ ἑαυτοῦ μέσου κᾀκεῖνα κολλῆσαι.
<span class="lb" data-page="10.427" data-line="12" id="l10.427.12"></span>καὶ δὴ καὶ φαίνεται γιγνόμενον οὕτως· καὶ μαρτυρεῖ τῇ
<span class="lb" data-page="10.427" data-line="13" id="l10.427.13"></span>λογικῇ τοῦ πράγματος ἐλπίδι καὶ ἡ πεῖρα. σκεπτέον οὖν
<span class="lb" data-page="10.427" data-line="14" id="l10.427.14"></span>ἐφεξῆς, ὅτῳ μάλισθ’ ἄν τις τρόπῳ τουτὶ τὸ σῶμα τὸ τοῖς
<span class="lb" data-page="10.427" data-line="15" id="l10.427.15"></span>κατάγμασιν ἐπιτρεφόμενον, ὅσον τε καὶ οἷον χρὴ γεννήσειεν.
<span class="lb" data-page="10.427" data-line="16" id="l10.427.16"></span>ὅτι μὲν γὰρ οὔθ’ ὁπόσον ἔτυχεν οὔθ’ ὁποῖον, ἀλλὰ συμμετρίας
<span class="lb" data-page="10.427" data-line="17" id="l10.427.17"></span>τινὸς εἰς ἄμφω δεόμενον, ἄντικρυς δῆλον. ἥτις δὲ ἡ
<span class="lb" data-page="10.427" data-line="18" id="l10.427.18"></span>συμμετρία, κατά τε τὸ ποιὸν αὑτὸ καὶ κατὰ τὸ ποσὸν ἔτυχεν
<span class="pb" data-page="10.428" id="p10.428"></span>
<span class="lb" data-page="10.428" data-line="1" id="l10.428.1"></span>εὑρόντας, ἐφεξῆς χρὴ ζητῆσαι τὸν τρόπον ᾧ μάλιστ’ ἄν τις
<span class="lb" data-page="10.428" data-line="2" id="l10.428.2"></span>ἑκατέρου τυγχάνῃ. ζητῆσαι δὲ οὐδὲν ἧττον ἀναγκαῖόν ἐστι
<span class="lb" data-page="10.428" data-line="3" id="l10.428.3"></span>καὶ τὸν καιρὸν ἐν ᾧ ταῦτ’ ἐργάζεσθαι χρή· πότερον εὐθέως
<span class="lb" data-page="10.428" data-line="4" id="l10.428.4"></span>ἅμα τῷ γενέσθαι τὸ κάταγμα, καθάπερ ἐπὶ τῶν τραυμάτων
<span class="lb" data-page="10.428" data-line="5" id="l10.428.5"></span>αὐτίκα τὴν σύμφυσιν ἐποιοῦμεν, ἢ μοχθηρὸς μὲν ὁ τοιοῦτος
<span class="lb" data-page="10.428" data-line="6" id="l10.428.6"></span>καιρὸς, ἕτερον δέ τινα βελτίω χρὴ ζητεῖν. εὕροιμεν δ’ ἂν
<span class="lb" data-page="10.428" data-line="7" id="l10.428.7"></span>καὶ αὐτὸ τοῦτο πρὸς τῆς τοῦ πράγματος φύσεως, ὥσπερ
<span class="lb" data-page="10.428" data-line="8" id="l10.428.8"></span>καὶ τἄλλα πάντα, διδασκόμενοι. τίς οὖν ἡ τοῦ πράγματος
<span class="lb" data-page="10.428" data-line="9" id="l10.428.9"></span>φύσις; ὀστοῦν κατεαγὸς ἅμα τινὶ τῶν εἰρημένων ὀλίγον
<span class="lb" data-page="10.428" data-line="10" id="l10.428.10"></span>ἔμπροσθεν διαφορῶν. ἴδωμεν οὖν εἴ τι παρ’ ἑκάστης τῶν
<span class="lb" data-page="10.428" data-line="11" id="l10.428.11"></span>διαφορῶν εἰς τὴν θεραπείαν αὐτοῦ λαβεῖν ἐστιν, ἀπὸ τῆς
<span class="lb" data-page="10.428" data-line="12" id="l10.428.12"></span>καυληδὸν ὀνομαζομένης ἀρξάμενοι. παραλλάττει δ’ ἐπὶ ταύτης
<span class="lb" data-page="10.428" data-line="13" id="l10.428.13"></span>ἀλλήλων τὰ μέρη τοῦ κατεαγότος ὡς μὴ κεῖσθαι κατ’
<span class="lb" data-page="10.428" data-line="14" id="l10.428.14"></span>εὐθύ. δῆλον οὖν ὅτι κατ’ εὐθὺ χρὴ πρότερον αὐτὰ ποιήσαντα
<span class="lb" data-page="10.428" data-line="15" id="l10.428.15"></span>τῶν ἐφεξῆς τι πράττειν. <span class="milestone ed2page" data-n="10.145" data-unit="ed2page" id="ed2page.10.145"></span>ἕξει δὲ δήπου τὴν τοιαύτην
<span class="lb" data-page="10.428" data-line="16" id="l10.428.16"></span>θέσιν, ἐὰν ἐπὶ τἀναντία παράγηται τὰ ἐξεστῶτα παραδείγματι
<span class="lb" data-page="10.428" data-line="17" id="l10.428.17"></span>χρωμένοις τῷ ὑγιεῖ· παρ’ ἐκείνου γὰρ ἀκριβὴς ἡ ἔνδειξίς
<span class="lb" data-page="10.428" data-line="18" id="l10.428.18"></span>ἐστι τῆς μεταθέσεως αὐτῶν. ἐγχωρεῖ γέ τοι καὶ πρόσω τοῦ
<span class="pb" data-page="10.429" id="p10.429"></span>
<span class="lb" data-page="10.429" data-line="1" id="l10.429.1"></span>κώλου καὶ ὀπίσω καὶ τῇδε καὶ τῇδε γενέσθαι τὴν μετάστασιν.
<span class="lb" data-page="10.429" data-line="2" id="l10.429.2"></span>ὅσα μὲν οὖν ὀπίσω μᾶλλον μετέστη, ταῦτ’ ὠθεῖν χρὴ πρόσω
<span class="lb" data-page="10.429" data-line="3" id="l10.429.3"></span>μετὰ τοῦ τὸ ἕτερον μέρος τοῦ κατεαγότος ἀντωθεῖν μετρίως
<span class="lb" data-page="10.429" data-line="4" id="l10.429.4"></span>εἰς τοὐναντίον· ὅσα δὲ πρόσω, ταῦτ’ εἰς τοὐπίσω μὲν αὐτὰ,
<span class="lb" data-page="10.429" data-line="5" id="l10.429.5"></span>τὸ δὲ ὑπόλοιπον μέρος ἄγειν ἠρέμα πρόσω. κατὰ ταὐτὰ δὲ
<span class="lb" data-page="10.429" data-line="6" id="l10.429.6"></span>καὶ τῶν εἰς τὸ δεξίον μέρος ἐξεστώτων ἡ ἴασις εἰς τὸ ἀριστερὸν
<span class="lb" data-page="10.429" data-line="7" id="l10.429.7"></span>ἀγομένων· ὥσπερ καὶ τῶν ἐπὶ τὸ ἀριστερὸν εἰς τὸ
<span class="lb" data-page="10.429" data-line="8" id="l10.429.8"></span>δεξίον, ἀεὶ τοῦ ἑτέρου μέρους ἀντωθουμένου μετρίως. ἀλλ’
<span class="lb" data-page="10.429" data-line="9" id="l10.429.9"></span>ἐν τῷ τὴν ἐναντίαν ὁδὸν ἄγειν ἑκάτερον οὐ σμικρὸς κίνδυνός
<span class="lb" data-page="10.429" data-line="10" id="l10.429.10"></span>ἐστι θραυσθῆναί τινας ἐξοχὰς αὐτῶν. οὐ γὰρ δὴ λεῖόν γε τὸ
<span class="lb" data-page="10.429" data-line="11" id="l10.429.11"></span>πέρας ἑκατέρου τοῦ μέρους ἐστὶν, ὡς ἐπὶ τῶν ἀποπριομένων
<span class="lb" data-page="10.429" data-line="12" id="l10.429.12"></span>γίνεται. καὶ μὴν εἴπερ αὗται θραυσθεῖεν, οὐκ ἂν ἀκριβῶς
<span class="lb" data-page="10.429" data-line="13" id="l10.429.13"></span>ἔτι συναρμοσθεῖεν πρὸς ἄλληλα τοῦ κατεαγότος ὀστοῦ τὰ
<span class="lb" data-page="10.429" data-line="14" id="l10.429.14"></span>πέρατα, διὰ διττὴν αἰτίαν. αὐτά τε γὰρ, οἶμαι, τὰ θραύσματα,
<span class="lb" data-page="10.429" data-line="15" id="l10.429.15"></span>μεταξὺ τῶν συναγομένων μερῶν ἱστάμενα, διακωλύσει
<span class="lb" data-page="10.429" data-line="16" id="l10.429.16"></span>ψαύειν ἀλλήλων τὰ συναρμοττόμενα, καὶ εἵπερ ἅρα δυνηθείη
<span class="lb" data-page="10.429" data-line="17" id="l10.429.17"></span>τι πρὸς τοὐκτὸς τῶν ὀστῶν ἐκπεσεῖν, οὐδ’ οὕτως ἀκριβὴς ﻿
<span class="pb" data-page="10.430" id="p10.430"></span>
<span class="lb" data-page="10.430" data-line="1" id="l10.430.1"></span>ἡ ἁρμονία γενήσεται τῶν διαπλαττομένων, ὡς τὴν ἀρχαίαν
<span class="lb" data-page="10.430" data-line="2" id="l10.430.2"></span>ἕνωσιν μιμήσεσθαι· μόνως γὰρ ἂν ἐκείνη γένοιτο τῶν
<span class="lb" data-page="10.430" data-line="3" id="l10.430.3"></span>ἐξοχῶν ἁρμοσθεισῶν ἐν ταῖς κοιλότησιν. εἰ δ’ ἅπαξ ἀπόλοιντο
<span class="lb" data-page="10.430" data-line="4" id="l10.430.4"></span>θραυσθεῖσαι, κενὴν χώραν ἀναγκαῖον ἀπολειφθῆναι μεταξὺ
<span class="lb" data-page="10.430" data-line="5" id="l10.430.5"></span>τῶν ἁρμοζομένων ἀλλήλοις ὀστῶν, εἰς ἣν ἰχῶρας ἀθροιζομένους,
<span class="lb" data-page="10.430" data-line="6" id="l10.430.6"></span>εἶτ’ ἐν τῷ χρόνῳ σηπομένους ὅλον ἅμ’ ἑαυτοῖς τὸ
<span class="lb" data-page="10.430" data-line="7" id="l10.430.7"></span>κῶλον ἀνάγκη διαφθεῖραι. διὰ ταῦτα μὲν οὖν χρὴ τὴν παραγωγὴν
<span class="lb" data-page="10.430" data-line="8" id="l10.430.8"></span>τῶν ὀστῶν ποιεῖσθαι διεστώτων. αὐτὸ δὲ δὴ τοῦτο
<span class="lb" data-page="10.430" data-line="9" id="l10.430.9"></span>πάλιν οὐχ οἶόν τε καλῶς ἐργάσασθαι χωρὶς ἀντιτάσεως. χρὴ
<span class="lb" data-page="10.430" data-line="10" id="l10.430.10"></span>τοίνυν ἤτοι διὰ τῶν χειρῶν, εἰ μικρὸν εἴη τὸ κῶλον, ἢ διὰ
<span class="lb" data-page="10.430" data-line="11" id="l10.430.11"></span>βρόχων περιβαλλομένων, ἢ καὶ σὺν αὐτοῖς ὀργάνων οἵων
<span class="lb" data-page="10.430" data-line="12" id="l10.430.12"></span>Ἱπποκράτης ἡμᾶς ἐδίδαξε τὴν ἀντίτασιν ποιεῖσθαι τῶν ὀστῶν·
<span class="lb" data-page="10.430" data-line="13" id="l10.430.13"></span>ἐπειδὰν δὲ ἱκανῶς διαταθῇ καὶ μηκέτι κίνδυνος ἀλλήλοις
<span class="lb" data-page="10.430" data-line="14" id="l10.430.14"></span>ἐνερείδειν τῷ παράγεσθαι, κατ’ εὐθὺ θέμενον ἀνεῖναι τοὺς
<span class="lb" data-page="10.430" data-line="15" id="l10.430.15"></span>βρόχους, ἐπιτρέψαντα τοῖς μυσὶ συνάγειν εἰς ταὐτὸ τὰ διεστῶτα·
<span class="lb" data-page="10.430" data-line="16" id="l10.430.16"></span>συνεφάπτεσθαι δὲ ἐν τούτῳ ταῖς χερσὶ καὶ αὐτὸν εἴ
<span class="lb" data-page="10.430" data-line="17" id="l10.430.17"></span>τί που παραλλάττει μικρὸν ἐπανορθούμενόν τε καὶ διαπλάττοντα.
<span class="lb" data-page="10.430" data-line="18" id="l10.430.18"></span>μετὰ δὲ ταῦτα δεύτερος ἂν εἴη σκοπὸς ἀτρεμεῖν
<span class="pb" data-page="10.431" id="p10.431"></span>
<span class="lb" data-page="10.431" data-line="1" id="l10.431.1"></span>ἀκριβῶς τὸ κῶλον, ὡς μηδὲν κινοῖτο τῶν διαπλασθέντων·
<span class="lb" data-page="10.431" data-line="2" id="l10.431.2"></span>ἀναγκαῖον γὰρ ἐν τῷδε παραλλάττειν αὖθις. εἰ μὲν οὖν ἐπιτρέψαις
<span class="lb" data-page="10.431" data-line="3" id="l10.431.3"></span>αὐτῶ τῷ κάμνοντι προνοεῖσθαι τῆς ἡσυχίας αὐτοῦ,
<span class="lb" data-page="10.431" data-line="4" id="l10.431.4"></span>περὶ μὲν τὸν τῆς ἐγρηγόρσεως χρόνον ἴσως ἂν τοῦτο πράξειεν,
<span class="lb" data-page="10.431" data-line="5" id="l10.431.5"></span>ὑπνώττων δ’ ἐξ ἀνάγκης κινήσει τὸ κῶλον. ὅπως οὖν
<span class="lb" data-page="10.431" data-line="6" id="l10.431.6"></span>ἀεὶ φυλάττοιτο τῶν διαπλασθέντων ἡ θέσις, οὐ μόνον
<span class="lb" data-page="10.431" data-line="7" id="l10.431.7"></span>ὑπνώττοντος, ἀλλὰ καὶ πρὸς ἄφοδον ἀνισταμένου τἀνθρώπου,
<span class="lb" data-page="10.431" data-line="8" id="l10.431.8"></span>κᾀν ταῖς μεθυποστρώσεσιν ἀσφαλεῖ δεσμῷ περιλαβεῖν
<span class="lb" data-page="10.431" data-line="9" id="l10.431.9"></span>χρὴ τὸ κάταγμα, σφίγγειν ἀκριβῶς δυναμένῳ πρὸς ἄλληλα
<span class="lb" data-page="10.431" data-line="10" id="l10.431.10"></span>τὰ μέρη τοῦ κατεαγότος ὀστοῦ. ἀλλ’ ἐπεὶ τῶν δεσμῶν ὁ
<span class="lb" data-page="10.431" data-line="11" id="l10.431.11"></span>μὲν χαλαρὸς ἐπιτρέπει κινεῖσθαι τοῖς ὀστοῖς, ὁ δ’ ἰσχυρὸς
<span class="lb" data-page="10.431" data-line="12" id="l10.431.12"></span>σφιγγόμενος ὀδύνην ἀπεργάζεται, πειρατέον ἀπολαύοντα τῆς
<span class="lb" data-page="10.431" data-line="13" id="l10.431.13"></span>ἀφ’ ἑκατέρου χρείας, φυλάττεσθαι τὴν βλάβην. γένοιτο δ’
<span class="lb" data-page="10.431" data-line="14" id="l10.431.14"></span>ἂν τοῦτο φευγόντων τὰς ἀμετρίας. μήτε οὖν εἰς τοσοῦτον
<span class="lb" data-page="10.431" data-line="15" id="l10.431.15"></span>σφίγγειν ὣς ἤδη καὶ θλίβειν, μήθ’ οὕτως ἐκλύειν τὴν σφίγξιν
<span class="lb" data-page="10.431" data-line="16" id="l10.431.16"></span>ὡς χαλαρὸν ἐργάζεσθαι. εἰ μὲν οὖν ἰσοπαχὲς εἴη ἕκαστον
<span class="lb" data-page="10.431" data-line="17" id="l10.431.17"></span>τῶν μορίων, ὁ πλατύτατος ἂν ἐπίδεσμος ἄριστος ὑπῆρχεν,
<span class="lb" data-page="10.431" data-line="18" id="l10.431.18"></span>ὅλων ὁμαλῶς τε καὶ συνεχῶς ἐκ παντὸς μέρους περιλαμβάνων
<span class="pb" data-page="10.432" id="p10.432"></span>
<span class="lb" data-page="10.432" data-line="1" id="l10.432.1"></span>τὸ κατεαγός. <span class="milestone ed2page" data-n="10.146" data-unit="ed2page" id="ed2page.10.146"></span>ἐπεὶ δ’ οὐχ οὕτως ἔχει, τῷ μὲν θώρακι
<span class="lb" data-page="10.432" data-line="2" id="l10.432.2"></span>περιβάλλειν ἐγχωρεῖ τὸν πλατύτατον, οὔτε δ’ ἐπὶ τῶν κώλων
<span class="lb" data-page="10.432" data-line="3" id="l10.432.3"></span>οὔτ’ ἐπὶ κλειδὸς, ἀλλ’ ἐπὶ τῶν τοιούτων ὁ στενὸς ἀμείνων,
<span class="lb" data-page="10.432" data-line="4" id="l10.432.4"></span>ὡς ἂν μήτε ῥυτιδούμενος ἅπαντί τε μορίῳ ψαύων τοῦ δέρματος
<span class="lb" data-page="10.432" data-line="5" id="l10.432.5"></span>ᾧ περιελήλικται· ἀλλ’ οὗτός γε οὐκ ἀσφαλὴς, ὀλίγαις
<span class="lb" data-page="10.432" data-line="6" id="l10.432.6"></span>λαβαῖς συνέχων τὸ κατεαγός. ὅσον οὖν εἰς ἀσφάλειαν αὐτοῦ
<span class="lb" data-page="10.432" data-line="7" id="l10.432.7"></span>διὰ τὴν στενότητα λείπει, τοῦτ’ ἐκ πλήθους τῶν περιβολῶν
<span class="lb" data-page="10.432" data-line="8" id="l10.432.8"></span>καὶ τῆς ἐπὶ τὸ ὑγιὲς νομῆς προστιθέναι. ἀλλ’ ἐπεὶ τῶν ἐπιδέσμων,
<span class="lb" data-page="10.432" data-line="9" id="l10.432.9"></span>ὅσοι πιλοῦσί τε καὶ σφίγγουσιν ἀλύπως τὴν σάρκα,
<span class="lb" data-page="10.432" data-line="10" id="l10.432.10"></span>φύσιν ἔχουσιν ἐκθλίβειν μὲν ἐξ ἐκείνων τῶν μορίων οἷς πρώτοις
<span class="lb" data-page="10.432" data-line="11" id="l10.432.11"></span>ἐπιβάλλονται τοὺς χυμοὺς, ἐναποτίθεσθαι δὲ καὶ στηρίζειν
<span class="lb" data-page="10.432" data-line="12" id="l10.432.12"></span>εἰς ἅπερ ἐτελεύτησαν, εὔλογον οἶμαι βάλλεσθαι μὲν τὴν
<span class="lb" data-page="10.432" data-line="13" id="l10.432.13"></span>ἀρχὴν τῶν ἐπιδέσμων ἐπ’ αὐτὸ τὸ κάταγμα· νέμεσθαι δὲ
<span class="lb" data-page="10.432" data-line="14" id="l10.432.14"></span>ἐντεῦθεν ἐπὶ τὸ λοιπὸν κῶλον. ὁ γὰρ ἔμπαλιν ἐπιδῶν
<span class="lb" data-page="10.432" data-line="15" id="l10.432.15"></span>ἀπὸ τῶν ὑγιεινῶν ἐπὶ τὸ πεπονθὸς ἐκθλίβει τὸ αἷμα.
<span class="lb" data-page="10.432" data-line="16" id="l10.432.16"></span>καὶ μὴν εἴπερ ἀπὸ μὲν τοῦ πεπονθότος ἄρχεσθαι προσήκει,
<span class="lb" data-page="10.432" data-line="17" id="l10.432.17"></span>τελευτᾷν δὲ ἐπὶ τὸ ὑγιὲς, οὐ μόνον ἀβλαβὴς ἡ ἐπίδεσις
<span class="lb" data-page="10.432" data-line="18" id="l10.432.18"></span>εἰς ἅπερ εἴπομεν ἡ τοιαύτη γένοιτ’ ἂν, ἀλλὰ καὶ
<span class="pb" data-page="10.433" id="p10.433"></span>
<span class="lb" data-page="10.433" data-line="1" id="l10.433.1"></span>χρηστόν τι προσεκπορίζουσα· φλεγμονὴν γὰρ οὐδεμίαν ἐάσει
<span class="lb" data-page="10.433" data-line="2" id="l10.433.2"></span>συστῆναι περὶ τὸ κάταγμα· χρὴ δὲ, οἶμαι, καὶ τούτου φροντίζειν
<span class="lb" data-page="10.433" data-line="3" id="l10.433.3"></span>ἐν τοῖς μάλιστα. κίνδυνος γὰρ ἐπί τε ταῖς ἀντιτάσεσιν,
<span class="lb" data-page="10.433" data-line="4" id="l10.433.4"></span>ἃς διαπλάττοντες τὸ κῶλον ἐποιούμεθα, καὶ πρὸ τούτων, ὅτι
<span class="lb" data-page="10.433" data-line="5" id="l10.433.5"></span>τὰ πλεῖστα τῶν ἐργαζομένων αἰτίων τὸ κάταγμα τὴν περιβεβλημένην
<span class="lb" data-page="10.433" data-line="6" id="l10.433.6"></span>τοῖς ὀστοῖς σάρκα πρότερον ἀδικεῖ πιλοῦντα καὶ
<span class="lb" data-page="10.433" data-line="7" id="l10.433.7"></span>θλῶντα, ὡς μεγάλας ἀκολουθῆσαι φλεγμονάς. οὐ θαυμάσαιμι
<span class="lb" data-page="10.433" data-line="8" id="l10.433.8"></span>δ’ ἂν οὐδ’ εἰ καὶ τοῖς ὀστοῖς αὐτοῖς τοῖς κατεαγόσιν
<span class="lb" data-page="10.433" data-line="9" id="l10.433.9"></span>ἀνάλογόν τι φλεγμονῇ συμπίπτει. καὶ γὰρ καὶ φαίνεται τά
<span class="lb" data-page="10.433" data-line="10" id="l10.433.10"></span>γε μὴ καλῶς ἰαθέντα σαφῶς ὑγρότερα τῶν κατὰ φύσιν, ὅταν
<span class="lb" data-page="10.433" data-line="11" id="l10.433.11"></span>ἅμα τραύματι τὸ κάταγμα γενόμενον ὑπὸ τὴν τῆς ὄψεως
<span class="lb" data-page="10.433" data-line="12" id="l10.433.12"></span>ἥκῃ διάγνωσιν. οὐ μὴν οὐδὲ ὁ σφάκελος ἐξ ἄλλης προφάσεως
<span class="lb" data-page="10.433" data-line="13" id="l10.433.13"></span>ὁρμᾶται, <span class="milestone ed1page" data-n="4.103" data-unit="ed1page" id="ed1page.4.103"></span>φθορὰ καὶ αὐτὸς ὑπάρχων ὅλης τῆς οὐσίας
<span class="lb" data-page="10.433" data-line="14" id="l10.433.14"></span>αὐτῶν. οὔκουν ἀμελεῖν χρὴ τοῦ τὸ περιττὸν ὑγρὸν ἐκθλίβεσθαι
<span class="lb" data-page="10.433" data-line="15" id="l10.433.15"></span>πάντων τῶν περὶ τὸ κάταγμα μορίων. ἄρχεσθαί τε οὖν
<span class="lb" data-page="10.433" data-line="16" id="l10.433.16"></span>ἀπὸ τοῦ πεπονθότος καὶ δὶς ἢ τρὶς ἐν κύκλῳ περιβαλόντα
<span class="lb" data-page="10.433" data-line="17" id="l10.433.17"></span>νέμεσθαι τοὐντεῦθεν ἐπὶ τὸ ὑγιές. ὁ γὰρ οὕτως ἐπιδῶν
<span class="lb" data-page="10.433" data-line="18" id="l10.433.18"></span>ἀπείργει τε τὴν ἐκ τῶν ὑγιῶν εἰς τὸ πεπονθὸς ἐπιῤῥοὴν τοῦ
<span class="pb" data-page="10.434" id="p10.434"></span>
<span class="lb" data-page="10.434" data-line="1" id="l10.434.1"></span>αἵματος, ἐκθλίβει τε τὸ φθάσαν ἠθροῖσθαι κατ’ αὐτό. διττῶν
<span class="lb" data-page="10.434" data-line="2" id="l10.434.2"></span>δὲ ὄντων χωρίων τῶν δυναμένων ἐνδέξασθαί τι παρὰ
<span class="lb" data-page="10.434" data-line="3" id="l10.434.3"></span>τῶν πεπονθότων καὶ πέμψαι τὰ μὲν ὑπερκείμενα διά τε τὸ
<span class="lb" data-page="10.434" data-line="4" id="l10.434.4"></span>πλῆθος καὶ τὸ μέγεθος ἱκανώτερα πρὸς ἄμφω, τὰ δὲ ἄκρα
<span class="lb" data-page="10.434" data-line="5" id="l10.434.5"></span>διὰ τὰ ἐναντία, βραχὺ μέν τι καὶ δέξασθαι καὶ πέμψαι δύναται;
<span class="lb" data-page="10.434" data-line="6" id="l10.434.6"></span>πολὺ δὲ οὔτε χορηγῆσαί ποτε τοῖς πεπονθόσιν οὔτε
<span class="lb" data-page="10.434" data-line="7" id="l10.434.7"></span>παρ’ ἐκείνων λαβεῖν. ὥστε διὰ ταῦτα δύο ἐπιδεύματα πρῶτα
<span class="lb" data-page="10.434" data-line="8" id="l10.434.8"></span>ποιησάμενος ὁ Ἱπποκράτης, τῷ μὲν ἑτέρῳ προτέρῳ τό τε
<span class="lb" data-page="10.434" data-line="9" id="l10.434.9"></span>περιεχόμενον ἐν τοῖς πεπονθόσιν ἐκθλίβει πρὸς τὰ ὑπερκείμενα,
<span class="lb" data-page="10.434" data-line="10" id="l10.434.10"></span>τό τε ἐξ ἐκείνων ἐπιῤῥέον ἀνείργει. τῷ δὲ ὑπολοίπῳ
<span class="lb" data-page="10.434" data-line="11" id="l10.434.11"></span>κατὰ μὲν τὰς πρώτας ἐπιβολὰς, ἃς κατ’ αὐτοῦ τε τοῦ κατάγματος,
<span class="lb" data-page="10.434" data-line="12" id="l10.434.12"></span>ἔτι τε τῆς ἐπὶ τὰ κάτω νομῆς τῶν ὀθονίων
<span class="lb" data-page="10.434" data-line="13" id="l10.434.13"></span>ποιεῖται, τὸ μὲν ἐκθλίβει πρὸς αὐτὰ, τὸ δὲ ἀνείργει, κατὰ
<span class="lb" data-page="10.434" data-line="14" id="l10.434.14"></span>δὲ τὰς ἑξῆς ἁπάσας, ἡνίκα ἐκ τῶν κατωτάτω μερῶν ἄνω
<span class="lb" data-page="10.434" data-line="15" id="l10.434.15"></span>παλινδρομεῖν ἀξιοῖ τὸν ἐπίδεσμον, ὡς εἰς ταὐτὸ τῷ προτέρῳ
<span class="lb" data-page="10.434" data-line="16" id="l10.434.16"></span>τελευτῆσαι τοῖς ὑπερκειμένοις ἐκθλίβων, τὰς ἐξ αὐτῶν ἐπιῤῥοὰς
<span class="lb" data-page="10.434" data-line="17" id="l10.434.17"></span>κωλύει. φρουρεῖ τ’ οὖν ἅμα καὶ στηρίζει τὸ κατεαγὸς,
<span class="lb" data-page="10.434" data-line="18" id="l10.434.18"></span>ἀφλέγμαντόν τε φυλάττει τὰ πρῶτα δύο τῶν ὀθονίων· οὐ ﻿
<span class="pb" data-page="10.435" id="p10.435"></span>
<span class="lb" data-page="10.435" data-line="1" id="l10.435.1"></span>μὴν ἱκανά γε μόνα τὰ εἰρημένα πρὸς ἀμφοτέρας τὰς χρείας.
<span class="lb" data-page="10.435" data-line="2" id="l10.435.2"></span>ὅθεν εἰς μὲν τὴν φρουρὰν ἐπικουρίαν αὐτοῖς ὁ Ἱπποκράτης
<span class="lb" data-page="10.435" data-line="3" id="l10.435.3"></span>ἐξεῦρε τὴν τῶν σπληνῶν ἐπιβολὴν, <span class="milestone ed2page" data-n="10.147" data-unit="ed2page" id="ed2page.10.147"></span>ἅμα καὶ τοῖς ἔξωθεν
<span class="lb" data-page="10.435" data-line="4" id="l10.435.4"></span>ὀθονίοις, ἃ τούτους αὐτοὺς στηρίζει. πρὸς δὲ τῷ μὴ φλεγμῆναι
<span class="lb" data-page="10.435" data-line="5" id="l10.435.5"></span>φαρμάκῳ τινὶ κελεύει χρῆσθαι τῶν ἀφλεγμάντων, οἵα
<span class="lb" data-page="10.435" data-line="6" id="l10.435.6"></span>πέρ ἐστιν ἡ ὑγρὰ κηρωτή. ταῦτά τε οὖν ἅπαντα τοῖς εἰρημένοις
<span class="lb" data-page="10.435" data-line="7" id="l10.435.7"></span>λογισμοῖς εὑρέθη καὶ πρὸς τούτοις ἔτι τὸ τῆς ἀποθέσεως
<span class="lb" data-page="10.435" data-line="8" id="l10.435.8"></span>σχῆμα, διττῷ καὶ τοῦτ’ ἐνδείξεως ὑποπῖπτον τρόπῳ·
<span class="lb" data-page="10.435" data-line="9" id="l10.435.9"></span>προτέρῳ μὲν ἐκ τῶν κοινῶν ἐννοιῶν ἠρτημένῳ ψιλῷ, ἑτέρῳ
<span class="lb" data-page="10.435" data-line="10" id="l10.435.10"></span>δὲ ἐκ τῆς τῶν θεραπευομένων ὀργάνων κατασκευῆς. ὁ μὲν
<span class="lb" data-page="10.435" data-line="11" id="l10.435.11"></span>οὖν πρότερος ἀνωδυνώτατον αἱρεῖσθαι συμβουλεύει σχῆμα,
<span class="lb" data-page="10.435" data-line="12" id="l10.435.12"></span>πρός τε τῷ μὴ φλεγμαίνειν τὰ μόρια καὶ διαμένειν ἀτρέμα ἐπ’
<span class="lb" data-page="10.435" data-line="13" id="l10.435.13"></span>αὐτοῦ μόνου δύνασθαι τὸν κάμνοντα χρόνῳ παμπόλλῳ. ὁ
<span class="lb" data-page="10.435" data-line="14" id="l10.435.14"></span>δὲ δεύτερος τρόπος ὁ ἐκ τῆς τῶν θεραπευομένων φύσεως
<span class="lb" data-page="10.435" data-line="15" id="l10.435.15"></span>ὁρμώμενος ἀρτηρίας καὶ φλέβας καὶ νεῦρα καὶ μῦς ὡς
<span class="lb" data-page="10.435" data-line="16" id="l10.435.16"></span>εὐθύτατα κεῖσθαι κελεύει. καὶ δὴ καὶ ὁμολογοῦσιν ἀλλήλοις
<span class="lb" data-page="10.435" data-line="17" id="l10.435.17"></span>οἱ τρόποι· τό τε γὰρ εὐθύτατον ἑκάστου μορίου σχῆμα μάλιστά
<span class="pb" data-page="10.436" id="p10.436"></span>
<span class="lb" data-page="10.436" data-line="1" id="l10.436.1"></span>ἐστιν ἀνώδυνον, ὅ τι δ’ ἂν ἑτέρου μᾶλλον ἀνώδυνον ᾖ,
<span class="lb" data-page="10.436" data-line="2" id="l10.436.2"></span>κατὰ φύσιν μάλιστά ἐστι τῷ κώλῳ· χειρὶ μὲν τὸ καλούμενον
<span class="lb" data-page="10.436" data-line="3" id="l10.436.3"></span>ἐγγώνιον, σκέλει δὲ τὸ μικροῦ δεῖν ἐκτεταμένον. εἰς ἀνωδυνίαν
<span class="lb" data-page="10.436" data-line="4" id="l10.436.4"></span>δὲ οὐ μόνον τὸ κατὰ φύσιν ἑκάστου σχῆμα τῶν ὀργάνων,
<span class="lb" data-page="10.436" data-line="5" id="l10.436.5"></span>ἀλλά τι καὶ τὸ ἔθος ἔοικε συντελεῖν. αὕτη μὲν οὖν
<span class="lb" data-page="10.436" data-line="6" id="l10.436.6"></span>σοι καὶ ἡ τοῦ σχήματος εὕρεσις, ἐν ᾧ χρὴ διαφυλάττειν τὸ
<span class="lb" data-page="10.436" data-line="7" id="l10.436.7"></span>κῶλον· ἡ δ’ αὐτὴ κατὰ τὴν ἀντίτασίν τε καὶ διάπλασιν.
<span class="lb" data-page="10.436" data-line="8" id="l10.436.8"></span>ἄμεινον γὰρ ἐν εὐθυτάτῳ καὶ ἀνωδυνωτάτῳ διατείνειν καὶ
<span class="lb" data-page="10.436" data-line="9" id="l10.436.9"></span>διαπλάττειν τὸ κῶλον· πολὺ δὴ μᾶλλον ἐν τῷ αὐτῷ σχήματι
<span class="lb" data-page="10.436" data-line="10" id="l10.436.10"></span>τὴν ἐπίδεσίν τε καὶ τὴν ἡσυχίαν τοῦ μορίου ποιεῖσθαι προσήκει.
<span class="lb" data-page="10.436" data-line="11" id="l10.436.11"></span>τὸ γὰρ ἐν ἄλλῳ μὲν ἐπιδεῖν, ὑπαλλάττειν δὲ εἰς ἕτερον,
<span class="lb" data-page="10.436" data-line="12" id="l10.436.12"></span>οὐκ ὀδύνην μόνον, ἀλλὰ καὶ διαστροφὴν ἐργάζεται τοῖς
<span class="lb" data-page="10.436" data-line="13" id="l10.436.13"></span>ὀστοῖς. εἰ γάρ τι μεμνήμεθα τῶν ἐν τοῖς περὶ μυῶν κινήσεως
<span class="lb" data-page="10.436" data-line="14" id="l10.436.14"></span>ὑπομνήμασιν εἰρημένων, ἀναγκαῖόν ἐστιν ὑπαλλαττόντων
<span class="lb" data-page="10.436" data-line="15" id="l10.436.15"></span>τὸ σχῆμα τινὰς μὲν τῶν μυῶν ἐντείνεσθαί τε καὶ οἷον
<span class="lb" data-page="10.436" data-line="16" id="l10.436.16"></span>σφαιροῦσθαι συναγομένους, ἐνίους δ’ ἐκλύεσθαί τε καὶ χαλᾶσθαι.
<span class="lb" data-page="10.436" data-line="17" id="l10.436.17"></span>ἔνθα μὲν οὖν ἐντείνονται, θλίβεσθαί τε πρὸς τῶν
<span class="lb" data-page="10.436" data-line="18" id="l10.436.18"></span>ἐπιδέσμων αὐτοὺς ἀναγκαῖόν ἐστιν ὀδυνᾶσθαί τε διὰ τὴν
<span class="pb" data-page="10.437" id="p10.437"></span>
<span class="lb" data-page="10.437" data-line="1" id="l10.437.1"></span>θλίψιν· ἔνθα δὲ ἡ τάσις ἐκλύεται, χαλαρὰν μὲν ἐν ἐκείνῳ
<span class="lb" data-page="10.437" data-line="2" id="l10.437.2"></span>τῷ μέρει τὴν ἐπίδεσιν, ἀστήρικτον δὲ γίνεσθαι τὸ κάταγμα.
<span class="lb" data-page="10.437" data-line="3" id="l10.437.3"></span>διὰ ταῦτ’ οὖν ἅπαντα διατείνειν τε καὶ διαπλάττειν ἐπιδεῖν
<span class="lb" data-page="10.437" data-line="4" id="l10.437.4"></span>τε καὶ ἀποτίθεσθαι καθ’ ἓν σχῆμα τὸ ἀνωδυνώτατον, ἕλοιτ’
<span class="lb" data-page="10.437" data-line="5" id="l10.437.5"></span>ἄν τις. εἰς μὲν δὴ τὴν πρώτην ἐνέργειαν ἣν ἐνεργοῦμεν ἐν
<span class="lb" data-page="10.437" data-line="6" id="l10.437.6"></span>τοῖς κατεαγόσιν, οὐδὲν ἔτι λείπει παράγγελμα. λύειν δὲ
<span class="lb" data-page="10.437" data-line="7" id="l10.437.7"></span>κελεύει διὰ τρίτης ὁ Ἱπποκράτης, ὅπως μήτ’ ἄση τις γίγνοιτο,
<span class="lb" data-page="10.437" data-line="8" id="l10.437.8"></span>μήτε κνῆσις ἀήθως σκεπασθέντι τῷ μορίῳ, μήτ’ ἐπὶ πλέον
<span class="lb" data-page="10.437" data-line="9" id="l10.437.9"></span>αἱ διαπνοαὶ κωλύοιντο τοῦ φθάσαντος ἐστηρίχθαι κατὰ τὸ
<span class="lb" data-page="10.437" data-line="10" id="l10.437.10"></span>κάταγμα· δι’ ἃς οὐ μόνον ἀσωδῶς κνήσεσθαι συμβαίνει τισὶν,
<span class="lb" data-page="10.437" data-line="11" id="l10.437.11"></span>ἀλλὰ καὶ διαβρωθέντος ὑπὸ τῆς τῶν ἰχώρων δριμύτητος
<span class="lb" data-page="10.437" data-line="12" id="l10.437.12"></span>ἐνίοτε τοῦ δέρματος ἕλκωσιν γενέσθαι. καταντλεῖν οὖν
<span class="lb" data-page="10.437" data-line="13" id="l10.437.13"></span>ὕδατος εὐκράτου τοσοῦτον, ὅσον ἱκανόν ἐστι διαφορῆσαι
<span class="lb" data-page="10.437" data-line="14" id="l10.437.14"></span>τοὺς τοιούτους ἰχῶρας. ἢν δὲ δὴ καὶ αὖθις ὁμοίως πράξῃς,
<span class="lb" data-page="10.437" data-line="15" id="l10.437.15"></span>ἑβδόμῃ μὲν ἂν εἴη μετὰ τὴν πρώτην ἀρχὴν ἡμέρᾳ, φαίνοιτο
<span class="lb" data-page="10.437" data-line="16" id="l10.437.16"></span>δ’ ἂν ἤδη μηδενός γε ἐμποδὼν γενομένου πάντ’ ἀφλέγμαντα,
<span class="lb" data-page="10.437" data-line="17" id="l10.437.17"></span>καὶ αὐτοῦ γε τοῦ κατὰ φύσιν ἐνίοτε μᾶλλον ἰσχνά. τότε
<span class="lb" data-page="10.437" data-line="18" id="l10.437.18"></span>οὖν ἐγχωρεῖ νάρθηκάς τε περιτιθέναι καὶ λύειν διὰ πλέονος·
<span class="pb" data-page="10.438" id="p10.438"></span>
<span class="lb" data-page="10.438" data-line="1" id="l10.438.1"></span>ἔμπροσθεν μὲν γὰρ ὅθ’ ὁ τῆς φλεγμονῆς ἐπεκράτει σκοπὸς,
<span class="lb" data-page="10.438" data-line="2" id="l10.438.2"></span>οὐκ ἦν ἀσφαλὲς θλίβειν τοῖς νάρθηξι· νυνὶ δὲ ἐπειδὴ πέπαυται
<span class="lb" data-page="10.438" data-line="3" id="l10.438.3"></span>μὲν αὕτη, στηρίζεσθαι δὲ χρὴ τὸ κάταγμα, καλῶς ἄν
<span class="lb" data-page="10.438" data-line="4" id="l10.438.4"></span>τις αὐτοῖς χρῷτο. καὶ μὲν δὴ καὶ διὰ πλέονος ἐγχωρεῖ λύειν,
<span class="lb" data-page="10.438" data-line="5" id="l10.438.5"></span>ὡς ἂν μηκέτι χρῃζόντων τῶν μερῶν ἀποκρίνειν ἰχῶρας.
<span class="lb" data-page="10.438" data-line="6" id="l10.438.6"></span><span class="milestone ed2page" data-n="10.148" data-unit="ed2page" id="ed2page.10.148"></span>ἀλλὰ καὶ ἡ πώρωσις ἄμεινον ἂν οὕτως γίγνοιτο· χρὴ
<span class="lb" data-page="10.438" data-line="7" id="l10.438.7"></span>γὰρ, ὡς ἔμπροσθεν εἴρηται, παγῆναί τι τῆς οἰκείας τροφῆς
<span class="lb" data-page="10.438" data-line="8" id="l10.438.8"></span>τῶν ὀστῶν, ἵνα γένηται πῶρος. οὔκουν χρὴ τοῦτ’ ἀποκλύζειν
<span class="lb" data-page="10.438" data-line="9" id="l10.438.9"></span>τῶν χειλῶν τοῦ κατάγματος, ἢ διαφορεῖν ἐκτὸς,
<span class="lb" data-page="10.438" data-line="10" id="l10.438.10"></span>ὅπερ αἱ συνεχεῖς λύσεις ἐργάζονται. οὐ μὴν οὐδ’ οὕτω πολὺ
<span class="lb" data-page="10.438" data-line="11" id="l10.438.11"></span>διαλείπειν, ὡς μηδὲ γνῶναι πᾶς προσχωρεῖ τὸ κάταγμα.
<span class="lb" data-page="10.438" data-line="12" id="l10.438.12"></span>πολλάκις γοῦν ἐθεασάμην ἀκριβῶς ξηρανθέντων τῶν ὀστῶν
<span class="lb" data-page="10.438" data-line="13" id="l10.438.13"></span>δυσχερῶς γιγνομένην τὴν πώρωσιν. ἐπαντλεῖν οὖν χρὴ τοῖσδε
<span class="lb" data-page="10.438" data-line="14" id="l10.438.14"></span>μέτριον τῷ πλήθει, διὰ τρίτης ἢ τετάρτης ἡμέρας ὕδωρ θερμὸν,
<span class="lb" data-page="10.438" data-line="15" id="l10.438.15"></span>ὅρον ἔχοντα τοῦ παύσασθαι τῆς καταιονήσεως τὴν εἰς
<span class="lb" data-page="10.438" data-line="16" id="l10.438.16"></span>ὄγκον ἐρυθρὸν ἔπαρσιν τῶν σαρκῶν. ἐπὶ μὲν δὴ τούτων
<span class="lb" data-page="10.438" data-line="17" id="l10.438.17"></span>πρὶν ἄρχεσθαι καθίστασθαι παύσασθαι χρὴ, καθάπερ ἐφ’
<span class="lb" data-page="10.438" data-line="18" id="l10.438.18"></span>ὧν διαφορῆσαί τι βουλόμεθα, μὴ παύεσθαι πρὸ τοῦ συμπεσεῖν
<span class="pb" data-page="10.439" id="p10.439"></span>
<span class="lb" data-page="10.439" data-line="1" id="l10.439.1"></span>τὸν ἐκ τῆς αἰονήσεως ὄγκον. ἐφ’ ὧν δ’ ὑγρότης ἐστὶ
<span class="lb" data-page="10.439" data-line="2" id="l10.439.2"></span>πλείων καὶ διὰ ταύτην οὐ πωροῦται τὰ κατεαγότα, ξηραίνειν
<span class="lb" data-page="10.439" data-line="3" id="l10.439.3"></span>αὐτὴν, ὡς ἔμπροσθεν εἴρηται, πειρᾶσθαι δι’ ἐπιδέσεως προσηκούσης
<span class="lb" data-page="10.439" data-line="4" id="l10.439.4"></span>καὶ καταντλήσεως, ἤτοι γ’ ἐλαχίστης παντάπασιν
<span class="lb" data-page="10.439" data-line="5" id="l10.439.5"></span>ἢ πλείστης. ἡ μὲν γὰρ ἐλαχίστη, πρὶν ἐπιῤῥυῆναί τι παυομένη,
<span class="lb" data-page="10.439" data-line="6" id="l10.439.6"></span>τά τε πρόχειρα τῶν ὑγρῶν διαφορεῖ, τά τε ἐν τῷ
<span class="lb" data-page="10.439" data-line="7" id="l10.439.7"></span>βάθει διαχεῖ μετρίως· συμφέρει δὲ οὕτω κεχύσθαι τοῖς ὑπὸ
<span class="lb" data-page="10.439" data-line="8" id="l10.439.8"></span>τῆς ἐπιδέσεως ἐκθλίβεσθαι μέλλουσιν. ἡ δὲ πλείστη διαφορεῖ
<span class="lb" data-page="10.439" data-line="9" id="l10.439.9"></span>πλέον ἢ ἕλκει. εὔδηλον δὲ δήπου καὶ ὡς ἐπὶ μὲν τῆς ἐκθλιβούσης
<span class="lb" data-page="10.439" data-line="10" id="l10.439.10"></span>ἐπιδέσεως ἧττον χρὴ πιέζειν τὰ τελευταῖα τῶν ὀθονίων,
<span class="lb" data-page="10.439" data-line="11" id="l10.439.11"></span>ἐπὶ δὲ τῆς ἀνατρεφούσης οὐχ ἧττον, ταῦτα καὶ
<span class="lb" data-page="10.439" data-line="12" id="l10.439.12"></span>συμπάσας τὰς περιβολὰς χαλαρωτέρας ποιεῖσθαι. ἐπεὶ δὲ
<span class="lb" data-page="10.439" data-line="13" id="l10.439.13"></span>οὐ μόνον ἐν ᾧ χρὴ καιρῷ συμπράττειν ταῖς πωρώσεσιν, ἀλλὰ
<span class="lb" data-page="10.439" data-line="14" id="l10.439.14"></span>καὶ ὅπως ἐξεύρηται, λείποιτ’ ἂν ἔτι περὶ τῆς συμπάσης διαίτης
<span class="lb" data-page="10.439" data-line="15" id="l10.439.15"></span>εἰπεῖν. ὅτι μὲν οὖν ἐν ἀρχῇ λεπτοτάτως χρὴ διαιτᾷν ἐν
<span class="lb" data-page="10.439" data-line="16" id="l10.439.16"></span>τῇ τῶν φλεγμονῶν οἰκείᾳ θεραπείᾳ λεχθήσεται· λεχθήσεται
<span class="lb" data-page="10.439" data-line="17" id="l10.439.17"></span>δὲ καὶ ὡς φλέβα χρὴ τέμνειν, ἐνίοτε δὲ καὶ διὰ γαστρὸς ἐκκενοῦν ﻿
<span class="pb" data-page="10.440" id="p10.440"></span>
<span class="lb" data-page="10.440" data-line="1" id="l10.440.1"></span>τὰ περιττά. κατὰ δὲ τὸν τῆς πωρώσεως <span class="milestone ed1page" data-n="4.104" data-unit="ed1page" id="ed1page.4.104"></span>καιρὸν
<span class="lb" data-page="10.440" data-line="2" id="l10.440.2"></span>ἀνατρέφειν χρὴ τὸ σῶμα σιτίοις εὐχύμοις καὶ τροφίμοις, ἐξ
<span class="lb" data-page="10.440" data-line="3" id="l10.440.3"></span>ὧν εἴωθε γεννᾶσθαι χυμὸς οὐ μόνον χρηστὸς, ἀλλὰ καὶ γλίσχρος,
<span class="lb" data-page="10.440" data-line="4" id="l10.440.4"></span>ἐξ οἵου χρὴ μάλιστα γίγνεσθαι τὸν πῶρον· ἐκ μὲν γὰρ
<span class="lb" data-page="10.440" data-line="5" id="l10.440.5"></span>τῆς ὀῤῥώδους καὶ λεπτῆς ὑγρότητος οὐδ’ ἂν γεννηθείη τὴν
<span class="lb" data-page="10.440" data-line="6" id="l10.440.6"></span>ἀρχὴν, ἐκ δὲ τῆς παχείας μὲν, ἀλλὰ ψαθυρᾶς καὶ ἀλιποῦς,
<span class="lb" data-page="10.440" data-line="7" id="l10.440.7"></span>γεννηθείη μὲν ἂν οὐ βραδέως, ἀλλ’ ἐν τῷ χρόνῳ ξηραινόμενος
<span class="lb" data-page="10.440" data-line="8" id="l10.440.8"></span>κραυρότερος καὶ διὰ τοῦτο εὔθραυστος γίνεται. μεγέθει
<span class="lb" data-page="10.440" data-line="9" id="l10.440.9"></span>δὲ ἔστω τηλικοῦτος; ὡς ἀσφαλῆ τε ἅμα δεσμὸν εἶναι τοῖς
<span class="lb" data-page="10.440" data-line="10" id="l10.440.10"></span>ὀστοῖς καὶ μὴ θλίβειν τοὺς μῦς· ὁ μὲν γὰρ μικρότερος ἢ χρὴ
<span class="lb" data-page="10.440" data-line="11" id="l10.440.11"></span>σφαλερὸς τοῖς ὀστοῖς; ὁ δὲ μείζων τοῦ προσήκοντος ὀδυνηρὸς
<span class="lb" data-page="10.440" data-line="12" id="l10.440.12"></span>τοῖς μυσί. προσέχειν οὖν ἀκριβῶς αὐτῷ τὸν νοῦν, ἤτοι
<span class="lb" data-page="10.440" data-line="13" id="l10.440.13"></span>προτρέπειν ἐνδεῶς γιγνόμενον, ἢ κωλύειν ἀμέτρως αὐξανόμενον.
<span class="lb" data-page="10.440" data-line="14" id="l10.440.14"></span>ἐξ ὧν δ’ ἐργάσῃ ταῦτα, τό τε ποσὸν τῆς αἰονήσεως
<span class="lb" data-page="10.440" data-line="15" id="l10.440.15"></span>ἐστι καὶ τὸ ποιὸν καὶ τὸ ποσὸν τῶν ἐδεσμάτων, αἵ τε ἔξωθεν
<span class="lb" data-page="10.440" data-line="16" id="l10.440.16"></span>ἐπιτιθέμεναι κατ’ αὐτοῦ δυνάμεις φαρμάκων. περὶ μὲν
<span class="lb" data-page="10.440" data-line="17" id="l10.440.17"></span>οὖν αἰονήσεως καὶ διαίτης προείρηται. τῶν δὲ φαρμάκων
<span class="lb" data-page="10.440" data-line="18" id="l10.440.18"></span>ὅσα μὲν ἐμπλαστικὰ ταῖς οὐσίαις ἐστὶ μετρίως θερμαίνοντα,
<span class="pb" data-page="10.441" id="p10.441"></span>
<span class="lb" data-page="10.441" data-line="1" id="l10.441.1"></span>προτρέπει τε καὶ συναύξει τοὺς πώρους· ὅσα δὲ διαφορητικὰ,
<span class="lb" data-page="10.441" data-line="2" id="l10.441.2"></span>καὶ τοὺς ὄντας ἤδη μεγάλους καθαίρει. μήτε δὲ ἀνατρέφειν
<span class="lb" data-page="10.441" data-line="3" id="l10.441.3"></span>ἐθέλων μήτε καθαίρειν τὸν πῶρον, ἀλλ’ ὡς αὐτὸς ὡρμήθη
<span class="lb" data-page="10.441" data-line="4" id="l10.441.4"></span>δέχεσθαι, φαρμάκων κέχρητο τῶν ἐναίμων ὀνομαζομένων·
<span class="lb" data-page="10.441" data-line="5" id="l10.441.5"></span>ἃ δὴ μετρίως ξηραίνοντα καὶ τὴν πῆξιν ἐργάζεται μετρίαν τοῦ
<span class="lb" data-page="10.441" data-line="6" id="l10.441.6"></span>πώρου. περὶ μὲν δὴ τῶν ἐγκαρσίων καταγμάτων ἱκανὰ καὶ
<span class="lb" data-page="10.441" data-line="7" id="l10.441.7"></span>ταῦτα· <span class="milestone ed2page" data-n="10.149" data-unit="ed2page" id="ed2page.10.149"></span>περὶ δὲ τῶν παραμήκων τὰ μὲν ἄλλα σύμπαντα
<span class="lb" data-page="10.441" data-line="8" id="l10.441.8"></span>τὰ αὐτὰ, πιέζειν δὲ χρὴ μᾶλλον ταῦτα κατ’ αὐτὸ τὸ
<span class="lb" data-page="10.441" data-line="9" id="l10.441.9"></span>κάταγμα καὶ προστέλλειν εἴσω τὸ ἀφεστηκός. ὅσα δὲ ἐθραύσθη
<span class="lb" data-page="10.441" data-line="10" id="l10.441.10"></span>πολυειδῶς καὶ μάλιστα σὺν ἕλκεσιν, ὅπερ ὡς τὰ πολλὰ
<span class="lb" data-page="10.441" data-line="11" id="l10.441.11"></span>φιλεῖ γίγνεσθαι, σπλῆνα σκεπαρνηδὸν ὡς Ἱπποκράτης ἐκέλευσε
<span class="lb" data-page="10.441" data-line="12" id="l10.441.12"></span>περιβάλλειν, οἴνῳ τέγγοντας αὐστηρῷ τε καὶ μέλανι καὶ
<span class="lb" data-page="10.441" data-line="13" id="l10.441.13"></span>μάλιστ’ ἐν θέρει. σήπεται γὰρ εἴτε ἐλαίῳ τις εἴτε κηρωτῇ
<span class="lb" data-page="10.441" data-line="14" id="l10.441.14"></span>χρῷτο, δεόμενά γε ξηραίνεσθαι μειζόνως ἢ τἄλλα, διότι καὶ
<span class="lb" data-page="10.441" data-line="15" id="l10.441.15"></span>μεῖζον τὸ πάθημα. καὶ τοίνυν καὶ τὰ φάρμακα πάντα τῶν
<span class="lb" data-page="10.441" data-line="16" id="l10.441.16"></span>ξηραινόντων ἔστω, καθάπερ ἐκεῖνος ἐκέλευσεν, ἅμα καὶ τὸ
<span class="lb" data-page="10.441" data-line="17" id="l10.441.17"></span>μέτρον ἐπ’ αὐτοῖς ὁρίσας· ἐκ γὰρ τῶν ἐναίμων ὀνομαζομένων
<span class="pb" data-page="10.442" id="p10.442"></span>
<span class="lb" data-page="10.442" data-line="1" id="l10.442.1"></span>εἶναι κελεύει τὰ τοιαῦτα τῶν φαρμάκων. εἰ δὲ καὶ κατ’ ἀρχάς
<span class="lb" data-page="10.442" data-line="2" id="l10.442.2"></span>τις εὐθέως αὐτοῖς χρῷτο, τοιοῦτον εἶναι συνεβούλευε τὸ
<span class="lb" data-page="10.442" data-line="3" id="l10.442.3"></span>ἔναιμον, ὃ σύντροφόν ἐστιν ἐπιτέγξει. τὰ μὲν οὖν ἄλλα
<span class="lb" data-page="10.442" data-line="4" id="l10.442.4"></span>σύμπαντα ταῖς ἐκείνου ποιητέον ὑποθήκαις, οὐκ ἐν τοῖς εἰρημένοις
<span class="lb" data-page="10.442" data-line="5" id="l10.442.5"></span>μόνον, ἀλλὰ κᾂν γυμνωθὲν τὸ ὀστοῦν ἀποπρίσεως
<span class="lb" data-page="10.442" data-line="6" id="l10.442.6"></span>δέοιτο, κᾂν παρασχίδας τινας ἤτοι γ’ αὐτὸν ἀφαιρεῖν ἢ τῆς
<span class="lb" data-page="10.442" data-line="7" id="l10.442.7"></span>φύσεως ἐξωθούσης συμπράττειν προσήκει. περὶ δὲ τῶν ὑποτιθεμένων
<span class="lb" data-page="10.442" data-line="8" id="l10.442.8"></span>σωλήνων τοῖς σκέλεσιν, ὅσα μὲν Ἱπποκράτης ἠπόρησεν,
<span class="lb" data-page="10.442" data-line="9" id="l10.442.9"></span>εἴτε χρηστέον εἴτε μὴ χρηστέον, ἅπαντές τε γινώσκουσιν,
<span class="lb" data-page="10.442" data-line="10" id="l10.442.10"></span>ἐπαινεῖν τε χρὴ τοὺς λογισμούς. ὃ δὲ τοῖς νεωτέροις
<span class="lb" data-page="10.442" data-line="11" id="l10.442.11"></span>εὕρηται γλωσσόκομον, ᾧ χρώμεθα μάλιστα κατὰ τὸν τῆς
<span class="lb" data-page="10.442" data-line="12" id="l10.442.12"></span>πωρώσεως καιρὸν, ἐπαινῶ μὲν εἴπερ τι καὶ ἄλλο τῶν τοιούτων
<span class="lb" data-page="10.442" data-line="13" id="l10.442.13"></span>μηχανημάτων, οὐ μὴν ἔοικέ γε Ἱπποκράτης γινώσκειν
<span class="lb" data-page="10.442" data-line="14" id="l10.442.14"></span>αὐτὸ καίτοι γε οὐκ ἀμελὴς εἰς τὴν τῶν χρησίμων ὀργάνων
<span class="lb" data-page="10.442" data-line="15" id="l10.442.15"></span>εὕρεσιν. ἀλλὰ τό γε τοῖς σκέλεσιν ὑποτιθέμενον ὄργανον
<span class="lb" data-page="10.442" data-line="16" id="l10.442.16"></span>ὀρθῶς τοῖς μετ’ αὐτὸν ἐξεύρηται, δι’ ἑνὸς ἄξονος ἐπὶ τελευτῇ
<span class="lb" data-page="10.442" data-line="17" id="l10.442.17"></span>τοῦ μηχανήματος ἐν τοῖς κάτω μέρεσι τεταγμένου τὴν ἀντίτασιν
<span class="pb" data-page="10.443" id="p10.443"></span>
<span class="lb" data-page="10.443" data-line="1" id="l10.443.1"></span>ἐργαζόμενον ὅλῳ τῷ κώλῳ ἐντάσεσι διτταῖς. ὀνομάζεται
<span class="lb" data-page="10.443" data-line="2" id="l10.443.2"></span>δὲ αὐτῶν ἡ μὲν κατ’ εὐθὺ τείνουσα τὸ κῶλον εὐθύπορος,
<span class="lb" data-page="10.443" data-line="3" id="l10.443.3"></span>ἡ δ’ ἄνω μὲν πρότερον, εὐθὺς δὲ κάτω μεταληπτική·
<span class="lb" data-page="10.443" data-line="4" id="l10.443.4"></span>γίνονται δὲ ἀμφότεραι διὰ περιθέσεως βρόχων. ἄριστος δ’
<span class="lb" data-page="10.443" data-line="5" id="l10.443.5"></span>εἰς τοῦτο βρόχος ὁ ἐκ δυοῖν διαρτῶν. οὗτος οὖν ἐν μὲν τοῖς
<span class="lb" data-page="10.443" data-line="6" id="l10.443.6"></span>κάτω τοῦ κατάγματος μέρεσι τοῦ κώλου περιτιθεὶς τὴν
<span class="lb" data-page="10.443" data-line="7" id="l10.443.7"></span>εὐθύπορον ἐργάζεται τάσιν, τῶν σκελῶν αὐτοῦ περιτεθέντων
<span class="lb" data-page="10.443" data-line="8" id="l10.443.8"></span>τῷ ἄξονι· ἐν δὲ τοῖς ἄνω μέρεσι τοῦ κατάγματος ὁ
<span class="lb" data-page="10.443" data-line="9" id="l10.443.9"></span>αὐτὸς οὗτος βρόχος εἰ περιβληθείη, τὴν μεταληπτικὴν ἀποτελεῖ
<span class="lb" data-page="10.443" data-line="10" id="l10.443.10"></span>τάσιν, ἀπαχθέντων αὐτοῦ τῶν σκελῶν, ἄνω μὲν πρότερον,
<span class="lb" data-page="10.443" data-line="11" id="l10.443.11"></span>εἶτ’ αὖθις κάτω· περιβληθῆναι γὰρ χρὴ καὶ ταῦτα τῷ
<span class="lb" data-page="10.443" data-line="12" id="l10.443.12"></span>ἄξονι. τὴν περιαγωγὴν δὲ καὶ τὴν οἷον καμπὴν τῶν σκελῶν
<span class="lb" data-page="10.443" data-line="13" id="l10.443.13"></span>τοῦ βρόχου, τὴν ἐκ τῶν ἄνω μερῶν εἰς τὸ κάτω, διὰ τροχιλιῶν
<span class="lb" data-page="10.443" data-line="14" id="l10.443.14"></span>γίγνεσθαι χρὴ κατὰ τὰς πλευρὰς τοῦ γλωττοκόμου
<span class="lb" data-page="10.443" data-line="15" id="l10.443.15"></span>τεταγμένων. ἔξεστι δὲ καὶ σωλῆνα καλεῖν τὸ τοιοῦτον μηχάνημα
<span class="lb" data-page="10.443" data-line="16" id="l10.443.16"></span>καὶ μετὰ προσθήκης σωλῆνα μηχανικὸν ἢ γλωττόκομον
<span class="lb" data-page="10.443" data-line="17" id="l10.443.17"></span>μηχανικόν. ἀλλὰ περὶ μὲν ὀργάνων ἐπὶ πλέον ἐροῦμεν ἐν
<span class="lb" data-page="10.443" data-line="18" id="l10.443.18"></span>ταῖς τῶν ἐξαρθρημάτων ἰάσεσιν· ὡσαύτως δὲ καὶ περὶ τῆς
<span class="pb" data-page="10.444" id="p10.444"></span>
<span class="lb" data-page="10.444" data-line="1" id="l10.444.1"></span>ἐπιδέσμων ποικιλίας ἐν ἐκείνοις λελέξεται. νυνὶ δὲ ἐπειδὴ
<span class="lb" data-page="10.444" data-line="2" id="l10.444.2"></span>περὶ τοῦ μηχανικοῦ σωλῆνος ἐμνημόνευσα, πολλὴν χρείαν
<span class="lb" data-page="10.444" data-line="3" id="l10.444.3"></span>παρεχομένου τῷ σκέλει καὶ κατὰ τὴν ἄλλην μὲν ἀπόθεσιν,
<span class="lb" data-page="10.444" data-line="4" id="l10.444.4"></span>ἔτι δὲ μᾶλλον ἐπειδὰν ἀλλάττῃ τὴν κοίτην ὁ κάμνων, ἢ
<span class="lb" data-page="10.444" data-line="5" id="l10.444.5"></span>ἀποτρίβηταί τι τῶν κατὰ γαστέρα, καλῶς ἂν ἔχοι πρὸς τῷ
<span class="lb" data-page="10.444" data-line="6" id="l10.444.6"></span>μηδὲν ἔτι ἐνδεῖν εἰς τὸν ὑπὲρ τούτων λόγον, ἐπαινέσαι πολὺ
<span class="lb" data-page="10.444" data-line="7" id="l10.444.7"></span>μᾶλλον ἐκεῖνο τὸ γλωττόκομον, οὗ καὶ τὴν ἑτέραν τῶν
<span class="lb" data-page="10.444" data-line="8" id="l10.444.8"></span>πλευρῶν καὶ τὸ σανίδιον ἐφ’ ὃ τὸν πόδα στηρίζουσι, κινούμενα
<span class="lb" data-page="10.444" data-line="9" id="l10.444.9"></span>κατασκευάζουσιν, ὥστε ἁρμόζειν ἅπαντι μεγέθει κώλου.
<span class="lb" data-page="10.444" data-line="10" id="l10.444.10"></span>περὶ μὲν δὴ τῶν ἄλλων καταγμάτων ἀρκεῖ καὶ ταῦτα μετὰ
<span class="lb" data-page="10.444" data-line="11" id="l10.444.11"></span>τῶν ὑφ’ Ἱπποκράτους εἰρημένων γιγνώσκεσθαι.
</p>
          </article>

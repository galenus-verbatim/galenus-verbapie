<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:6.6">
<span class="pb page1" data-page="10.444" id="p10.444"></span>
<span class="milestone ed1page page1" data-n="4.104" data-unit="ed1page" id="ed1page.4.104"></span>
<span class="milestone ed2page page1" data-n="10.149" data-unit="ed2page" id="ed2page.10.149"></span>
            <p>
<span class="lb" data-page="10.444" data-line="12" id="l10.444.12"></span><span class="milestone ed2page" data-n="10.150" data-unit="ed2page" id="ed2page.10.150"></span>Περὶ δὲ τῶν ἐν τῇ κεφαλῇ γέγραπται
<span class="lb" data-page="10.444" data-line="13" id="l10.444.13"></span>μέν που καὶ περὶ τούτων Ἱπποκράτει βιβλίον ὅλον,
<span class="lb" data-page="10.444" data-line="14" id="l10.444.14"></span>ἅπαντα διδάσκοντι ὅσα χρὴ πράττειν ἐπ’ αὐτῶν· καὶ ἡμεῖς
<span class="lb" data-page="10.444" data-line="15" id="l10.444.15"></span>δὲ ὅταν τήνδε τὴν πραγματείαν ἐπιτελέσωμεν, ἐπιθησόμεθα.
<span class="lb" data-page="10.444" data-line="16" id="l10.444.16"></span>ταῖς ἐξηγήσεσι τῶν συγγραμμάτων αὐτοῦ. κατὰ δὲ τὸ παρὸν,
<span class="lb" data-page="10.444" data-line="17" id="l10.444.17"></span>ἐπειδὴ τά τε προσευρημένα τοῖς ὑπ’ ἐκείνου λεχθεῖσιν ἐν τοῖσδε
<span class="lb" data-page="10.444" data-line="18" id="l10.444.18"></span>τοῖς ὑπομνήμασι προστίθεμεν, ὅσα τε ἀδιορίστως εἶπε διοριζόμεθα, ﻿
<span class="pb" data-page="10.445" id="p10.445"></span>
<span class="lb" data-page="10.445" data-line="1" id="l10.445.1"></span>πρῶτον μὲν ἀναγκαῖόν ἐστι μνημονεῦσαι τῶν κοίλων
<span class="lb" data-page="10.445" data-line="2" id="l10.445.2"></span>ἐκκοπέων, οὓς καὶ κυκλίσκους ὀνομάζουσιν· εἶθ’ ἑξῆς τῶν
<span class="lb" data-page="10.445" data-line="3" id="l10.445.3"></span>φακωτῶν· καὶ μετ’ αὐτοὺς τῶν στενῶν ξυστήρων· εἶτα περὶ
<span class="lb" data-page="10.445" data-line="4" id="l10.445.4"></span>τῆς τῶν φαρμάκων χρήσεως εἰπεῖν τι. τῶν τοίνυν καταγμάτων
<span class="lb" data-page="10.445" data-line="5" id="l10.445.5"></span>τοῦ κρανίου τινὰ μὲν ἄχρι τῆς διπλόης ἐξήκει, τινὰ δὲ ἄχρι
<span class="lb" data-page="10.445" data-line="6" id="l10.445.6"></span>τῆς ἔνδον ἐπιφανείας τῶν ὀστῶν· καὶ τινὰ μὲν ἁπλαῖ ῥωγμαὶ,
<span class="lb" data-page="10.445" data-line="7" id="l10.445.7"></span>τινὰ δὲ θλάσεις, τινὰ δὲ ἕδραι τῶν πληξάντων εἰσίν. αἱ μὲν
<span class="lb" data-page="10.445" data-line="8" id="l10.445.8"></span>οὖν ἁπλαῖ ῥωγμαὶ μέχρι τῆς διπλόης διασχοῦσαι τῶν νῦν εἰρημένων
<span class="lb" data-page="10.445" data-line="9" id="l10.445.9"></span>ξυστήρων χρῄζουσι τῶν στενῶν. εἶναι δ’ αὐτοὺς χρὴ
<span class="lb" data-page="10.445" data-line="10" id="l10.445.10"></span>πολλοὺς μὲν τὸ πλῆθος, ἀνίσους δὲ τὸ μέγεθος, ὡς μηδέποτε
<span class="lb" data-page="10.445" data-line="11" id="l10.445.11"></span>ἀπορεῖν τοῦ χρησιμωτάτου τῷ ἔργῳ· κἄπειτα γυμνωθέντος
<span class="lb" data-page="10.445" data-line="12" id="l10.445.12"></span>κατὰ τὰ εἰθισμένα τοῦ πεπονθότος ὀστοῦ, χρῆσθαι πρώτῳ
<span class="lb" data-page="10.445" data-line="13" id="l10.445.13"></span>μὲν τῷ πλατυτέρῳ, δευτέρῳ δὲ τῷ μετ’ αὐτὸν στενωτέρῳ,
<span class="lb" data-page="10.445" data-line="14" id="l10.445.14"></span>κᾄπειθ’ οὕτως ἑξῆς τοῖς ἄλλοις ἄχρι τοῦ στενωτάτου· τούτῳ
<span class="lb" data-page="10.445" data-line="15" id="l10.445.15"></span>δὲ χρηστέον ἐπ’ αὐτῆς τῆς διπλόης. εἶτ’ ἰᾶσθαι χρὴ ξηροῖς
<span class="lb" data-page="10.445" data-line="16" id="l10.445.16"></span>φαρμάκοις αὐτίκα τε καὶ μέχρι τέλους· ἃ δὴ καὶ δι’ αὐτὸ
<span class="lb" data-page="10.445" data-line="17" id="l10.445.17"></span>τοῦτο προσηγόρευται κεφαλικά. σύγκειται δὲ διά τε τῆς
<span class="pb" data-page="10.446" id="p10.446"></span>
<span class="lb" data-page="10.446" data-line="1" id="l10.446.1"></span>Ἰλλυρίδος ἴρεως καὶ τοῦ τῶν ὀρόβων ἀλεύρου καὶ μάννης
<span class="lb" data-page="10.446" data-line="2" id="l10.446.2"></span>ἀριστολοχίας τε καὶ πάνακος ῥίζης φλοιοῦ, καὶ ἁπλῶς εἰπεῖν
<span class="lb" data-page="10.446" data-line="3" id="l10.446.3"></span>ἁπάντων ὅσα ῥύπτειν πέφυκεν ἄνευ τοῦ δάκνειν. αὕτη γὰρ
<span class="lb" data-page="10.446" data-line="4" id="l10.446.4"></span>ἡ γεννωμένη σὰρξ, ἔργον τῆς φύσεώς ἐστιν· ὥστε οὐδὲν εἰς
<span class="lb" data-page="10.446" data-line="5" id="l10.446.5"></span>τοῦτο τῆς ἰατρικῆς ὁ κάμνων δεῖται. τὸ δὲ τὴν γεννωμένην
<span class="lb" data-page="10.446" data-line="6" id="l10.446.6"></span>συμφύεσθαί τε καὶ περιφύεσθαι πᾶσι τοῖς τῶν ὀστῶν μέρεσιν
<span class="lb" data-page="10.446" data-line="7" id="l10.446.7"></span>ἐκ τοῦ μήτε ῥύπον ἐπ’ αὐτοῖς εἶναι μήτ’ ἐλαιώδη τινὰ λιπαρότητα
<span class="lb" data-page="10.446" data-line="8" id="l10.446.8"></span>γίγνοιτ’ ἂν μάλιστα. τοῦτ’ οὖν ἐστιν ὃ παρὰ τῶν
<span class="lb" data-page="10.446" data-line="9" id="l10.446.9"></span>ἰατρῶν οἱ κάμνοντες ἴσχουσιν εἰς τὴν σάρκωσιν, ὡς ξηρὸν
<span class="lb" data-page="10.446" data-line="10" id="l10.446.10"></span>μὲν <span class="milestone ed1page" data-n="4.105" data-unit="ed1page" id="ed1page.4.105"></span>ἅπαν εἶναι τὸ χωρίον, ἕκαστον δὲ μέρος τῶν πεπονθότων
<span class="lb" data-page="10.446" data-line="11" id="l10.446.11"></span>ὀστῶν ἀκριβῶς καθαρόν. ταῦτα μὲν οὖν κοινὰ
<span class="lb" data-page="10.446" data-line="12" id="l10.446.12"></span>πάντων τῶν καταγμάτων, ὅταν ἄρχηται σαρκοῦσθαι. τῶν
<span class="lb" data-page="10.446" data-line="13" id="l10.446.13"></span>δ’ ἄχρι μήνιγγος διασχόντων, εἰ μὲν εἴη μόνη ῥωγμὴ, τοῖς
<span class="lb" data-page="10.446" data-line="14" id="l10.446.14"></span>εἰρημένοις ξυστῆρσι χρηστέον· εἰ δὲ μετὰ θλάσεώς τινος,
<span class="lb" data-page="10.446" data-line="15" id="l10.446.15"></span>ἐκκόπτειν χρὴ τὸ τεθλασμένον, ἤτοι διὰ τρυπάνων ἐν κύκλῳ
<span class="lb" data-page="10.446" data-line="16" id="l10.446.16"></span>πρότερον κατατιτρῶντα, κᾄπειθ’ οὕτω χρώμενον τοῖς ἐκκοπεῦσιν,
<span class="lb" data-page="10.446" data-line="17" id="l10.446.17"></span>ἢ διὰ τῶν κυκλίσκων εὐθὺς ἐξ ἀρχῆς. ἡ μὲν οὖν διὰ
<span class="lb" data-page="10.446" data-line="18" id="l10.446.18"></span>τρυπάνων ἐνέργεια σφαλερὰ, διὰ τὸ πολλάκις ἅψασθαί τινας,
<span class="pb" data-page="10.447" id="p10.447"></span>
<span class="lb" data-page="10.447" data-line="1" id="l10.447.1"></span>ἀθροώτερον αὐτοῦ βαπτισθέντος, τῆς μήνιγγος τῆς σκληρᾶς
<span class="lb" data-page="10.447" data-line="2" id="l10.447.2"></span>τῆς ὑποτεταμένης τοῖς ὀστοῖς. ἡ δὲ διὰ τῶν κυκλίσκων οὐδ’
<span class="lb" data-page="10.447" data-line="3" id="l10.447.3"></span>αὐτὴ παντάπασιν ἄμεμπτος, σείει γὰρ ἐπὶ πλεῖστον τὴν
<span class="lb" data-page="10.447" data-line="4" id="l10.447.4"></span>κεφαλὴν ἡσυχάζειν δεομένην. ἀρκεῖ δέ μοι κᾀνταῦθα μεγάλων
<span class="lb" data-page="10.447" data-line="5" id="l10.447.5"></span>μὲν οὐσῶν τῶν ῥωγμῶν καὶ τῶν ὀστῶν τῶν κατεαγότων
<span class="lb" data-page="10.447" data-line="6" id="l10.447.6"></span>ἰσχυρῶς κεκινημένων τοῖς κυκλίσκοις χρῆσθαι· βραχείαις
<span class="lb" data-page="10.447" data-line="7" id="l10.447.7"></span>γὰρ ἐπιβολαῖς χώραν παρέξεις τοῖς φακωτοῖς ἐκκοπεῦσιν·
<span class="lb" data-page="10.447" data-line="8" id="l10.447.8"></span>ἰσχυρῶν δὲ κατὰ τὰ πλεῖστα τῶν ὀστῶν ὑπαρχόντων κατατιτρῶναι
<span class="lb" data-page="10.447" data-line="9" id="l10.447.9"></span>τοῖς τρυπάνοις αὐτά. τινὲς δὲ ὑπὲρ τοῦ μηδέποτε
<span class="lb" data-page="10.447" data-line="10" id="l10.447.10"></span>ἁμαρτεῖν ἀβάπτιστα τρύπανα κατεσκευάσαντο. καλοῦσι δὲ
<span class="lb" data-page="10.447" data-line="11" id="l10.447.11"></span>οὕτως αὐτὰ διὰ τὸ μὴ βαπτίζεσθαι·<span class="milestone ed2page" data-n="10.151" data-unit="ed2page" id="ed2page.10.151"></span> περιθεῖ γὰρ ἐν
<span class="lb" data-page="10.447" data-line="12" id="l10.447.12"></span>κύκλῳ περιφερής τις ἴτυς, προὔχουσα μικρὸν ὑπεράνω τοῦ
<span class="lb" data-page="10.447" data-line="13" id="l10.447.13"></span>κατὰ τὸ τρύπανον ὀξέος πέρατος. εἶναι δὲ δήπου χρὴ πολλὰ
<span class="lb" data-page="10.447" data-line="14" id="l10.447.14"></span>καὶ ταῦτα πρὸς ἅπαν πάχος κρανίου παρεσκευασμένα· τοῖς
<span class="lb" data-page="10.447" data-line="15" id="l10.447.15"></span>μὲν γὰρ παχυτέροις τὸ μακρότερον ἁρμόσει τρύπανον· ὀνομάζω
<span class="lb" data-page="10.447" data-line="16" id="l10.447.16"></span>δὲ οὕτως ᾧ μεῖζόν ἐστι τὸ μεταξὺ τοῦ τ’ ἄκρου πέρατος
<span class="lb" data-page="10.447" data-line="17" id="l10.447.17"></span>καὶ τῆς κυκλοτεροῦς ἴτυος· τοῖς δὲ λεπτομερέσι τὸ μικρότερον·
<span class="lb" data-page="10.447" data-line="18" id="l10.447.18"></span>ἔστι δὲ δήπου καὶ τούτῳ τὸ μεταξὺ τοῦ πέρατός τε
<span class="pb" data-page="10.448" id="p10.448"></span>
<span class="lb" data-page="10.448" data-line="1" id="l10.448.1"></span>καὶ τῆς ἴτυος ἔλαττον. ἔνιοι δὲ τούτων, εἴτε δειλοτέρους
<span class="lb" data-page="10.448" data-line="2" id="l10.448.2"></span>χρὴ λέγειν, εἴτ’ ἀσφαλεστέρους, ταῖς καλουμέναις χοινικίσιν
<span class="lb" data-page="10.448" data-line="3" id="l10.448.3"></span>ἐχρήσαντο. σὺ δὲ εἰ μήτε ἀφύλακτος εἶναι μέλλοις τῶν ὄντων
<span class="lb" data-page="10.448" data-line="4" id="l10.448.4"></span>σφαλερῶν μήτε πέρα τοῦ προσήκοντος φοβερὸς, ἄριστόν σοι
<span class="lb" data-page="10.448" data-line="5" id="l10.448.5"></span>τοῖς κυκλίσκοις χρῆσθαι, κατὰ μὲν τὴν πρώτην ἐπιβολὴν
<span class="lb" data-page="10.448" data-line="6" id="l10.448.6"></span>τοῖς πλατυτέροις, ἑξῆς δ’ αὐτῶν τοῖς στενωτέροις, ἄχρι
<span class="lb" data-page="10.448" data-line="7" id="l10.448.7"></span>περ ἂν ἐπὶ τὴν παχεῖαν μήνιγγα κατέλθῃς. οὐ μὴν οὐδ’ ἐν
<span class="lb" data-page="10.448" data-line="8" id="l10.448.8"></span>κύκλῳ πᾶν ὅσον ἐκκοπῆναι χρὴ τοῖς κυκλίσκοις γυμνωτέον,
<span class="lb" data-page="10.448" data-line="9" id="l10.448.9"></span>ἀλλὰ κατ’ ἐκεῖνο μάλιστα τὸ μέρος, ἔνθα τὸ κάταγμα βιαιότερον
<span class="lb" data-page="10.448" data-line="10" id="l10.448.10"></span>αὐτοῦ γέγονε. πρὸς μὲν γὰρ αὖ τοῖς ἄλλοις καὶ ἡ
<span class="lb" data-page="10.448" data-line="11" id="l10.448.11"></span>μῆνιγξ ἀφίσταται τάχιστα τῶν ἰσχυρῶς παθόντων ὀστῶν,
<span class="lb" data-page="10.448" data-line="12" id="l10.448.12"></span>ὥστε οὐδεὶς ἔσται κίνδυνος ἅψασθαι τῆς ἀφεστώσης ἤδη. ἢν
<span class="lb" data-page="10.448" data-line="13" id="l10.448.13"></span>δ’ ἅπαξ ἕν τι γυμνώσῃς μέρος, ὑποβαλὼν ἐκκοπέα, τὸ μὲν
<span class="lb" data-page="10.448" data-line="14" id="l10.448.14"></span>φακοειδὲς ἐπὶ τῷ πέρατι προὖχον ἀμβλὺ καὶ λεῖον ἔχοντα,
<span class="lb" data-page="10.448" data-line="15" id="l10.448.15"></span>τὸ δὲ ὀξὺ κατὰ τὸ μῆκος ὄρθιον ὅταν στηρίξῃς κατὰ τῆς
<span class="lb" data-page="10.448" data-line="16" id="l10.448.16"></span>μήνιγγος τὸ πλατὺ τοῦ φακοειδοῦς, ἐπικρούων τῇ μικρᾷ
<span class="lb" data-page="10.448" data-line="17" id="l10.448.17"></span>σφυρῷ, διαιρεῖν οὕτω τὸ κρανίον. συμβαίνει γὰρ ἐπὶ ταῖς
<span class="lb" data-page="10.448" data-line="18" id="l10.448.18"></span>τοιαύταις ἐνεργείαις πάντα ὅσων χρῄζομεν. ἡ μέν γε μῆνιγξ,
<span class="pb" data-page="10.449" id="p10.449"></span>
<span class="lb" data-page="10.449" data-line="1" id="l10.449.1"></span>οὐδ’ ἂν νυστάζων τις ἐνεργῇ, τρωθῆναι δύναται, τῷ πλατεῖ
<span class="lb" data-page="10.449" data-line="2" id="l10.449.2"></span>μέρει μόνῳ τοῦ φακοειδοῦς ὁμιλοῦσα· καὶ ἢν προσέχηται
<span class="lb" data-page="10.449" data-line="3" id="l10.449.3"></span>δέ που τῷ κρανίῳ, καὶ ταύτης τὴν προσάρτησιν ἀλύπως
<span class="lb" data-page="10.449" data-line="4" id="l10.449.4"></span>ἀποσπᾷ τὸ περιφερὲς πέρας τοῦ φακοειδοῦς· ἕπεται δὲ ἐξόπισθεν·
<span class="lb" data-page="10.449" data-line="5" id="l10.449.5"></span>αὐτῷ ποδηγοῦντι, διακόπτων τὸ κρανίον ὁ ἐκκοπεὺς
<span class="lb" data-page="10.449" data-line="6" id="l10.449.6"></span>αὐτός. ὥστε οὔτε ἀκινδυνότερον οὔτε θᾶττον ἐνεργοῦντα
<span class="lb" data-page="10.449" data-line="7" id="l10.449.7"></span>τρόπον ἕτερον ἀνατρήσεως εὑρεῖν ἐγχωρεῖ. μάλιστα
<span class="lb" data-page="10.449" data-line="8" id="l10.449.8"></span>δ’ αὐτὸν ἐπαινέσεις ἐν τοῖς σφοδροτάτοις κατάγμασιν· ἃ
<span class="lb" data-page="10.449" data-line="9" id="l10.449.9"></span>δή τινες τῶν νεωτέρων ἰατρῶν ἐγγεισώματά τε καὶ καμαρώσεις
<span class="lb" data-page="10.449" data-line="10" id="l10.449.10"></span>ὀνομάζουσι, τὰ μὲν ἐγγεισώματα τῷ μέσῳ σφῶν
<span class="lb" data-page="10.449" data-line="11" id="l10.449.11"></span>αὐτῶν ἐρείδοντα κατὰ τῆς μήνιγγος, τὰ δὲ καμαρώματα
<span class="lb" data-page="10.449" data-line="12" id="l10.449.12"></span>τουτὶ μὲν ὑψηλὸν ἔχοντα, καθ’ ἃ δὲ πρῶτον ἀπὸ τῶν ὑγειῶν
<span class="lb" data-page="10.449" data-line="13" id="l10.449.13"></span>τὸ πεπονθὸς ἤρξατο χωρίζεσθαι ταῖς τοῦ κατάγματος ῥωγμαῖς,
<span class="lb" data-page="10.449" data-line="14" id="l10.449.14"></span>εἴσω μᾶλλον ἀπεληλυθότα καὶ κατὰ τῆς μήνιγγος ἐστηριγμένα.
<span class="lb" data-page="10.449" data-line="15" id="l10.449.15"></span>τάχιστα γὰρ ἐπὶ τῶν τοιούτων ἐκκόπτεται τὸ
<span class="lb" data-page="10.449" data-line="16" id="l10.449.16"></span>πεπονθὸς ἅπαν, ἑτοιμότερον ὑποδυομένου τοῦ φακωτοῦ πέρατος·
<span class="lb" data-page="10.449" data-line="17" id="l10.449.17"></span>ἐν τοῖς ἐπὶ πλεῖστον ἐξεστηκόσι τοῦ κατὰ φύσιν.
<span class="lb" data-page="10.449" data-line="18" id="l10.449.18"></span>ἀλλὰ καὶ διὰ τῆς ὀστάγρας ἀνατείνοντες ἢ ἀνακλάσαντες ἔνια ﻿
<span class="pb" data-page="10.450" id="p10.450"></span>
<span class="lb" data-page="10.450" data-line="1" id="l10.450.1"></span>τῶν ἰσχυρῶς συντετρημένων ὀστῶν, κατ’ ἐκεῖνο μάλιστα τὸ
<span class="lb" data-page="10.450" data-line="2" id="l10.450.2"></span>μέρος ὑποδῦναι τὸν φακωτὸν παρασκευάσομεν. ἕπεται δὲ
<span class="lb" data-page="10.450" data-line="3" id="l10.450.3"></span>τούτου γενομένου πάντα ἑξῆς ὧν δεόμεθα σὺν ἀσφαλείᾳ τε
<span class="lb" data-page="10.450" data-line="4" id="l10.450.4"></span>ἅμα καὶ τάχει· καὶ σχεδὸν, ὡς ἄν τις εἴποι, κατὰ μὲν τἄλλα
<span class="lb" data-page="10.450" data-line="5" id="l10.450.5"></span>σύμπαντα καλῶς εἴρηται τοῦτο δὴ τὸ πολυθρύλητον,
<span class="lb" data-page="10.450" data-line="6" id="l10.450.6"></span>Ἀρχὴ δὲ τὸ ἥμισυ παντός· ἐνταυθοῖ δ’ οὐχ ἥμισυ τοῦ παντὸς,
<span class="lb" data-page="10.450" data-line="7" id="l10.450.7"></span>ἀλλ’ ἤτοι πᾶν ἢ ὀλίγου δεῖν ἅπαν ἔχοις ἂν ἐνθεὶς τὸν
<span class="lb" data-page="10.450" data-line="8" id="l10.450.8"></span>φακωτόν. αὕτη μὲν οὖν ἀρίστη χειρουργία τῶν ἐν τῷ κρανίῳ
<span class="lb" data-page="10.450" data-line="9" id="l10.450.9"></span>καταγμάτων· ὁπόσον δὲ ἐκκόπτειν χρὴ τοῦ πεπονθότος, ἐφεξῆς
<span class="lb" data-page="10.450" data-line="10" id="l10.450.10"></span>σοί δίειμι. τὸ μὲν ἰσχυρῶς συντριβὲν ὅλον ἐξαίρειν
<span class="lb" data-page="10.450" data-line="11" id="l10.450.11"></span><span class="milestone ed2page" data-n="10.152" data-unit="ed2page" id="ed2page.10.152"></span>εἰ δ’ ἀπ’ αὐτοῦ τινες ἐπὶ πλέον ἐκτείνοιντο ῥωγμαὶ,
<span class="lb" data-page="10.450" data-line="12" id="l10.450.12"></span>καθάπερ ἐνίοτε φαίνεται συμβαῖνον, οὐ χρὴ ταύταις ἕπεσθαι
<span class="lb" data-page="10.450" data-line="13" id="l10.450.13"></span>μέχρι πέρατος, εὖ εἰδότας ὡς οὐδὲν βλάβος ἀκολουθήσει
<span class="lb" data-page="10.450" data-line="14" id="l10.450.14"></span>διὰ τοῦτο, τῶν ἄλλων ἁπάντων ὀρθῶς πραχθέντων. ἡμεῖς
<span class="lb" data-page="10.450" data-line="15" id="l10.450.15"></span>γοῦν οὐχ ἅπαξ οὐδὲ δὶς, ἀλλὰ πάνυ πολλάκις τοῦτο ποιήσαντες
<span class="lb" data-page="10.450" data-line="16" id="l10.450.16"></span>ἐτύχομεν τοῦ τέλους. ἡ δ’ ἔνδειξις ἡμῖν κᾀνταῦθα
<span class="lb" data-page="10.450" data-line="17" id="l10.450.17"></span>εἰκότως τῶν ποιητέων ἐκ τῆς φύσεως τῶν πεπονθότων μορίων
<span class="lb" data-page="10.450" data-line="18" id="l10.450.18"></span>εὐπορήθη· ἣν γὰρ ἐπὶ τῶν ἄλλων καταγμάτων ἐπίδεσιν
<span class="pb" data-page="10.451" id="p10.451"></span>
<span class="lb" data-page="10.451" data-line="1" id="l10.451.1"></span>ὡς ἀφλεγμαντοτάτην ἐξεῦρεν ὁ λόγος, ἐπὶ κεφαλῆς οὐχ οἷόν
<span class="lb" data-page="10.451" data-line="2" id="l10.451.2"></span>τ’ ἐστὶ ποιήσασθαι. ὥστε οὔτε ἀποστρέψαι τὸ ἐπιῤῥέον
<span class="lb" data-page="10.451" data-line="3" id="l10.451.3"></span>οὔτε τὸ περιεχόμενον ἐν τοῖς πεπονθόσιν ἐκθλῖψαι δυνατόν·
<span class="lb" data-page="10.451" data-line="4" id="l10.451.4"></span>ὧν χωρὶς οὐδὲ τῶν ἄλλων ὀστῶν οὐδὲν ὑγιὲς φυλαχθῆναι
<span class="lb" data-page="10.451" data-line="5" id="l10.451.5"></span>δύναται. ὑποκείσθω γοῦν βραχίων ἄχρι τοῦ μυελοῦ ῥωγμὴν
<span class="lb" data-page="10.451" data-line="6" id="l10.451.6"></span>ἐσχηκὼς, εἶτα μηδεὶς αὐτὸν ἐπιδείτω νόμῳ καταγματικῷ,
<span class="lb" data-page="10.451" data-line="7" id="l10.451.7"></span>πᾶσα δήπουθεν ἀνάγκη τοὺς ἰχῶρας οὐκ ἔξω μόνον ὑπό τε
<span class="lb" data-page="10.451" data-line="8" id="l10.451.8"></span>τὸ δέρμα καὶ τοὺς μῦς ἀθροιζομένους, ἀλλὰ καὶ τῷ μυελῷ
<span class="lb" data-page="10.451" data-line="9" id="l10.451.9"></span>περιεχομένους, ἐκεῖνόν τε πρῶτον καὶ μάλιστα σῆψαι καὶ
<span class="lb" data-page="10.451" data-line="10" id="l10.451.10"></span>σὺν αὐτῷ τὸ σύμπαν ὀστοῦν, ὅπου γε καὶ νῦν ἁπάντων
<span class="lb" data-page="10.451" data-line="11" id="l10.451.11"></span>προσηκόντως γιγνομένων, ἔστιν ὅτε τοιαῦτα συμπίπτει. πῶς
<span class="lb" data-page="10.451" data-line="12" id="l10.451.12"></span>οὖν οὐχὶ καὶ μαλλὸν ἂν ἐπὶ κεφαλῆς ταῦτα συμβαίνοι, μήτε
<span class="lb" data-page="10.451" data-line="13" id="l10.451.13"></span>καταγματικὴν ἐπίδεσιν ἐγχωρούσης δέξασθαι, τῶν τε ἰχώρων
<span class="lb" data-page="10.451" data-line="14" id="l10.451.14"></span>ἐπὶ τὸ κάταντες φερομένων ὡς ἀθροίζεσθαι πάντας ἐπὶ τῆς
<span class="lb" data-page="10.451" data-line="15" id="l10.451.15"></span>μήνιγγος; ἐπὶ μὲν οὖν τῶν ἄλλων καταγμάτων ἡ ἐπίδεσις
<span class="lb" data-page="10.451" data-line="16" id="l10.451.16"></span>ὅταν ὀρθῶς γένηται, τοσούτου δεῖ περιττὴν ὑγρότητα συγχωρεῖν
<span class="lb" data-page="10.451" data-line="17" id="l10.451.17"></span>ἐπιτρέφεσθαι κατὰ τὸ πεπονθὸς ὀστοῦν, ὥστε καὶ
<span class="lb" data-page="10.451" data-line="18" id="l10.451.18"></span>τοῦ κατὰ φύσιν ἰσχνότερον ἀποφαίνειν τὸ χωρίον. ἐπὶ δὲ
<span class="pb" data-page="10.452" id="p10.452"></span>
<span class="lb" data-page="10.452" data-line="1" id="l10.452.1"></span>τῆς κεφαλῆς ὁ μὲν διὰ τῆς ἐπιδέσεως τρόπος οὐχ οἷός τ’
<span class="lb" data-page="10.452" data-line="2" id="l10.452.2"></span>ἐστὶ ξηραίνειν οὕτω τό τε κατεαγὸς ὀστοῦν αὐτὸ καὶ τὰ
<span class="lb" data-page="10.452" data-line="3" id="l10.452.3"></span>πέριξ, ὡς μήτε φλεγμῆναι μήθ’ ὅλως ἐργάσασθαί τινα ἰχῶρα·
<span class="lb" data-page="10.452" data-line="4" id="l10.452.4"></span>φάρμακόν τε οὐδὲν οὐδ’ ἐπὶ τῶν ἄλλων μερῶν ἄνευ τῆς
<span class="lb" data-page="10.452" data-line="5" id="l10.452.5"></span>ἐπιδέσεως ἱκανὸν εἰς ὅσον εἴρηται ξηρὸν καὶ ἀπέριττον ἐργάσασθαι
<span class="lb" data-page="10.452" data-line="6" id="l10.452.6"></span>τὸ κατεαγός. ἀναγκαῖον οὖν ἡμῖν γίγνεται γυμνῶσαί
<span class="lb" data-page="10.452" data-line="7" id="l10.452.7"></span>τι τοῦ κατάγματος, ἵν’ ἔχωμεν ἀπομάττειν καὶ ἀποπλύνειν
<span class="lb" data-page="10.452" data-line="8" id="l10.452.8"></span>ἀπὸ τῆς μήνιγγος τοὺς ἰχῶρας, ἐπειδὰν ὅ τε τῆς φλεγμονῆς
<span class="lb" data-page="10.452" data-line="9" id="l10.452.9"></span>παύσηται καιρὸς, ἀκριβῶς τε ᾖ ξηρὰ πάντα, σαρκῶσαι καὶ
<span class="lb" data-page="10.452" data-line="10" id="l10.452.10"></span>συνουλῶσαι τὸ χωρίον. οὐκ ἔστιν ὁ λόγος οὗτος ψιλὸς, οἷον
<span class="lb" data-page="10.452" data-line="11" id="l10.452.11"></span>οἱ μηδὲν ἐπ’ αὐτῶν τῶν ἔργων εἰδότες σοφισταὶ ζητοῦσι, διὰ
<span class="lb" data-page="10.452" data-line="12" id="l10.452.12"></span>τί τὰ τῆς κεφαλῆς οὐ πωροῦται κατάγματα· πωροῦται μὲν
<span class="lb" data-page="10.452" data-line="13" id="l10.452.13"></span>γὰρ ὦ βέλτιστοι· καὶ ὑμεῖς οὕτως ἐστὲ ληρώδεις ὥστε τῶν
<span class="lb" data-page="10.452" data-line="14" id="l10.452.14"></span>οὐκ ὄντων ὡς ὄντων λέγειν <span class="milestone ed1page" data-n="4.106" data-unit="ed1page" id="ed1page.4.106"></span>αἰτίας. οἶδα γοῦν ποτε τὸ
<span class="lb" data-page="10.452" data-line="15" id="l10.452.15"></span>βρέγματος ὀστοῦν συντριβέν· τὸ δ’ ἐφεξῆς αὐτῷ τὸ τοῦ
<span class="lb" data-page="10.452" data-line="16" id="l10.452.16"></span>κροτάφου καλούμενον, ἐν ᾧ τὰς λεπιδοειδεῖς ἐπιβολὰς εἶναι
<span class="lb" data-page="10.452" data-line="17" id="l10.452.17"></span>συμβέβηκεν, ἄχρι πλείστου μεγίστην ἔχον ῥωγμὴν ἧς ἡμεῖς
<span class="pb" data-page="10.453" id="p10.453"></span>
<span class="lb" data-page="10.453" data-line="1" id="l10.453.1"></span>ὅλως μὴ προσαψάμενοι, μόνον δ’ ἐκκόψαντες τὸ τοῦ βρέγματος
<span class="lb" data-page="10.453" data-line="2" id="l10.453.2"></span>ἰάσαμεν. τὸν ἄνθρωπον, ὡς καὶ νῦν ἔτι ζῇν ἐξ ἐτῶν
<span class="lb" data-page="10.453" data-line="3" id="l10.453.3"></span>πολλῶν. εἰ δὲ καὶ τὸ τοῦ βρέγματος εἰάσαμεν, οὕτως ἐσάπη
<span class="lb" data-page="10.453" data-line="4" id="l10.453.4"></span>ἂν θᾶττον ἡ κατὰ τοῦθ’ ὑποκειμένη μῆνιγξ ἢ ἐπωρώθη τὸ
<span class="lb" data-page="10.453" data-line="5" id="l10.453.5"></span>κάταγμα. ὡς εἴ γε μηδεὶς ἐκ τῶν πεπονθότων ἰχὼρ ἐντὸς
<span class="lb" data-page="10.453" data-line="6" id="l10.453.6"></span>ἔῤῥει, περιττὸν ἦν ἐκκόπτειν ὀστοῦν. ἐκεῖνοι μὲν οὖν ὡς
<span class="lb" data-page="10.453" data-line="7" id="l10.453.7"></span>σύνηθες αὐτοῖς ἐστι φλυαρείτωσαν, ἐγὼ δ’ ἐφ’ ἑτέρου κατάγματος
<span class="lb" data-page="10.453" data-line="8" id="l10.453.8"></span>ὁμοίως γεγονότος ἐνενόησα τὸ μὲν ὑψηλὸν ὀστοῦν
<span class="lb" data-page="10.453" data-line="9" id="l10.453.9"></span>ἐᾶσαι, τὸ δ’ ἐν τοῖς πλαγίοις ἐκκόψαι πρὸς ὑπόῤῥυσιν τῶν
<span class="lb" data-page="10.453" data-line="10" id="l10.453.10"></span>ἰχώρων· <span class="milestone ed2page" data-n="10.153" data-unit="ed2page" id="ed2page.10.153"></span>εἶτ’ ἐννοήσας τό τε πάχος αὐτοῦ καὶ τὴν
<span class="lb" data-page="10.453" data-line="11" id="l10.453.11"></span>σκληρότητα βέλτιον ᾠήθην εἶναι τὸ μετέωρον ὀστοῦν ἐξελεῖν
<span class="lb" data-page="10.453" data-line="12" id="l10.453.12"></span>μᾶλλον ἢ τῆς ὑπποῤῥύσεως φροντίζων σεῖσαι σφοδρῶς
<span class="lb" data-page="10.453" data-line="13" id="l10.453.13"></span>τὸν ἐγκέφαλον. ἐνενόησα δὲ καὶ ὡς εἰς τὰ πλάγια γενηθείσης
<span class="lb" data-page="10.453" data-line="14" id="l10.453.14"></span>ὀπῆς μεγάλης τοῖς ὀστοῖς ἐξίσχειν ταύτῃ συμβήσεται τὸν
<span class="lb" data-page="10.453" data-line="15" id="l10.453.15"></span>ἐγκέφαλον. ἔστι δὲ δήπου πολλαχόθι κατὰ τὰ πλάγια καὶ
<span class="lb" data-page="10.453" data-line="16" id="l10.453.16"></span>νεύρων τις ἔκφυσις ἐπικαίρων· ἐν δὲ τοῖς ὑψηλοῖς τῆς κεφαλῆς,
<span class="lb" data-page="10.453" data-line="17" id="l10.453.17"></span>οὐδὲ σμικρότατον οὐδαμόθεν νεῦρον ἐκφύεται. διὰ
<span class="lb" data-page="10.453" data-line="18" id="l10.453.18"></span>ταῦτα μὲν δὴ ἀπέστην ἐκκόπτειν τὸ πλάγιον ὀστοῦν τῆς κεφαλῆς.
<span class="pb" data-page="10.454" id="p10.454"></span>
<span class="lb" data-page="10.454" data-line="1" id="l10.454.1"></span>ἐπωρώθη δὲ ἀεὶ θεραπευόντων ὡς χρὴ. καὶ σχεδὸν
<span class="lb" data-page="10.454" data-line="2" id="l10.454.2"></span>ἔτι τοῦθ’ ἡμῖν ὑπολείπεται διασκέψασθαι, τίς ἡ τῶν φαρμάκων
<span class="lb" data-page="10.454" data-line="3" id="l10.454.3"></span>τε καὶ ὅλης τῆς μετὰ τὴν ἀνάτρησιν ἐπιμελείας ἀγωγὴ
<span class="lb" data-page="10.454" data-line="4" id="l10.454.4"></span>βελτίστη πασῶν ἐστιν· ἆρά γε ἡ πρᾳοτάτη καὶ παρηγορικωτάτη,
<span class="lb" data-page="10.454" data-line="5" id="l10.454.5"></span>καθάπερ νῦν ὑπὸ τῶν πλείστων γίνεται, ἢ ἡ ταύτης
<span class="lb" data-page="10.454" data-line="6" id="l10.454.6"></span>ἐναντιωτάτη, διὰ τῶν ἰσχυρότατα ξηραινόντων φαρμάκων,
<span class="lb" data-page="10.454" data-line="7" id="l10.454.7"></span>οἷον καὶ Μέγης ὁ Σιδώνιος ἐπαινεῖ. καί τις ἡμέτερος πολίτης
<span class="lb" data-page="10.454" data-line="8" id="l10.454.8"></span>ἐχρῆτο διὰ παντὸς, ὡς καὶ τὴν Ἶσιν ἐπονομαζομένην εὐθέως
<span class="lb" data-page="10.454" data-line="9" id="l10.454.9"></span>ἐπιθεῖναι γυμνωθείσῃ τῇ μήνιγγι ἔμπλαστρον καὶ κατὰ ταύτης
<span class="lb" data-page="10.454" data-line="10" id="l10.454.10"></span>ἔξωθεν ὀξύμελι. πρεσβύτης δὲ ἦν οὗτος ἱκανῶς τρίβων τὰ
<span class="lb" data-page="10.454" data-line="11" id="l10.454.11"></span>τοιαῦτα τῆς τέχνης· οὐ μὴν οὔτε ἄλλον τινὰ χρώμενον εἶδον,
<span class="lb" data-page="10.454" data-line="12" id="l10.454.12"></span>οὔτε αὐτὸς ἐτόλμησα χρήσασθαι. τοσοῦτο μόνον ἔχω μαρτυρεῖν
<span class="lb" data-page="10.454" data-line="13" id="l10.454.13"></span>τῷ Εὐδήμῳ, τοῦτο γὰρ ὁ πρεσβύτης ἐκαλεῖτο, ὡς ἐσώζοντο
<span class="lb" data-page="10.454" data-line="14" id="l10.454.14"></span>μᾶλλον οἱ ὑπ’ ἐκείνου θεραπευόμενοι τῶν παρηγορικῶς
<span class="lb" data-page="10.454" data-line="15" id="l10.454.15"></span>ἀγομένων. ἐπεχείρησα δ’ ἄν ποτε καὶ αὐτὸς δι’ ἐμαυτοῦ
<span class="lb" data-page="10.454" data-line="16" id="l10.454.16"></span>πειραθῆναι τῆς τοιαύτης ἀγωγῆς, εἰ διὰ παντὸς ἐν Ἀσίᾳ
<span class="lb" data-page="10.454" data-line="17" id="l10.454.17"></span>κατέμεινα· διατρίψας δ’ ἐν Ῥώμῃ τὰ πλεῖστα τῷ τῆς πόλεως
<span class="pb" data-page="10.455" id="p10.455"></span>
<span class="lb" data-page="10.455" data-line="1" id="l10.455.1"></span>ἔθει συνηκολούθησα, παραχωρήσας τοῖς χειρουργοῖς
<span class="lb" data-page="10.455" data-line="2" id="l10.455.2"></span>καλουμένοις τὰ πλεῖστα τῶν τοιούτων ἔργων. τὴν μέντοι
<span class="lb" data-page="10.455" data-line="3" id="l10.455.3"></span>φύσιν τοῦ πράγματος ἐπισκοπούμενος ἐννοῶ τοιοῦτόν τινα
<span class="lb" data-page="10.455" data-line="4" id="l10.455.4"></span>διορισμὸν, ὑπὸ μακρᾶς πείρας ἡμετέρας μαρτυρούμενον· ὁ
<span class="lb" data-page="10.455" data-line="5" id="l10.455.5"></span>καλούμενος ἀκουστικὸς πόρος, οὐ μόνον ἄχρι τῆς σκληρᾶς
<span class="lb" data-page="10.455" data-line="6" id="l10.455.6"></span>ἐξικνεῖται μήνιγγος, ἀλλὰ καὶ αὐτοῦ τοῦ νεύρου ψαύει τοῦ
<span class="lb" data-page="10.455" data-line="7" id="l10.455.7"></span>καθήκοντος ἐξ ἐγκεφάλου εἰς αὐτόν. κείμενος δ’ οὕτως ἐγγὺς,
<span class="lb" data-page="10.455" data-line="8" id="l10.455.8"></span>ὅμως ἰσχυροτάτων ἀνέχεται φαρμάκων, ὡς καὶ πρόσθεν εἴρηται.
<span class="lb" data-page="10.455" data-line="9" id="l10.455.9"></span>θαυμαστὸν οὖν οὐδὲν, εἰ καὶ μετὰ τὰς ἀνατρήσεις ἡ
<span class="lb" data-page="10.455" data-line="10" id="l10.455.10"></span>μῆνιγξ ἡ παχεῖα, πρὶν ἀξιολόγως φλεγμῆναι, τοῖς ἰσχυροτάτοις
<span class="lb" data-page="10.455" data-line="11" id="l10.455.11"></span>χαίρει φαρμάκοις, ὡς ἂν φύσει ξηρὰ τὴν οὐσίαν
<span class="lb" data-page="10.455" data-line="12" id="l10.455.12"></span>ὑπάρχουσα.
</p>
          </article>

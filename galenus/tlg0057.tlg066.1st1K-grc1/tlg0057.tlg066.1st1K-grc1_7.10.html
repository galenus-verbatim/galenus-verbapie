<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.10">
<span class="pb page1" data-page="10.510" id="p10.510"></span>
<span class="milestone ed1page page1" data-n="4.115" data-unit="ed1page" id="ed1page.4.115"></span>
<span class="milestone ed2page page1" data-n="10.172" data-unit="ed2page" id="ed2page.10.172"></span>
            <p>
<span class="lb" data-page="10.510" data-line="3" id="l10.510.3"></span>Ἐπεὶ δὲ καὶ περὶ τούτων αὐτάρκως εἴρηται,
<span class="lb" data-page="10.510" data-line="4" id="l10.510.4"></span>πάλιν ἐπ’ ἀρχὴν τὸν λόγον ἀναγαγόντες, ἀθροίσωμεν αὐτοῦ
<span class="lb" data-page="10.510" data-line="5" id="l10.510.5"></span>τὰ κεφάλαια. τὴν μὲν οὖν θερμὴν δυσκρασίαν ψυκτέον ἐστὶ,
<span class="lb" data-page="10.510" data-line="6" id="l10.510.6"></span>τὴν δὲ ψυχρὰν θερμαντέον· οὕτω δὲ καὶ τὴν μὲν ὑγρὰν ξηραντέον,
<span class="lb" data-page="10.510" data-line="7" id="l10.510.7"></span>τὴν δὲ ξηρὰν ὑγραντέον. εἰ δὲ κατὰ συζυγίαν τινὰ
<span class="lb" data-page="10.510" data-line="8" id="l10.510.8"></span>εἴη γεγενημένη, μιγνύειν ἀμφοτέρους τοὺς σκοποὺς, τὴν μὲν
<span class="lb" data-page="10.510" data-line="9" id="l10.510.9"></span>ὑγρὰν καὶ θερμὴν ξηραίνοντας καὶ ψύχοντας, τὴν δ’ ὑγρὰν
<span class="lb" data-page="10.510" data-line="10" id="l10.510.10"></span>καὶ ψυχρὰν ξηραίνοντας καὶ θερμαίνοντας· οὕτως δὲ καὶ
<span class="lb" data-page="10.510" data-line="11" id="l10.510.11"></span>ξηρὰν καὶ θερμὴν ὑγραίνοντας καὶ ψύχοντας, τὴν δὲ ψυχρὰν
<span class="lb" data-page="10.510" data-line="12" id="l10.510.12"></span>καὶ ξηρὰν ὑγραίνοντας καὶ θερμαίνοντας. ἁπασῶν δὲ
<span class="lb" data-page="10.510" data-line="13" id="l10.510.13"></span>χειρίστην ἰστέον εἶναι τῶν μὲν ἁπλῶν τὴν ξηρὰν, τῶν δὲ
<span class="lb" data-page="10.510" data-line="14" id="l10.510.14"></span>συνθέτων τὴν ξηράν τε ἅμα καὶ ψυχράν. ἐν τούτῳ μὲν ἡμῖν
<span class="lb" data-page="10.510" data-line="15" id="l10.510.15"></span>τέλος ἐχέτω τὰ περὶ τῆς δυσκρασίας τῆς γαστρὸς, ἄνευ περιττῆς
<span class="lb" data-page="10.510" data-line="16" id="l10.510.16"></span>τινος ἔξωθεν ὑγρότητος.
</p>
          </article>

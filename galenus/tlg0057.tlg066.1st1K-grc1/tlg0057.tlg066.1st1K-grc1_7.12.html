<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.12">
<span class="pb page1" data-page="10.518" id="p10.518"></span>
<span class="milestone ed1page page1" data-n="4.116" data-unit="ed1page" id="ed1page.4.116"></span>
<span class="milestone ed2page page1" data-n="10.174" data-unit="ed2page" id="ed2page.10.174"></span>
            <p>
<span class="lb" data-page="10.518" data-line="3" id="l10.518.3"></span>Λέλεκται δὲ καὶ περὶ τούτων ἐν τοῖς ὑγιεινοῖς·
<span class="lb" data-page="10.518" data-line="4" id="l10.518.4"></span>καὶ χρὴ καὶ διὰ τοῦτο θᾶττον ἀφίστασθαι τοῦ λόγου,
<span class="lb" data-page="10.518" data-line="5" id="l10.518.5"></span><span class="milestone ed2page" data-n="10.175" data-unit="ed2page" id="ed2page.10.175"></span>γεγραμμένης γε δὴ συμπάσης ἤδη τῆς μεθόδου, καθ’
<span class="lb" data-page="10.518" data-line="6" id="l10.518.6"></span>ἣν χρὴ τὰς δυσκρασίας ἰᾶσθαι τῆς γαστρὸς, εἴτε καθ’ ἕξιν,
<span class="lb" data-page="10.518" data-line="7" id="l10.518.7"></span>εἴτε κατὰ σχέσιν ἐν αὐτῇ γένοιντο. δῆλον δὲ ὡς καὶ μικτή
<span class="lb" data-page="10.518" data-line="8" id="l10.518.8"></span>ποτ’ ἐστὶ διάθεσις ἐν τῇ γαστρὶ τῶν εἰρημένων τριῶν τῶν
<span class="lb" data-page="10.518" data-line="9" id="l10.518.9"></span>ἁπλῶν· ὥστε καὶ αὐτὰ τὰ στερεὰ μόρια δυσκράτως ἔχειν
<span class="lb" data-page="10.518" data-line="10" id="l10.518.10"></span>καὶ χυμοὺς μοχθηροὺς ἐμπεπλάσθαι δυσεκνίπτως τῇ γαστρὶ
<span class="lb" data-page="10.518" data-line="11" id="l10.518.11"></span>καὶ κατὰ τὴν ἔνδον εὐρυχωρίαν ἑτέρους περιέχεσθαι. δύναται
<span class="lb" data-page="10.518" data-line="12" id="l10.518.12"></span>μὲν γάρ ποτε καὶ τὸ πρῶτον ἅμα τῷ δευτέρῳ ῥηθέντι συστῆναι·
<span class="lb" data-page="10.518" data-line="13" id="l10.518.13"></span>δύναται δὲ καὶ τὸ δεύτερον ἅμα τῷ τρίτῳ· καὶ αὖθίς
<span class="lb" data-page="10.518" data-line="14" id="l10.518.14"></span>γε τὸ πρῶτον ἅμα τῷ τρίτῳ· καὶ πάνθ’ ἅμα πολλάκις. ἐφ’
<span class="lb" data-page="10.518" data-line="15" id="l10.518.15"></span>ὧν ἀναμνησθήσῃ μὲν δήπου καὶ τῆς ἔμπροσθεν εἰρημένης
<span class="lb" data-page="10.518" data-line="16" id="l10.518.16"></span>μεθόδου ἐν τοῖς περὶ τῶν ἑλκῶν λόγοις ἁπασῶν τῶν ἐπιπλεκομένων
<span class="lb" data-page="10.518" data-line="17" id="l10.518.17"></span>ἀλλήλαις διαθέσεων, οὐδὲν δ’ ἂν εἴη χεῖρον καὶ νῦν
<span class="lb" data-page="10.518" data-line="18" id="l10.518.18"></span>αὐτὴν διελθεῖν. ἐπίσκεψαι γὰρ ἐν ταῖς τοιαύταις ὑπαλλάξεσι
<span class="pb" data-page="10.519" id="p10.519"></span>
<span class="lb" data-page="10.519" data-line="1" id="l10.519.1"></span>πρῶτον μὲν ἀφ’ οὗ μάλιστα κινδυνεύειν εἰκός ἐστι τὸν κάμνοντα,
<span class="lb" data-page="10.519" data-line="2" id="l10.519.2"></span>δεύτερον δὲ, τί μὲν ἐξ αὐτῶν ἢ τίνα λόγον αἰτίας
<span class="lb" data-page="10.519" data-line="3" id="l10.519.3"></span>ἔχει, τίνα δὲ ἀποτελεῖται πρὸς αὐτῶν, καὶ τρίτον οἷς τ’ ἀδύνατόν
<span class="lb" data-page="10.519" data-line="4" id="l10.519.4"></span>ἐστιν ἰαθῆναι πρὸ τῶν ἄλλων καὶ ὅσοις δυνατὸν,
<span class="lb" data-page="10.519" data-line="5" id="l10.519.5"></span>ὥσπερ ἐπὶ τῶν ἑλκῶν ἐδείκνυμεν τῶν ἅμα φλεγμοναῖς συνισταμένων.
<span class="lb" data-page="10.519" data-line="6" id="l10.519.6"></span>ἔνθα μὲν γὰρ ἀπό τινος τῶν διαθέσεων οὐ μικρὸς ὁ
<span class="lb" data-page="10.519" data-line="7" id="l10.519.7"></span>κίνδυνός ἐστιν, ὁ πρὸς τὸ κατεπεῖγον σκοπὸς αἱρετέος· ἔνθα
<span class="lb" data-page="10.519" data-line="8" id="l10.519.8"></span>δὲ τὸ μὲν ποιοῦν ἐστι, τὸ δὲ γιγνόμενον, ὁ πρὸς τὸ αἴτιον· ἔνθα
<span class="lb" data-page="10.519" data-line="9" id="l10.519.9"></span>δὲ οὐχ οἷόν τε θεραπευθῆναι τόδε πρὸ τοῦδε, ὁ ἀπὸ τῆς
<span class="lb" data-page="10.519" data-line="10" id="l10.519.10"></span>τάξεως. ἐν μὲν οὖν τῷ πρὸς τὸ κατεπεῖγον σκοπῷ τὸ μέγεθος
<span class="lb" data-page="10.519" data-line="11" id="l10.519.11"></span>τῆς διαθέσεως σκεπτέον. ἔστι δὲ τρία μεγέθη, τὸ μέν τι
<span class="lb" data-page="10.519" data-line="12" id="l10.519.12"></span>κατὰ τὸ τῆς βεβλαμμένης ἐνεργείας ἀξίωμα, τὸ δέ τι κατὰ
<span class="lb" data-page="10.519" data-line="13" id="l10.519.13"></span>τὴν οἰκείαν οὐσίαν τῆς διαθέσεως, καὶ τρίτον ἐπὶ τοῖσδε τὸ
<span class="lb" data-page="10.519" data-line="14" id="l10.519.14"></span>πρὸς τὴν διοικοῦσαν τὸ βεβλαμμένον σῶμα δύναμιν. ἐν δὲ
<span class="lb" data-page="10.519" data-line="15" id="l10.519.15"></span>τῷ πρὸς τὸ αἴτιον σκοπῷ θεωρητέον τί μὲν ἐκ τῶν ἐπιπεπλεγμένων
<span class="lb" data-page="10.519" data-line="16" id="l10.519.16"></span>ἀλλήλοις αὐξάνειν ἤ γεννᾷν πέφυκε τὰ λοιπὰ, τίνα
<span class="lb" data-page="10.519" data-line="17" id="l10.519.17"></span>δ’ ἤτοι τὴν γένεσιν, ἢ τὴν αὔξησιν ὑπ’ ἐκείνου λαμβάνει. ἐν
<span class="lb" data-page="10.519" data-line="18" id="l10.519.18"></span>δὲ τῷ κατὰ τὴν τάξιν, τί πρὸ τίνος, ἢ τί σὺν τίνι, ἢ τί μετὰ
<span class="pb" data-page="10.520" id="p10.520"></span>
<span class="lb" data-page="10.520" data-line="1" id="l10.520.1"></span>τί δυνατὸν ἰᾶσθαι. ὑποκείσθω γοῦν εἰς τὴν γαστέρα καταῤῥέουσά
<span class="lb" data-page="10.520" data-line="2" id="l10.520.2"></span>τις ἐξ ἐγκεφάλου περιουσία ψυχρὰ καὶ διὰ ταύτην
<span class="lb" data-page="10.520" data-line="3" id="l10.520.3"></span>ἤδη μέν τις οὖσα δυσκρασία κατὰ τὴν κοιλίαν· ἔτι δὲ μᾶλλον
<span class="lb" data-page="10.520" data-line="4" id="l10.520.4"></span>καὶ χυμοὶ μοχθηροὶ καθ’ ὅλον αὐτῆς τὸ σῶμα τὰς μεταξὺ
<span class="lb" data-page="10.520" data-line="5" id="l10.520.5"></span>χώρας ἁπάσας τῶν ὁμοιομερῶν κατειληφότες. ἐν ταῖς τοιαύταις
<span class="lb" data-page="10.520" data-line="6" id="l10.520.6"></span>ἐπιπλοκαῖς ἀξιώματι μέν ἐστι μείζων ἡ δυσκρασία, διότι
<span class="lb" data-page="10.520" data-line="7" id="l10.520.7"></span>καὶ ἡ εὐκρασία· κατὰ δὲ τὴν οἰκείαν οὐσίαν ὅ τι περ ἂν
<span class="lb" data-page="10.520" data-line="8" id="l10.520.8"></span>αὐτῶν τύχῃ περὶ τὸν ὑποκείμενον ἄῤῥωστον ἐν τῷ λόγῳ. καὶ
<span class="lb" data-page="10.520" data-line="9" id="l10.520.9"></span>κείσθω πρός γε τὸ παρὸν ἐν τοῖς εἰρημένοις τρισὶ μείζων
<span class="lb" data-page="10.520" data-line="10" id="l10.520.10"></span>εἶναι διάθεσις ἡ τῶν ἐν τοῖς χιτῶσι τῆς γαστρὸς χυμῶν. ἔστω
<span class="lb" data-page="10.520" data-line="11" id="l10.520.11"></span>δ’, εἰ βούλει, καὶ τοῦτο αὐτὸ πάθημα δῆξιν ἐργαζόμενον, καὶ
<span class="lb" data-page="10.520" data-line="12" id="l10.520.12"></span>διὰ τοῦτο αὐτὸ λειποψυχίαν τε καί τινας ἱδρῶτας ἅμα συγκοπτικαῖς
<span class="lb" data-page="10.520" data-line="13" id="l10.520.13"></span>ἐκλύσεσιν, ὡς εἶναι μεῖζον αὐτὸ τῶν ἄλλων, καθ’
<span class="lb" data-page="10.520" data-line="14" id="l10.520.14"></span>ὅσον ὑπὲρ τὴν δύναμίν ἐστιν. εὔδηλον οὖν ὅτι τὴν μὲν πρώτην
<span class="lb" data-page="10.520" data-line="15" id="l10.520.15"></span>ἄν τις ἐπιμέλειαν ἀντιτάξαιτο πρὸς τὸ καταλῦον τὴν
<span class="lb" data-page="10.520" data-line="16" id="l10.520.16"></span>δύναμιν. ἑξῆς δ’ ἐπειδὴ μέγιστον τῶν ἄλλων ὑπέκειτο τοῦτο
<span class="lb" data-page="10.520" data-line="17" id="l10.520.17"></span>κατὰ τὴν οἰκείαν οὐσίαν, ἐπὶ πρῶτον ἄν τις αὐτὸ παραγίγνοιτο ﻿
<span class="pb" data-page="10.521" id="p10.521"></span>
<span class="lb" data-page="10.521" data-line="1" id="l10.521.1"></span>καὶ πρῶτον ἰῷτο. εἰ δ’ ἡμῖν ἤδη μετρίως ἔχει τοῦτο
<span class="lb" data-page="10.521" data-line="2" id="l10.521.2"></span>καὶ μήθ’ ἡ δύναμις ἔτι καταπίπτει μήτε ἡ κατὰ τὴν γαστέρα
<span class="lb" data-page="10.521" data-line="3" id="l10.521.3"></span>κακοχυμία παμπόλλη τις εἴη, τότε ἐπὶ τὴν αἰτίαν ἀφιξόμεθα,
<span class="lb" data-page="10.521" data-line="4" id="l10.521.4"></span>γιγνώσκοντες ὡς οὐχ οἷόν τ’ ἐστὶ τελέως ἰαθῆναι
<span class="lb" data-page="10.521" data-line="5" id="l10.521.5"></span>διάθεσιν οὐδεμίαν, ἔτι μενούσης τῆς ἐργαζομένης αὐτὴν αἰτίας.
<span class="lb" data-page="10.521" data-line="6" id="l10.521.6"></span>ἡ δέ γε τάξις τῆς θεραπείας ἐνίοτε μὲν ὡς ἐπὶ φλεγμονῆς
<span class="lb" data-page="10.521" data-line="7" id="l10.521.7"></span>καὶ ἕλκους ἐναντίων ἐστὶν ἐνδεικτικὴ βοηθημάτων·
<span class="lb" data-page="10.521" data-line="8" id="l10.521.8"></span>ἐδείκνυτο γὰρ ὡς τὰ τὴν φλεγμονὴν θεραπεύοντα μεῖζον
<span class="lb" data-page="10.521" data-line="9" id="l10.521.9"></span>ἀποφαίνει τὸ ἕλκος, ἐνίοτε δ’ <span class="milestone ed2page" data-n="10.176" data-unit="ed2page" id="ed2page.10.176"></span>οὐδὲν βλάπτει τὴν ἑτέραν
<span class="lb" data-page="10.521" data-line="10" id="l10.521.10"></span>διάθεσιν, ὥσπερ ἐπὶ τῆς ἐνεστώσης ὑποθέσεως. ὁ γὰρ
<span class="lb" data-page="10.521" data-line="11" id="l10.521.11"></span>ἐκκενῶν τὸ περιεχόμενον ὑγρὸν ἐν τῷ τῆς γαστρὸς κύτει, τῶν
<span class="lb" data-page="10.521" data-line="12" id="l10.521.12"></span>ἐν τοῖς χιτῶσι περιεχομένων ὑγρῶν ὑποτέμνεται τὴν τροφήν·
<span class="lb" data-page="10.521" data-line="13" id="l10.521.13"></span>ὥσπερ γε καὶ ὁ τὸν ἐγκέφαλον ἰώμενος, ὡς μηδεμίαν ἐν
<span class="lb" data-page="10.521" data-line="14" id="l10.521.14"></span>ἑαυτῷ γεννᾷν αἰσθητὴν περιουσίαν, ἐκκόπτει τὴν οἷον πηγὴν
<span class="lb" data-page="10.521" data-line="15" id="l10.521.15"></span>τῶν εἰς τὴν γαστέρα ῥευμάτων. ἐπὶ μὲν δὴ τούτων ἡ τάξις
<span class="lb" data-page="10.521" data-line="16" id="l10.521.16"></span>τῆς θεραπείας τῇ τάξει τῶν αἰτίων ὁμολογεῖ, κᾂν ἐν ἄλλοις
<span class="lb" data-page="10.521" data-line="17" id="l10.521.17"></span>διαφέρηται. τὸ δ’ ἀπὸ τοῦ μεγέθους χρὴ διορίζεσθαι, καθάπερ
<span class="lb" data-page="10.521" data-line="18" id="l10.521.18"></span>εἴρηται. καὶ πρῶτον μὲν πειρᾶσθαι τῷ μεγίστῳ τὴν
<span class="pb" data-page="10.522" id="p10.522"></span>
<span class="lb" data-page="10.522" data-line="1" id="l10.522.1"></span>οἰκείαν ὕλην ἐφαρμόζειν τῶν βοηθημάτων· ἑξῆς δὲ κατὰ τὸν
<span class="lb" data-page="10.522" data-line="2" id="l10.522.2"></span>τῶν αἰτιῶν στοῖχον ἰᾶσθαι τὸ σύμπαν. ὅταν γὰρ μήτε πλῆθος
<span class="lb" data-page="10.522" data-line="3" id="l10.522.3"></span>ἀξιόλογον ᾖ τῶν κατὰ τὴν γαστέρα περιττωμάτων μήτ’
<span class="lb" data-page="10.522" data-line="4" id="l10.522.4"></span>ἐν τῇ κοιλότητι περιεχομένων αὐτῆς μήτ’ ἐν τοῖς χιτῶσι, μήτε
<span class="lb" data-page="10.522" data-line="5" id="l10.522.5"></span>δῆξις ἀδικοῦσα τὴν δύναμιν, ἁπάντων μὲν χρὴ πρῶτον ἐκνοσηλεῦσαι
<span class="lb" data-page="10.522" data-line="6" id="l10.522.6"></span>τὸν ἐγκέφαλον, ἐφεξῆς δὲ τὸ κύτος τῆς γαστρὸς
<span class="lb" data-page="10.522" data-line="7" id="l10.522.7"></span>ἐκκενῶσαί τε καὶ διαῤῥῦψαι, καὶ μετὰ ταῦτα ἐκκαθῆραι τοὺς
<span class="lb" data-page="10.522" data-line="8" id="l10.522.8"></span>χιτῶνας, εἶτα τὴν δυσκρασίαν ἰᾶσθαι. εἴρηται δὲ ἑκάτου
<span class="lb" data-page="10.522" data-line="9" id="l10.522.9"></span>τὰ ἰάματα πρόσθεν, ὥστε οὐ χρὴ μηκύνειν ἔτι τὰ κατὰ τὸν
<span class="lb" data-page="10.522" data-line="10" id="l10.522.10"></span>λόγον, ἀλλ’ ἤδη τέλος ἐπιθεῖναι τῷ γράμματι. τὰς γὰρ τῶν
<span class="lb" data-page="10.522" data-line="11" id="l10.522.11"></span>ἄλλων ἁπάντων μορίων δυσκρασίας ἀνάλογον ἄν τις ἰῷτο
<span class="lb" data-page="10.522" data-line="12" id="l10.522.12"></span><span class="milestone ed1page" data-n="4.117" data-unit="ed1page" id="ed1page.4.117"></span>τοῖς ἐπὶ τῆς γαστρὸς εἰρημένοις. ἀεὶ γὰρ χρὴ τό τ’ ἐναντίον
<span class="lb" data-page="10.522" data-line="13" id="l10.522.13"></span>τῇ διαθέσει πορίζεσθαι βοήθημα καὶ τὴν ἀπὸ τῆς φύσεως
<span class="lb" data-page="10.522" data-line="14" id="l10.522.14"></span>τοῦ πεπονθότος ἔνδειξιν τῶν ὠφελησόντων προστιθέναι, περὶ
<span class="lb" data-page="10.522" data-line="15" id="l10.522.15"></span>ἧς εἴρηται μὲν ἤδη καὶ διὰ τῶν ἔμπροσθεν, εἰρήσεται δὲ καὶ
<span class="lb" data-page="10.522" data-line="16" id="l10.522.16"></span>διὰ τῶν ἑξῆς ἐπὶ πλέον. ἀναγκαῖον δ’ ἂν εἴη καὶ νῦν ἐπ’ ὀλίγον
<span class="lb" data-page="10.522" data-line="17" id="l10.522.17"></span>αὐτῆς μνημονεῦσαι.
</p>
          </article>

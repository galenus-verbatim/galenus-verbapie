<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.2">
<span class="pb page1" data-page="10.458" id="p10.458"></span>
<span class="milestone ed1page page1" data-n="4.106" data-unit="ed1page" id="ed1page.4.106"></span>
<span class="milestone ed2page page1" data-n="10.155" data-unit="ed2page" id="ed2page.10.155"></span>
            <p>
<span class="lb" data-page="10.458" data-line="9" id="l10.458.9"></span>Ἐν μὲν οὖν τῷ τρίτῳ καὶ τετάρτῳ καὶ
<span class="lb" data-page="10.458" data-line="10" id="l10.458.10"></span>πέμπτῳ καὶ ἕκτῳ τῶνδε τῶν ὑπομνημάτων τὸ κοινὸν νόσημα
<span class="lb" data-page="10.458" data-line="11" id="l10.458.11"></span>τῶν ὁμοιομερῶν τε καὶ ὀργανικῶν μορίων ὅπως χρὴ
<span class="lb" data-page="10.458" data-line="12" id="l10.458.12"></span>θεραπεύειν ἐγεγράφειν· ἀρξάμενος μὲν οὖν ἀπ’ αὐτοῦ, διότι
<span class="lb" data-page="10.458" data-line="13" id="l10.458.13"></span>τε σαφέστερόν ἐστι τῶν ἄλλων ἐναργῆ τε τὸν ἔλεγχον
<span class="lb" data-page="10.458" data-line="14" id="l10.458.14"></span>ἔχει τῶν ἔμπροσθεν ἁπάντων σχεδὸν ἰατρῶν ὅσοι μεθόδῳ
<span class="lb" data-page="10.458" data-line="15" id="l10.458.15"></span>μὲν ἐπαγγέλλονται μεταχειρίζεσθαι τὴν τέχνην, ἀμέθοδοι
<span class="lb" data-page="10.458" data-line="16" id="l10.458.16"></span>δέ εἰσιν ἐν ταῖς θεραπείαις. πλὴν γὰρ Ἱπποκράτους τοῦ
<span class="lb" data-page="10.458" data-line="17" id="l10.458.17"></span>πάντων ἡμῖν τῶν καλῶν παρασχόντος τὰ σπέρματα, τῶν
<span class="lb" data-page="10.458" data-line="18" id="l10.458.18"></span>ἄλλων οὐδεὶς οὐδ’ ἐπεχείρησε τὸ γένος τοῦτο τοῦ νοσήματος
<span class="pb" data-page="10.459" id="p10.459"></span>
<span class="lb" data-page="10.459" data-line="1" id="l10.459.1"></span>ἰάσασθαι μεθόδῳ. δεῖται δὲ καὶ τὰ Ἱπποκράτους αὐτοῦ
<span class="lb" data-page="10.459" data-line="2" id="l10.459.2"></span>γεωργῶν ἀγαθῶν, οἳ σπεροῦσί τε αὐτὰ καὶ αὐξήσουσι καὶ
<span class="lb" data-page="10.459" data-line="3" id="l10.459.3"></span>τελειώσουσι προσηκόντως. καὶ ὅτι πρὸ ἡμῶν οὐδεὶς τοῦτ’
<span class="lb" data-page="10.459" data-line="4" id="l10.459.4"></span>ἔπραξεν, ἀλλ’ οἱ πλεῖστοί γε καὶ προσδιέφθειραν αὐτοῦ τὰ
<span class="lb" data-page="10.459" data-line="5" id="l10.459.5"></span>σπέρματα, νομίζω σαφῶς ἐπιδεδεῖχθαι τοῖς προσεσχηκόσι
<span class="lb" data-page="10.459" data-line="6" id="l10.459.6"></span>τὸν νοῦν. τοῦτο μὲν οὖν τὸ γένος τοῦ νοσήματος, εἴτε
<span class="lb" data-page="10.459" data-line="7" id="l10.459.7"></span>συνεχείας λύσιν, εἴθ’ ἑνώσεως, εἴθ’ ὁπωσοῦν ἄλλως ὀνομάζειν
<span class="lb" data-page="10.459" data-line="8" id="l10.459.8"></span>τις ἐθέλοι, καλεῖν ἐπετρέψαμεν ὡς ἑκάστῳ φίλον. οὐ γὰρ
<span class="lb" data-page="10.459" data-line="9" id="l10.459.9"></span>ὑπὲρ ὀνομάτων σπουδάζομεν οὔτε κατὰ ταύτην τὴν πραγματείαν
<span class="lb" data-page="10.459" data-line="10" id="l10.459.10"></span>οὔτε καθ’ ἑτέραν τινὰ τῶν ἰατρικῶν,<span class="milestone ed1page" data-n="4.107" data-unit="ed1page" id="ed1page.4.107"></span> ἀλλ’
<span class="lb" data-page="10.459" data-line="11" id="l10.459.11"></span>ὅπως ἂν μάλιστα τοῦ τέλους τῆς τέχνης τυγχάνωμεν. ἐπὶ δὲ
<span class="lb" data-page="10.459" data-line="12" id="l10.459.12"></span>τὸ πρῶτον ἁπάντων ἐπανερχώμεθα νῦν τῷ λόγῳ νόσημα, τὸ
<span class="lb" data-page="10.459" data-line="13" id="l10.459.13"></span>τοῖς ὁμοιομερέσιν ἐγγινόμενον, ὧν πρῶτόν εἰσιν αἱ κατὰ τὸ
<span class="lb" data-page="10.459" data-line="14" id="l10.459.14"></span>ζῶον ἐνέργειαι. δέδεικται γὰρ ἐν ἄλλαις πραγματείαις ὅπως
<span class="lb" data-page="10.459" data-line="15" id="l10.459.15"></span>ἕκαστον τῶν ὀργανικῶν μορίων ἐνεργεῖν τι λέγομέν, οἷον
<span class="lb" data-page="10.459" data-line="16" id="l10.459.16"></span>ὀφθαλμὸν ὁρᾷν, ἢ βαδίζειν σκέλος. εἶναι γὰρ οὔτε ὅλου τοῦ
<span class="lb" data-page="10.459" data-line="17" id="l10.459.17"></span>σκέλους, ἀλλὰ τοῦ μυώδους ἐν αὐτῷ γένους τὸ κῦρος τῆς
<span class="lb" data-page="10.459" data-line="18" id="l10.459.18"></span>ἐνεργείας· οὔτε ὀφθαλμοῦ τι βλέπειν, ἀλλὰ τοῦ κρυσταλλοειδοῦς·
<span class="pb" data-page="10.460" id="p10.460"></span>
<span class="lb" data-page="10.460" data-line="1" id="l10.460.1"></span>ἐπί τε τῶν ἄλλων ἁπάντων ὀργάνων ἀνάλογον.
<span class="lb" data-page="10.460" data-line="2" id="l10.460.2"></span>ἐδείχθη δὲ ἐν τῷ δευτέρῳ τῆσδε τῆς πραγματείας καὶ ὡς
<span class="lb" data-page="10.460" data-line="3" id="l10.460.3"></span>ἀναγκαιότατόν ἐστι τὸ γένος τοῦ νοσήματος τούτου, καὶ
<span class="lb" data-page="10.460" data-line="4" id="l10.460.4"></span>ὡς οὐδεὶς αὐτὸ λογικῶς ἰάσαιτο τῶν ἀγνοησάντων τὰ πρῶτα
<span class="lb" data-page="10.460" data-line="5" id="l10.460.5"></span>στοιχεῖα, καὶ ὡς οὐδὲν ὧν φθέγγονται συνίασιν ἔνιοι τῶν
<span class="lb" data-page="10.460" data-line="6" id="l10.460.6"></span>λογικοὺς ἑαυτοὺς ὀνομαζόντων, ὅταν ἀτονίαν εἶναι φάσκωσιν
<span class="lb" data-page="10.460" data-line="7" id="l10.460.7"></span>ἢ κοιλίας, <span class="milestone ed2page" data-n="10.156" data-unit="ed2page" id="ed2page.10.156"></span>ἢ ἐντέρων, ἢ ἥπατος, ἢ ὀφθαλμῶν, ἢ
<span class="lb" data-page="10.460" data-line="8" id="l10.460.8"></span>ὁτουδηποτοῦν μέρους. εἰ μὲν γὰρ τὴν περὶ τὸ σύμφυτον
<span class="lb" data-page="10.460" data-line="9" id="l10.460.9"></span>ἔργον ἀσθένειαν οὕτως ὀνομάζουσιν, οὐδὲν ἰδιώτου πλέον
<span class="lb" data-page="10.460" data-line="10" id="l10.460.10"></span>ἴσασιν· ἀκοῦσαι γάρ ἐστι κᾀκείνων ἀτονεῖν ἑαυτῶν τὴν γαστέρα
<span class="lb" data-page="10.460" data-line="11" id="l10.460.11"></span>φασκόντων, μὴ πέττειν γοῦν αὐτὴν, μήτε τὰ σμικρότατα
<span class="lb" data-page="10.460" data-line="12" id="l10.460.12"></span>καὶ κουφότατα τῶν προσφερομένων. εἰ δὲ διάθεσίν τινα
<span class="lb" data-page="10.460" data-line="13" id="l10.460.13"></span>λέγουσιν ἐν τῇ γαστρὶ τὴν ἀτονίαν, ἐρμηνευσάτωσαν ἡμῖν
<span class="lb" data-page="10.460" data-line="14" id="l10.460.14"></span>ἥν τινά ποτε ταύτην εἶναί φασιν, ὡς ἐπὶ φλεγμονῆς ἐποίησαν.
<span class="lb" data-page="10.460" data-line="15" id="l10.460.15"></span>τῷ μὲν γὰρ ἐμπειρικῷ τὰ συμπτώματα μόνον ἀρκεῖ
<span class="lb" data-page="10.460" data-line="16" id="l10.460.16"></span>τῶν πεπονθότων μορίων ἑρμηνεῦσαι, παρὰ φύσιν ὄγκον
<span class="lb" data-page="10.460" data-line="17" id="l10.460.17"></span>εἰπόντι καὶ ἀντιτυπίαν, ὀδύνην τε σφυγματώδη καὶ τάσιν ﻿
<span class="pb" data-page="10.461" id="p10.461"></span>
<span class="lb" data-page="10.461" data-line="1" id="l10.461.1"></span>ἔρευθός τε καὶ ὅσα τοιαῦτα καὶ τίθενταί γε πολλάκις ἓν
<span class="lb" data-page="10.461" data-line="2" id="l10.461.2"></span>ὄνομα κατὰ τοῦ σύμπαντος ἀθροίσματος ἕνεκα διδασκαλίας
<span class="lb" data-page="10.461" data-line="3" id="l10.461.3"></span>συντόμου, καθάπερ ἐπὶ τοῦ προειρημένου φλεγμονήν. οἱ
<span class="lb" data-page="10.461" data-line="4" id="l10.461.4"></span>δογματικοὶ δ’ οὐχ οὕτως, ἀλλ’ αὐτὴν τὴν οὐσίαν ἐπισκέπτονται
<span class="lb" data-page="10.461" data-line="5" id="l10.461.5"></span>τοῦ νοσήματος ᾗ τὸ προειρημένον ἄθροισμα τῶν
<span class="lb" data-page="10.461" data-line="6" id="l10.461.6"></span>συμπτωμάτων ἐξ ἀνάγκης ἕπεται. δοκεῖ γοῦν Ἐρασιστράτῳ
<span class="lb" data-page="10.461" data-line="7" id="l10.461.7"></span>τὸ παρεμπεσὸν εἰς τὰς ἀρτηρίας αἷμα πρὸς τοῦ πνεύματος
<span class="lb" data-page="10.461" data-line="8" id="l10.461.8"></span>ὠθούμενον ἐν τοῖς πέρασιν αὐτῶν σφηνωθῆναι, καὶ τοῦτο
<span class="lb" data-page="10.461" data-line="9" id="l10.461.9"></span>εἶναι τὴν φλεγμονήν. ἀλλ’ ἦν, οἶμαι, δίκαιος ἢ Ἐρασίστρατος
<span class="lb" data-page="10.461" data-line="10" id="l10.461.10"></span>αὐτὸς ἢ τῶν ἀπ’ αὐτοῦ τις ὁμοίως ἐξηγήσασθαι καὶ τὴν ἐν
<span class="lb" data-page="10.461" data-line="11" id="l10.461.11"></span>ταῖς. ἀτονίαις ἑκάστου μορίου διάθεσιν ὥσπερ γὰρ ἐπὶ τῆς
<span class="lb" data-page="10.461" data-line="12" id="l10.461.12"></span>φλεγμονῆς. εἰς ὅ τι μεταπέπτωκεν ἡ φυσικὴ κατασκευὴ τοῦ
<span class="lb" data-page="10.461" data-line="13" id="l10.461.13"></span>μέρους ἐδήλωσεν, οὕτως ὁ λόγος ἐπιζητεῖ ῥηθῆναι καὶ τὴν
<span class="lb" data-page="10.461" data-line="14" id="l10.461.14"></span>εἰς ἀτονίαν ἑκάστου μορίου μετάπτωσιν. οὐ γὰρ δὴ κατὰ
<span class="lb" data-page="10.461" data-line="15" id="l10.461.15"></span>φύσιν γε διακείμενον ἀτονεῖ περὶ τὴν οἰκείαν ἐνέργειαν, ἀλλά
<span class="lb" data-page="10.461" data-line="16" id="l10.461.16"></span>τι πάντως αὐτῷ, παρὰ φύσιν αἴτιον ἐγγενόμενον ἐξέλυσέ τε
<span class="lb" data-page="10.461" data-line="17" id="l10.461.17"></span>καὶ κατέβαλε καὶ νεκρῷ παραπλήσιον ἀπέφηνεν· ὃ οὔτε Ἐρασίστρατος
<span class="lb" data-page="10.461" data-line="18" id="l10.461.18"></span>οὔθ’ Ἡρόφιλος οὔτ’ ἄλλος οὐδεὶς ἰατρὸς εἶπε
<span class="pb" data-page="10.462" id="p10.462"></span>
<span class="lb" data-page="10.462" data-line="1" id="l10.462.1"></span>τῶν μὴ τολμησάντων ἀποφήνασθαί τι περὶ τῆς τῶν πρώτων
<span class="lb" data-page="10.462" data-line="2" id="l10.462.2"></span>σωμάτων φύσεως.
</p>
          </article>

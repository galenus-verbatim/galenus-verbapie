<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.3">
<span class="pb page1" data-page="10.462" id="p10.462"></span>
<span class="milestone ed1page page1" data-n="4.107" data-unit="ed1page" id="ed1page.4.107"></span>
<span class="milestone ed2page page1" data-n="10.156" data-unit="ed2page" id="ed2page.10.156"></span>
            <p>
<span class="lb" data-page="10.462" data-line="3" id="l10.462.3"></span>Ἀλλ’ οὐ χρὴ μηκύνειν ἐπὶ πλέον, αὐτάρκως
<span class="lb" data-page="10.462" data-line="4" id="l10.462.4"></span>προαποδεδειχότας ἔμπροσθεν ὡς χρησιμώτατόν τε τοῦτ’ ἐστὶ
<span class="lb" data-page="10.462" data-line="5" id="l10.462.5"></span>τὸ γένος τοῦ νοσήματος ἐζητῆσθαι τοῖς ἰατροῖς καὶ ἀναγκαῖον
<span class="lb" data-page="10.462" data-line="6" id="l10.462.6"></span>τὸ περὶ στοιχείων πρότερον ἐπεσκέφθαι τὸν μέλλοντα καλῶς
<span class="lb" data-page="10.462" data-line="7" id="l10.462.7"></span>αὐτὸ μεταχειρίζεσθαι. ὥσθ’ ἡμῖν ὁ μέλλων νῦν λεχθήσεσθαι
<span class="lb" data-page="10.462" data-line="8" id="l10.462.8"></span>λόγος ἐπὶ τοῖς προαποδεδειγμένοις περανθήσεται στοιχείοις,
<span class="lb" data-page="10.462" data-line="9" id="l10.462.9"></span>ὑπὲρ ὧν ἓν, ὡς οἶσθα, βιβλίον ἐποιησάμεθα τὸ περὶ τῶν
<span class="lb" data-page="10.462" data-line="10" id="l10.462.10"></span>καθ’ Ἱπποκράτη στοιχείων ἐπιγεγραμμένον. ἔστι μὲν οὖν καὶ
<span class="lb" data-page="10.462" data-line="11" id="l10.462.11"></span>Διοκλεῖ καὶ Μνησιθέῳ καὶ Διευχεῖ καὶ Ἀθηναίω καὶ σχεδὸν
<span class="lb" data-page="10.462" data-line="12" id="l10.462.12"></span>πᾶσι τοῖς εὐδοκιμωτάτοις ἰατροῖς, ὥσπερ οὖν καὶ τῶν φιλοσόφων
<span class="lb" data-page="10.462" data-line="13" id="l10.462.13"></span>τοῖς ἀρίσταις, ἡ αὐτὴ δόξα περὶ φύσεως σώματος, ἐκ
<span class="lb" data-page="10.462" data-line="14" id="l10.462.14"></span>θερμοῦ καὶ ψυχροῦ καὶ ξηροῦ καὶ ὑγροῦ νομίζουσι κεκρᾶσθαι
<span class="lb" data-page="10.462" data-line="15" id="l10.462.15"></span>τά τε ἄλλα σύμπαντα σώματα καὶ τὰ τῶν ζώων οὐχ
<span class="lb" data-page="10.462" data-line="16" id="l10.462.16"></span>ἥκιστα. τῷ δὲ περὶ τούτων ἁπάντων ἀποφηναμένῳ τε καὶ
<span class="lb" data-page="10.462" data-line="17" id="l10.462.17"></span>ἀποδείξαντι πρώτῳ δίκαιον, οἶμαι, μαρτυρεῖν ἐστι τὴν εὕρεσιν.
<span class="lb" data-page="10.462" data-line="18" id="l10.462.18"></span>καὶ διὰ τοῦθ’ ἡμεῖς ὀνομάζομεν αὐτὰ καθ’ Ἱπποκράτην στοιχεῖα,
<span class="pb" data-page="10.463" id="p10.463"></span>
<span class="lb" data-page="10.463" data-line="1" id="l10.463.1"></span>κᾂν ὅτι μάλιστα Χρύσιππος, ἢ Ἀριστοτέλης, ἤ τις
<span class="lb" data-page="10.463" data-line="2" id="l10.463.2"></span>ἄλλος ἰατρὸς ἢ φιλόσοφος ὡσαύτως ὑπὲρ αὐτῶν δοξάζῃ.
<span class="lb" data-page="10.463" data-line="3" id="l10.463.3"></span>καὶ τοίνυν ἐπειδὴ τῶν τοῦ ζώου μορίων ἕκαστον ἰδίαν ἐνέργειαν
<span class="lb" data-page="10.463" data-line="4" id="l10.463.4"></span>ἐνεργεῖ, τῶν ἄλλων ἐνεργειῶν εἰς τοσοῦτον διαφέρουσαν
<span class="lb" data-page="10.463" data-line="5" id="l10.463.5"></span>εἰς ὅσον καὶ αὐτὸ. διαφέρει τῶν ἐνεργούντων αὐτὰς,
<span class="lb" data-page="10.463" data-line="6" id="l10.463.6"></span>διαφέρει δὲ τῷ θερμότερον, <span class="milestone ed2page" data-n="10.157" data-unit="ed2page" id="ed2page.10.157"></span>ἢ ψυχρότερον, ἢ ὑγρότερον,
<span class="lb" data-page="10.463" data-line="7" id="l10.463.7"></span>ἢ ξηρότερον ὑπάρχειν, ἢ κατὰ συζυγίαν τι τούτων πεπονθέναι,
<span class="lb" data-page="10.463" data-line="8" id="l10.463.8"></span>τὴν κρᾶσιν αὐτῶν φυλακτέον ἐστὶ τῷ τὴν ἐνέργειαν
<span class="lb" data-page="10.463" data-line="9" id="l10.463.9"></span>φυλάττοντι. φυλαχθήσεται δὲ ψυχόντων μὲν, εἰ πρὸς τὸ
<span class="lb" data-page="10.463" data-line="10" id="l10.463.10"></span>ψυχρότερον, ὑγραινόντων δὲ, εἰ πρὸς τὸ ξηρότερον· οὕτω
<span class="lb" data-page="10.463" data-line="11" id="l10.463.11"></span>δὲ καὶ ξηραινόντων μὲν, εἰ ὑγραίνοιτο, ξηραινόντων δ’ ἅμα
<span class="lb" data-page="10.463" data-line="12" id="l10.463.12"></span>καὶ θερμαινόντων, εἰ ὑγραίνοιτό τε ἅμα καὶ ψύχοιτο, ξηραινόντων
<span class="lb" data-page="10.463" data-line="13" id="l10.463.13"></span>δὲ καὶ ψυχόντων, εἰ πρὸς τὸ ὑγρότερόν τε καὶ θερμότερον
<span class="lb" data-page="10.463" data-line="14" id="l10.463.14"></span>ἐκτρέποιτο, καὶ κατὰ τὰς λοιπὰς δύο συζυγίας ἀνάλογον.
<span class="lb" data-page="10.463" data-line="15" id="l10.463.15"></span>ἀεὶ γὰρ χρὴ τῷ πλεονάζοντι τὸ ἐναντίον ἀντεισάγειν εἰς
<span class="lb" data-page="10.463" data-line="16" id="l10.463.16"></span>τοσοῦτον, ἄχρις ἂν εἰς τὸ σύμμετρόν τε καὶ κατὰ φύσιν ἀγάγῃς
<span class="lb" data-page="10.463" data-line="17" id="l10.463.17"></span>τὸ μόριον. ἡ μὲν δὴ καθόλου τοῦ γένους ἅπαντος νοσήματος
<span class="pb" data-page="10.464" id="p10.464"></span>
<span class="lb" data-page="10.464" data-line="1" id="l10.464.1"></span>ἐν ὁμοιομερέσι συνισταμένου μέθοδος ἰάσεως ἤδη μοι
<span class="lb" data-page="10.464" data-line="2" id="l10.464.2"></span>λέλεκται. ὀκτὼ γὰρ ὄντων αὐτῶν, ὡς ἐν τῷ περὶ τῆς τῶν
<span class="lb" data-page="10.464" data-line="3" id="l10.464.3"></span>νοσημάτων ἀποδέδεικται διαφορᾶς, ὀκτὼ καὶ οἱ τῆς ἰάσεως
<span class="lb" data-page="10.464" data-line="4" id="l10.464.4"></span>ἔσονται τρόποι, κοινὸν ἔχοντες σκοπὸν τὴν ἀλλοίωσιν τοῦ
<span class="lb" data-page="10.464" data-line="5" id="l10.464.5"></span>πεπονθότος ὁμοιομεροῦς σώματος· ἐπειδὴ καὶ τὸ νόσημα
<span class="lb" data-page="10.464" data-line="6" id="l10.464.6"></span>αὐτὸ κατὰ δυσκρασίαν καὶ ἀλλοίωσιν ἐγένετο τῆς κατὰ φύσιν
<span class="lb" data-page="10.464" data-line="7" id="l10.464.7"></span>ἑκάστου κράσεως· ἡ δὲ τῶν κατὰ μέρος ἴασις ἐν δυοῖν τούτοιν
<span class="lb" data-page="10.464" data-line="8" id="l10.464.8"></span>προερχομένη γίνεται, τῇ τε τῆς ὕλης εὐπορίᾳ καὶ τῇ ταύτης
<span class="lb" data-page="10.464" data-line="9" id="l10.464.9"></span>ἐπιδεξίᾳ χρήσει. τὴν μὲν δὴ τῶν φαρμάκων εὐπορίαν ἔκ τε
<span class="lb" data-page="10.464" data-line="10" id="l10.464.10"></span>τῆς περὶ τῶν ἁπλῶν φαρμάκων δυνάμεως, ἔτι τε τῆς περὶ
<span class="lb" data-page="10.464" data-line="11" id="l10.464.11"></span>συνθέσεως αὐτῶν πραγματείας ἔξεστί σοι λαμβάνειν μεθόδῳ·
<span class="lb" data-page="10.464" data-line="12" id="l10.464.12"></span>τὴν δὲ ὁδὸν τῶν διαιτημάτων ἐντεῦθεν. ἀλλὰ καὶ ὅπως χρὴ
<span class="lb" data-page="10.464" data-line="13" id="l10.464.13"></span>διαγινώσκειν ἑκάστου μορίου δυσκρασίαν, ἐκ τριῶν πραγματειῶν
<span class="lb" data-page="10.464" data-line="14" id="l10.464.14"></span>ἀναμιμνήσκου, πρώτης μὲν τῆς περὶ κράσεων, δευτέρας
<span class="lb" data-page="10.464" data-line="15" id="l10.464.15"></span>δὲ τῆς περὶ τῶν πεπονθότων μορίων· καὶ τρίτης, ἣν ἐπιγράφομεν
<span class="lb" data-page="10.464" data-line="16" id="l10.464.16"></span>ἰατρικὴν τέχνην. οὔκουν ἔτι δεῖ πολλῶν εἰς τὰ
<span class="lb" data-page="10.464" data-line="17" id="l10.464.17"></span>νῦν ἐνεστῶτα τοῖς φύσει τε συνετοῖς γεγυμνασμένοις τὸν
<span class="pb" data-page="10.465" id="p10.465"></span>
<span class="lb" data-page="10.465" data-line="1" id="l10.465.1"></span>λογισμὸν ἐν τοῖς πρώτοις· ὅτῳ δὲ οὐδέτερον ὑπάρχει τούτων,
<span class="lb" data-page="10.465" data-line="2" id="l10.465.2"></span>ἔτι ἐνδεῖ τῷ λόγῳ πάμπολυ. εἰ δὲ καὶ μοχθηρᾷ λόγων αἱρέσει
<span class="lb" data-page="10.465" data-line="3" id="l10.465.3"></span>συνανετράφη, διττή γ’ οὕτω χρεία τοῦ χρόνου· ἑτέρου
<span class="lb" data-page="10.465" data-line="4" id="l10.465.4"></span>μὲν, ἵνα ἀποτρίψηται τὰς μοχθηρὰς δόξας, ἑτέρου δ’, ἵν’
<span class="lb" data-page="10.465" data-line="5" id="l10.465.5"></span>ἀσκηθῇ κατὰ τὰς βελτίους.
</p>
          </article>

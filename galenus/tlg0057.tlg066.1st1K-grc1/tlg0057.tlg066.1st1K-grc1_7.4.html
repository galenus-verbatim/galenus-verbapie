<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.4">
<span class="pb page1" data-page="10.465" id="p10.465"></span>
<span class="milestone ed1page page1" data-n="4.107" data-unit="ed1page" id="ed1page.4.107"></span>
<span class="milestone ed2page page1" data-n="10.157" data-unit="ed2page" id="ed2page.10.157"></span>
            <p>
<span class="lb" data-page="10.465" data-line="6" id="l10.465.6"></span>Σὺ μὲν οὖν εὖ οἶδ’ ὅτι καὶ αὐτὸς ἱκανὸς
<span class="lb" data-page="10.465" data-line="7" id="l10.465.7"></span>ὑπάρχεις ἐκ τῶν καθόλου τοῦ γένους εἰρημένων εὑρίσκειν
<span class="lb" data-page="10.465" data-line="8" id="l10.465.8"></span>τὰ κατὰ μέρος· ἀλλὰ καὶ ἡμᾶς ἐθεάσω πολλὰ τῶν τοιούτων
<span class="lb" data-page="10.465" data-line="9" id="l10.465.9"></span>νοσημάτων ἰωμένους, ὥστ’ ἐξ ἀμφοτέρων ἔχεις τὸ μὴ δεῖσθαι
<span class="lb" data-page="10.465" data-line="10" id="l10.465.10"></span>τῶν κατὰ μέρος. ἀλλ’ ἐπεί φησιν ὁ Πλάτων, οὐ γάρ
<span class="lb" data-page="10.465" data-line="11" id="l10.465.11"></span>ἐστι τὰ γραφέντα μὴ ἐκπεσεῖν, ἵν’ εἴποτε καὶ εἰς ἄλλον ἀφίκοιτο
<span class="lb" data-page="10.465" data-line="12" id="l10.465.12"></span>τὸ βιβλίον ἀγύμναστον τῷ λογισμῷ, ῥᾷον αὐτὸν διδάξειε,
<span class="lb" data-page="10.465" data-line="13" id="l10.465.13"></span>προσθεῖναι χρή τινα τῶν κατὰ μέρος· ἐξ ὧν εὐθέως
<span class="lb" data-page="10.465" data-line="14" id="l10.465.14"></span>ἐνέσται καὶ αὐτὸ τοῦτο πεισθῆναι σαφῶς, ὃ μικρὸν ἔμπροσθεν
<span class="lb" data-page="10.465" data-line="15" id="l10.465.15"></span>εἴρηται, ὡς δυνατόν ἐστι σαυτῷ τὰ κατὰ μέρος ἐξευρίσκειν.
<span class="lb" data-page="10.465" data-line="16" id="l10.465.16"></span>ἐγὼ γοῦν ἐμαυτῷ πάντα ἐξεῦρον αὐτὰ, τῷ λόγῳ ποδηγούμενος.
<span class="lb" data-page="10.465" data-line="17" id="l10.465.17"></span>ὅσον μὲν γὰρ ἐπὶ τοῖς διδασκάλοις, ἐχρῆν δήπου
<span class="lb" data-page="10.465" data-line="18" id="l10.465.18"></span>κᾀμὲ τοῖς ἀτόνοις τὴν γαστέρα συμβουλεύειν ἐδέσματα μὲν ﻿
<span class="pb" data-page="10.466" id="p10.466"></span>
<span class="lb" data-page="10.466" data-line="1" id="l10.466.1"></span>τὰ στύφοντα καὶ ὑπόπικρα· καὶ <span class="milestone ed1page" data-n="4.108" data-unit="ed1page" id="ed1page.4.108"></span>οἶνον ὡσαύτως τὸν
<span class="lb" data-page="10.466" data-line="2" id="l10.466.2"></span>αὐστηρόν· ἀψίνθιόν τε καὶ τοῦ διὰ μήλων κυδωνίων χυλοῦ
<span class="lb" data-page="10.466" data-line="3" id="l10.466.3"></span>καὶ ὅσα τοιαῦτα καταπίνεται φάρμακα. τῶν δ’ ἔξωθεν ἐπιτιθεμένων
<span class="lb" data-page="10.466" data-line="4" id="l10.466.4"></span>πρώτην μὲν τὴν δι’ ἀψινθίου καὶ ὠμοτριβοῦς
<span class="lb" data-page="10.466" data-line="5" id="l10.466.5"></span>ἐλαίου κατάντλησιν· εἶτ’ ἐπίδεσιν ἐρίου πιλήματος, ἐξ αὐτῶν
<span class="lb" data-page="10.466" data-line="6" id="l10.466.6"></span>τε τούτων καὶ προσέτι μύρου μηλίνου καὶ μαστιχίνου καὶ
<span class="lb" data-page="10.466" data-line="7" id="l10.466.7"></span>ναρδίνου· <span class="milestone ed2page" data-n="10.158" data-unit="ed2page" id="ed2page.10.158"></span>καὶ μετὰ ταῦτα κηρωτὴν διὰ τῶν αὐτῶν
<span class="lb" data-page="10.466" data-line="8" id="l10.466.8"></span>ἐσκευασμένην· εἶτ’ ἄλλα φάρμακα κηρωτῶν ἰσχυρότερα, τὰ
<span class="lb" data-page="10.466" data-line="9" id="l10.466.9"></span>πρὸς τῶν ἰατρῶν ἐπιθέματα καλούμενα, διά τε τῶν εἰρημένων
<span class="lb" data-page="10.466" data-line="10" id="l10.466.10"></span>μύρων συγκείμενα καὶ φαρμάκων τῶν παραπλησίων, ἐν
<span class="lb" data-page="10.466" data-line="11" id="l10.466.11"></span>οἷς ἐστιν ἤδη καὶ ἀρωμάτων πλῆθος οὐκ ὀλίγον, στάχυς νάρδου
<span class="lb" data-page="10.466" data-line="12" id="l10.466.12"></span>καὶ ἄμωμον καὶ ὁ ἀρωματικὸς κάλαμος, ἴρις τε καὶ
<span class="lb" data-page="10.466" data-line="13" id="l10.466.13"></span>λάδανον καὶ τὸ τοῦ μαλαβάθρου φύλλον καὶ στύραξ καὶ
<span class="lb" data-page="10.466" data-line="14" id="l10.466.14"></span>βδέλλιον, ὀποβάλσαμόν τε καὶ βάλσαμον καὶ ξυλοβάλσαμον,
<span class="lb" data-page="10.466" data-line="15" id="l10.466.15"></span>ὅ τε λοιπὸς τῶν ἀρωμάτων κατάλογος. εἰ δὲ μηδὲ ταῦτα μηδὲν
<span class="lb" data-page="10.466" data-line="16" id="l10.466.16"></span>ἐνεργοίη, τὸ κοινὸν ἁπάντων τῶν ἀτονούντων ἐπὶ τέλει
<span class="lb" data-page="10.466" data-line="17" id="l10.466.17"></span>βοήθημα ποιοῦμεν, καλοῦσι δ’ αὐτὸ φοινιγμὸν, ἤτοι διὰ
<span class="lb" data-page="10.466" data-line="18" id="l10.466.18"></span>θαψίας γιγνόμενον, ἢ διὰ νάπυος, ἤ τινος τῶν τοιούτων·
<span class="pb" data-page="10.467" id="p10.467"></span>
<span class="lb" data-page="10.467" data-line="1" id="l10.467.1"></span>εἶτ’ ἀποπέμψαι πρὸς ὑδάτων χρῆσιν αὐτοφυῶν. οὐδὲν γὰρ
<span class="lb" data-page="10.467" data-line="2" id="l10.467.2"></span>τούτων οἶδε πλέον ὁ ἐμπειρικὸς, ὡς καὶ τὰ συγγράμματα
<span class="lb" data-page="10.467" data-line="3" id="l10.467.3"></span>αὐτῶν δηλοῦσι. Κόϊντος μέν γε τοῖς ἀπεπτεῖν ἢ ἀνορεκτεῖν.
<span class="lb" data-page="10.467" data-line="4" id="l10.467.4"></span>φάσκουσι πρῶτον μὲν γυμνάζεσθαι συνεβούλευε καὶ ἐσθίειν
<span class="lb" data-page="10.467" data-line="5" id="l10.467.5"></span>ὡς εὐπεπτότατά τε καὶ μὴ πολλὰ, μηδὲν δὲ ὠφελουμένων
<span class="lb" data-page="10.467" data-line="6" id="l10.467.6"></span>ἠναγκάζετο καὶ αὐτὸς εἰς τὰ τῶν ἐμπειρικῶν μετιέναι. τίς
<span class="lb" data-page="10.467" data-line="7" id="l10.467.7"></span>γὰρ οὐκ οἶδεν ὡς τὸ θερμὸν καὶ τὸ ψυχρὸν καὶ ξηρὸν καὶ
<span class="lb" data-page="10.467" data-line="8" id="l10.467.8"></span>ὑγρὸν εἰώθει σκώπτειν, βαλανείων ὀνόματα προσαγορεύων,
<span class="lb" data-page="10.467" data-line="9" id="l10.467.9"></span>ὧν χωρὶς ἀδύνατόν ἐστι θεραπεῦσαι μεθόδῳ τὰς ἀτονίας
<span class="lb" data-page="10.467" data-line="10" id="l10.467.10"></span>τῶν μορίων ; ὥσθ’ ὅσον μὲν ἐπὶ τούτοις τὴν αὐτὴν ὁδὸν
<span class="lb" data-page="10.467" data-line="11" id="l10.467.11"></span>ἐβάδιζον ἂν κᾀγὼ κατὰ τὴν τῶν τοιούτων διαθέσεων ἴασιν,
<span class="lb" data-page="10.467" data-line="12" id="l10.467.12"></span>ἀλλ’ ὁ λόγος ἐδίδαξέ με τὰς ὀκτὼ διαφορὰς τῆς θεραπείας
<span class="lb" data-page="10.467" data-line="13" id="l10.467.13"></span>ἀτόνου γαστρός. ἐθεάσω γοῦν καὶ σύ τινας μὲν ἡμέρᾳ μιᾷ,
<span class="lb" data-page="10.467" data-line="14" id="l10.467.14"></span>μᾶλλον δὲ ὥρᾳ, ψυχροῦ πόσει θεραπευθέντας· ὧν ἐνίοις μὲν
<span class="lb" data-page="10.467" data-line="15" id="l10.467.15"></span>οὐ μόνον τὸ πρόσφατον ἔδωκα πηγαῖον, ἀλλὰ καὶ τὸ διὰ
<span class="lb" data-page="10.467" data-line="16" id="l10.467.16"></span>χιόνος ἐψυγμένον, ὡς ἐν Ῥώμῃ σκευάζειν ἔθος ἔχουσι, προθερμαίνοντες
<span class="lb" data-page="10.467" data-line="17" id="l10.467.17"></span>τὴν κατασκευὴν ἣν αὐτοὶ προσαγορεύουσι δηκόκταν·
<span class="pb" data-page="10.468" id="p10.468"></span>
<span class="lb" data-page="10.468" data-line="1" id="l10.468.1"></span>ἐδέσματά τε τὰ οὕτως ἐψυγμένα πολλάκις ἐθεάσω
<span class="lb" data-page="10.468" data-line="2" id="l10.468.2"></span>συγχωροῦντά με λαμβάνειν αὐτοῖς· ἐν οἷς ἐστι καὶ ἡ μέλκα,
<span class="lb" data-page="10.468" data-line="3" id="l10.468.3"></span>τῶν ἐν Ῥώμῃ καὶ τοῦτο ἓν εὐδοκιμούντων ἐδεσμάτων, ὥσπερ
<span class="lb" data-page="10.468" data-line="4" id="l10.468.4"></span>καὶ τὸ ἀφρόγαλα· τοῖς δ’ αὐτοῖς τούτοις καὶ τὰς ψυχρὰς
<span class="lb" data-page="10.468" data-line="5" id="l10.468.5"></span>κατὰ δύναμιν ὀπώρας ὁμοίως ἀποψύχων ἐδίδουν· καὶ πτισάνην
<span class="lb" data-page="10.468" data-line="6" id="l10.468.6"></span>καλῶς ὡσαύτως ἐψυγμένην, ἕτερά τε τοιαῦτα μυρία,
<span class="lb" data-page="10.468" data-line="7" id="l10.468.7"></span>σκοπὸν ἕνα ποιούμενος ἐπ’ αὐτῶν τὴν ψύξιν· ἐκώλυον δ’
<span class="lb" data-page="10.468" data-line="8" id="l10.468.8"></span>ἀψινθίου καὶ τῶν στυφόντων ἅψασθαι· καθάπερ γε καὶ
<span class="lb" data-page="10.468" data-line="9" id="l10.468.9"></span>ἄλλους ὁμοίως μὲν ἀπῆγον τῶν ψυχόντων, ἐθέρμαινον δὲ
<span class="lb" data-page="10.468" data-line="10" id="l10.468.10"></span>παντοίως οἶνον παλαιὸν τῶν ἱκανῶς θερμῶν τῇ δυνάμει
<span class="lb" data-page="10.468" data-line="11" id="l10.468.11"></span>διδοὺς, οἷοι μάλιστά εἰσι Φαλερῖνός τε καὶ Σουῤῥεντῖνος,
<span class="lb" data-page="10.468" data-line="12" id="l10.468.12"></span>καὶ τροφὰς θερμαινούσας μετὰ πεπέρεως συχνοῦ. ἐπί τινων
<span class="lb" data-page="10.468" data-line="13" id="l10.468.13"></span>δ’, ὡς οἶσθα, τὸν σκοπὸν τῆς θεραπείας ἐποιησάμην ἐν τῷ
<span class="lb" data-page="10.468" data-line="14" id="l10.468.14"></span>ξηραίνειν· καὶ ἦν αὐτοῖς ἐδέσματά τε τὰ φύσει ξηρὰ, καλᾶς
<span class="lb" data-page="10.468" data-line="15" id="l10.468.15"></span>ὠπτημένα καὶ τὸ σύμπαν ὀλίγιστον ποτόν ἥ τε τῶν στυφόντων
<span class="lb" data-page="10.468" data-line="16" id="l10.468.16"></span>ἁπάντων χρῆσις, ἣν μόνην γινώσκουσιν οἱ χωρὶς
<span class="lb" data-page="10.468" data-line="17" id="l10.468.17"></span>λόγου θεραπεύοντες αὐτούς. ἄλλον δ’ οὐ πρὸ πολλοῦ ξηρότατον
<span class="lb" data-page="10.468" data-line="18" id="l10.468.18"></span>ἤδη γεγεννημένων, ὡς ὁμοιότατον εἶναι τὴν ἰδέαν
<span class="pb" data-page="10.469" id="p10.469"></span>
<span class="lb" data-page="10.469" data-line="1" id="l10.469.1"></span>τοῖς μαρασμώδεσιν, ἰασάμην, εἰς τὰ ἐναντία πάντα μεταγαγὼν
<span class="lb" data-page="10.469" data-line="2" id="l10.469.2"></span>ἢ ὡς οἱ θαυμασιώτατοι ἰατροὶ συνεβούλευον. οὐδὲ
<span class="lb" data-page="10.469" data-line="3" id="l10.469.3"></span>γὰρ οὐδὲ ἐξ ἄλλου τινὸς εἰς τοῦτο ἧκε κινδύνου, βραχεῖαν
<span class="lb" data-page="10.469" data-line="4" id="l10.469.4"></span>τότε κατ’ ἀρχὰς ἔχων δυσκρασίαν ἐπὶ ξηρότητι δεομένην
<span class="lb" data-page="10.469" data-line="5" id="l10.469.5"></span>ὑγράνσεως· ἀλλ’ οἱ παραλαβόντες αὐτὸν, ἀψίνθιόν τε ποτίζοντες
<span class="lb" data-page="10.469" data-line="6" id="l10.469.6"></span>καὶ πικροὺς ἀσπαράγους καὶ βολβοὺς ἐσθίειν διδόντες,
<span class="lb" data-page="10.469" data-line="7" id="l10.469.7"></span>ἔτι τε μῆλα κυδώνια καὶ κεστιανὰ καὶ ῥοιὰς, ὕστερόν τε, ὡς
<span class="lb" data-page="10.469" data-line="8" id="l10.469.8"></span>οὐδενὸς τούτων ἡ γαστὴρ ἐκράτει καὶ ῥοῦ χυλὸν ἀναγκάζοντες
<span class="lb" data-page="10.469" data-line="9" id="l10.469.9"></span>πιεῖν, ὅσα τε ὀλίγον ἔμπροσθεν εἶπον ἐπιτιθέντες ἔξωθεν
<span class="lb" data-page="10.469" data-line="10" id="l10.469.10"></span>ὀλίγου δεῖν ἀπεφήναντο ἀλίβαντα, <span class="milestone ed2page" data-n="10.159" data-unit="ed2page" id="ed2page.10.159"></span>τοῦτον ἡμεῖς ἰασάμεθα,
<span class="lb" data-page="10.469" data-line="11" id="l10.469.11"></span>παντοίως ὑγραίνοντες αὐτοὶ τὴν ὕλην ἐξευρίσκοντες,
<span class="lb" data-page="10.469" data-line="12" id="l10.469.12"></span>ἐκ τῆς γεγραμμένης ἡμῶν μεθόδου κατὰ τὴν περὶ τῶν φαρμάκων
<span class="lb" data-page="10.469" data-line="13" id="l10.469.13"></span>πραγματείαν.
</p>
          </article>

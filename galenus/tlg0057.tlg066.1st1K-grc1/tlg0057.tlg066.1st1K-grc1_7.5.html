<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.5">
<span class="pb page1" data-page="10.469" id="p10.469"></span>
<span class="milestone ed1page page1" data-n="4.108" data-unit="ed1page" id="ed1page.4.108"></span>
<span class="milestone ed2page page1" data-n="10.159" data-unit="ed2page" id="ed2page.10.159"></span>
            <p>
<span class="lb" data-page="10.469" data-line="14" id="l10.469.14"></span>Ὡς γὰρ κᾀν τῷ περὶ τῆς ἀποδεικτικῆς εὑρέσεως
<span class="lb" data-page="10.469" data-line="15" id="l10.469.15"></span>εἴρηται γράμματι, περιαντληθεὶς ὑπὸ τοῦ πλήθους τῆς
<span class="lb" data-page="10.469" data-line="16" id="l10.469.16"></span>τῶν ἰατρῶν διαφωνίας, εἶτ’ ἐπὶ τὸ κρίνειν αὐτὴν τραπόμενος,
<span class="lb" data-page="10.469" data-line="17" id="l10.469.17"></span>ἔγνων χρῆναι πρότερον ἐν ἀποδεικτικαῖς μεθόδοις γυμνάσασθαι.
<span class="lb" data-page="10.469" data-line="18" id="l10.469.18"></span>καὶ τοῦτο πράξας ἔτεσιν ἐφεξῆς πολλοῖς ὑπέβαλλον
<span class="pb" data-page="10.470" id="p10.470"></span>
<span class="lb" data-page="10.470" data-line="1" id="l10.470.1"></span>οὕτως ἕκαστον τῶν δογμάτων αὐτῇ καὶ ὡς ἡ τῶν εὑρεθέντων
<span class="lb" data-page="10.470" data-line="2" id="l10.470.2"></span>ἔνδειξις ἐποδήγει με, τὰς θεραπείας ἐποιούμην. ἀλλὰ γὰρ οὐ
<span class="lb" data-page="10.470" data-line="3" id="l10.470.3"></span>πάντες γε τοιοῦτοι, χρὴ τοίνυν γράφειν αὐτοῖς γυμνάσια τῆς
<span class="lb" data-page="10.470" data-line="4" id="l10.470.4"></span>ἐν τοῖς κατὰ μέρος εὐπορίας τῶν ὑλῶν, ἐπὶ τοῖς ὀκτὼ σκοποῖς
<span class="lb" data-page="10.470" data-line="5" id="l10.470.5"></span>τῆς θεραπείας, ἀρξαμένους αὖθις ἀπὸ τῆς κοιλίας,
<span class="lb" data-page="10.470" data-line="6" id="l10.470.6"></span>ἐπειδὴ πρώτης ταύτης ἔτυχον ἄρτι μνησθείς. εὐιατότατοι μὲν
<span class="lb" data-page="10.470" data-line="7" id="l10.470.7"></span>οὖν εἰσιν αἱ κατὰ θερμότητα καὶ ψύξιν ἀλλοιώσεις, ὅτι ταῖς
<span class="lb" data-page="10.470" data-line="8" id="l10.470.8"></span>δραστικωτάταις ἐπανορθοῦνται ποιότησι· δυσιατότεραι δὲ
<span class="lb" data-page="10.470" data-line="9" id="l10.470.9"></span>αἱ καθ’ ὑγρότητα καὶ ξηρότητα· ταῖς γὰρ ἀσθενέσι καὶ ὡς
<span class="lb" data-page="10.470" data-line="10" id="l10.470.10"></span>ἂν εἴποι τις ὑλικωτέραις ποιότησιν ἡ ἴασις αὐτῶν ἐπιτελεῖται,
<span class="lb" data-page="10.470" data-line="11" id="l10.470.11"></span>καὶ μάλισθ’ ὅταν ὑγραίνειν δέῃ. τὰ μὲν δὴ τοῦ χρόνου
<span class="lb" data-page="10.470" data-line="12" id="l10.470.12"></span>τῆς ἐπανορθώσεως ἴσα πώς ἐστι θερμότητί τε καὶ ψυχρότητι,
<span class="lb" data-page="10.470" data-line="13" id="l10.470.13"></span>τὸ δὲ τῆς ἀσφαλείας οὐκ ἴσον. εἰ μὴ γὰρ ἰσχυρὰ πάντα εἴη
<span class="lb" data-page="10.470" data-line="14" id="l10.470.14"></span>τὰ πέριξ μόρια τοῦ θεραπευομένου, κίνδυνος αὐτοῖς ὑπὸ
<span class="lb" data-page="10.470" data-line="15" id="l10.470.15"></span>τῶν ψυχόντων οὐ σμικρὰν πληγῆναι πληγήν. ἐπὶ δὲ τῶν
<span class="lb" data-page="10.470" data-line="16" id="l10.470.16"></span>ὑπολοίπων δυοῖν ποιοτήτων ἡ μὲν ἀσφάλεια παραπλήσιος,
<span class="lb" data-page="10.470" data-line="17" id="l10.470.17"></span>ὁ δὲ χρόνος τῆς θεραπείας πολλαπλάσιος ἐπὶ ταῖς ξηραῖς
<span class="lb" data-page="10.470" data-line="18" id="l10.470.18"></span>δυσκρασίαις· οἷον γάρ τι τὸ γῆράς ἐστιν ἐπὶ τῶν ὑγιαινόντων, ﻿
<span class="pb" data-page="10.471" id="p10.471"></span>
<span class="lb" data-page="10.471" data-line="1" id="l10.471.1"></span>τοιοῦτον ἡ· ξηρὰ δυσκρασία τοῖς νοσοῦσιν, ὥστε καὶ
<span class="lb" data-page="10.471" data-line="2" id="l10.471.2"></span>ἀνίατον ὑπάρχειν, ὅταν ἀκριβῶς συμπληρωθῇ. τὸ δ’ ἀκριβὲς
<span class="lb" data-page="10.471" data-line="3" id="l10.471.3"></span>τῆς συμπληρώσεως ἐστιν ἐν τῷ τὰ τῆς στερεᾶς οὐσίας τῶν
<span class="lb" data-page="10.471" data-line="4" id="l10.471.4"></span>ὁμοιομερῶν σωμάτων γεγονέναι ξηρότερα.
</p>
          </article>

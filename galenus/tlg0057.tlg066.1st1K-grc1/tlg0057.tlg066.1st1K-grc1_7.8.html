<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.8">
<span class="pb page1" data-page="10.503" id="p10.503"></span>
<span class="milestone ed1page page1" data-n="4.113" data-unit="ed1page" id="ed1page.4.113"></span>
<span class="milestone ed2page page1" data-n="10.169" data-unit="ed2page" id="ed2page.10.169"></span>
            <p>
<span class="lb" data-page="10.503" data-line="8" id="l10.503.8"></span><span class="milestone ed2page" data-n="10.170" data-unit="ed2page" id="ed2page.10.170"></span>Μιγνύσθω δ’ ἐφεξῆς δαψιλεῖ ξηρότητι,
<span class="lb" data-page="10.503" data-line="9" id="l10.503.9"></span>καθάπερ ὑπόκειται, μὴ πάνυ πολλὴ θερμότης. ἐπὶ μὲν τῆς
<span class="lb" data-page="10.503" data-line="10" id="l10.503.10"></span>τοιαύτης ὑπαλλάξεως τὴν πρώτην ἀγωγὴν φυλάξομεν, οὐχ
<span class="lb" data-page="10.503" data-line="11" id="l10.503.11"></span>ὅπως αὐξάνοντες ἢ τὴν τοῦ οἴνου δύναμιν, ἢ τὸ πλῆθος τοῦ
<span class="lb" data-page="10.503" data-line="12" id="l10.503.12"></span>μέλιτος, ἀλλὰ καὶ καθαιροῦντες ὡς μέλιτος μὲν μηδόλως
<span class="lb" data-page="10.503" data-line="13" id="l10.503.13"></span>γεύεσθαι, τὸν δ’ οἶνον ἥκιστα παλαιὸν προσφέρεσθαι. χλιαρὰ
<span class="lb" data-page="10.503" data-line="14" id="l10.503.14"></span>δὲ τὰ ἐδέσματα προσοίσομεν, ἃ καλεῖν ἔθος ἐστὶ τοῖς ἰατροῖς
<span class="lb" data-page="10.503" data-line="15" id="l10.503.15"></span>γαλακτώδη· θέρους δ’ ὄντος ἃ καλοῦσι<span class="milestone ed1page" data-n="4.114" data-unit="ed1page" id="ed1page.4.114"></span> κρηναῖα· καὶ
<span class="lb" data-page="10.503" data-line="16" id="l10.503.16"></span>τὴν κοιλίαν ἐπαλείψομεν ὀμφακίνῳ τε καὶ μηλίνῳ· πολὺ δὲ
<span class="lb" data-page="10.503" data-line="17" id="l10.503.17"></span>δὴ μᾶλλον ἐὰν πλείων ἡ θερμότης ᾖ, τὸν οἶνον ὑδαρέστερόν
<span class="lb" data-page="10.503" data-line="18" id="l10.503.18"></span>τε δώσομεν καὶ οὕτως ἔχοντα ψύξεως ὡς τὸ κρηναῖον ὕδωρ
<span class="pb" data-page="10.504" id="p10.504"></span>
<span class="lb" data-page="10.504" data-line="1" id="l10.504.1"></span>ἐν ἦρι μέσῳ, γινώσκοντες ὡς ἡ τοιαύτη διάθεσις ἀνάλογός
<span class="lb" data-page="10.504" data-line="2" id="l10.504.2"></span>ἐστι πυρετῷ· ὅπερ γὰρ ἐκεῖνος ἢ κατὰ σύμπαν τὸ ζῶον, ἢ
<span class="lb" data-page="10.504" data-line="3" id="l10.504.3"></span>κατὰ τὴν καρδίαν ἐστὶ, τοῦθ’ ἡ νῦν προκειμένη διάθεσις ἐν
<span class="lb" data-page="10.504" data-line="4" id="l10.504.4"></span>τῇ γαστρί. καὶ ἐγὼ πρῶτον μὲν ἁπάντων οἶδά τινα θεασάμενος
<span class="lb" data-page="10.504" data-line="5" id="l10.504.5"></span>ἅμα τοῖς διδασκάλοις ἄνδρα τῆς καθεστώσης ἡλικίας,
<span class="lb" data-page="10.504" data-line="6" id="l10.504.6"></span>ἐνοχλούμενον ἤδη μηνῶν οὐκ ὀλίγων· ἀλλ’ οὔτ’ ἐκείνων τις
<span class="lb" data-page="10.504" data-line="7" id="l10.504.7"></span>ἐγίνωσκε τὴν διάθεσιν οὔτ’ ἐγώ· μετὰ ταῦτα δ’ ἀνεμνήσθην
<span class="lb" data-page="10.504" data-line="8" id="l10.504.8"></span>εὑρηκὼς ἤδη τὴν θεραπευτικὴν μέθοδον, ὡς τοῦτ’ ἄρ’ ἦν
<span class="lb" data-page="10.504" data-line="9" id="l10.504.9"></span>ἐκεῖνο τὸ θεωρηθέν μοι πάλαι. κάλλιον δ’ αὐτὸ καὶ διηγήσασθαι,
<span class="lb" data-page="10.504" data-line="10" id="l10.504.10"></span>πάντως γὰρ δή που καὶ τοὺς ἀκούσαντας ὀνήσει,
<span class="lb" data-page="10.504" data-line="11" id="l10.504.11"></span>καθάπερ κᾀμέ. τετταρακοντούτης μὲν ἦν ὁ ἄνθρωπος,
<span class="lb" data-page="10.504" data-line="12" id="l10.504.12"></span>ἕξεως δὲ συμμέτρου κατὰ πάχος καὶ λεπτότητα κατὰ τὸν τῆς
<span class="lb" data-page="10.504" data-line="13" id="l10.504.13"></span>ὑγείας χρόνον. ἐδίψα δὲ σφόδρα καὶ μισεῖν ἔφασκε τὸ θερμὸν,
<span class="lb" data-page="10.504" data-line="14" id="l10.504.14"></span>ἐδίδου δ’ αὐτῷ οὐδεὶς ψυχρὸν ἱκανῶς λιπαροῦντι· πυρέττειν
<span class="lb" data-page="10.504" data-line="15" id="l10.504.15"></span>μέντοι τοῖς ἰατροῖς οὐκ ἐδόκει· καὶ ἡ γαστὴρ ἐξέκρινε τὰ
<span class="lb" data-page="10.504" data-line="16" id="l10.504.16"></span>ληφθέντα τριῶν ἢ τεττάρων ὡρῶν ὕστερον ἅμα τῷ ποτῷ.
<span class="lb" data-page="10.504" data-line="17" id="l10.504.17"></span>ταῦτ’ ἄρα καὶ ἰσχνὸς ἦν ἤδη καὶ πλησίον ἀφῖκτο κινδύνου,
<span class="pb" data-page="10.505" id="p10.505"></span>
<span class="lb" data-page="10.505" data-line="1" id="l10.505.1"></span>μηδὲν ὀνινάμενος ὑπὸ τῶν αὐστηρῶν καὶ στρυφνῶν ἐδεσμάτων
<span class="lb" data-page="10.505" data-line="2" id="l10.505.2"></span>τε καὶ φαρμάκων. ἐλάμβανε δὲ καὶ οἶνον αὐστηρὸν ἐπὶ
<span class="lb" data-page="10.505" data-line="3" id="l10.505.3"></span>τῇ τροφῇ οὗτος ὁ ἄνθρωπος, ἅμα μὲν οὐκέτι φέρων τὸ δίψος,
<span class="lb" data-page="10.505" data-line="4" id="l10.505.4"></span>ἅμα δὲ καὶ, ὡς ἔφασκεν, ἑλόμενος ἀποθανεῖν μᾶλλον ἢ ζῇν
<span class="lb" data-page="10.505" data-line="5" id="l10.505.5"></span>ἀνιώμενος. ὕδατος ψυχροῦ δαψιλὲς ἀθρόως ἐπὶ τῇ τροφῇ
<span class="lb" data-page="10.505" data-line="6" id="l10.505.6"></span>προσενεγκάμενος αὐτίκα μὲν ἐπαύσατο διψῶν, ἐξήμεσε δ’
<span class="lb" data-page="10.505" data-line="7" id="l10.505.7"></span>ὀλίγον ὕστερον τὸ πλεῖστον. φρικῶδες δὲ τοὐντεῦθεν γίνεται
<span class="lb" data-page="10.505" data-line="8" id="l10.505.8"></span>τὸ σύμπαν σῶμα καὶ δεῖται σκεπασμάτων πλειόνων ἀποῤῥίπτων
<span class="lb" data-page="10.505" data-line="9" id="l10.505.9"></span>ἔμπροσθεν ἅπαντα· τό τε οὖν λοιπὸν ἅπαν τῆς ἡμέρας
<span class="lb" data-page="10.505" data-line="10" id="l10.505.10"></span>ἐφεξῆς τοῦτο ἔπραξε καὶ δι’ ὅλης νυκτὸς ἐφ’ ἡσυχίας ἔμεινεν,
<span class="lb" data-page="10.505" data-line="11" id="l10.505.11"></span>ἐνθάλπων ἑαυτὸν ἐπιβλήμασιν. ἐξέκρινε δ’ ἅπαξ ἡ
<span class="lb" data-page="10.505" data-line="12" id="l10.505.12"></span>γαστὴρ αὐτῷ μετρίως συνεστῶτα διὰ μέσης νυκτός· ὥστε
<span class="lb" data-page="10.505" data-line="13" id="l10.505.13"></span>οὐδὲ διψώδης ἦν ἔτι κατὰ τὴν ὑστεραίαν, εὐχρούστερός τε
<span class="lb" data-page="10.505" data-line="14" id="l10.505.14"></span>μακρῷ καὶ ἰσχυρότερος ἀπείργαστο. καὶ σκέψις μὲν ἐγένετο
<span class="lb" data-page="10.505" data-line="15" id="l10.505.15"></span>τοῖς ἰατροῖς εἰ λουστέον αὐτὸν, ἐνίων μὲν κελευόντων, ἐνίων
<span class="lb" data-page="10.505" data-line="16" id="l10.505.16"></span>δ’ ἀπαγορευόντων· ἐκράτει δὲ ἡ τοῦ λούειν δόξα. καὶ τοίνυν
<span class="lb" data-page="10.505" data-line="17" id="l10.505.17"></span>λουσάμενος εὐφόρως, μετρίως τε διῃτήθη καὶ κρεῖττον ἢ
<span class="lb" data-page="10.505" data-line="18" id="l10.505.18"></span>κατὰ τὴν προτεραίαν ἔπεψεν ἡ γαστήρ. ἐμέμψατο δὲ τὴν ﻿
<span class="pb" data-page="10.506" id="p10.506"></span>
<span class="lb" data-page="10.506" data-line="1" id="l10.506.1"></span>κατάποσιν ὡς δυσχερῆ καὶ πᾶσιν ἐδόκει διὰ τὸν ἔμετον
<span class="lb" data-page="10.506" data-line="2" id="l10.506.2"></span>ἀήθως γενόμενον ἐσπαράχθαι τε καὶ κάμνειν τὸν στόμαχον,
<span class="lb" data-page="10.506" data-line="3" id="l10.506.3"></span>ὡς δὲ καὶ τῶν ἑξῆς ἡμερῶν ἔμενε τὸ σύμπτωμα, δῆλον ἐγίγνετο
<span class="lb" data-page="10.506" data-line="4" id="l10.506.4"></span>πᾶσιν ἡμῖν ὡς ἡ μὲν γαστὴρ ἐθεραπεύθη τὴν ἀτονίαν,
<span class="lb" data-page="10.506" data-line="5" id="l10.506.5"></span>ὁ στόμαχος δὲ ἐψύχθη. καὶ οὐδὲν ἄρα θαυμαστὸν ἦν εἰς
<span class="lb" data-page="10.506" data-line="6" id="l10.506.6"></span>συμμετρίαν μὲν ἐπανελθεῖν τῇ πόσει τὸ ὑπερτεθερμασμένον,
<span class="lb" data-page="10.506" data-line="7" id="l10.506.7"></span>ψυχθῆναι δὲ τὸ μετρίως θερμόν. <span class="milestone ed2page" data-n="10.171" data-unit="ed2page" id="ed2page.10.171"></span>οὐ μὴν οὐδὲ ἠδυνήθη
<span class="lb" data-page="10.506" data-line="8" id="l10.506.8"></span>τις αὐτοῦ θεραπεῦσαι τὸν στόμαχον, ἀλλ’ ἕτερον ἀνθ’ ἑτέρου
<span class="lb" data-page="10.506" data-line="9" id="l10.506.9"></span>κακὸν ἀνταλλαξάμενος ἐτελεύτα τῷ χρόνῳ. ἄλλον δὲ τοιοῦτον
<span class="lb" data-page="10.506" data-line="10" id="l10.506.10"></span>ἔτεσιν ὕστερον οὐκ ὀλίγοις ἐθεασάμην, ἤδη διαγινώσκειν
<span class="lb" data-page="10.506" data-line="11" id="l10.506.11"></span>εἰδὼς ἁπάσας τῆς γαστρὸς τὰς δυσκρασίας, ἐδόκει μοι δὴ
<span class="lb" data-page="10.506" data-line="12" id="l10.506.12"></span>ψύχειν ἀγωνιστικώτερον εὐθέως πρὶν ἐπὶ πλέον λεπτυνθέντα
<span class="lb" data-page="10.506" data-line="13" id="l10.506.13"></span>παραπλήσιόν τι τῷ πρόσθεν ἐπὶ τῇ ψύξει παθεῖν. ἀσφαλέστερον
<span class="lb" data-page="10.506" data-line="14" id="l10.506.14"></span>οὖν ἐφαίνετό μοι τὴν πρώτην ἀποπειραθῆναι τῶν
<span class="lb" data-page="10.506" data-line="15" id="l10.506.15"></span>κατὰ τὸ ὑποχόνδριον ἐπιτιθεμένων ψυκτηρίων φαρμάκων.
<span class="lb" data-page="10.506" data-line="16" id="l10.506.16"></span>καὶ οὕτω πράξαντος ἠλαττώθη μὲν τὸ καῦμα τῆς κοιλίας,
<span class="lb" data-page="10.506" data-line="17" id="l10.506.17"></span>ἀνέπνει δὲ τοῖς στενάζουσιν ὁμοίως ὁ ἄνθρωπος, ὡς μόλις
<span class="lb" data-page="10.506" data-line="18" id="l10.506.18"></span>κινῶν ὅλον τὸν θώρακα. καὶ μέντοι καὶ αὐτὸς ἀνερωτώμενος
<span class="pb" data-page="10.507" id="p10.507"></span>
<span class="lb" data-page="10.507" data-line="1" id="l10.507.1"></span>ὡμολόγει τοιούτου τινὸς αἰσθάνεσθαι παθήματος. ἔγνων
<span class="lb" data-page="10.507" data-line="2" id="l10.507.2"></span>οὖν ἐψῦχθαι τὰς φρένας αὐτῷ· καὶ διὰ τοῦτο ἀποῤῥίψας
<span class="lb" data-page="10.507" data-line="3" id="l10.507.3"></span>τὰ ψυκτήρια, κατήντλουν ἐλαίῳ θερμῷ. τάχιστα δὲ τῆς
<span class="lb" data-page="10.507" data-line="4" id="l10.507.4"></span>ἀναπνοῆς ἀπολαβούσης τὸν κατὰ φύσιν ῥυθμὸν, ἐπαυσάμην
<span class="lb" data-page="10.507" data-line="5" id="l10.507.5"></span>μὲν τῆς αἰονήσεως, ἔγνων δὲ μετρίως αὐτὸν ψύχειν ἐν χρόνῳ
<span class="lb" data-page="10.507" data-line="6" id="l10.507.6"></span>πλείονι. τά τε οὖν ἔξωθεν ἐπιτιθέμενα κάτω μᾶλλον ἐπετίθην
<span class="lb" data-page="10.507" data-line="7" id="l10.507.7"></span>ἀποχωρῶν τοῦ διαφράγματος, ὡς ἐπὶ τὸν ὀμφαλόν·
<span class="lb" data-page="10.507" data-line="8" id="l10.507.8"></span>ἅπαντά τε τὰ ἐσθιόμενα καὶ τὰ πινόμενα πλὴν τοῦ γάλακτος
<span class="lb" data-page="10.507" data-line="9" id="l10.507.9"></span>ἐδίδων ψυχρὰ, παραπλησίως ὕδατι κρηναίῳ. καὶ οὕτως
<span class="lb" data-page="10.507" data-line="10" id="l10.507.10"></span>ἐν χρόνῳ πλείονι κατέστη, μηδὲν τῶν ἄλλων βλαβείς. ἰστέον
<span class="lb" data-page="10.507" data-line="11" id="l10.507.11"></span>δέ σοι καὶ τοῦτο πρὸ πάντων, ὡς ἐπειδὰν μὲν ἰσχυρῶς ἀλλοιωθῇ
<span class="lb" data-page="10.507" data-line="12" id="l10.507.12"></span>κατ’ ἀμφοτέρας τὰς ποιότητας ὁτιοῦν μόριον, ἀπόλλυται
<span class="lb" data-page="10.507" data-line="13" id="l10.507.13"></span>τὸ ἔργον αὐτοῦ σύμπαν. οὐ ῥᾴδιον δὲ οὐδὲ τὸ οὕτω
<span class="lb" data-page="10.507" data-line="14" id="l10.507.14"></span>διατεθὲν ἐπανελθεῖν εἰς τὸ κατὰ φύσιν. ἐπειδὰν δὲ ἡ ἑτέρα
<span class="lb" data-page="10.507" data-line="15" id="l10.507.15"></span>μόνη ποιότης ἐπὶ πλέον ὑπαλλαχθῇ, καθάπερ νῦν ὑπεθέμεθα
<span class="lb" data-page="10.507" data-line="16" id="l10.507.16"></span>τὴν ξηρότητα, τῶν δ’ ἄλλων τις ᾖ μετρία, δυνατὸν ἰάσασθαι
<span class="lb" data-page="10.507" data-line="17" id="l10.507.17"></span>τὸν οὕτω διακείμενον ἄνθρωπον.
</p>
          </article>

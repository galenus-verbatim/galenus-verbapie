<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:7.9">
<span class="pb page1" data-page="10.508" id="p10.508"></span>
<span class="milestone ed1page page1" data-n="4.114" data-unit="ed1page" id="ed1page.4.114"></span>
<span class="milestone ed2page page1" data-n="10.171" data-unit="ed2page" id="ed2page.10.171"></span>
            <p>
<span class="lb" data-page="10.508" data-line="1" id="l10.508.1"></span>’Υποκείσθω δὴ πάλιν ἐπικρατεῖν μὲν τὴν
<span class="lb" data-page="10.508" data-line="2" id="l10.508.2"></span>θερμὴν δυσκρασίαν, μίγνυσθαι δ’ αὐτῇ ποτὲ μὲν ὑγρότητα,
<span class="lb" data-page="10.508" data-line="3" id="l10.508.3"></span>ποτὲ δὲ ξηρότητα, μετρίαν ἑκατέραν, καὶ προτέραν γε τὴν
<span class="lb" data-page="10.508" data-line="4" id="l10.508.4"></span>ὑγρότητα. τὴν τοιαύτην δυσκρασίαν ἀδεέστερον ὕδατι θεραπεύσομεν
<span class="lb" data-page="10.508" data-line="5" id="l10.508.5"></span>ψυχρῷ διὰ τὸ μὴ βλάπτεσθαι πρὸς αὐτοῦ τὰ γειτνιῶντα
<span class="lb" data-page="10.508" data-line="6" id="l10.508.6"></span>μετρίως διακείμενα. κατὰ γὰρ τὰς ξηρὰς διαθέσεις
<span class="lb" data-page="10.508" data-line="7" id="l10.508.7"></span>ἀναγκαῖόν ἐστιν οὐ τὰ πλησιάζοντα μόνον, ἀλλὰ τὸ σύμπαν
<span class="lb" data-page="10.508" data-line="8" id="l10.508.8"></span>ἰσχνότερον γενέσθαι τὸ σῶμα· τῆς κοιλίας δ’ αὐτῆς μηδέπω
<span class="lb" data-page="10.508" data-line="9" id="l10.508.9"></span>κατεξηρασμένης, ὡς ὑπόκειται νῦν, οὐδὲ τὸ σύμπαν σῶμα
<span class="lb" data-page="10.508" data-line="10" id="l10.508.10"></span>λεπτύνεσθαι δυνατόν· ὥστε οὐδὲ βλάπτεσθαι τῇ πόσει τοῦ
<span class="lb" data-page="10.508" data-line="11" id="l10.508.11"></span>ψυχροῦ. εἰ δ’ οὕτω ποτὲ ἰσχυρὰ δυσκρασία θερμότητος εἴη
<span class="lb" data-page="10.508" data-line="12" id="l10.508.12"></span>κατὰ τὴν κοιλίαν ὡς μέχρι τῆς καρδίας ἐξικνεῖσθαι, πυρέττειν
<span class="lb" data-page="10.508" data-line="13" id="l10.508.13"></span>ἀνάγκη τὸν ἄνθρωπον· ὥστε καὶ τὸν κίνδυνον ὀξύτερον εἰκὸς
<span class="lb" data-page="10.508" data-line="14" id="l10.508.14"></span>ἕπεσθαι ταῖς τοιαύταις δυσκρασίαις· ἡ δ’ ἴασις ἡ αὐτὴ μὲν
<span class="lb" data-page="10.508" data-line="15" id="l10.508.15"></span>κατὰ γένος, εἰρήσεται δὲ αὖθις ἐν ταῖς θεραπείαις τῶν πυρετῶν.
<span class="lb" data-page="10.508" data-line="16" id="l10.508.16"></span>ἡ δὲ μετὰ ξηρότητος θερμότης τοῖς αὐτοῖς μὲν ὑπάγεται
<span class="lb" data-page="10.508" data-line="17" id="l10.508.17"></span>κατὰ γένος, οὐ μὴν ὁμοίως γε ἀδεὴς τῶν ψυχόντων ἡ
<span class="lb" data-page="10.508" data-line="18" id="l10.508.18"></span>χρῆσίς ἐστι, δι’ ἃς εἶπον αἰτίας. ἡ δὲ ὑγρὰ δυσκρασία καὶ
<span class="pb" data-page="10.509" id="p10.509"></span>
<span class="lb" data-page="10.509" data-line="1" id="l10.509.1"></span>μόνη συστᾶσα πασῶν ἐστιν εὐιατοτάτη καὶ μετὰ θερμότητος
<span class="lb" data-page="10.509" data-line="2" id="l10.509.2"></span>ἢ ψυχρότητος ἐπιπλεκομένη. καὶ διότι γε συνεχῶς αἱ τρεῖς
<span class="lb" data-page="10.509" data-line="3" id="l10.509.3"></span>αὗται δυσκρασίαι καταλαμβάνουσι τὴν γαστέρα καί εἰσιν
<span class="lb" data-page="10.509" data-line="4" id="l10.509.4"></span>ἰαθῆναι ῥᾷσται, τὴν θεραπείαν δὲ ἀεὶ τούτων ἔχοντες ἐν
<span class="lb" data-page="10.509" data-line="5" id="l10.509.5"></span>μνήμῃ, πάντες οἱ χωρὶς μεθόδου θεραπεύοντες τὰς νόσους
<span class="lb" data-page="10.509" data-line="6" id="l10.509.6"></span>ἐπὶ τὰς ἄλλας, ὡς εἴρηται, μεταφέρουσιν ἀγνοοῦντες ὅτι
<span class="lb" data-page="10.509" data-line="7" id="l10.509.7"></span>πλείους εἰσίν. <span class="milestone ed2page" data-n="10.172" data-unit="ed2page" id="ed2page.10.172"></span>ἔστι δὲ δήπου τῆς μὲν ὑγρᾶς δυσκρασίας
<span class="lb" data-page="10.509" data-line="8" id="l10.509.8"></span>μόνης συνισταμένης βοηθήματα τὰ ξηραίνοντα τῶν
<span class="lb" data-page="10.509" data-line="9" id="l10.509.9"></span>ἐδεσμάτων, ἄνευ τοῦ θερμαίνειν ἢ ψύχειν ἰσχυρῶς· ἔτι τε
<span class="lb" data-page="10.509" data-line="10" id="l10.509.10"></span>πρὸς τούτοις ἔνδεια τῶν συνηθῶν ποτῶν· τῶν δὲ μετὰ θερμότητος
<span class="lb" data-page="10.509" data-line="11" id="l10.509.11"></span>ἡ στυφόντων ἐδεσμάτων καὶ ποτῶν χρῆσις· ἔστω
<span class="lb" data-page="10.509" data-line="12" id="l10.509.12"></span>δὲ καὶ ταῦτα χωρὶς τοῦ θερμαίνειν αὐστηρὰ, καὶ μὲν δὴ καὶ
<span class="lb" data-page="10.509" data-line="13" id="l10.509.13"></span>τὸ ψυχρὸν ποτὸν ἐπιτήδειον αὐτοῖς. τῆς δὲ μετὰ ψύξεως
<span class="lb" data-page="10.509" data-line="14" id="l10.509.14"></span>ὑγρᾶς δυσκρασίας ἄριστα μὲν ἰάματα τὰ δριμέα σύμπαντα·
<span class="lb" data-page="10.509" data-line="15" id="l10.509.15"></span>μιγνύσθω δ’ αὐτοῖς καὶ τὰ στρυφνὰ χωρὶς τοῦ ψύχειν σαφῶς.
<span class="lb" data-page="10.509" data-line="16" id="l10.509.16"></span>ἄριστον δ’ ἴαμα καὶ τούτοις ὀλίγιστον πόμα καὶ τοῦτό
<span class="lb" data-page="10.509" data-line="17" id="l10.509.17"></span>τις τῶν θερμαινόντων ἰσχυρῶς οἴνων· εὔδηλον δὲ καὶ ὡς
<span class="lb" data-page="10.509" data-line="18" id="l10.509.18"></span>ὁ τοιοῦτος οὐδὲ νέος ἐστίν. ἀνάλογον δὲ τοῖς ἐσθιομένοις
<span class="pb" data-page="10.510" id="p10.510"></span>
<span class="lb" data-page="10.510" data-line="1" id="l10.510.1"></span>καὶ πινομένοις <span class="milestone ed1page" data-n="4.115" data-unit="ed1page" id="ed1page.4.115"></span>καὶ τἄλλα ἔστω σύμπαντα τὰ ἔξωθεν
<span class="lb" data-page="10.510" data-line="2" id="l10.510.2"></span>προσαγόμενα.
</p>
          </article>

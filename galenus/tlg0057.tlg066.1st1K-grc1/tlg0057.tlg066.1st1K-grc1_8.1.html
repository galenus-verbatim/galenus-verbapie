<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.1">
<span class="pb page1" data-page="10.530" id="p10.530"></span>
<span class="milestone ed1page page1" data-n="4.118" data-unit="ed1page" id="ed1page.4.118"></span>
<span class="milestone ed2page page1" data-n="10.178" data-unit="ed2page" id="ed2page.10.178"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Θ.
</h2>
            <p>
<span class="lb" data-page="10.530" data-line="1" id="l10.530.1"></span>Ὡς δ’ ἄν τις καὶ τοὺς πυρετοὺς ἰῷτο μεθόδῳ,
<span class="lb" data-page="10.530" data-line="2" id="l10.530.2"></span>τοῖς ἄλλοις ὡσαύτως νοσήμασι τοῖς κατὰ δυσκρασίαν
<span class="lb" data-page="10.530" data-line="3" id="l10.530.3"></span>συνισταμένοις ἐν ἡμῖν, ἃ διῆλθον ἐν τῷ πρὸ τοῦδε γράμματι,
<span class="lb" data-page="10.530" data-line="4" id="l10.530.4"></span>καιρὸς <span class="milestone ed2page" data-n="10.179" data-unit="ed2page" id="ed2page.10.179"></span>ἂν εἴη λέγειν. ὅτι μὲν οὖν, ὦ Εὐγενιανὲ, ἐκ
<span class="lb" data-page="10.530" data-line="5" id="l10.530.5"></span>θερμοῦ καὶ ψυχροῦ καὶ ὑγροῦ καὶ ξηροῦ κεραννυμένων
<span class="lb" data-page="10.530" data-line="6" id="l10.530.6"></span>ἀλλήλοις ἡ τῶν ἁπλῶν καὶ πρώτων μορίων συνέστηκε φύσις,
<span class="lb" data-page="10.530" data-line="7" id="l10.530.7"></span>ἅπερ Ἀριστοτέλης προσαγορεύει ὁμοιομερῆ δι’ ἑνὸς
<span class="lb" data-page="10.530" data-line="8" id="l10.530.8"></span>ἀποδέδεικται γράμματος, ἐν ᾧ περὶ τῶν καθ’ Ἱπποκράτην
<span class="lb" data-page="10.530" data-line="9" id="l10.530.9"></span>στοιχείων ἐσκοπούμεθα. ὅτι δ’ ἐν τῷ τὸ μὲν θερμότερον
<span class="pb" data-page="10.531" id="p10.531"></span>
<span class="lb" data-page="10.531" data-line="1" id="l10.531.1"></span>εἶναι, τὸ δὲ ψυχρότερον, ἢ ὑγρότερον, ἢ ξηρότερον, ἢ κατὰ
<span class="lb" data-page="10.531" data-line="2" id="l10.531.2"></span>συζυγίαν τι τούτων πεπονθέναι, τῶν ἁπλῶν καὶ πρώτων
<span class="lb" data-page="10.531" data-line="3" id="l10.531.3"></span>μορίων ἐστὶν ἡ πρὸς ἄλληλα διαφορὰ, διὰ τῆς περὶ κράσεων
<span class="lb" data-page="10.531" data-line="4" id="l10.531.4"></span>ἐδείχθη πραγματείας. ἐν δέ γε τῷ περὶ τῆς τῶν νοσημάτων
<span class="lb" data-page="10.531" data-line="5" id="l10.531.5"></span>διαφορᾶς βιβλίῳ τῶν μὲν ἁπλῶν τοῦ ζώου μορίων δύο τὰ
<span class="lb" data-page="10.531" data-line="6" id="l10.531.6"></span>πάντ’ εἶναι γένη νοσημάτων ἐδείκνυτο· κοινὸν μὲν τὸ ἕτερον
<span class="lb" data-page="10.531" data-line="7" id="l10.531.7"></span>αὐτοῖς, πρὸς τὰ σύνθετά τε καὶ δεύτερα καὶ ὀργανικὰ μόρια,
<span class="lb" data-page="10.531" data-line="8" id="l10.531.8"></span>καλοῦμεν δὲ αὐτὸ λύσιν ἑνώσεως· ἕτερον δ’ ἐξαίρετον ἴδιον
<span class="lb" data-page="10.531" data-line="9" id="l10.531.9"></span>ἐν δυσκρασίᾳ θερμοῦ καὶ ψυχροῦ καὶ ξηροῦ καὶ ὑγροῦ συνιστάμενον.
<span class="lb" data-page="10.531" data-line="10" id="l10.531.10"></span>εἷναι δὲ τῶν δυσκρασιῶν τὰς μὲν κατὰ μίαν
<span class="lb" data-page="10.531" data-line="11" id="l10.531.11"></span>ἀντίθεσιν ἁπλᾶς, τὰς δὲ κατ’ ἄμφω συνθέτους. ἐν μὲν οὖν
<span class="lb" data-page="10.531" data-line="12" id="l10.531.12"></span>τῇ κατὰ τὸ θερμὸν καὶ ψυχρὸν ἀντιθέσει δύο συνίστασθαι
<span class="lb" data-page="10.531" data-line="13" id="l10.531.13"></span>δυσκρασίας ἁπλᾶς· ἑτέραν μὲν, ὅταν ἑαυτοῦ γένηταί τι θερμότερον
<span class="lb" data-page="10.531" data-line="14" id="l10.531.14"></span>εἰς τοσοῦτον ὡς ἤδη βλάπτεσθαι τὴν ἐνέργειαν
<span class="lb" data-page="10.531" data-line="15" id="l10.531.15"></span>αὐτοῦ· δευτέραν δὲ, ὅταν ὁμοίως ἐπικρατήσῃ τὸ ψυχρόν. ἐν
<span class="lb" data-page="10.531" data-line="16" id="l10.531.16"></span>δὲ τῇ κατὰ τὸ ξηρὸν καὶ ὑγρὸν ἑτέρας αὖ δύο καὶ κατὰ
<span class="lb" data-page="10.531" data-line="17" id="l10.531.17"></span>τάσδε δυσκρασίας, ὑγρὰν καὶ ξηράν. ἐπιπλεκομένων δ’ ἀλλήλαις
<span class="pb" data-page="10.532" id="p10.532"></span>
<span class="lb" data-page="10.532" data-line="1" id="l10.532.1"></span>τῶν ἁπλῶν ἄλλας συνίστασθαι τέτταρας, ὑγρὰν καὶ
<span class="lb" data-page="10.532" data-line="2" id="l10.532.2"></span>ψυχρὰν, ὑγράν τε καὶ θερμὴν, καὶ ξηρὰν καὶ θερμὴν, ξηράν
<span class="lb" data-page="10.532" data-line="3" id="l10.532.3"></span>τε καὶ ψυχράν. εἴρηται δὲ καὶ γεννῶντα τὰς δυσκρασίας αἴτια
<span class="lb" data-page="10.532" data-line="4" id="l10.532.4"></span>δι’ ἑτέρου γράμματος, ἐν ᾧ τὰς τῶν νοσημάτων αἰτίας ἐδηλοῦμεν.
<span class="lb" data-page="10.532" data-line="5" id="l10.532.5"></span>ἓν δέ τι τῶν κατὰ δυσκρασίαν νοσημάτων ἐστὶ καὶ
<span class="lb" data-page="10.532" data-line="6" id="l10.532.6"></span>ὁ πυρετὸς, εἰς τοσαύτην ἀμετρίαν αἰρομένης τῆς θερμασίας
<span class="lb" data-page="10.532" data-line="7" id="l10.532.7"></span>ὡς ἀνιᾷν τε τὸν ἄνθρωπον ἐνέργειάν τε βλάπτειν, ὡς εἴ γε
<span class="lb" data-page="10.532" data-line="8" id="l10.532.8"></span>μήπω μηδέτερον ἔχει, κᾂν ὅτι μάλιστα θερμότερος ἑαυτοῦ
<span class="lb" data-page="10.532" data-line="9" id="l10.532.9"></span>τύχῃ γεγονὼς, οὐδέπω πυρέττειν αὐτὸν ἐδείκνυμεν. ἐπεὶ δ’
<span class="lb" data-page="10.532" data-line="10" id="l10.532.10"></span>ἕκαστον τῶν παρὰ φύσιν ἐν ἡμῖν συνισταμένων, εἴτε εἰδικωτέρας
<span class="lb" data-page="10.532" data-line="11" id="l10.532.11"></span>τυγχάνῃ προσηγορίας, εἴτε γενικωτέρας, οὐκ ἔστιν ἐκτὸς
<span class="lb" data-page="10.532" data-line="12" id="l10.532.12"></span>τοῦ σώματος, ἀλλὰ καὶ ἡ φλεγμονὴ καὶ ἡ πλευρῖτις καὶ ἡ
<span class="lb" data-page="10.532" data-line="13" id="l10.532.13"></span>νόσος ἅμα τὰ τρία καθ’ ἓν γίνεται σῶμα τὸ Δίωνος, εἰ οὕτως
<span class="lb" data-page="10.532" data-line="14" id="l10.532.14"></span>ἔτυχεν, ἐνδείκνυται δὲ καὶ τούτων μὲν ἕκαστον ἰδίαν ἔνδειξιν,
<span class="lb" data-page="10.532" data-line="15" id="l10.532.15"></span>οὐδὲν δ’ ἧττον αἱ διαφοραὶ τοῦ πάντων εἰδικωτάτου, διὰ
<span class="lb" data-page="10.532" data-line="16" id="l10.532.16"></span>τοῦτ’ οὖν ἄμεινον ἔνδοξεν ἰδίᾳ πραγματεύεσθαι περὶ τῆς διαφορᾶς
<span class="lb" data-page="10.532" data-line="17" id="l10.532.17"></span>τῶν πυρετῶν, ἵν’ ἐφ’ ἑτοίμοις ἅπασιν ὁ λόγος ἡμῖν
<span class="lb" data-page="10.532" data-line="18" id="l10.532.18"></span>ἐνθάδε περαίνοιτο, χωρὶς τῆς πρὸς τοὺς κακῶς ὑπὲρ αὐτῶν
<span class="pb" data-page="10.533" id="p10.533"></span>
<span class="lb" data-page="10.533" data-line="1" id="l10.533.1"></span>γράψαντας ἀντιλογίας. ἀναμνησθῶμεν οὖν τὰ κεφάλαια τῆς
<span class="lb" data-page="10.533" data-line="2" id="l10.533.2"></span>διαφορᾶς αὐτῶν, ἵν’ ἐξ ἑκάστου τὴν οἰκείαν ἔνδειξιν ἀναλάβωμεν.
<span class="lb" data-page="10.533" data-line="3" id="l10.533.3"></span>ἔστιν οὖν μία μὲν αὐτῶν διαφορὰ καθ’ ἣν ἤτοι
<span class="lb" data-page="10.533" data-line="4" id="l10.533.4"></span>πάρεστιν ἔτι τὸ ποιοῦν αἴτιον τὸν πυρετὸν, ἢ πέπαυται
<span class="lb" data-page="10.533" data-line="5" id="l10.533.5"></span>ποιῆσαν· ἑτέρα δὲ καθ’ ἣν ἤτοι γ’ ἑκτικός ἐστιν ὁ γεγονὼς
<span class="lb" data-page="10.533" data-line="6" id="l10.533.6"></span>πυρετὸς, ἢ ὡς ἂν εἴποι τις σχετικός. ἐπειδὴ γὰρ ὀνομάζουσι
<span class="lb" data-page="10.533" data-line="7" id="l10.533.7"></span>τὰς μὲν εὐλύτους διαθέσεις ἐν σχέσει, τὰς δὲ μὴ τοιαύτας,
<span class="lb" data-page="10.533" data-line="8" id="l10.533.8"></span>ἐν ἕξει, συγχωρητέον ἐστὶν ἕνεκα σαφοῦς διδασκαλίας καὶ
<span class="lb" data-page="10.533" data-line="9" id="l10.533.9"></span>αὐτῶν τῶν πυρετῶν τοὺς μὲν δυσλύτους ἑκτικοὺς, τοὺς δ’
<span class="lb" data-page="10.533" data-line="10" id="l10.533.10"></span>εὐλύτους σχετικοὺς ὀνομάζεσθαι. καὶ λεκτέον ἐνίους μὲν
<span class="lb" data-page="10.533" data-line="11" id="l10.533.11"></span>τῶν πυρετῶν εὔλυτον ἔχειν τὴν διάθεσιν οὕτως ὡς τὸ θερμανθὲν
<span class="lb" data-page="10.533" data-line="12" id="l10.533.12"></span>ἐν ἡλίῳ ξύλον, ἐνίους δὲ δύσλυτον, ὡς τὸ μέχρι τοῦ
<span class="lb" data-page="10.533" data-line="13" id="l10.533.13"></span>τύφεσθαί τε καὶ καπνὸν ἀποβάλλειν ὑπὸ πυρὸς θαλφθέν.
<span class="lb" data-page="10.533" data-line="14" id="l10.533.14"></span>αὗται μὲν αἱ πρῶται διαφοραὶ τῶν πυρετῶν, ἃς συνάψαντες
<span class="lb" data-page="10.533" data-line="15" id="l10.533.15"></span>πρότερον ταῖς γενικωτέραις ἐνδείξεσιν, αὖθις ἐπὶ τὰς αὐτῶν
<span class="lb" data-page="10.533" data-line="16" id="l10.533.16"></span>τῶν εἰρημένων εἰδικωτέρας ἀφιξόμεθα. <span class="milestone ed2page" data-n="10.180" data-unit="ed2page" id="ed2page.10.180"></span>πρώτη μὲν
<span class="lb" data-page="10.533" data-line="17" id="l10.533.17"></span>γὰρ ἔνδειξις ὡς ἀπὸ νοσήματός ἐστιν, ἅπαντος πυρετοῦ τὴν
<span class="lb" data-page="10.533" data-line="18" id="l10.533.18"></span>ἀναίρεσιν ἐνδεικνυμένη· δευτέρα δὲ ὡς τοιοῦδε νοσήματος,
<span class="pb" data-page="10.534" id="p10.534"></span>
<span class="lb" data-page="10.534" data-line="1" id="l10.534.1"></span>οὐκέθ’ ἁπλῶς ἀναίρεσιν, ἀλλὰ τοιάνδε τινά. κατὰ γάρ τοι
<span class="lb" data-page="10.534" data-line="2" id="l10.534.2"></span>δυσκρασίαν νοσούντων τῶν πυρεττόντων ἀναγκαῖον καὶ τὴν
<span class="lb" data-page="10.534" data-line="3" id="l10.534.3"></span>ἴασιν αὐτῶν ἀναίρεσιν εἶναι τῆς δυσκρασίας. ἅπασα δ’
<span class="lb" data-page="10.534" data-line="4" id="l10.534.4"></span>ἀμετρία διὰ τῆς ἐναντίας ἀμετρίας ἰᾶται, καὶ γὰρ καὶ τοῦτ’
<span class="lb" data-page="10.534" data-line="5" id="l10.534.5"></span>ἔμπροσθεν ἐδείχθη. καὶ τοίνυν καὶ ἡ τῆς τοῦ πυρετοῦ δυσκρασίας
<span class="lb" data-page="10.534" data-line="6" id="l10.534.6"></span>ἀμετρία διὰ τῆς ἐναντίας ἀμετρίας ἰαθήσεται. ἔστι
<span class="lb" data-page="10.534" data-line="7" id="l10.534.7"></span>δ’ ἡ ἀμετρία τῆς τῶν πυρεττόντων δυσκρασίας ἐν πλεονεξίᾳ
<span class="lb" data-page="10.534" data-line="8" id="l10.534.8"></span>θερμότητος· ἡ τοίνυν εἰς εὐκρασίαν ὁδὸς αὐτοῖς διὰ ψύξεως
<span class="lb" data-page="10.534" data-line="9" id="l10.534.9"></span>ἔσται. εἰ μὲν οὖν ἤδη γεγονότες εἶεν οἱ πυρετοὶ, τὸ δὲ ποιῆσαν
<span class="lb" data-page="10.534" data-line="10" id="l10.534.10"></span>αὐτοὺς αἴτιον οἴχοιτο, μόνος ἂν οὗτος εἴη τῆς θεραπείας
<span class="lb" data-page="10.534" data-line="11" id="l10.534.11"></span>αὐτῶν ὁ σκοπὸς ἡ ψύξις. ὥστε ζητητέον ἡμῖν τὰς ὕλας
<span class="lb" data-page="10.534" data-line="12" id="l10.534.12"></span>ὅσαι ψύξιν ἰσόῤῥοπον ἔχουσι τῇ πλεονεκτούσῃ θερμότητι.
<span class="lb" data-page="10.534" data-line="13" id="l10.534.13"></span>γιγνομένων δ’ ἔτι τῶν πυρετῶν τὴν ποιοῦσαν αὐτοὺς αἰτίαν
<span class="lb" data-page="10.534" data-line="14" id="l10.534.14"></span>ἀναιρετέον· εἰ δὲ τὸ μὲν ἤδη γεγονὸς αὐτῶν εἴη, τὸ δ’ ἔτι
<span class="lb" data-page="10.534" data-line="15" id="l10.534.15"></span>γίγνοιτο, τοῦ συναμφοτέρου στοχαστέον, ἀναιρούντων πρότερον
<span class="lb" data-page="10.534" data-line="16" id="l10.534.16"></span>μὲν τὴν ἀνάπτουσαν αἰτίαν αὐτοὺς, ἐφεξῆς δὲ σβεννύντων,
<span class="lb" data-page="10.534" data-line="17" id="l10.534.17"></span>τὸ φθάσαν ἀπ’ αὐτῆς ἀνῆφθαι. τίνες οὖν αἰτίαι
<span class="lb" data-page="10.534" data-line="18" id="l10.534.18"></span>πυρετοὺς γεννῶσαι καὶ κατὰ τίνα σώματος ἑκάστου διάθεσιν, ﻿
<span class="pb" data-page="10.535" id="p10.535"></span>
<span class="lb" data-page="10.535" data-line="1" id="l10.535.1"></span>εἰ μή τις εἴη μεμνημένος ἀκριβῶς, οὐκ ἄν ποτε μεθόδῳ προνοήσαιτο
<span class="lb" data-page="10.535" data-line="2" id="l10.535.2"></span>πυρετῶν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.2">
<span class="pb page1" data-page="10.535" id="p10.535"></span>
<span class="milestone ed1page page1" data-n="4.118" data-unit="ed1page" id="ed1page.4.118"></span>
<span class="milestone ed2page page1" data-n="10.180" data-unit="ed2page" id="ed2page.10.180"></span>
            <p>
<span class="lb" data-page="10.535" data-line="3" id="l10.535.3"></span>Ἐλέχθη γοῦν ἐν ἐκείνοις τοῖς σώμασιν ἡ
<span class="lb" data-page="10.535" data-line="4" id="l10.535.4"></span>στέγνωσις ἐργαζομένη πυρετὸν, ἐν οἷς ἐστι τὸ διαπνεόμενον
<span class="lb" data-page="10.535" data-line="5" id="l10.535.5"></span>οὐκ ἀτμῶδες οἷόν περ ἐν τοῖς εὐχύμοις, ἀλλὰ δακνῶδες καὶ
<span class="lb" data-page="10.535" data-line="6" id="l10.535.6"></span>δριμὺ καὶ καπνῷ παραπλήσιον ἢ λιγνύϊ. τούτοις οὖν τοῖς
<span class="lb" data-page="10.535" data-line="7" id="l10.535.7"></span>σώμασιν ὑγιεινότατα μὲν λουτρὰ γλυκέων ὑδάτων εὐκράτων
<span class="lb" data-page="10.535" data-line="8" id="l10.535.8"></span>καὶ τρίψις ἀραιωτικὴ καὶ γυμνάσια σύμμετρα καὶ δίαιτα γλυκύχυμος,
<span class="lb" data-page="10.535" data-line="9" id="l10.535.9"></span>ἐναντιώτατα δὲ λουτρὰ ψυχρὰ καὶ στυπτηριώδη
<span class="lb" data-page="10.535" data-line="10" id="l10.535.10"></span>καὶ ἀλουσία καὶ γυμνάσιον ὀξὺ καὶ τρίψις ἤτοι μηδ’ ὅλως ἢ
<span class="lb" data-page="10.535" data-line="11" id="l10.535.11"></span>σκληρὰ γινομένη καὶ δίαιτα κακόχυμος, ἀγρυπνία τε καὶ
<span class="lb" data-page="10.535" data-line="12" id="l10.535.12"></span>θυμὸς καὶ λύπη καὶ φροντὶς, ἔγκαυσίς τε καὶ κόπος. ἀλλὰ
<span class="lb" data-page="10.535" data-line="13" id="l10.535.13"></span>περὶ μὲν τῶν ἄλλων αὖθις ἐπάνειμι· περὶ δὲ τῆς στεγνώσεως
<span class="lb" data-page="10.535" data-line="14" id="l10.535.14"></span>νῦν ὅθεν ὁ λόγος ὡρμήθη γινώσκειν χρὴ σαφῶς ὅτι
<span class="lb" data-page="10.535" data-line="15" id="l10.535.15"></span>καὶ μόνη χωρὶς τῶν ἄλλων ἁπάντων ἱκανὴ<span class="milestone ed1page" data-n="4.119" data-unit="ed1page" id="ed1page.4.119"></span> γεννῆσαι
<span class="lb" data-page="10.535" data-line="16" id="l10.535.16"></span>πυρετούς. ἐὰν οὖν εἴρξῃς τὰς τοιαύτας φύσεις τῶν οἰκείων
<span class="lb" data-page="10.535" data-line="17" id="l10.535.17"></span>λουτρῶν, αὐτίκα πυρέττουσιν. ἐθεάσω δὲ δήπου καθ’ ὃν ἐν
<span class="pb" data-page="10.536" id="p10.536"></span>
<span class="lb" data-page="10.536" data-line="1" id="l10.536.1"></span>Ῥώμῃ σὺν ἡμῖν διέτριψας χρόνον ἐνίους οὕτω νοσήσαντας·
<span class="lb" data-page="10.536" data-line="2" id="l10.536.2"></span>ἐφ’ ὧν οἱ τὴν θαυμαστὴν διάτριτον ἀσίτους ὑπερβάλλειν
<span class="lb" data-page="10.536" data-line="3" id="l10.536.3"></span>ἀξιοῦντος, αὐτοὶ κακοηθεστάτους πυρετοὺς κατασκευάζουσι,
<span class="lb" data-page="10.536" data-line="4" id="l10.536.4"></span>δέον αὐτίκα τοῦ πρώτου παροξυσμοῦ παρακμάζοντος ἀπάγειν
<span class="lb" data-page="10.536" data-line="5" id="l10.536.5"></span>εἰς τὸ βαλανεῖον, ἐπιτρέπειν τε λούεσθαι πολλάκις εἰ
<span class="lb" data-page="10.536" data-line="6" id="l10.536.6"></span>βούλοιντο, μὴ μόνον ἅπαξ, ἀλλὰ καὶ δίς. ἐγὼ γοῦν ἐάσας
<span class="lb" data-page="10.536" data-line="7" id="l10.536.7"></span>ἅπαντας τοὺς ἄλλους ἀναμνήσω σε τοῦ λουσαμένου μὲν
<span class="lb" data-page="10.536" data-line="8" id="l10.536.8"></span>ἐν τοῖς στυπτηριώδεσιν ὕδασιν, ἃ καλοῦσιν Ἄλβουλα, πυκνωθέντος
<span class="lb" data-page="10.536" data-line="9" id="l10.536.9"></span>δ’ ἐκ τούτου τὸ δέρμα, κᾀντεῦθεν ἀρξαμένου
<span class="lb" data-page="10.536" data-line="10" id="l10.536.10"></span>πυρέττειν, ἀρκέσει γὰρ ἕνεκα σαφηνείας οὗτος οἷον παράδειγμά
<span class="lb" data-page="10.536" data-line="11" id="l10.536.11"></span>τι τοῦ λόγου γενέσθαι. παρῆσαν μὲν ἐπισκοπούμενοι
<span class="lb" data-page="10.536" data-line="12" id="l10.536.12"></span>τῶν οὐκ ἀφανῶν τινες ἰατρῶν ὁ μὲν Ἐρασιστράτειος, ὁ δὲ
<span class="lb" data-page="10.536" data-line="13" id="l10.536.13"></span>μεθοδικός· ἔδοξε δ’ ἀμφοτέροις ἀσιτῆσαι<span class="milestone ed2page" data-n="10.181" data-unit="ed2page" id="ed2page.10.181"></span> τὸν ἄνθρωπον.
<span class="lb" data-page="10.536" data-line="14" id="l10.536.14"></span>οὐ μὴν εἰάσαμέν γε ἡμεῖς, χωρισθέντων αὐτῶν ἐλθόντες,
<span class="lb" data-page="10.536" data-line="15" id="l10.536.15"></span>ἀλλ’ εἰς βαλανεῖον εἰσαγαγόντες εὐθέως καὶ χλιαρὸν
<span class="lb" data-page="10.536" data-line="16" id="l10.536.16"></span>ἔλαιον ἐπὶ πλεῖστον αὐτῷ περιχέαντες, ἀνατρίψαντές τε
<span class="lb" data-page="10.536" data-line="17" id="l10.536.17"></span>πρᾳότατα, τὸ πλεῖστον τοῦ χρόνου μέρος ἐν τῷ τῆς θερμῆς
<span class="lb" data-page="10.536" data-line="18" id="l10.536.18"></span>δεξαμένης ὕδατι διατρίβειν ἐκελεύσαμεν. εἶτα ἐξελθόντα καὶ
<span class="pb" data-page="10.537" id="p10.537"></span>
<span class="lb" data-page="10.537" data-line="1" id="l10.537.1"></span>χρησάμενον ὕδατι ψυχρῷ, κατὰ τὰ εἰωθότα σκεπάσαντες σινδόνι
<span class="lb" data-page="10.537" data-line="2" id="l10.537.2"></span>καὶ βραχὺ καθίσαι κελεύσαντες, ὡς ἀνακτήσασθαι τὴν
<span class="lb" data-page="10.537" data-line="3" id="l10.537.3"></span>δύναμιν, αὖθις εἰσαγαγόντες εἰς τὸ βαλανεῖον ὁμοίως τε πάλιν
<span class="lb" data-page="10.537" data-line="4" id="l10.537.4"></span>ἀλείψαντές τε καὶ τρίψαντες καὶ κατὰ τὸ θερμὸν ὕδωρ χρονίσαι
<span class="lb" data-page="10.537" data-line="5" id="l10.537.5"></span>κελεύσαντες· εἶτ’ αὖθις ἐξαγαγόντες καὶ τῷ ψυχρῷ
<span class="lb" data-page="10.537" data-line="6" id="l10.537.6"></span>βάψαντες, ἀπομάξαντές τε τροφὴν ἐδώκαμεν αὐτίκα μὲν
<span class="lb" data-page="10.537" data-line="7" id="l10.537.7"></span>ἐξελθόντι μετὰ τὸ πιεῖν ὕδατος πτισάνης χυλὸν, εἶτα βραχὺ
<span class="lb" data-page="10.537" data-line="8" id="l10.537.8"></span>διαλιπόντες θριδακίνην, καὶ μετ’ αὐτὴν ἐξ ἁπλοῦ λευκοῦ
<span class="lb" data-page="10.537" data-line="9" id="l10.537.9"></span>ζωμοῦ τῶν ἁπαλοσάρκων ἰχθύων, οἷοί περ οἱ πετραῖοι πάντες
<span class="lb" data-page="10.537" data-line="10" id="l10.537.10"></span>εἰσὶ καὶ οἱ ὀνίσκοι καλούμενοι. κάλλιον δ’ ἕνεκα τοῦ
<span class="lb" data-page="10.537" data-line="11" id="l10.537.11"></span>παραλελεῖφθαι μηδὲν ἅπαντα προσθεῖναι τῇ διηγήσει. τοῦ
<span class="lb" data-page="10.537" data-line="12" id="l10.537.12"></span>μὲν ἔτους ἦν ὁ καιρὸς ἐκεῖνος ἐν ᾧ ταῦτ’ ἐπράττετο βραχύ
<span class="lb" data-page="10.537" data-line="13" id="l10.537.13"></span>τι μετὰ τὰς ὑπὸ κύνα προσαγορευομένας ἡμέρας, ὁ δὲ ἄνθρωπος
<span class="lb" data-page="10.537" data-line="14" id="l10.537.14"></span>ὡς πέντε καὶ τριάκοντα ἐτῶν, μελάντερος τὴν χροιὰν
<span class="lb" data-page="10.537" data-line="15" id="l10.537.15"></span>καὶ λεπτὸς τὴν ἕξιν καὶ δασὺς, ἁπτομένοις τε σαφῶς δακνώδη
<span class="lb" data-page="10.537" data-line="16" id="l10.537.16"></span>τὴν θερμασίαν ἔχων, ὁπόθ’ ὑγίαινεν, οὖρα κατακορῆ ξανθὰ
<span class="lb" data-page="10.537" data-line="17" id="l10.537.17"></span>καὶ εἰ ἐπὶ πλέον ἀσιτήσειε δάκνοντα, γαστὴρ ἐξηραίνετο συνεχῶς
<span class="lb" data-page="10.537" data-line="18" id="l10.537.18"></span>καὶ ἦν τὰ διαχωρήματα βραχέα καὶ δριμέα καὶ ξηρά· τὸ
<span class="pb" data-page="10.538" id="p10.538"></span>
<span class="lb" data-page="10.538" data-line="1" id="l10.538.1"></span>δὲ τῆς ψυχῆς ἦθος ὀξύθυμόν τε καὶ φροντιστικὸν ὑπῆρχεν,
<span class="lb" data-page="10.538" data-line="2" id="l10.538.2"></span>ὀλιγόϋπνός τε τὰ πάντα καὶ συνεχῶς ἀγρυπνίαν μεμφόμενος.
<span class="lb" data-page="10.538" data-line="3" id="l10.538.3"></span>οὗτος ἐν χωρίῳ τινὶ πράξεων ἕνεκα γενόμενος ἐχρῆτο τοῖς
<span class="lb" data-page="10.538" data-line="4" id="l10.538.4"></span>Ἀλβούλοις πλησίον οὖσιν ὥρας, τε ἑβδόμης, ὡς ἔφασκε, καὶ
<span class="lb" data-page="10.538" data-line="5" id="l10.538.5"></span>τρίς γε καὶ τετράκις ἐλούετο, χρηστόν τι δὴ τοῦτο νομίζων
<span class="lb" data-page="10.538" data-line="6" id="l10.538.6"></span>ἐργάζεσθαι. ἐκεῖθέν τε πάλιν εἰς τὸν ἀγρὸν ἀφικόμενος καὶ
<span class="lb" data-page="10.538" data-line="7" id="l10.538.7"></span>τροφὴν προσαράμενος, εἶθ’ ὑπνώσας βραχέα παρεγένετο μὲν
<span class="lb" data-page="10.538" data-line="8" id="l10.538.8"></span>εἰς τὴν πόλιν ἑσπέρας βαθείας, ἀπορήσας δ’ ἐπιτηδείου λουτροῦ
<span class="lb" data-page="10.538" data-line="9" id="l10.538.9"></span>διὰ τῆς νυκτὸς ἐπύρεξε. θεασάμενοι δὲ αὐτὸν οἱ ἰατροὶ
<span class="lb" data-page="10.538" data-line="10" id="l10.538.10"></span>σχεδὸν ὥρας τρίτης τῆς ἡμέρας ἐκέλευσαν οὐ μόνον ἐκείνην,
<span class="lb" data-page="10.538" data-line="11" id="l10.538.11"></span>ἀλλὰ καὶ τὴν ἑξῆς ἀσιτεῖν ὅλην, ἵνα τὴν διὰ τρίτης νύκτα
<span class="lb" data-page="10.538" data-line="12" id="l10.538.12"></span>φυλάξαιντο, καὶ ταῦτ’ εἰπόντες ἀπηλλάττοντο. λούσαντες
<span class="lb" data-page="10.538" data-line="13" id="l10.538.13"></span>οὖν ἡμεῖς αὐτὸν καὶ διαιτήσαντες, ὡς εἴρηται, τοῖς οἰκέταις
<span class="lb" data-page="10.538" data-line="14" id="l10.538.14"></span>ἐκελεύσαμεν, ἐὰν εἰς ἑσπέραν οἱ ἰατροὶ παραγενηθῶσιν ἡσυχάζειν
<span class="lb" data-page="10.538" data-line="15" id="l10.538.15"></span>τε φάναι τὸν ἄνθρωπον, ἀποπέμπειν τ’ ἐκείνους παραχρῆμα,
<span class="lb" data-page="10.538" data-line="16" id="l10.538.16"></span>τῆς ἐπιούσης ἡμέρας ἥκειν ἀξιώσαντας. ὡς δ’ ἐχωρίσθησαν,
<span class="lb" data-page="10.538" data-line="17" id="l10.538.17"></span>αὖθις ὁμοίως λούσαντές τε καὶ διαιτήσαντες αὐτὸν,
<span class="lb" data-page="10.538" data-line="18" id="l10.538.18"></span>ἐξ αὐτῶν τούτων ὧν ἐπράξαμεν ὑπνῶσαι καλῶς ἐποιήσαμεν.
<span class="pb" data-page="10.539" id="p10.539"></span>
<span class="lb" data-page="10.539" data-line="1" id="l10.539.1"></span>παραγενόμενοι δὲ οἱ ἰατροὶ κατὰ τὴν ὑστεραίαν ἕωθεν,
<span class="lb" data-page="10.539" data-line="2" id="l10.539.2"></span>ἠξίουν αὐτὸν ἔτι κᾀκείνην ἀσιτῆσαι τὴν ἡμέραν, εἰ καὶ ὅτι
<span class="lb" data-page="10.539" data-line="3" id="l10.539.3"></span>μάλιστα τελέως ἀπύρετος εἴη. τοῦ δ’ ὑποσχομένου πράξειν ὡς
<span class="lb" data-page="10.539" data-line="4" id="l10.539.4"></span>κελεύουσιν, οἶσθα μὲν δή που τὸν γέλωτα τὸν γενόμενον
<span class="lb" data-page="10.539" data-line="5" id="l10.539.5"></span>ἀπελθόντων αὐτῶν, ὃν ἡμεῖς ὀλίγον ὕστερον ἀφικόμενοι
<span class="lb" data-page="10.539" data-line="6" id="l10.539.6"></span>κατελάβομεν. ἐπίστασαι δὲ καὶ ὅπως ἐπράχθη τὰ κατὰ τὸν
<span class="lb" data-page="10.539" data-line="7" id="l10.539.7"></span>ἄῤῥωστον. ἐπειδὴ γὰρ, ἔφην, ὑγιαίνων ἐλούου δὶς, οἱ δ’ ἰατροὶ
<span class="lb" data-page="10.539" data-line="8" id="l10.539.8"></span>τελέως ἀσιτῆσαί σε κελεύουσιν, οὔτ’ ἐκείνοις τὸ σύμπαν πεισθῆναι
<span class="lb" data-page="10.539" data-line="9" id="l10.539.9"></span>δίκαιον, διαλλάξαι τέ τι τῶν ἐπὶ τῆς ὑγείας προσήκει.
<span class="lb" data-page="10.539" data-line="10" id="l10.539.10"></span>τοῦ δ’ οἰομένου με συμβουλεύειν αὐτῷ λούσασθαι μὲν, ἀλλ’
<span class="lb" data-page="10.539" data-line="11" id="l10.539.11"></span>οὐ δὶς, ἑτοίμου τε πράττειν εἶναι φάσκοντος ὅ τί περ ἂν
<span class="lb" data-page="10.539" data-line="12" id="l10.539.12"></span>ἐγὼ κελεύσαιμι· μὴ τοίνυν, ἔφην, μήτ’ ἀσιτήσῃς μήτε λούσῃς
<span class="lb" data-page="10.539" data-line="13" id="l10.539.13"></span>δὶς, καὶ γὰρ καὶ καμεῖν μοι δοκεῖς τρίτην ἡμέραν καί που καὶ
<span class="lb" data-page="10.539" data-line="14" id="l10.539.14"></span>θερμανθῆναι σφοδρότερον ὑπὸ τοῦ ἡλίου· διά τε οὖν τὸν
<span class="lb" data-page="10.539" data-line="15" id="l10.539.15"></span>κάματον, ἔφην, καὶ τὴν ἔγκαυσιν ἕν σε χρὴ προσθεῖναι λουτρὸν
<span class="lb" data-page="10.539" data-line="16" id="l10.539.16"></span>τοῖς δύο καὶ τρὶς λούσασθαι πειθόμενον ἐμοὶ, <span class="milestone ed2page" data-n="10.182" data-unit="ed2page" id="ed2page.10.182"></span>τοῦτο
<span class="lb" data-page="10.539" data-line="17" id="l10.539.17"></span>γὰρ ὑπέσχου ποιήσειν. ὁ δὲ μειδιάσας χαλεπὰ μὲν, ἔφη, προστάττεις, ﻿
<span class="pb" data-page="10.540" id="p10.540"></span>
<span class="lb" data-page="10.540" data-line="1" id="l10.540.1"></span>ἀλλ’ ἐπεὶ συνθήκας φυλάττειν δίκαιον, ἃ κελεύεις
<span class="lb" data-page="10.540" data-line="2" id="l10.540.2"></span>ποιήσω. τὰ δὲ πραχθέντα μετὰ ταῦτα τοῖς ἰατροῖς οἶσθα
<span class="lb" data-page="10.540" data-line="3" id="l10.540.3"></span>δήπου σαφῶς ὁπόσου καταγέλωτος ἦν ἄξια. δὶς μὲν ἐλέλουτο
<span class="lb" data-page="10.540" data-line="4" id="l10.540.4"></span>καὶ ἠριστηκὼς ἐκεκοίμητο, περὶ δὲ δυσμὰς ἡλίου τῶν οἰκετῶν
<span class="lb" data-page="10.540" data-line="5" id="l10.540.5"></span>τις ἀγγέλλει παρεῖναι τοὺς ἰατρούς. ὁ δὲ προσποιεῖται πυρέττειν
<span class="lb" data-page="10.540" data-line="6" id="l10.540.6"></span>καὶ περιβαλλόμενος ἱμάτιον, εἴσω τε στραφεὶς, ὅπως μὴ
<span class="lb" data-page="10.540" data-line="7" id="l10.540.7"></span>καταφανὴς αὐτοῖς γένοιτο πεπωκὼς οἶνον, τῶν φίλων τινὶ
<span class="lb" data-page="10.540" data-line="8" id="l10.540.8"></span>κελεύει τοῖς ἰατροῖς ἀνθ’ αὑτοῦ ποιεῖσθαι τὰς ἀποκρίσεις,
<span class="lb" data-page="10.540" data-line="9" id="l10.540.9"></span>ἤν τι πυνθάνωνται. ἔμελλον δὲ δήπου τὸ συνηθέστατον αὐτοῖς
<span class="lb" data-page="10.540" data-line="10" id="l10.540.10"></span>πρῶτον ἐρήσεσθαι, θεώμενοι περιβεβλημένον ἐπιμελῶς
<span class="lb" data-page="10.540" data-line="11" id="l10.540.11"></span>ἅμα τῇ κεφαλῇ τὸν ἄνθρωπον, ἥτις ἦν ὥρα καθ’ ἣν ὁ παροξυσμὸς
<span class="lb" data-page="10.540" data-line="12" id="l10.540.12"></span>εἰσέβαλεν. ἀποκρινομένου δὲ τοῦ φίλου σχεδὸν οὐδεμίαν
<span class="lb" data-page="10.540" data-line="13" id="l10.540.13"></span>ὁλόκληρον ὥραν γεγονέναι μεταξὺ, πότερον μετὰ φρίκης,
<span class="lb" data-page="10.540" data-line="14" id="l10.540.14"></span>ἢ μετὰ περιψύξεως ὑπήρξατο πυνθάνονται. τοῦ δὲ μετὰ
<span class="lb" data-page="10.540" data-line="15" id="l10.540.15"></span>φρίκης εἰπόντος ἅπτονται τοῦ ἀνθρώπου, διά τε τὸ γελᾷν
<span class="lb" data-page="10.540" data-line="16" id="l10.540.16"></span>καὶ περικεκαλύφθαι νοτιζομένου. ἐπαινέσαντες οὖν αὐτὸν ἐπὶ
<span class="lb" data-page="10.540" data-line="17" id="l10.540.17"></span>τῷ πεισθῆναί σφισι καὶ μηδὲν ἁμαρτεῖν, πρὸ τοῦ διὰ τρίτης
<span class="lb" data-page="10.540" data-line="18" id="l10.540.18"></span>παροξυσμοῦ, τοιγάρ τοι διὰ τοῦτο ἔφασαν ἤδη μέν σοι πέπαυται
<span class="pb" data-page="10.541" id="p10.541"></span>
<span class="lb" data-page="10.541" data-line="1" id="l10.541.1"></span>τὰ τῆς φρίκης, ἱδρῶτος δ’ ἐστὶν ὑπόφασις καὶ νοτὶς
<span class="lb" data-page="10.541" data-line="2" id="l10.541.2"></span>πολλὴ περὶ τὸ δέρμα, καὶ ταῦτ’ οὐκ ἂν ἐγένετο, μὴ ἀσιτήσαντός
<span class="lb" data-page="10.541" data-line="3" id="l10.541.3"></span>σου καὶ τὴν διάτριτον ὑπερβάλλοντος. κελεύσαντες οὖν
<span class="lb" data-page="10.541" data-line="4" id="l10.541.4"></span>τοῖς οἰκείοις, ἐὰν γένωνταί τινες αὐτῷ νοτίδες, ἀπομάττειν
<span class="lb" data-page="10.541" data-line="5" id="l10.541.5"></span>ἐπιμελῶς, ὅπως μὴ ψυχθείη, παραγενήσεσθαί τε φάντες ἕωθεν
<span class="lb" data-page="10.541" data-line="6" id="l10.541.6"></span>ἀπαλλάττονται, μηδὲ τότε κελεύοντες ἐπὶ τοῖς ἱδρῶσι τραφῆναι
<span class="lb" data-page="10.541" data-line="7" id="l10.541.7"></span>τὸν ἄνθρωπον· ἐδόκουν γὰρ αὐτοῖς αἱ κατ’ ἐκεῖνον τὸν
<span class="lb" data-page="10.541" data-line="8" id="l10.541.8"></span>καιρὸν νύκτες εἶναι μικραὶ καὶ κάλλιον ἐφαίνετο κατὰ τὴν
<span class="lb" data-page="10.541" data-line="9" id="l10.541.9"></span>ὑστεραίαν ἕωθεν τρέφειν. ἀπαλλαγέντων οὖν αὐτῶν ἐν
<span class="lb" data-page="10.541" data-line="10" id="l10.541.10"></span>ἱδρῶτι ῥεόμενος ὁ νεανίσκος, ὡς ἐνετετύλικτο τοῖς ἱματίοις,
<span class="lb" data-page="10.541" data-line="11" id="l10.541.11"></span>καταδραμὼν εἰς τὸ βαλανεῖον, ἐλούσατο τὸ τρίτον, ὁμοίως
<span class="lb" data-page="10.541" data-line="12" id="l10.541.12"></span>τε διῃτήθη. κᾄπειτα κατὰ τὴν ὑστεραίαν, πρὶν ἀφικέσθαι
<span class="lb" data-page="10.541" data-line="13" id="l10.541.13"></span>τοὺς ἰατροὺς, προῆλθε τῆς οἰκίας ἐπίτηδες, ὅπως μὴ καταλάβοιεν
<span class="lb" data-page="10.541" data-line="14" id="l10.541.14"></span>αὐτόν. οἳ δ’ ἄρα μικρὸν ὕστερον ἥκοντες <span class="milestone ed1page" data-n="4.120" data-unit="ed1page" id="ed1page.4.120"></span>καὶ
<span class="lb" data-page="10.541" data-line="15" id="l10.541.15"></span>μαθόντες αὐτὸν προεληλυθέναι καθ’ ἑαυτοὺς ἐθαύμαζον, ὅ
<span class="lb" data-page="10.541" data-line="16" id="l10.541.16"></span>τι ποτ’ εἴη τὸ προελθεῖν ἀναγκάσαν ἠσιτηκότα δυοῖν ἡμέραιν
<span class="lb" data-page="10.541" data-line="17" id="l10.541.17"></span>τὸν ἄνθρωπον. εἰ μὲν οὖν ἓν τοῦτο μόνον ὑπὸ τῶν τοιούτων
<span class="lb" data-page="10.541" data-line="18" id="l10.541.18"></span>ἰατρῶν οἱ κάμνοντες ἠδικοῦντο, τὸ μέχρι πλειόνων ἡμερῶν
<span class="lb" data-page="10.541" data-line="19" id="l10.541.19"></span>ἐπὶ τῆς κλίνης κατέχεσθαι, δυνάμενοι καὶ χωρὶς ἀσιτίας ἀκαίρου
<span class="pb" data-page="10.542" id="p10.542"></span>
<span class="lb" data-page="10.542" data-line="1" id="l10.542.1"></span>πολὺ θᾶττον ἐπὶ τὰς συνήθεις ἀφικνεῖσθαι πράξεις,
<span class="lb" data-page="10.542" data-line="2" id="l10.542.2"></span>ἦν μὲν ἂν δήπου καὶ οὕτω δεινὸν τὸ γιγνόμενον, ἀλλ’ ἧττον
<span class="lb" data-page="10.542" data-line="3" id="l10.542.3"></span>μακρῷ τῶν καταλαμβανόντων αὐτούς. ἐπειδὴ δὲ χαλεπωτάτοις
<span class="lb" data-page="10.542" data-line="4" id="l10.542.4"></span>ἁλίσκονται πυρετοῖς αἱ εἰρημέναι φύσεις, ὅταν οὕτω
<span class="lb" data-page="10.542" data-line="5" id="l10.542.5"></span>διαιτηθῶσιν, οὐδὲν ἀποδεῖν μοι δοκοῦσι δημίων οἱ τὰ τοιαῦτα
<span class="lb" data-page="10.542" data-line="6" id="l10.542.6"></span>διαπραττόμενοι τῶν ἰατρῶν. οὐ γὰρ ὥσπερ οἱ ὑγροὶ
<span class="lb" data-page="10.542" data-line="7" id="l10.542.7"></span>καὶ εὔχυμοι κατὰ τοὺς ἐφημέρους πυρετοὺς ἀναγκασθέντες
<span class="lb" data-page="10.542" data-line="8" id="l10.542.8"></span>ὑπερβάλλειν τὴν δαιμονίαν διάτριτον ἓν τοῦτο ἀδικοῦνται
<span class="lb" data-page="10.542" data-line="9" id="l10.542.9"></span>μόνον, τὸ κατατρίβεσθαι μάτην, οὕτω καὶ αἱ προειρημέναι
<span class="lb" data-page="10.542" data-line="10" id="l10.542.10"></span>φύσεις, ἀλλ’ ἐπὶ ταῖς μακροτέραις ἀσιτίαις ἁλίσκονται πυρετοῖς
<span class="lb" data-page="10.542" data-line="11" id="l10.542.11"></span>δριμυτάτοις τε καὶ ὀξυτάτοις, ἐξ ὧν ἡ μετάπτωσις εἰς
<span class="lb" data-page="10.542" data-line="12" id="l10.542.12"></span>τοὺς ἑκτικοὺς γίνεται ῥᾳδίως, κᾀξ ἐκείνων αὖθις εἰς τὸν
<span class="lb" data-page="10.542" data-line="13" id="l10.542.13"></span>περιφρυγῆ μαρασμὸν, ἢ ἐὰν εὐαδίκητον εἴη τὸ στόμα τῆς γαστρὸς,
<span class="lb" data-page="10.542" data-line="14" id="l10.542.14"></span>εἰς τὸν συγκοπώδη. πολλάκις γοῦν ἤκουσας ἡμῶν
<span class="lb" data-page="10.542" data-line="15" id="l10.542.15"></span>λεγόντων ἐνίοις τῶν τοιούτων ἰατρῶν ὡς ἔξεστιν αὐτοῖς
<span class="lb" data-page="10.542" data-line="16" id="l10.542.16"></span>ἐναργέστατα μαθεῖν ἡλίκον ἐργάζονται κακὸν ἐν ἀσιτίᾳ φυλάττοντες
<span class="lb" data-page="10.542" data-line="17" id="l10.542.17"></span>τὰς προειρημένας φύσεις, ἢν ἐθελήσωσιν ὑγιαίνοντας
<span class="lb" data-page="10.542" data-line="18" id="l10.542.18"></span>ἀμέμπτως αὐτοὺς ἀσιτῆσαι κελεῦσαι δυοῖν ἡμέραιν·
<span class="pb" data-page="10.543" id="p10.543"></span>
<span class="lb" data-page="10.543" data-line="1" id="l10.543.1"></span>ὄψονται γὰρ αὐτίκα πυρέττοντας δι’ οὐδὲν ἄλλο δήπουθεν, ἢ
<span class="lb" data-page="10.543" data-line="2" id="l10.543.2"></span>τὸν λιμόν. ᾧ γὰρ οὔτ’ ἦν ἔμπροσθεν οὐδὲν ἄλλο περὶ τὸ
<span class="lb" data-page="10.543" data-line="3" id="l10.543.3"></span>σῶμα <span class="milestone ed2page" data-n="10.183" data-unit="ed2page" id="ed2page.10.183"></span>μέμψεως ἄξιον, οὔτ’ ἐν τῷ μεταξὺ προσεγένετό
<span class="lb" data-page="10.543" data-line="4" id="l10.543.4"></span>τι νεώτερον ἔξωθεν, οὗτος ἐναργῶς ὑπὸ τῆς ἀσιτίας ἐπύρεξεν.
<span class="lb" data-page="10.543" data-line="5" id="l10.543.5"></span>ὅταν δ’, ὡς εἴρηται, μὴ μόνον εἷς ἢ δύο τῶν οὕτω δυσκράτων,
<span class="lb" data-page="10.543" data-line="6" id="l10.543.6"></span>ἀλλ’ ἐφεξῆς ἅπαντες ἀσιτήσαντές τε καὶ ἀλουτήσαντες
<span class="lb" data-page="10.543" data-line="7" id="l10.543.7"></span>ἁλίσκωνται πυρετοῖς, οὐδ’ ἀμυδρὰν ὑπόνοιαν ἔτι δυνατὸν
<span class="lb" data-page="10.543" data-line="8" id="l10.543.8"></span>ἡμῖν γίγνεσθαι τοῦ δι’ ἄλλο τι καὶ μὴ διὰ τὴν ἀσιτίαν πυρέττειν
<span class="lb" data-page="10.543" data-line="9" id="l10.543.9"></span>αὐτούς. οἷς γὰρ ἐν τῇ κράσει τοῦ μὲν ὑγροῦ τὸ ξηρὸν,
<span class="lb" data-page="10.543" data-line="10" id="l10.543.10"></span>τοῦ δὲ ψυχροῦ τὸ θερμὸν πλεονεκτεῖ, τούτοις ἡ μὲν ἕξις τοῦ
<span class="lb" data-page="10.543" data-line="11" id="l10.543.11"></span>σώματος ἰσχνὴ καὶ δασεῖα καὶ μελαντέρα, καὶ εἰ ἅψαιο, θερμοτέρα
<span class="lb" data-page="10.543" data-line="12" id="l10.543.12"></span>τῶν ἄλλων τριῶν τῶν δυσκράτων, τῶν ἧττον θερμῶν,
<span class="lb" data-page="10.543" data-line="13" id="l10.543.13"></span>ἐντεύξῃ· παμπόλλη δ’ ἡ ξανθὴ χολὴ καὶ οὖρα καὶ διαχωρήματα
<span class="lb" data-page="10.543" data-line="14" id="l10.543.14"></span>κατακορῆ καὶ οἱ σφυγμοὶ μεγάλοι καὶ ὕπνοι λεπτοὶ καὶ
<span class="lb" data-page="10.543" data-line="15" id="l10.543.15"></span>ὀλίγοι καὶ ὁ θυμὸς σφοδρός. εἴρηται τοιγαροῦν ἐπ’ αὐτῶν
<span class="lb" data-page="10.543" data-line="16" id="l10.543.16"></span>ὀρθῶς Ἱπποκράτει τό τε καθόλου τῆς διαίτης εἶδος ὁποῖόν τι
<span class="lb" data-page="10.543" data-line="17" id="l10.543.17"></span>χρὴ ποιεῖσθαι καὶ ὅσα καὶ οἷα καταλαμβάνει συμπτώματα
<span class="lb" data-page="10.543" data-line="18" id="l10.543.18"></span>τοὺς τοιούτους ἀνθρώπους, οὐ μόνον ἐπειδὰν δι’ ὅλης ἡμέρας
<span class="pb" data-page="10.544" id="p10.544"></span>
<span class="lb" data-page="10.544" data-line="1" id="l10.544.1"></span>ἀσιτήσωσιν, ἀλλὰ κᾂν τῆς ἑτέρας τροφῆς ἀπόσχωνται τῆς
<span class="lb" data-page="10.544" data-line="2" id="l10.544.2"></span>κατὰ τὸ ἄριστον. ἐν μὲν γὰρ τῷ ἕκτῳ τῶν ἐπιδημιῶν φησὶν,
<span class="lb" data-page="10.544" data-line="3" id="l10.544.3"></span>ἐν θερμῷ φύσει ψύξις, ποτὸν ὕδωρ, ἐλιννύειν. ἐν δὲ τῷ περὶ
<span class="lb" data-page="10.544" data-line="4" id="l10.544.4"></span>διαίτης ὀξέων, ὅ τινες ἐπιγράφουσι πρὸς τὰς Κνιδείας γνώμας,
<span class="lb" data-page="10.544" data-line="5" id="l10.544.5"></span>ὑπὲρ τῶν ἐκλειπόντων τὸ εἰθισμένον ἄριστον διαλεγόμενος,
<span class="lb" data-page="10.544" data-line="6" id="l10.544.6"></span>ἐμνημόνευσε καὶ τούτων τῶν φύσεων ὀνομάζων αὐτὰς
<span class="lb" data-page="10.544" data-line="7" id="l10.544.7"></span>πικροχόλους ἀπὸ τοῦ κρατοῦντος χυμοῦ. ἔχει δ’ ἡ ῥῆσις ὧδε·
<span class="lb" data-page="10.544" data-line="8" id="l10.544.8"></span>Ἀλλὰ μὴν καὶ οἱ μεμαθηκότες δὶς σιτέεσθαι τῆς ἡμέρης, ἢν
<span class="lb" data-page="10.544" data-line="9" id="l10.544.9"></span>μὴ ἀριστήσωσιν, ἀσθενέες καὶ ἄῤῥωστοί εἰσι καὶ δειλοὶ εἰς
<span class="lb" data-page="10.544" data-line="10" id="l10.544.10"></span>πᾶν ἔργον καὶ καρδιαλγέες, ἐκκρεμᾶσθαι γὰρ δοκέει αὐτοῖς
<span class="lb" data-page="10.544" data-line="11" id="l10.544.11"></span>τὰ σπλάγχνα καὶ οὐρέουσι θερμὸν καὶ χλωρὸν καὶ ἡ ἄφοδος
<span class="lb" data-page="10.544" data-line="12" id="l10.544.12"></span>συγκαίεται· ἔστι δ’ οἷσι καὶ πικραίνεται τὸ στόμα καὶ οἱ
<span class="lb" data-page="10.544" data-line="13" id="l10.544.13"></span>ὀφθαλμοὶ κοιλαίνονται καὶ οἱ κρόταφοι πάλλονται καὶ τὰ
<span class="lb" data-page="10.544" data-line="14" id="l10.544.14"></span>ἄκρα διαψύχονται. ταῦτα προειπὼν, εἶθ’ ἑξῆς ἕτερά τινα
<span class="lb" data-page="10.544" data-line="15" id="l10.544.15"></span>περί τε τοῦ δείπνου καὶ τῆς νυκτὸς, ἐπὶ τελευτῇ τοῦ λόγου
<span class="lb" data-page="10.544" data-line="16" id="l10.544.16"></span>φησὶ τοὺς πικροχόλους χαλεπώτερόν τε φέρειν τήν τε μονοσιτίαν
<span class="lb" data-page="10.544" data-line="17" id="l10.544.17"></span>καὶ τὴν ἀσιτίαν τῶν ἄλλων ἀνθρώπων, ἕν τι μέρος
<span class="lb" data-page="10.544" data-line="18" id="l10.544.18"></span>ἐξηγούμενος ἐπ’ αὐτῶν ἐν ἐκείνῳ τῷ βιβλίῳ, τὸ κατὰ τὴν ﻿
<span class="pb" data-page="10.545" id="p10.545"></span>
<span class="lb" data-page="10.545" data-line="1" id="l10.545.1"></span>δίαιταν, ὧν ἐν τῷ καθόλου παρῄνεσεν ἐν τῷ ἕκτῳ τῶν ἐπιδημιῶν.
<span class="lb" data-page="10.545" data-line="2" id="l10.545.2"></span>ἡ γάρ τοι ψύξις ἥν ἐν ταῖς θερμαῖς φύσεσι συνεβούλευε,
<span class="lb" data-page="10.545" data-line="3" id="l10.545.3"></span>γίγνεται μὲν καὶ ἐξ ἄλλων τινῶν, οὐχ ἥκιστα δὲ καὶ διὰ
<span class="lb" data-page="10.545" data-line="4" id="l10.545.4"></span>τῆς τῶν σιτίων προσφορᾶς. ὅσοις γὰρ αὐχμῶδές τέ ἐστι καὶ
<span class="lb" data-page="10.545" data-line="5" id="l10.545.5"></span>δριμὺ τὸ ἔμφυτον θερμὸν ἀμετρότερον ἐξ ἀρχῆς κρατηθεῖσι,
<span class="lb" data-page="10.545" data-line="6" id="l10.545.6"></span>τούτοις αἱ τροφαὶ πραότερον αὐτὸ καὶ ἧττον ἀποφαίνουσι
<span class="lb" data-page="10.545" data-line="7" id="l10.545.7"></span>δακνῶδες. εὔδηλον δὲ δήπουθεν ὡς εὐχύμους τε καὶ ἀκριβεῖς
<span class="lb" data-page="10.545" data-line="8" id="l10.545.8"></span>εἶναι χρὴ τροφὰς τὰς διδομένας αὐτοῖς, οὐ τῷ μετέχειν τῆς
<span class="lb" data-page="10.545" data-line="9" id="l10.545.9"></span>τοιαύτης ὀλίγης οὐσίας ὀνομαζομένας τε καὶ τρέφειν μὴ δυναμένας,
<span class="lb" data-page="10.545" data-line="10" id="l10.545.10"></span>ἀλλὰ τῷ τὸ πλεῖστον ἐν ἑαυταῖς ἔχειν χρηστόν. εἰσὶ
<span class="lb" data-page="10.545" data-line="11" id="l10.545.11"></span>μὲν γάρ πως καὶ αἱ μαλάχαι καὶ αἱ κράμβαι καὶ τὰ τεῦτλα
<span class="lb" data-page="10.545" data-line="12" id="l10.545.12"></span>καὶ αἱ θριδακίναι καὶ ἁπλῶς εἰπεῖν τὰ λάχανα σύμπαντα καὶ
<span class="lb" data-page="10.545" data-line="13" id="l10.545.13"></span>αἱ ὀπῶραι τροφαὶ, περιέχεται γάρ τις ἐν αὐταῖς οὐσία τρόφιμος.
<span class="lb" data-page="10.545" data-line="14" id="l10.545.14"></span>ἀλλ’ ὥσπερ τούτων ὀλίγον μέν ἐστι τὸ τρέφον, οὐκ
<span class="lb" data-page="10.545" data-line="15" id="l10.545.15"></span>ὀλίγον δὲ τὸ ἄχρηστον, οὕτως ἐπ’ ἄρτου καθαροῦ καὶ ὠῶν
<span class="lb" data-page="10.545" data-line="16" id="l10.545.16"></span>καὶ κρεῶν καὶ χόνδρου πλεῖστον μὲν τὸ τρέφον, ἐλάχιστον δὲ
<span class="lb" data-page="10.545" data-line="17" id="l10.545.17"></span>τὸ μὴ τοιοῦτον. ἐὰν δὲ δὴ πρὸς τῷ μὴ τρέφειν τὸ μεμιγμένον
<span class="lb" data-page="10.545" data-line="18" id="l10.545.18"></span>ἄχρηστον τῷ χρησίμῳ συμβαίνῃ δριμεῖαν, ἢ ὀξεῖαν, ἢ
<span class="pb" data-page="10.546" id="p10.546"></span>
<span class="lb" data-page="10.546" data-line="1" id="l10.546.1"></span>στρυφνὴν, ἢ πικρὰν, ἢ ὅλως μοχθηράν τινα δύναμιν ἔχειν,
<span class="lb" data-page="10.546" data-line="2" id="l10.546.2"></span>οὐ μόνον ἐκπέπτωκε τὰ τοιαῦτα τοῦ μὴ κυρίως ὑπάρχειν τροφαὶ,
<span class="lb" data-page="10.546" data-line="3" id="l10.546.3"></span>ἀλλὰ καὶ τῆς τῶν φαρμάκων δυνάμεως οὐ σμικρόν τι
<span class="lb" data-page="10.546" data-line="4" id="l10.546.4"></span>μετείληφε. τρέφειν οὖν χρὴ τοὺς τοιούτους ἀνθρώπους ἐκείναις
<span class="lb" data-page="10.546" data-line="5" id="l10.546.5"></span>ταῖς τροφαῖς ὅσαι μήτε τινὰ φαρμακώδη δύναμιν ἔχουσιν
<span class="lb" data-page="10.546" data-line="6" id="l10.546.6"></span>αἰσθητὴν, <span class="milestone ed2page" data-n="10.184" data-unit="ed2page" id="ed2page.10.184"></span>ἀλλὰ μηδ’ αὐτὸ τὸ τρόφιμον πάμπολυ·
<span class="lb" data-page="10.546" data-line="7" id="l10.546.7"></span>πρόσεστι γάρ τις καὶ τούτῳ κακία πλεονασθέντι. πρῶτον μὲν
<span class="lb" data-page="10.546" data-line="8" id="l10.546.8"></span>γὰρ οὐδ’ ἡ κατὰ τὴν γαστέρα πέψις ἐπ’ αὐτῶν ἀκριβοῦται·
<span class="lb" data-page="10.546" data-line="9" id="l10.546.9"></span>εἰ δ’ ἄρα καὶ κρατήσειεν αὐτῶν ἡ γαστὴρ, ἀλλ’ ἥ γε κατὰ
<span class="lb" data-page="10.546" data-line="10" id="l10.546.10"></span>τὰς φλέβας οὐκ ἀκριβὴς γίγνεται. εἰ δὲ κᾀν ταύτῃ μηδέν τι
<span class="lb" data-page="10.546" data-line="11" id="l10.546.11"></span>μέγα πλημμεληθείη, τὴν γοῦν τρίτην πέψιν, ἥτις ἐστὶν ἑκάστου
<span class="lb" data-page="10.546" data-line="12" id="l10.546.12"></span>τῶν μορίων οἰκεία, χαλεπὸν ἐν ἅπασιν αὐτοῖς κατορθωθῆναι.
<span class="lb" data-page="10.546" data-line="13" id="l10.546.13"></span>πρόσεστι δὲ δήπου τῷδε καὶ τὸ χρῆναι τὰς τροφὰς,
<span class="lb" data-page="10.546" data-line="14" id="l10.546.14"></span>ἐπειδὰν θερμότερόν τε καὶ ξηρότερον ἑαυτοῦ γένηται τὸ σῶμα,
<span class="lb" data-page="10.546" data-line="15" id="l10.546.15"></span>ψυχούσας πως εἶναι καὶ ὑγραινούσας. ὅθεν ἄριστος μὲν ὁ
<span class="lb" data-page="10.546" data-line="16" id="l10.546.16"></span>τῆς πτισάνης χυλὸς ἀκριβῶς καθεψημένης, οὐδὲν ἐχούσης ἐν
<span class="lb" data-page="10.546" data-line="17" id="l10.546.17"></span>ἑαυτῇ περιέργον ἥδυσμα. καὶ γὰρ ἐμψῦξαι καὶ ὑγρᾶναι καὶ
<span class="lb" data-page="10.546" data-line="18" id="l10.546.18"></span>ἄδιψον φυλάξαι τὸν ἄνθρωπον ἱκανὴ πρὸς τῷ μήτ’ ἀτμῶδές
<span class="pb" data-page="10.547" id="p10.547"></span>
<span class="lb" data-page="10.547" data-line="1" id="l10.547.1"></span>τι μήθ’ ὑγρὸν μήτε ξηρὸν ἐπέχειν περίττωμα. καλῶ δ’
<span class="lb" data-page="10.547" data-line="2" id="l10.547.2"></span>ἀτμώδη μὲν ὅσα διὰ τοῦ δέρματος εἰς τοὐκτὸς ἀποῤῥεῖν πέφυκεν,
<span class="lb" data-page="10.547" data-line="3" id="l10.547.3"></span>ὑγρὰ δ’ ὅσα διὰ τῆς κύστεως, ξηρὰ δ’ ὅσα διὰ τῆς
<span class="lb" data-page="10.547" data-line="4" id="l10.547.4"></span>κάτω γαστρός· ἀπὸ γὰρ τῆς ἐπικρατούσης ἐν ἑκάστῳ τῶν
<span class="lb" data-page="10.547" data-line="5" id="l10.547.5"></span>εἰρημένων οὐσίας ἐθέμην αὐτοῖς τὰς προσηγορίας. ὅτι δ’
<span class="lb" data-page="10.547" data-line="6" id="l10.547.6"></span>οὐδέν τι τούτων ἐφέξει πτισάνης χυλὸς εὔδηλον. αἱ μὲν γὰρ
<span class="lb" data-page="10.547" data-line="7" id="l10.547.7"></span>διὰ τῆς κάτω γαστρὸς ὑποχωρήσεις τῶν περιττῶν ὑπὸ τῶν
<span class="lb" data-page="10.547" data-line="8" id="l10.547.8"></span>στυφόντων ἴσχεσθαι πεφύκασιν, αἱ δὲ δι’ οὔρων τε καὶ σύμπαντος
<span class="lb" data-page="10.547" data-line="9" id="l10.547.9"></span>τοῦ δέρματος, ὑπό τε τῶν ἐμπλαττομένων τοῖς πόροις
<span class="lb" data-page="10.547" data-line="10" id="l10.547.10"></span>καὶ σφοδρῶς στυφόντων, ἅπερ ὀνομάζουσι στρυφνά·
<span class="lb" data-page="10.547" data-line="11" id="l10.547.11"></span>πτισάνη δ’ οὔτε ἐμπλαστικῆς οὔτε στυπτικῆς μετέχει δυνάμεως.
<span class="lb" data-page="10.547" data-line="12" id="l10.547.12"></span>ὅτι μὲν οὖν οὐ στύφει δηλοῖ καὶ ἡ γεῦσις, ἧς μόνης
<span class="lb" data-page="10.547" data-line="13" id="l10.547.13"></span>ἴδιόν ἐστιν αἰσθητὸν τὸ στῦφον. ὅτι δ’ οὐδ’ ἐμπλάττει λογίσασθαι
<span class="lb" data-page="10.547" data-line="14" id="l10.547.14"></span><span class="milestone ed1page" data-n="4.121" data-unit="ed1page" id="ed1page.4.121"></span>πάρεστιν ἐκ τῶν ἄλλων αὐτῆς ἔργων. εἴτε
<span class="lb" data-page="10.547" data-line="15" id="l10.547.15"></span>γὰρ ἔξωθεν ἀνατρίβοις τῇ πτισάνῃ ῥυπαρὸν σῶμα, ῥύπτει
<span class="lb" data-page="10.547" data-line="16" id="l10.547.16"></span>τοῖς ἀφρονίτροις τε καὶ τῷ μέλιτι παραπλησίως, εἴτ’ ἐν τῇ
<span class="lb" data-page="10.547" data-line="17" id="l10.547.17"></span>γαστρὶ περιεχόμενον μέτριον φλέγμα δι’ ἐμέτων ἐκκενῶσαι
<span class="lb" data-page="10.547" data-line="18" id="l10.547.18"></span>βουληθείης, οὐδὲν ἧττον μελικράτου πτισάνης χυλὸς χρήσιμος.
<span class="pb" data-page="10.548" id="p10.548"></span>
<span class="lb" data-page="10.548" data-line="1" id="l10.548.1"></span>πρόσκειται δ’ ἐν τῷ λόγῳ τὸ μέτριον, ὅτι, εἰ πολὺ καὶ
<span class="lb" data-page="10.548" data-line="2" id="l10.548.2"></span>γλίσχρον ἰσχυρῶς καὶ παχὺ, ῥαφανῖδες δι’ ὀξυμέλιτος, οὐ μελίκρατον
<span class="lb" data-page="10.548" data-line="3" id="l10.548.3"></span>καὶ πτισάνη πεφύκασιν ἀποῤῥύπτειν. ἔστι μὲν δὴ
<span class="lb" data-page="10.548" data-line="4" id="l10.548.4"></span>καὶ μελίκρατον εἰς ἁπάσας τὰς εἰρημένας ἐκκρίσεις ἐπιτήδειον,
<span class="lb" data-page="10.548" data-line="5" id="l10.548.5"></span>ἀλλ’ οὔτε ἄδιψον ὥσπερ ἡ πτισάνη κᾀν ταῖς πικροχόλοις
<span class="lb" data-page="10.548" data-line="6" id="l10.548.6"></span>φύσεσιν ἐκχολοῦται ῥᾳδίως. ἄριστον μὲν οὖν, ὡς εἴρηται,
<span class="lb" data-page="10.548" data-line="7" id="l10.548.7"></span>σιτίον ἐπὶ τῶν τοιούτων κράσεων ἡ πτισάνη. δεύτερον δ’
<span class="lb" data-page="10.548" data-line="8" id="l10.548.8"></span>ἐπ’ αὐτῇ χόνδρος ὄξος χάριν ἀναδόσεως ὀλίγον εἰληφώς.
<span class="lb" data-page="10.548" data-line="9" id="l10.548.9"></span>τρίτον δ’ ὁ χωρὶς ὄξους ὑγρὸς, οὐ παχὺς, ὁποῖον ἔνιοι σκευάζουσιν
<span class="lb" data-page="10.548" data-line="10" id="l10.548.10"></span>ἔτνει παραπλήσιον· ἐμβαλεῖν δὲ καὶ τῷδε βέλτιον ἑψημένῳ
<span class="lb" data-page="10.548" data-line="11" id="l10.548.11"></span>πράσου· δῆλον δ’ ὅτι καὶ ἀνήθου καὶ ἁλῶν ἐξ ἀνάγκης
<span class="lb" data-page="10.548" data-line="12" id="l10.548.12"></span>μετέχειν. καὶ μὲν δὴ καὶ οἱ κριβανῖται τῶν ἄρτων ἀγαθὸν
<span class="lb" data-page="10.548" data-line="13" id="l10.548.13"></span>ἔδεσμα καὶ τῶν ἰχθύων οἱ πετραῖοι πάντες. οὐδὲν δ’ ἧττον
<span class="lb" data-page="10.548" data-line="14" id="l10.548.14"></span>αὐτῶν οἱ ὀνίσκοι, πλὴν εἴ που λίμνης ἢ ποταμῶν μεγάλων
<span class="lb" data-page="10.548" data-line="15" id="l10.548.15"></span>ἐμβαλλόντων εἰς θάλατταν νεμόμενοι πλησίον ὑγροτέραν τε
<span class="lb" data-page="10.548" data-line="16" id="l10.548.16"></span>καὶ γλισχροτέραν ἔχοιεν τὴν σάρκα. ἐφεξῆς δὲ τῶν ὀνίσκων
<span class="lb" data-page="10.548" data-line="17" id="l10.548.17"></span>τά τε βούγλωσσά ἐστι καὶ αἱ νάρκαι καὶ τῶν ἰχθύων ὁ λάβραξ
<span class="pb" data-page="10.549" id="p10.549"></span>
<span class="lb" data-page="10.549" data-line="1" id="l10.549.1"></span>καὶ ἡ τρίγλα κᾄπειτα πελάγιος κέφαλος. ἅπαντες δὲ
<span class="lb" data-page="10.549" data-line="2" id="l10.549.2"></span>χείρους ἰχθύες ὅσοι λίμνης θαλάττῃ συναπτούσης ἢ στόματος
<span class="lb" data-page="10.549" data-line="3" id="l10.549.3"></span>ποταμοῦ μεγάλου νέμονται πλησίον. ἐκ δὲ τῶν πτηνῶν ἄριστοι
<span class="lb" data-page="10.549" data-line="4" id="l10.549.4"></span>μὲν οἱ πέρδικες ἅμα τοῖς ὀρείοις ἅπασι στρουθοῖς, ἐφεξῆς
<span class="lb" data-page="10.549" data-line="5" id="l10.549.5"></span>δὲ ἀλεκτορίδες καὶ φασιανοὶ καὶ νέαι περιστεραί· μὴ
<span class="lb" data-page="10.549" data-line="6" id="l10.549.6"></span>καθείρχθω δ’ ἔνδον μηδὲ ταῦτα, περιττωματικὰ γὰρ ἅπαντα
<span class="lb" data-page="10.549" data-line="7" id="l10.549.7"></span>τὰ ἀγύμναστα, περιττωματικὰ δὲ καὶ τὰ λιμναῖα σύμπαντα
<span class="lb" data-page="10.549" data-line="8" id="l10.549.8"></span>καὶ ἑλώδη· διὸ καὶ τῶν χοιρείων αὐτῶν ἀμείνω τὰ ἐκ τῶν
<span class="lb" data-page="10.549" data-line="9" id="l10.549.9"></span>ὀρῶν· ἐφεξῆς δὲ αὐτῶν οἱ ἔριφοι. <span class="milestone ed2page" data-n="10.185" data-unit="ed2page" id="ed2page.10.185"></span>πάντων δὲ τῶν
<span class="lb" data-page="10.549" data-line="10" id="l10.549.10"></span>εἰρημένων φευκτέα τά τε παλαιὰ ζῶα καὶ τὰ νεωστὶ γεγενημένα·
<span class="lb" data-page="10.549" data-line="11" id="l10.549.11"></span>τὰ μὲν γὰρ σκληρότερά ἐστι καὶ δυσπεπτότερα, τὰ
<span class="lb" data-page="10.549" data-line="12" id="l10.549.12"></span>δὲ πέρα τοῦ δέοντος ὑγρὰ καὶ περιττωματικὰ, καὶ μάλισθ’
<span class="lb" data-page="10.549" data-line="13" id="l10.549.13"></span>ὅσα φύσει τῶν ζώων ἐστὶν ὑγρὰ, καθάπερ ὄϊές τε καὶ σύες.
<span class="lb" data-page="10.549" data-line="14" id="l10.549.14"></span>ἀλλὰ περὶ μὲν τῆς ἐν ἅπασι τοῖς ἐδέσμασι δυνάμεως ἑτέρωθι
<span class="lb" data-page="10.549" data-line="15" id="l10.549.15"></span>διῄρηται· νυνὶ δ’ ἕνεκα παραδείγματος ὥσπερ τἄλλα τὰ
<span class="lb" data-page="10.549" data-line="16" id="l10.549.16"></span>κατὰ τήνδε τὴν πραγματείαν, οὕτω λελέχθω καὶ ταῦτα·
<span class="lb" data-page="10.549" data-line="17" id="l10.549.17"></span>πρόκειται γὰρ οὐ τὰς ὕλας ἡμᾶς ἐξευρεῖν ἐν αὐτῇ, καθάπερ
<span class="lb" data-page="10.549" data-line="18" id="l10.549.18"></span>ἔν τε τοῖς τῶν ἐδεσμάτων καὶ φαρμάκων; ἀλλὰ μόνας ﻿
<span class="pb" data-page="10.550" id="p10.550"></span>
<span class="lb" data-page="10.550" data-line="1" id="l10.550.1"></span>τὰς καθόλου δυνάμεις· οὐδὲν δὲ δήπου διοίσει δυνάμεις γενικὰς
<span class="lb" data-page="10.550" data-line="2" id="l10.550.2"></span>ἢ καθόλου προσαγορεύειν αὐτάς. ἐπανέλθωμεν οὖν
<span class="lb" data-page="10.550" data-line="3" id="l10.550.3"></span>αὖθις ἐπὶ τὸ προκείμενον. οἷς δ’ ἀποῤῥεῖ τι δριμὺ καθ’ ἑκάστην
<span class="lb" data-page="10.550" data-line="4" id="l10.550.4"></span>ἡμέραν, ἕτοιμον τούτοις ἁλῶναι πυρετῷ στεγνωθεῖσι τὸ
<span class="lb" data-page="10.550" data-line="5" id="l10.550.5"></span>δέρμα. στεγνοῖ δ’ αὐτὸ τά τε στύφοντα πάντα, καθάπερ
<span class="lb" data-page="10.550" data-line="6" id="l10.550.6"></span>ὀλίγον ἔμπροσθεν ἐμνημονεύσαμεν τῶν Ἀλβούλων ὑδάτων,
<span class="lb" data-page="10.550" data-line="7" id="l10.550.7"></span>ὅσα τ’ ἐμπλάττεται τοῖς πόροις. ἔστι δ’ ὅτε καὶ ἡ ξηρότης
<span class="lb" data-page="10.550" data-line="8" id="l10.550.8"></span>αὐτοῦ τοῦ δέρματος ἀμετροτέρα γινομένη πυκνοῖ τοὺς πόρους
<span class="lb" data-page="10.550" data-line="9" id="l10.550.9"></span>αὐτοῦ. διὰ τοῦτο οὖν ἡμᾶς ἐθεάσω καὶ τὸν οἰνάνθῃ
<span class="lb" data-page="10.550" data-line="10" id="l10.550.10"></span>χρώμενον ἐν τῷ βαλανείῳ κωλύσαντας χρῆσθαι, καθ’ ὃν
<span class="lb" data-page="10.550" data-line="11" id="l10.550.11"></span>ἔφησε χρόνον, ἀνωμαλίας αἰσθάνεσθαι, καὶ τὸν ὡσαύτως
<span class="lb" data-page="10.550" data-line="12" id="l10.550.12"></span>ἐκείνῳ μετ’ ἐλαίου βραχέος οἴνῳ πολλῷ, καὶ τὸν τῷ σχινίνῳ
<span class="lb" data-page="10.550" data-line="13" id="l10.550.13"></span>δὲ χρώμενον, ἡνίκα πυκνώσεως ᾔσθετο, καὶ τοῦτον, ὡς
<span class="lb" data-page="10.550" data-line="14" id="l10.550.14"></span>οἶσθα, τοῦ λοιποῦ χρῆσθαι διεκωλύσαμεν. εἴρξαμεν δὲ καὶ τὸν
<span class="lb" data-page="10.550" data-line="15" id="l10.550.15"></span>εἰληθεροῦντα καθ’ ἑκάστην ἡμέραν καὶ τὸν τῇ κόνει χρώμενον.
<span class="lb" data-page="10.550" data-line="16" id="l10.550.16"></span>ἑτέρῳ δ’ εἰς ἀνωμαλίαν ἀφικομένῳ πυρετώδη τὸ σφοδρὸν
<span class="lb" data-page="10.550" data-line="17" id="l10.550.17"></span>τῆς τρίψεως ἐπανεῖναι προσετάξαμεν. ἄλλον δ’, ὡς
<span class="lb" data-page="10.550" data-line="18" id="l10.550.18"></span>οἶσθα, ἐθεράπευσα θαυμάσαντα πῶς ἑνὶ λουτρῷ μετὰ τρίψεως
<span class="pb" data-page="10.551" id="p10.551"></span>
<span class="lb" data-page="10.551" data-line="1" id="l10.551.1"></span>τῆς προσηκούσης ἡμερῶν παμπόλλων ἀνωμαλίαν
<span class="lb" data-page="10.551" data-line="2" id="l10.551.2"></span>αὐτοῦ φρικώδη διελύσαμεν. ἐχρῆτο δὲ κᾀκεῖνος ἐλαίῳ στύφοντι
<span class="lb" data-page="10.551" data-line="3" id="l10.551.3"></span>τούτῳ, τῷ δικαίως ἐνδόξῳ διὰ τὴν εἰς τἄλλα χρείαν,
<span class="lb" data-page="10.551" data-line="4" id="l10.551.4"></span>ὃ καλοῦσιν σπάνον. ἀφελόντες οὖν τοῦτο καὶ τῷ Σαβίνῳ
<span class="lb" data-page="10.551" data-line="5" id="l10.551.5"></span>λιπαρῶς τε καὶ μαλακῶς ἐπὶ πλέον ἀνατρίψαντες καὶ λούσαντες
<span class="lb" data-page="10.551" data-line="6" id="l10.551.6"></span>δὶς, εὐθέως ἀπεφήναμεν ὑγιῆ. ταῦτά τε οὖν ἅπαντα
<span class="lb" data-page="10.551" data-line="7" id="l10.551.7"></span>φυλακτέα τοῖς τὰ καπνώδη τε καὶ λιγνυώδη διαπνεομένοις,
<span class="lb" data-page="10.551" data-line="8" id="l10.551.8"></span>ὅσα τε γλίσχρα καὶ παχύχυμα· καὶ γὰρ καὶ ταῦτ’ ἐμπλάττοντα
<span class="lb" data-page="10.551" data-line="9" id="l10.551.9"></span>τοὺς πόρους ἐπέχει τὰς διαπνοάς. ἐπέχει δ’, ὡς εἴρηται, καὶ
<span class="lb" data-page="10.551" data-line="10" id="l10.551.10"></span>τὰ ξηραίνοντα τὸ δέρμα πέρα τοῦ μετρίου. πολλοὺς γοῦν
<span class="lb" data-page="10.551" data-line="11" id="l10.551.11"></span>ἐν ἡλίῳ χρωμένους τοῖς τοιούτοις, ἄλλους δὲ νίτρῳ πλέονι,
<span class="lb" data-page="10.551" data-line="12" id="l10.551.12"></span>τινὰς δ’ ἁλσὶν, ἢ γυμνασίοις πολλοῖς, ἢ τρίψει σκληρᾷ,
<span class="lb" data-page="10.551" data-line="13" id="l10.551.13"></span>ξηροτριβίᾳ τε καὶ κόνει νοσοῦντας ἐκ τούτων καθ’ ἕκαστον
<span class="lb" data-page="10.551" data-line="14" id="l10.551.14"></span>ἐνιαυτὸν, οἶσθ’ ὡς ἐπισχόντες αὐτῶν ἀνόσους ἤδη παμπόλλων
<span class="lb" data-page="10.551" data-line="15" id="l10.551.15"></span>ἐτῶν ἐφυλάξαμεν. ἔστι δ’ εἰκότως τὰ τοιαῦτα παραγγέλματα
<span class="lb" data-page="10.551" data-line="16" id="l10.551.16"></span>κοινὰ τῶν θ’ ὑγιαινόντων ἔτι καὶ τῶν ἤδη δυσαρεστουμένων.
<span class="lb" data-page="10.551" data-line="17" id="l10.551.17"></span>οὐ γὰρ τῶν γεγονότων, ἀλλὰ τῶν γιγνομένων
<span class="pb" data-page="10.552" id="p10.552"></span>
<span class="lb" data-page="10.552" data-line="1" id="l10.552.1"></span>ἔτι πυρετῶν ἐστι προφυλακτικὰ κατὰ τὴν τῶν ποιούντων
<span class="lb" data-page="10.552" data-line="2" id="l10.552.2"></span>αὐτοὺς αἰτιῶν ἄρσιν· ὁ γὰρ ἔτι γιγνόμενος πυρετὸς ἀρθέντος
<span class="lb" data-page="10.552" data-line="3" id="l10.552.3"></span>τοῦ αἰτίου συναναιρεῖται καὶ αὐτός. ὥσθ’ ὅσαπερ ἐν
<span class="lb" data-page="10.552" data-line="4" id="l10.552.4"></span>τῇ τῶν ὑγιεινῶν πραγματείᾳ περὶ τῶν τοιούτων κράσεων
<span class="lb" data-page="10.552" data-line="5" id="l10.552.5"></span>εἴρηται, μεταφέρειν ἅπαντα προσῆκεν ἐπὶ τὴν τῶν ἀρχομένων
<span class="lb" data-page="10.552" data-line="6" id="l10.552.6"></span>πυρέττειν, εἴτε ἴασιν χρὴ λέγειν, εἴτε προφυλακήν.
<span class="lb" data-page="10.552" data-line="7" id="l10.552.7"></span>ἰώμεθα γὰρ τὸ ἤδη γεγονὸς αὐτῶν, κᾂν ὀλίγον ᾖ,
<span class="lb" data-page="10.552" data-line="8" id="l10.552.8"></span>προφυλαττόμεθα δὲ μὴ γενηθῆναί τι πλέον ἀναιροῦντες
<span class="lb" data-page="10.552" data-line="9" id="l10.552.9"></span>τὸ αἴτιον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.3">
<span class="pb page1" data-page="10.552" id="p10.552"></span>
<span class="milestone ed1page page1" data-n="4.121" data-unit="ed1page" id="ed1page.4.121"></span>
<span class="milestone ed2page page1" data-n="10.185" data-unit="ed2page" id="ed2page.10.185"></span>
            <p>
<span class="lb" data-page="10.552" data-line="10" id="l10.552.10"></span><span class="milestone ed2page" data-n="10.186" data-unit="ed2page" id="ed2page.10.186"></span>Ὥσπερ δὲ εὔρουν τε καὶ ἔμπνουν
<span class="lb" data-page="10.552" data-line="11" id="l10.552.11"></span>εἶναι τὸ σῶμα πάντῃ κοινὸς ἐπὶ τῶν εἰρημένων μάλιστα
<span class="lb" data-page="10.552" data-line="12" id="l10.552.12"></span>φύσεων ὑγιαινόντων τε καὶ δυσαρεστουμένων σκοπὸς, οὕτω
<span class="lb" data-page="10.552" data-line="13" id="l10.552.13"></span>καὶ τὸ φεύγειν ἀγρυπνίας καὶ θυμοὺς καὶ λύπας καὶ φροντίδας,
<span class="lb" data-page="10.552" data-line="14" id="l10.552.14"></span>ἐγκαύσεις τε καὶ ψύξεις καὶ κόπους· ἑτοιμότατα γὰρ
<span class="lb" data-page="10.552" data-line="15" id="l10.552.15"></span>ἐφ’ ἑκάστῳ τῶν εἰρημένων αἱ τοιαῦται κράσεις ἀναλίσκονται
<span class="lb" data-page="10.552" data-line="16" id="l10.552.16"></span>πυρετοῖς. ἰᾶσθαι δὲ αὐτὰς, ὅταν ἐπί τινι τῶν λελεγμένων
<span class="lb" data-page="10.552" data-line="17" id="l10.552.17"></span>προφάσεων πυρέξωσιν, ἔστιν οὖν ᾗ μὲν ὁμοίως τοῖς
<span class="lb" data-page="10.552" data-line="18" id="l10.552.18"></span>ἐπὶ στεγνώσει ῥηθεῖσιν, ᾗ δὲ καὶ διαφερόντως. ἄγειν μὲν
<span class="pb" data-page="10.553" id="p10.553"></span>
<span class="lb" data-page="10.553" data-line="1" id="l10.553.1"></span>γὰρ ἐπὶ τὰ λουτρὰ χρὴ πάντας ἐν τῇ παρακμῇ τοῦ πρώτου
<span class="lb" data-page="10.553" data-line="2" id="l10.553.2"></span>παροξυσμοῦ· τρίβειν τε λιπαρῶς τε ἅμα καὶ μαλακῶς
<span class="lb" data-page="10.553" data-line="3" id="l10.553.3"></span>τοὺς μὲν ἐπί τινι τῶν στυψάντων τὸ δέρμα, καθάπερ
<span class="lb" data-page="10.553" data-line="4" id="l10.553.4"></span>εἴρηται, τοὺς δ’ ἐπὶ ξηρότητι τρίβειν μὲν, ἀλλ’ ἐλάττω
<span class="lb" data-page="10.553" data-line="5" id="l10.553.5"></span>τούτοις, λούειν δὲ πλείω. στοχάζεσθαι δ’ ἀεὶ τοῦ μέτρου
<span class="lb" data-page="10.553" data-line="6" id="l10.553.6"></span>τῆς δυνάμεως ἐν ἅπαντι τῷ τοιούτῳ βοηθήματι. θυμοὶ
<span class="lb" data-page="10.553" data-line="7" id="l10.553.7"></span>μὲν οὖν καὶ λῦπαι καὶ ἀγρυπνίαι καὶ φροντίδες οὔτε τρίψεων
<span class="lb" data-page="10.553" data-line="8" id="l10.553.8"></span>οὔτε λουτρῶν δέονται πολλῶν, ἀλλὰ πολὺ μὲν ἐξ
<span class="lb" data-page="10.553" data-line="9" id="l10.553.9"></span>ἁπάντων ἐκ τοιᾶσδε πυρεξάντων αἰτίας, ἔλαιον περιχεῖν
<span class="lb" data-page="10.553" data-line="10" id="l10.553.10"></span>χλιαρὸν ἥκιστα μετέχον στύψεως· ἀνατρίψαντες δὲ βραχέα,
<span class="lb" data-page="10.553" data-line="11" id="l10.553.11"></span>λούειν ὡς ἔθος. αἱ δ’ ἐγκαύσεις εὐθέως μὲν ἐξ ἀρχῆς τῶν
<span class="lb" data-page="10.553" data-line="12" id="l10.553.12"></span>ψυχόντων δέονται καὶ πλειόνων λουτρῶν, ἥκιστα δὲ ἐλαίου
<span class="lb" data-page="10.553" data-line="13" id="l10.553.13"></span>δαψιλοῦς, ἢ συχνῆς τρίψεως. ἔστω δὲ τὰ ψύχοντα ῥόδινόν
<span class="lb" data-page="10.553" data-line="14" id="l10.553.14"></span>τε καὶ τὸ καλούμενον ὀμφάκινον ἔλαιον, ὅπερ, οἶμαι,
<span class="lb" data-page="10.553" data-line="15" id="l10.553.15"></span>καὶ ὠμοτριβὲς ὀνομάζουσιν. ἀμείνω δ’ ἔξ αὐτῶν ὅσα μηδ’
<span class="lb" data-page="10.553" data-line="16" id="l10.553.16"></span>ὅλως ἐν ἑαυτοῖς ἔχει τῶν ἁλῶν. ἐργάζεσθαι δὲ ψυχρὸν τὸ
<span class="lb" data-page="10.553" data-line="17" id="l10.553.17"></span>ἀγγεῖον, ἐν ᾧ μᾶλλον περιέχεται, κρεμῶντας ἐν φρέατι,
<span class="pb" data-page="10.554" id="p10.554"></span>
<span class="lb" data-page="10.554" data-line="1" id="l10.554.1"></span>ψαῦον τοῦ ὕδατος. ἔτι δὲ μᾶλλον <span class="milestone ed1page" data-n="4.122" data-unit="ed1page" id="ed1page.4.122"></span>εἰ κρουνὸς ὕδατος
<span class="lb" data-page="10.554" data-line="2" id="l10.554.2"></span>ψυχροῦ καταράττει τοῦ ἀγγείου, ψύχει τὸ ὑγρόν. εἰ
<span class="lb" data-page="10.554" data-line="3" id="l10.554.3"></span>δ’ ἐπὶ πλέον ἐψῦχθαι βούλοιο, χιόνι περιπλάττειν αὐτό.
<span class="lb" data-page="10.554" data-line="4" id="l10.554.4"></span>καταχεῖν δὲ τοῦ βρέγματος μετέωρον ἐξαίροντα τὴν χεῖρα
<span class="lb" data-page="10.554" data-line="5" id="l10.554.5"></span>δι’ ἐρίου συμμέτρου τῷ μεγέθει. ταῦτα ποιήσαντα μέχρι
<span class="lb" data-page="10.554" data-line="6" id="l10.554.6"></span>τῆς παρακμῆς ἄγειν ἐπὶ τὸ λουτρόν. εἰ δὲ καὶ ψυχθεὶς
<span class="lb" data-page="10.554" data-line="7" id="l10.554.7"></span>πυρέξειεν ὁ τὴν προειρημένην ἔχων κρᾶσιν, ὑπὲρ οὗ ταῦτα
<span class="lb" data-page="10.554" data-line="8" id="l10.554.8"></span>πάντα λέγεται, καὶ τοῦτον ἐπὶ τὸ βαλανεῖον ἀκτέον ἐν
<span class="lb" data-page="10.554" data-line="9" id="l10.554.9"></span>ταῖς παρακμαῖς. εἰ δὲ σὺν κορύζῃ καὶ κατάῤῥῳ πυρέττοι,
<span class="lb" data-page="10.554" data-line="10" id="l10.554.10"></span>πρὶν πεφθῆναι ταῦτα, λούειν οὐ χρή. τοὺς δ’ ἐπ’ ἐγκαύσει
<span class="lb" data-page="10.554" data-line="11" id="l10.554.11"></span>καὶ τούτων παρόντων λουστέον, ὡς ἐν τοῖς ὑγιεινοῖς
<span class="lb" data-page="10.554" data-line="12" id="l10.554.12"></span>ἐπεδείκνυμεν. ἐπὶ δὲ τῷ λουτρῷ τὴν κεφαλὴν τοῖς αὐτοῖς
<span class="lb" data-page="10.554" data-line="13" id="l10.554.13"></span>ἑκατέρων βρέχειν οἷς πρὸ τοῦ, ψύχουσι μὲν τῶν ἐπ’ ἐγκαύσει
<span class="lb" data-page="10.554" data-line="14" id="l10.554.14"></span>πυρεξάντων, θερμαίνουσι δὲ τῶν ἐπὶ ψύξει. μέτρια δ’
<span class="lb" data-page="10.554" data-line="15" id="l10.554.15"></span>ἔστω καὶ ταῦτα μετὰ τὸ λουτρὸν, οἷον τό τε καλούμενον
<span class="lb" data-page="10.554" data-line="16" id="l10.554.16"></span>ἴρινόν ἐστι καὶ τὸ νάρδινον μύρον. ἀλλ’ οὐ χρὴ μηκύνειν
<span class="lb" data-page="10.554" data-line="17" id="l10.554.17"></span>ἔτι περὶ τῶνδε λελεγμένων ἐν τοῖς ὑγιεινοῖς. ἀρκέσει δ’
<span class="lb" data-page="10.554" data-line="18" id="l10.554.18"></span>εἰπεῖν ὡς τὰ μὲν ἄλλα πρακτέον ὁμοίως ἐπὶ τῶν πυρεξάντων, ﻿
<span class="pb" data-page="10.555" id="p10.555"></span>
<span class="lb" data-page="10.555" data-line="1" id="l10.555.1"></span>ἅπερ ἐπὶ τῶν ἐγκαυθέντων τε καὶ ψυχθέντων ἐλέγομεν
<span class="lb" data-page="10.555" data-line="2" id="l10.555.2"></span>χρῆναι πράττειν, ἄνευ τοῦ πυρέξαι· οὐ μὴν ἅπαντί γε
<span class="lb" data-page="10.555" data-line="3" id="l10.555.3"></span>καιρῷ τοὺς πυρέξαντας λουστέον, ἀλλ’ ἐν τῇ παρακμῇ τοῦ
<span class="lb" data-page="10.555" data-line="4" id="l10.555.4"></span>παροξυσμοῦ. καὶ μέντοι καὶ ὡς ἐπιτείνειν μὲν χρὴ τῶν
<span class="lb" data-page="10.555" data-line="5" id="l10.555.5"></span>πυρεξάντων ἐπ’ ἐγκαύσει τὴν ἐμψυκτικὴν ὀνομαζομένην ἀγωγὴν,
<span class="lb" data-page="10.555" data-line="6" id="l10.555.6"></span>ἐκλύειν δὲ τῶν ψυχθέντων <span class="milestone ed2page" data-n="10.187" data-unit="ed2page" id="ed2page.10.187"></span>τὴν θερμαντικήν.
<span class="lb" data-page="10.555" data-line="7" id="l10.555.7"></span>ὑπόλοιπον δ’ ἂν εἴη τὴν ἐν τῇ διαίτῃ κοινότητά τε καὶ διαφορὰν
<span class="lb" data-page="10.555" data-line="8" id="l10.555.8"></span>ἐπελθεῖν ἁπάντων τῶν εἰρημένων ἐπὶ τῆς ὑποκειμένης
<span class="lb" data-page="10.555" data-line="9" id="l10.555.9"></span>κράσεως, ἁλούσης ἐφημέρῳ πυρετῷ. κοινὸν μὲν δὴ πάντων
<span class="lb" data-page="10.555" data-line="10" id="l10.555.10"></span>εἶδος ἔστω σοι διαίτης, εὔχυμον, εὔπεπτον, οὐδαμόθι
<span class="lb" data-page="10.555" data-line="11" id="l10.555.11"></span>κατὰ τοὺς πόρους ἰσχόμενον· ἀλλὰ τοῖς μὲν ἐγκαυθεῖσι μετὰ
<span class="lb" data-page="10.555" data-line="12" id="l10.555.12"></span>τοῦ ψύχειν καὶ ὑγραίνειν. οὕτως δὲ καὶ τοῖς θυμωθεῖσι. τοῖς
<span class="lb" data-page="10.555" data-line="13" id="l10.555.13"></span>δὲ ψυχθεῖσι, μετὰ τοῦ θερμαίνειν μετρίως. τοῖς δ’ ἀγρυπνήσασι
<span class="lb" data-page="10.555" data-line="14" id="l10.555.14"></span>καὶ λυπηθεῖσι καὶ πλεῖον φροντίσασιν, ὑγρὸν καὶ ὑπνῶδες.
<span class="lb" data-page="10.555" data-line="15" id="l10.555.15"></span>οὕτως δὲ καὶ τοῖς μὲν κοπωθεῖσι τροφιμώτερον, τοῖς
<span class="lb" data-page="10.555" data-line="16" id="l10.555.16"></span>δὲ ψυχθεῖσιν ἀτροφώτερον, τοῖς δ’ ἄλλοις τὸ μέσον ἀμφοῖν.
<span class="lb" data-page="10.555" data-line="17" id="l10.555.17"></span>οἶνον δὲ πίνειν γινώσκεις δή που καὶ σὺ διδόντα με τοῖς
<span class="pb" data-page="10.556" id="p10.556"></span>
<span class="lb" data-page="10.556" data-line="1" id="l10.556.1"></span>τοιούτοις ἅπασι, τὸν ὑδατώδη καὶ ὄψει καὶ δυνάμει· βελτίων
<span class="lb" data-page="10.556" data-line="2" id="l10.556.2"></span>γὰρ ὕδατος αὐτὸς τὰ πάντα, τῇ πέψει συναιρόμενος καὶ οὖρα
<span class="lb" data-page="10.556" data-line="3" id="l10.556.3"></span>καὶ ἱδρῶτας προτρέπων. δῆλος δ’ ἐστὶ καὶ ὁ Ἱπποκράτης
<span class="lb" data-page="10.556" data-line="4" id="l10.556.4"></span>οὐ μόνον ἐν τοῖς ἐφημέροις πυρετοῖς, ἀλλὰ κᾀν τοῖς ὀξέσι
<span class="lb" data-page="10.556" data-line="5" id="l10.556.5"></span>διδοὺς οἶνον, ἐξ ὧν ἐν τῷ περὶ διαίτης ὀξέων γράφει. κατὰ
<span class="lb" data-page="10.556" data-line="6" id="l10.556.6"></span>δὲ τὸ ἕκτον τῶν ἐπιδημιῶν εἴτε οὖν αὐτὸς εἴτε καὶ Θεσσαλὸς
<span class="lb" data-page="10.556" data-line="7" id="l10.556.7"></span>ὁ υἱὸς αὐτοῦ παραιτεῖται τὸν οἶνον οὐ μόνον εἰ πυρέξειαν
<span class="lb" data-page="10.556" data-line="8" id="l10.556.8"></span>οἱ θερμοὶ ταῖς κράσεσιν, ἀλλὰ κᾀν τῷ τῆς ὑγείας
<span class="lb" data-page="10.556" data-line="9" id="l10.556.9"></span>χρόνῳ· ἐν θερμῇ γοῦν φύσει παραινεῖ ψύξιν τε καὶ ποτὸν
<span class="lb" data-page="10.556" data-line="10" id="l10.556.10"></span>ὕδωρ καὶ ἐλιννύειν· εἰ μὴ ἄρα τὸ πλείονι χρῆσθαι τῷ ὕδατι
<span class="lb" data-page="10.556" data-line="11" id="l10.556.11"></span>τοῦ οἴνου κατὰ τὰς τοιαύτας φύσεις, ᾗπερ ἀρέσκει τισὶ,
<span class="lb" data-page="10.556" data-line="12" id="l10.556.12"></span>φαίημεν ὑπ’ αὐτοῦ παραινεῖσθαι. τοῦτο μὲν οὖν αὐτὸ καθ’
<span class="lb" data-page="10.556" data-line="13" id="l10.556.13"></span>αὑτὸ ζητείσθω, περὶ δὲ ποτοῦ ψυχροῦ διοριστέον. ἐγὼ μὲν
<span class="lb" data-page="10.556" data-line="14" id="l10.556.14"></span>δή φημι τὰς τοιαύτας φύσεις ὑγιαινούσας τε μᾶλλον πρὸς
<span class="lb" data-page="10.556" data-line="15" id="l10.556.15"></span>τοῦ τοιούτου πόματος ὀνίνασθαι μεγάλα καὶ κατὰ τὸν ἐφήμερον
<span class="lb" data-page="10.556" data-line="16" id="l10.556.16"></span>πυρετὸν οὐκ ἀφαιροῦμαι τοὺς εἰθικότας· ἀήθει δὲ
<span class="lb" data-page="10.556" data-line="17" id="l10.556.17"></span>οὐκ ἀρξαίμην τηνικαῦτα διδόναι, ἀλλὰ πρότερον ἀκριβῶς
<span class="lb" data-page="10.556" data-line="18" id="l10.556.18"></span>ἀποδοὺς αὐτῷ τὴν ἀρχαίαν ὑγείαν. εἰ δὲ διὰ δειλίαν, ἢ
<span class="pb" data-page="10.557" id="p10.557"></span>
<span class="lb" data-page="10.557" data-line="1" id="l10.557.1"></span>ἔθος ἐκ παίδων, ἢ ὑπόληψιν ψευδῆ φοβοῖτο τὸ ψυχρὸν,
<span class="lb" data-page="10.557" data-line="2" id="l10.557.2"></span>ἔργῳ τε πείσαιμ’ ἂν αὐτὸν, ἐπιτηρήσας ποτὲ αὐτὸν καυσούμενον
<span class="lb" data-page="10.557" data-line="3" id="l10.557.3"></span>ἐν θέρει καὶ λόγῳ μετὰ τὸ ἔργον. ὅταν γὰρ ἐπὶ
<span class="lb" data-page="10.557" data-line="4" id="l10.557.4"></span>τῇ χρήσει τοῦ τοιούτου πόματος ἀπαλλαχθῇ μὲν αὐτίκα
<span class="lb" data-page="10.557" data-line="5" id="l10.557.5"></span>τοῦ καυσοῦσθαί τε καὶ ἀλύειν, ἑαυτοῦ δὲ εὐτονώτερον ἐπὶ
<span class="lb" data-page="10.557" data-line="6" id="l10.557.6"></span>τῷδε τὸν στόμαχον ἔχειν φαίνηται, καὶ ἡ γαστὴρ καταῤῥήξῃ
<span class="lb" data-page="10.557" data-line="7" id="l10.557.7"></span>χολῶδες καὶ πέψῃ καλῶς, αὖθίς τε καὶ αὖθις χρησαμένῳ
<span class="lb" data-page="10.557" data-line="8" id="l10.557.8"></span>ἀνατρέφηται τὸ σῶμα, τότε ἂν ἤδη καὶ τοὺς ἄλλους
<span class="lb" data-page="10.557" data-line="9" id="l10.557.9"></span>αὐτῷ δείξας οὓς ὁμοίως ὤνησα, διέλθοιμι πρῶτον μὲν ὡς
<span class="lb" data-page="10.557" data-line="10" id="l10.557.10"></span>παντὸς μᾶλλον ἀληθές ἐστι τὸ τὰ ἐναντία τῶν ἐναντίων
<span class="lb" data-page="10.557" data-line="11" id="l10.557.11"></span>ὑπάρχειν ἰάματα· γέγραπται δέ μοι περὶ τούτου πρόσθεν.
<span class="lb" data-page="10.557" data-line="12" id="l10.557.12"></span>εἶθ’ ὡς ἡ κρᾶσις αὐτῷ τὴν ὑγιεινὴν ἐκβεβηκυῖα συμμετρίαν
<span class="lb" data-page="10.557" data-line="13" id="l10.557.13"></span>πλησίον ἥκει νόσου, καὶ ὡς τοῖς τοιούτοις σώμασιν ἡ ὑγίεια
<span class="lb" data-page="10.557" data-line="14" id="l10.557.14"></span>σφαλερὰ καὶ κατὰ σχέσιν μᾶλλον ἢ καθ’ ἕξιν ὑπάρχει, καὶ
<span class="lb" data-page="10.557" data-line="15" id="l10.557.15"></span>ὡς εἰ μὲν ἀγαθῆς ὢν ἔτυχε κράσεως, ἐφύλαττον ἂν ἐκείνην
<span class="lb" data-page="10.557" data-line="16" id="l10.557.16"></span>αὐτῷ τρόπῳ παντὶ, μοχθηρᾶς δ’ ὑπάρχοντι φύσεως
<span class="lb" data-page="10.557" data-line="17" id="l10.557.17"></span>ἐπὶ τὸ κρεῖττον ἐξαλλάττω. λέλεκται δὲ καὶ περὶ τούτων
<span class="lb" data-page="10.557" data-line="18" id="l10.557.18"></span>ἐπὶ πλέον ἐν τοῖς ὑγιεινοῖς· ὅθεν οὐ χρὴ μηκύνειν ἐνταῦθα
<span class="pb" data-page="10.558" id="p10.558"></span>
<span class="lb" data-page="10.558" data-line="1" id="l10.558.1"></span>μιμούμενον ἐκείνους τῶν ξυγγραφέων, ὅσοι παντάπασιν
<span class="lb" data-page="10.558" data-line="2" id="l10.558.2"></span>ὀλίγα γινώσκοντες, ἐν ἅπασι τοῖς βιβλίοις αὐτὰ διέρχονται.
<span class="lb" data-page="10.558" data-line="3" id="l10.558.3"></span>τουτὶ γὰρ οὐχὶ πολλὰ διδάσκειν, ἀλλὰ γράφειν ἐστὶ πολλὰ
<span class="lb" data-page="10.558" data-line="4" id="l10.558.4"></span>καὶ πολλοὺς χάρτας ἀναλίσκειν, ἐνὸν ὀλίγους, καὶ πολὺν
<span class="lb" data-page="10.558" data-line="5" id="l10.558.5"></span>κατατρίβειν χρόνον, ἐνὸν μή. οὐκοῦν μηδὲ τὰς διαγνώσεις
<span class="lb" data-page="10.558" data-line="6" id="l10.558.6"></span>τῶν ἐφημέρων πυρετῶν ἐνταυθοῖ γράφω, προειρηκὼς μὲν
<span class="lb" data-page="10.558" data-line="7" id="l10.558.7"></span>ἐν τῷ δευτέρῳ περὶ κρίσεων ὀλίγου δεῖν ἁπάσας, εἰρηκὼς
<span class="lb" data-page="10.558" data-line="8" id="l10.558.8"></span>δὲ τὰ λείποντα κᾀν τῷ πρώτῳ περὶ τῆς διαφορᾶς τῶν πυρετῶν.
<span class="lb" data-page="10.558" data-line="9" id="l10.558.9"></span><span class="milestone ed2page" data-n="10.188" data-unit="ed2page" id="ed2page.10.188"></span>οὐδὲν δ’ ἧττον κᾀν τοῖς περὶ σφυγμῶν ὅσον
<span class="lb" data-page="10.558" data-line="10" id="l10.558.10"></span>ἐξ αὐτῶν χρηστὸν ἑρμηνεύσας, ὡς οἶσθα, μόνος ἁπάντων
<span class="lb" data-page="10.558" data-line="11" id="l10.558.11"></span>τῶν ἔμπροσθεν οὕτω σαφῶς ὡς μηδ’ ἂν παῖδα λαθεῖν τὸ
<span class="lb" data-page="10.558" data-line="12" id="l10.558.12"></span>δηλούμενον, Ἀρχιγένους ὡς ἐπεδείξαμεν, οὐ διδάξαντος, ἀλλὰ
<span class="lb" data-page="10.558" data-line="13" id="l10.558.13"></span>περιλαλήσαντος τὰ πλεῖστα κατά τε τὸ περὶ σφυγμῶν σύγγραμμα
<span class="lb" data-page="10.558" data-line="14" id="l10.558.14"></span>καὶ τὴν πραγματείαν ἣν αὐτὸς ἐπιγράφει περὶ τῆς
<span class="lb" data-page="10.558" data-line="15" id="l10.558.15"></span>τοῦ πυρετοῦ σημειώσεως. ὥσπερ δὲ τὸν ἐν τῷ στυπτηριώδει
<span class="lb" data-page="10.558" data-line="16" id="l10.558.16"></span>λουσάμενον ὕδατι τὴν τρίτην ἡμέραν ἀσιτεῖν ἐκέλευον οἱ
<span class="lb" data-page="10.558" data-line="17" id="l10.558.17"></span>ἰατροὶ, κατὰ τὸν αὐτὸν τρόπον οἶσθα καὶ τῶν ἐγκαυθέντων
<span class="lb" data-page="10.558" data-line="18" id="l10.558.18"></span>τε καὶ κοπωθέντων ἐπί τε τοῖς ἄλλοις τοῖς εἰρημένοις αἰτίοις
<span class="pb" data-page="10.559" id="p10.559"></span>
<span class="lb" data-page="10.559" data-line="1" id="l10.559.1"></span>πυρεξάντων, οὐδένα λούοντας, οὐδὲ τρέφοντας αὐτοὺς πρὶν
<span class="lb" data-page="10.559" data-line="2" id="l10.559.2"></span>ὑπερβαλεῖν τὴν διάτριτον. ἀνάγκη δήπου κᾀμὲ λέγειν διάτριτον,
<span class="lb" data-page="10.559" data-line="3" id="l10.559.3"></span>ὅπως μὴ καὶ περὶ τοῦδε τῆς φλυαρίας αὐτῶν ἐνέχωμαι,
<span class="lb" data-page="10.559" data-line="4" id="l10.559.4"></span>φασκόντων ἕτερον μὲν εἶναι τὸν διὰ τρίτης παροξυσμὸν, ἑτέραν
<span class="lb" data-page="10.559" data-line="5" id="l10.559.5"></span>δὲ τὴν πρώτην διάτριτον· ἤκουσας γάρ ποτε καὶ σὺ μέχρι
<span class="lb" data-page="10.559" data-line="6" id="l10.559.6"></span>τοσούτου τῆς ἀδολεσχίας αὐτῶν ἐκταθείσης. ἀλλ’ εἴτε πρώτην
<span class="lb" data-page="10.559" data-line="7" id="l10.559.7"></span>διάτριτον, εἴτ’ ἄλλο τι καλεῖν ἐθέλουσιν, οὐχ ἅπαξ ἢ δὶς
<span class="lb" data-page="10.559" data-line="8" id="l10.559.8"></span>ἢ τρὶς, ἀλλ’ ὁσάκις οὐδὲ μεμνῆσθαι δυνατὸν ἔν τε τῇ πρώτῃ
<span class="lb" data-page="10.559" data-line="9" id="l10.559.9"></span>τῶν ἡμερῶν, εὐθέως εἰς ἑσπέραν ἐλούσαμεν τοὺς τὸν ἐφήμερον
<span class="lb" data-page="10.559" data-line="10" id="l10.559.10"></span>πυρέξαντας, ἔν τε τῇ δευτέρᾳ πολὺ μᾶλλον, ἀλλὰ καὶ
<span class="lb" data-page="10.559" data-line="11" id="l10.559.11"></span>κατ’ αὐτὴν τρίτην, ὡς ὀλίγον ἔμπροσθεν ἔφαμεν ἐπὶ τοῦ
<span class="lb" data-page="10.559" data-line="12" id="l10.559.12"></span>στεγνωθέντος τὸ δέρμα. τουτὶ μὲν οὖν τὸ αἴτιον ὀλιγάκις
<span class="lb" data-page="10.559" data-line="13" id="l10.559.13"></span>ἐθεασάμην ἀνάψαν πυρετὸν, ὅθεν αὐτὸ μάλιστα προὐχειρισάμην,
<span class="lb" data-page="10.559" data-line="14" id="l10.559.14"></span>ἔγκαυσιν δὲ καὶ κόπον ἕκαστόν τε τῶν ἄλλων πάνυ
<span class="lb" data-page="10.559" data-line="15" id="l10.559.15"></span>πολλάκις. ἐθεάσω δὲ καὶ σὺ πάντας αὐτοὺς τῇ τετάρτῃ τῶν
<span class="lb" data-page="10.559" data-line="16" id="l10.559.16"></span>ἡμερῶν ἕωθέν τε προσελθόντας ἐπὶ τὰς συνήθεις πράξεις,
<span class="lb" data-page="10.559" data-line="17" id="l10.559.17"></span>ἀπαντῶντάς τε τοῖς ἰατροῖς ὅσοι καὶ τὴν τρίτην ἡμέραν
<span class="lb" data-page="10.559" data-line="18" id="l10.559.18"></span>ᾤοντο τελέως αὐτοὺς ἠσιτηκέναι. καὶ τοίνυν θαυμάζοντί σοι
<span class="lb" data-page="10.559" data-line="19" id="l10.559.19"></span>καὶ ζητοῦντι, τί ποτ’ ἐστὶ τὸ αἴτιον τοῦ μὴ κᾂν νῦν γοῦν ﻿
<span class="pb" data-page="10.560" id="p10.560"></span>
<span class="lb" data-page="10.560" data-line="1" id="l10.560.1"></span>ἀποστῆναι τοὺς τοιούτους ἰατροὺς τῶν κακῶς αὐτοῖς ὑπειλημμένων,
<span class="lb" data-page="10.560" data-line="2" id="l10.560.2"></span>ὡς νομίζω, προσηκόντως <span class="milestone ed1page" data-n="4.123" data-unit="ed1page" id="ed1page.4.123"></span>εἶπον ὅτι μήτε
<span class="lb" data-page="10.560" data-line="3" id="l10.560.3"></span>γινώσκουσι τὴν ἀληθῆ θεωρίαν, αἰδοῦνταί τε νῦν ἄρξασθαι
<span class="lb" data-page="10.560" data-line="4" id="l10.560.4"></span>μανθάνειν αὐτήν. ἔνιοι δ’, ὡς ἤκουσάς ποτέ τινος ἐξ αὐτῶν
<span class="lb" data-page="10.560" data-line="5" id="l10.560.5"></span>ὁμολογήσαντος ἡμῖν ἰδίᾳ τἀληθῆ μετὰ τοῦ δακρύειν, οὐδὲ
<span class="lb" data-page="10.560" data-line="6" id="l10.560.6"></span>τῶν ἐπιτηδείων εὐπορῆσαί φασιν, ἐὰν οἱ νομίζοντες αὐτοὺς
<span class="lb" data-page="10.560" data-line="7" id="l10.560.7"></span>ἐπίστασθαί τι θεάσωνται μανθάνοντας. ἀλλὰ σὺ μὲν ἅπαξ
<span class="lb" data-page="10.560" data-line="8" id="l10.560.8"></span>ἤκουσας τοῦτο, θεοὺς δ’ ἐγὼ σύμπαντας ἐπόμνυμι πολλοὺς
<span class="lb" data-page="10.560" data-line="9" id="l10.560.9"></span>ἐμοὶ πολλάκις ὡμολογηκέναι μόνῳ ταῦτα μετὰ τοῦ δακρύειν
<span class="lb" data-page="10.560" data-line="10" id="l10.560.10"></span>τε καὶ τὴν ἑαυτῶν ὀδύρεσθαι δυστυχίαν ἐπὶ τῷ τὸν χρόνον
<span class="lb" data-page="10.560" data-line="11" id="l10.560.11"></span>ἀπολέσαι μοχθηροῖς διδασκάλοις χρησαμένους. ἐπόμνυμι δ’
<span class="lb" data-page="10.560" data-line="12" id="l10.560.12"></span>αὖθίς σοι τοὺς θεοὺς καὶ τοῦτό μοι λεχθῆναι πάνυ πολλάκις
<span class="lb" data-page="10.560" data-line="13" id="l10.560.13"></span>ὑπὸ τῶν συμφοιτησάντων ἔτι μειρακίῳ τὴν ἡλικίαν ὄντι.
<span class="lb" data-page="10.560" data-line="14" id="l10.560.14"></span>ἐπειδὴ γὰρ εἴωθα, ὁπότε τις ἔροιτο περί τινος δόγματος εἰ
<span class="lb" data-page="10.560" data-line="15" id="l10.560.15"></span>ἀληθὲς εἴη, μηδὲν ἀποκρίνασθαι δύνασθαι φάσκειν, εἰ μὴ καὶ
<span class="lb" data-page="10.560" data-line="16" id="l10.560.16"></span>τὰ τῶν ἄλλων ἁπάντων μάθοιμι καί τινα μέθοδον κτησαίμην
<span class="lb" data-page="10.560" data-line="17" id="l10.560.17"></span>ᾗ διαγινώσκοιμι τὸ βέλτιον, οὐκ ὀλίγοι τῶν ταῦτα ἀκουόντων
<span class="lb" data-page="10.560" data-line="18" id="l10.560.18"></span>συμφοιτητῶν ἔφασάν μοι, σὺ μὲν καὶ φύσει διαφερούσῃ
<span class="pb" data-page="10.561" id="p10.561"></span>
<span class="lb" data-page="10.561" data-line="1" id="l10.561.1"></span>κέχρησαι καὶ παιδείᾳ θαυμαστῇ διὰ τὴν τοῦ πατρός σου φιλοτιμίαν,
<span class="lb" data-page="10.561" data-line="2" id="l10.561.2"></span>καὶ ἡλικίαν δυναμένην μανθάνειν ἔχεις ὅθεν τε δαπανᾷν
<span class="lb" data-page="10.561" data-line="3" id="l10.561.3"></span>χρὴ σχολάζοντα μαθήμασι κέκτησαι· τὸ δ’ ἡμέτερον οὐχ
<span class="lb" data-page="10.561" data-line="4" id="l10.561.4"></span>ὧδ’ ἔχει· καὶ γὰρ ἀπαίδευτοι τὴν πρώτην παιδείαν ἐσμὲν καὶ
<span class="lb" data-page="10.561" data-line="5" id="l10.561.5"></span>οὐκ ὀξεῖς τὴν διάνοιαν ὥσπερ σὺ καὶ ἀναλίσκειν οὐκ ἔχομεν·
<span class="lb" data-page="10.561" data-line="6" id="l10.561.6"></span>ἀγαπητέον οὖν ἡμῖν ἐστιν ὁποῖά ποτ’ ἂν εἴη ταῦτα τὰ νῦν
<span class="lb" data-page="10.561" data-line="7" id="l10.561.7"></span>γινωσκόμενα. μὴ τοίνυν ἔτι θαύμαζε διὰ τί πολλοὶ τῶν
<span class="lb" data-page="10.561" data-line="8" id="l10.561.8"></span>ἰατρῶν οὐκ αἰσχύνονται φθεγγόμενοι τὴν διάτριτον, καίτοι
<span class="lb" data-page="10.561" data-line="9" id="l10.561.9"></span>μυριάκις ἡμᾶς ἑωρακότες ἐπὶ τῶν νοσούντων προγινώσκοντας
<span class="lb" data-page="10.561" data-line="10" id="l10.561.10"></span>εἴτ’ ἐφήμερός ἐστιν ὁ πυρετὸς εἴτε καὶ κατὰ τὴν τρίτην ἢ
<span class="lb" data-page="10.561" data-line="11" id="l10.561.11"></span>τετάρτην ἡμέραν οἴσει τινὰ παροξυσμόν. ἀλλ’ ἐκεῖνο σκόπει
<span class="lb" data-page="10.561" data-line="12" id="l10.561.12"></span>τὸ ὑφ’ Ἱπποκράτους εἰρημένον, ἀνθρώπου <span class="milestone ed2page" data-n="10.189" data-unit="ed2page" id="ed2page.10.189"></span>φιλοσοφωτάτου
<span class="lb" data-page="10.561" data-line="13" id="l10.561.13"></span>τὸ ἦθος. ὅκου μὲν οὖν κάτοξυ τὸ νόσημα, αὐτίκα καὶ
<span class="lb" data-page="10.561" data-line="14" id="l10.561.14"></span>τοὺς ἐσχάτους πόνους ἔχει καὶ τῇ ἐσχάτως λεπτῇ διαίτῃ ἀναγκαῖον
<span class="lb" data-page="10.561" data-line="15" id="l10.561.15"></span>χρέεσθαι. ὅκου δὲ μὴ, ἀλλ’ ἐνδέχεται ἁδροτέρως διαιτᾷν,
<span class="lb" data-page="10.561" data-line="16" id="l10.561.16"></span>τοσοῦτον ὑποκαταβαίνειν, ὁκόσον ἂν ἡ νοῦσος μαλθακωτέρα
<span class="lb" data-page="10.561" data-line="17" id="l10.561.17"></span>τῶν ἐσχάτων εἴη. πόνους μὲν γὰρ λέγει πάντα τὰ
<span class="lb" data-page="10.561" data-line="18" id="l10.561.18"></span>λυποῦντα τὸν ἄνθρωπον, ἐσχάτους δὲ ὀνομάζει τοὺς μεγίστους,
<span class="pb" data-page="10.562" id="p10.562"></span>
<span class="lb" data-page="10.562" data-line="1" id="l10.562.1"></span>οἵπερ ἐν ταῖς ἀκμαῖς γίνονται. κελεύει δ’ εἰς τοῦτον
<span class="lb" data-page="10.562" data-line="2" id="l10.562.2"></span>τὸν χρόνον ἀποτίθεσθαι τῆς διαίτης τὸ λεπτότατον, οὐδέν τι
<span class="lb" data-page="10.562" data-line="3" id="l10.562.3"></span>διδάσκων ἀλλοιότερον ἢ ὁπότ’ ἔφασκεν· ὁκόταν ἀκμάζῃ τὸ
<span class="lb" data-page="10.562" data-line="4" id="l10.562.4"></span>νόσημα, τότε καὶ τῇ λεπτοτάτῃ διαίτῃ ἀναγκαῖον χρέεσθαι.
<span class="lb" data-page="10.562" data-line="5" id="l10.562.5"></span>καὶ μὴν οὐχ οἷόν τε τὸ λεπτότατον τῆς διαίτης εἰς τὴν ἀκμὴν
<span class="lb" data-page="10.562" data-line="6" id="l10.562.6"></span>ἀναβάλλεσθαι, χωρὶς τοῦ κατὰ τὴν ἀρχὴν ἐστοχάσθαι περὶ
<span class="lb" data-page="10.562" data-line="7" id="l10.562.7"></span>πόσην ἡμέραν ἀκμάσει τὸ νόσημα. ἀλλὰ καὶ Ἱπποκράτη φασὶ
<span class="lb" data-page="10.562" data-line="8" id="l10.562.8"></span>ληρεῖν ταῦτα γράψαντα καὶ ἡμῶν ἔργῳ διαδεικνυμένων αὐτὰ,
<span class="lb" data-page="10.562" data-line="9" id="l10.562.9"></span>πάντα μᾶλλον νομίζουσιν ἢ δυνατὸν ἀνθρώπῳ κατὰ τὸν
<span class="lb" data-page="10.562" data-line="10" id="l10.562.10"></span>πρῶτόν ποτε παροξυσμὸν, ἀκριβῆ γνῶσιν ἔχειν τῆς τοῦ κάμνοντος
<span class="lb" data-page="10.562" data-line="11" id="l10.562.11"></span>διαθέσεως. ἐγὼ δ’ οὔτ’ ἐφ’ ἁπάντων τῶν νοσούντων
<span class="lb" data-page="10.562" data-line="12" id="l10.562.12"></span>ἀκριβῶς φημι γινώσκειν τὴν διάθεσιν ἐν τῇ πρώτῃ τῶν ἡμερῶν
<span class="lb" data-page="10.562" data-line="13" id="l10.562.13"></span>οὔτε τῶν ἐφημέρων τινὰ πυρετὸν λαθεῖν ἄν με· τοῦτο
<span class="lb" data-page="10.562" data-line="14" id="l10.562.14"></span>δ’ ἀρκεῖ κατά γε τὰς πρώτας ἡμέρας εἰς τὸ μηδὲν ἁμαρτεῖν
<span class="lb" data-page="10.562" data-line="15" id="l10.562.15"></span>ἐν τῇ διαίτῃ, τὸ διακρῖναι τὸν ἐφήμερον πυρετὸν τῶν ἄλλων.
<span class="lb" data-page="10.562" data-line="16" id="l10.562.16"></span>διὰ τοῦτό γέ τοι τῇ τετάρτῃ τῶν ἡμερῶν, ἐν ᾗ πρῶτον ἐκεῖνοι
<span class="lb" data-page="10.562" data-line="17" id="l10.562.17"></span>προταριχεύσαντες τὸν ἄνθρωπον ἄρχονται τρέφειν, ἡμεῖς ἤδη
<span class="lb" data-page="10.562" data-line="18" id="l10.562.18"></span>τὰ συνήθη τῶν ἔργων παρεχόμεθα πράττειν, κωλύομεν δὲ
<span class="pb" data-page="10.563" id="p10.563"></span>
<span class="lb" data-page="10.563" data-line="1" id="l10.563.1"></span>κᾀκ τῶν ἐφημέρων πυρετῶν τὴν μετάστασιν εἰς τοὺς ὀξεῖς
<span class="lb" data-page="10.563" data-line="2" id="l10.563.2"></span>γενέσθαι, τῷ τρόπῳ τούτῳ τῆς διαίτης· ὡς εἴ γέ τις ἑτέρως
<span class="lb" data-page="10.563" data-line="3" id="l10.563.3"></span>διαιτήσειεν, ἐξ ἀνάγκης ἀκολουθήσουσι κατά γε τὰς προειρημένας
<span class="lb" data-page="10.563" data-line="4" id="l10.563.4"></span>κράσεις ὅσοι διακαέστατοι τῶν πυρετῶν. ἕτεραι γάρ
<span class="lb" data-page="10.563" data-line="5" id="l10.563.5"></span>εἰσι φύσεις ἐφ’ ὧν ἢ οὐδὲν ἢ οὐκ ἀξιόλογόν γέ τι τοσούτων
<span class="lb" data-page="10.563" data-line="6" id="l10.563.6"></span>ἡμερῶν βλάπτει λιμός· ὥσπερ ἕτεραί γε πάλιν ἐφ’ ὧν οὐ
<span class="lb" data-page="10.563" data-line="7" id="l10.563.7"></span>μόνον ἀβλαβὴς, ἀλλὰ καὶ πρὸς ὠφέλειάν ἐστιν ἡ ἀσιτία τῶν
<span class="lb" data-page="10.563" data-line="8" id="l10.563.8"></span>τριῶν ἡμερῶν. ἀλλὰ περὶ μὲν τῶν ἄλλων φύσεων ἑξῆς διορίσω.
<span class="lb" data-page="10.563" data-line="9" id="l10.563.9"></span>τὴν ὑποκειμένην δ’ ἐξ ἀρχῆς κρᾶσιν εἰς τοὔσχατον ἄγουσι
<span class="lb" data-page="10.563" data-line="10" id="l10.563.10"></span>κίνδυνον αἱ ἀσιτίαι κατὰ πάντας τοὺς πυρετοὺς, οὐ μόνους
<span class="lb" data-page="10.563" data-line="11" id="l10.563.11"></span>ὧν νῦν ἐμνημόνευσα, τοὺς ἐφημέρους ὀνομαζομένους.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.4">
<span class="pb page1" data-page="10.563" id="p10.563"></span>
<span class="milestone ed1page page1" data-n="4.123" data-unit="ed1page" id="ed1page.4.123"></span>
<span class="milestone ed2page page1" data-n="10.189" data-unit="ed2page" id="ed2page.10.189"></span>
            <p>
<span class="lb" data-page="10.563" data-line="12" id="l10.563.12"></span>Εἰ γὰρ καὶ δι’ ἔμφραξιν, ὡς ἐλέχθη, στεγνωθείη
<span class="lb" data-page="10.563" data-line="13" id="l10.563.13"></span>ποθ’ ἡ διαπνοὴ, μικρὰν μὲν ὑπάρχουσαν αὐτὴν, εἴ
<span class="lb" data-page="10.563" data-line="14" id="l10.563.14"></span>τις ὀρθῶς διαῤῥύψειε, κωλύσει γενέσθαι δεύτερον παροξυσμόν·
<span class="lb" data-page="10.563" data-line="15" id="l10.563.15"></span>ἀξιολόγου δὲ γενομένης, οὐκ ἔθ’ ὁμοίως ἐπαγγείλασθαι δυνατόν.
<span class="lb" data-page="10.563" data-line="16" id="l10.563.16"></span>εἰ δὲ καὶ πολλοὶ καὶ παχεῖς καὶ γλίσχροι σφηνωθεῖεν
<span class="lb" data-page="10.563" data-line="17" id="l10.563.17"></span>χυμοὶ, τὸν ἐπὶ τούτοις πυρετὸν ἀδύνατόν ἐστιν ἐν τοῖς ὅροις
<span class="lb" data-page="10.563" data-line="18" id="l10.563.18"></span>διαμεῖναι τῶν ἐφημέρων. ἐξ ἀνάγκης γὰρ αὐτὸν ὁ ἐπὶ σήψει
<span class="pb" data-page="10.564" id="p10.564"></span>
<span class="lb" data-page="10.564" data-line="1" id="l10.564.1"></span>χυμῶν διαδέξεται κατὰ τὰς κακοχύμους φύσεις. ὡς ἐπ’ ἄλλων
<span class="lb" data-page="10.564" data-line="2" id="l10.564.2"></span>γε κράσεων ἃς ἐν τοῖς ἑξῆς ἑρμηνεύσω γένοιτ’ ἄν τις ἰδέα
<span class="lb" data-page="10.564" data-line="3" id="l10.564.3"></span>πυρετοῦ συνόχου διὰ τὴν τοιαύτην αἰτίαν ἄνευ σήψεως
<span class="lb" data-page="10.564" data-line="4" id="l10.564.4"></span>χυμῶν. ἕπεσθαι δὲ τοῖς τοιούτοις λόγοις ἀδύνατον ὅσον ἄν
<span class="lb" data-page="10.564" data-line="5" id="l10.564.5"></span>τις μὴ πρότερον ἐν ταῖς εἰρημέναις πραγματείαις γυμνάσηται,
<span class="lb" data-page="10.564" data-line="6" id="l10.564.6"></span>καὶ μάλιστα τῇ περὶ τῆς διαφορᾶς τῶν πυρετῶν. ἐπειδὰν γὰρ
<span class="lb" data-page="10.564" data-line="7" id="l10.564.7"></span>ἔμφραξίς τις ᾖ μετρία δι’ ἣν ἐπύρεξαν οἱ κακόχυμοι κατὰ
<span class="lb" data-page="10.564" data-line="8" id="l10.564.8"></span>μὲν τὴν πρώτην καὶ δευτέραν ἡμέραν ἄχρι τινὸς, οὐκ ἔστιν
<span class="lb" data-page="10.564" data-line="9" id="l10.564.9"></span>ἐν τῷ σφυγμῷ τὸ τῆς σήψεως σημεῖον, ὥσπερ οὐδ’ ἐν τοῖς
<span class="lb" data-page="10.564" data-line="10" id="l10.564.10"></span>οὔροις τὸ τῆς ἀπεψίας. μηκυνομένης μέντοι τῆς παρακμῆς
<span class="lb" data-page="10.564" data-line="11" id="l10.564.11"></span>καὶ μηκέτ’ ἀνάλογον ἐνδιδούσης ὥσπερ ὑπήρξατο <span class="milestone ed2page" data-n="10.190" data-unit="ed2page" id="ed2page.10.190"></span>μετὰ
<span class="lb" data-page="10.564" data-line="12" id="l10.564.12"></span>τὴν ἀκμὴν ὕποπτός ἐστιν ἡ διάθεσις, ὥσπερ ἐφ’ ὧν ἐπείγεται
<span class="lb" data-page="10.564" data-line="13" id="l10.564.13"></span>πρὸς τὴν λύσιν, ἀτμοί γέ τινες, ἢ νοτίδες, ἢ ἱδρῶτες ἐξεκρίθησαν,
<span class="lb" data-page="10.564" data-line="14" id="l10.564.14"></span>ἢ οὖρα πλείω χρηστὰ μετὰ τῶν κατὰ τὸν σφυγμὸν
<span class="lb" data-page="10.564" data-line="15" id="l10.564.15"></span>σημείων ἀγαθῶν ὑπαρχόντων, ἐφήμερός ἐστι βεβαίως ὁ πυρετός.
<span class="lb" data-page="10.564" data-line="16" id="l10.564.16"></span>ἀλλ’ ὅ γε διὰ μικρὰν ἔμφραξιν ὅμοιος μὲν τοῖς ἐφημέροις
<span class="lb" data-page="10.564" data-line="17" id="l10.564.17"></span>ἐστὶν, ὡς εἴρηται, κατά γε τὰ πρῶτα, μηκυνομένης δὲ τῆς
<span class="lb" data-page="10.564" data-line="18" id="l10.564.18"></span>παρακμῆς ὕποπτος γίγνεται, κᾂν μηδέπω τὸ τῆς σήψεως ﻿
<span class="pb" data-page="10.565" id="p10.565"></span>
<span class="lb" data-page="10.565" data-line="1" id="l10.565.1"></span>σημεῖον ἐμφαίνηται τοῖς σφυγμοῖς· ἐὰν γὰρ μὴ διαπνευσθῇ
<span class="lb" data-page="10.565" data-line="2" id="l10.565.2"></span>τελέως, ἀναγκαῖόν ἐστι σαπῆναι τὴν κακοχυμίαν. ἵν’ οὖν
<span class="lb" data-page="10.565" data-line="3" id="l10.565.3"></span>διαπνεύσῃ, μείζονος ἡμῖν ἤδη βοηθείας ἐστὶ χρεία. εἰ μὲν
<span class="lb" data-page="10.565" data-line="4" id="l10.565.4"></span>οὖν ἤτοι παιδίον ἢ γέρων εἴη, φλεβοτομεῖν οὐκ ἔτ’ ἐγχωρεῖ·
<span class="lb" data-page="10.565" data-line="5" id="l10.565.5"></span>μεταξὺ δὲ τῶν ἡλικιῶν τούτων ῥώμης παρούσης τῷ κάμνοντι
<span class="lb" data-page="10.565" data-line="6" id="l10.565.6"></span>φλεβοτομητέον, εἰ καὶ τὰ τοῦ πλήθους ἀπείη σημεῖα.
<span class="lb" data-page="10.565" data-line="7" id="l10.565.7"></span>βέλτιον γὰρ ἐκκενώσαντα τὸ πλέον τῆς κακοχυμίας, ἐπὶ τὸ
<span class="lb" data-page="10.565" data-line="8" id="l10.565.8"></span>διαῤῥύπτειν τὰς ἐμφράξεις ἰέναι· κίνδυνος γὰρ ἐκφραττόντων,
<span class="lb" data-page="10.565" data-line="9" id="l10.565.9"></span>πρὶν ἐκκενῶσαι, σφηνωθῆναι μᾶλλον αὐτάς. ἐκφράττουσι
<span class="lb" data-page="10.565" data-line="10" id="l10.565.10"></span>μὲν οὖν αἱ ῥυπτικαὶ δυνάμεις, ἔξωθέν τε προσπίπτουσαι τῷ
<span class="lb" data-page="10.565" data-line="11" id="l10.565.11"></span>δέρματι καὶ εἴσω τοῦ σώματος λαμβανόμεναι. κίνδυνος δὲ καὶ
<span class="lb" data-page="10.565" data-line="12" id="l10.565.12"></span>τὰς ἐκτὸς ἑλκούσας ἅμα τοῖς ἐμφράττουσι συνεπισπᾶσθαί
<span class="lb" data-page="10.565" data-line="13" id="l10.565.13"></span>τι καὶ ἄλλο, καὶ τὰς ἔνδοθεν ἀναφερομένας ἑαυταῖς συνεπισύρεσθαί
<span class="lb" data-page="10.565" data-line="14" id="l10.565.14"></span>τι τῶν ἐν τοῖς ἀγγείοις. ὅπερ εἰ μὲν γλίσχρον, ἢ
<span class="lb" data-page="10.565" data-line="15" id="l10.565.15"></span>παχὺ τύχοι, διπλασιάσει τὴν ἔμφραξιν· εἰ δὲ μὴ, ἀλλὰ τῷ
<span class="lb" data-page="10.565" data-line="16" id="l10.565.16"></span>πλήθει γε, πάντως οὐ σμικρὰ λυπήσει. φαίνεται γὰρ ἐνίοτε
<span class="lb" data-page="10.565" data-line="17" id="l10.565.17"></span>καὶ τὸ πολὺ ῥεῦσαν ἀθρόως οὐδὲν ἧττον ἐμφράττεσθαί τε
<span class="pb" data-page="10.566" id="p10.566"></span>
<span class="lb" data-page="10.566" data-line="1" id="l10.566.1"></span>καὶ σφηνοῦσθαι τῶν γλίσχρων καὶ παχέων εἰ δὲ καὶ διὰ πόρων
<span class="lb" data-page="10.566" data-line="2" id="l10.566.2"></span>στενῶν ἡ διέξοδος εἴη, πολὺ δὴ μᾶλλον ἴσχεσθαι. ὅπως
<span class="lb" data-page="10.566" data-line="3" id="l10.566.3"></span>οὖν ἀσφαλὴς <span class="milestone ed1page" data-n="4.124" data-unit="ed1page" id="ed1page.4.124"></span>καὶ τούτοις ἡ φορὰ καὶ τοῖς ἔξωθεν ἡ
<span class="lb" data-page="10.566" data-line="4" id="l10.566.4"></span>ὁλκὴ γίγνοιτο, χρησιμώτατόν τέ ἐστι κενῶσαι τὸ σῶμα. καὶ
<span class="lb" data-page="10.566" data-line="5" id="l10.566.5"></span>μέντοι καὶ τὰ διαπνεόμενα τῶν χυμῶν καπνώδη καὶ λιγνυώδη
<span class="lb" data-page="10.566" data-line="6" id="l10.566.6"></span>περιττώματα μειωθέντων αὐτῶν ἐλάττω γίγνοιτο ἄν. ὥστε
<span class="lb" data-page="10.566" data-line="7" id="l10.566.7"></span>καὶ διὰ τοῦτο βραχύτερον ἔσται τὸ πυρετῶδες θερμὸν, ὡς
<span class="lb" data-page="10.566" data-line="8" id="l10.566.8"></span>ἐγχωρεῖν αὐτὸ διαπνεῖν εἰς τοὐκτὸς, εἴπερ εἶεν αἱ ἐμφράξεις
<span class="lb" data-page="10.566" data-line="9" id="l10.566.9"></span>βραχεῖαι. ὅταν οὖν ποθ’ ὑπονοήσῃς ἐστεγνῶσθαι τὸ δέρμα
<span class="lb" data-page="10.566" data-line="10" id="l10.566.10"></span>δι’ ἔμφραξιν, ἔκ τε τῶν μὴ γίγνεσθαι κατὰ τὴν παρακμὴν
<span class="lb" data-page="10.566" data-line="11" id="l10.566.11"></span>τοῦ πρώτου παροξυσμοῦ κενώσεις ἀξιολόγους καὶ διαμένειν
<span class="lb" data-page="10.566" data-line="12" id="l10.566.12"></span>ὁμοίαν ἑαυτῇ τὴν παρακμὴν, εἰ μὲν ἀπὸ μηδενὸς τῶν προφανῶν
<span class="lb" data-page="10.566" data-line="13" id="l10.566.13"></span>αἰτίων ἐπύρεξεν ὁ ἄνθρωπος, ἔτι καὶ μᾶλλον ἂν εἴη
<span class="lb" data-page="10.566" data-line="14" id="l10.566.14"></span>σοι βεβαιοτέρα τῆς ἐμφράξεως ἡ διάγνωσις· εἰ δὲ σύν τινι
<span class="lb" data-page="10.566" data-line="15" id="l10.566.15"></span>τῶν προφανῶν, οὐκ ἀδύνατον ἅμα συνεληλυθέναι διττὰς
<span class="lb" data-page="10.566" data-line="16" id="l10.566.16"></span>αἰτίας. εἰ γὰρ ἡ ἑτέρα μόνη τῶν αἰτιῶν ἡ ἐκ τοῦ προκατάρξαντος
<span class="lb" data-page="10.566" data-line="17" id="l10.566.17"></span>αἰτίου ἦν, ἐμειοῦτο ἄν ἡ παρακμὴ σὺν αἰσθηταῖς
<span class="lb" data-page="10.566" data-line="18" id="l10.566.18"></span>ἐκκρίσεσιν· οὔκουν ἀναβάλλεσθαι τῶν τοιούτων ἀῤῥώστων
<span class="pb" data-page="10.567" id="p10.567"></span>
<span class="lb" data-page="10.567" data-line="1" id="l10.567.1"></span>ἀφαιρεῖν αἵματος, ἀνάλογον τῇ τε δυνάμει καὶ τῷ μεγέθει
<span class="lb" data-page="10.567" data-line="2" id="l10.567.2"></span>τῆς ἐμφράξεως. ἔνδειξις δὲ τοῦ ποσοῦ τῆς ἐμφράξεως ἐκ
<span class="lb" data-page="10.567" data-line="3" id="l10.567.3"></span>τοῦ μεγέθους ἔσται τοῦ κατὰ τὸν πυρετόν· μείζων μὲν γὰρ
<span class="lb" data-page="10.567" data-line="4" id="l10.567.4"></span>ἐπὶ ταῖς σφοδροτέραις ἐμφράξεσιν, ἐλάττων δ’ ἐπὶ ταῖς μικροτέραις
<span class="lb" data-page="10.567" data-line="5" id="l10.567.5"></span>συμπίπτει. κενώσαντα δὲ τὸ σύμμετρον οὐ μετὰ
<span class="lb" data-page="10.567" data-line="6" id="l10.567.6"></span>πολὺ διδόναι τῶν ῥυπτικῶν τινα τροφῶν ἢ φαρμάκων. ἔστι
<span class="lb" data-page="10.567" data-line="7" id="l10.567.7"></span>δ’ οὐ πολλὰ τὰ τοῦτο δυνάμενα ποιεῖν ἐν πυρετοῖς, ἀλλ’
<span class="lb" data-page="10.567" data-line="8" id="l10.567.8"></span>ὡς εἴρηται καὶ πρόσθεν, ἐν τῷ τροφῆς μὲν λόγῳ ἡ πτισάνη
<span class="lb" data-page="10.567" data-line="9" id="l10.567.9"></span>τ’ ἐστὶ καὶ μελίκρατον, ἐν φαρμάκοις δὲ τό τε ὀξύμελι
<span class="lb" data-page="10.567" data-line="10" id="l10.567.10"></span>καὶ ὅσα τῷ μελικράτῳ συνεψεῖν οἶόν τε, ὡς καλαμίνθη
<span class="lb" data-page="10.567" data-line="11" id="l10.567.11"></span>καὶ ὕσσωπον καὶ ὀρίγανον καὶ ἕρπυλλον καὶ ἴρις καὶ σέλινον.
<span class="lb" data-page="10.567" data-line="12" id="l10.567.12"></span>ἀλλὰ ταῦτά γε πάντα πλέον ἢ δεῖ θερμὰ καὶ διὰ
<span class="lb" data-page="10.567" data-line="13" id="l10.567.13"></span>τοῦτο ἐξάπτει τοὺς πυρετοὺς ὥσπερ οἶνος. ὀξύμελι δὲ μόνον
<span class="lb" data-page="10.567" data-line="14" id="l10.567.14"></span>οὔτε τοὺς πυρετοὺς ἐξάπτει καὶ ῥύπτει γενναίως, ὡς
<span class="lb" data-page="10.567" data-line="15" id="l10.567.15"></span>διαλύειν μὲν ὅσα γλίσχρα καὶ παχέα, τοὺς πόρους δ’ ἐκφράττειν.
<span class="lb" data-page="10.567" data-line="16" id="l10.567.16"></span>ἐν δὲ τῷ μεταξὺ μελικράτου τε καὶ ὀξυμέλιτος
<span class="lb" data-page="10.567" data-line="17" id="l10.567.17"></span>εἴη <span class="milestone ed2page" data-n="10.191" data-unit="ed2page" id="ed2page.10.191"></span>ἂν τὸ καλούμενον ἀπόμελι, χρῶνται δ’ αὐτῷ κατὰ
<span class="lb" data-page="10.567" data-line="18" id="l10.567.18"></span>τὴν Πελοπόννησον πλεῖστον. θείη δ’ ἄν τις εὐλόγως, οἶμαι,
<span class="pb" data-page="10.568" id="p10.568"></span>
<span class="lb" data-page="10.568" data-line="1" id="l10.568.1"></span>καὶ τὸ σάκχαρ ἐν τοῖς τοιούτοις. ἐπὶ δὲ τῇ τοιαύτῃ τροφῇ
<span class="lb" data-page="10.568" data-line="2" id="l10.568.2"></span>παραφύλαττε πόσον ἀφαιρεῖται τῆς πυρετώδους θερμασίας.
<span class="lb" data-page="10.568" data-line="3" id="l10.568.3"></span>εἰ γάρ σοι φαίνοιτο κατὰ τὴν τρίτην ἡμέραν ἕωθεν ἐλάχιστόν
<span class="lb" data-page="10.568" data-line="4" id="l10.568.4"></span>τι λείπεσθαι τοῦ πυρετοῦ, μήτε τοῦ τῆς σήψεως τῶν χυμῶν
<span class="lb" data-page="10.568" data-line="5" id="l10.568.5"></span>σημείου παρόντος ἐν τοῖς σφυγμοῖς μήτ’ ἐν τοῖς οὔροις τοῦ
<span class="lb" data-page="10.568" data-line="6" id="l10.568.6"></span>τῆς ἀπεψίας, ἡ δ’ ὕποπτος ὥρα καθ’ ἣν εἰσέβαλεν ὁ πυρετὸς
<span class="lb" data-page="10.568" data-line="7" id="l10.568.7"></span>ἐν τῇ πρώτῃ τῶν ἡμερῶν, ἐξωτέρω τῆς μεσημβρίας εἴη, θαῤῥῶν
<span class="lb" data-page="10.568" data-line="8" id="l10.568.8"></span>λοῦε τὸν ἄνθρωπον ὅσον οἷόν τε τάχιστα πρὸ πολλοῦ
<span class="lb" data-page="10.568" data-line="9" id="l10.568.9"></span>τῆς ἕκτης ὥρας. ἱκανὸν δὲ κᾂν ἐντὸς τρίτης ὥρας ξυμπληρωθῇ
<span class="lb" data-page="10.568" data-line="10" id="l10.568.10"></span>τὸ λουτρόν. οὕτω δὲ καὶ εἰ δεκάτην ὥραν ὑποπτεύοις,
<span class="lb" data-page="10.568" data-line="11" id="l10.568.11"></span>ἄχρι τῆς ἑβδόμης λούειν ἐγχωρεῖ, τριῶν ἢ τεττάρων ὡρῶν
<span class="lb" data-page="10.568" data-line="12" id="l10.568.12"></span>ἰσημερινῶν αὐταρκεστάτων οὐσῶν εἰς διάστημα τοῦ τε βαλανείου
<span class="lb" data-page="10.568" data-line="13" id="l10.568.13"></span>καὶ τοῦ παροξυντικοῦ καιροῦ. χρὴ δ’ ἐν τῷ βαλανείῳ
<span class="lb" data-page="10.568" data-line="14" id="l10.568.14"></span>προαλείψαντα καὶ προανατρίψαντα μετριώτατα διαῤῥύπτειν
<span class="lb" data-page="10.568" data-line="15" id="l10.568.15"></span>τε καὶ ἀποπλύνειν ἔξωθεν τὸ σῶμα. τὴν δ’ ὕλην τῶν ῥυπτικῶν
<span class="lb" data-page="10.568" data-line="16" id="l10.568.16"></span>ἐν τοῖς περὶ φαρμάκων ὑπομνήμασιν ἔχεις. ἐκλέγειν
<span class="lb" data-page="10.568" data-line="17" id="l10.568.17"></span>οὖν ἐκεῖθεν δεῖ τὰ πρὸς τὸ παρὸν ἁρμόττοντα· διῄρηται γὰρ
<span class="lb" data-page="10.568" data-line="18" id="l10.568.18"></span>ἐν αὐτοῖς ὅσα τε μᾶλλον αὐτῶν ὅσα θ’ ἧττον ῥύπτει. λεχθήσεται
<span class="pb" data-page="10.569" id="p10.569"></span>
<span class="lb" data-page="10.569" data-line="1" id="l10.569.1"></span>δὲ καὶ νῦν ἕνεκα παραδείγματος ὀλίγα. μετριώτατα
<span class="lb" data-page="10.569" data-line="2" id="l10.569.2"></span>μὲν οὖν ῥύπτει τό τε τῶν ὀρόβων ἄλευρον καὶ τὸ τῶν κριθῶν
<span class="lb" data-page="10.569" data-line="3" id="l10.569.3"></span>καὶ τὸ τῶν κυάμων, ἔτι καὶ τὸ μελίκρατον τὸ ὑδαρές·
<span class="lb" data-page="10.569" data-line="4" id="l10.569.4"></span>μᾶλλον δὲ τούτων ἴρις καὶ πάνακος ῥίζα καὶ ἀριστολοχία
<span class="lb" data-page="10.569" data-line="5" id="l10.569.5"></span>καὶ τὸ μέτριον ἐν τῇ κράσει μελίκρατόν ἐστιν, ὥσπερ γε καὶ
<span class="lb" data-page="10.569" data-line="6" id="l10.569.6"></span>τοῦδε μᾶλλον ὅταν ἀκρατέστατον ᾖ. γίνεται δὲ τοιοῦτο τῷ
<span class="lb" data-page="10.569" data-line="7" id="l10.569.7"></span>μέλιτι μιχθέντος ὕδατος βραχέως, ὡς χυθὲν τοῖς μικροῖς τοῦ
<span class="lb" data-page="10.569" data-line="8" id="l10.569.8"></span>δέρματος εὐκόλως ἐνδῦναι πόροις. ἔτι δὲ τοῦδε μᾶλλον ὁ
<span class="lb" data-page="10.569" data-line="9" id="l10.569.9"></span>ἀφρὸς τοῦ νίτρου καὶ τὸ νίτρον αὐτὸ καὶ τὸ ἀφρόνιτρον.
<span class="lb" data-page="10.569" data-line="10" id="l10.569.10"></span>εἶναι δὲ χρὴ τὸ μὲν νίτρον λεπτομερὲς, οἷόν πέρ ἐστι τὸ Βερενίκιον·
<span class="lb" data-page="10.569" data-line="11" id="l10.569.11"></span>εἰ δὲ τὸ λιθῶδες εἴη, καίειν τε καὶ λειοῦν ἀκριβῶς
<span class="lb" data-page="10.569" data-line="12" id="l10.569.12"></span>αὐτό. μέλι δὲ τὸ καθαρώτατον καὶ δριμύτατον, οἷόν πέρ
<span class="lb" data-page="10.569" data-line="13" id="l10.569.13"></span>ἐστι τὸ Ὑμήττιον. ἔστι δὲ δήπου καὶ ὁ σάπων ὀνομαζόμενος
<span class="lb" data-page="10.569" data-line="14" id="l10.569.14"></span>ἐν τοῖς μάλιστα ῥύπτειν δυναμένοις. ἅλις ἔστω σοι παραδειγμάτων
<span class="lb" data-page="10.569" data-line="15" id="l10.569.15"></span>τῆς τῶν ῥυπτόντων ὕλης. μετιέναι γὰρ ἤδη καιρὸς
<span class="lb" data-page="10.569" data-line="16" id="l10.569.16"></span>ἐπὶ τὰ μετὰ τὸ λουτρόν. ἔστι δ’ οὐ πολλά· πλὴν γὰρ ὕδατος
<span class="lb" data-page="10.569" data-line="17" id="l10.569.17"></span>ἔχοντος ἐναφηψημένων αὐτῷ σέλινον ὀλίγον, οὐδὲν αὐτοῖς ﻿
<span class="pb" data-page="10.570" id="p10.570"></span>
<span class="lb" data-page="10.570" data-line="1" id="l10.570.1"></span>δοτέον, κᾂν τὸ μεταξὺ τοῦ τε λουτροῦ καὶ τῶν ὑπόπτων
<span class="lb" data-page="10.570" data-line="2" id="l10.570.2"></span>διάστημα τριῶν ὡρῶν ἔσεσθαι στοχαζώμεθα. περὶ μέντοι
<span class="lb" data-page="10.570" data-line="3" id="l10.570.3"></span>τὴν ἑσπέραν καὶ θᾶττον ὥραις δυοῖν τοῦ κατὰ τὴν πρώτην
<span class="lb" data-page="10.570" data-line="4" id="l10.570.4"></span>ἡμέραν εἰσβεβληκότος παροξυσμοῦ καὶ λοῦσαι δυνατὸν ἕωθεν
<span class="lb" data-page="10.570" data-line="5" id="l10.570.5"></span>καὶ θρέψαι μόνον πτισάνης χυλῷ. εἶτα εἰ μὲν μηδόλως ἐνέγκοιεν
<span class="lb" data-page="10.570" data-line="6" id="l10.570.6"></span>αἱ ὧραί τι, λούειν αὖθις εἰ βούλοιτο καὶ τρέφειν, ὧν
<span class="lb" data-page="10.570" data-line="7" id="l10.570.7"></span>εἴρηκα σκοπῶν ἐχόμενον. εἰ δέ τι γένοιτο, παραβάλλειν τε
<span class="lb" data-page="10.570" data-line="8" id="l10.570.8"></span>τοῦτο τῷ κατὰ τὴν πρώτην ἡμέραν παροξυσμῷ, συνεπισκοπεῖσθαι
<span class="lb" data-page="10.570" data-line="9" id="l10.570.9"></span>τά τε οὖρα καὶ τοὺς σφυγμούς· ἅπαντα δὲ δήπου
<span class="lb" data-page="10.570" data-line="10" id="l10.570.10"></span>φαίνεταί σοι μέτρια, βραχείας ὑπολειπομένης ἐμφράξεως,
<span class="lb" data-page="10.570" data-line="11" id="l10.570.11"></span>ὥστε καὶ λούσεις τῇ τετάρτῃ τῶν ἡμερῶν αὐτὸν καὶ θρέψεις
<span class="lb" data-page="10.570" data-line="12" id="l10.570.12"></span>τῶν εἰρημένων σκοπῶν ἐχόμενος· ἐλπίσεις τε μηδὲν ἔτι τῇ
<span class="lb" data-page="10.570" data-line="13" id="l10.570.13"></span>πέμπτῃ συμπεσεῖσθαι. μεγάλης δὲ τῆς ἐμφράξεως γεγενημένης
<span class="lb" data-page="10.570" data-line="14" id="l10.570.14"></span>οὐκέτ’ ἂν ὁ τοιοῦτος ἐκ τῶν ἐφημέρων εἴη πυρετῶν. ὥστε εἰς
<span class="lb" data-page="10.570" data-line="15" id="l10.570.15"></span>τὸν ἑξῆς ἀναβεβλήσθω λόγον, ἐν γάρ τοι τῷδε περὶ τῶν ἐφημέρων
<span class="lb" data-page="10.570" data-line="16" id="l10.570.16"></span>μόνων πρόκειται διελθεῖν.
</p>
          </article>

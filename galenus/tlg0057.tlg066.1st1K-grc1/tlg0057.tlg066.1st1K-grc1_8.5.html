<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.5">
<span class="pb page1" data-page="10.570" id="p10.570"></span>
<span class="milestone ed1page page1" data-n="4.124" data-unit="ed1page" id="ed1page.4.124"></span>
<span class="milestone ed2page page1" data-n="10.191" data-unit="ed2page" id="ed2page.10.191"></span>
            <p>
<span class="lb" data-page="10.570" data-line="17" id="l10.570.17"></span>Ἐπεὶ τοίνυν ἐφήμεροι πυρετοὶ ταῖς ὑποκειμέναις
<span class="lb" data-page="10.570" data-line="18" id="l10.570.18"></span>κράσεσι τῶν σωμάτων ἐπιγίγνονται πολλάκις καὶ
<span class="pb" data-page="10.571" id="p10.571"></span>
<span class="lb" data-page="10.571" data-line="1" id="l10.571.1"></span><span class="milestone ed2page" data-n="10.192" data-unit="ed2page" id="ed2page.10.192"></span>ἀπεψίαις σιτίων, ἑξῆς ἂν εἴη περὶ αὐτῶν διελθεῖν. χειρίστη
<span class="lb" data-page="10.571" data-line="2" id="l10.571.2"></span>μὲν οὖν ἐστιν ἐν ταῖς τοιαύταις κράσεσιν ἀπεψία καὶ
<span class="lb" data-page="10.571" data-line="3" id="l10.571.3"></span>τάχιστ’ ἀνάπτει πυρετὸν, ἐν ᾗ διαφθείρεται τὰ σιτία πρὸς
<span class="lb" data-page="10.571" data-line="4" id="l10.571.4"></span>τὸ κνισῶδές τε καὶ καπνῶδες· ὡς ἥ γε εἰς ὀξύτατον τρέπουσα
<span class="lb" data-page="10.571" data-line="5" id="l10.571.5"></span>σπανιάκις τε γίγνεται ταῖς τοιαύταις φύσεσι καὶ ἧττον βλάπτει.
<span class="lb" data-page="10.571" data-line="6" id="l10.571.6"></span>λεχθήσεται δὲ ὑπὲρ ἑκατέρας ἰδίᾳ ἡμῖν τὴν ἀρχὴν ἀπὸ
<span class="lb" data-page="10.571" data-line="7" id="l10.571.7"></span>τῆς πλειστάκις τε γιγνομένης αὐτῆς καὶ μᾶλλον βλαπτούσης
<span class="lb" data-page="10.571" data-line="8" id="l10.571.8"></span>ποιησαμένοις. ἔστι δ’, ὡς εἴρηται, κνισώδης τέ τις αὕτη καὶ
<span class="lb" data-page="10.571" data-line="9" id="l10.571.9"></span>καπνώδης, ἔλαττον μὲν ὑπάρχουσα κακὸν, εἰ καταῤῥήξειεν ἡ
<span class="lb" data-page="10.571" data-line="10" id="l10.571.10"></span>γαστὴρ, οὐ μικρὸν δὲ εἰ ἐπισχεθείη. πυρέττουσι γὰρ ἐπὶ
<span class="lb" data-page="10.571" data-line="11" id="l10.571.11"></span>ταῖς ἐπισχέσεσιν αὐτῆς ἑτοίμως αἱ κακόχυμοι φύσεις καὶ μάλισθ’
<span class="lb" data-page="10.571" data-line="12" id="l10.571.12"></span>ὅταν ἐπὶ τὰς συνήθεις τράπωνται πράξεις, ὑπεριδόντες
<span class="lb" data-page="10.571" data-line="13" id="l10.571.13"></span>τοῦ μένειν ἔνδον ἐφ’ ἡσυχίας ἐν τῇ στρωμνῇ. πυρέττουσι δ’
<span class="lb" data-page="10.571" data-line="14" id="l10.571.14"></span>ἔνιοι καὶ τῶν ἁλόντων διαῤῥοίαις ἐπ’ ἀπεψίᾳ, συναυξανομένης
<span class="lb" data-page="10.571" data-line="15" id="l10.571.15"></span>αὐτοῖς τῆς πυρετώδους διαθέσεως, οὐχ ἥκιστα κᾀκ τοῦ
<span class="lb" data-page="10.571" data-line="16" id="l10.571.16"></span>πλήθους τῶν ἐξαναστάσεων. εἰ δὲ καὶ δῆξίς τις, ἢ πόνος, ἢ
<span class="lb" data-page="10.571" data-line="17" id="l10.571.17"></span>θερμότης ἄμετρος ἐν τοῖς κατὰ τὴν γαστέρα καὶ τὰ ἔντερα
<span class="lb" data-page="10.571" data-line="18" id="l10.571.18"></span>γένοιτο, πολὺ δὴ μᾶλλον ἐντεῦθεν ἡ πυρετώδης αὐξάνεται
<span class="pb" data-page="10.572" id="p10.572"></span>
<span class="lb" data-page="10.572" data-line="1" id="l10.572.1"></span>διάθεσις. ἴασις δ’ οὐχ ἡ αὐτὴ τῶν ἐπισχεθέντων τοῖς ἐκκρίνουσι·
<span class="lb" data-page="10.572" data-line="2" id="l10.572.2"></span>λεκτέον οὖν ὑπὲρ ἑκατέρων ἐν μέρει· φανεῖται γὰρ
<span class="lb" data-page="10.572" data-line="3" id="l10.572.3"></span>οὕτως οὐ μόνον ὅπῃ διαλλάττουσιν, ἀλλὰ καὶ ὅσον ἐν ἀμφοτέροις
<span class="lb" data-page="10.572" data-line="4" id="l10.572.4"></span>κοινόν. εἰ μὲν δὴ φαίνοιτο μόνα τὰ διεφθαρμένα κεκενῶσθαι,
<span class="lb" data-page="10.572" data-line="5" id="l10.572.5"></span>λουτέον τ’ ἐστὶ καὶ θρεπτέον ἐν τῇ παρακμῇ τοῦ
<span class="lb" data-page="10.572" data-line="6" id="l10.572.6"></span>πυρετοῦ, πρόνοιάν τινα τῶν κατὰ τὴν γαστέρα ποιησαμένοις
<span class="lb" data-page="10.572" data-line="7" id="l10.572.7"></span><span class="milestone ed1page" data-n="4.125" data-unit="ed1page" id="ed1page.4.125"></span>πρότερον. εἰ δ’ οὕτως εἴη πολλὴ κένωσις ἤτοι γεγονυῖα
<span class="lb" data-page="10.572" data-line="8" id="l10.572.8"></span>πρόσθεν ἢ καὶ νῦν ἔτι γιγνομένη κατὰ τὸν ἄνθρωπον
<span class="lb" data-page="10.572" data-line="9" id="l10.572.9"></span>ὡς κεκμηκέναι τὴν δύναμιν, ἄμεινον θρέψαι χωρὶς τοῦ λοῦσαι
<span class="lb" data-page="10.572" data-line="10" id="l10.572.10"></span>προνοησαμένους τῶν κατὰ τὴν γαστέρα. πρόνοια δ’ ἐπὶ τῶν
<span class="lb" data-page="10.572" data-line="11" id="l10.572.11"></span>οὕτως ἐχόντων, εἰ μὲν μηκέτι γίγνοιτο κένωσις, ἐμβροχὴ δι’
<span class="lb" data-page="10.572" data-line="12" id="l10.572.12"></span>ἐλαίου τε καὶ ἀψινθίου· χρὴ δὲ προδιαβρέχειν ὕδατι ζέοντι τὸ
<span class="lb" data-page="10.572" data-line="13" id="l10.572.13"></span>ἀψίνθιον, ὅπως μὴ κνισωθείη. καὶ εἴ γέ τις αἴσθησις ὑπολείποιτο
<span class="lb" data-page="10.572" data-line="14" id="l10.572.14"></span>κατὰ τὴν γαστέρα δήξεως ἢ πόνου, πίλημα μετὰ τὴν
<span class="lb" data-page="10.572" data-line="15" id="l10.572.15"></span>ἐπιβροχὴν ἤτοι θερμὸν καὶ ξηρὸν ἢ βεβρεγμένον μὲν ἐλαίῳ ἐν
<span class="lb" data-page="10.572" data-line="16" id="l10.572.16"></span>ᾧ τὸ ἀψίνθιον ἀπεζέσθη, τὸ πλεῖστον δ’ ἐκπεπιεσμένον ἐπιβάλλειν
<span class="lb" data-page="10.572" data-line="17" id="l10.572.17"></span>χρή. κάλλιον δ’ εἰ παρείη μύρον νάρδινον ἐπιμελῶς
<span class="pb" data-page="10.573" id="p10.573"></span>
<span class="lb" data-page="10.573" data-line="1" id="l10.573.1"></span>ἐσκευασμένον, ἐν ἐκείνῳ δεύσαντα κατὰ τὸν αὐτὸν τρόπον
<span class="lb" data-page="10.573" data-line="2" id="l10.573.2"></span>ἐπιτιθέναι τὸ πίλημα. καὶ πολύ γε κάλλιον, εἰ πορφύρα
<span class="lb" data-page="10.573" data-line="3" id="l10.573.3"></span>τοῦτ’ εἴη θαλαττία· καὶ κάλλιστόν γε εἰ Τυρία ἀρίστη τυγχάνοι·
<span class="lb" data-page="10.573" data-line="4" id="l10.573.4"></span>λεπτομερεστέραν γὰρ ἔχει τὴν στύψιν ἥ τε τοιαύτη
<span class="lb" data-page="10.573" data-line="5" id="l10.573.5"></span>πορφύρα καὶ ἡ ἀρίστη νάρδος, ὥστε διὰ τοῦ βάθους διεξέρχεσθαι
<span class="lb" data-page="10.573" data-line="6" id="l10.573.6"></span>τῶν κατὰ τὴν γαστέρα σωμάτων, ἡ δύναμις αὐτῶν
<span class="lb" data-page="10.573" data-line="7" id="l10.573.7"></span>ξηραινόντων καὶ θερμαινόντων καὶ τονούντων. εἰ δ’ ἀτονώτερον
<span class="lb" data-page="10.573" data-line="8" id="l10.573.8"></span>ὑπάρχει τὸ στόμα τῆς γαστρὸς, ὅπερ καὶ στόμαχον
<span class="lb" data-page="10.573" data-line="9" id="l10.573.9"></span>ὀνομάζειν εἰθίσμεθα καταχρώμενοι τῇ προσηγορίᾳ, καὶ τῆς
<span class="lb" data-page="10.573" data-line="10" id="l10.573.10"></span>Χίας μαστίχης ἐν τῇ νάρδῳ λειώσαντες, ὡς γλοιῶδες γενέσθαι,
<span class="lb" data-page="10.573" data-line="11" id="l10.573.11"></span>δεύσαντες ἐξ αὐτοῦ, τὴν πορφύραν ἐπιθήσομεν. ἔστω δὲ θερμὸν
<span class="lb" data-page="10.573" data-line="12" id="l10.573.12"></span>ἱκανῶς ἕκαστον τῶν τοιούτων κατὰ τὴν πρώτην ἐπιβολήν·
<span class="lb" data-page="10.573" data-line="13" id="l10.573.13"></span>ἐκλύει γὰρ ἅπαντα τὰ χλιαρὰ τὸν τόνον τῆς γαστρός.
<span class="lb" data-page="10.573" data-line="14" id="l10.573.14"></span>οἶσθα δὲ καὶ ὡς ἐπ’ ἀγγείου διπλοῦ προϋποβεβλημένου κατὰ
<span class="lb" data-page="10.573" data-line="15" id="l10.573.15"></span>τὸ ἕτερον αὐτῶν τὸ μεῖζον ὕδατος ζέοντος, ἔθος ἡμῖν ἐστι
<span class="lb" data-page="10.573" data-line="16" id="l10.573.16"></span>θερμαίνειν τὰ μύρα· διαφθείρεται γὰρ ἡ δύναμις αὐτῶν ἑτέρως
<span class="lb" data-page="10.573" data-line="17" id="l10.573.17"></span>θερμανθέντων. ἔτι δὲ ὑπιούσης τῆς γαστρὸς ἄμεινον
<span class="lb" data-page="10.573" data-line="18" id="l10.573.18"></span>χρῆσθαι μηλίνῳ καλλίστῳ τε καὶ προσφάτῳ, τὸν αὐτὸν τρόπον
<span class="pb" data-page="10.574" id="p10.574"></span>
<span class="lb" data-page="10.574" data-line="1" id="l10.574.1"></span>τῇ νάρδῳ· χρηστὸν δ’ εἰς τὰ τοιαῦτα σύμπαντα καὶ τὸ
<span class="lb" data-page="10.574" data-line="2" id="l10.574.2"></span>μαστίχινον. οὐχ ἥκιστα δὲ καὶ τὰ τῆς τρυφῆς ἕνεκα τῶν διατεθρυμμένων
<span class="lb" data-page="10.574" data-line="3" id="l10.574.3"></span>γυναικῶν σκευαζόμενα μύρα ταυτὶ τὰ πολυτελῆ,
<span class="lb" data-page="10.574" data-line="4" id="l10.574.4"></span>χρήσιμα πρὸς τὰς τοιαύτας διαθέσεις τῆς γαστρὸς, ἅπερ
<span class="lb" data-page="10.574" data-line="5" id="l10.574.5"></span>ἔοικεν ὑπὸ τῆς ἐν Ῥώμῃ τρυφῆς εὑρεθέντα καὶ τὰς προσηγορίας
<span class="lb" data-page="10.574" data-line="6" id="l10.574.6"></span>ἔχειν <span class="milestone ed2page" data-n="10.193" data-unit="ed2page" id="ed2page.10.193"></span>Ῥωμαϊκάς· ὀνομάζεταί γέ τοι σπικάτα γε
<span class="lb" data-page="10.574" data-line="7" id="l10.574.7"></span>καὶ φουλιάτα. μὴ φερόντων δὲ τῶν καμνόντων τὴν ζώνην,
<span class="lb" data-page="10.574" data-line="8" id="l10.574.8"></span>ἤτοι γ’ ἐξ ἔθους ἢ τρυφῆς, ἐγχωρεῖ διὰ κηρωτῆς ἀνύειν
<span class="lb" data-page="10.574" data-line="9" id="l10.574.9"></span>ταὐτόν. ἔστι δ’ εἰς τὰ τοιαῦτα καλλίστη κηροῦ Τυῤῥηνικοῦ
<span class="lb" data-page="10.574" data-line="10" id="l10.574.10"></span>τηχθέντος ἐν μύρῳ ναρδίνῳ, ψυχθείσῃ καὶ ξυσθείσῃ τῇ
<span class="lb" data-page="10.574" data-line="11" id="l10.574.11"></span>κηρωτῇ μιχθείσης λείας ἀκριβῶς ἀλόης τε καὶ μαστίχης.
<span class="lb" data-page="10.574" data-line="12" id="l10.574.12"></span>ἑκάστου δὲ αὐτῶν τὸ πλῆθος εἶναι χρὴ τοσόνδε· κηροῦ μὲν
<span class="lb" data-page="10.574" data-line="13" id="l10.574.13"></span>καὶ νάρδου τὸ ἴσον, ἀλόης δὲ τὸ ὄγδοον· ὥσπερ οὖν καὶ
<span class="lb" data-page="10.574" data-line="14" id="l10.574.14"></span>τῆς μαστίχης, ἢ εἰ βούλει βραχύ τι ταύτης πλέον. εἰ δὲ
<span class="lb" data-page="10.574" data-line="15" id="l10.574.15"></span>καὶ τῶν εἰρημένων τι μύρων τῶν πολυτελῶν ἀναμίξαις τῇ
<span class="lb" data-page="10.574" data-line="16" id="l10.574.16"></span>κηρωτῇ, βέλτιον ἔσται σοι τὸ φάρμακον. ἐγκαιομένης δὲ
<span class="lb" data-page="10.574" data-line="17" id="l10.574.17"></span>τῆς γαστρὸς, ὡς καὶ φλεγμονώδη διάθεσιν ἐν αὐτῇ ξυνίστασθαι
<span class="lb" data-page="10.574" data-line="18" id="l10.574.18"></span>δοκεῖν, ἀμείνων ἡ κηρωτὴ ἡ διὰ τοῦ μηλίνου γιγνομένη. ﻿
<span class="pb" data-page="10.575" id="p10.575"></span>
<span class="lb" data-page="10.575" data-line="1" id="l10.575.1"></span>πολλὰ δὲ καὶ ἄλλα φάρμακα τὰ μὲν δι’ οἰάνθης
<span class="lb" data-page="10.575" data-line="2" id="l10.575.2"></span>ἐστὶ, τὰ δὲ δι’ ὑποκυστίδος καὶ βαλαυστίου καὶ φοινίκων
<span class="lb" data-page="10.575" data-line="3" id="l10.575.3"></span>σαρκὸς, ἐπιτήδεια καὶ ψύχειν τὴν γαστέρα καὶ ῥώμην ἐντιθέναι.
<span class="lb" data-page="10.575" data-line="4" id="l10.575.4"></span>τούτων οὖν ἐκλέγου τὸ κάλλιστον εἰς τὰ παρόντα
<span class="lb" data-page="10.575" data-line="5" id="l10.575.5"></span>πρὸς τοὺς εἰρημένους σκοποὺς ἀποβλέπων. τρέφειν δ’ ἑξῆς
<span class="lb" data-page="10.575" data-line="6" id="l10.575.6"></span>τοῖσδε χρή· ῥεούσης μὲν ἔτι τῆς γαστρὸς, ἀλφίτοις τε καὶ
<span class="lb" data-page="10.575" data-line="7" id="l10.575.7"></span>τοῖς καλουμένοις ὀξυλιπέσιν ἄρτοις, ὀλίγιστον ὄξους ἔχουσιν,
<span class="lb" data-page="10.575" data-line="8" id="l10.575.8"></span>οὐχ ὡς ἐπὶ δυσεντερίας ἢ χρονίας διαῤῥοίας εἰώθαμεν
<span class="lb" data-page="10.575" data-line="9" id="l10.575.9"></span>σκευάζειν. ἐπιπάττειν δὲ τὸ ἄλφιτον, ἐνίοτε μὲν ὕδατι
<span class="lb" data-page="10.575" data-line="10" id="l10.575.10"></span>θερμῷ δαψιλές, ἐνίοτε δ’, ὅταν ἡ γαστὴρ ἔτι ἐκκρίνῃ, πλέον
<span class="lb" data-page="10.575" data-line="11" id="l10.575.11"></span>τοῦ δέοντος ἤτοι ῥοιᾶς, ἢ ἀπίων, ἢ μήλων χυλῷ καὶ μάλιστα
<span class="lb" data-page="10.575" data-line="12" id="l10.575.12"></span>τῶν κυδωνίων. εἰ δ’ ἥδιον τοῖς κάμνουσι καὶ ἀφέψημά
<span class="lb" data-page="10.575" data-line="13" id="l10.575.13"></span>τι παρασκευάζοντας ἀπίων, ἢ μήλων, ἢ μύρτων,
<span class="lb" data-page="10.575" data-line="14" id="l10.575.14"></span>ἐπιπάττειν αὐτοῖς τὸ ἄλφιτον. εἰ δὲ μηκέτ’ ἐκκρίνει ἡ γαστὴρ,
<span class="lb" data-page="10.575" data-line="15" id="l10.575.15"></span>ὅ τε χόνδρος ἱκανὸς ὁμοίως ἠρτυμένος πτισάνῃ,
<span class="lb" data-page="10.575" data-line="16" id="l10.575.16"></span>τουτέστιν ὄξους ἔχων, τό τε δι’ αὐτοῦ ῥόφημα χωρὶς ὄξους
<span class="lb" data-page="10.575" data-line="17" id="l10.575.17"></span>οἵ τε ὄρχεις τῶν ἀλεκτρυόνων καὶ οἱ πετραῖοι τῶν ἰχθύων
<span class="pb" data-page="10.576" id="p10.576"></span>
<span class="lb" data-page="10.576" data-line="1" id="l10.576.1"></span>ἐκ τοῦ λευκοῦ ζωμοῦ καί τις τῶν στυφουσῶν ὀπωρῶν καὶ
<span class="lb" data-page="10.576" data-line="2" id="l10.576.2"></span>μόνη καὶ μετ’ ἄρτου. ταύτας δὲ πολὺ μᾶλλον ἐπιδώσεις,
<span class="lb" data-page="10.576" data-line="3" id="l10.576.3"></span>ἔτι ῥεούσης τῆς γαστρός. εἰ δ’ ἀνορέκτως ἔχοιεν, ὡς ἀπεστράφθαι
<span class="lb" data-page="10.576" data-line="4" id="l10.576.4"></span>τὰ σιτία, γίνεται γὰρ καὶ τοῦτο πολλοῖς τῶν
<span class="lb" data-page="10.576" data-line="5" id="l10.576.5"></span>ἁλόντων διαῤῥοίαις ἐπ’ ἀπεψίᾳ, τοῦ διὰ τῶν κυδωνίων μήλων
<span class="lb" data-page="10.576" data-line="6" id="l10.576.6"></span>χυμοῦ προσδοτέον αὐτοῖς ὅσον κοχλιάριον ἓν ἢ δύο·
<span class="lb" data-page="10.576" data-line="7" id="l10.576.7"></span>εἰ δὲ μὴ παρείη τοῦτο, τὸ διὰ τῆς σαρκὸς αὐτῶν. εἴρηται
<span class="lb" data-page="10.576" data-line="8" id="l10.576.8"></span>δ’ ἡ σύνθεσις τῶν τοιούτων φαρμάκων ἐν τοῖς ὑγιεινοῖς.
<span class="lb" data-page="10.576" data-line="9" id="l10.576.9"></span>οὕτω μὲν ἐν τῇ πρώτῃ παρακμῇ τοὺς ἐπ’ ἀπεψίᾳ πυρέξαντας
<span class="lb" data-page="10.576" data-line="10" id="l10.576.10"></span>ἰᾶσθαι προσήκει, τῆς γαστρὸς ἐκκρινούσης. εἰ δ’ ἐπέχοιτο
<span class="lb" data-page="10.576" data-line="11" id="l10.576.11"></span>τελείως, ἁψάμενος πρότερον τῶν ὑποχονδρίων, εἶθ’
<span class="lb" data-page="10.576" data-line="12" id="l10.576.12"></span>ὅλης τῆς γαστρὸς, ἐπίσκεψαι σαφῶς εἰ ὑπελήλυθεν εἰς τὸ
<span class="lb" data-page="10.576" data-line="13" id="l10.576.13"></span>λεπτὸν ἔντερον, ἢ εἰς τὸ κῶλον, ἡ τροφή. κᾄπειτ’ ἐρώτησον
<span class="lb" data-page="10.576" data-line="14" id="l10.576.14"></span>ἑξῆς τὸν κάμνοντα κατὰ τί μὲν αἰσθάνεται μάλιστα
<span class="lb" data-page="10.576" data-line="15" id="l10.576.15"></span>μέρος, ἤτοι δήξεως ἢ βάρους, ὁποῖαι δέ τινες αἱ ἐρυγαί.
<span class="lb" data-page="10.576" data-line="16" id="l10.576.16"></span>διαγνοὺς δ’ ἐκ τούτων ἐν ᾧ μάλιστα μέρει τῆς συμπάσης
<span class="lb" data-page="10.576" data-line="17" id="l10.576.17"></span>γαστρός ἐστιν ἡ τροφὴ, μετεώρου μὲν οὔσης ἔτι τοῦ διὰ
<span class="pb" data-page="10.577" id="p10.577"></span>
<span class="lb" data-page="10.577" data-line="1" id="l10.577.1"></span>τῶν τριῶν πεπέρεων διδόναι μὴ τοῦ φαρμακώδους, ἀλλ’
<span class="lb" data-page="10.577" data-line="2" id="l10.577.2"></span>ὅπερ ἐπῃνέσαμεν ἐν τοῖς ὑγιεινοῖς ὡς ἁπλούστατόν τε καὶ
<span class="lb" data-page="10.577" data-line="3" id="l10.577.3"></span>τοῖς ἠπεπτηκόσιν ἐπιτήδειον· εἶθ’ ἑξῆς αἰονᾷν ὑποχόνδριά
<span class="lb" data-page="10.577" data-line="4" id="l10.577.4"></span>τε καὶ σύμπασαν τὴν γαστέρα. τοῦτο δὲ κᾂν ἤδη κατωτέρω
<span class="lb" data-page="10.577" data-line="5" id="l10.577.5"></span>προήκῃ τὰ διεφθαρμένα, τῷ μᾶλλόν τε καὶ ἧττον ἐξαλλάττοντα·
<span class="lb" data-page="10.577" data-line="6" id="l10.577.6"></span>πλέονος γὰρ δεῖται καὶ χρόνου καὶ καταντλήσεως
<span class="lb" data-page="10.577" data-line="7" id="l10.577.7"></span>εἰς τὴν παρασκευὴν τῶν ἐφεξῆς πρακτέων <span class="milestone ed2page" data-n="10.194" data-unit="ed2page" id="ed2page.10.194"></span>οἷς ἔτι
<span class="lb" data-page="10.577" data-line="8" id="l10.577.8"></span>μετέωρός ἐστιν ἡ διεφθαρμένη τροφὴ κατὰ τὴν γαστέρα. κινηθείσης
<span class="lb" data-page="10.577" data-line="9" id="l10.577.9"></span>δ’ αὐτῆς ἀξιολόγως ἐπὶ τὰ κάτω, συμπράττειν ἤτοι
<span class="lb" data-page="10.577" data-line="10" id="l10.577.10"></span>διὰ τῶν προσθέτων ἢ διὰ κλυσμάτων πρᾴεων, εἰ μὲν δῆξις
<span class="lb" data-page="10.577" data-line="11" id="l10.577.11"></span>συνείη, ταύτην πραΰνοντας· εἰ δ’ ἐμπνευμάτωσις ἐκείνην, καθιστῶντας·
<span class="lb" data-page="10.577" data-line="12" id="l10.577.12"></span>εἰ δὲ μηδέτερον, ἐκ μέλιτος καὶ ὕδατος ἐλαίου
<span class="lb" data-page="10.577" data-line="13" id="l10.577.13"></span>τε βραχέως συντιθεμένου τοῦ κλύσματος. ἔνθα δὲ εἴη σφοδροτέρα
<span class="lb" data-page="10.577" data-line="14" id="l10.577.14"></span>δῆξις, ἔλαιον Σαβῖνον ἐπιτηδειότερον ἐνιέναι τηχθέντος
<span class="lb" data-page="10.577" data-line="15" id="l10.577.15"></span>στέατος ἐν αὐτῷ χηνός· εἰ δὲ μὴ παρείη τοῦτο, τοῦ
<span class="lb" data-page="10.577" data-line="16" id="l10.577.16"></span>τῆς ἀλεκτορίδος· εἰ δὲ μηδὲ τοῦτο, τοῦ τῆς αὐγός· ἀποροῦντες
<span class="lb" data-page="10.577" data-line="17" id="l10.577.17"></span>δὲ καὶ τοῦδε, κηροῦ βραχύ τι προσεπεμβάλλειν τῷ ἐλαίῳ,
<span class="lb" data-page="10.577" data-line="18" id="l10.577.18"></span>καὶ μᾶλλον εἰ πεπλυμένος εἴη. τὰς δὲ ἐμπνευματώσεις ἰᾶσθαι
<span class="pb" data-page="10.578" id="p10.578"></span>
<span class="lb" data-page="10.578" data-line="1" id="l10.578.1"></span>συνέψοντας τῷ ἐλαίῳ πηγάνου τέ τι καὶ τῶν ἀφύσων σπερμάτων
<span class="lb" data-page="10.578" data-line="2" id="l10.578.2"></span>σελίνου καὶ κυμίνου καὶ μαράθρου καὶ σίνωνος, ὅσα
<span class="lb" data-page="10.578" data-line="3" id="l10.578.3"></span>τ’ ἄλλα τοιαῦτα. κενωθείσης δὲ τῆς γαστρὸς, αὐτίκα τρέφειν
<span class="lb" data-page="10.578" data-line="4" id="l10.578.4"></span>τὰ μὲν ἄλλα παραπλησίως τοῖς ἔμπροσθεν εἰρημένοις, ἀφαιρεῖν
<span class="lb" data-page="10.578" data-line="5" id="l10.578.5"></span>δὲ τὰ στύφοντα εἰ μὲν οὖν ἐν τῇ πρώτῃ τῶν ἡμερῶν
<span class="lb" data-page="10.578" data-line="6" id="l10.578.6"></span>εἰς ἑσπέραν πραχθείη ταῦτα, ἢ νυκτὸς ὥρας ἡστινοσοῦν, προνοεῖσθαι
<span class="lb" data-page="10.578" data-line="7" id="l10.578.7"></span>χρὴ κατὰ τὰ παραπλήσια καὶ τῇ δευτέρᾳ τῶν ἡμερῶν,
<span class="lb" data-page="10.578" data-line="8" id="l10.578.8"></span>καὶ λούεσθαί γ’ ἐν αὐτῇ συγχωρεῖν, ἐὰν ἀκριβῶς ἀπύρετος
<span class="lb" data-page="10.578" data-line="9" id="l10.578.9"></span>ᾖ. κᾀπειδὰν τῆς ἐπιούσης νυκτὸς ἀλύπως ὑπνώσῃ,
<span class="lb" data-page="10.578" data-line="10" id="l10.578.10"></span>τελέως ἤδη νομίζειν ὑγιαίνειν αὐτόν. εἰ δ’ ἡ μετὰ τὴν ἀπεψίαν
<span class="lb" data-page="10.578" data-line="11" id="l10.578.11"></span>ἡμέρα μετὰ τῆς ἐπιούσης νυκτὸς ἐνέγκοι τὸν πυρετὸν,
<span class="lb" data-page="10.578" data-line="12" id="l10.578.12"></span>ὡς ἐν τῇ δευτέρᾳ τῶν ἡμερῶν, προνοηθῆναί τε καὶ τραφῆναι
<span class="lb" data-page="10.578" data-line="13" id="l10.578.13"></span>τὸν ἄνθρωπον. ἐνέγκοι δέ τι εἰ καὶ ἡ διὰ τρίτης νὺξ βραχὺ
<span class="lb" data-page="10.578" data-line="14" id="l10.578.14"></span>πυρετῶδες, οὐδ’ οὕτως <span class="milestone ed1page" data-n="4.126" data-unit="ed1page" id="ed1page.4.126"></span>χρὴ δεδιέναι, ἀλλὰ καὶ τούτους
<span class="lb" data-page="10.578" data-line="15" id="l10.578.15"></span>ἐπὶ τῆς ἐρχομένης ἡμέρας καὶ λούειν καὶ τρέφειν, ἅπαντά τε
<span class="lb" data-page="10.578" data-line="16" id="l10.578.16"></span>τἄλλα ποιεῖν ἀνάλογον ἐπ’ αὐτῶν, ὡς ἔμπροσθεν διῄρηται.
<span class="lb" data-page="10.578" data-line="17" id="l10.578.17"></span>τὰς δ’ εἰς ὀξεῖαν ποιότητα μεταβολὰς τῆς ἀπεπτηθείσης τροφῆς
<span class="lb" data-page="10.578" data-line="18" id="l10.578.18"></span>οὔτε γιγνομένας ἐστὶν ἰδεῖν ἐν ταῖς τοιαύταις φύσεσιν,
<span class="pb" data-page="10.579" id="p10.579"></span>
<span class="lb" data-page="10.579" data-line="1" id="l10.579.1"></span>ὅτι μὴ σπανίως, ἐπὶ τροφαῖς ἑτοίμως ὀξυνομέναις οὔτε πυρετὸν
<span class="lb" data-page="10.579" data-line="2" id="l10.579.2"></span>ἀναπτούσας ἐφήμερον, ὥσπερ οὐδὲ τὰς βραδυπεψίας· ὡς
<span class="lb" data-page="10.579" data-line="3" id="l10.579.3"></span>εἴ γέ ποτε διὰ τοιαύτην ἀπεψίαν πυρέξειαν αἱ πικρόχολοι κράσεις,
<span class="lb" data-page="10.579" data-line="4" id="l10.579.4"></span>ἔμφραξίν τε καὶ σῆψιν χυμῶν ὑποπτεύειν προσήκει, περὶ
<span class="lb" data-page="10.579" data-line="5" id="l10.579.5"></span>ἧς ἀκριβέστερον ἑξῆς διοριῶ κατὰ τὸν περὶ σήψεων λόγον.
<span class="lb" data-page="10.579" data-line="6" id="l10.579.6"></span>νυνὶ δὲ τῇ τῶν ἐφημέρων πυρετῶν διδασκαλίᾳ τοσοῦτον ἐπιπροσθεὶς
<span class="lb" data-page="10.579" data-line="7" id="l10.579.7"></span>ἀπαλλάξομαι. καπνώδης ἀναθυμίασις οὐκ ἄν ποτε
<span class="lb" data-page="10.579" data-line="8" id="l10.579.8"></span>γένοιτο διὰ βραδυπεψίαν, ἢ ἀπεψίαν ὀξυρεγμιώδη. ψυχροὶ
<span class="lb" data-page="10.579" data-line="9" id="l10.579.9"></span>γὰρ ἀτμοὶ ἐκ τῶν τοιούτων χυμῶν ἀποῤῥέουσιν ὀλίγιστοι
<span class="lb" data-page="10.579" data-line="10" id="l10.579.10"></span>παντάπασιν, οὐκ ἀναθυμιάσεις πολλαὶ καπνώδεις τε καὶ λιγνυώδεις·
<span class="lb" data-page="10.579" data-line="11" id="l10.579.11"></span>οὐδὲ γὰρ οὐδ’ ἐπὶ τῶν ἐκτὸς ἑτέρως ἔστιν ἰδεῖν
<span class="lb" data-page="10.579" data-line="12" id="l10.579.12"></span>καπνὸν ἢ λιγνὺν, ἀλλὰ καπνὸν μὲν ἐπὶ ταῖς ἡμικαύστοις ὡς
<span class="lb" data-page="10.579" data-line="13" id="l10.579.13"></span>ἂν εἴποι τις ὕλαις, λιγνὺν δὲ ἐπὶ ταῖς ὑπεροπτηθείσαις τε καὶ
<span class="lb" data-page="10.579" data-line="14" id="l10.579.14"></span>καυθείσαις· ἔστι γὰρ ἡ μὲν λιγνὺς ἀναθυμίασις γεώδης, ὁ
<span class="lb" data-page="10.579" data-line="15" id="l10.579.15"></span>δὲ καπνὸς συμμιγὴς ἐξ ὑδατώδους τε καὶ γεώδους οὐσίας·
<span class="lb" data-page="10.579" data-line="16" id="l10.579.16"></span>οὐ μὴν οὐδ’ ὅπως χρὴ προνοεῖσθαι τῶν βραδυπεπτησόντων
<span class="lb" data-page="10.579" data-line="17" id="l10.579.17"></span>καὶ ὀξῶδες ἐρυγγανόντων ἀκούειν χρὴ ποθεῖν ἐν τῷδε· τῆς
<span class="lb" data-page="10.579" data-line="18" id="l10.579.18"></span>γὰρ ὑγιεινῆς πραγματείας ἐστὶν ὁ περὶ τούτων λόγος. ἐνταῦθα ﻿
<span class="pb" data-page="10.580" id="p10.580"></span>
<span class="lb" data-page="10.580" data-line="1" id="l10.580.1"></span>δὲ μόνον τῶν τοιούτων ἀπεψιῶν μνημονεύσομεν αἷς πυρετὸς
<span class="lb" data-page="10.580" data-line="2" id="l10.580.2"></span>ἕπεται. ἐπεὶ τοίνυν ἐφήμερος μὲν οὐχ ἕπεται πυρετὸς ταῖς
<span class="lb" data-page="10.580" data-line="3" id="l10.580.3"></span>ὀξυρεγμιώδεσιν ἀπεψίαις, ὁ δὲ ἐπὶ σήψει χυμῶν ἕπεταί
<span class="lb" data-page="10.580" data-line="4" id="l10.580.4"></span>ποτε, δεόντως εἰς τὸν ὑπὲρ ἐκείνων λόγον ἀνεβαλλόμην
<span class="lb" data-page="10.580" data-line="5" id="l10.580.5"></span>περὶ τῶν τοιούτων ἀπεψιῶν ἐρεῖν· οὐδὲ τότε καθ’ ὃν ἐν
<span class="lb" data-page="10.580" data-line="6" id="l10.580.6"></span>τοῖς ὑγιεινοῖς τρόπον. ἐν ἐκείνοις μὲν γὰρ εἴπομεν ὁποῖ’ ἄττα
<span class="lb" data-page="10.580" data-line="7" id="l10.580.7"></span>χρὴ πρᾶξαι τὸν ἀπεπτήσαντα περὶ τὸν τῆς ὑγείας καιρόν·
<span class="lb" data-page="10.580" data-line="8" id="l10.580.8"></span>ἐνταῦθα δὲ ὁποῖα κατὰ τοὺς ταῖς ἀπεψίαις ἀκολουθήσαντας
<span class="lb" data-page="10.580" data-line="9" id="l10.580.9"></span>πυρετούς.
</p>
          </article>

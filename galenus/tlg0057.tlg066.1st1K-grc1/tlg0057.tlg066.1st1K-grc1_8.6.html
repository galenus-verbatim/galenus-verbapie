<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.6">
<span class="pb page1" data-page="10.580" id="p10.580"></span>
<span class="milestone ed1page page1" data-n="4.126" data-unit="ed1page" id="ed1page.4.126"></span>
<span class="milestone ed2page page1" data-n="10.194" data-unit="ed2page" id="ed2page.10.194"></span>
            <p>
<span class="lb" data-page="10.580" data-line="10" id="l10.580.10"></span><span class="milestone ed2page" data-n="10.195" data-unit="ed2page" id="ed2page.10.195"></span>Σχεδὸν εἴρηταί μοι πάντα περὶ τῶν
<span class="lb" data-page="10.580" data-line="11" id="l10.580.11"></span>ἐφημέρων πυρετῶν· οἱ γὰρ ἐπὶ βουβῶσι πυρέξαντες οὐδὲ
<span class="lb" data-page="10.580" data-line="12" id="l10.580.12"></span>πυνθάνονται τῶν ἰατρῶν ὅ τι χρὴ ποιεῖν· ἀλλὰ τοῦ θ’ ἕλκους
<span class="lb" data-page="10.580" data-line="13" id="l10.580.13"></span>ἐφ’ ᾧπερ ἂν ὁ βουβὼν αὐτοῖς εἴη γεγεννημένος, αὐτοῦ τε τοῦ
<span class="lb" data-page="10.580" data-line="14" id="l10.580.14"></span>βουβῶνος προνοησάμενοι, λούονται κατὰ τὴν παρακμὴν τοῦ
<span class="lb" data-page="10.580" data-line="15" id="l10.580.15"></span>γενομένου παροξυσμοῦ. κᾂν φθέγξηταί τις τηνικαῦτα διάτριτον,
<span class="lb" data-page="10.580" data-line="16" id="l10.580.16"></span>ἅπαντες καταγελῶσι καὶ σχολαστικὸν ἀποκαλοῦσι κατανοοῦντες,
<span class="lb" data-page="10.580" data-line="17" id="l10.580.17"></span>οἶμαι, φύσει μὴ δεῖν ὑπερβάλλειν τὸ μηδόλως ἐσόμενον.
<span class="lb" data-page="10.580" data-line="18" id="l10.580.18"></span>ἀξιοῦσί τε τοιούτους εἶναι τοὺς ἰατροὺς ἐν ἅπασι τοῖς ἄλλοις
<span class="pb" data-page="10.581" id="p10.581"></span>
<span class="lb" data-page="10.581" data-line="1" id="l10.581.1"></span>ὅσα διαφεύγει τὰς αἰσθήσεις, οἷοί περ αὐτοὶ περὶ τὰ φαινόμενα.
<span class="lb" data-page="10.581" data-line="2" id="l10.581.2"></span>τὸ δ’ ἐν ἅπασιν εἶναι τοιούτους οὐδὲν ἄλλο ἐστὶν ἢ
<span class="lb" data-page="10.581" data-line="3" id="l10.581.3"></span>τὸ γινώσκειν ὁπηνίκα μὲν ἔσοιτο διὰ τρίτης ὁ παροξυσμὸς,
<span class="lb" data-page="10.581" data-line="4" id="l10.581.4"></span>ὁπηνίκα δ’ οὐκ ἔσοιτο. καὶ μέν γε καὶ ψυχθέντες, ἢ ἐγκαυθέντες,
<span class="lb" data-page="10.581" data-line="5" id="l10.581.5"></span>ἢ κοπιάσαντες, ἤ τι τοιοῦτον ἕτερον παθόντες, ἐπειδὰν
<span class="lb" data-page="10.581" data-line="6" id="l10.581.6"></span>πυρέξαντες τύχωσιν, εἶτα τῆς ἐν ταῖς παρακμαῖς εὐφορίας
<span class="lb" data-page="10.581" data-line="7" id="l10.581.7"></span>αἴσθησιν ἔχωσιν ὑγιεινῆς, οὐδὲ τότ’ ἀνέχονται τῶν τὴν διάτριτον
<span class="lb" data-page="10.581" data-line="8" id="l10.581.8"></span>φθεγγομένων. ὃ γὰρ εἴωθα λέγειν πολλάκις, ὡς ἅπαντος
<span class="lb" data-page="10.581" data-line="9" id="l10.581.9"></span>σοφιστοῦ τῶν ἰδιωτῶν ἕκαστος, ὃς ἂν ἔχῃ κατὰ φύσιν,
<span class="lb" data-page="10.581" data-line="10" id="l10.581.10"></span>ἀληθέστερα δοξάζει, τοῦτο κᾀπὶ τῆς θειοτάτης αὐτῶν διατρίτου
<span class="lb" data-page="10.581" data-line="11" id="l10.581.11"></span>θεάσασθαί σοι πάρεστι, καταγελωμένης ὑπὸ πάντων
<span class="lb" data-page="10.581" data-line="12" id="l10.581.12"></span>τῶν κατὰ φύσιν ἐχόντων. ἔναγχος γοῦν τις ἰδιώτης ἐν
<span class="lb" data-page="10.581" data-line="13" id="l10.581.13"></span>δείπνῳ πολυτελεῖ πλείω προσενεγκάμενος καὶ πιὼν ἧκε μὲν
<span class="lb" data-page="10.581" data-line="14" id="l10.581.14"></span>οἴκαδε, σφαλλόμενός τε καὶ χειραγωγούμενος. ἐπιπολασάντων
<span class="lb" data-page="10.581" data-line="15" id="l10.581.15"></span>δὲ αὐτῷ τῶν βαρυνόντων τὴν γαστέρα, πάντ’ ἐξεμέσας
<span class="lb" data-page="10.581" data-line="16" id="l10.581.16"></span>αὐτὰ, διὰ νυκτὸς μὲν ἐπύρεξεν, ἐκοιμήθη δ’ ἐπὶ πολὺ τῆς
<span class="lb" data-page="10.581" data-line="17" id="l10.581.17"></span>ἐπιούσης ἡμέρας· εἶτα διαναστὰς καὶ βραχέα περιπατήσας
<span class="lb" data-page="10.581" data-line="18" id="l10.581.18"></span>ἐλούσατο καταγελάσας τοῦ τὴν διάτριτον αὐτῷ ἀναμένειν
<span class="pb" data-page="10.582" id="p10.582"></span>
<span class="lb" data-page="10.582" data-line="1" id="l10.582.1"></span>συμβουλεύσαντος· ὅσον μὲν γὰρ ἐπ’ ἐκείνῳ καὶ τὴν ἑξῆς ἡμέραν
<span class="lb" data-page="10.582" data-line="2" id="l10.582.2"></span>ἀσιτεῖν ἐχρῆν αὐτόν· ὅσον δ’ ἐπὶ τοῖς ἀληθέσι καὶ οἷς
<span class="lb" data-page="10.582" data-line="3" id="l10.582.3"></span>αὐτὸς ἔπραξε λουσάμενος καὶ μετρίως διαιτηθεὶς καὶ κοιμηθεὶς
<span class="lb" data-page="10.582" data-line="4" id="l10.582.4"></span>ἀμέμπτως, ἕωθεν ἀναστάντα τῶν συνηθῶν ἔχεσθαι ἐν
<span class="lb" data-page="10.582" data-line="5" id="l10.582.5"></span>αὐτῇ τῇ διατρίτῳ, καθ’ ἣν ἀσιτεῖν αὐτὸν ἐχρῆν πειθόμενον
<span class="lb" data-page="10.582" data-line="6" id="l10.582.6"></span>τοῖς διατριταρίοις ἰατροῖς, οὕτω γὰρ αὐτούς τις ἐπισκώπτων
<span class="lb" data-page="10.582" data-line="7" id="l10.582.7"></span>ὠνόμαζε χαριέντως, καὶ δεδειπνηκότος δὲ ἤδη κατὰ τὸ σύνηθες
<span class="lb" data-page="10.582" data-line="8" id="l10.582.8"></span>τοῦ ἀνθρώπου, παρὼν ὁ εὐτράπελος ἐκεῖνος ἐγελωτοποίει,
<span class="lb" data-page="10.582" data-line="9" id="l10.582.9"></span>ἀναμιμνήσκων τὸν ἐμημεκότα τρίτης ἑσπέρας ὡς ἐχρῆν
<span class="lb" data-page="10.582" data-line="10" id="l10.582.10"></span>αὐτὸν ἄρτι δυοῖν ἡμερῶν ἄσιτόν τε καὶ ξηρὸν καὶ ἄσης μεστὸν
<span class="lb" data-page="10.582" data-line="11" id="l10.582.11"></span>κατακεῖσθαι, εἰς τὰς ὥρας ἀποβλέποντα κατὰ τὴν τῶν
<span class="lb" data-page="10.582" data-line="12" id="l10.582.12"></span>διατριταρίων πρόσταξιν. ἔστι γὰρ, οἶμαι, καὶ τοῖς ἰδιώταις
<span class="lb" data-page="10.582" data-line="13" id="l10.582.13"></span>εὔδηλα τὰ παρὰ τὴν ἐνάργειαν ἀποτετολμημένα. κᾀκ τούτου
<span class="lb" data-page="10.582" data-line="14" id="l10.582.14"></span>δεόντως ἰατροὺς μὲν ἑτέρους εἶναί φασι, λογιατροὺς δ’ ἑτέρους.
<span class="lb" data-page="10.582" data-line="15" id="l10.582.15"></span>πῶς γὰρ οὐ δίκαιοι τούτου τοῦ προσρήματός εἰσι
<span class="lb" data-page="10.582" data-line="16" id="l10.582.16"></span>τυγχάνειν οἱ μὴ γινώσκοντες ἃ μηδεὶς ἰδιώτης ἀγνοεῖ; πῶς
<span class="lb" data-page="10.582" data-line="17" id="l10.582.17"></span>δ’ οὐ καταγελᾶσθαι καὶ σκώπτεσθαι δικαιότατοι τυγχάνουσιν
<span class="lb" data-page="10.582" data-line="18" id="l10.582.18"></span>ὄντες οἱ πρὸς τῷ τὰ τοιαῦτα ἀγνοεῖν Ἱπποκράτει ἑαυτοὺς
<span class="pb" data-page="10.583" id="p10.583"></span>
<span class="lb" data-page="10.583" data-line="1" id="l10.583.1"></span>προκρίνοντες; ἀλλὰ τὴν μὲν ἐκείνων ἀναισθησίαν οὐδ’ ἂν ὁ
<span class="lb" data-page="10.583" data-line="2" id="l10.583.2"></span>Ἑρμῆς ἅμα ταῖς Μούσαις ἰάσαιτο.
</p>
          </article>

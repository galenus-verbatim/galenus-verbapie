<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.7">
<span class="pb page1" data-page="10.583" id="p10.583"></span>
<span class="milestone ed1page page1" data-n="4.126" data-unit="ed1page" id="ed1page.4.126"></span>
<span class="milestone ed2page page1" data-n="10.195" data-unit="ed2page" id="ed2page.10.195"></span>
            <p>
<span class="lb" data-page="10.583" data-line="3" id="l10.583.3"></span><span class="milestone ed2page" data-n="10.196" data-unit="ed2page" id="ed2page.10.196"></span>Συντετελεσμένου δὲ ἡμῖν τοῦ περὶ
<span class="lb" data-page="10.583" data-line="4" id="l10.583.4"></span>τῶν ἐφημέρων πυρετῶν λόγου κατὰ τὰς πικροχόλους φύσεις,
<span class="lb" data-page="10.583" data-line="5" id="l10.583.5"></span>ἐφ’ ὧν τὸ μὲν θερμὸν στοιχεῖον τοῦ ψυχροῦ, τὸ δὲ ξηρὸν
<span class="lb" data-page="10.583" data-line="6" id="l10.583.6"></span>τοῦ ὑγροῦ πλεονεκτεῖ, μεταβαίνωμεν ἤδη πρὸς ἑτέραν κρᾶσιν
<span class="lb" data-page="10.583" data-line="7" id="l10.583.7"></span>τῶν σωμάτων οὐδὲν ἧττον τῆσδε κακόχυμον, ἐν ᾗ τὸ μὲν
<span class="lb" data-page="10.583" data-line="8" id="l10.583.8"></span>θερμὸν τοῦ ψυχροῦ, τὸ δ’ ὑγρὸν τοῦ ξηροῦ κρατεῖ. σηπεδονώδεσι
<span class="lb" data-page="10.583" data-line="9" id="l10.583.9"></span>γάρ τοι νοσήμασιν ἡ φύσις αὕτη ἁπασῶν μάλιστα
<span class="lb" data-page="10.583" data-line="10" id="l10.583.10"></span>τῶν δυσκρασιῶν ἁλίσκεται, διότι καὶ καθ’ ὃν ὑγιαίνει χρόνον
<span class="lb" data-page="10.583" data-line="11" id="l10.583.11"></span>ἐγγὺς σηπεδόνος ἐστὶν, ὡς ἔκ τε τῶν ἰδρώτων ἔνεστι τεκμαίρεσθαι
<span class="lb" data-page="10.583" data-line="12" id="l10.583.12"></span>δυσωδῶν ὑπαρχόντων, οὐχ ἥκιστα δὲ καὶ τῶν οὔρων
<span class="lb" data-page="10.583" data-line="13" id="l10.583.13"></span>καὶ τῶν διαχωρημάτων, ἔτι τε καὶ τῆς ἐκπνοῆς. οἵα γὰρ
<span class="lb" data-page="10.583" data-line="14" id="l10.583.14"></span>ἡ τῶν τράγων κρᾶσίς ἐστι, τοιαύτη καὶ ἡ τῶν τοιῶνδε φύσεων.
<span class="lb" data-page="10.583" data-line="15" id="l10.583.15"></span>ἕτοιμον οὖν αὐτὴν νοσεῖν ἐξ αἰτίου παντὸς ἄλλα τε
<span class="lb" data-page="10.583" data-line="16" id="l10.583.16"></span>νοσήματα πολλὰ καὶ πυρετούς. οὔτε γὰρ ὁπόταν στεγνωθῇ
<span class="lb" data-page="10.583" data-line="17" id="l10.583.17"></span>τὸ δέρμα, δυνατὸν τοῖς οὕτω κεκραμένοις μὴ πυρέττειν, οὔθ’
<span class="lb" data-page="10.583" data-line="18" id="l10.583.18"></span>ὅταν ἀπεπτῶσιν ἰσχυρῶς, ἢ ἐγκαυθῶσιν, ἤ τι τοιοῦτον ἕτερον
<span class="pb" data-page="10.584" id="p10.584"></span>
<span class="lb" data-page="10.584" data-line="1" id="l10.584.1"></span>πάθωσιν. αἱ μὲν οὖν στεγνώσεις μάλιστα τῶν κακοχύμων
<span class="lb" data-page="10.584" data-line="2" id="l10.584.2"></span>ἅπτονται φύσεων. ὥστε οὐδὲν ἧττον αἱ πικρόχολοι κράσεις
<span class="lb" data-page="10.584" data-line="3" id="l10.584.3"></span>τῶν σηπεδονωδῶν ἁλώσονται πυρετοῖς ἐπὶ στεγνώσει.
<span class="lb" data-page="10.584" data-line="4" id="l10.584.4"></span>ὑπὸ δὲ τῶν κνισωδῶν ἀπεψιῶν ἑτοιμότερον αἱ ὑγραὶ καὶ
<span class="lb" data-page="10.584" data-line="5" id="l10.584.5"></span>θερμαὶ βλαβήσονται φύσεις, ἃς ἀρτίως ὠνόμασα σηπεδονώδεις,
<span class="lb" data-page="10.584" data-line="6" id="l10.584.6"></span>ἐπειδὴ ῥᾷστα σήπονται κατὰ ταύτας οἱ χυμοί. περὶ δὲ
<span class="lb" data-page="10.584" data-line="7" id="l10.584.7"></span>τῶν ἐμφράξεων τί δεῖ καὶ λέγειν; ἃς διὰ τοῦτο μάλιστα
<span class="lb" data-page="10.584" data-line="8" id="l10.584.8"></span>πυρετοὺς ἀνάπτειν ἔφαμεν, ὅτι σήψεις ἐργάζονται κατὰ τὰ
<span class="lb" data-page="10.584" data-line="9" id="l10.584.9"></span>μὴ διαπνεόμενα σώματα. ἀλλὰ περὶ μὲν τῶν τοιούτων πυρετῶν
<span class="lb" data-page="10.584" data-line="10" id="l10.584.10"></span>αὖθις ἐροῦμεν. οἱ δ’ ἐφήμεροι πάντες ἑτοιμότατα μὲν
<span class="lb" data-page="10.584" data-line="11" id="l10.584.11"></span>ἐν ταῖς εἰρημέναις συνίστανται κράσεσιν, ἐπὶ πᾶσι τοῖς
<span class="lb" data-page="10.584" data-line="12" id="l10.584.12"></span>αἰτίοις ὅσα μικρὸν ἔμπροσθεν εἴπομεν ἐπὶ τῶν πικροχόλων
<span class="lb" data-page="10.584" data-line="13" id="l10.584.13"></span>φύσεων· ἴασιν δὲ παραπλησίαν αὐτοῖς ἔχοντες ἐν ὀλίγοις
<span class="lb" data-page="10.584" data-line="14" id="l10.584.14"></span>πάνυ διαλλάττουσιν. ὑγρότεραι γὰρ αἱ φύσεις ὑπάρχουσαι,
<span class="lb" data-page="10.584" data-line="15" id="l10.584.15"></span>φέρουσιν ἐκείνων μᾶλλον ἀσιτίαν τε καὶ δίψος. ὥσθ’ ἧττον
<span class="lb" data-page="10.584" data-line="16" id="l10.584.16"></span>οὗτοι βλαβήσονται λιμαγχούμενοι πρὸς τῶν διατριταρίων
<span class="lb" data-page="10.584" data-line="17" id="l10.584.17"></span>ἰατρῶν, ἐὰν μόνον ἀκωλύτως διαπνέωνται. διὰ ταύτα δὲ ﻿
<span class="pb" data-page="10.585" id="p10.585"></span>
<span class="lb" data-page="10.585" data-line="1" id="l10.585.1"></span>καὶ τῶν βαλανείων, ὡς μανούντων μὲν τὸ δέρμα <span class="milestone ed1page" data-n="4.127" data-unit="ed1page" id="ed1page.4.127"></span>δέονται
<span class="lb" data-page="10.585" data-line="2" id="l10.585.2"></span>μᾶλλον, ἢ οὐχ ἧττόν γε τῶν πικροχόλων· ὡς ὑγραινόντων
<span class="lb" data-page="10.585" data-line="3" id="l10.585.3"></span>δ’ οὐ δέονται. ὅσα δ’ ἐπὶ τῶν τοιούτων φύσεων εἴρηται,
<span class="lb" data-page="10.585" data-line="4" id="l10.585.4"></span>ταῦτα κᾀπὶ τῶν ἐπικτήτων ἕξεων εἰρῆσθαι χρὴ νομίζειν.
<span class="lb" data-page="10.585" data-line="5" id="l10.585.5"></span>ἔνιοι γὰρ ὑπάρχοντες εὔχυμοι φύσει πικρόχολοι γίγνονται,
<span class="lb" data-page="10.585" data-line="6" id="l10.585.6"></span>συνελθόντων εἰς ἕνα χρόνον ἐνίοτε πλειόνων αἰτιῶν ξηραινόντων
<span class="lb" data-page="10.585" data-line="7" id="l10.585.7"></span>τε καὶ θερμαινόντων τὸ σῶμα. φέρε γὰρ εἰς χωρίον
<span class="lb" data-page="10.585" data-line="8" id="l10.585.8"></span>ἀφῖχθαι τὸν ἄνθρωπον ὥρᾳ θέρους θερμὸν καὶ ξηρόν·
<span class="lb" data-page="10.585" data-line="9" id="l10.585.9"></span>εἶναι δὲ καὶ τὴν ἐν τῷ τότε χρόνῳ κατάστασιν θερμὴν καὶ
<span class="lb" data-page="10.585" data-line="10" id="l10.585.10"></span>ξηράν· ἐσθίειν τ’ αὐτὸν ἐδέσματα θερμὰ καὶ ξηρά· καὶ φροντίζειν
<span class="lb" data-page="10.585" data-line="11" id="l10.585.11"></span>καὶ λυπεῖσθαι καὶ ἀγρυπνεῖν καὶ θυμοῦσθαι καὶ πονεῖν
<span class="lb" data-page="10.585" data-line="12" id="l10.585.12"></span>πάμπολλα· δύναιτο δ’ ἂν ὁ αὐτὸς ἄνθρωπος ἀφροδισίοις
<span class="lb" data-page="10.585" data-line="13" id="l10.585.13"></span>τε συνεχέσι χρήσασθαι κατ’ ἐκεῖνον τὸν καιρὸν, ἐν ἡλίῳ τε
<span class="lb" data-page="10.585" data-line="14" id="l10.585.14"></span>διατρίβειν τὰ πλείω καὶ πίνειν φαρμάκων ξηραινόντων τε καὶ
<span class="lb" data-page="10.585" data-line="15" id="l10.585.15"></span>θερμαινόντων, ὥσπερ ἔνιοι μὲν τῆς θηριακῆς, ἔνιοι δὲ τῆς
<span class="lb" data-page="10.585" data-line="16" id="l10.585.16"></span>ἀμβροσίας, ἔνιοι δὲ τῆς ἀθανασίας, ἴσμεν γὰρ δήπου τὰ καλούμενα
<span class="lb" data-page="10.585" data-line="17" id="l10.585.17"></span>πρὸς τῶν νεωτέρων ἰατρῶν φάρμακα τοῖς τοιούτοις
<span class="lb" data-page="10.585" data-line="18" id="l10.585.18"></span>ὀνόμασιν. <span class="milestone ed2page" data-n="10.197" data-unit="ed2page" id="ed2page.10.197"></span>ὅστις οὖν ἐν ἅπασι τοῖς εἰρημένοις ἐγένετο
<span class="pb" data-page="10.586" id="p10.586"></span>
<span class="lb" data-page="10.586" data-line="1" id="l10.586.1"></span>θέρους, ἀναγκαῖον αὐτῷ θερμὸν καὶ ξηρὸν, καὶ διὰ τοῦτο
<span class="lb" data-page="10.586" data-line="2" id="l10.586.2"></span>πικρόχολον εἶναι τὸ σῶμα, κᾂν ἔμπροσθεν εὐχυμότατον ἦν.
<span class="lb" data-page="10.586" data-line="3" id="l10.586.3"></span>καὶ τοίνυν καὶ πυρέξει ῥᾳδίως οὗτος ἐπὶ πᾶσι τοῖς ἔμπροσθεν
<span class="lb" data-page="10.586" data-line="4" id="l10.586.4"></span>εἰρημένοις αἰτίοις. οὕτω δὲ καὶ ὅστις εὔχυμος φύσει, χωρίον
<span class="lb" data-page="10.586" data-line="5" id="l10.586.5"></span>εὔκρατον οἰκῶν, εἰς ἕτερον χωρίον ὑγρὸν καὶ θερμὸν ἐν ἦρι
<span class="lb" data-page="10.586" data-line="6" id="l10.586.6"></span>μετέλθοι, καταστάσεως οὔσης θερμῆς καὶ ὑγρᾶς ἅπαντά τε
<span class="lb" data-page="10.586" data-line="7" id="l10.586.7"></span>τὰ διαιτήματα θερμὰ καὶ ὑγρὰ ποιήσαιτο, καὶ οὗτος ὁμοίως
<span class="lb" data-page="10.586" data-line="8" id="l10.586.8"></span>τῷ φύσει σηπεδονώδει τοῖς τ’ ἄλλοις ἁλώσεται νοσήμασιν
<span class="lb" data-page="10.586" data-line="9" id="l10.586.9"></span>οἷσπερ κᾀκεῖνοι· καὶ πυρέξει τούς τ’ ἄλλους πυρετοὺς ὁμοίως
<span class="lb" data-page="10.586" data-line="10" id="l10.586.10"></span>ἐκείνοις ἐπὶ τοῖς αὐτοῖς αἰτίοις, οὐχ ἥκιστα δὲ καὶ τὸν ἐφήμερον,
<span class="lb" data-page="10.586" data-line="11" id="l10.586.11"></span>ὑπὲρ οὗ νῦν ὁ λόγος.
</p>
          </article>

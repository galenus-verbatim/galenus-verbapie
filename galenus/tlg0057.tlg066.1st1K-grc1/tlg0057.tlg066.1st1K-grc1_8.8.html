<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.8">
<span class="pb page1" data-page="10.586" id="p10.586"></span>
<span class="milestone ed1page page1" data-n="4.127" data-unit="ed1page" id="ed1page.4.127"></span>
<span class="milestone ed2page page1" data-n="10.197" data-unit="ed2page" id="ed2page.10.197"></span>
            <p>
<span class="lb" data-page="10.586" data-line="12" id="l10.586.12"></span>Ὀκτὼ δ’ οὐσῶν τῶν πασῶν δυσκρασιῶν,
<span class="lb" data-page="10.586" data-line="13" id="l10.586.13"></span>ὡς ἐδείκνυμεν, ἑτοιμοτάτη μὲν εἰς πυρετοὺς ἡ θερμὴ καὶ
<span class="lb" data-page="10.586" data-line="14" id="l10.586.14"></span>ξηρά· καὶ ἢν μή τις αὐτὴν, ὡς εἴρηται, διαιτήσῃ, τάχιστα
<span class="lb" data-page="10.586" data-line="15" id="l10.586.15"></span>μεταπίπτουσιν ἀπ’ αὐτῶν εἰς τοὺς ὀξεῖς πυρετοὺς οἱ ἐφήμεροι.
<span class="lb" data-page="10.586" data-line="16" id="l10.586.16"></span>ἐγγὺς δ’ αὐτῇ πυρετῶν γ’ ἕνεκα, καίτοι πρὸς ἄλλα γε ὑπάρχουσα
<span class="lb" data-page="10.586" data-line="17" id="l10.586.17"></span>χείρων, ἡ θερμὴ καὶ ὑγρά. τρίτη δ’ ἐπὶ ταύταις ἐστὶν
<span class="lb" data-page="10.586" data-line="18" id="l10.586.18"></span>ἡ ἁπλῆ δυσκρασία, καθ’ ἣν ἡ μὲν ἑτέρα τῶν ἀντιθέσεων ἡ
<span class="pb" data-page="10.587" id="p10.587"></span>
<span class="lb" data-page="10.587" data-line="1" id="l10.587.1"></span>κατὰ τὸ ξηρὸν καὶ ὑγρὸν ἄμεμπτος· ἐν δὲ τῇ λοιπῇ πλεονεκτεῖ
<span class="lb" data-page="10.587" data-line="2" id="l10.587.2"></span>τὸ θερμόν. ἑτοιμοτέρα γὰρ ἥδε τῶν ὑπολοίπων καὶ
<span class="lb" data-page="10.587" data-line="3" id="l10.587.3"></span>βλάπτεσθαι πρὸς ἁπάντων τῶν εἰρημένων αἰτιῶν καὶ μεταπίπτειν
<span class="lb" data-page="10.587" data-line="4" id="l10.587.4"></span>ἐκ τῶν ἐφημέρων εἰς τοὺς πολυημέρους· οὐδὲν γὰρ
<span class="lb" data-page="10.587" data-line="5" id="l10.587.5"></span>χεῖρον οὕτως αὐτοὺς ὀνομάσαι. ταύτῃ δ’ ἐφεξῆς ἐστιν, ἡ
<span class="lb" data-page="10.587" data-line="6" id="l10.587.6"></span>κατὰ μὲν τὸ θερμὸν καὶ ψυχρὸν εὔκρατος, ἐπικρατοῦν δὲ τὸ
<span class="lb" data-page="10.587" data-line="7" id="l10.587.7"></span>ξηρὸν στοιχεῖον ἔχουσα τοῦ ὑγροῦ. μεθ’ ἣν ἡ μέση πασῶν ἡ
<span class="lb" data-page="10.587" data-line="8" id="l10.587.8"></span>εὔκρατός ἐστι κατ’ ἀμφοτέρας τὰς ἀντιθέσεις. αἱ δ’ ὑπόλοιποι
<span class="lb" data-page="10.587" data-line="9" id="l10.587.9"></span>κράσεις αἱ τέτταρες οὔτε ῥᾳδίως ἁλίσκονται πυρετοῖς
<span class="lb" data-page="10.587" data-line="10" id="l10.587.10"></span>ἐπὶ τοῖς εἰρημένοις αἰτίοις, οὔθ’ ἁλοῦσαί τινι τῶν ἐφημέρων,
<span class="lb" data-page="10.587" data-line="11" id="l10.587.11"></span>ἐὰν ἀσιτήσωσι, μεταπίπτουσιν εἰς τοὺς πολυημέρους. ἀλλ’
<span class="lb" data-page="10.587" data-line="12" id="l10.587.12"></span>ἔνιαί γε αὐτῶν, ἐπειδὰν τύχωσι πλῆθος ἠθροικυῖαι χυμῶν
<span class="lb" data-page="10.587" data-line="13" id="l10.587.13"></span>ἄνευ διαφθορᾶς, ἀθροίζουσι δὲ αἱ τοιαῦται συνεχῶς, ὑπὸ
<span class="lb" data-page="10.587" data-line="14" id="l10.587.14"></span>ἀσιτίας ὀνίνανται, μάλιστα μὲν ἡ ὑγρὰ καὶ ψυχρὰ, δευτέρα
<span class="lb" data-page="10.587" data-line="15" id="l10.587.15"></span>δὲ ἡ ὑγρὰ, καὶ τρίτη μετὰ ταύτας ἡ ψυχρὰ, τετάρτη δ’ ἡ
<span class="lb" data-page="10.587" data-line="16" id="l10.587.16"></span>ξηρὰ καὶ ψυχρά. ἐπὶ γὰρ τοῖς ἐφημέροις πυρετοῖς παυσαμένοις,
<span class="lb" data-page="10.587" data-line="17" id="l10.587.17"></span>ὅταν ἀναγκασθῇ τις οὐδὲν δέον ὑπερβάλλειν τὴν δαιμονιωτάτην
<span class="pb" data-page="10.588" id="p10.588"></span>
<span class="lb" data-page="10.588" data-line="1" id="l10.588.1"></span>διάτριτον· ἕτερος μὲν οὐκ ἂν ἐκ τῆς ἀσιτίας ἀναφθείη
<span class="lb" data-page="10.588" data-line="2" id="l10.588.2"></span>πυρετὸς ἐν ψυχραῖς κράσεσι· κακοῦται δ’ ἡ ξηρὰ καὶ
<span class="lb" data-page="10.588" data-line="3" id="l10.588.3"></span>ψυχρὰ μάλισθ’ ἕξις, ὥστε πολλοῦ χρόνου χρῄζειν ἵν’ εἰς τὸ
<span class="lb" data-page="10.588" data-line="4" id="l10.588.4"></span>κατὰ φύσιν ἐπανέλθωσιν οἱ οὕτω δύσκρατοι. συνούσης μέντοι
<span class="lb" data-page="10.588" data-line="5" id="l10.588.5"></span>τινος αὐτοῖς κατὰ τύχην ἐπικτήτου κακίας χυμῶν, ἐγχωρεῖ
<span class="lb" data-page="10.588" data-line="6" id="l10.588.6"></span>μεταπεσεῖν ἐκ τῶν ἐφημέρων πυρετῶν εἰς τοὺς πολυημέρους,
<span class="lb" data-page="10.588" data-line="7" id="l10.588.7"></span>ὅταν ἄσιτοι καὶ ἄλουτοι φυλαχθῶσι τὰς τρεῖς ἡμέρας.
<span class="lb" data-page="10.588" data-line="8" id="l10.588.8"></span>ἡ μέν τοι ξηρὰ μὲν, ἀλλ’ εὔκρατος κατὰ τὴν ἑτέραν ἀντίθεσιν
<span class="lb" data-page="10.588" data-line="9" id="l10.588.9"></span>φύσιν σώματος, ἐν ταῖς μακροτέραις ἀσιτίαις ἰσχνοῦται μὲν
<span class="lb" data-page="10.588" data-line="10" id="l10.588.10"></span>τῆς ξηρᾶς καὶ ψυχρᾶς μᾶλλον, ἀνατρέφεται δὲ ῥᾷον ὑπὸ τῆς
<span class="lb" data-page="10.588" data-line="11" id="l10.588.11"></span>προσηκούσης διαίτης.
</p>
          </article>

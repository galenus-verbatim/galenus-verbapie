<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:8.9">
<span class="pb page1" data-page="10.588" id="p10.588"></span>
<span class="milestone ed1page page1" data-n="4.127" data-unit="ed1page" id="ed1page.4.127"></span>
<span class="milestone ed2page page1" data-n="10.197" data-unit="ed2page" id="ed2page.10.197"></span>
            <p>
<span class="lb" data-page="10.588" data-line="12" id="l10.588.12"></span><span class="milestone ed2page" data-n="10.198" data-unit="ed2page" id="ed2page.10.198"></span>Ἐξαλλαχθήσεται δὲ καὶ τοῖς τοιούτοις
<span class="lb" data-page="10.588" data-line="13" id="l10.588.13"></span>ἅπασιν ἡ δίαιτα πολὺ δή τι πλέον ἢ τοῖς πρώτοις
<span class="lb" data-page="10.588" data-line="14" id="l10.588.14"></span>ἁπάντων ῥηθεῖσι τῷ θερμῷ καὶ ξηρῷ καὶ ὑγρῷ. τὸν γοῦν
<span class="lb" data-page="10.588" data-line="15" id="l10.588.15"></span>ὑγρὸν καὶ ψυχρὸν φύσει τῷ θερμῷ καὶ ξηρῷ κατ’ ἀμφοτέρας
<span class="lb" data-page="10.588" data-line="16" id="l10.588.16"></span>τὰς δυσκρασίας ἐναντίως διακείμενον ἐναντίως διαιτήσομεν.
<span class="lb" data-page="10.588" data-line="17" id="l10.588.17"></span>ἄμεινον δ’ οὐχ ἁπλῶς ἐναντίως εἰπεῖν, ἀλλὰ κατὰ τὴν ἐκ τῆς
<span class="lb" data-page="10.588" data-line="18" id="l10.588.18"></span>κράσεως μόνης ἔνδειξιν, ὡς τήν γ’ ἐκ τοῦ πεπυρεχέναι τὸν
<span class="pb" data-page="10.589" id="p10.589"></span>
<span class="lb" data-page="10.589" data-line="1" id="l10.589.1"></span>αὐτὸν πυρετὸν οὐχ ἑτέραν, ἀλλὰ τὴν αὐτὴν ἕξουσιν ἔνδειξιν
<span class="lb" data-page="10.589" data-line="2" id="l10.589.2"></span>πάντῃ. λέλεκται γὰρ ἤδη πολλάκις ὡς τὸ μὲν κατὰ φύσιν
<span class="lb" data-page="10.589" data-line="3" id="l10.589.3"></span>ἀεὶ χρῄζει τῶν ὁμοίων, τὸ δὲ παρὰ φύσιν τῶν ἐναντίων· εἴγε
<span class="lb" data-page="10.589" data-line="4" id="l10.589.4"></span>τὸ μὲν φυλάττεσθαι σκοπὸς, τὸ δ’ ἀναιρεῖσθαι. πυρετὸς μὲν
<span class="lb" data-page="10.589" data-line="5" id="l10.589.5"></span>οὖν ἅπας τῶν παρὰ φύσιν ἐστὶ καὶ διὰ τοῦτο χρῄζει διαίτης
<span class="lb" data-page="10.589" data-line="6" id="l10.589.6"></span>ὑγρᾶς καὶ ψυχρᾶς. αἱ κράσεις δὲ ποτὲ μὲν τῶν ὁμοίων, ἔστι
<span class="lb" data-page="10.589" data-line="7" id="l10.589.7"></span>δ’ ὅτε τῶν ἐναντίων χρῄζουσιν· αἱ μὲν γὰρ ἄμεμπτοι τῶν
<span class="lb" data-page="10.589" data-line="8" id="l10.589.8"></span>ὁμοίων ἀεὶ, φυλάττειν γὰρ αὐτὰς προσήκει· αἱ δύσκρατοι
<span class="lb" data-page="10.589" data-line="9" id="l10.589.9"></span>δ’, ὡς κᾀν τοῖς ὑγιεινοῖς ἐλέχθη, ποτὲ μὲν τῶν ὁμοίων, ἔστι
<span class="lb" data-page="10.589" data-line="10" id="l10.589.10"></span>δ’ ὅτε τῶν ἐναντίων. καὶ τοῦτ’ εὐλόγως πεπόνθασιν, οὔτε
<span class="lb" data-page="10.589" data-line="11" id="l10.589.11"></span>γὰρ ἀκριβῶς κατὰ φύσιν ὑπάρχουσι, πῶς γὰρ ἂν ἦσαν μεμπτέοι;
<span class="lb" data-page="10.589" data-line="12" id="l10.589.12"></span>οὔτε πάντῃ παρὰ φύσιν ἔχουσι, διὰ παντὸς γὰρ ἂν
<span class="lb" data-page="10.589" data-line="13" id="l10.589.13"></span>ἐνόσουν οἱ οὕτως κεκραμένοι· τῶν μὲν οὖν ὁμοίων δέονται
<span class="lb" data-page="10.589" data-line="14" id="l10.589.14"></span>κατ’ ἄλλα τέ τινα περὶ ὧν αὖθις εἰρήσεται καὶ μέντοι καὶ
<span class="lb" data-page="10.589" data-line="15" id="l10.589.15"></span>κατὰ τὰ ἕλκη πάντα· δέδεικται γὰρ ἤδη τοῦτο πολλάκις διὰ
<span class="lb" data-page="10.589" data-line="16" id="l10.589.16"></span>τῶν ἔμπροσθεν. τῶν ἐναντίων δὲ κατὰ τὴν ὑγιεινὴν δίαιταν,
<span class="lb" data-page="10.589" data-line="17" id="l10.589.17"></span>ὡς ἐν τοῖς ὑγιεινοῖς ἐπεδείκνυμεν· οὐδὲ τούτων διαπαντὸς, ﻿
<span class="pb" data-page="10.590" id="p10.590"></span>
<span class="lb" data-page="10.590" data-line="1" id="l10.590.1"></span>ἀλλ’ ὅταν ἐπανορθοῦσθαι τὴν δυσκρασίαν αὐτῶν ἐθελήσωμεν.
<span class="lb" data-page="10.590" data-line="2" id="l10.590.2"></span>εἶναι γὰρ ἡμῖν σκοπὸν διττὸν ἐπὶ τῶν ὑγιαινόντων,
<span class="lb" data-page="10.590" data-line="3" id="l10.590.3"></span>ἤτοι φυλάττειν ὑγιαῖνον τὸ σῶμα κατὰ τὴν ἀρχαίαν κρᾶσιν,
<span class="lb" data-page="10.590" data-line="4" id="l10.590.4"></span>ἢ καὶ ταύτην αὐτὴν βελτίω ποιεῖν. οὕτως οὖν, οἶμαι, κᾀν
<span class="lb" data-page="10.590" data-line="5" id="l10.590.5"></span>τῷ διαιτᾷν τοὺς τὸν ἐφήμερον πυρέξαντας ἤτοι τῇ πυρετώδει
<span class="lb" data-page="10.590" data-line="6" id="l10.590.6"></span>διαθέσει μόνῃ τὸ ἐναντίον, ἢ καὶ τῇ τοῦ κάμνοντος
<span class="lb" data-page="10.590" data-line="7" id="l10.590.7"></span>δυσκρασίᾳ παραλήψομαι. κατὰ μέντοι τὴν εὔκρατον φύσιν
<span class="lb" data-page="10.590" data-line="8" id="l10.590.8"></span>ἀναμφισβητήτως, ἀπὸ τοῦ πυρετοῦ μόνου τὴν τῶν ἐναντίων
<span class="lb" data-page="10.590" data-line="9" id="l10.590.9"></span>ἔνδειξιν λαμβάνοντες, ὑγρὰν καὶ ψυχρὰν εἰς τοσοῦτον
<span class="lb" data-page="10.590" data-line="10" id="l10.590.10"></span>ποιησόμεθα τὴν δίαιταν, εἰς ὅσον ἂν αὐχμωδέστερόν τε καὶ
<span class="lb" data-page="10.590" data-line="11" id="l10.590.11"></span>θερμότερον ἑαυτοῦ φαίνηται τὸ σῶμα γεγονός. ἀλλὰ τοῦτο
<span class="lb" data-page="10.590" data-line="12" id="l10.590.12"></span>μὲν εὔδηλόν τε καὶ εὐζήτητον, ἐπανέλθωμεν δ’ αὖθις ἐπὶ
<span class="lb" data-page="10.590" data-line="13" id="l10.590.13"></span>τὰς δυσκράτους φύσεις. ἐπειδὴ γὰρ, ὡς ἐν τοῖς ὑγιεινοῖς
<span class="lb" data-page="10.590" data-line="14" id="l10.590.14"></span>διῄρηται, τὰς τοιαύτας ἐγχωρεῖ μὲν καὶ φυλάττειν οἵας
<span class="lb" data-page="10.590" data-line="15" id="l10.590.15"></span>παρελάβομεν, ἐγχωρεῖ δὲ καὶ μετακοσμεῖν ἐπὶ τὸ βέλτιον,
<span class="lb" data-page="10.590" data-line="16" id="l10.590.16"></span>ἄμεινον οἶμαι τὴν ἐξάλλαξιν αὐτῶν τῆς διαίτης, ὅταν ἀμέμπτως
<span class="lb" data-page="10.590" data-line="17" id="l10.590.17"></span>ὑγιαίνωσιν, οὐχ ὅταν ἤτοι νοσῶσιν ἢ δυσαρεστῶνται,
<span class="lb" data-page="10.590" data-line="18" id="l10.590.18"></span>ποιεῖσθαι. χαίρουσι γὰρ αἱ φύσεις ἀεὶ τοῖς ἔθεσιν, ὡς
<span class="pb" data-page="10.591" id="p10.591"></span>
<span class="lb" data-page="10.591" data-line="1" id="l10.591.1"></span>Ἱπποκράτης τε διὰ τῶν ἐναργεστάτων ἀπέδειξεν ἐν τῷ
<span class="lb" data-page="10.591" data-line="2" id="l10.591.2"></span>περὶ διαίτης ὀξέων, ἅπασί τε σαφῶς φαίνεται τοῖς κατὰ
<span class="lb" data-page="10.591" data-line="3" id="l10.591.3"></span>φύσιν ἔχουσι. τοὺς γάρ τοι δυσαρεστουμένους, ὅτι μὲν ἔξω
<span class="lb" data-page="10.591" data-line="4" id="l10.591.4"></span>τοῦ χοροῦ τῶν κατὰ φύσιν ἐχόντων θετέον ἐστὶν, οὐκ ἄν
<span class="lb" data-page="10.591" data-line="5" id="l10.591.5"></span>τις νοῦν ἔχων ζητήσειεν· εἴτε δ’ ἤδη παρὰ φύσιν, εἴτ’ οὐ
<span class="lb" data-page="10.591" data-line="6" id="l10.591.6"></span>φύσει μόνον ἔχουσι, τοῦτ’ ἄν τις σκέψαιτο. καὶ μὴν εἴπερ
<span class="lb" data-page="10.591" data-line="7" id="l10.591.7"></span>ἔνδειξίν τινα χρὴ κᾀκ τῶν ἐθῶν λαμβάνειν, εἰ μὲν ἤδη
<span class="lb" data-page="10.591" data-line="8" id="l10.591.8"></span>φθάνοιμεν ἐκ πολλοῦ τὰς δυσκράτους φύσεις ἐναντίον τῇ
<span class="lb" data-page="10.591" data-line="9" id="l10.591.9"></span><span class="milestone ed1page" data-n="4.128" data-unit="ed1page" id="ed1page.4.128"></span>κρατούσῃ δυσκρασίᾳ διαιτῶντες, οὕτω καὶ δυσαρεστούντων
<span class="lb" data-page="10.591" data-line="10" id="l10.591.10"></span>πράξομεν· εἰ δὲ μὴ τῶν ὁμοίων <span class="milestone ed2page" data-n="10.199" data-unit="ed2page" id="ed2page.10.199"></span>τῇ κράσει,
<span class="lb" data-page="10.591" data-line="11" id="l10.591.11"></span>τὴν ἔνδειξιν ἕξομεν. οὕτω δέ μοι δοκεῖ καὶ ὁ Ἱπποκράτης
<span class="lb" data-page="10.591" data-line="12" id="l10.591.12"></span>γινώσκειν, ἐπειδὰν λέγῃ, αἱ ὑγραὶ πᾶσαι δίαιται τοῖσι πυρεταίνουσι
<span class="lb" data-page="10.591" data-line="13" id="l10.591.13"></span>ξυμφέρουσι, μάλιστα δὲ παιδίοισι καὶ τοῖσιν
<span class="lb" data-page="10.591" data-line="14" id="l10.591.14"></span>ἄλλοισι τοῖσιν οὕτως εἰθισμένοισι διαιτᾶσθαι. τοῖς μὲν γὰρ
<span class="lb" data-page="10.591" data-line="15" id="l10.591.15"></span>πυρεταίνουσιν ὑγραὶ δίαιται, καθόσον πυρεταίνουσιν ἐκ τῆς
<span class="lb" data-page="10.591" data-line="16" id="l10.591.16"></span>τῶν ἐναντίων ἐνδείξεως ὠφέλιμοι· τοῖς δὲ παιδίοις ἐκ τῆς
<span class="lb" data-page="10.591" data-line="17" id="l10.591.17"></span>τῶν ὁμοίων. ὡσαύτως δὲ καὶ τὴν ἀπὸ τῶν ἐθῶν ἔνδειξιν
<span class="lb" data-page="10.591" data-line="18" id="l10.591.18"></span>ἔλαβεν, ὡς καὶ τὴν ἀπὸ τῆς ἡλικίας. ἥ τε γὰρ ἡλικία τῶν
<span class="pb" data-page="10.592" id="p10.592"></span>
<span class="lb" data-page="10.592" data-line="1" id="l10.592.1"></span>κατὰ φύσιν οὖσα τῶν ὁμοίων ἑαυτῇ δεῖται διαιτημάτων,
<span class="lb" data-page="10.592" data-line="2" id="l10.592.2"></span>ἥ τε ἐκ τοῦ ἔθους ἔνδειξις, ὥσπερ καὶ ἡ ἐκ τῆς ἡλικίας
<span class="lb" data-page="10.592" data-line="3" id="l10.592.3"></span>ἐλήφθη· φυλάττειν γὰρ συμβουλεύει καὶ τοῦτο, καθάπερ
<span class="lb" data-page="10.592" data-line="4" id="l10.592.4"></span>καὶ τὴν οἰκείαν τῆς ἡλικίας κρᾶσιν. ὥστε καὶ ἡμᾶς ἀπὸ
<span class="lb" data-page="10.592" data-line="5" id="l10.592.5"></span>πάντων τῶν περὶ τὸν ἄῤῥωστον ἀεὶ χρὴ τὴν τοῦ συμφέροντος
<span class="lb" data-page="10.592" data-line="6" id="l10.592.6"></span>εὕρεσιν ποιουμένους ἐπισκοπεῖσθαι πηνίκα μὲν ἀλλήλαις
<span class="lb" data-page="10.592" data-line="7" id="l10.592.7"></span>αἱ ἐνδείξεις ὅμοιαι πᾶσαι, πηνίκα δ’ ἐναντίαι γίνωνται.
<span class="lb" data-page="10.592" data-line="8" id="l10.592.8"></span>πασῶν μὲν γὰρ ὁμοίων οὐσῶν ἓν εἶδος ἀκριβὲς διαίτης
<span class="lb" data-page="10.592" data-line="9" id="l10.592.9"></span>συστησόμεθα· μαχομένων δ’ ἀλλήλαις, τὰς ἰσχυροτέρας τε
<span class="lb" data-page="10.592" data-line="10" id="l10.592.10"></span>καὶ πλείους προκρινοῦμεν, ὥσθ’ ἡμῖν ἐπικρατεῖσθαι μὲν ἐκ
<span class="lb" data-page="10.592" data-line="11" id="l10.592.11"></span>τούτων τὸ τῆς διαίτης εἶδος, οὐ μὴν παρῶφθαι οὐδὲ τὸ
<span class="lb" data-page="10.592" data-line="12" id="l10.592.12"></span>ἐναντίον. ἡ δ’ ἐπικράτησις ἐνίοτε μὲν ἑκατέρων κεραννυμένων
<span class="lb" data-page="10.592" data-line="13" id="l10.592.13"></span>εἰς ἑνὸς βοηθήματος ὕλην, ἐνίοτε δ’ ἐν μέρει παραλαμβανομένων
<span class="lb" data-page="10.592" data-line="14" id="l10.592.14"></span>γίνεται. κοινὸς μὲν οὗτος ὁ λόγος ἁπασῶν
<span class="lb" data-page="10.592" data-line="15" id="l10.592.15"></span>τῶν ἐμπεπλεγμένων ἀλλήλαις ἐναντίων ἐνδείξεων. ὅπως δ’
<span class="lb" data-page="10.592" data-line="16" id="l10.592.16"></span>αὐτὸν χρὴ μεταχειρίζεσθαι, ποτὲ μὲν αὐτῶν τῶν νοσημάτων
<span class="lb" data-page="10.592" data-line="17" id="l10.592.17"></span>ἐπιπλεκομένων, ἔστι δ’ ὅτε ἑνὸς μὲν ὑπάρχοντος τούτου,
<span class="pb" data-page="10.593" id="p10.593"></span>
<span class="lb" data-page="10.593" data-line="1" id="l10.593.1"></span>τὴν δὲ ἔνδειξιν ἐναντίαν ποιουμένου τῇ φυσικῇ κράσει
<span class="lb" data-page="10.593" data-line="2" id="l10.593.2"></span>τοῦ κάμνοντος, ἢ τῇ νῦν ἐπικτήτῳ, τῇ θ’ ἡλικίᾳ καὶ τῷ
<span class="lb" data-page="10.593" data-line="3" id="l10.593.3"></span>ἔθει καὶ τῷ χωρίῳ καὶ τῇ ὥρᾳ, δι’ αὐτῶν τῶν κατὰ μέρος
<span class="lb" data-page="10.593" data-line="4" id="l10.593.4"></span>ἐπιδείξω. νῦν οὖν ἡμῖν προκειμένου κατὰ τὸν λόγον εὑρεῖν
<span class="lb" data-page="10.593" data-line="5" id="l10.593.5"></span>ἐπιτήδειον δίαιταν ἑκάστῃ τῶν εἰρημένων δυσκρασιῶν, ὁ
<span class="lb" data-page="10.593" data-line="6" id="l10.593.6"></span>κοινὸς τρόπος τῆς μεθόδου προχειρισθεὶς ὡς ἐπὶ παραδείγματος
<span class="lb" data-page="10.593" data-line="7" id="l10.593.7"></span>ἐξεταζέσθω. φέρε γὰρ ἁλῶναι πυρετῷ δύο ἀνθρώπους
<span class="lb" data-page="10.593" data-line="8" id="l10.593.8"></span>ἐν εὐκράτῳ μὲν χωρίῳ γεγενημένους καὶ τεθραμμένους,
<span class="lb" data-page="10.593" data-line="9" id="l10.593.9"></span>οὐκ ὄντας δ’ ἐν αὐτῷ νῦν, ἀλλ’ ἐν μὲν θερμῷ καὶ ξηρῷ
<span class="lb" data-page="10.593" data-line="10" id="l10.593.10"></span>τὸν ἕτερον, ἐν ὑγρῷ δὲ καὶ ψυχρῷ τὸν ἕτερον· εἶναι δὲ
<span class="lb" data-page="10.593" data-line="11" id="l10.593.11"></span>καὶ τῇ κράσει διαφέροντας αὐτοὺς καὶ τῇ φύσει καὶ τοῖς
<span class="lb" data-page="10.593" data-line="12" id="l10.593.12"></span>ἔθεσι καὶ ταῖς ἡλικίαις, εἰ δὲ βούλει καὶ κατὰ διαφερούσας
<span class="lb" data-page="10.593" data-line="13" id="l10.593.13"></span>ὥρας καὶ καταστάσεις ἀῤῥωστεῖν, ὥστε τὸν μὲν θερμὸν καὶ
<span class="lb" data-page="10.593" data-line="14" id="l10.593.14"></span>ξηρὸν φύσει καὶ τῇ διαίτῃ πάσῃ τοιαύτῃ συνειθίσθαι καὶ νεανίσκον
<span class="lb" data-page="10.593" data-line="15" id="l10.593.15"></span>εἶναι καὶ χειμῶνος νοσεῖν ἐν ὑγρῷ καὶ ψυχρῷ χωρίῳ καὶ
<span class="lb" data-page="10.593" data-line="16" id="l10.593.16"></span>καταστάσει τοιαύτῃ· τὸν δὲ ὑγρόν τε καὶ ψυχρὸν ἐν ἔθει τε
<span class="lb" data-page="10.593" data-line="17" id="l10.593.17"></span>διαίτης ὁμοίῳ καὶ παῖδα τὴν ἡλικίαν· καὶ νοσεῖν δὲ θέρους
<span class="lb" data-page="10.593" data-line="18" id="l10.593.18"></span>ἐν θερμῷ καὶ ξηρῷ χωρίῳ καὶ καταστάσει τοιαύτῃ, τίνες οὖν
<span class="pb" data-page="10.594" id="p10.594"></span>
<span class="lb" data-page="10.594" data-line="1" id="l10.594.1"></span>ἐν ἑκατέρῳ τούτων αἱ ἐνδείξεις; ἡ μὲν ἀπὸ τοῦ πυρέττειν
<span class="lb" data-page="10.594" data-line="2" id="l10.594.2"></span>ἀμφοτέροις κοινὴ, τῶν ὑγραινόντων τε καὶ ψυχόντων δεομένη,
<span class="lb" data-page="10.594" data-line="3" id="l10.594.3"></span>τῶν δ’ ἄλλων οὐκέτ’ οὐδεμία κοινή. τῷ μὲν γὰρ
<span class="lb" data-page="10.594" data-line="4" id="l10.594.4"></span>προτέρῳ διά τε τὴν φύσιν καὶ τὴν ἡλικίαν ἐν ὁμοίοις ἑαυταῖς
<span class="lb" data-page="10.594" data-line="5" id="l10.594.5"></span>διαιτήμασιν εἰθισμένῳ ἐπιτήδεια τὰ ξηρότερα καὶ θερμότερα
<span class="lb" data-page="10.594" data-line="6" id="l10.594.6"></span>τῇ κράσει σιτία· καὶ μέντοι καὶ διὰ τὴν ὥραν τε καὶ
<span class="lb" data-page="10.594" data-line="7" id="l10.594.7"></span>τὴν κατάστασιν καὶ τὸ χωρίον· οὐ γὰρ τῶν ὁμοίων ἐστὶν ἡ
<span class="lb" data-page="10.594" data-line="8" id="l10.594.8"></span>ἀπὸ τούτων ἔνδειξις, ἀλλὰ τῶν ἐναντίων. τῷ δ’ ἑτέρῳ τῶν
<span class="lb" data-page="10.594" data-line="9" id="l10.594.9"></span>ὑποκειμένων διὰ μὲν τὴν ἡλικίαν καὶ τὴν φύσιν καὶ τὸ ἔθος·
<span class="lb" data-page="10.594" data-line="10" id="l10.594.10"></span>τῶν ὁμοίων αὐτοῖς· ὑγρῶν μὲν καὶ συμμέτρως θερμῶν διὰ
<span class="lb" data-page="10.594" data-line="11" id="l10.594.11"></span>τὴν ἡλικίαν, ὑγρῶν δὲ καὶ ψυχρῶν διά τε τὴν φύσιν καὶ
<span class="lb" data-page="10.594" data-line="12" id="l10.594.12"></span>τὸ ἔθος· διὰ δὲ τὸ χωρίον καὶ τὴν ὥραν καὶ τὴν κατάστασιν
<span class="lb" data-page="10.594" data-line="13" id="l10.594.13"></span>τῶν ἐναντίων. <span class="milestone ed2page" data-n="10.200" data-unit="ed2page" id="ed2page.10.200"></span>ἅπερ ἐστὶ δήπου καὶ αὐτὰ ψυχρότερα
<span class="lb" data-page="10.594" data-line="14" id="l10.594.14"></span>καὶ ὑγρότερα τοσούτῳ τῶν εὐκράτων, ὅσῳ πέρ ἐστι καὶ τὰ
<span class="lb" data-page="10.594" data-line="15" id="l10.594.15"></span>χωρία τῶν εὐκράτων θερμότερα καὶ ξηρότερα· παρὰ μὲν γὰρ
<span class="lb" data-page="10.594" data-line="16" id="l10.594.16"></span>τῶν ἐθῶν ἡ ἔνδειξις ἀεὶ τῶν ὁμοίων ἐστὶν ἄχρις ἂν νοσῶσιν
<span class="lb" data-page="10.594" data-line="17" id="l10.594.17"></span>οἱ ἄνθρωποι. παρὰ δὲ τῶν ἡλικιῶν καὶ φύσεων καὶ χωρῶν
<span class="lb" data-page="10.594" data-line="18" id="l10.594.18"></span>ὡρῶν τε καὶ καταστάσεων εὐκράτων μὲν οὐσῶν ἔνδειξις ἀεὶ ﻿
<span class="pb" data-page="10.595" id="p10.595"></span>
<span class="lb" data-page="10.595" data-line="1" id="l10.595.1"></span>τῶν ὁμοίων διαιτημάτων καὶ βοηθημάτων ἐστὶν, ἄν θ’
<span class="lb" data-page="10.595" data-line="2" id="l10.595.2"></span>ὑγιαίνωσιν ἄν τε νοσῶσι. παρὰ δὲ τῶν δυσκράτων ὡρῶν
<span class="lb" data-page="10.595" data-line="3" id="l10.595.3"></span>μὲν καὶ καταστάσεων καὶ χωρῶν ἔνδειξις τῶν ἐναντίων·
<span class="lb" data-page="10.595" data-line="4" id="l10.595.4"></span>ἡλικιῶν δὲ καὶ φύσεων οὐχ ἁπλῶς, ἀλλὰ σὺν τῷ ἔθει. σκοπεῖσθαι
<span class="lb" data-page="10.595" data-line="5" id="l10.595.5"></span>δ’ ἐπὶ τῶν ἐναντίων ἐνδείξεων οὐδὲν οὕτω προσῆκεν
<span class="lb" data-page="10.595" data-line="6" id="l10.595.6"></span>ὡς τὸ μέγεθος ἑκάστου τῶν συνεισφερόντων, ὅπερ
<span class="lb" data-page="10.595" data-line="7" id="l10.595.7"></span>ἐδείκνυμεν ἐν τοῖς ὑγιεινοῖς ὑπομνήμασι διττόν· ἕτερον μὲν
<span class="lb" data-page="10.595" data-line="8" id="l10.595.8"></span>αὐτοῖς τοῖς τῶν ἐνδεικνυμένων ἀξιώμασι μετρούμενον, ἕτερον
<span class="lb" data-page="10.595" data-line="9" id="l10.595.9"></span>δὲ ταῖς οἰκείαις αὐτῶν ὡς ἂν εἴποι τις οὐσίαις, ἃς ἐκ
<span class="lb" data-page="10.595" data-line="10" id="l10.595.10"></span>τοῦ παραβάλλειν τῷ συμμέτρῳ τε καὶ κατὰ φύσιν ἔφαμεν
<span class="lb" data-page="10.595" data-line="11" id="l10.595.11"></span>χρῆναι λαμβάνειν. εἰ μὴ γὰρ οὕτω τις ἐξετάσειε τῶν ἐνδείξεων
<span class="lb" data-page="10.595" data-line="12" id="l10.595.12"></span>τὰς δυνάμεις, οὐχ οἷόν τε τὸ μέτρον ἐξευρεῖν τῆς
<span class="lb" data-page="10.595" data-line="13" id="l10.595.13"></span>διαίτης. ἐνδεικνυμένου γὰρ ἀεὶ τοῦ μὲν πυρετοῦ τὸ ψύχειν
<span class="lb" data-page="10.595" data-line="14" id="l10.595.14"></span>καὶ ὑγραίνειν, τῶν δ’ ἄλλων ἑκάστου, καθότι προείρηται,
<span class="lb" data-page="10.595" data-line="15" id="l10.595.15"></span>συμφωνούσης μὲν αὐτῶν τῆς ἐνδείξεως οὐδὲν ἂν εἴη πρᾶγμα,
<span class="lb" data-page="10.595" data-line="16" id="l10.595.16"></span>διαφωνούσης δὲ κατὰ τὰ πλείω καὶ μείζω τυποῦσθαι
<span class="lb" data-page="10.595" data-line="17" id="l10.595.17"></span>χρὴ τὴν δίαιταν. ἐπὶ γοῦν τῶν ὑποτεθέντων ἀρτίως ὅτι
<span class="pb" data-page="10.596" id="p10.596"></span>
<span class="lb" data-page="10.596" data-line="1" id="l10.596.1"></span>μὲν πυρέττουσιν ἔνδειξις κοινὴ τῶν ὑγραινόντων καὶ ψυχόντων
<span class="lb" data-page="10.596" data-line="2" id="l10.596.2"></span>ἐστὶν, οὐ μὴν ἀπό γε τῶν ἄλλων. ἀλλ’ ᾧ μὲν ἥ θ’
<span class="lb" data-page="10.596" data-line="3" id="l10.596.3"></span>ἡλικία καὶ ἡ κρᾶσις ἅμα τῷ ἔθει καὶ ἡ χώρα καὶ ἡ ὥρα καὶ
<span class="lb" data-page="10.596" data-line="4" id="l10.596.4"></span>ἡ κατάστασις τῶν ὑγραινόντων καὶ ψυχόντων ἔχει τὴν ἔνδειξιν,
<span class="lb" data-page="10.596" data-line="5" id="l10.596.5"></span>οὐ μόνον ἀναμφισβήτητόν ἐστι τὸ χρῆναι τοῦτον ὑγραίνειν
<span class="lb" data-page="10.596" data-line="6" id="l10.596.6"></span>καὶ ψύχειν, ἀλλὰ καὶ τὸ μὴ μικρῶς μηδ’ ὡς ἔτυχεν,
<span class="lb" data-page="10.596" data-line="7" id="l10.596.7"></span>ἰσχυρῶς δὲ πάνυ καὶ μεγάλως, ἁπάντων γε τῶν σκοπῶν ἐνδεικνυμένων
<span class="lb" data-page="10.596" data-line="8" id="l10.596.8"></span>ταὐτόν. ᾧ δ’ ἡ τῶν ἄλλων ἁπάντων ἔνδειξις
<span class="lb" data-page="10.596" data-line="9" id="l10.596.9"></span>οὐχ ὑγρῶν καὶ ψυχρῶν ὁμοίως τῷ πυρετῷ τῶν διαιτημάτων
<span class="lb" data-page="10.596" data-line="10" id="l10.596.10"></span>ἐστὶν, ἀλλὰ τῶν ἐναντίων αὐτοῖς τῶν θερμῶν καὶ ξηρῶν,
<span class="lb" data-page="10.596" data-line="11" id="l10.596.11"></span>ἀμφισβήτησις γίγνεται καὶ μάχη τῶν ἐνδείξεων πρὸς ἀλλήλας,
<span class="lb" data-page="10.596" data-line="12" id="l10.596.12"></span>ἡνίκα μάλιστά ἐστι χρεία τοῦ παραβάλλειν τόν τε ἀριθμὸν
<span class="lb" data-page="10.596" data-line="13" id="l10.596.13"></span>καὶ τὰ μεγέθη τῶν ἐνδείξεων. ἡ γοῦν ἀπὸ τοῦ πυρέττειν
<span class="lb" data-page="10.596" data-line="14" id="l10.596.14"></span>ἔνδειξις ἀριθμῷ μὲν λείπεται τῶν ἄλλων, ὅταν ἅπασαι τὸν
<span class="lb" data-page="10.596" data-line="15" id="l10.596.15"></span>ἐναντίον ὑφηγῶνται τρόπον πράττειν, ὑπερέχει δὲ μεγέθει
<span class="lb" data-page="10.596" data-line="16" id="l10.596.16"></span>τῷ κατὰ τὴν ἀξίαν, ἢ τὴν δύναμιν, ἢ ὅπως ἄν τις ὀνομάζειν
<span class="lb" data-page="10.596" data-line="17" id="l10.596.17"></span>ἐθέλοι καὶ μάλισθ’ ὅταν ἐπὶ πολὺ τοῦ κατὰ φύσιν ἐξέστηκε.
<span class="pb" data-page="10.597" id="p10.597"></span>
<span class="lb" data-page="10.597" data-line="1" id="l10.597.1"></span>δύο γὰρ αὐτῷ τόθ’ ὑπάρξει μεγέθη, τό τ’ ἐκ τοῦ γένους τῶν
<span class="lb" data-page="10.597" data-line="2" id="l10.597.2"></span>πυρετῶν, τὸ κοινὸν ἅπασι, τό τ’ ἴδιον οἰκεῖον αὐτοῦ. καὶ
<span class="lb" data-page="10.597" data-line="3" id="l10.597.3"></span>γὰρ ὅτι πυρετός ἐστιν, ἐπιστρέφει μᾶλλον ἡμᾶς πρὸς ἑαυτὸν
<span class="lb" data-page="10.597" data-line="4" id="l10.597.4"></span>ἁπάντων τῶν ἄλλων· καὶ ὅτι τὸ μέγεθος αὐτῷ τὸ οἰκεῖον
<span class="lb" data-page="10.597" data-line="5" id="l10.597.5"></span>ἀξιόλογον ὑπάρχει καὶ διὰ τοῦτο κατακρύπτει τε καὶ συσκιάζει
<span class="lb" data-page="10.597" data-line="6" id="l10.597.6"></span>τὰς ἐναντίας ἐνδείξεις. εἰ δὲ μικρὸς ὑπάρχει, δύνανθ’ αἱ
<span class="lb" data-page="10.597" data-line="7" id="l10.597.7"></span>ἄλλαι πᾶσαι συντεθεῖσαι πρὸς αὐτὸν ἀντεξετάζεσθαι. καὶ
<span class="lb" data-page="10.597" data-line="8" id="l10.597.8"></span>εἴπερ ἴσαι φανεῖεν, οὔθ’ ἡ τοῦ πυρετοῦ κρατήσειεν ἂν ἔνδειξις
<span class="lb" data-page="10.597" data-line="9" id="l10.597.9"></span>ὡς ὑγραίνειν καὶ ψύχειν, οὔθ’ ἡ τῶν ἄλλων ὡς θερμαίνειν
<span class="lb" data-page="10.597" data-line="10" id="l10.597.10"></span>καὶ ξηραίνειν, ἀλλὰ τὸ μέσον εἶδος τῆς διαίτης ἐπὶ τῶν οὕτως
<span class="lb" data-page="10.597" data-line="11" id="l10.597.11"></span>ἐχόντων σωμάτων ἐκλεξόμεθα. κρατούσης δὲ τῆς ἑτέρας ἐνδείξεως
<span class="lb" data-page="10.597" data-line="12" id="l10.597.12"></span>εἰς τοσοῦτον ἀποχωρήσομεν τῆς εὐκράτου καὶ μέσης
<span class="lb" data-page="10.597" data-line="13" id="l10.597.13"></span>τῆς διαίτης, εἰς ὅσον ὑπερέχει τῶν ἐναντίων τὰ κρατοῦντα.
<span class="lb" data-page="10.597" data-line="14" id="l10.597.14"></span>γεγυμνασμένον τε οὖν εἰς ταῦτα πάντα καὶ φύσει
<span class="lb" data-page="10.597" data-line="15" id="l10.597.15"></span><span class="milestone ed2page" data-n="10.201" data-unit="ed2page" id="ed2page.10.201"></span>συνετὸν εἶναι χρὴ τὸν ἰατρὸν, ἵν’ ἑκάστης ἐνδείξεως
<span class="lb" data-page="10.597" data-line="16" id="l10.597.16"></span>ἀκριβῶς ἐκλογισάμενος τὴν δύναμιν, ἀλλήλαις τε παραβάλλων
<span class="lb" data-page="10.597" data-line="17" id="l10.597.17"></span>ἁπάσας, ἕν τι κεφάλαιον ἀθροίσῃ τῶν οἰκείων τῷ
<span class="pb" data-page="10.598" id="p10.598"></span>
<span class="lb" data-page="10.598" data-line="1" id="l10.598.1"></span>κάμνοντι <span class="milestone ed1page" data-n="4.129" data-unit="ed1page" id="ed1page.4.129"></span>διαιτημάτων. αἱ μὲν οὖν ἀπὸ τῶν ἐφημέρων
<span class="lb" data-page="10.598" data-line="2" id="l10.598.2"></span>πυρετῶν ἐνδείξεις ἐκ τούτων τῶν σκοπῶν λαμβάνονται, καὶ
<span class="lb" data-page="10.598" data-line="3" id="l10.598.3"></span>σπάνιον εἴ ποτε ἀπὸ τοῦ μέτρου τῆς τοῦ κάμνοντος δυνάμεως.
<span class="lb" data-page="10.598" data-line="4" id="l10.598.4"></span>αἱ δὲ τῶν πολυημέρων ἐξ ἀνάγκης μὲν καὶ τὴν δύναμιν
<span class="lb" data-page="10.598" data-line="5" id="l10.598.5"></span>προσλαμβάνουσιν· οὐ μικρὸς γὰρ ἐπ’ ἐκείνων ὁ ἀπὸ
<span class="lb" data-page="10.598" data-line="6" id="l10.598.6"></span>ταύτης σκοπός· οὐδὲν ἧττον δὲ καὶ τὴν γεννῶσαν αἰτίαν
<span class="lb" data-page="10.598" data-line="7" id="l10.598.7"></span>τοὺς πυρετοὺς, πλὴν τῶν ἑκτικῶν· οὐδεμία γὰρ ἀνάπτει τούτους
<span class="lb" data-page="10.598" data-line="8" id="l10.598.8"></span>αἰτία, καθάπερ οὐδὲ τὸ δεδεγμένον ἑκτικῶς εἰς ἑαυτὸ
<span class="lb" data-page="10.598" data-line="9" id="l10.598.9"></span>σῶμα τὴν τοῦ πυρὸς θερμασίαν, εἴτε λίθος, εἴτε ξύλον
<span class="lb" data-page="10.598" data-line="10" id="l10.598.10"></span>ὑπάρχει. κοινὸν γὰρ αὐτοῖς τὸ μηκέτι γίνεσθαι πρὸς τοὺς
<span class="lb" data-page="10.598" data-line="11" id="l10.598.11"></span>ἐφημέρους ἐστὶ, διαλλάττοντας δὲ ἐν τῷ τοὺς μὲν ἐφημέρους
<span class="lb" data-page="10.598" data-line="12" id="l10.598.12"></span>κατὰ σχέσιν ἔχειν τὴν θέρμην, τοὺς δ’ ἑκτικοὺς ἐν ἕξει δυσλύτῳ.
<span class="lb" data-page="10.598" data-line="13" id="l10.598.13"></span>δύναιτο δ’ ἄν τις φάναι καὶ τὴν ἀπὸ τῆς δυνάμεως
<span class="lb" data-page="10.598" data-line="14" id="l10.598.14"></span>ἔνδειξιν ἀεὶ παρεῖναι κατά τε τἄλλα σύμπαντα νοσήματα
<span class="lb" data-page="10.598" data-line="15" id="l10.598.15"></span>καὶ τοὺς ἐφημέρους πυρετοὺς, ἡμᾶς δ’ ἐν τῷ νῦν λόγῳ μηδὲν
<span class="lb" data-page="10.598" data-line="16" id="l10.598.16"></span>αὐτῆς δεηθῆναι, διότι πρώτως μὲν οὐκ ἐνδείκνυται, κατὰ συμβεβηκὸς
<span class="lb" data-page="10.598" data-line="17" id="l10.598.17"></span>δὲ, περὶ οὗ συμβεβηκότος ἐν τοῖς ἑξῆς διοριῶ.
</p>
          </article>

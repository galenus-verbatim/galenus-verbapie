<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.1">
<span class="pb page1" data-page="10.599" id="p10.599"></span>
<span class="milestone ed1page page1" data-n="4.129" data-unit="ed1page" id="ed1page.4.129"></span>
<span class="milestone ed2page page1" data-n="10.201" data-unit="ed2page" id="ed2page.10.201"></span>
            <h2>ΓΑΛΗΝΟΥ ΘΕΡΑΠΕΥΤΙΚΗΣ ΜΕΘΟΔΟΥ
<br></br>ΒΙΒΛΙΟΝ Ι.
</h2>
            <p>
<span class="lb" data-page="10.599" data-line="1" id="l10.599.1"></span>Τῶν ἐφημέρων πυρετῶν, ὧ Εὐγενιανὲ, τὴν
<span class="lb" data-page="10.599" data-line="2" id="l10.599.2"></span>τῆς θεραπείας μέθοδον ἐν τῷ πρὸ τούτου γράμματι διῆλθον
<span class="lb" data-page="10.599" data-line="3" id="l10.599.3"></span>ὀγδόῳ τῆς ὅλης ὄντι πραγματείας. ἔστι δὲ τοῦ γένους
<span class="lb" data-page="10.599" data-line="4" id="l10.599.4"></span>τοῦδε τῶν πυρετῶν εἷς ὁ παροξυσμὸς, ἡμέρᾳ μιᾷ περιγραφόμενος
<span class="lb" data-page="10.599" data-line="5" id="l10.599.5"></span>ὡς τὸ πολὺ κατά γε τὴν ἑαυτοῦ φύσιν. ὅσα γὰρ ἢ
<span class="lb" data-page="10.599" data-line="6" id="l10.599.6"></span>διὰ τὴν τῶν ἰατρῶν ἀμαθίαν ἢ διὰ τὴν τῶν καμνόντων ἀκολασίαν
<span class="lb" data-page="10.599" data-line="7" id="l10.599.7"></span>ἢ διὰ τὴν τῶν ὑπηρετούντων πλημμέλειαν ἁμαρτανόμενα
<span class="lb" data-page="10.599" data-line="8" id="l10.599.8"></span>περὶ τοὺς τοιούτους πυρετοὺς εἰς ἕτερόν τι γένος
<span class="lb" data-page="10.599" data-line="9" id="l10.599.9"></span>αὐτοὺς μεθίστησιν, οὐ κατὰ τὴν οἰκείαν αὐτῶν ἀποβαίνουσι
<span class="pb" data-page="10.600" id="p10.600"></span>
<span class="lb" data-page="10.600" data-line="1" id="l10.600.1"></span>φύσιν. οὐδὲν <span class="milestone ed2page" data-n="10.202" data-unit="ed2page" id="ed2page.10.202"></span>γὰρ δήπου θαυμαστὸν ἐκ τῶν ἁμαρτανομένων
<span class="lb" data-page="10.600" data-line="2" id="l10.600.2"></span>οὐ μηκύνεσθαι μόνον ἢ μεταπίπτειν εἰς ἕτερόν τι γένος
<span class="lb" data-page="10.600" data-line="3" id="l10.600.3"></span>ἡντινοῦν τῶν νόσων, ἀλλὰ καὶ γεννᾶσθαι νῦν ἔμπροσθεν οὐκ
<span class="lb" data-page="10.600" data-line="4" id="l10.600.4"></span>οὖσαν. ὅπου γὰρ οὐδὲ τοῖς ὑγιαίνουσιν ἁμαρτάνειν ἀσφαλὲς,
<span class="lb" data-page="10.600" data-line="5" id="l10.600.5"></span>σχολῇ γ’ ἀκίνδυνον ἄν ποτε τοῖς κάμνουσι γένοιτο. λοιπῶν δ’
<span class="lb" data-page="10.600" data-line="6" id="l10.600.6"></span>ὑπαρχόντων δυοῖν γενῶν, ὡς ἐν τῷ περὶ τῆς διαφορᾶς τῶν
<span class="lb" data-page="10.600" data-line="7" id="l10.600.7"></span>πυρετῶν ὑπομνήμασιν ἐπιδέδεικται, τὸ μὲν ἕτερον ἐπὶ χυμοῖς
<span class="lb" data-page="10.600" data-line="8" id="l10.600.8"></span>σηπομένοις ἐδείκνυτο γίνεσθαι, τὸ δ’ ἕτερον αὐτὰ τὰ στερεὰ
<span class="lb" data-page="10.600" data-line="9" id="l10.600.9"></span>τοῦ ζώου μόρια κατειληφὸς ἑκτικὸν ὀνομάζεται. μεταπίπτουσι
<span class="lb" data-page="10.600" data-line="10" id="l10.600.10"></span>δ’ εἰς ἑκάτερα γένη πολλάκις οἱ ἐφήμεροι πυρετοὶ, καθάπερ
<span class="lb" data-page="10.600" data-line="11" id="l10.600.11"></span>ἔμπροσθεν ἐδείκνυμεν, εἰ μή τις αὐτοὺς προσηκόντως
<span class="lb" data-page="10.600" data-line="12" id="l10.600.12"></span>μεταχειρίζοιτο. ὥσπερ δ’ ἐν τοῖς ἄλλοις ἅπασι πράγμασιν
<span class="lb" data-page="10.600" data-line="13" id="l10.600.13"></span>ὅσα κοινωνεῖ ταῖς φύσεσιν ἑνὶ περιλαμβανόμενα γένει καὶ διὰ
<span class="lb" data-page="10.600" data-line="14" id="l10.600.14"></span>τοῦτ’ εἰς ἄλληλα μεταπίπτειν δυνάμενα, τρίτη τις ἰδέα κατὰ
<span class="lb" data-page="10.600" data-line="15" id="l10.600.15"></span>τὴν μετάπτωσιν αὐτῶν συνίσταται, μηδετέρου τῶν ἄκρων
<span class="lb" data-page="10.600" data-line="16" id="l10.600.16"></span>ἀκριβοῦσα τὸν τύπον, οὕτω κᾀν ταῖς τῶν ἐφημέρων πυρετῶν
<span class="lb" data-page="10.600" data-line="17" id="l10.600.17"></span>μεταπτώσεσι φαντασθείη τις ἂν ἕτερόν τι γένος ἐν τῇ μεταπτώσει
<span class="lb" data-page="10.600" data-line="18" id="l10.600.18"></span>συνίστασθαι, μηδετέρῳ τῶν ἄκρων ταὐτόν. καί μοι
<span class="pb" data-page="10.601" id="p10.601"></span>
<span class="lb" data-page="10.601" data-line="1" id="l10.601.1"></span>δοκεῖ περὶ τοῦδε πρώτου διοριστέον εἶναι, ἵν’ ὥσπερ καὶ
<span class="lb" data-page="10.601" data-line="2" id="l10.601.2"></span>τἄλλα καὶ τοῦτο γνωρίζοιτό τε συνιστάμενον αὐτίκα καὶ κωλύοιτο
<span class="lb" data-page="10.601" data-line="3" id="l10.601.3"></span>κατὰ τὴν πρώτην γένεσιν, ὡς μηδὲ δυσίατον ἢ ἀνίατον
<span class="lb" data-page="10.601" data-line="4" id="l10.601.4"></span>αὐξηθὲν γενέσθαι. μέσον δ’ αὐτὸ συνιστάμενον οὔτε
<span class="lb" data-page="10.601" data-line="5" id="l10.601.5"></span>γνωρίσαι δυνατὸν οὔτε ἰάσασθαι τοῖς ἀγνοοῦσι τὴν ἰδέαν τῶν
<span class="lb" data-page="10.601" data-line="6" id="l10.601.6"></span>ἄκρων ὧν ὑπάρχει μέσον. ἀλλά σοί γ’ ἐπισταμένῳ τά τε τῶν
<span class="lb" data-page="10.601" data-line="7" id="l10.601.7"></span>ἐφημέρων πυρετῶν γνωρίσματα καὶ τὰ τῶν ὑπολοίπων δύο
<span class="lb" data-page="10.601" data-line="8" id="l10.601.8"></span>γενῶν, ἐπειδὰν ἤτοι νοθεύηται κατά τι ἢ παρεμφαίνηται τὰ
<span class="lb" data-page="10.601" data-line="9" id="l10.601.9"></span>τῶν ἄλλων, οὐδὲν ἂν εἴη χαλεπὸν ὑποπτεύειν ἤδη τὴν μετάπτωσιν.
<span class="lb" data-page="10.601" data-line="10" id="l10.601.10"></span>ἐπ’ ἐγκαύσεσι μὲν οὖν, ἢ ἀπεψίαις, ἢ κόποις, ἢ
<span class="lb" data-page="10.601" data-line="11" id="l10.601.11"></span>ἀγρυπνίαις, ἢ πάθεσι ψιχικοῖς, ἢ βουβῶσιν τοῖς διά τινα
<span class="lb" data-page="10.601" data-line="12" id="l10.601.12"></span>αἰτίαν προφανῆ γεγενημένοις, μέχρι τρίτης ἡμέρας οὐκ ἄν
<span class="lb" data-page="10.601" data-line="13" id="l10.601.13"></span>ποτε προέλθοι πυρετοῦ παροξυσμὸς, ἄνευ τοῦ πλημμεληθῆναί
<span class="lb" data-page="10.601" data-line="14" id="l10.601.14"></span>τι περὶ τὸν κάμνοντα. τοῖς δ’ ἐπὶ στεγνώσει πυρέξασιν
<span class="lb" data-page="10.601" data-line="15" id="l10.601.15"></span>ἐγχωρεῖ καὶ ταύτης ἐξωτέρω προβῆναι τὸν παροξυσμόν.
<span class="lb" data-page="10.601" data-line="16" id="l10.601.16"></span>ἐπειδὴ γὰρ ἡ στέγνωσις ἤτοι φραχθέντων ἢ μυσάντων γίγνεται
<span class="lb" data-page="10.601" data-line="17" id="l10.601.17"></span>τῶν πόρων, ἢ καὶ τοῦ σώματος αὐτοῦ πιληθέντος ἀμετρότερον,
<span class="lb" data-page="10.601" data-line="18" id="l10.601.18"></span>εὐλόγως ἔφαμεν ἐπί τε κρύει καὶ λουτροῖς ἤτοι τῇ
<span class="pb" data-page="10.602" id="p10.602"></span>
<span class="lb" data-page="10.602" data-line="1" id="l10.602.1"></span>θίξει ψύχουσιν, ἢ τῇ δυνάμει καὶ φαρμάκοις τοῖς τοιούτοις,
<span class="lb" data-page="10.602" data-line="2" id="l10.602.2"></span>ἔτι δὲ τοῖς ξηραίνουσι τὸ δέρμα, καθάπερ ἡλίῳ διακαεῖ καὶ
<span class="lb" data-page="10.602" data-line="3" id="l10.602.3"></span>τοῖς πιλοῦσιν, ὡς τῇ σκληρᾷ τρίψει μετὰ τῶν ψυχόντων
<span class="lb" data-page="10.602" data-line="4" id="l10.602.4"></span>κατέχεσθαι μὲν ἐντὸς τοῦ σώματος τὰς οἷον καπνώδεις ἢ
<span class="lb" data-page="10.602" data-line="5" id="l10.602.5"></span>λιγνυώδεις ἀποῤῥοὰς, ἀνάπτεσθαι δ’ ἐπ’ αὐτοῖς τὸν πυρετόν.
<span class="lb" data-page="10.602" data-line="6" id="l10.602.6"></span>ἀλλ’ ἐπὶ τούτοις μὲν, ὡς εἴρηται, πίλησίν τέ τινα γίγνεσθαι
<span class="lb" data-page="10.602" data-line="7" id="l10.602.7"></span>τῶν σωμάτων αὐτῶν καὶ μύσιν τῶν πόρων, ἔμφραξιν δὲ διὰ
<span class="lb" data-page="10.602" data-line="8" id="l10.602.8"></span>γλίσχρους ἢ παχεῖς ἢ πολλοὺς χυμούς. καὶ τοίνυν καὶ τοὺς
<span class="lb" data-page="10.602" data-line="9" id="l10.602.9"></span>πυρετοὺς ὅσοι μὲν ἐπὶ μύσει τῶν πόρων ἢ πιλήσει προσφάτῳ
<span class="lb" data-page="10.602" data-line="10" id="l10.602.10"></span>τῶν σωμάτων ἐγένοντο, παύεσθαί τε μετὰ τὸν πρῶτον παροξυσμὸν,
<span class="lb" data-page="10.602" data-line="11" id="l10.602.11"></span>ἐάν τις ὀρθῶς αὐτοῖς προσφέρηται καὶ ὄντως τούτους
<span class="lb" data-page="10.602" data-line="12" id="l10.602.12"></span>ἐφημέρους γίγνεσθαι καὶ προσαγορεύεσθαι· ὅσοι δ’ ἐπ’
<span class="lb" data-page="10.602" data-line="13" id="l10.602.13"></span>ἐμφράξει τὴν γένεσιν ἔσχον, εἰ μὲν ὀλίγη τις αὕτη συσταίη,
<span class="lb" data-page="10.602" data-line="14" id="l10.602.14"></span>λύεσθαι καὶ τούτους ὁμοίως γε τοῖς ἄλλοις ἐφημέροις, ἐὰν
<span class="lb" data-page="10.602" data-line="15" id="l10.602.15"></span>ἰάσηταί τις αὐτοὺς προσηκόντως· εἰ δ’ ἰσχυρῶς οἱ χυμοὶ
<span class="lb" data-page="10.602" data-line="16" id="l10.602.16"></span>σφηνωθεῖεν, ὡς μοχλείας δεῖσθαι σφοδροτέρας, ἐκτείνεσθαι
<span class="lb" data-page="10.602" data-line="17" id="l10.602.17"></span>μὲν ἀνάγκη τοὺς τοιούτους πυρετοὺς ὑπὲρ τὴν μίαν ἡμέραν,
<span class="lb" data-page="10.602" data-line="18" id="l10.602.18"></span>ἐκπεπτωκέναι δὲ δοκεῖν ἤδη τοῦ γένους τῶν ἐφημέρων.
<span class="pb" data-page="10.603" id="p10.603"></span>
<span class="lb" data-page="10.603" data-line="1" id="l10.603.1"></span>πῶς γὰρ ἂν ἐφήμερος ἔτι δύναιτο λέγεσθαι πυρετὸς ὁ μέχρι
<span class="lb" data-page="10.603" data-line="2" id="l10.603.2"></span>τρίτης ἡμέρας ἐκτεινόμενος; ἐν γὰρ τῇ δευτέρᾳ τῶν
<span class="lb" data-page="10.603" data-line="3" id="l10.603.3"></span>ἡμερῶν προσήκει παύεσθαι τὸν τοιοῦτον πυρετὸν, ὅσον ἐπὶ
<span class="lb" data-page="10.603" data-line="4" id="l10.603.4"></span><span class="milestone ed2page" data-n="10.203" data-unit="ed2page" id="ed2page.10.203"></span>τῇ προσηγορίᾳ. λέλεκται γὰρ ἔμπροσθεν ὡς τεττάρων
<span class="lb" data-page="10.603" data-line="5" id="l10.603.5"></span>καὶ εἴκοσιν ὡρῶν ὁ χρόνος ἐστὶ τῆς οὕτω λεγομένης ἡμέρας,
<span class="lb" data-page="10.603" data-line="6" id="l10.603.6"></span>ὡς συναριθμεῖσθαι καὶ τὴν νύκτα τῷ ὀνόματι τῆς ἡμέρας.
<span class="lb" data-page="10.603" data-line="7" id="l10.603.7"></span>καὶ μὴν εἰ μήτε σῆψις εἴη χυμῶν μήτ’ αὐτὸ τὸ σῶμα
<span class="lb" data-page="10.603" data-line="8" id="l10.603.8"></span>τὴν πυρεκτικὴν θερμασίαν ἑκτικῶς ἀναδέξαιτο, τῶν δύο
<span class="lb" data-page="10.603" data-line="9" id="l10.603.9"></span>γενῶν ἐκπεπτωκὸς ἂν εἴη. ἢ τοίνυν ἄλλο γένος ἐπὶ τοῖς εἰρημένοις
<span class="lb" data-page="10.603" data-line="10" id="l10.603.10"></span>τρισὶν ἀναγκαῖόν ἐστι λέγειν ἐν τῇ πρώτῃ διαιρέσει τῶν
<span class="lb" data-page="10.603" data-line="11" id="l10.603.11"></span>πυρετῶν, ἢ καταφρονοῦντα τῆς προσηγορίας ἐφημέρους ὀνομάζειν
<span class="lb" data-page="10.603" data-line="12" id="l10.603.12"></span>αὐτούς. οὐ γὰρ δὴ τῆς γ’ οὐσίας ἦν αὐτῆς τῶν τοιούτων
<span class="lb" data-page="10.603" data-line="13" id="l10.603.13"></span>πυρετῶν ὁ ἐφήμερος ὄνομα· προσηγορίας δ’ οἰκείας
<span class="lb" data-page="10.603" data-line="14" id="l10.603.14"></span>ἀποροῦντες ἕνεκα σαφοῦς καὶ συντόμου διδασκαλίας ἀπὸ τοῦ
<span class="lb" data-page="10.603" data-line="15" id="l10.603.15"></span>πολλάκις αὐτοῖς ἑπομένου τοὔνομα ἐθέμεθα. φύσις μὲν οὖν
<span class="lb" data-page="10.603" data-line="16" id="l10.603.16"></span>αὐτῶν ἡ αὐτὴ τοῖς ἐφημέροις ἐστὶν, ὄνομα δὲ οὐ ταὐτόν.
</p>
          </article>

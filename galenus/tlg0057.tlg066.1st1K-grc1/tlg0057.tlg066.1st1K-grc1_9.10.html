<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.10">
<span class="pb page1" data-page="10.635" id="p10.635"></span>
<span class="milestone ed1page page1" data-n="4.134" data-unit="ed1page" id="ed1page.4.134"></span>
<span class="milestone ed2page page1" data-n="10.213" data-unit="ed2page" id="ed2page.10.213"></span>
            <p>
<span class="lb" data-page="10.635" data-line="6" id="l10.635.6"></span>Διοικοῦσι τὸ ζῶον, ὡς ἐν τοῖς περὶ τῶν
<span class="lb" data-page="10.635" data-line="7" id="l10.635.7"></span>Ἱπποκράτους καὶ Πλάτωνος δογμάτων ἐπεδείκνυτο, τρεῖς
<span class="lb" data-page="10.635" data-line="8" id="l10.635.8"></span>ἑτερογενεῖς ἀλλήλων δυνάμεις, ὥσπερ ἐκ πηγῆς τινος ἰδίας
<span class="lb" data-page="10.635" data-line="9" id="l10.635.9"></span>ἑκάστη παντὶ τῷ σώματι διανεμόμεναι. καλεῖ δ’ αὐτὰς ὁ
<span class="lb" data-page="10.635" data-line="10" id="l10.635.10"></span>Πλάτων ψυχὰς, ἰδίαν ἑκάστης εὑρίσκων τὴν οὐσίαν. ἔστι δ’
<span class="lb" data-page="10.635" data-line="11" id="l10.635.11"></span>ἡ μέν τις αὐτῶν εἰς τὸ τρέφεσθαι τὸ ζῶον ἀναγκαία καὶ κοινὴ
<span class="lb" data-page="10.635" data-line="12" id="l10.635.12"></span>πρὸς τὰ φυτὰ, τὴν μὲν οἷον πηγὴν ἔχουσα τὸ ἧπαρ, ὀχετοὺς
<span class="lb" data-page="10.635" data-line="13" id="l10.635.13"></span>δ’ ἐξ αὐτῆς εἰς ὅλον τὸ σῶμα διασπειρομένους τὰς φλέβας·
<span class="lb" data-page="10.635" data-line="14" id="l10.635.14"></span>ἣν εἴτ’ ἐπιθυμητικὴν, εἴτε φυσικὴν, εἴτε θρεπτικὴν ὀνομάζοις,
<span class="lb" data-page="10.635" data-line="15" id="l10.635.15"></span>οὐδὲν διοίσει, καθάπερ οὐδὲ εἰ ψυχὴν ἢ δύναμιν. ἑτέρα
<span class="lb" data-page="10.635" data-line="16" id="l10.635.16"></span>δ’ οὐ μόνον ὡς φυτοῖς ἡμῖν ἢ ζῶσιν, ἀλλὰ καὶ ὡς ζώοις
<span class="lb" data-page="10.635" data-line="17" id="l10.635.17"></span>ὑπάρχουσα ψυχὴ, κατὰ τὴν <span class="milestone ed2page" data-n="10.214" data-unit="ed2page" id="ed2page.10.214"></span>καρδίαν ἵδρυται πηγή τις
<span class="lb" data-page="10.635" data-line="18" id="l10.635.18"></span>οὖσα καὶ ἥδε τῆς ἐμφύτου θερμασίας· ὀχετοὶ δὲ καὶ ταύτης
<span class="pb" data-page="10.636" id="p10.636"></span>
<span class="lb" data-page="10.636" data-line="1" id="l10.636.1"></span>τῆς πηγῆς αἱ ἀρτηρίαι, καλουμένης καὶ αὐτῆς <span class="milestone ed1page" data-n="4.135" data-unit="ed1page" id="ed1page.4.135"></span>ὀνόμασι
<span class="lb" data-page="10.636" data-line="2" id="l10.636.2"></span>πολλοῖς· καὶ γὰρ δύναμις ζωτικὴ καὶ δύναμις θυμοειδὴς καὶ
<span class="lb" data-page="10.636" data-line="3" id="l10.636.3"></span>ψυχὴ ζωτικὴ καὶ ψυχὴ θυμοειδὴς ὀνομάζεται. τρίτη δ’ ἐν
<span class="lb" data-page="10.636" data-line="4" id="l10.636.4"></span>ἐγκεφάλῳ καθίδρυται ψυχὴ λογικὴ, τῶν κατὰ προαίρεσιν
<span class="lb" data-page="10.636" data-line="5" id="l10.636.5"></span>ἐνεργειῶν ἅμα ταῖς αἰσθήσεσιν ἐξηγουμένη, χρῆται δὲ μορίοις
<span class="lb" data-page="10.636" data-line="6" id="l10.636.6"></span>καὶ ἥδε καθάπερ ὀχετοῖς τισι τοῖς νεύροις, αἴσθησίν τε καὶ
<span class="lb" data-page="10.636" data-line="7" id="l10.636.7"></span>κίνησιν ἐπιπέμπουσα δι’ αὐτῶν τῷ ζώῳ παντί. τὸ μὲν δὴ
<span class="lb" data-page="10.636" data-line="8" id="l10.636.8"></span>ταύτας φυλάττειν τὰς δυνάμεις οὐδὲν ἄλλο ἐστὶν ἢ τὸ φυλάττειν
<span class="lb" data-page="10.636" data-line="9" id="l10.636.9"></span>τὴν ζωήν· ἐδείχθη γὰρ ὅπως ἀπολομένης ἡστινοσοῦν ἐξ
<span class="lb" data-page="10.636" data-line="10" id="l10.636.10"></span>αὐτῶν μιᾶς ἀναγκαῖόν ἐστι καὶ τὰς λοιπὰς συναπόλλυσθαι.
<span class="lb" data-page="10.636" data-line="11" id="l10.636.11"></span>καὶ διὰ τοῦτο κατὰ τὴν ὑγιεινὴν πραγματείαν ὁ σκοπὸς ἡμῖν
<span class="lb" data-page="10.636" data-line="12" id="l10.636.12"></span>οὗτος ἦν. ἐπὶ δὲ τῆς θεραπευτικῆς ὁ μὲν πρῶτος σκοπὸς
<span class="lb" data-page="10.636" data-line="13" id="l10.636.13"></span>ἀνάλογον τῷ κατὰ τὴν ὑγιεινὴν ἡ τοῦ νοσήματος ἀναίρεσίς
<span class="lb" data-page="10.636" data-line="14" id="l10.636.14"></span>ἐστιν· οἷον γὰρ ἐπ’ ἐκείνης τὸ φυλάξαι τὴν ὑγείαν ὑπάρχει,
<span class="lb" data-page="10.636" data-line="15" id="l10.636.15"></span>τοιοῦτον ἐπὶ ταύτης ἐκκόψαι τὴν νόσον. ἓν δ’ ἀμφοτέραις
<span class="lb" data-page="10.636" data-line="16" id="l10.636.16"></span>αὐταῖς κοινὸν ἡ φυλακὴ τῆς ζωῆς· ἐπὶ μὲν τῆς ὑγιεινῆς πραγματείας
<span class="lb" data-page="10.636" data-line="17" id="l10.636.17"></span>ἑπομένη τῇ φυλακῇ τῆς ὑγείας· ὃ γὰρ ἂν ὑγείας
<span class="lb" data-page="10.636" data-line="18" id="l10.636.18"></span>ἕνεκα πράττηται, τοῦτ’ εὐθέως ἐστὶ καὶ τῆς ζωῆς φυλακτικόν·
<span class="pb" data-page="10.637" id="p10.637"></span>
<span class="lb" data-page="10.637" data-line="1" id="l10.637.1"></span>ἐπὶ δὲ τῆς θεραπευτικῆς οὐκέτι, διὰ τὸ τὰ λυτικὰ τῶν
<span class="lb" data-page="10.637" data-line="2" id="l10.637.2"></span>παρὰ φύσιν ἐν ἡμῖν διαθέσεων οὐκ ἐξ ἅπαντος φυλάττειν
<span class="lb" data-page="10.637" data-line="3" id="l10.637.3"></span>τὴν ζωήν· ἔνια γὰρ ἐξ αὐτῶν ἐστι τοιαῦτα ταῖς δυνάμεσιν,
<span class="lb" data-page="10.637" data-line="4" id="l10.637.4"></span>ὥστε ἀμετρότερον ἢ ἀκαιρότερον αὐτοῖς χρησαμένων ἀπόλλυσθαι
<span class="lb" data-page="10.637" data-line="5" id="l10.637.5"></span>τὴν ζωήν. ἐπὶ γοῦν τῆς φλεβοτομίας, ἣν ὀλίγον
<span class="lb" data-page="10.637" data-line="6" id="l10.637.6"></span>ἔμπροσθεν ἄχρι λειποθυμίας ἐλέγομεν χρῆναι ποιεῖσθαι, χάριν
<span class="lb" data-page="10.637" data-line="7" id="l10.637.7"></span>τοῦ σβέσαι τὴν φλόγα τῶν ἐπὶ στεγνώσει συνόχων, οὐ σμικρόν
<span class="lb" data-page="10.637" data-line="8" id="l10.637.8"></span>τι τὸ βλάβος εἰκὸς ἀκολουθήσειν, εἰ μὴ κατὰ τὸν προσήκοντα
<span class="lb" data-page="10.637" data-line="9" id="l10.637.9"></span>καιρὸν ἢ τὸ δέον ἀποτελεσθείη μέτρον. δύο οὖν ἀνθρώπους
<span class="lb" data-page="10.637" data-line="10" id="l10.637.10"></span>ἀπολλυμένους εἶδον ἐν αὐταῖς τῶν ἰατρῶν ταῖς χερσὶ,
<span class="lb" data-page="10.637" data-line="11" id="l10.637.11"></span>λειποθυμήσαντας μὲν, ἀνακομισθέντας δ’ οὐκέτι. πολλοὶ δὲ
<span class="lb" data-page="10.637" data-line="12" id="l10.637.12"></span>εἰ καὶ μὴ παραχρῆμα διεφθάρησαν, ἀλλ’ ἐξ ὑστέρου γε διὰ
<span class="lb" data-page="10.637" data-line="13" id="l10.637.13"></span>τὸν τῆς δυνάμεως κάματον· οὓς εἴ τις ἐκένωσεν ἄνευ τοῦ
<span class="lb" data-page="10.637" data-line="14" id="l10.637.14"></span>καταλῦσαι τὴν δύναμιν, οὐκ ἂν ἀπώλοντο. καὶ μέν γε καὶ
<span class="lb" data-page="10.637" data-line="15" id="l10.637.15"></span>εἰς νόσον ἔνιοι μακρὰν ἐξέπεσον, ἐπὶ κενώσεσιν ἀμέτροις
<span class="lb" data-page="10.637" data-line="16" id="l10.637.16"></span>ἐκλυθείσης τῆς δυνάμεως. ἄλλοι δ’ εἰς τὸν ἐφεξῆς βίον ἅπαντα
<span class="lb" data-page="10.637" data-line="17" id="l10.637.17"></span>τὴν κρᾶσιν ὅλην τοῦ σώματος ἔσχον ψυχροτέρον, οὐ δυνηθέντες
<span class="lb" data-page="10.637" data-line="18" id="l10.637.18"></span>οὐκέτ’ ἀνακαλέσασθαι τὴν ἐκ τῆς ἀμέτρου κενώσεως
<span class="pb" data-page="10.638" id="p10.638"></span>
<span class="lb" data-page="10.638" data-line="1" id="l10.638.1"></span>βλάβην· ἐξ ἧς ψυχρότητος οἱ μὲν ἄχροοί τε καὶ καχέκται καὶ
<span class="lb" data-page="10.638" data-line="2" id="l10.638.2"></span>ῥᾳδίως ἐπὶ παντὶ βλαπτόμενοι διετέλεσαν, ἄλλοι δ’ ἐξ αὐτοῦ
<span class="lb" data-page="10.638" data-line="3" id="l10.638.3"></span>τούτου νοσήμασιν ἑάλωσαν ὀλεθρίοις, ὑδέροις καὶ ὀρθοπνοίαις
<span class="lb" data-page="10.638" data-line="4" id="l10.638.4"></span>καὶ ἥπατος ἀτονίαις καὶ γαστρὸς, ἀποπληξίαις τε
<span class="lb" data-page="10.638" data-line="5" id="l10.638.5"></span>καὶ παραπληξίαις. εἰς τοσοῦτον οὖν ἀναγκαίας οὔσης τῆς
<span class="lb" data-page="10.638" data-line="6" id="l10.638.6"></span>δυνάμεως, ἁπάντων δ’ αὐτὴν τῶν κενωτικῶν βοηθημάτων
<span class="lb" data-page="10.638" data-line="7" id="l10.638.7"></span>ὅταν ἀμετρότερον αὐτοῖς τις χρήσοιτο βλαπτόντων, ἐναντιούμεναι
<span class="lb" data-page="10.638" data-line="8" id="l10.638.8"></span>δηλονότι πρὸς ἀλλήλαις αἱ ἐνδείξεις γίγνονται κατὰ
<span class="lb" data-page="10.638" data-line="9" id="l10.638.9"></span>τὰ τοιαῦτα τῶν σωμάτων ἐν οἷς ἡ μὲν διάθεσις ἵνα λυθῇ
<span class="lb" data-page="10.638" data-line="10" id="l10.638.10"></span>δεῖται κενώσεως ἀξιολόγου, φέρειν δ’ αὐτὴν ἡ δύναμις οὐ
<span class="lb" data-page="10.638" data-line="11" id="l10.638.11"></span>δύναται. πολλάκις δ’ οὐδὲν ὑπὸ τῆς κενώσεως ἡ δύναμις
<span class="lb" data-page="10.638" data-line="12" id="l10.638.12"></span>βλαπτομένη παρορᾶται τοὐντεῦθεν ὑπὸ τῶν ἀσκέπτων τε
<span class="lb" data-page="10.638" data-line="13" id="l10.638.13"></span>ἅμα καὶ προπετῶν ἰατρῶν, ὡς οὐδέποτε οὐδὲν ἐνδεικνυμένη.
<span class="lb" data-page="10.638" data-line="14" id="l10.638.14"></span>σφάλλονται δὲ, ὡς εἴρηται, διὰ τὸ μὴ γινώσκειν ὡς ἄλλου μέν
<span class="lb" data-page="10.638" data-line="15" id="l10.638.15"></span>τινος ἕνεκεν ἡ δύναμις σκοπὸς τῶν ποιητέων ἐστὶν, εἰς δὲ
<span class="lb" data-page="10.638" data-line="16" id="l10.638.16"></span>τὴν λύσιν τῆς διαθέσεως οὐδὲν ἐνδείκνυται. ὥσπερ οὖν ἐπὶ
<span class="lb" data-page="10.638" data-line="17" id="l10.638.17"></span>τῶν ὑγιαινόντων ἕπεται διὰ παντὸς τοῖς ἕνεκα τῆς ὑγείας
<span class="lb" data-page="10.638" data-line="18" id="l10.638.18"></span>πραττομένοις καὶ οὐδὲν ἔστιν εὑρεῖν τὸ φυλακτικὸν ὑγείας
<span class="pb" data-page="10.639" id="p10.639"></span>
<span class="lb" data-page="10.639" data-line="1" id="l10.639.1"></span>ἀναιρετικὸν τῆς δυνάμεως, οὕτως ἐπὶ τῶν νοσούντων ἐνίοτε
<span class="lb" data-page="10.639" data-line="2" id="l10.639.2"></span>μὲν ἕπεται τοῖς ὡς πρὸς τὴν λύσιν αὐτοῦ πραττομένοις,
<span class="lb" data-page="10.639" data-line="3" id="l10.639.3"></span><span class="milestone ed2page" data-n="10.215" data-unit="ed2page" id="ed2page.10.215"></span>ἐνίοτε δ’ ἀναιρεῖται πρὸς αὐτῶν. εἰ μὲν γὰρ ὀλίγον τῆς
<span class="lb" data-page="10.639" data-line="4" id="l10.639.4"></span>δυνάμεως εἴη τὸ πλῆθος ἰσχυρότερον, ἐπὶ ταῖς συμμέτροις
<span class="lb" data-page="10.639" data-line="5" id="l10.639.5"></span>κενώσεσιν οὐ μόνον οὐδεμία βλάβη τῆς δυνάμεως, ἀλλὰ καὶ
<span class="lb" data-page="10.639" data-line="6" id="l10.639.6"></span>ὠφέλεια μεγίστη γίνεται τοῦ βαρύνοντος αὐτὴν ἀρθέντος. εἰ
<span class="lb" data-page="10.639" data-line="7" id="l10.639.7"></span>δ’ ἵνα μὲν ἡ διάθεσις ἰαθῇ, πολλὴ χρεία τῆς κενώσεως εἴη,
<span class="lb" data-page="10.639" data-line="8" id="l10.639.8"></span>καταλύοιτο δὲ ὑπὸ τῆς τοσαύτης ἡ δύναμις, οὐ μόνον αὖ
<span class="lb" data-page="10.639" data-line="9" id="l10.639.9"></span>πάλιν οὐδὲν ὀνήσεται πρὸς αὐτῆς ὁ ἄνθρωπος, ἀλλὰ καὶ κινδυνεύσει
<span class="lb" data-page="10.639" data-line="10" id="l10.639.10"></span>τὰ μέγιστα. κατὰ μὲν οὖν τοὺς ἐπὶ στεγνώσει συνόχους
<span class="lb" data-page="10.639" data-line="11" id="l10.639.11"></span>ἰσχυρᾶς οὔσης ὡς τὰ πολλὰ τῆς δυνάμεως ἀκίνδυνος ἡ
<span class="lb" data-page="10.639" data-line="12" id="l10.639.12"></span>κένωσις, ἐν ἑτέροις δὲ νοσήμασιν ἐσχάτως ἐστὶ κινδυνώδης,
<span class="lb" data-page="10.639" data-line="13" id="l10.639.13"></span>οἷον ἐπὶ τῆς διαφθορᾶς εἰ τύχοι τῶν χυμῶν· ἐν καιρῷ γὰρ
<span class="lb" data-page="10.639" data-line="14" id="l10.639.14"></span>ἂν εἴη μνημονεύειν αὐτῆς ὑπὲρ τοῦ καὶ τοὺς τῆς φλεβοτομίας
<span class="lb" data-page="10.639" data-line="15" id="l10.639.15"></span>ἅπαντας σκοποὺς ἐν τούτῳ τῷ βιβλίῳ διορίζειν. τὸ
<span class="lb" data-page="10.639" data-line="16" id="l10.639.16"></span>τοίνυν διεφθαρμένον ἀλλότριόν ἐστι τῇ φύσει, τὸ τοιοῦτον
<span class="lb" data-page="10.639" data-line="17" id="l10.639.17"></span>δ’ ἐνδείκνυται τὴν ἄρσιν. ἐὰν οὖν ἡ διαφθορά ποτε μετὰ
<span class="lb" data-page="10.639" data-line="18" id="l10.639.18"></span>δυνάμεως ἀσθενοῦς συμπέσῃ, μάχεται τῆς διαθέσεως τὸ βοήθημα
<span class="pb" data-page="10.640" id="p10.640"></span>
<span class="lb" data-page="10.640" data-line="1" id="l10.640.1"></span>τῇ φυλακῇ τῆς δυνάμεως. ἡ μὲν γὰρ διάθεσις ἐνδείκνυται
<span class="lb" data-page="10.640" data-line="2" id="l10.640.2"></span>τὴν κένωσιν ἤτοι διὰ φλεβοτομίας ἢ καθάρσεως· οὐδετέραν
<span class="lb" data-page="10.640" data-line="3" id="l10.640.3"></span>δ’ αὖ ἡ ἄῤῥωστος οἴσει δύναμις. ἐπεὶ τοίνυν ἐν ἁπάσαις
<span class="lb" data-page="10.640" data-line="4" id="l10.640.4"></span>ταῖς τοιαύταις μάχαις ἄπορος ἡ βοήθεια γίνεται, ποτὲ
<span class="lb" data-page="10.640" data-line="5" id="l10.640.5"></span>μὲν ὅλως ἀνίατος ἡ διάθεσις ἔσται, ποτὲ δὲ ἐν χρόνῳ καὶ
<span class="lb" data-page="10.640" data-line="6" id="l10.640.6"></span>μόγις ἰατροῦ μεγάλου τυχοῦσα δύναιτ’ ἂν ἰαθῆναι. χρὴ γὰρ
<span class="lb" data-page="10.640" data-line="7" id="l10.640.7"></span>δηλονότι κατὰ τὰς τοιαύτας ἐναντιώσεις τῶν ἐνδείξεων κατὰ
<span class="lb" data-page="10.640" data-line="8" id="l10.640.8"></span>βραχὺ μὲν ἐκκενοῦν τὸ μοχθηρὸν, κατὰ βραχὺ δ’ ἀντ’ αὐτοῦ
<span class="lb" data-page="10.640" data-line="9" id="l10.640.9"></span>τὸ χρηστὸν ἐντιθέναι. καλεῖται δ’ ἐπίκρασις ὑπὸ τῶν ἰατρῶν
<span class="lb" data-page="10.640" data-line="10" id="l10.640.10"></span>ἡ τοιαύτη θεραπεία τῆς κακοχυμίας.
</p>
          </article>

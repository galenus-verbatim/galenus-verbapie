<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.11">
<span class="pb page1" data-page="10.640" id="p10.640"></span>
<span class="milestone ed1page page1" data-n="4.135" data-unit="ed1page" id="ed1page.4.135"></span>
<span class="milestone ed2page page1" data-n="10.215" data-unit="ed2page" id="ed2page.10.215"></span>
            <p>
<span class="lb" data-page="10.640" data-line="11" id="l10.640.11"></span>Μέμνησο δέ μοι πρὸς τὰ μέλλοντα καὶ τοὺς
<span class="lb" data-page="10.640" data-line="12" id="l10.640.12"></span>τῆς φλεβοτομίας σκοπούς. ἐπειδὴ γὰρ αἵματός ἐστι κένωσις
<span class="lb" data-page="10.640" data-line="13" id="l10.640.13"></span>ἡ φλεβοτομία καὶ χρηστὸν τῇ φύσει τὸ αἷμα, χρὴ δήπου
<span class="lb" data-page="10.640" data-line="14" id="l10.640.14"></span>καλῶς αὐτὴν γίγνεσθαι τὸ ἄχρηστον τῇ φύσει κενοῦσαν. ἄχρηστον
<span class="lb" data-page="10.640" data-line="15" id="l10.640.15"></span>δὲ γίγνεται τῇ φύσει τὸ αἷμα διττῶς· ἢ τὸ μὴ φυλάττον
<span class="lb" data-page="10.640" data-line="16" id="l10.640.16"></span>ἀκριβῶς τὴν ἑαυτοῦ ποιότητα, μηδὲ τρέφειν ἔτι δυνάμενον
<span class="lb" data-page="10.640" data-line="17" id="l10.640.17"></span>ὡς πρόσθεν χρηστὸν ἢ τὸ πλῆθος τοσοῦτον γενόμενον, ὡς
<span class="lb" data-page="10.640" data-line="18" id="l10.640.18"></span>ἤτοι βαρύνειν τὴν δύναμιν, ἢ τείνειν, ἢ ῥήσσειν, ἢ ἐμφράττειν
<span class="pb" data-page="10.641" id="p10.641"></span>
<span class="lb" data-page="10.641" data-line="1" id="l10.641.1"></span>τάς τε ἀρτηρίας καὶ τὰς φλέβας. ἐν τούτοις μὲν ἡ φλεβοτομία
<span class="lb" data-page="10.641" data-line="2" id="l10.641.2"></span>χρήσιμος, ὡς ἕν τι καὶ αὐτὴ τῶν κενωτικῶν βοηθημάτων·
<span class="lb" data-page="10.641" data-line="3" id="l10.641.3"></span>ἐν ἑτέροις δ’ ὡς ἀντισπαστικὸν ἢ παροχευτικὸν, ὅταν ὁρμὴν
<span class="lb" data-page="10.641" data-line="4" id="l10.641.4"></span>χυμῶν σφοδροτέραν ἤτοι γε εἰς τοὐναντίον ἀντισπάσωμεν
<span class="lb" data-page="10.641" data-line="5" id="l10.641.5"></span>δι’ αὐτῆς, ἢ παροχετεύσωμεν εἰς τὰ πλάγια. δεῖται δ’ ἀεὶ
<span class="lb" data-page="10.641" data-line="6" id="l10.641.6"></span>δυνάμεως ἰσχυρᾶς ἐξαρκούσης τῷ ποσῷ τῆς κατ’ αὐτὴν κενώσεως.
<span class="lb" data-page="10.641" data-line="7" id="l10.641.7"></span>ἐκ τούτων οὖν τῶν σκοπῶν ἐνίοτε μὲν ἅπαξ ἀφαιροῦμεν
<span class="lb" data-page="10.641" data-line="8" id="l10.641.8"></span>αἵματος ἐνίοτε δὲ δὶς ἢ τρὶς ἢ πλεονάκις ὡς κᾀν
<span class="lb" data-page="10.641" data-line="9" id="l10.641.9"></span>τοῖς ἑξῆς ἔσται δῆλον. ἐν δὲ τῷ παρόντι τοῦθ’ ἡμῖν δέδεικται
<span class="lb" data-page="10.641" data-line="10" id="l10.641.10"></span>σαφῶς ὅτι τῶν κενωτικῶν βοηθημάτων ἐνίοτε μὲν ἀλύπως
<span class="lb" data-page="10.641" data-line="11" id="l10.641.11"></span>ἡ δύναμις ἀνέχεται, μήτε ὀνιναμένη πρὸς αὐτῶν μηδὲν ὅ τι καὶ
<span class="lb" data-page="10.641" data-line="12" id="l10.641.12"></span>ἄξιον λόγου μήτε βλαπτομένη. πολλάκις δ’ ἤτοι μᾶλλον ἢ
<span class="lb" data-page="10.641" data-line="13" id="l10.641.13"></span>ἧττον ὠφελεῖταί τε καὶ βλάπτεται καὶ ὡς ὁπόταν μὲν ἀξιόλογον
<span class="lb" data-page="10.641" data-line="14" id="l10.641.14"></span>γένηται τὸ βλάβος ἐκ τῶν κενωτικῶν βοηθημάτων, ἐναργῶς
<span class="lb" data-page="10.641" data-line="15" id="l10.641.15"></span>φαίνεται τηνικαῦτα ἡ δύναμις ἐνδεικνυμένη τι καὶ αὐτὴ
<span class="lb" data-page="10.641" data-line="16" id="l10.641.16"></span>χρήσιμον, ὥσπερ γε καὶ ὁπόταν ὠφελεῖται σαφῶς. ὁπόταν δὲ
<span class="lb" data-page="10.641" data-line="17" id="l10.641.17"></span>μήτε ὄφελος αὐτῇ τι μήτε βλάβος ἐκ τῶν τὴν διάθεσιν ἀνασκευαζόντων
<span class="lb" data-page="10.641" data-line="18" id="l10.641.18"></span>γένηται, παρορᾶται μὲν τηνικαῦτα ὡς ἄχρηστος.
</p>
          </article>

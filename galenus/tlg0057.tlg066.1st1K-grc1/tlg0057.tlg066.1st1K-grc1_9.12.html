<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.12">
<span class="pb page1" data-page="10.642" id="p10.642"></span>
<span class="milestone ed1page page1" data-n="4.135" data-unit="ed1page" id="ed1page.4.135"></span>
<span class="milestone ed2page page1" data-n="10.215" data-unit="ed2page" id="ed2page.10.215"></span>
            <p>
<span class="lb" data-page="10.642" data-line="1" id="l10.642.1"></span><span class="milestone ed2page" data-n="10.216" data-unit="ed2page" id="ed2page.10.216"></span>Μία δὲ κᾀκ ταύτης ἐστὶ διαπαντὸς
<span class="lb" data-page="10.642" data-line="2" id="l10.642.2"></span>ἡ τοῦ συμφέροντος ἔνδειξις, ὥσπερ καὶ τῶν ἄλλων ἁπάντων.
<span class="lb" data-page="10.642" data-line="3" id="l10.642.3"></span>κατὰ γὰρ τὴν ἑαυτοῦ φύσιν ἐνδεικνύμενον ἕκαστον ἓν ἐνδείξεται
<span class="lb" data-page="10.642" data-line="4" id="l10.642.4"></span>διαπαντὸς, ὡς ἂν καὶ μίαν ἔχον τὴν φύσιν. καὶ τοῦτο
<span class="lb" data-page="10.642" data-line="5" id="l10.642.5"></span>τὸ ἓν εἰ μὲν ἁπλοῦν εἴη, τὸ τὴν ἔνδειξιν ποιούμενον ἁπλοῦν
<span class="lb" data-page="10.642" data-line="6" id="l10.642.6"></span>ἔσται καὶ αὐτό· συνθέτου δ’ ὑπάρχοντος ἐκείνου καὶ τοῦτο
<span class="lb" data-page="10.642" data-line="7" id="l10.642.7"></span>ἔσται σύνθετον. <span class="milestone ed1page" data-n="4.136" data-unit="ed1page" id="ed1page.4.136"></span>ἔνια μὲν οὖν ἐνδείκνυται τὴν ἑαυτοῦ
<span class="lb" data-page="10.642" data-line="8" id="l10.642.8"></span>φυλακὴν, ἔνια δὲ τὴν ἀναίρεσιν· ὁποτέρως δ’ ἂν τοῦτο ποιῇ,
<span class="lb" data-page="10.642" data-line="9" id="l10.642.9"></span>τὸ μὲν ἁπλοῦν ἁπλῆν καὶ τὴν ἔνδειξιν ἔχει, τὸ δ’ οὐχ
<span class="lb" data-page="10.642" data-line="10" id="l10.642.10"></span>ἁπλοῦν οὐχ ἁπλῆν. διὰ τοῦτο ἐν τοῖς ἔμπροσθεν ἀεὶ τὴν μὲν
<span class="lb" data-page="10.642" data-line="11" id="l10.642.11"></span>ἁπλῆν δυσκρασίαν ἁπλῆν καὶ τὴν ἔνδειξιν ἔφαμεν ποιεῖσθαι,
<span class="lb" data-page="10.642" data-line="12" id="l10.642.12"></span>καθάπερ εἰ τύχοι ἐπὶ ψύξεως τὴν θερμότητα, τὴν δ’ οὐχ
<span class="lb" data-page="10.642" data-line="13" id="l10.642.13"></span>ἁπλῆν οὐδὲ τὴν ἔνδειξιν ἔχειν ἁπλῆν. τὴν γὰρ θερμὴν καὶ
<span class="lb" data-page="10.642" data-line="14" id="l10.642.14"></span>ξηρὰν δυσκρασίαν ἐνδείκνυσθαι τὴν ἴασιν ἑαυτῆς διὰ τῶν
<span class="lb" data-page="10.642" data-line="15" id="l10.642.15"></span>ὑγραινόντων τε καὶ τῶν ψυχόντων.
</p>
          </article>

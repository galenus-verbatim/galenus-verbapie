<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.14">
<span class="pb page1" data-page="10.645" id="p10.645"></span>
<span class="milestone ed1page page1" data-n="4.136" data-unit="ed1page" id="ed1page.4.136"></span>
<span class="milestone ed2page page1" data-n="10.217" data-unit="ed2page" id="ed2page.10.217"></span>
            <p>
<span class="lb" data-page="10.645" data-line="6" id="l10.645.6"></span>Ἐπὶ δὲ τὸ προκείμενον αὖθις ἐπανέλθωμεν,
<span class="lb" data-page="10.645" data-line="7" id="l10.645.7"></span>εἰς ὀλίγα κεφάλαια συνόψεως ἕνεκα τὸ πᾶν ἀθροίσαντες. οἱ
<span class="lb" data-page="10.645" data-line="8" id="l10.645.8"></span>θεραπευτικοὶ σκοποὶ παρά τε τοῦ νοσήματός εἰσι καὶ τῆς τοῦ
<span class="lb" data-page="10.645" data-line="9" id="l10.645.9"></span>σώματος κράσεως καὶ τρίτου τοῦ περιέχοντος ἡμᾶς ἀέρος.
<span class="lb" data-page="10.645" data-line="10" id="l10.645.10"></span>εἰ δ’ ἔμπροσθεν ἕτεροί τινες εἶεν, ἢ καὶ αὖθις οὐχ οὗτοι
<span class="lb" data-page="10.645" data-line="11" id="l10.645.11"></span>μόνον, ἀλλὰ καὶ ἄλλοι ῥηθεῖεν ἐκ τῆς τούτων τομῆς ἅπαντες
<span class="lb" data-page="10.645" data-line="12" id="l10.645.12"></span>φανοῦνται γιγνόμενοι. ἡ μὲν γὰρ κρᾶσις τοῦ σώματος ἡ
<span class="lb" data-page="10.645" data-line="13" id="l10.645.13"></span>κατ’ ἐκεῖνον τὸν καιρὸν, ἡνίκα νοσεῖν ἤρξατο, πρὸς τὴν εὕρεσιν
<span class="lb" data-page="10.645" data-line="14" id="l10.645.14"></span>τῶν ἰαμάτων ὑπάρχουσα χρήσιμος, ἐκ φύσεως καὶ ἡλικίας
<span class="lb" data-page="10.645" data-line="15" id="l10.645.15"></span>καὶ ἐθῶν καὶ τοῦ περιέχοντος ἡμᾶς ἀέρος γεννᾶται. τὸ περιέχον
<span class="lb" data-page="10.645" data-line="16" id="l10.645.16"></span>δ’ αὐτὸ τοιοῦτον εἰργάσθη διά τε τὴν χώραν καὶ τὴν
<span class="lb" data-page="10.645" data-line="17" id="l10.645.17"></span>ὥραν καὶ τὴν κατάστασιν. ἓν τοίνυν ἑκάτερον αὐτῶν ὑπάρχον
<span class="lb" data-page="10.645" data-line="18" id="l10.645.18"></span>ἐκ πολλῶν γίνεται τοιοῦτον. ἡ δέ γε διάθεσις οὐχ ὡς
<span class="pb" data-page="10.646" id="p10.646"></span>
<span class="lb" data-page="10.646" data-line="1" id="l10.646.1"></span>εἰς αἰτίας τέμνεσθαι πέφυκεν, ἀλλ’ ὡς εἰς διαφοράς· ἤτοι γὰρ
<span class="lb" data-page="10.646" data-line="2" id="l10.646.2"></span>ἐν τοῖς ὁμοιομερέσιν ἐστὶν, ἢ ἐν τοῖς ὀργανικοῖς συνίσταται
<span class="lb" data-page="10.646" data-line="3" id="l10.646.3"></span>μορίοις. ἐν μὲν οὖν τοῖς ὁμοιομερέσιν ἤτοι γ’ ἁπλῆ τις ἢ
<span class="lb" data-page="10.646" data-line="4" id="l10.646.4"></span>σύνθετος ὑπάρχουσα δυσκρασία, ἐν δὲ τοῖς ὀργανικοῖς περὶ
<span class="lb" data-page="10.646" data-line="5" id="l10.646.5"></span>τὴν τῶν ἁπλῶν μορίων γιγνομένη θέσιν, ἢ διάπλασιν, ἢ
<span class="lb" data-page="10.646" data-line="6" id="l10.646.6"></span>ἀριθμὸν, ἢ μέγεθος, ὅσαι τε καθ’ ἕκαστον τούτων ἐδείχθησαν
<span class="lb" data-page="10.646" data-line="7" id="l10.646.7"></span>οὖσαι διαφοραί. ταῦτ’ οὖν ἐστι τρία τὰ πρῶτα τὰ τὴν θεραπείαν
<span class="lb" data-page="10.646" data-line="8" id="l10.646.8"></span>ἐνδεικνύμενα, τὸ περιέχον ἅμα ταῖς διτταῖς τοῦ
<span class="lb" data-page="10.646" data-line="9" id="l10.646.9"></span>σώματος ἤτοι διαθέσεσιν ἢ κατασκευαῖς ἥδιόν σοι φάναι,
<span class="lb" data-page="10.646" data-line="10" id="l10.646.10"></span>μιᾷ μὲν τῇ κατὰ φύσιν, ἑτέρᾳ δὲ τῇ παρὰ φύσιν, ἥτις τὸ
<span class="lb" data-page="10.646" data-line="11" id="l10.646.11"></span>νόσημά ἐστιν. ὅτι δ’ οὐκ ἐνδέχεται αὐτὰ τὰ πρῶτα γένη τῶν
<span class="lb" data-page="10.646" data-line="12" id="l10.646.12"></span>θεραπευτικῶν σκοπῶν πλείω τῶν εἰρημένων τριῶν ὑπάρχειν
<span class="lb" data-page="10.646" data-line="13" id="l10.646.13"></span>ἐξ αὐτῆς τῆς τῶν πραγμάτων οὐσίας ἔνεστί σοι μαθεῖν. τὸ
<span class="lb" data-page="10.646" data-line="14" id="l10.646.14"></span>μὲν γὰρ νόσημα καὶ ἡ ὑγεία διαθέσεις εἰσὶ τοῦ σώματος, ἡ
<span class="lb" data-page="10.646" data-line="15" id="l10.646.15"></span>μὲν τὴν ἀναίρεσιν ἐνδεικνυμένη τὴν ἑαυτῆς, ἡ δὲ τὴν τήρησιν·
<span class="lb" data-page="10.646" data-line="16" id="l10.646.16"></span>τὸ περιέχον δὲ, οὗ χωρὶς οὔτ’ ἀνελεῖν οἷόν τε τὴν νόσον οὔτε
<span class="lb" data-page="10.646" data-line="17" id="l10.646.17"></span>κτήσασθαι τὴν ὑγείαν, τουτὶ μὲν οὖν τὸν ὧν οὐκ ἄνευ λόγον
<span class="lb" data-page="10.646" data-line="18" id="l10.646.18"></span>ἐπέχει. τὸ νοσοῦν δ’ ἀλλοιοῦντες, εἰ μὴ γινώσκοιμεν εἰς ὅ τι
<span class="pb" data-page="10.647" id="p10.647"></span>
<span class="lb" data-page="10.647" data-line="1" id="l10.647.1"></span>μεθιστῶμεν οὐδ’ ὁπότε παυσόμεθα τῆς ἀλλοιώσεως εἰσόμεθα.
<span class="lb" data-page="10.647" data-line="2" id="l10.647.2"></span>καθόλου οὖν ἐπὶ πάσης τῆς θεραπείας ἐν τούτοις τοῖς τρισὶ
<span class="lb" data-page="10.647" data-line="3" id="l10.647.3"></span>γένεσιν οἱ σκοποὶ τοῖς πλείστοις εἰσί. κατὰ μέρος δὲ, ὡς ἔμπροσθεν
<span class="lb" data-page="10.647" data-line="4" id="l10.647.4"></span>εἴρηται, τινὲς μὲν τῶν ἁπλῶν μορίων εἰσὶν ἴδιοι, τινὲς
<span class="lb" data-page="10.647" data-line="5" id="l10.647.5"></span>δὲ τῶν συνθέτων. ἓν δή τι τῶν ἐγγινομένων τοῖς ἁπλοῖς ἐστιν
<span class="lb" data-page="10.647" data-line="6" id="l10.647.6"></span>ἡ κατὰ τὸ θερμὸν δυσκρασία. ταύτης δ’ εἰς ὅλον ἐκταθείσης
<span class="lb" data-page="10.647" data-line="7" id="l10.647.7"></span>τὸ σῶμα πυρετὸς τοὔνομα. καὶ τοίνυν ἅπαντος πυρετοῦ,
<span class="lb" data-page="10.647" data-line="8" id="l10.647.8"></span>καθόσον ἐστὶ πυρετὸς, ὑγρότης καὶ ψύξις ἰάματα. μόνου
<span class="lb" data-page="10.647" data-line="9" id="l10.647.9"></span>μὲν οὖν ὄντος αὐτοῦ <span class="milestone ed2page" data-n="10.218" data-unit="ed2page" id="ed2page.10.218"></span>σκοπὸς ἁπάντων τῶν βοηθημάτων
<span class="lb" data-page="10.647" data-line="10" id="l10.647.10"></span>κοινὸς ὁ νῦν εἱρημένος, ὥστε οὐδὲν ἔτι δεῖ πρὸς τὴν
<span class="lb" data-page="10.647" data-line="11" id="l10.647.11"></span>ἴασιν ἀλλ’ ἢ τὰς ὕλας ἐξευρεῖν ἐν αἷς ὁ σκοπὸς, εὑρόντας
<span class="lb" data-page="10.647" data-line="12" id="l10.647.12"></span>δὲ τὰς ὕλας τὸν μὲν καιρὸν ἐξ αὐτῶν τῶν τεσσάρων τοῦ
<span class="lb" data-page="10.647" data-line="13" id="l10.647.13"></span>πυρετοῦ λαμβάνειν καιρῶν, τὸ ποσὸν δ’ ἐκ τοῦ παραβάλλειν
<span class="lb" data-page="10.647" data-line="14" id="l10.647.14"></span>τῷ κατὰ φύσιν τὴν νόσον. εἰς ὅσον γὰρ ἀποκεχώρηκε τοῦ
<span class="lb" data-page="10.647" data-line="15" id="l10.647.15"></span>κατὰ φύσιν, εἰς τοσοῦτον χρὴ ψύχειν τε καὶ ὑγραίνειν τὸν
<span class="lb" data-page="10.647" data-line="16" id="l10.647.16"></span>κάμνοντα. τὸ περιέχον δὲ, εἰ μὲν ἐναντίαν ἔχοι τῷ νοσήματι
<span class="lb" data-page="10.647" data-line="17" id="l10.647.17"></span>τὴν κρᾶσιν, ἕν τι τῶν βοηθημάτων ἐστίν· εἰ δὲ ὁμοίαν, ἕν τι
<span class="lb" data-page="10.647" data-line="18" id="l10.647.18"></span>τῶν νοσωδῶν αἰτίων. διότι δὲ τὰς μὲν ἄλλας ὕλας ἐκλέξασθαί
<span class="pb" data-page="10.648" id="p10.648"></span>
<span class="lb" data-page="10.648" data-line="1" id="l10.648.1"></span>τε καὶ φυγεῖν δυνάμεθα, τὴν δ’ ἐκ τοῦ περιέχοντος οὐχ
<span class="lb" data-page="10.648" data-line="2" id="l10.648.2"></span>οἷόν τ’ ἐστὶ φυγεῖν, ἀλλ’ ἀναγκαῖον χρῆσθαι τῇ παρούσῃ
<span class="lb" data-page="10.648" data-line="3" id="l10.648.3"></span>καταστάσει, διὰ τοῦτο καὶ ταύτῃ προσέχειν ἀναγκαζόμεθα,
<span class="lb" data-page="10.648" data-line="4" id="l10.648.4"></span>πολλάκις μὲν ὁμολογούσῃ τῇ κατὰ τὸ νόσημα ἐνδείξει, ὡς
<span class="lb" data-page="10.648" data-line="5" id="l10.648.5"></span>εἴπομεν, πολλάκις δ’ ἐναντιουμένῃ τε καὶ ἀντιπραττούσῃ.
<span class="lb" data-page="10.648" data-line="6" id="l10.648.6"></span>λόγον μὲν οὖν ἕξει τὸ περιέχον, ὡς εἴπομεν, ἐνίοτε μὲν ὕλης
<span class="lb" data-page="10.648" data-line="7" id="l10.648.7"></span>ἰωμένης, ἐνίοτε δὲ ὡς αἰτίου νοσάζοντος. εἰ μὲν γὰρ ὑγραίνεσθαι
<span class="lb" data-page="10.648" data-line="8" id="l10.648.8"></span>καὶ ψύχεσθαι δεομένης τῆς νόσου ταῦτ’ ἐργάζοιτο,
<span class="lb" data-page="10.648" data-line="9" id="l10.648.9"></span>λόγον ὕλης ἔχει θεραπευτικῆς· εἰ δὲ θερμαίνοι καὶ ξηραίνοι,
<span class="lb" data-page="10.648" data-line="10" id="l10.648.10"></span>νοσῶδες αἴτιον γίγνεται. συμφωνοῦντος<span class="milestone ed1page" data-n="4.137" data-unit="ed1page" id="ed1page.4.137"></span> μὲν οὖν αὐτοῦ
<span class="lb" data-page="10.648" data-line="11" id="l10.648.11"></span>ταῖς θεραπευτικαῖς ἐνδείξεσιν ἀσμενιστέον, ἐναντιουμένου δὲ
<span class="lb" data-page="10.648" data-line="12" id="l10.648.12"></span>κωλυτέον τὴν βλάβην, ἐπιτείνοντάς τε καὶ παραυξάνοντας
<span class="lb" data-page="10.648" data-line="13" id="l10.648.13"></span>τῶν ἄλλων βοηθημάτων τήν θ’ ὑγρότητα καὶ τὴν ψύξιν. ἐπιτηδευτέον
<span class="lb" data-page="10.648" data-line="14" id="l10.648.14"></span>δὲ καθ’ ὅσον ἐγχωρεῖ αὐτὸ τὸ περιέχον οἷον χρὴ
<span class="lb" data-page="10.648" data-line="15" id="l10.648.15"></span>κατασκευάζειν, ὑγροτέρους τε καὶ ψυχροτέρους οἴκους αἱρούμενόν
<span class="lb" data-page="10.648" data-line="16" id="l10.648.16"></span>τε καὶ κατασκευάζοντα· καθάπερ εἰ καὶ ψυχρὸν καὶ
<span class="lb" data-page="10.648" data-line="17" id="l10.648.17"></span>ὑγρὸν εἴη τὸ εἶδος τῆς νόσου, τὸ θερμαίνειν καὶ ξηραίνειν
<span class="lb" data-page="10.648" data-line="18" id="l10.648.18"></span>ἐνδεικνυμένης, αἱρεῖσθαί τε καὶ κατασκευάζειν οἴκους θερμαίνοντάς
<span class="pb" data-page="10.649" id="p10.649"></span>
<span class="lb" data-page="10.649" data-line="1" id="l10.649.1"></span>τε καὶ ξηραίνοντας. αἱρεῖσθαι μὲν οὖν λέγω τοὺς ἐξ
<span class="lb" data-page="10.649" data-line="2" id="l10.649.2"></span>ἑαυτῶν τοιούτους, κατασκευάζειν δὲ ἐπιτεχνώμενον, ἐν μὲν
<span class="lb" data-page="10.649" data-line="3" id="l10.649.3"></span>τῷ θέρει καταγείους τε καὶ πρὸς ἄρκτον ἐστραμμένους αὐτοὺς,
<span class="lb" data-page="10.649" data-line="4" id="l10.649.4"></span>ῥαίνοντα συνεχῶς τὸ ἔδαφος αὐτῶν, ἐξ εὐρίπου τέ
<span class="lb" data-page="10.649" data-line="5" id="l10.649.5"></span>τινος αὔραν εἰσπνεῖν ἐπιτεχνώμενον, ἄνθη τε καὶ βλαστήματα
<span class="lb" data-page="10.649" data-line="6" id="l10.649.6"></span>δυνάμεως ὑγρᾶς τε καὶ ψυχρᾶς ἐπὶ τοῦ ἐδάφους καταῤῥίπτοντα,
<span class="lb" data-page="10.649" data-line="7" id="l10.649.7"></span>χειμῶνος δὲ τἀναντία τούτων ἐπιτεχνώμενον, ὅταν
<span class="lb" data-page="10.649" data-line="8" id="l10.649.8"></span>γε τὸ νόσημα κελεύῃ ποιεῖν, ὡς εἴρηται· μὴ κελεύοντος δὲ,
<span class="lb" data-page="10.649" data-line="9" id="l10.649.9"></span>τὴν ἀμετρίαν μόνην ἑκατέρας τῆς ὥρας κωλυτέον. ὑπὲρ ἧς
<span class="lb" data-page="10.649" data-line="10" id="l10.649.10"></span>ἐξ ἀνάγκης μοί τι καὶ μετὰ ταῦτα λεχθήσεται. νυνὶ γὰρ οὐ
<span class="lb" data-page="10.649" data-line="11" id="l10.649.11"></span>τὰς ὕλας τῶν βοηθημάτων ἔγνωκα κρίνειν, ἀλλὰ τὰς μεθόδους
<span class="lb" data-page="10.649" data-line="12" id="l10.649.12"></span>ἐκδιδάσκειν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.15">
<span class="pb page1" data-page="10.649" id="p10.649"></span>
<span class="milestone ed1page page1" data-n="4.137" data-unit="ed1page" id="ed1page.4.137"></span>
<span class="milestone ed2page page1" data-n="10.218" data-unit="ed2page" id="ed2page.10.218"></span>
            <p>
<span class="lb" data-page="10.649" data-line="13" id="l10.649.13"></span>Ἀνάγωμεν οὖν αὖθις ἐπὶ ταύτας τὸν λόγον,
<span class="lb" data-page="10.649" data-line="14" id="l10.649.14"></span>ἐπιδεικνύντες ὅπως ὀλίγοι τε καὶ πολλοὶ γίγνονται σκοποὶ
<span class="lb" data-page="10.649" data-line="15" id="l10.649.15"></span>θεραπευτικοὶ κατὰ διαφόρους τομάς. τρεῖς τε γὰρ οἷόν τε
<span class="lb" data-page="10.649" data-line="16" id="l10.649.16"></span>ποιῆσαι τοὺς πάντας, ὡς ἀρτίως ἐποιήσαμεν, εἰς ὀλίγα κεφάλαια
<span class="lb" data-page="10.649" data-line="17" id="l10.649.17"></span>τὸ πᾶν ἀνάγοντες· ἕκαστόν τε πάλιν αὐτῶν τέμνοντες
<span class="lb" data-page="10.649" data-line="18" id="l10.649.18"></span>πολλοὺς ἐξ αὐτῶν ποιήσασθαι, καθάπερ καὶ τοῦτο ἤδη δέδεικται.
<span class="pb" data-page="10.650" id="p10.650"></span>
<span class="lb" data-page="10.650" data-line="1" id="l10.650.1"></span>καὶ μέντοι καὶ αὐτῶν τῶν τμημάτων ἕκαστον οἷόν τε
<span class="lb" data-page="10.650" data-line="2" id="l10.650.2"></span>τέμνειν αὖθις, ἄχρις ἂν ἐπί τι τῶν ἀτμήτων ἀφικώμεθα. καὶ
<span class="lb" data-page="10.650" data-line="3" id="l10.650.3"></span>τὰ πρῶτα δὲ πάντων εἰρημένα τρία δυνατὸν εἰς ἐλάττω συναγαγεῖν,
<span class="lb" data-page="10.650" data-line="4" id="l10.650.4"></span>ὡς εἶναι δύο τὰ πάντα κεφάλαια τῶν τὴν θεραπείαν
<span class="lb" data-page="10.650" data-line="5" id="l10.650.5"></span>ἐνδεικνυμένων σκοπῶν τήν τ’ ἐνεστῶσαν διάθεσιν, ἣν νόσον
<span class="lb" data-page="10.650" data-line="6" id="l10.650.6"></span>ὀνομάζομεν, ἣν τ’ ἔμπροσθεν εἶχεν, ἣν ὑγείαν τε καὶ τὸ κατὰ
<span class="lb" data-page="10.650" data-line="7" id="l10.650.7"></span>φύσιν ἐκαλοῦμεν. <span class="milestone ed2page" data-n="10.219" data-unit="ed2page" id="ed2page.10.219"></span>οὐ γὰρ δὴ ἄλλο γέ τι τὸ ὑγιάζειν
<span class="lb" data-page="10.650" data-line="8" id="l10.650.8"></span>ἐστὶ παρὰ τὸ τὴν νῦν οὖσαν ἐν τῷ σώματι διάθεσιν εἰς τὸ
<span class="lb" data-page="10.650" data-line="9" id="l10.650.9"></span>κατὰ φύσιν ἄγειν· ἐναντίων δ’ οὐσῶν τῶν διαθέσεων ἀναγκαῖόν
<span class="lb" data-page="10.650" data-line="10" id="l10.650.10"></span>ἐστι δι’ ἐναντίαν γίγνεσθαι τὴν εἰς ἀλλήλας αὐτῶν μετάπτωσιν.
<span class="lb" data-page="10.650" data-line="11" id="l10.650.11"></span>καὶ οὕτως αὖ πάλιν εἷς μόνος ὁ γενικώτατος ἔσται
<span class="lb" data-page="10.650" data-line="12" id="l10.650.12"></span>σκοπὸς τῶν ἰαμάτων ἡ ἐναντίωσις. ἐντεῦθεν οὖν πάλιν ἀρξάμενοι
<span class="lb" data-page="10.650" data-line="13" id="l10.650.13"></span>τοὺς κατὰ μέρος ἐξεύρωμεν. ἐπειδὴ τὸ νοσοῦν ἐναντίον
<span class="lb" data-page="10.650" data-line="14" id="l10.650.14"></span>ἐστὶν ὑγιαίνοντι, δι’ ἐναντίων ἡ ὁδὸς ἐπ’ αὐτῶν. πῶς
<span class="lb" data-page="10.650" data-line="15" id="l10.650.15"></span>δ’ εὑρεθήσεται τὸ ποσὸν ἐν τοῖς ἐναντίοις; οὐ γὰρ ἀρκεῖ δήπου
<span class="lb" data-page="10.650" data-line="16" id="l10.650.16"></span>προσαγαγεῖν τὰ ψύχοντα ταῖς θερμαῖς διαθέσεσιν ἄνευ
<span class="lb" data-page="10.650" data-line="17" id="l10.650.17"></span>τοῦ προσήκοντος μέτρου· κίνδυνος γὰρ ἐλλείποντας μὲν ἀπολιπεῖν
<span class="pb" data-page="10.651" id="p10.651"></span>
<span class="lb" data-page="10.651" data-line="1" id="l10.651.1"></span>τι καὶ τῆς νόσου λείψανον, ὑπερβάλλοντας δὲ γένος
<span class="lb" data-page="10.651" data-line="2" id="l10.651.2"></span>ἐναντίον ἀπεργάσασθαι νοσήματος. ὁ γὰρ ἐπὶ πλέον ἢ χρὴ
<span class="lb" data-page="10.651" data-line="3" id="l10.651.3"></span>ψύχων τὸ θερμὸν νόσημα τὴν ὑγιεινὴν ὑπερβὰς συμμετρίαν,
<span class="lb" data-page="10.651" data-line="4" id="l10.651.4"></span>ἕτερον ἐργάσεται νόσημα ψυχρόν. ὅπως οὖν τοῦτο μὴ γίγνοιτο,
<span class="lb" data-page="10.651" data-line="5" id="l10.651.5"></span>τὴν φύσιν ἐπίστασθαι χρὴ τοῦ θεραπευομένου σώματος,
<span class="lb" data-page="10.651" data-line="6" id="l10.651.6"></span>ἵν’ ὁπόσον ἀφέστηκεν αὐτοῦ ἡ νόσος τῆς συμμετρίας
<span class="lb" data-page="10.651" data-line="7" id="l10.651.7"></span>γνόντες ἐπιθῶμεν τῷ ψύχοντι βοηθήματι τὸ μέτρον. ἀλλ’
<span class="lb" data-page="10.651" data-line="8" id="l10.651.8"></span>οὐχ οἷόν τε τὴν ἀπόστασιν αὐτῶν ἐξευρεῖν, εἰ μὴ γνοίημεν
<span class="lb" data-page="10.651" data-line="9" id="l10.651.9"></span>εἰς ὅσον ἦν ὑγρὸν, ἢ ξηρὸν, ἢ θερμὸν, ἢ ψυχρὸν ὅθ’
<span class="lb" data-page="10.651" data-line="10" id="l10.651.10"></span>ὑγίαινεν, εἰς ὅσον δ’ ἐξέστηκεν ἐν τῷ νοσεῖν. τὸ μὲν γὰρ
<span class="lb" data-page="10.651" data-line="11" id="l10.651.11"></span>ἐπὶ πλεῖστον προκεχωρηκὸς τοῦ κατὰ φύσιν ἰσχυρῶν δεῖται
<span class="lb" data-page="10.651" data-line="12" id="l10.651.12"></span>τῶν ἐναντίων, τὸ δ’ οὐκ ἐπὶ πλεῖστον ἀσθενῶν. ἐπὶ πλεῖστον
<span class="lb" data-page="10.651" data-line="13" id="l10.651.13"></span>μὲν οὖν ἀφέστηκε τὸ ψυχρὸν νόσημα τοῦ φύσει θερμοῦ
<span class="lb" data-page="10.651" data-line="14" id="l10.651.14"></span>σώματος, ὥσπερ γε καὶ τὸ θερμὸν τοῦ ψυχροῦ· ἔλαττον δὲ
<span class="lb" data-page="10.651" data-line="15" id="l10.651.15"></span>ἀφέστηκε τὸ μὲν θερμὸν τοῦ θερμοῦ, τὸ δὲ ψυχρὸν τοῦ ψυχροῦ,
<span class="lb" data-page="10.651" data-line="16" id="l10.651.16"></span>ὥστ’ ἐξ ἀμφοῖν ἡ ἔνδειξις. ἀλλ’ ἐπεὶ τῶν μὲν ἄλλων
<span class="lb" data-page="10.651" data-line="17" id="l10.651.17"></span>ἁπάντων βοηθημάτων τῆς ὕλης ἡ ἔκλεξις ἐφ’ ἡμῖν ἐστι, τῆς
<span class="lb" data-page="10.651" data-line="18" id="l10.651.18"></span>δὲ τοῦ περιέχοντος οὐκ ἐφ’ ἡμῖν, εὔλογον δήπου κᾀκ τούτου
<span class="pb" data-page="10.652" id="p10.652"></span>
<span class="lb" data-page="10.652" data-line="1" id="l10.652.1"></span>τὴν ἔνδειξιν λαμβάνειν. ἀλλ’ ἐπεὶ διαγινώσκειν προσήκει τὰς
<span class="lb" data-page="10.652" data-line="2" id="l10.652.2"></span>κράσεις τῶν σωμάτων ἀκριβῶς, ἔστι δὲ πάνυ χαλεπὸν τὸ
<span class="lb" data-page="10.652" data-line="3" id="l10.652.3"></span>τοιοῦτον, πειρατέον μὲν δήπου καὶ ἐκ τῶν ἐν τοῖς περὶ κράσεων
<span class="lb" data-page="10.652" data-line="4" id="l10.652.4"></span>εἰρημένοις ἐξευρίσκειν αὐτάς· ἐξ ἐπιμέτρου δὲ πρὸς
<span class="lb" data-page="10.652" data-line="5" id="l10.652.5"></span>ἐπιστημονικωτέραν διάγνωσιν, ἀπό τε τῆς ἡλικίας καὶ τοῦ
<span class="lb" data-page="10.652" data-line="6" id="l10.652.6"></span>προηγουμένου βίου παντὸς, ὃς ἐξ ἐπιτηδευμάτων τε καὶ διαίτης
<span class="lb" data-page="10.652" data-line="7" id="l10.652.7"></span>συνέστηκε καὶ τῆς ἐν τῷ τοιῷδε χωρίῳ καὶ ὥρᾳ τῇδε
<span class="lb" data-page="10.652" data-line="8" id="l10.652.8"></span>καὶ καταστάσει τῇδε διατριβῆς. εἰ μὲν γὰρ ἰσχνὸς φύσει καὶ
<span class="lb" data-page="10.652" data-line="9" id="l10.652.9"></span>θερμὸς ἁπτομένῳ καὶ χολώδης καὶ θυμικὸς καὶ δασὺς, θερμὸς
<span class="lb" data-page="10.652" data-line="10" id="l10.652.10"></span>οὗτός ἐστι καὶ ξηρὸς τὴν κρᾶσιν, οὐ μὴν ἐξ ἀνάγκης γε
<span class="lb" data-page="10.652" data-line="11" id="l10.652.11"></span>καὶ νῦν, ὁπότε νοσεῖν ὑπήρξατο, τὴν αὐτὴν ἀκριβῶς ἔχει διάθεσιν.
<span class="lb" data-page="10.652" data-line="12" id="l10.652.12"></span>ἐγχωρεῖ γὰρ αὐτῷ βίον ἀργὸν ἐν ὑγροῖς καὶ ψυχροῖς
<span class="lb" data-page="10.652" data-line="13" id="l10.652.13"></span>ἐδέσμασί τε καὶ ποτοῖς γεγονέναι· καὶ πρὸς τούτοις ἔτι καὶ
<span class="lb" data-page="10.652" data-line="14" id="l10.652.14"></span>βαλανείοις ἐπὶ τροφαῖς καὶ ὕπνοις πολλοῖς ἐν ὑγρῷ καὶ
<span class="lb" data-page="10.652" data-line="15" id="l10.652.15"></span>ψυχρῷ χωρίῳ χειμῶνος, ὑγρᾶς καὶ ψυχρᾶς ἐπικρατούσης
<span class="lb" data-page="10.652" data-line="16" id="l10.652.16"></span>καταστάσεως, ὥσπερ γε τἀναντία τούτων ἐγχωρεῖ προηγήσασθαι,
<span class="lb" data-page="10.652" data-line="17" id="l10.652.17"></span>τουτέστι τὰ θερμαίνοντα καὶ ξηραίνοντα καθ’ ἕκαστον
<span class="lb" data-page="10.652" data-line="18" id="l10.652.18"></span>τῶν εἰρημένων γενῶν. ἐξ αὐτῶν οὖν τῶν προηγησαμένων
<span class="pb" data-page="10.653" id="p10.653"></span>
<span class="lb" data-page="10.653" data-line="1" id="l10.653.1"></span>ἀναπληρώσομεν ὅσον ἂν ἐνδεὲς ἔχωμεν εἰς τὴν τῆς ἐνεστώσης
<span class="lb" data-page="10.653" data-line="2" id="l10.653.2"></span>διάγνωσιν κράσεως, ἐξ ἐκείνης δὲ εὑρεθείσης τὴν τῶν ποιητέων
<span class="lb" data-page="10.653" data-line="3" id="l10.653.3"></span>ἔνδειξιν ἕξομεν.
</p>
          </article>

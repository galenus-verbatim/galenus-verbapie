<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.16">
<span class="pb page1" data-page="10.653" id="p10.653"></span>
<span class="milestone ed1page page1" data-n="4.137" data-unit="ed1page" id="ed1page.4.137"></span>
<span class="milestone ed2page page1" data-n="10.219" data-unit="ed2page" id="ed2page.10.219"></span>
            <p>
<span class="lb" data-page="10.653" data-line="4" id="l10.653.4"></span>Ἐλέγετο γοῦν ἔμπροσθεν ἐπὶ τῆς τοῦ ψυχροῦ
<span class="lb" data-page="10.653" data-line="5" id="l10.653.5"></span>δόσεως ἕν τι καὶ τοῦτο ἐπισκεπτέον εἶναι, μή τι τῶν
<span class="lb" data-page="10.653" data-line="6" id="l10.653.6"></span>μορίων φύσει<span class="milestone ed2page" data-n="10.220" data-unit="ed2page" id="ed2page.10.220"></span> ψυχρὸν ὂν ἐκ τῆς πόσεως αὐτοῦ βλαβείη
<span class="lb" data-page="10.653" data-line="7" id="l10.653.7"></span>μεγάλως. ἆρ’ οὖν ἐγχωρεῖ τὴν κρᾶσιν ἑκάστου τῶν μορίων
<span class="lb" data-page="10.653" data-line="8" id="l10.653.8"></span>ἐπὶ τοῦ κάμνοντος ἀνθρώπου, χωρὶς ὧν εἴπομεν σημείων ἐν
<span class="lb" data-page="10.653" data-line="9" id="l10.653.9"></span>ταῖς περὶ τούτων πραγματείαις ἐξευρεῖν; ἐκεῖνοι μὲν οὖν
<span class="lb" data-page="10.653" data-line="10" id="l10.653.10"></span>οὔτε ζητοῦσιν οὔτε ἴσασιν, ἀλλὰ καὶ κατὰ τὴν παροιμίαν
<span class="lb" data-page="10.653" data-line="11" id="l10.653.11"></span>ἑνὶ καλόποδι πάντας ὑποδέουσιν. ἡμεῖς δὴ ζητήσαντες εὕρομεν
<span class="lb" data-page="10.653" data-line="12" id="l10.653.12"></span>ὅτι διὰ πολλῶν καὶ δυσκόλων γνωσθῆναι γνωρισμάτων
<span class="lb" data-page="10.653" data-line="13" id="l10.653.13"></span>ἑκάστου τῶν μορίων ἡ κρᾶσις εὑρίσκεται, στοχαστικῶς μᾶλλον
<span class="lb" data-page="10.653" data-line="14" id="l10.653.14"></span>ἢ ἐπιστημονικῶς. ἐὰν τοίνυν φανῇ τι γνωρισμάτων
<span class="lb" data-page="10.653" data-line="15" id="l10.653.15"></span>πολλῶν τε καὶ μακρῶν ἀκριβέστερον ἓν, οὐκ ἂν ἀποῤῥίψαντες
<span class="lb" data-page="10.653" data-line="16" id="l10.653.16"></span>ἐκεῖνα τοῦτο ἀντὶ πάντων ἑλοίμεθα; πᾶς, οἶμαι, νοῦν
<span class="lb" data-page="10.653" data-line="17" id="l10.653.17"></span>ἔχων ὁμολογήσει. καὶ μὴν οὐδ’ ἐγγύς ἐστι τῇ πίστει τὰ γνωρίσματα
<span class="lb" data-page="10.653" data-line="18" id="l10.653.18"></span>τῶν κράσεων ἅπαντα συνελθόντα πρὸς τὴν ἐκ τοῦ
<span class="pb" data-page="10.654" id="p10.654"></span>
<span class="lb" data-page="10.654" data-line="1" id="l10.654.1"></span>ἔθους ἔνδειξιν. εἰ γὰρ ὑγιαίνων τις ἔπινεν ἀεὶ ψυχρὸν, οὔθ’
<span class="lb" data-page="10.654" data-line="2" id="l10.654.2"></span>ἧπαρ οὔτε κύστιν οὔτε κοιλίαν οὔτ’ ἄλλο τι τῶν τοιούτων
<span class="lb" data-page="10.654" data-line="3" id="l10.654.3"></span>βλαπτόμενος, εὔδηλον ὡς ἰσχυρά τ’ ἐστὶν ἅπαντα ταῦτα
<span class="lb" data-page="10.654" data-line="4" id="l10.654.4"></span>καὶ οὐδ’ ἂν νῦν ὑπὸ τοῦ ψυχροῦ βλαβείη. μὴ τοίνυν μικρόν
<span class="lb" data-page="10.654" data-line="5" id="l10.654.5"></span>τινα καὶ φαῦλον σκοπὸν εἰς βοηθημάτων εὕρεσιν ὑπολαμβάνωμεν
<span class="lb" data-page="10.654" data-line="6" id="l10.654.6"></span>εἶναι τὸ ἔθος, ὥσπερ οὐδ’ εἰς ὑγείας φυλακήν. οὐδεὶς
<span class="lb" data-page="10.654" data-line="7" id="l10.654.7"></span>γὰρ ἀνθρώπων οὕτως ἐστὶν ἔμπληκτος ὡς μεγάλως βλαπτόμενος
<span class="lb" data-page="10.654" data-line="8" id="l10.654.8"></span>ὑπὸ τῆς τοῦ ψυχροῦ πόσεως εἰς πολυχρόνιον ἔθος
<span class="lb" data-page="10.654" data-line="9" id="l10.654.9"></span>ἀγαγεῖν τὴν χρῆσιν· ἐν γὰρ τῷ μεταξὺ βλαβεὶς ἐναργῶς ὑπ’
<span class="lb" data-page="10.654" data-line="10" id="l10.654.10"></span>αὐτοῦ καὶ νοσήσας ἀποστήσεται πάντως. ὥσπερ οὖν ἄλλα
<span class="lb" data-page="10.654" data-line="11" id="l10.654.11"></span>πολλὰ παρὰ τὰς κοινὰς ἐννοίας ἐνίοις ἐῤῥέθη τῶν ἰατρῶν,
<span class="lb" data-page="10.654" data-line="12" id="l10.654.12"></span>οὕτω καὶ τὸ μηδεμίαν εὕρεσιν ἢ διαίτης ὑγιεινῆς ἢ θεραπείας
<span class="lb" data-page="10.654" data-line="13" id="l10.654.13"></span>νοσούντων ἐξ ἔθους γίγνεσθαι. φαίνεται γὰρ οὐχ
<span class="lb" data-page="10.654" data-line="14" id="l10.654.14"></span>ὥσπερ ἄλλ’ ἄττα σμικρὰν καὶ φαύλην ἔχον τὴν δύναμιν,
<span class="lb" data-page="10.654" data-line="15" id="l10.654.15"></span>ἀλλὰ μεγίστην τε <span class="milestone ed1page" data-n="4.138" data-unit="ed1page" id="ed1page.4.138"></span>καὶ κυριωτάτην, ὡς ἂν ἐνδεικνύμενον
<span class="lb" data-page="10.654" data-line="16" id="l10.654.16"></span>ἑκάστου τῶν σωμάτων τὴν φύσιν. ἡμεῖς μὲν οὖν ἐξ αὐτοῦ
<span class="lb" data-page="10.654" data-line="17" id="l10.654.17"></span>μεθόδῳ προερχόμενοι, τὴν διάθεσιν τῶν μορίων εὑρίσκεσθαί
<span class="lb" data-page="10.654" data-line="18" id="l10.654.18"></span>φαμεν, εἶτ’ ἐξ ἐκείνης αὖθις ἐπὶ τὴν ἔνδειξιν ἔρχεσθαι τῶν
<span class="pb" data-page="10.655" id="p10.655"></span>
<span class="lb" data-page="10.655" data-line="1" id="l10.655.1"></span>ποιητέων. ὁ δ’ ἐμπειρικὸς ὑπερβαίνειν φησὶ τὴν ζήτησιν τῆς
<span class="lb" data-page="10.655" data-line="2" id="l10.655.2"></span>φύσεως, ἐφ’ ὃ γὰρ ἂν ὑπ’ αὐτῆς ἤχθη, τοῦτο ἔχειν ἤδη γνῶσιν
<span class="lb" data-page="10.655" data-line="3" id="l10.655.3"></span>τοῦ μὴ βλάπτεσθαι τὸ τοῦ κάμνοντος σῶμα πόσει ψυχροῦ,
<span class="lb" data-page="10.655" data-line="4" id="l10.655.4"></span>τοῦτο δ’ εἶναι τὸ ἐξ ἀρχῆς ἡμῖν προκείμενον οὐ τῷ
<span class="lb" data-page="10.655" data-line="5" id="l10.655.5"></span>γνῶναι τὴν φύσιν. εἶτ’, οἶμαι, προσηκόντως ἡμᾶς μὲν ὡς μακρὰν
<span class="lb" data-page="10.655" data-line="6" id="l10.655.6"></span>ὁδὸν εἰκῆ περιερχομένους ἐπισκώψειεν· τοῖς δ’ ὅλως
<span class="lb" data-page="10.655" data-line="7" id="l10.655.7"></span>ἄχρηστον εἶναι λέγουσι τὸ ἔθος, ὡς μηδὲ τὸν κοινὸν νοῦν
<span class="lb" data-page="10.655" data-line="8" id="l10.655.8"></span>ἔχουσιν, εἰκότως μέμψαιτο. τί ποτ’ οὖν φήσεις πρὸς αὐτοὺς
<span class="lb" data-page="10.655" data-line="9" id="l10.655.9"></span>ἐροῦμεν ἡμεῖς οἱ μεθόδῳ τὴν τέχνην συνιστάμενοι; τί δ’
<span class="lb" data-page="10.655" data-line="10" id="l10.655.10"></span>ἄλλο γε ἢ ὅτι τἀληθῆ λέγουσιν ἐπὶ τῶν οὕτως ἐναργῆ τὴν
<span class="lb" data-page="10.655" data-line="11" id="l10.655.11"></span>ὠφέλειαν ἢ βλάβην ἐχόντων ἐθῶν; ἴσασι γὰρ ἅπαντες αὐτὰ
<span class="lb" data-page="10.655" data-line="12" id="l10.655.12"></span>καὶ πρὸ τῆς μεθόδου. τῶν δ’ ἄλλων ἐθῶν ἔνια τῶν κατὰ
<span class="lb" data-page="10.655" data-line="13" id="l10.655.13"></span>βραχὺ μεγάλην ἀθροιζόντων τὴν βλάβην οὐκέθ’ οἶόν τ’ ἐστὶ
<span class="lb" data-page="10.655" data-line="14" id="l10.655.14"></span>δι’ ἐμπειρίας ἐξευρεῖν· εἴρηται δὲ περὶ τῶν τοιούτων ἐπὶ
<span class="lb" data-page="10.655" data-line="15" id="l10.655.15"></span>πλέον ἐν τοῖς ὑγιεινοῖς. ὅθεν εἰ κᾀν τῇ τοῦ ψυχροῦ δόσει
<span class="lb" data-page="10.655" data-line="16" id="l10.655.16"></span>χωρὶς τῆς μεθόδου τὸ ἔθος ἱκανὸν, οὐδ’ ἡμεῖς δήπου τὴν
<span class="lb" data-page="10.655" data-line="17" id="l10.655.17"></span>ἐμπειρίαν ἐκφεύγομεν, ἀλλ’ ὅσα περ ἐκεῖνοι πάντα ἐξ αὐτῆς
<span class="pb" data-page="10.656" id="p10.656"></span>
<span class="lb" data-page="10.656" data-line="1" id="l10.656.1"></span>ὠφελούμενοι προστίθεμεν ἔξωθεν, οἵ γε προστιθέναι δυνάμενοι,
<span class="lb" data-page="10.656" data-line="2" id="l10.656.2"></span>τὴν ἐκ τῆς τῶν πραγμάτων φύσεως ἔνδειξιν. ἐν δὲ τῷ
<span class="lb" data-page="10.656" data-line="3" id="l10.656.3"></span>παρόντι λόγῳ τὴν ἀκολουθίαν τῆς μεθόδου φυλάττοντες
<span class="lb" data-page="10.656" data-line="4" id="l10.656.4"></span>ὁμολογοῦμεν ὁδῷ μακροτέρᾳ ταὐτὸν εὑρίσκειν, ὃ διὰ βραχυτέρας
<span class="lb" data-page="10.656" data-line="5" id="l10.656.5"></span>ἐνῆν ἐξευρεῖν ἀναλογισμοῦ χωρίς. ἑωρακότες γὰρ,
<span class="lb" data-page="10.656" data-line="6" id="l10.656.6"></span>οἶμαι, πολλάκις ἤδη πολλοὺς τῶν καυσουμένων ἐν πυρετοῖς,
<span class="lb" data-page="10.656" data-line="7" id="l10.656.7"></span>ὅταν ἤδη μετρίως ὦσιν οἱ χυμοὶ πεπεμμένοι, <span class="milestone ed2page" data-n="10.221" data-unit="ed2page" id="ed2page.10.221"></span>παραχρῆμα
<span class="lb" data-page="10.656" data-line="8" id="l10.656.8"></span>λύσαντας ἤδη τὸν πυρετὸν ἐπὶ τῇ πόσει τοῦ ψυχροῦ, κᾂν
<span class="lb" data-page="10.656" data-line="9" id="l10.656.9"></span>ἀήθεις ὦσιν αὐτοῦ, πολὺ δήπου μᾶλλον ἐλπίσομεν ἐπὶ τῶν
<span class="lb" data-page="10.656" data-line="10" id="l10.656.10"></span>εἰθισμένων ἄνευ πάσης βλάβης ἔσεσθαι τὴν ὠφέλειαν. ἔχεις
<span class="lb" data-page="10.656" data-line="11" id="l10.656.11"></span>οὖν ἤδη καὶ τὸν περὶ τῶν ἐθῶν λόγον, εἰ καὶ κατὰ τὸ πάρεργον,
<span class="lb" data-page="10.656" data-line="12" id="l10.656.12"></span>ἀλλ’ ἱκανῶς διωρισμένον. ἓν γάρ τι καὶ τοῦτό ἐστι
<span class="lb" data-page="10.656" data-line="13" id="l10.656.13"></span>τῶν ἐνδεικνυμένων τὰς ἰάσεις διὰ μέσης τῆς τοῦ νοσήματος
<span class="lb" data-page="10.656" data-line="14" id="l10.656.14"></span>φύσεως, ὥσπερ γε καὶ ἡ ἡλικία. καὶ γὰρ καὶ αὕτη διὰ μέσης
<span class="lb" data-page="10.656" data-line="15" id="l10.656.15"></span>τῆς κράσεως ἔχει τὴν ἔνδειξιν, οἷον ἡ τῶν παιδίων ὑγρὰν καὶ
<span class="lb" data-page="10.656" data-line="16" id="l10.656.16"></span>θερμὴν ἔχουσα τὴν κρᾶσιν ἑτοίμως διαφορεῖται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.2">
<span class="pb page1" data-page="10.603" id="p10.603"></span>
<span class="milestone ed1page page1" data-n="4.129" data-unit="ed1page" id="ed1page.4.129"></span>
<span class="milestone ed2page page1" data-n="10.203" data-unit="ed2page" id="ed2page.10.203"></span>
            <p>
<span class="lb" data-page="10.603" data-line="17" id="l10.603.17"></span>Ἐφ’ ὧν γὰρ ὁ παροξυσμὸς εἷς ἀπ’ ἀρχῆς
<span class="lb" data-page="10.603" data-line="18" id="l10.603.18"></span>ἄχρι παντὸς διαμένων εἰς πολλὰς ἡμέρας ἐκτείνεται συνόχους
<span class="pb" data-page="10.604" id="p10.604"></span>
<span class="lb" data-page="10.604" data-line="1" id="l10.604.1"></span>ὀνομάζουσι τοὺς τοιούτους πυρετοὺς, οὐχ Ἑλληνικῷ μὲν
<span class="lb" data-page="10.604" data-line="2" id="l10.604.2"></span>ὀνόματι χρώμενοι, σολοικίζειν δ’ ἑλόμενοι μᾶλλον ἢ καταλιπεῖν
<span class="lb" data-page="10.604" data-line="3" id="l10.604.3"></span><span class="milestone ed1page" data-n="4.130" data-unit="ed1page" id="ed1page.4.130"></span>ἀνώνυμον αὐτῶν τὴν ἰδέαν. ἀλλ’ ὥσπερ ἰδέα μία
<span class="lb" data-page="10.604" data-line="4" id="l10.604.4"></span>τῶν τοιούτων ἐστὶ πυρετῶν, ἀφ’ ἧς ὀνομάζουσι συνόχους
<span class="lb" data-page="10.604" data-line="5" id="l10.604.5"></span>αὐτοὺς, οὕτως ἡ φύσις οὐκέθ’ ἁπλῆ καὶ μία. τινὲς μὲν γὰρ
<span class="lb" data-page="10.604" data-line="6" id="l10.604.6"></span>αὐτῶν ἐναργὲς ἔχουσι τὸ τῆς σήψεως σημεῖον· ἔνιοι δ’ οὐδ’
<span class="lb" data-page="10.604" data-line="7" id="l10.604.7"></span>ὅλως ἔχουσιν, οὓς ἐκ τοῦ γένους τῶν ἐφημέρων πυρετῶν ἔφαμεν
<span class="lb" data-page="10.604" data-line="8" id="l10.604.8"></span>εἶναι. ἐπειδὴ γὰρ ἡ τοῦ παροξυσμοῦ παῦλα διαπνεομένων
<span class="lb" data-page="10.604" data-line="9" id="l10.604.9"></span>εἴωθε γίγνεσθαι τῶν ζεσάντων χυμῶν, οὐ διαπνεῖται δ’ ἐπὶ
<span class="lb" data-page="10.604" data-line="10" id="l10.604.10"></span>ταῖς ἰσχυραῖς στεγνώσεσιν, ἀναγκαῖόν ἐστι πολυήμερον γίγνεσθαι
<span class="lb" data-page="10.604" data-line="11" id="l10.604.11"></span>τὸν παροξυσμόν. ὅταν οὖν μηδεμία συνῇ τῷ τοιούτῳ
<span class="lb" data-page="10.604" data-line="12" id="l10.604.12"></span>πυρετῷ πρόφασις ἀρχὴν ἑτέρου παροξυσμοῦ γεννῶσα, πρὸς
<span class="lb" data-page="10.604" data-line="13" id="l10.604.13"></span>τῷ πολυήμερος ὑπάρχειν οὐδ’ εἰσβολὴν ἐπισημασίας οὐδεμιᾶς
<span class="lb" data-page="10.604" data-line="14" id="l10.604.14"></span>ποιεῖται· μένει δ’ ἀπ’ ἀρχῆς ἄχρι τέλους εἷς ὁ πυρετὸς, οὔτ’
<span class="lb" data-page="10.604" data-line="15" id="l10.604.15"></span>ἀμφημερινὴν οὔτε διὰ τρίτης οὔτε διὰ τετάρτης ἡμέρας
<span class="lb" data-page="10.604" data-line="16" id="l10.604.16"></span>ἔχων ἐπισημασίαν. ὅταν δ’ ἀκούσῃς μου λέγοντος ἐντὸς τοῦ
<span class="lb" data-page="10.604" data-line="17" id="l10.604.17"></span>σώματος στέγεσθαι τὸ πυρετῶδες θερμὸν ἐπὶ τῶν ἰσχυρῶς
<span class="lb" data-page="10.604" data-line="18" id="l10.604.18"></span>ἐστεγνωμένων σωμάτων, οὐχ οὕτω χρὴ νομίζειν ἀκριβῶς γεγονέναι
<span class="pb" data-page="10.605" id="p10.605"></span>
<span class="lb" data-page="10.605" data-line="1" id="l10.605.1"></span>τὴν πύκνωσιν, ὡς μηδενὶ τῶν ἱκανῶς λεπτυνθέντων
<span class="lb" data-page="10.605" data-line="2" id="l10.605.2"></span>χυμῶν ἐπιτρέπειν εἰς τοὐκτὸς διαῤῥεῖν. οὐδὲ γὰρ οὐδ’ ἐπὶ
<span class="lb" data-page="10.605" data-line="3" id="l10.605.3"></span>τῶν ὀστῶν λεγόμενον ἀληθὲς ἂν εἴη τοῦτο, μήτοι γε δὴ τῶν
<span class="lb" data-page="10.605" data-line="4" id="l10.605.4"></span>σαρκῶν τε καὶ τοῦ δέρματος. ἀλλ’ ὅταν ἡ μὲν ἐκ τῶν ζεόντων
<span class="lb" data-page="10.605" data-line="5" id="l10.605.5"></span>χυμῶν ἀναθυμίασις ᾖ παμπόλλη, διαῤῥέῃ δ’ ἐκτὸς ὀλίγη,
<span class="lb" data-page="10.605" data-line="6" id="l10.605.6"></span>τὴν ὑπολειπομένην ἀνάγκη διαφυλάττειν τὸν πυρετὸν, οὐ
<span class="lb" data-page="10.605" data-line="7" id="l10.605.7"></span>μόνον τῷ μένειν αὐτὴν, ἀλλὰ καὶ τῷ τὰ πλησιάζοντα
<span class="lb" data-page="10.605" data-line="8" id="l10.605.8"></span>συνεκκαίειν.
</p>
          </article>

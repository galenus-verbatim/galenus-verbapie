<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.3">
<span class="pb page1" data-page="10.605" id="p10.605"></span>
<span class="milestone ed1page page1" data-n="4.130" data-unit="ed1page" id="ed1page.4.130"></span>
<span class="milestone ed2page page1" data-n="10.203" data-unit="ed2page" id="ed2page.10.203"></span>
            <p>
<span class="lb" data-page="10.605" data-line="9" id="l10.605.9"></span>Ἐπεὶ τοίνυν ἐν δυοῖν τούτοιν ἐστι τὸ
<span class="lb" data-page="10.605" data-line="10" id="l10.605.10"></span>φυλάττεσθαι τὸν πυρετὸν, τῷ τε μὴ διαπνεῖσθαι πᾶσαν τὴν
<span class="lb" data-page="10.605" data-line="11" id="l10.605.11"></span>ἀτμίδα καὶ τῷ συνεκθερμαίνειν τὰ ψαύοντα, τρεῖς ἀνάγκη
<span class="lb" data-page="10.605" data-line="12" id="l10.605.12"></span>διαφορὰς ἐν τοῖς συνόχοις γίγνεσθαι πυρετοῖς, ἤτοι διαμένοντος
<span class="lb" data-page="10.605" data-line="13" id="l10.605.13"></span>ἴσου τοῦ μεγέθους, ὃ κατὰ τὸν πρῶτον παροξυσμὸν
<span class="lb" data-page="10.605" data-line="14" id="l10.605.14"></span>ἔσχεν ἀκμάσας, ἢ προστιθέντος, ἢ ἀφαιροῦντος ἀεί τι σμικρὸν,
<span class="lb" data-page="10.605" data-line="15" id="l10.605.15"></span>καὶ ταῦτα ποιοῦντος ἢ ὁμαλῶς, ἢ ἀνωμάλως. ἂν μὲν
<span class="lb" data-page="10.605" data-line="16" id="l10.605.16"></span>οὖν <span class="milestone ed2page" data-n="10.204" data-unit="ed2page" id="ed2page.10.204"></span>ἴσον ᾖ τῷ διαπνεομένῳ τὸ ἀναπτόμενον, οὔτ’
<span class="lb" data-page="10.605" data-line="17" id="l10.605.17"></span>αὔξησιν οὔτε μείωσιν ἕξει τὸ πυρετῶδες θερμὸν, ἀλλ’ οὕτως
<span class="lb" data-page="10.605" data-line="18" id="l10.605.18"></span>ἑαυτῷ διαμενεῖ παραπλήσιον ὡς εἰ μήτε προσετίθετο μηδὲν
<span class="pb" data-page="10.606" id="p10.606"></span>
<span class="lb" data-page="10.606" data-line="1" id="l10.606.1"></span>αὐτῷ μήτ’ ἀφῃρεῖτο. διαφέρει γὰρ οὐδὲν εἴς γε τὴν τῆς ἰσότητος
<span class="lb" data-page="10.606" data-line="2" id="l10.606.2"></span>διαμονὴν ἢ διαφυλάττεσθαι τὴν αὐτὴν οὐσίαν διαπαντὸς,
<span class="lb" data-page="10.606" data-line="3" id="l10.606.3"></span>ἢ τῷ ἐκκενουμένῳ τὸ προστιθέμενον ἴσον ὑπάρχειν· εἰ
<span class="lb" data-page="10.606" data-line="4" id="l10.606.4"></span>δέ γε θάτερον αὐτῶν ἐπικρατήσειεν, εἰ μὲν τὸ κενούμενον,
<span class="lb" data-page="10.606" data-line="5" id="l10.606.5"></span>ἐλαττοῦσθαι τὸν πυρετὸν ἀναγκαῖόν ἐστιν· εἰ δὲ τὸ προστιθέμενον,
<span class="lb" data-page="10.606" data-line="6" id="l10.606.6"></span>αὐξάνεσθαι πάντως. εὔδηλον δὲ καὶ ὡς τὸ μᾶλλόν
<span class="lb" data-page="10.606" data-line="7" id="l10.606.7"></span>τε καὶ τὸ ἧττον ἕτερον ἑτέρου τὸν πυρετὸν αὐξάνεσθαί τε
<span class="lb" data-page="10.606" data-line="8" id="l10.606.8"></span>καὶ μειοῦσθαι διὰ τὸ τῆς πλεονεξίας ἄνισον ἀναγκαῖόν ἐστι
<span class="lb" data-page="10.606" data-line="9" id="l10.606.9"></span>γίγνεσθαι. ποτὲ μὲν γὰρ πλέονι μέτρῳ, ποτὲ δ’ ἥττονι πλεονεκτούσης
<span class="lb" data-page="10.606" data-line="10" id="l10.606.10"></span>ἤτοι τῆς γενέσεως τῶν πυρετῶν ἢ τῆς διαπνοῆς,
<span class="lb" data-page="10.606" data-line="11" id="l10.606.11"></span>οὔτε τοῖς αὐξανομένοις ἅπασιν ἴσην τὴν αὔξησιν οὔτε τοῖς
<span class="lb" data-page="10.606" data-line="12" id="l10.606.12"></span>μειουμένοις τὴν καθαίρεσιν οἷόν τε γίγνεσθαι· παμπόλλην
<span class="lb" data-page="10.606" data-line="13" id="l10.606.13"></span>δ’ εἶναι τὴν ἐν τῷ μᾶλλόν τε καὶ ἧττον διαφοράν. ἓν μὲν δὴ
<span class="lb" data-page="10.606" data-line="14" id="l10.606.14"></span>τοῦτο τὸ γένος ἢ εἶδος ἢ ὅ τί περ ἂν ὀνομάζειν ἐθέλῃς
<span class="lb" data-page="10.606" data-line="15" id="l10.606.15"></span>ἐστὶ συνόχων πυρετῶν, ἐκ τῆς αὐτῆς ὑπάρχον φύσεως τοῖς
<span class="lb" data-page="10.606" data-line="16" id="l10.606.16"></span>ἐφημέροις. ἕτερον δ’ ὅταν ἐν ἅπασι τοῖς ἀγγείοις καὶ μάλιστα
<span class="lb" data-page="10.606" data-line="17" id="l10.606.17"></span>τοῖς μεγίστοις ὁμοτίμως οἱ χυμοὶ διασήπωνται. τῶν τοιούτων
<span class="lb" data-page="10.606" data-line="18" id="l10.606.18"></span>πυρετῶν οὐδέτερον ἐν ἰσχνῷ καὶ ψυχρῷ σώματι φιλεῖ συνίστασθαι,
<span class="pb" data-page="10.607" id="p10.607"></span>
<span class="lb" data-page="10.607" data-line="1" id="l10.607.1"></span>τὰ πολλὰ δ’ ἐν πολυαίμοις τε καὶ πολυσάρκοις ἡ γένεσις
<span class="lb" data-page="10.607" data-line="2" id="l10.607.2"></span>αὐτῶν. αἵ τε γὰρ ἐμφράξεις οὐχ ἱκαναὶ γεννῆσαι πυρετὸν
<span class="lb" data-page="10.607" data-line="3" id="l10.607.3"></span>ἄνευ σήψεως, εἰ μὴ τὸ διαπνεόμενον εἴη πολὺ καὶ θερμὸν,
<span class="lb" data-page="10.607" data-line="4" id="l10.607.4"></span>ἥ τε σηπεδὼν τῶν χυμῶν εἰς ἁπάσας τὰς μεταξὺ βουβώνων
<span class="lb" data-page="10.607" data-line="5" id="l10.607.5"></span>τε καὶ μασχαλῶν φλέβας ὁμοτίμως τε καὶ διὰ ταχέων ἐκταθῆναι
<span class="lb" data-page="10.607" data-line="6" id="l10.607.6"></span>κατὰ τὰς ψυχρὰς ἕξεις οὐ δύναται. δεῖται γὰρ ἀεὶ τὰ
<span class="lb" data-page="10.607" data-line="7" id="l10.607.7"></span>σηπόμενα θερμά τ’ εἶναι καὶ ὑγρὰ καὶ δυσδιάπνευστα. διὰ
<span class="lb" data-page="10.607" data-line="8" id="l10.607.8"></span>τοῦτο οὖν οὔτ’ ἐν ψυχραῖς ἡλικίαις οὔτ’ ἐν κράσεσι σωμάτων
<span class="lb" data-page="10.607" data-line="9" id="l10.607.9"></span>ψυχραῖς, εἴτ’ οὖν ἔξ ἀρχῆς εἴτε καὶ νῦν εἴη γεγονότα ψυχρὰ,
<span class="lb" data-page="10.607" data-line="10" id="l10.607.10"></span>σύνοχοι γεννῶνται πυρετοὶ, καθάπερ οὐδ’ ἐν ἰσχνοῖς ἢ
<span class="lb" data-page="10.607" data-line="11" id="l10.607.11"></span>ἀραιοῖς, ἀλλὰ καὶ τῶν ἡλικιῶν ταῖς θερμαῖς καὶ τῶν φύσεων
<span class="lb" data-page="10.607" data-line="12" id="l10.607.12"></span>καὶ τῶν ἐπικτήτων κράσεων ταῖς ὁμοίαις ἐγγίγνονται καὶ μᾶλλον
<span class="lb" data-page="10.607" data-line="13" id="l10.607.13"></span>ὅταν εὔσαρκοί τε καὶ πολύαιμοι καὶ πυκνοὶ τὰς ἕξεις οἱ
<span class="lb" data-page="10.607" data-line="14" id="l10.607.14"></span>κάμνοντες ὦσιν, ἢ περιττώμασι θερμοῖς πεπληρωμένοι. ταῦτ’
<span class="lb" data-page="10.607" data-line="15" id="l10.607.15"></span>ὄρα τοῖς οὕτω πυρέττουσιν ὁ σφυγμὸς μέγιστός ἐστι, ὁμαλὸς
<span class="lb" data-page="10.607" data-line="16" id="l10.607.16"></span>καὶ σφοδρός· καὶ τὴν σύστασιν τῆς ἀρτηρίας οὔτε σκληροτέραν
<span class="lb" data-page="10.607" data-line="17" id="l10.607.17"></span>οὔτε μαλακωτέραν τοῦ κατὰ φύσιν ἔχων, τάχους δ’ εἰς
<span class="pb" data-page="10.608" id="p10.608"></span>
<span class="lb" data-page="10.608" data-line="1" id="l10.608.1"></span>τοσοῦτον ἥκει καὶ πυκνότητος εἰς ὅσον ἂν ὁ πυρετὸς αὐτὸς
<span class="lb" data-page="10.608" data-line="2" id="l10.608.2"></span>ἥκοι μεγέθους. κοινὰ μὲν οὖν ἀμφοῖν ταῦτα· πρόσεστι δ’
<span class="lb" data-page="10.608" data-line="3" id="l10.608.3"></span>ἐξαίρετα θατέρῳ σημεῖα τὰ τῆς σήψεως, ἐν οὔροις τε καὶ
<span class="lb" data-page="10.608" data-line="4" id="l10.608.4"></span>σφυγμοῖς καὶ τῷ τῆς θερμασίας ἀηδεῖ.
</p>
          </article>

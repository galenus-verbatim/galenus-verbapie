<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.4">
<span class="pb page1" data-page="10.608" id="p10.608"></span>
<span class="milestone ed1page page1" data-n="4.130" data-unit="ed1page" id="ed1page.4.130"></span>
<span class="milestone ed2page page1" data-n="10.204" data-unit="ed2page" id="ed2page.10.204"></span>
            <p>
<span class="lb" data-page="10.608" data-line="5" id="l10.608.5"></span>Καὶ δὴ παραδείγματος ἕνεκα ἀναμνήσω
<span class="lb" data-page="10.608" data-line="6" id="l10.608.6"></span>σε δυοῖν νεανίσκοιν οὓς ἐθεάσω μεθ’ ἡμῶν. ἦν δὲ ὁ μὲν ἕτερος
<span class="lb" data-page="10.608" data-line="7" id="l10.608.7"></span>αὐτῶν ἐλεύθερος καὶ γυμναστικὸς, ὁ δ’ ἕτερος δοῦλος
<span class="lb" data-page="10.608" data-line="8" id="l10.608.8"></span>οὐκ ἀγύμναστος μὲν, οὐ μὴν τά γε κατὰ παλαίστραν δεινὸς,
<span class="lb" data-page="10.608" data-line="9" id="l10.608.9"></span>ἀλλ’ ὅσα δούλῳ πρέπει, τὰ ἐφήμερα γυμνάσιά τε ἅμα καὶ
<span class="lb" data-page="10.608" data-line="10" id="l10.608.10"></span>ἔργα μεταχειρίζεσθαι. ὁ μὲν οὖν ἐλεύθερος τὸν χωρὶς σήψεως
<span class="lb" data-page="10.608" data-line="11" id="l10.608.11"></span>ἐπύρεξε σύνοχον, ὁ δὲ δοῦλος τὸν μετὰ σήψεως. ὁποίαν
<span class="lb" data-page="10.608" data-line="12" id="l10.608.12"></span>δ’ ἑκατέρῳ τὴν ἴασιν ἐποιησάμεθα καιρὸς ἂν εἴη λέγειν,
<span class="lb" data-page="10.608" data-line="13" id="l10.608.13"></span>ἐπειδὴ μάλιστα μὲν χρὴ γυμνάζεσθαι τοὺς μανθάνοντας
<span class="lb" data-page="10.608" data-line="14" id="l10.608.14"></span>ὁτιοῦν ἐπὶ παραδειγμάτων· <span class="milestone ed2page" data-n="10.205" data-unit="ed2page" id="ed2page.10.205"></span>οὐ γὰρ ἀρκοῦσιν αἱ καθόλου
<span class="lb" data-page="10.608" data-line="15" id="l10.608.15"></span>μέθοδοι πρὸς τὴν ἀκριβῆ γνῶσιν. ἀμείνω δὲ τῶν παραδειγμάτων
<span class="lb" data-page="10.608" data-line="16" id="l10.608.16"></span>ἐστὶν ὧν αὐτόπται γεγόναμεν· ὡς εἴ γε πάντες οἱ
<span class="lb" data-page="10.608" data-line="17" id="l10.608.17"></span>διδάσκειν ἢ γράφειν ὁτιοῦν ἐπιχειροῦντες ἔργοις ἐπεδείκνυντο
<span class="pb" data-page="10.609" id="p10.609"></span>
<span class="lb" data-page="10.609" data-line="1" id="l10.609.1"></span>
<span class="lb" data-page="10.609" data-line="2" id="l10.609.2"></span>πρότερον αὐτὰ, παντάπασιν ἂν ὀλίγ' ἄττα ψευδῶς ἦν λεγόμενα.
<span class="lb" data-page="10.609" data-line="3" id="l10.609.3"></span>νυνὶ δ' οἱ πλεῖστοι διδάσκειν ἄλλους ἐπιχειροῦσιν ἃ
<span class="lb" data-page="10.609" data-line="4" id="l10.609.4"></span>μήτ' αὐτοί ποτ' ἔπραξαν μήτ' ἄλλοις ἐπεδείξαντο. τοὺς
<span class="lb" data-page="10.609" data-line="5" id="l10.609.5"></span>μὲν οὖν πολλοὺς τῶν ἰατρῶν οὐδὲν θαυμαστὸν ἀμελήσαντας
<span class="lb" data-page="10.609" data-line="6" id="l10.609.6"></span>ἤθους χρηστοῦ δοξοσοφίαν μᾶλλον ἢ ἀλήθειαν σπουδάσαι.
<span class="lb" data-page="10.609" data-line="7" id="l10.609.7"></span>τὸ δ' ἡμέτερον οὐχ ὧδ' ἔχει. οὐ γὰρ δὴ χθὲς ἢ πρώην,
<span class="lb" data-page="10.609" data-line="8" id="l10.609.8"></span>ἀλλ' εὐθὺς ἐκ μειρακίου φιλοσοφίας ἐρασθέντες ἐπ' ἐκείνην
<span class="lb" data-page="10.609" data-line="9" id="l10.609.9"></span>ἥξαμεν πρῶτον. εἶθ' ὕστερον τοῦ πατρὸς ὀνείρασιν ἐναργέσι
<span class="lb" data-page="10.609" data-line="10" id="l10.609.10"></span>προτραπέντος ἐπὶ τὴν τῆς ἰατρικῆς ἄσκησιν ἀφικόμεθα καὶ
<span class="lb" data-page="10.609" data-line="11" id="l10.609.11"></span>δι' ὅλου τοῦ βίου τὰς ἐπιστήμας ἑκατέρας ἔργοις μᾶλλον ἢ
<span class="lb" data-page="10.609" data-line="12" id="l10.609.12"></span>λόγοις ἐσπουδάσαμεν. οὐδὲν οὖν θαυμαστὸν ἐν ᾧ προσαγορεύουσιν
<span class="lb" data-page="10.609" data-line="13" id="l10.609.13"></span>ἄλλοι, περιθέοντες ὅλην τὴν πόλιν ἐν κύκλῳ καὶ
<span class="lb" data-page="10.609" data-line="14" id="l10.609.14"></span>συνδειπνοῦσι καὶ παραπέμπουσι τοὺς πλουτοῦντάς τε καὶ δυναμένους,
<span class="lb" data-page="10.609" data-line="15" id="l10.609.15"></span>ἐν τούτῳ τῷ χρόνῳ παντὶ φιλοπονοῦντας ἡμᾶς
<span class="lb" data-page="10.609" data-line="16" id="l10.609.16"></span>ἐκμαθεῖν μὲν πρῶτον ὅσα καλῶς εὕρηνται τοῖς παλαιοῖς,
<span class="lb" data-page="10.609" data-line="17" id="l10.609.17"></span>ἔπειτα διὰ τῶν ἔργων αὐτὰ κρῖναί τε ἅμα καὶ ἀσκῆσαι. τὸν
<span class="lb" data-page="10.609" data-line="18" id="l10.609.18"></span>τοίνυν γυμναστικὸν νεανίσκον ἀρξάμενον πυρέττειν ὥρας
<span class="lb" data-page="10.609" data-line="19" id="l10.609.19"></span>πρώτης τῆς νυκτὸς ἐθεασάμεθα κατὰ τὴν ἐπιοῦσαν ἡμέραν
<span class="pb" data-page="10.610" id="p10.610"></span>
<span class="lb" data-page="10.610" data-line="1" id="l10.610.1"></span>ὥρας που τρίτης. εὑρόντες δὲ πυρετὸν ἱκανῶς μὲν θερμὸν,
<span class="lb" data-page="10.610" data-line="2" id="l10.610.2"></span>ἀλλὰ καὶ τούς τε σφυγμοὺς ὁμαλοὺς καὶ μεγίστους καὶ ταχεῖς
<span class="lb" data-page="10.610" data-line="3" id="l10.610.3"></span>καὶ πυκνοὺς καὶ σφοδροὺς καὶ τὴν τῆς θερμασίας ποιότητα
<span class="lb" data-page="10.610" data-line="4" id="l10.610.4"></span>τὸ διαβρωτικὸν τῆς ἁφῆς οὐκ ἔχουσαν, ἔτι δὲ καὶ τὰ οὖρα τῇ
<span class="lb" data-page="10.610" data-line="5" id="l10.610.5"></span>τε συστάσει καὶ τῇ χροιᾷ τῶν κατὰ φύσιν οὐ πάνυ λειπόμενα,
<span class="lb" data-page="10.610" data-line="6" id="l10.610.6"></span>πυθόμενοί τε τοῦ τῶν γυμνασίων ἔθους ἠμεληκότα τὸν ἄνθρωπον
<span class="lb" data-page="10.610" data-line="7" id="l10.610.7"></span>ἡμέραις ὡς τριάκοντα, τῇ δὲ προτεραίᾳ μόνῃ γεγυμνάσθαι
<span class="lb" data-page="10.610" data-line="8" id="l10.610.8"></span>σφοδρότερον μὲν, ἀλλ’ οὐκ ἐπὶ πολὺ, προσενηνέχθαι
<span class="lb" data-page="10.610" data-line="9" id="l10.610.9"></span>τε τὰ συνήθη σιτία καὶ ταῦτα πεπέφθαι μὲν, ἀλλὰ βραδέως
<span class="lb" data-page="10.610" data-line="10" id="l10.610.10"></span>καὶ μόγις, ὡς ἂν <span class="milestone ed1page" data-n="4.131" data-unit="ed1page" id="ed1page.4.131"></span>ἐπιγενομένου κατὰ τὴν ἑσπέραν τοῦ
<span class="lb" data-page="10.610" data-line="11" id="l10.610.11"></span>πυρετοῦ, φαινομένου δὲ ἐρυθροῦ καὶ μεστοῦ τοῦ ἀνθρώπου
<span class="lb" data-page="10.610" data-line="12" id="l10.610.12"></span>καὶ μέντοι καὶ πληρώσεως αὑτῷ τινα αἴσθησιν εἶναι λέγοντος,
<span class="lb" data-page="10.610" data-line="13" id="l10.610.13"></span>ἐν τούτῳ τε φθεγξαμένου περὶ φλεβοτομίας τῶν παρόντων
<span class="lb" data-page="10.610" data-line="14" id="l10.610.14"></span>τινὸς, ἔδοξεν ἡμῖν ἀναβάλλεσθαι τὴν περὶ τοῦ βοηθήματος
<span class="lb" data-page="10.610" data-line="15" id="l10.610.15"></span>σκέψιν εἰς ἕτερον καιρὸν, ἅμα μὲν ἵνα ἀκριβέστερον
<span class="lb" data-page="10.610" data-line="16" id="l10.610.16"></span>διαγνῶμεν ἐκ ποίου γένους ἐστὶν ὁ πυρετὸς, ἅμα δ’ ἐξ ἀνάγκης
<span class="lb" data-page="10.610" data-line="17" id="l10.610.17"></span>διὰ τὴν προγεγενημένην βραδυπεψίαν. ἐπεὶ δὲ καὶ κατὰ τὴν
<span class="lb" data-page="10.610" data-line="18" id="l10.610.18"></span>ἑσπέραν ὁμοίως ἀκμάζειν ὁ πυρετὸς ἐφαίνετο μηδὲν ἀφαιρῶν
<span class="pb" data-page="10.611" id="p10.611"></span>
<span class="lb" data-page="10.611" data-line="1" id="l10.611.1"></span>αἰσθητῶς, ὕποπτος ἦν ἤδη σύνοχος ὑπάρχειν ἐπ’ ἐμφράξει τε
<span class="lb" data-page="10.611" data-line="2" id="l10.611.2"></span>καὶ πολυαιμίᾳ καὶ τῇ διὰ τὸ πλῆθος τῶν σαρκῶν στεγνώσει.
<span class="lb" data-page="10.611" data-line="3" id="l10.611.3"></span>διαφυλαχθέντος δὲ τοῦ μεγέθους ἴσου δι’ ὅλης τῆς νυκτὸς,
<span class="lb" data-page="10.611" data-line="4" id="l10.611.4"></span>ἐπὶ τῆς ὑστεραίας ἐδόκει τοῖς ἐπισκοπουμένοις αὐτὸν ἰατροῖς
<span class="lb" data-page="10.611" data-line="5" id="l10.611.5"></span>ἅπασι φλεβοτομητέος εἶναι. στάσεως δ’ ἐγγινομένης περὶ τοῦ
<span class="lb" data-page="10.611" data-line="6" id="l10.611.6"></span>καιροῦ καὶ κρατησάντων τῶν εἰς τὴν ἐπιοῦσαν ἀναβάλλεσθαι
<span class="lb" data-page="10.611" data-line="7" id="l10.611.7"></span>συμβουλευόντων, ὁ πυρετὸς ἐναργῶς ἐφάνη δι’ ὅλης τῆς ἡμέρας
<span class="lb" data-page="10.611" data-line="8" id="l10.611.8"></span>ἐπακμάζων ἑαυτῷ. κᾄπειτα τῆς ἐπιούσης νυκτὸς τῆς
<span class="lb" data-page="10.611" data-line="9" id="l10.611.9"></span>τρίτης ἄλλος μὲν οὐκ ἐγένετο παροξυσμὸς ὡς πρὸς τὸ πρῶτον
<span class="lb" data-page="10.611" data-line="10" id="l10.611.10"></span>ἐξ ἀναλογίας, ἀφόρητον δ’ ἦν τὸ καῦμα τῷ κάμνοντι,
<span class="lb" data-page="10.611" data-line="11" id="l10.611.11"></span>καὶ τάσις ὅλου τοῦ σώματος ὡς πεπληρωμένου καὶ σφυγμὸς
<span class="lb" data-page="10.611" data-line="12" id="l10.611.12"></span>τῆς κεφαλῆς, ἀγρυπνία τε διὰ ταῦτα δεινὴ καὶ μεταῤῥιπτοῦντος
<span class="lb" data-page="10.611" data-line="13" id="l10.611.13"></span>ἑαυτὸν ἄλλοτ’ εἰς ἄλλο σχῆμα τοῦ νεανίσκου. καὶ τοίνυν
<span class="lb" data-page="10.611" data-line="14" id="l10.611.14"></span>ὡς οὐκέτ’ ἔφερεν, ὥρας που τῆς νυκτὸς ὀγδόης, ἐκπέμψας
<span class="lb" data-page="10.611" data-line="15" id="l10.611.15"></span>οἰκέτην πρός με δεῖται παρ’ αὐτὸν ἀφικέσθαι διὰ ταχέων. ὑπακούω
<span class="lb" data-page="10.611" data-line="16" id="l10.611.16"></span>δὴ καὶ ἀπέρχομαι καὶ καταλαμβάνω θερμότατόν τε τὸν
<span class="lb" data-page="10.611" data-line="17" id="l10.611.17"></span>πυρετὸν καὶ τοὺς σφυγμοὺς οἵους ἔμπροσθεν εἶπον. ἐπεὶ δ’
<span class="lb" data-page="10.611" data-line="18" id="l10.611.18"></span>οὔτ’ ἐν τούτοις οὔτε ἐν τοῖς οὔροις οὔτ’ ἐν αὐτῇ τῇ τῆς
<span class="pb" data-page="10.612" id="p10.612"></span>
<span class="lb" data-page="10.612" data-line="1" id="l10.612.1"></span>θερμότητος ποιότητι σημεῖόν τι σηπεδόνος ἐφαίνετο χυμῶν,
<span class="lb" data-page="10.612" data-line="2" id="l10.612.2"></span>ἐδόκει κάλλιον εἶναι τεμεῖν τὴν φλέβα, πρὶν ἄρξασθαι
<span class="lb" data-page="10.612" data-line="3" id="l10.612.3"></span><span class="milestone ed2page" data-n="10.206" data-unit="ed2page" id="ed2page.10.206"></span>τὴν σῆψιν. ἀφαιρῶ τοίνυν αὐτοῦ τοσοῦτον ἐξεπίτηδες,
<span class="lb" data-page="10.612" data-line="4" id="l10.612.4"></span>ὡς λειποθυμίαν ἐπιγενέσθαι, μέγιστόν τι βοήθημα τοῦτο
<span class="lb" data-page="10.612" data-line="5" id="l10.612.5"></span>πυρετῶν συνόχων ἐν ἰσχυρᾷ δυνάμει καὶ τῷ λόγῳ καὶ τῇ πείρᾳ
<span class="lb" data-page="10.612" data-line="6" id="l10.612.6"></span>δεδιδαγμένος. πρῶτον μὲν γὰρ εἰς ἐναντίαν κατάστασιν ἀφικνεῖται
<span class="lb" data-page="10.612" data-line="7" id="l10.612.7"></span>τάχιστα ψυχόμενον ἐν τῇ λειποθυμίᾳ τὸ σῶμα. τούτου
<span class="lb" data-page="10.612" data-line="8" id="l10.612.8"></span>δ’ οὔτε τοῖς κάμνουσιν οὔτ’ αὐτῇ τῇ διοικούσῃ τὰ ζῶα φύσει
<span class="lb" data-page="10.612" data-line="9" id="l10.612.9"></span>δύναιτ’ ἄν τις εὑρεῖν ἥδιον ἢ χρηστότερον. ἔπειτα δ’ ἐξ
<span class="lb" data-page="10.612" data-line="10" id="l10.612.10"></span>ἀνάγκης ἐν τοῖς τοιούτοις σώμασιν ἕπεται διαχώρησις γαστρὸς,
<span class="lb" data-page="10.612" data-line="11" id="l10.612.11"></span>ἔστι δὲ ὅτε καὶ χολῆς ἔμετος, ἐφ’ οἷς αὐτίκα νοτίδες
<span class="lb" data-page="10.612" data-line="12" id="l10.612.12"></span>ἀπὸ παντὸς τοῦ σώματος, ἢ ἱδρῶτες. ἅπερ οὖν κᾀκείνῳ
<span class="lb" data-page="10.612" data-line="13" id="l10.612.13"></span>πάνθ’ ἑξῆς γενόμενα παραχρῆμα τὸν πυρετὸν ἔσβεσαν, ὥστε
<span class="lb" data-page="10.612" data-line="14" id="l10.612.14"></span>τινὰς τῶν παρόντων εἰπεῖν, ἔσφαξας ἄνθρωπε τὸν πυρετόν·
<span class="lb" data-page="10.612" data-line="15" id="l10.612.15"></span>ἐπὶ τούτου μὲν δὴ πάντες ἐγελάσαμεν. ὅπως δὲ πληρώσαιμι
<span class="lb" data-page="10.612" data-line="16" id="l10.612.16"></span>τὴν διήγησιν, οὐδὲν ἂν εἴη χεῖρον ὀλίγα προσθεῖναι. μετὰ
<span class="lb" data-page="10.612" data-line="17" id="l10.612.17"></span>δύο γὰρ τῆς φλεβοτομίας ὥρας βραχύ τι προσδοὺς τροφῆς τῷ
<span class="lb" data-page="10.612" data-line="18" id="l10.612.18"></span>κάμνοντι καὶ κελεύσας ἡσυχάζειν ἀπηλλαττόμην. ἀφικόμενος
<span class="pb" data-page="10.613" id="p10.613"></span>
<span class="lb" data-page="10.613" data-line="1" id="l10.613.1"></span>δὲ πέμπτης ὥρας τῆς ἡμέρας οὕτω βαθέως ὑπνοῦντα κατέλαβον
<span class="lb" data-page="10.613" data-line="2" id="l10.613.2"></span>ὡς ἁπτομένου μου μηδ’ ὅλως αἰσθάνεσθαι. λεγόντων
<span class="lb" data-page="10.613" data-line="3" id="l10.613.3"></span>δὲ καὶ τῶν ὑπηρετουμένων αὐτῷ βαθὺν οὕτως εἶναι τὸν
<span class="lb" data-page="10.613" data-line="4" id="l10.613.4"></span>ὕπνον ὡς μηδ’ ὅταν ἀπομάττωσιν αὐτοῦ τὰς νοτίδας ἐξεγείρεσθαι,
<span class="lb" data-page="10.613" data-line="5" id="l10.613.5"></span>συνεβούλευον οὕτω πράττειν, εἶναι γὰρ ἀκριβῶς
<span class="lb" data-page="10.613" data-line="6" id="l10.613.6"></span>ἤδη τὸν ἄνθρωπον ἀπύρετον. ἀφικόμενος δ’ αὖθις ὥρας δεκάτης
<span class="lb" data-page="10.613" data-line="7" id="l10.613.7"></span>εὗρον ἔτι καὶ τότε κοιμώμενον αὐτόν. ἐξελθὼν δὲ
<span class="lb" data-page="10.613" data-line="8" id="l10.613.8"></span>πάλιν ἐπ’ ἄλλους ἀῤῥώστους ἐπανῆλθον ὥρας πρώτης νυκτὸς
<span class="lb" data-page="10.613" data-line="9" id="l10.613.9"></span>ὁ κάμνων διεγερθείη τοῦ ὕπνου. καὶ τοίνυν οὕτω γενομένου
<span class="lb" data-page="10.613" data-line="10" id="l10.613.10"></span>ὅπως ὁ κάμνων διεγερθείη τοῦ ὕπνου. καὶ τοίνυν οὕτω γενομένου
<span class="lb" data-page="10.613" data-line="11" id="l10.613.11"></span>πτισάνης χυλῷ μόνῳ θρέψας αὐτὸν ἀπηλλαττόμην.
<span class="lb" data-page="10.613" data-line="12" id="l10.613.12"></span>ἐπιμετρήσας δὲ τὴν ὑστεραίαν ἐπὶ τὸ λουτρὸν ἀπέλυσα τῇ
<span class="lb" data-page="10.613" data-line="13" id="l10.613.13"></span>μετ’ αὐτήν. τὰ μὲν δὴ κατὰ τοῦτον οὕτως ἐπράχθη. τὰ δὲ
<span class="lb" data-page="10.613" data-line="14" id="l10.613.14"></span>κατὰ τὸν ἕτερον, ἤδη σοι δίειμι. δι’ ὅλης ἡμέρας ἐκεῖνος ὁ
<span class="lb" data-page="10.613" data-line="15" id="l10.613.15"></span>ἄνθρωπος καμὼν πολλὰ, κᾄπειτα λουσάμενος ὀλίγα τε προσενεγκάμενος
<span class="lb" data-page="10.613" data-line="16" id="l10.613.16"></span>ὑπήρξατο πυρέττειν ἐν τῇ νυκτὶ συνάψας αὐτῇ
<span class="lb" data-page="10.613" data-line="17" id="l10.613.17"></span>καὶ τὴν ἑπομένην ἡμέραν. ἐθεασάμεθα δ’ ἡμεῖς αὐτὸν μετὰ
<span class="lb" data-page="10.613" data-line="18" id="l10.613.18"></span>τὴν δευτέραν νύκτα τὰ μὲν οὖν ἄλλα πάντα τῷ προειρημένῳ
<span class="pb" data-page="10.614" id="p10.614"></span>
<span class="lb" data-page="10.614" data-line="1" id="l10.614.1"></span>παραπλησίως διακείμενον, ἐναργῆ δὲ τὰ τῆς σηπεδόνος τῶν
<span class="lb" data-page="10.614" data-line="2" id="l10.614.2"></span>χυμῶν ἔχοντα γνωρίσματα. φλέβα τοίνυν αὐτῷ παραχρῆμα
<span class="lb" data-page="10.614" data-line="3" id="l10.614.3"></span>διελόντες ἄχρι λειποθυμίας ἐκενώσαμεν. ἐφ’ ᾗ διαλιπόντες
<span class="lb" data-page="10.614" data-line="4" id="l10.614.4"></span>αὔταρκες ἐθρέψαμεν, μελικράτῳ μὲν πρῶτον, μετὰ δὲ ὥραν
<span class="lb" data-page="10.614" data-line="5" id="l10.614.5"></span>ἐκείνου. μίαν πτισάνης χυλῷ. καὶ πάντ’ ἐπέπρακτο ταῦτα
<span class="lb" data-page="10.614" data-line="6" id="l10.614.6"></span>πέμπτης ὥρας ἐντός. ὁμοίου δὲ αὐτῷ διαμένοντος τοῦ πυρετοῦ
<span class="lb" data-page="10.614" data-line="7" id="l10.614.7"></span>σύνοχον εἶναι προσεδοκήσαμεν ἐπὶ σήψει. καὶ τοίνυν καὶ
<span class="lb" data-page="10.614" data-line="8" id="l10.614.8"></span>οὕτως ἀπέβη. θεασάμενοι γὰρ αὐτὸν ὥρας που δευτέρας νυκτὸς
<span class="lb" data-page="10.614" data-line="9" id="l10.614.9"></span>ἐν ἴσῳ μεγέθει, τὸν διὰ τρίτης παροξυσμὸν ἤτοι γ’ ἐσόμενον
<span class="lb" data-page="10.614" data-line="10" id="l10.614.10"></span>ἢ οὐκ ἐσόμενον, ἀκριβῶς ἠβουλήθημεν παραφυλάξαι νυκτὸς
<span class="lb" data-page="10.614" data-line="11" id="l10.614.11"></span>ὥραν ἑβδόμην τὴν ὕποπτον ἔχοντα. ὄρθρου δὴ βαθέος ἐπὶ τὸν
<span class="lb" data-page="10.614" data-line="12" id="l10.614.12"></span>ἄνθρωπον ἐλθόντες εὕρομεν ὅπερ ἠλπίσαμεν. οὔτε γὰρ ὁ διὰ
<span class="lb" data-page="10.614" data-line="13" id="l10.614.13"></span>τρίτης ἐγεγόνει παροξυσμὸς ἐφαίνετό τε βραχύ τι μικρότερος
<span class="lb" data-page="10.614" data-line="14" id="l10.614.14"></span>ὁ πυρετὸς οὗ κατελείπομεν ἐπὶ τῆς ἑσπέρας. ὡς δὲ καὶ τῆς
<span class="lb" data-page="10.614" data-line="15" id="l10.614.15"></span>μεσημβρίας ἰδὼν αὐτὸν, ἦν ἤδη βεβαιότατος ἀφαιρεῖν τι βραχὺ
<span class="lb" data-page="10.614" data-line="16" id="l10.614.16"></span>καὶ σύνοχον εἶναι παρακμαστικὸν, ἄμεινον ἐδόκει θρέψαι καὶ
<span class="lb" data-page="10.614" data-line="17" id="l10.614.17"></span>τόθ’ ὁμοίως τὸν ἄνθρωπον. διελθούσης δὲ καὶ τῆς τετάρτης
<span class="lb" data-page="10.614" data-line="18" id="l10.614.18"></span>νυκτὸς ἐναργῶς ἐλάττων ἑαυτοῦ κατὰ τὴν τετάρτην ἡμέραν
<span class="pb" data-page="10.615" id="p10.615"></span>
<span class="lb" data-page="10.615" data-line="1" id="l10.615.1"></span>ἦν, ἐν ᾗ πάλιν ὁμοίως αὐτὸν θρέψαντες ἠκολουθήσαμεν
<span class="lb" data-page="10.615" data-line="2" id="l10.615.2"></span>ἀφαιροῦντες τοῦ μεγέθους, δι’ ὅλης τε τῆς ἡμέρας ἐκείνης καὶ
<span class="lb" data-page="10.615" data-line="3" id="l10.615.3"></span>τῆς ἐπιούσης νυκτὸς τῆς πέμπτης, ὥστ’ ἐναργῶς τῇ πέμπτῃ
<span class="lb" data-page="10.615" data-line="4" id="l10.615.4"></span>τῶν ἡμερῶν ἐλάττονα φαίνεσθαι τοῦ πρόσθεν. ἀνάλογον δὲ
<span class="lb" data-page="10.615" data-line="5" id="l10.615.5"></span>τῇ μειώσει τοῦ πυρετοῦ καὶ ἡ τῶν οὔρων πέψις προὐχώρει.
<span class="lb" data-page="10.615" data-line="6" id="l10.615.6"></span><span class="milestone ed2page" data-n="10.207" data-unit="ed2page" id="ed2page.10.207"></span>καὶ ἦν δῆλον ὡς κατὰ τὴν ἑβδόμην ἡμέραν παύσαιτο,
<span class="lb" data-page="10.615" data-line="7" id="l10.615.7"></span>καὶ οὕτως ἐγένετο. παρακμαστικὸς οὖν ἀκριβῶς οὗτος ἡμῖν ὁ
<span class="lb" data-page="10.615" data-line="8" id="l10.615.8"></span>σύνοχος ἐπὶ σήψει χυμῶν ὤφθη. πολλοὺς δ’ ἄλλους συνόχους
<span class="lb" data-page="10.615" data-line="9" id="l10.615.9"></span>ἐθεασάμεθα τοὺς μὲν ἐπακμαστικοὺς, τοὺς δὲ ὁμοτόνους,
<span class="lb" data-page="10.615" data-line="10" id="l10.615.10"></span>ἢ ἀκμαστικοὺς, ἢ ὅπως ἄν τις ἐθέλοι καλεῖν, ἐνίους δ’
<span class="lb" data-page="10.615" data-line="11" id="l10.615.11"></span>ὥσπερ καὶ οὗτος ὁ προειρημένος παρακμαστικούς· καὶ τινὰς
<span class="lb" data-page="10.615" data-line="12" id="l10.615.12"></span>μὲν ἐν τῇ πρώτῃ τῶν ἡμερῶν τὰ τῆς σήψεως ἔχοντας γνωρίσματα,
<span class="lb" data-page="10.615" data-line="13" id="l10.615.13"></span>τινὰς δ’ ἐν τῇ τρίτῃ σχόντας, ᾒ τὸ πλεῖστόν γε τῇ
<span class="lb" data-page="10.615" data-line="14" id="l10.615.14"></span>τετάρτῃ, ποτὲ μὲν ἀμαθίᾳ τῶν ἰατρῶν μὴ τεμνόντων τὴν
<span class="lb" data-page="10.615" data-line="15" id="l10.615.15"></span>φλέβα, ποτὲ δ’ αὐτῶν τῶν καμνόντων δειλίᾳ. τῶν γὰρ ἐπ’
<span class="lb" data-page="10.615" data-line="16" id="l10.615.16"></span>ἐμφράξει μόνῃ πυρεξάντων οὐδεὶς μετέπεσεν εἰς τὸν ἐπὶ σηπεδόνι
<span class="lb" data-page="10.615" data-line="17" id="l10.615.17"></span>πυρετὸν ἀποχέαι τι φθασάντων αἵματος. ἰσχυρᾶς μὲν
<span class="pb" data-page="10.616" id="p10.616"></span>
<span class="lb" data-page="10.616" data-line="1" id="l10.616.1"></span>οὖν ὑπαρχούσης τῆς δυνάμεως καὶ τῆς ἡλικίας συγχωρούσης,
<span class="lb" data-page="10.616" data-line="2" id="l10.616.2"></span>ἄχρι λειποθυμίας ἄμεινον ἄγειν. εἰ δέ τι τούτων ἐνδέοι κατά
<span class="lb" data-page="10.616" data-line="3" id="l10.616.3"></span>τι, βέλτιον ἀφελεῖν μὲν ὅσον ἂν ἱκανὸν εἶναι φαίνηται, τήν γε
<span class="lb" data-page="10.616" data-line="4" id="l10.616.4"></span>πρώτην· ἐπαφαιρεῖν δ’ αὖθις ὅσον ἐνδέοι. μὴ φλεβοτομηθέντες
<span class="lb" data-page="10.616" data-line="5" id="l10.616.5"></span>γὰρ οἱ οὕτως πυρέττοντες εἰς ἔσχατον ἥκουσι κινδύνου,
<span class="lb" data-page="10.616" data-line="6" id="l10.616.6"></span>πλὴν εἴ ποτε ῥώμη δυνάμεως, ἢ αἱμοῤῥαγία λάβρος, ἢ ἱδρὼς
<span class="lb" data-page="10.616" data-line="7" id="l10.616.7"></span>πολὺς ἐξαρπάσειεν αὐτοὺς ὀλέθρου προφανοῦς. ἀλλ’ ὅμως
<span class="lb" data-page="10.616" data-line="8" id="l10.616.8"></span>ἔνιοι τῶν ἰατρῶν ὁρῶντες τὴν φύσιν ἐναργέστατα δι’ αἱμοῤῥαγίας
<span class="lb" data-page="10.616" data-line="9" id="l10.616.9"></span>ἐκσώζουσαν οὐκ ὀλίγους τῶν οὕτω κινδυνευόντων,
<span class="lb" data-page="10.616" data-line="10" id="l10.616.10"></span>ἀποδιδράσκουσι τὴν φλεβοτομίαν, οὔτ’ ἐμπειρίαν οὐδεμίαν
<span class="lb" data-page="10.616" data-line="11" id="l10.616.11"></span>οὔτε λόγον ἀληθῆ προστησάμενοι. τούτους μὲν οὖν ἐάσωμεν
<span class="lb" data-page="10.616" data-line="12" id="l10.616.12"></span>αὐτάρκως γε πρὸς αὐτοὺς διειλεγμένοι καθ’ ἓν ὅλον γράμμα
<span class="lb" data-page="10.616" data-line="13" id="l10.616.13"></span>τὸ περὶ φλεβοτομίας <span class="milestone ed1page" data-n="4.132" data-unit="ed1page" id="ed1page.4.132"></span>πρὸς Ἐρασίστρατον, αὐτοὶ δ’
<span class="lb" data-page="10.616" data-line="14" id="l10.616.14"></span>αὖθις ἐπὶ τὸ προκείμενον ἴωμεν.
</p>
          </article>

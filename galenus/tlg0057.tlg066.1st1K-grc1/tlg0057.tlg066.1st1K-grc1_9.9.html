<article xmlns="http://www.w3.org/1999/xhtml" id="urn:cts:greekLit:tlg0057.tlg066.1st1K-grc1:9.9">
<span class="pb page1" data-page="10.634" id="p10.634"></span>
<span class="milestone ed1page page1" data-n="4.134" data-unit="ed1page" id="ed1page.4.134"></span>
<span class="milestone ed2page page1" data-n="10.213" data-unit="ed2page" id="ed2page.10.213"></span>
            <p>
<span class="lb" data-page="10.634" data-line="4" id="l10.634.4"></span>Ἀρχὴ δ’ αὐτῶν εἰς σαφήνειαν χρήσιμος
<span class="lb" data-page="10.634" data-line="5" id="l10.634.5"></span>ἀνάμνησις ὧν ἐν τῇ πρὸ τούτου γράμματι διῆλθον, ὑπὲρ τῶν
<span class="lb" data-page="10.634" data-line="6" id="l10.634.6"></span>ἐφημέρων πυρετῶν διαλεγόμενος. ἐφαίνετο γὰρ ἐπ’ ἐκείνων
<span class="lb" data-page="10.634" data-line="7" id="l10.634.7"></span>ἔνδειξις ἡ πρώτη μὲν καὶ ὡς ἂν εἴποι τις κυριωτάτη τὴν διάθεσιν
<span class="lb" data-page="10.634" data-line="8" id="l10.634.8"></span>τοῦ νοσοῦντος ἐκκόπτειν, ὥσπερ ἐπὶ τῶν ὑγιαινόντων
<span class="lb" data-page="10.634" data-line="9" id="l10.634.9"></span>ἐδείχθη φυλάττειν. ἀλλ’ ὥσπερ τηρεῖται διὰ τῶν ὁμοίων,
<span class="lb" data-page="10.634" data-line="10" id="l10.634.10"></span>οὕτως ἀναιρεῖται διὰ τῶν ἐναντίων. συνενδείκνυσθαι δ’ ἐλέγομεν
<span class="lb" data-page="10.634" data-line="11" id="l10.634.11"></span>εἰς τὴν τῶν ἰαμάτων εὕρεσιν αὐτήν τε τοῦ σώματος τὴν
<span class="lb" data-page="10.634" data-line="12" id="l10.634.12"></span>κρᾶσιν ἅμα τοῖς ἔθεσι καὶ τὴν χώραν καὶ τὴν ὥραν καὶ τὴν
<span class="lb" data-page="10.634" data-line="13" id="l10.634.13"></span>κατάστασιν. ἐφ’ ὧν δὲ νοσημάτων ἐξαίρετός τις ἐν ἑνὶ μορίῳ
<span class="lb" data-page="10.634" data-line="14" id="l10.634.14"></span>τοῦ ζώου διάθεσις ἐγένετο, καθάπερ ἐπὶ τῶν ἐγκαύσεων ἐν
<span class="lb" data-page="10.634" data-line="15" id="l10.634.15"></span>τῇ κεφαλῇ, λαμβάνεσθαί τινα κᾀκ τοῦ μέρους τούτου ἔνδειξιν.
<span class="lb" data-page="10.634" data-line="16" id="l10.634.16"></span>οὐ μὴν ἐν ἐκείνῳ γε τῷ γράμματι περὶ τῆς δυνάμεως ἢ
<span class="lb" data-page="10.634" data-line="17" id="l10.634.17"></span>τῆς τὴν διάθεσιν ἐργαζομένης αἰτίας εἴρηταί τι, διὰ τὸ τὴν
<span class="lb" data-page="10.634" data-line="18" id="l10.634.18"></span>μὲν δύναμιν οὐδεμιᾶς ἐξαιρέτου δεῖσθαι προνοίας ἐν τοῖς
<span class="pb" data-page="10.635" id="p10.635"></span>
<span class="lb" data-page="10.635" data-line="1" id="l10.635.1"></span>ἐφημέροις πυρετοῖς, ὡς ἂν ἐῤῥωμένην τοὐπίπαν· διάθεσίν τε
<span class="lb" data-page="10.635" data-line="2" id="l10.635.2"></span>οὐδεμίαν εἶναι τὸν ἀκριβῶς ἐφήμερον πυρετὸν ἤτοι γεννῶσαν
<span class="lb" data-page="10.635" data-line="3" id="l10.635.3"></span>ἤ αὐξάνουσαν, ἑκατέρως γὰρ ἐγχωρεῖ λέγειν. ἀλλὰ νῦν
<span class="lb" data-page="10.635" data-line="4" id="l10.635.4"></span>γε περὶ πρώτης διελθὼν τῆς δυνάμεως ἑξῆς ἐπὶ τὰς γεννώσας
<span class="lb" data-page="10.635" data-line="5" id="l10.635.5"></span>αἰτίας τὸν πυρετὸν ἀφίξομαι τῷ λόγῳ.
</p>
          </article>

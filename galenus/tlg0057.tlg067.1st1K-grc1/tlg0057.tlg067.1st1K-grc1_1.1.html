<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.1">
<span class="pb page1" data-page="11.1" id="p11.1"></span>
<span class="milestone ed1page page1" data-n="3.198" data-unit="ed1page" id="ed1page.4.198"></span>
<span class="milestone ed2page page1" data-n="9.345000000000001" data-unit="ed2page" id="ed2page.10.345"></span>
            <h2>ΓΑΛΗΝΟΥ ΤΩΝ ΠΡΟΣ ΓΛΑΥΚΩΝΑ ΘΕΡΑΠΕΥΤΙΚΩΝ
<br></br>ΒΙΒΛΙΟΝ Α.
</h2>
            <p>
<span class="lb" data-page="11.1" data-line="1" id="l11.1.1"></span>Ὅτι μὲν οὐ τὴν κοινὴν μόνον ἁπάντων
<span class="lb" data-page="11.1" data-line="2" id="l11.1.2"></span>ἀνθρώπων φύσιν, ὦ Γλαύκων, ἐπίστασθαι χρὴ τὸν ἰατρὸν,
<span class="lb" data-page="11.1" data-line="3" id="l11.1.3"></span>ἀλλὰ καὶ τὴν ἰδίαν ἑκάστου, πάλαι τε πρὸς Ἱπποκράτους
<span class="lb" data-page="11.1" data-line="4" id="l11.1.4"></span>ὀρθῶς εἴρηται καὶ ἡμῖν δὲ ἐπ’ αὐτῶν, ὡς οἶσθα, τῶν ἔργων
<span class="lb" data-page="11.1" data-line="5" id="l11.1.5"></span>τῆς τέχνης ἱκανῶς ἐσπούδασται. οὐ μὴν γράφειν γε δυνατὸν,
<span class="lb" data-page="11.1" data-line="6" id="l11.1.6"></span>ὥσπερ τὴν κοινὴν, οὕτω καὶ τὴν ἰδίαν ἑκάστου, ἀλλ’ ὑπεναντίως
<span class="lb" data-page="11.1" data-line="7" id="l11.1.7"></span>ἔχει τὰ γράμματα πρὸς τὰς πράξεις, ἄλλοθί τε πολλαχόθι
<span class="lb" data-page="11.1" data-line="8" id="l11.1.8"></span>καὶ οὐχ ἥκιστα ἐν τοῖς νῦν ὑπ’ ἐμοῦ προκειμένοις.
<span class="lb" data-page="11.1" data-line="9" id="l11.1.9"></span>ἠξίωσας μὲν γὰρ ἡμᾶς, ἰαμάτων τινά σοι καθόλου μέθοδον
<span class="pb" data-page="11.2" id="p11.2"></span>
<span class="lb" data-page="11.2" data-line="1" id="l11.2.1"></span>ὑποτυπώσασθαι· περαίνεται δὲ αὕτη διά τε ποιότητος καὶ
<span class="lb" data-page="11.2" data-line="2" id="l11.2.2"></span>ποσότητος ἑκάστου τῶν βοηθημάτων καὶ τοῦ τρόπου τῆς
<span class="lb" data-page="11.2" data-line="3" id="l11.2.3"></span>χρήσεως αὐτῶν καὶ τοῦ πάντων τούτων χαλεπωτάτου διαγνωσθῆναι
<span class="lb" data-page="11.2" data-line="4" id="l11.2.4"></span>καιροῦ. περὶ ὃν ὀξὺν ἱκανῶς ὄντα, καθάπερ που
<span class="lb" data-page="11.2" data-line="5" id="l11.2.5"></span>καὶ τοῦτό φησιν ὁ πάντων ἡμῖν τῶν καλῶν ἡγεμὼν Ἱπποκράτης,
<span class="lb" data-page="11.2" data-line="6" id="l11.2.6"></span>σφαλλομένους πολλάκις ὁρᾷς οὐ τοὺς τυχόντας μόνον,
<span class="lb" data-page="11.2" data-line="7" id="l11.2.7"></span>ἀλλὰ δὴ καὶ τοὺς ἀρίστους ἰατρούς. καὶ μὲν δὴ καὶ μέγα τὸ
<span class="lb" data-page="11.2" data-line="8" id="l11.2.8"></span>ποσὸν εὐστόχως συναρμοσθὲν εἰς δύναμιν ὁ αὐτὸς ἀνὴρ
<span class="lb" data-page="11.2" data-line="9" id="l11.2.9"></span>ἔγραψεν. ὅταν οὖν εἰς μὲν τὸ καλῶς ἰᾶσθαι μέγα συντελεῖν
<span class="lb" data-page="11.2" data-line="10" id="l11.2.10"></span>φαίνοιτο ὅ τε καιρὸς καὶ ἡ ποσότης τῶν βοηθημάτων, ἴδια
<span class="lb" data-page="11.2" data-line="11" id="l11.2.11"></span>δὲ ταῦτα καθ’ ἕκαστον τῶν νοσούντων εὑρήσεις καὶ μηδὲν
<span class="lb" data-page="11.2" data-line="12" id="l11.2.12"></span>ἴδιον ἑρμηνεύεσθαι δύναται τῷ λόγῳ, τὸ κοινὸν οὕτως ἀναγκαζόμεθα
<span class="lb" data-page="11.2" data-line="13" id="l11.2.13"></span>γράφειν, κᾂν τῇ χρείᾳ δεύτερον ᾖ. καὶ γὰρ οὖν καὶ
<span class="lb" data-page="11.2" data-line="14" id="l11.2.14"></span>ἐπισκοπούμεθά τινας ἀῤῥώστους πολλάκις, οἷς ἔμπροσθεν
<span class="lb" data-page="11.2" data-line="15" id="l11.2.15"></span>ὑγιαίνουσιν οὐκ ἐνετύχομεν· <span class="milestone ed2page" data-n="10.345" data-unit="ed2page" id="ed2page.10.345"></span>οὔκουν οὐδ’ ὅπως εἶχον
<span class="lb" data-page="11.2" data-line="16" id="l11.2.16"></span>χροιᾶς, ἢ σχέσεως, ἢ τῆς κατὰ φύσιν θερμασίας, ἢ τῆς τῶν
<span class="lb" data-page="11.2" data-line="17" id="l11.2.17"></span>ἀρτηριῶν γινώσκοντες, ἵν’ εἰδότες ἱκανοὶ κριταὶ γενοίμεθ’ ἄν
<span class="pb" data-page="11.3" id="p11.3"></span>
<span class="lb" data-page="11.3" data-line="1" id="l11.3.1"></span>ποτε τῶν νοσημάτων τοῦ μεγέθους. εἰς ὅσον γὰρ ἐξίσταται
<span class="lb" data-page="11.3" data-line="2" id="l11.3.2"></span>τῆς φύσεως ἕκαστον, εἰς τοσοῦτον καὶ μεγέθους ἥκει. τὸ δ’
<span class="lb" data-page="11.3" data-line="3" id="l11.3.3"></span>ὅσον ἐξίσταται, γνῶναι δυνατὸν μόνῳ τῷ τὸ κατὰ φύσιν
<span class="lb" data-page="11.3" data-line="4" id="l11.3.4"></span>ἀκριβῶς ἐπισταμένῳ. τοῦτ’ οὖν ἀγνοοῦντες ἐπ’ αὐτῶν, ἵνα
<span class="lb" data-page="11.3" data-line="5" id="l11.3.5"></span>μὴ παντάπασιν ἀπορῶμεν, ἐπὶ τὸ κοινὸν ἀφικνούμεθα.
<span class="lb" data-page="11.3" data-line="6" id="l11.3.6"></span>πλέον δέ τι κᾀν τούτῳ τῶν ἀτέχνων ὁ τεχνίτης ἔχει. καὶ τί τὸ
<span class="lb" data-page="11.3" data-line="7" id="l11.3.7"></span>πλέον; Ἱπποκράτης μὲν καὶ τοῦτο πρῶτος ἁπάντων ὧν ἴσμεν
<span class="lb" data-page="11.3" data-line="8" id="l11.3.8"></span>γέγραφεν. ὑπεμνήσαντο δὲ ἐπὶ πλέον τῶν μετ’ αὐτὸν ὅσοι
<span class="lb" data-page="11.3" data-line="9" id="l11.3.9"></span>τῶν ἐκείνου συνῆκαν γραμμάτων, ὧν εἷς ἦν καὶ Μνησίθεος
<span class="lb" data-page="11.3" data-line="10" id="l11.3.10"></span>ὁ Ἀθηναῖος, ἀνὴρ τά τε ἄλλα ἱκανὸς πάντα τὰ τῆς τέχνης
<span class="lb" data-page="11.3" data-line="11" id="l11.3.11"></span>καὶ εἰς ὅσον χρὴ μεθόδῳ τὴν ἰατρικὴν τέχνην ἀσκεῖν, οὐδενὸς
<span class="lb" data-page="11.3" data-line="12" id="l11.3.12"></span>ἐπιγνῶναι δεύτερος. οὗτος ὁ Μνησίθεος ἀπὸ τῶν πρώτων
<span class="lb" data-page="11.3" data-line="13" id="l11.3.13"></span>καὶ ἀνωτάτω γενῶν ἀρξάμενος ἀξιοῖ τέμνειν αὐτὰ κατ’ εἴδη
<span class="lb" data-page="11.3" data-line="14" id="l11.3.14"></span>τε καὶ γένη καὶ διαφοράς. εἶτ’ αὖθις τὰ τεμνόμενα τέμνειν
<span class="lb" data-page="11.3" data-line="15" id="l11.3.15"></span>ὁμοίως κᾀκεῖνα πάλιν ὡσαύτως, ἔστ’ ἂν ἐπί τι τοιοῦτον εἶδος
<span class="lb" data-page="11.3" data-line="16" id="l11.3.16"></span>ἀφικώμεθα μεθ’ ὃ τέμνοντες, ἀχρὶς οὗ τὸ τεμνόμενον, εἰς
<span class="lb" data-page="11.3" data-line="17" id="l11.3.17"></span>ἓν τῷ ἀριθμῷ καὶ ἄτομον ἤδη τελευτήσομεν. ταῦτ’ ἀρκεῖ
<span class="lb" data-page="11.3" data-line="18" id="l11.3.18"></span>μοι πρός γέ σε διὰ βραχέων ἃ βούλομαι δεδηλῶσθαι. καὶ
<span class="pb" data-page="11.4" id="p11.4"></span>
<span class="lb" data-page="11.4" data-line="1" id="l11.4.1"></span>γὰρ ἂν εἴην γελοῖος, εἴ σε διδάσκοιμι τὰ σὰ ὥσπερ οὐχὶ παρὰ
<span class="lb" data-page="11.4" data-line="2" id="l11.4.2"></span>Πλάτωνος αὐτὰ πάλαι μεμαθηκότα. οὐδὲ γὰρ ὥστε διδάξαι
<span class="lb" data-page="11.4" data-line="3" id="l11.4.3"></span>σέ τί πως περὶ τῆς κατὰ τὴν τοιαύτην διαίρεσιν μεθόδου τὴν
<span class="lb" data-page="11.4" data-line="4" id="l11.4.4"></span>ὑπόμνησιν ἐποιησάμην, ἀλλ’ ὅτι μοι πρὸς τὸν ἐφεξῆς λόγον
<span class="lb" data-page="11.4" data-line="5" id="l11.4.5"></span>ἅπαντα χρήσιμον αὐτὴν ἔσεσθαι νομίζω· καὶ τὴν αἰτίαν, ὧν
<span class="lb" data-page="11.4" data-line="6" id="l11.4.6"></span>ἑκάστοτε σφαλλομένους ὁρᾷς τοὺς πλείστους τῶν ἰατρῶν,
<span class="lb" data-page="11.4" data-line="7" id="l11.4.7"></span>ἀξιοῦντί σοι μαθεῖν οὐκ ἐνῆν ἄλλως ἐνδείξασθαι. καὶ γὰρ
<span class="lb" data-page="11.4" data-line="8" id="l11.4.8"></span>καὶ τὰ κατὰ τὰς ἄλλας αἱρέσεις σφάλματα καὶ ὅσα νῦν ἐπὶ
<span class="lb" data-page="11.4" data-line="9" id="l11.4.9"></span>τῶν νοσούντων οἱ πολλοὶ τῶν ἰατρῶν ἁμαρτάνουσι, πρώτην
<span class="lb" data-page="11.4" data-line="10" id="l11.4.10"></span>καὶ μεγίστην αἰτίαν ἔχει τὸ μοχθηρὸν τῆς διαιρέσεως. οἱ μὲν
<span class="lb" data-page="11.4" data-line="11" id="l11.4.11"></span>γὰρ ἐπὶ τῶν πρώτων καὶ ἀνωτάτω γενῶν μένουσιν, ἀρκούμενοι
<span class="lb" data-page="11.4" data-line="12" id="l11.4.12"></span>ταῖς ἀπὸ τούτων ἐνδείξεσιν· οἱ δὲ μέχρι μέν τινος ἔτεμον,
<span class="lb" data-page="11.4" data-line="13" id="l11.4.13"></span>οὐ μὴν πρός γε τὸ τέλος ἐξίκοντο· πολλοὶ δὲ καὶ μοχθηραῖς
<span class="lb" data-page="11.4" data-line="14" id="l11.4.14"></span>ἐχρήσαντο διαιρέσεσιν. ὅστις δὲ καὶ τὰ κατὰ φύσιν
<span class="lb" data-page="11.4" data-line="15" id="l11.4.15"></span>ἅπαντα καὶ τὰ παρὰ φύσιν εἰς τὴν τοιαύτην ἀνάγων μέθοδον,
<span class="lb" data-page="11.4" data-line="16" id="l11.4.16"></span>ἐξ ἁπάντων τούτων τῶν κατὰ τὴν διαίρεσιν ἀνενδεῆ
<span class="lb" data-page="11.4" data-line="17" id="l11.4.17"></span>λαμβάνοι τὴν ἔνδειξιν, μόνος ἂν οὗτος εἰς ἀνθρωπίνην δύναμιν
<span class="lb" data-page="11.4" data-line="18" id="l11.4.18"></span>ἀναμάρτητος εἴη περὶ τὰς ἰάσεις· καὶ τούς τε γινωσκομένους
<span class="pb" data-page="11.5" id="p11.5"></span>
<span class="lb" data-page="11.5" data-line="1" id="l11.5.1"></span>ἄμεινον τῶν ἄλλων ἰῷτο καὶ τοὺς ἀγνοουμένους εἰς
<span class="lb" data-page="11.5" data-line="2" id="l11.5.2"></span>ὅσον οἷόν τε καὶ τούτους ἐγγυτάτω τῶν γινωσκομένων. εἰ γὰρ
<span class="lb" data-page="11.5" data-line="3" id="l11.5.3"></span>διορίσαιτό τις πρῶτον μὲν τὴν κατὰ τὰς ἡλικίας διαφορὰν,
<span class="lb" data-page="11.5" data-line="4" id="l11.5.4"></span>ἐφεξῆς δὲ τὴν κατὰ τὰς κράσεις καὶ τὰς δυνάμεις καὶ τἄλλα
<span class="lb" data-page="11.5" data-line="5" id="l11.5.5"></span>τὰ τοῖς ἀνθρώποις ὑπάρχοντα, χροιὰς λέγω καὶ θερμασίας
<span class="lb" data-page="11.5" data-line="6" id="l11.5.6"></span>καὶ σχέσεις καὶ σφυγμῶν κινήσεις καὶ ἔθη καὶ ἐπιτηδεύματα
<span class="lb" data-page="11.5" data-line="7" id="l11.5.7"></span>καὶ τὰ τῆς ψυχῆς ἤθη, προσθείη δὲ τούτοις καὶ τὴν
<span class="lb" data-page="11.5" data-line="8" id="l11.5.8"></span>ὡς ἄῤῥενος πρὸς θῆλυ διαφορὰν, ὅσα τε κατὰ τὰς χώρας
<span class="lb" data-page="11.5" data-line="9" id="l11.5.9"></span>καὶ τὰς ὥρας τοῦ ἔτους καὶ τὰς ἄλλας τοῦ περιέχοντος
<span class="lb" data-page="11.5" data-line="10" id="l11.5.10"></span>ἡμᾶς ἀέρος καταστάσεις, ὡς χρὴ διορίσασθαι, πλησίον ἂν
<span class="lb" data-page="11.5" data-line="11" id="l11.5.11"></span>ἥκοι τῆς ἰδίας τοῦ κάμνοντος φύσεως. ἀλλὰ πάντων τούτων
<span class="lb" data-page="11.5" data-line="12" id="l11.5.12"></span>τὰ μὲν ἐν τοῖς περὶ σφυγμῶν, τὰ δὲ ἐν τοῖς περὶ
<span class="lb" data-page="11.5" data-line="13" id="l11.5.13"></span>κράσεων διώρισται· ὥσπερ γε καὶ τῶν παρὰ φύσιν ἁπάντων
<span class="lb" data-page="11.5" data-line="14" id="l11.5.14"></span>ὅσαι κατ’ εἴδη τε καὶ γένη διαφοραὶ τυγχάνουσιν
<span class="lb" data-page="11.5" data-line="15" id="l11.5.15"></span>οὖσαι, πάσας ἐν τῷ περὶ παθῶν διοριζόμεθα λόγῳ. νυνὶ
<span class="lb" data-page="11.5" data-line="16" id="l11.5.16"></span>δὲ ὁ μὲν λόγος ἡμῖν ἅπας ἔσται περὶ τῶν τοιούτων ἀῤῥώστων
<span class="lb" data-page="11.5" data-line="17" id="l11.5.17"></span>ὧν τὴν φύσιν ἀκριβῶς ἐπιστάμεθα πρὸ τῆς νόσου·
<span class="lb" data-page="11.5" data-line="18" id="l11.5.18"></span>συνεπινοηθήσονται δὲ αὐτοῖς καὶ οἱ λοιποὶ πάντες ὧν ﻿
<span class="pb" data-page="11.6" id="p11.6"></span>
<span class="lb" data-page="11.6" data-line="1" id="l11.6.1"></span>ἠγνοοῦμεν. οὐδὲν γὰρ ἦν χαλεπὸν ἀπὸ τοῦ <span class="milestone ed2page" data-n="10.346" data-unit="ed2page" id="ed2page.10.346"></span>τελέως
<span class="lb" data-page="11.6" data-line="2" id="l11.6.2"></span>διωρισμένου καὶ τὸ μὴ τοιοῦτον ἐξευρίσκειν.
</p>
          </article>

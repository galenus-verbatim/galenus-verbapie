<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.14">
<span class="pb page1" data-page="11.41" id="p11.41"></span>
<span class="milestone ed1page page1" data-n="4.203" data-unit="ed1page" id="ed1page.4.203"></span>
<span class="milestone ed2page page1" data-n="10.357" data-unit="ed2page" id="ed2page.10.357"></span>
            <p>
<span class="lb" data-page="11.41" data-line="6" id="l11.41.6"></span>Τοὺς δὲ συνεχεῖς πυρετοὺς, οἷς μὲν ἡ ἀκμὴ
<span class="lb" data-page="11.41" data-line="7" id="l11.41.7"></span>τοῦ νοσήματος οὐ ποῤῥωτέρω τῆς ἑβδόμης ἔσεσθαι μέλλοι καὶ
<span class="lb" data-page="11.41" data-line="8" id="l11.41.8"></span>ἔστιν ἡ δύναμις ἰσχυρὰ καὶ τὰ τῆς ἡλικίας ὁμολογεῖ, τούτους
<span class="lb" data-page="11.41" data-line="9" id="l11.41.9"></span>μὲν ἀκριβῶς τε πάνυ διαιτᾷν καὶ λεπτῶς. ὅσοις δ’ ἤτοι ποῤῥωτέρω
<span class="lb" data-page="11.41" data-line="10" id="l11.41.10"></span>τῆς ἑβδόμης ἡ ἀκμὴ τοῦ ὅλου νοσήματος ἢ τὰ τῆς
<span class="lb" data-page="11.41" data-line="11" id="l11.41.11"></span>δυνάμεως οὐκ εὔρωστα, κατ’ ἀρχὰς μὲν ἁδρότερον, ἐγγὺς δὲ
<span class="lb" data-page="11.41" data-line="12" id="l11.41.12"></span>τῆς ἀκμῆς λεπτότερον, ἀκμαζόντων δ’ ἤδη λεπτότατον διαιτᾷν.
<span class="lb" data-page="11.41" data-line="13" id="l11.41.13"></span>εἶτ’ αὖθις ἁδροτέραν ἀεὶ καὶ μᾶλλον ὁμοίαν τὴν αὔξησιν
<span class="lb" data-page="11.41" data-line="14" id="l11.41.14"></span>ποιούμενον τῇ πρὸ τῆς ἀκμῆς μειώσει. αἵματος δὲ ἀφαίρεσις
<span class="lb" data-page="11.41" data-line="15" id="l11.41.15"></span>διά τε τὸ μέγεθος τοῦ νοσήματος καὶ οἷς πολὺ πλέον ἔρευθός
<span class="lb" data-page="11.41" data-line="16" id="l11.41.16"></span>ἐστι τοῦ κατὰ φύσιν καί τις ὄγκος ἀήθης ὅλου τοῦ σώματος
<span class="lb" data-page="11.41" data-line="17" id="l11.41.17"></span>μετέωροί τε καὶ τεταμέναι φλέβες, τούτων ἀφαιρεῖν, ἢν μή σε
<span class="lb" data-page="11.41" data-line="18" id="l11.41.18"></span>τὰ τῆς δυνάμεως ἢ τὰ τῆς ἡλικίας ἤ τι τῶν ἄλλων ὧν κατ’
<span class="pb" data-page="11.42" id="p11.42"></span>
<span class="lb" data-page="11.42" data-line="1" id="l11.42.1"></span>ἀρχὰς εἶπον ἀπείργει. ὑγραὶ δὲ δίαιται ὅτι τοῖς ὀξέσι πυρετοῖς
<span class="lb" data-page="11.42" data-line="2" id="l11.42.2"></span>ἅπασι συμφέρουσιν ὀρθῶς εἴρηται πάλαι. πτισάνης τε
<span class="lb" data-page="11.42" data-line="3" id="l11.42.3"></span>οὖν χυλὸν οἷς οὐκ ὀξύνεται διδόναι καὶ μελίκρατον οἷς οὐκ
<span class="lb" data-page="11.42" data-line="4" id="l11.42.4"></span>ἐκχολοῦται καὶ τὰ διὰ τοῦ χόνδρου ῥοφήματα καὶ ἄρτον δι’
<span class="lb" data-page="11.42" data-line="5" id="l11.42.5"></span>ὕδατος, ὅσα τ’ ἄλλα τῆς αὐτῆς ἢ παραπλησίας ἐστὶ δυνάμεως.
<span class="lb" data-page="11.42" data-line="6" id="l11.42.6"></span>τοῖς δ’ ἰσχυρῶς θερμοῖς καὶ καυσώδεσιν, ὅταν πρῶτον ἴδῃς
<span class="lb" data-page="11.42" data-line="7" id="l11.42.7"></span>τὰ τῆς πέψεως σημεῖα, θαῤῥῶν ὕδατος ἤδη ψυχροῦ διδόναι
<span class="lb" data-page="11.42" data-line="8" id="l11.42.8"></span>πίνειν <span class="milestone ed2page" data-n="10.358" data-unit="ed2page" id="ed2page.10.358"></span>τῆς δόσεως τὸ πλῆθος, μετρῶν ὥρᾳ τε καὶ χώρᾳ
<span class="lb" data-page="11.42" data-line="9" id="l11.42.9"></span>καὶ ἡλικίᾳ καὶ φύσει καὶ ἔθει. τοιαύτη μέν τις ἐν τῷ καθόλου
<span class="lb" data-page="11.42" data-line="10" id="l11.42.10"></span>φάναι τῶν ἄνευ συμπτωμάτων πυρετῶν ἐπιμέλεια.
</p>
          </article>

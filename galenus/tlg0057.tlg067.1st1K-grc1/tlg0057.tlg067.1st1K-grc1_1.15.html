<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.15">
<span class="pb page1" data-page="11.42" id="p11.42"></span>
<span class="milestone ed1page page1" data-n="4.203" data-unit="ed1page" id="ed1page.4.203"></span>
<span class="milestone ed2page page1" data-n="10.358" data-unit="ed2page" id="ed2page.10.358"></span>
            <p>
<span class="lb" data-page="11.42" data-line="11" id="l11.42.11"></span>Τῶν δὲ μετὰ συμπτωμάτων πυρετῶν οὐκ
<span class="lb" data-page="11.42" data-line="12" id="l11.42.12"></span>ἔθ’ ἁπλῶς οὕτως, ἀλλὰ μετρῆσαι χρὴ καθ’ ὅσον οἷόν τε πηλίκος
<span class="lb" data-page="11.42" data-line="13" id="l11.42.13"></span>μὲν ὁ πυρετὸς, πηλίκον δὲ τὸ σύμπτωμα τὸ τὸν κίνδυνον
<span class="lb" data-page="11.42" data-line="14" id="l11.42.14"></span>ἐπιφέρον, καὶ πρὸς τὸ σφοδρότερον ἐν αὐτοῖς καὶ χαλεπώτερον
<span class="lb" data-page="11.42" data-line="15" id="l11.42.15"></span>ἵστασθαι, μηδὲ θατέρου παντάπασιν ἀμελοῦντας.
<span class="lb" data-page="11.42" data-line="16" id="l11.42.16"></span>φέρε γὰρ εἴ τις πυρέττοι μὴ τῆς καλουμένης πληθωρικῆς διαθέσεως
<span class="lb" data-page="11.42" data-line="17" id="l11.42.17"></span>παρούσης, ἀλλ’ ἐξ ἀπεψιῶν τε προσφάτων εἴη καὶ
<span class="lb" data-page="11.42" data-line="18" id="l11.42.18"></span>δάκνοιτο καὶ θλίβοιτο τὸ στόμα τῆς γαστρὸς ἢ καὶ χυμόν
<span class="pb" data-page="11.43" id="p11.43"></span>
<span class="lb" data-page="11.43" data-line="1" id="l11.43.1"></span>τινα μοχθηρὸν ἐμημεκὼς εἴη καὶ τῇ τούτου διόδῳ μεγάλως
<span class="lb" data-page="11.43" data-line="2" id="l11.43.2"></span>βεβλαμμένος, ὥστε καὶ δυσφορεῖν καὶ ἀλύειν· ἆρ’ ἐνταῦθα
<span class="lb" data-page="11.43" data-line="3" id="l11.43.3"></span>πρὸς τὸν πυρετὸν ἀποβλέψαντες μόνον κενοῦν ἐπιχειρήσομεν
<span class="lb" data-page="11.43" data-line="4" id="l11.43.4"></span>τὸ πλῆθος, ὅπερ ἄλλως ἂν ἀλύπως ἐπράξαμεν; ἢ πρότερον
<span class="lb" data-page="11.43" data-line="5" id="l11.43.5"></span>τοῦ στόματος τῆς γαστρὸς προνοησόμεθα, κᾄπειθ’ οὕτως,
<span class="lb" data-page="11.43" data-line="6" id="l11.43.6"></span>ἐπειδὰν ἡμῖν καλῶς ἔχῃ τοῦτο, τὴν ἐνδεχομένην τοῦ παντὸς
<span class="lb" data-page="11.43" data-line="7" id="l11.43.7"></span>σώματος κένωσιν ποιησόμεθα; ἐμοὶ μὲν οὖν οὕτω δοκεῖ. πολλάκις
<span class="lb" data-page="11.43" data-line="8" id="l11.43.8"></span>γοῦν εἶδον πολλοὺς τῶν τοιούτων, τοὺς μὲν ἀπολλυμένους,
<span class="lb" data-page="11.43" data-line="9" id="l11.43.9"></span>τοὺς δ’ εἰς ἔσχατον ἀφικομένους κινδύνου, ἐπιχειρησάντων
<span class="lb" data-page="11.43" data-line="10" id="l11.43.10"></span>αὐτοὺς κενοῦν τῶν ἰατρῶν, πρὶν ῥῶσαι τὸν στόμαχον.
<span class="lb" data-page="11.43" data-line="11" id="l11.43.11"></span>ἀλλ’ οὐδὲ εἰ μετὰ διαῤῥοίας ὁ πυρετὸς εἴη, χρῄζει τινὸς
<span class="lb" data-page="11.43" data-line="12" id="l11.43.12"></span>ἄλλης κενώσεως, ἀλλ’ αὐτάρκης αὕτη, κᾂν μὴ κατὰ λόγον ᾖ
<span class="lb" data-page="11.43" data-line="13" id="l11.43.13"></span>τοῦ πλήθους. ὅσοι γὰρ τῶν τοιούτων ὡς πλείονος χρῃζόντων
<span class="lb" data-page="11.43" data-line="14" id="l11.43.14"></span>ἀφαιρέσεως ἤτοι τοῦ αἵματος ἀπάγειν ἐτόλμησαν ἢ τὴν
<span class="lb" data-page="11.43" data-line="15" id="l11.43.15"></span>γαστέρα κινεῖν, ἔτι μᾶλλον ὀξεῖς κινδύνους ἐπήνεγκαν. ἀλλ’
<span class="lb" data-page="11.43" data-line="16" id="l11.43.16"></span>οὐδ’ εἰ σπώμενός τις ἅμα καὶ κενώσεως αἵματος εἴη χρῄζων,
<span class="lb" data-page="11.43" data-line="17" id="l11.43.17"></span>οὐδὲ τούτῳ τοσοῦτον ἀφαιρεῖν προσήκει εἰσάπαξ ὅσου δεῖται
<span class="lb" data-page="11.43" data-line="18" id="l11.43.18"></span>τὸ πάθος, ἀλλά τι καὶ τῷ συμπτώματι καταλειπτέον ἱδρῶτάς
<span class="pb" data-page="11.44" id="p11.44"></span>
<span class="lb" data-page="11.44" data-line="1" id="l11.44.1"></span>τε πολλάκις κινοῦντι καὶ ἀγρυπνίας προσφέροντι καὶ τὴν
<span class="lb" data-page="11.44" data-line="2" id="l11.44.2"></span>ἰσχὺν καταβάλλοντι τοῦ νοσοῦντος. οὕτω δὲ καὶ εἰ ἀγρυπνία
<span class="lb" data-page="11.44" data-line="3" id="l11.44.3"></span>σφοδρὰ καὶ εἰ ἄλγημα σύντονον ἐνοχλοίη τὸν νοσοῦντα, φυλακτέον
<span class="lb" data-page="11.44" data-line="4" id="l11.44.4"></span>ἀθρόας τε καὶ πολλὰς κενώσεις. οἷον δέ τι σύμπτωμα
<span class="lb" data-page="11.44" data-line="5" id="l11.44.5"></span>καὶ τὴν τοῦ περιέχοντος ἀέρος ὑπολογιστέον κρᾶσιν, ὅταν γε
<span class="lb" data-page="11.44" data-line="6" id="l11.44.6"></span>ἀκριβῶς ᾖ θερμὴ καὶ ξηρὰ καθάπερ τῆτες ἐν τῷ μεταξὺ κυνὸς
<span class="lb" data-page="11.44" data-line="7" id="l11.44.7"></span>ἀνατολῆς καὶ ἀρκτούρου. καὶ διὰ τοῦτο πάντες ἀπέθανον,
<span class="lb" data-page="11.44" data-line="8" id="l11.44.8"></span>ὧν οἱ μηδ’ ὅλως ταῖς ὥραις προσέχοντες ἰατροὶ τὰς φλέβας
<span class="lb" data-page="11.44" data-line="9" id="l11.44.9"></span>τεμεῖν ἐθάῤῥησαν. οὕτω δὲ καὶ εἰ ψυχρά τις εἴη πάνυ σφόδρα,
<span class="lb" data-page="11.44" data-line="10" id="l11.44.10"></span>καὶ γὰρ οὖν καὶ τότε φυλακτέον ἀποχεῖν τι τοῦ αἵματος, εἰδότας
<span class="lb" data-page="11.44" data-line="11" id="l11.44.11"></span>οὐ μικροὺς ἐν τοῖς τοιούτοις ἀκολουθεῖν κινδύνους.
<span class="lb" data-page="11.44" data-line="12" id="l11.44.12"></span><span class="milestone ed1page" data-n="4.204" data-unit="ed1page" id="ed1page.4.204"></span>ἀπόλλυνται δ’ οἱ μὲν ἐν ταῖς θερμαῖς πάνυ καταστάσεσιν οὐκ
<span class="lb" data-page="11.44" data-line="13" id="l11.44.13"></span>ὀρθῶς κενωθέντες ὑπὸ τῆς καλουμένης συγκοπῆς τε καὶ διαφορήσεως.
<span class="lb" data-page="11.44" data-line="14" id="l11.44.14"></span>οἱ δ’ ἐν ταῖς ψυχραῖς ἐν ἀρχαῖς τῶν παροξυσμῶν
<span class="lb" data-page="11.44" data-line="15" id="l11.44.15"></span>καταψυχθέντες σφοδρῶς οὐκέτ’ ἀναφέρουσι. ταῦτ’ ἄρα καὶ
<span class="lb" data-page="11.44" data-line="16" id="l11.44.16"></span>τῶν χωρίων οὔτ’ ἐν τοῖς θερμοῖς ἄγαν οὔτ’ ἐν τοῖς ψυχροῖς
<span class="lb" data-page="11.44" data-line="17" id="l11.44.17"></span>αἵματος ἀφαιρέσει θαῤῥοῦμεν. ἀλλ’ ἐὰν μὲν ὁμολογῇ τὰ τῆς
<span class="lb" data-page="11.44" data-line="18" id="l11.44.18"></span>ὥρας τῷ χωρίῳ, παντάπασιν ἀπεχόμεθα· μὴ ὁμολογούντων
<span class="pb" data-page="11.45" id="p11.45"></span>
<span class="lb" data-page="11.45" data-line="1" id="l11.45.1"></span>δὲ κενοῦμεν μὲν, ἀλλ’ ἔλαττον πολὺ ἢ ὡς εἰ μηδ’ ἕτερον
<span class="lb" data-page="11.45" data-line="2" id="l11.45.2"></span>ἐκώλυεν. οἷον δέ τι σύμπτωμα καὶ τὸ τοῦ νοσοῦντος εὐπαθὲς
<span class="lb" data-page="11.45" data-line="3" id="l11.45.3"></span>ὑφορᾶσθαι χρή. πολλοὶ γὰρ οὔτ’ ἐκενώθησάν ποτε οὔτε
<span class="lb" data-page="11.45" data-line="4" id="l11.45.4"></span>κένωσιν ἀθροωτέραν οὐδεμίαν οὔτ’ ἀσιτίαν μακροτέραν φέρουσιν·
<span class="lb" data-page="11.45" data-line="5" id="l11.45.5"></span>ἀλλ’ οἱ μὲν ἄῤῥωστοι τὴν ἅπασαν ἰσχὺν τοῦ σώματος
<span class="lb" data-page="11.45" data-line="6" id="l11.45.6"></span><span class="milestone ed2page" data-n="10.359" data-unit="ed2page" id="ed2page.10.359"></span>ἐπ’ αὐτοῖς γίνονται ῥᾳδίως· οἱ δ’ εὐθὺς τὸν στόμαχον
<span class="lb" data-page="11.45" data-line="7" id="l11.45.7"></span>φαύλως ἴσχουσιν, ὥστε ἀποστρέφεσθαι τὰ σιτία· καὶ
<span class="lb" data-page="11.45" data-line="8" id="l11.45.8"></span>εἰ βιασάμενοι λάβοιεν ἢ μὴ κατέχειν ἢ μὴ πέττειν καλῶς.
<span class="lb" data-page="11.45" data-line="9" id="l11.45.9"></span>ἐν τούτῳ τῷ μέρει τῆς διαγνώσεως καὶ τὴν κρᾶσιν τοῦ νοσοῦντος
<span class="lb" data-page="11.45" data-line="10" id="l11.45.10"></span>θεωρητέον. ὅσοι γὰρ θερμοὶ καὶ ξηροὶ φύσει τυγχάνουσιν
<span class="lb" data-page="11.45" data-line="11" id="l11.45.11"></span>ὄντες, οὗτοι πάντες ὑπὸ τῶν ἀθρόων κενώσεων ῥᾳδίως
<span class="lb" data-page="11.45" data-line="12" id="l11.45.12"></span>βλάπτονται. καὶ μὲν δὴ καὶ τὸ ἔθος οὐ μικρὰ μοῖρα
<span class="lb" data-page="11.45" data-line="13" id="l11.45.13"></span>πρός τε τἄλλα σύμπαντα καὶ οὐχ ἥκιστα πρὸς τὴν τῆς κενώσεως
<span class="lb" data-page="11.45" data-line="14" id="l11.45.14"></span>ἔνδειξιν. οἱ μὲν γὰρ οὔτ’ ἐκενώθησαν ἔμπροσθεν οὔτε
<span class="lb" data-page="11.45" data-line="15" id="l11.45.15"></span>ποτὲ κένωσιν ἀθρόαν ὑπήνεγκαν, παμπόλλοις σιτίοις ἐχρῶντο.
<span class="lb" data-page="11.45" data-line="16" id="l11.45.16"></span>τινὲς δ’ ἔμπαλιν οὔτε πολλοῖς χρῶνται σιτίοις καὶ κενώσεων
<span class="lb" data-page="11.45" data-line="17" id="l11.45.17"></span>ἐθάδες εἰσί. τούτους μὲν οὖν ἀδεῶς κενωτέον, ὅταν γε καὶ
<span class="lb" data-page="11.45" data-line="18" id="l11.45.18"></span>τἄλλα ὑπαγορεύῃ. τοὺς δ’ ἑτέρους τοὺς ἀήθεις οὐδ’ εἰ ﻿
<span class="pb" data-page="11.46" id="p11.46"></span>
<span class="lb" data-page="11.46" data-line="1" id="l11.46.1"></span>τἄλλα σύμπαντα προτρέποιτο. κατὰ ταὐτὰ δὲ καὶ τὰς ἕξεις
<span class="lb" data-page="11.46" data-line="2" id="l11.46.2"></span>τοῦ σώματος χρὴ σκοπεῖσθαι. τοῖς μὲν γὰρ πυκνὴν καὶ στερεὰν
<span class="lb" data-page="11.46" data-line="3" id="l11.46.3"></span>ἔχουσι τὴν σάρκα δυσπαθὴς ἡ ἕξις. ὥστ’ οὐδὲν χρὴ
<span class="lb" data-page="11.46" data-line="4" id="l11.46.4"></span>δεδιέναι κενοῦν αὐτοὺς εἰσάπαξ, ἤν γε καὶ τἄλλα κελεύῃ. τοῖς
<span class="lb" data-page="11.46" data-line="5" id="l11.46.5"></span>δὲ μαλακήν τε καὶ βρυώδη καὶ διαῤῥέουσαν ἑτοίμως εὐπαθής
<span class="lb" data-page="11.46" data-line="6" id="l11.46.6"></span>ἐστι δεινῶς. ὥστε τῶν γε τοιούτων οὐδ’ εἰ πάντα τἄλλα
<span class="lb" data-page="11.46" data-line="7" id="l11.46.7"></span>κελεύοι, τοῦ αἵματος ἀποχεῖν οὐδὲ τότε τολμητέον, ἀλλὰ καὶ
<span class="lb" data-page="11.46" data-line="8" id="l11.46.8"></span>ταῖς ἄλλαις κενώσεσι καθ’ ὅσον οἷόν τε μετρίως τε καὶ εὐλαβῶς
<span class="lb" data-page="11.46" data-line="9" id="l11.46.9"></span>χρηστέον. ὁμοίως δὲ καὶ ὅσοι παχεῖς ὑπερβαλλόντως ἢ
<span class="lb" data-page="11.46" data-line="10" id="l11.46.10"></span>ἰσχνοὶ, καὶ γὰρ καὶ τούτων τάς τε φλέβας τέμνειν φυλακτέον
<span class="lb" data-page="11.46" data-line="11" id="l11.46.11"></span>καὶ τὰς ἄλλας κενώσεις τὰς ἀθρόας εὐλαβητέον. εἴη δ’ ἂν ἐν
<span class="lb" data-page="11.46" data-line="12" id="l11.46.12"></span>τούτοις καὶ ἡ ἡλικία, καθάπερ τι σύμπτωμα κωλυτικὸν ἀθρόας
<span class="lb" data-page="11.46" data-line="13" id="l11.46.13"></span>κενώσεως· οὔτε γὰρ οἱ παῖδες οὔθ’ οἱ γέροντες ἀλύπως
<span class="lb" data-page="11.46" data-line="14" id="l11.46.14"></span>αὐτὰς φέρουσι. πάντας οὖν τοὺς εἰρημένους, ὅταν αἱ διαθέσεις
<span class="lb" data-page="11.46" data-line="15" id="l11.46.15"></span>κένωσιν ὑπαγορεύωσιν, οὐχ ἅπαξ οὐδ’ ἀθρόως, ἀλλὰ
<span class="lb" data-page="11.46" data-line="16" id="l11.46.16"></span>κατὰ βραχὺ κενωτέον, ἀσιτίαις τε συμμέτροις καὶ τρίψεσι καὶ
<span class="lb" data-page="11.46" data-line="17" id="l11.46.17"></span>κλύσμασι μαλακοῖς, καταιονήσεσί τε καὶ καταπλάσμασι καὶ
<span class="lb" data-page="11.46" data-line="18" id="l11.46.18"></span>βαλανείοις· ἑκάστου πάλιν τούτων τὴν ἔνδειξιν ἀπὸ τῶν
<span class="pb" data-page="11.47" id="p11.47"></span>
<span class="lb" data-page="11.47" data-line="1" id="l11.47.1"></span>προειρημένων λαμβάνοντας. οὕτω δὲ καὶ εἰ δύο ποτὲ συμπτώματα
<span class="lb" data-page="11.47" data-line="2" id="l11.47.2"></span>ἐναντία παρακολουθοίη, σκέπτεσθαι χρὴ, ὁπότερον
<span class="lb" data-page="11.47" data-line="3" id="l11.47.3"></span>αὐτῶν ἰσχυρότερόν ἐστιν. ὡσαύτως δὲ καὶ εἰ νοσήματα δύο
<span class="lb" data-page="11.47" data-line="4" id="l11.47.4"></span>περὶ τὸν αὐτὸν ἄνθρωπον εἴη, μαχομένας τὰς ἐνδείξεις ποιούμενα·
<span class="lb" data-page="11.47" data-line="5" id="l11.47.5"></span>καὶ γὰρ καὶ τότε πρὸς τὸ κατεπεῖγον ἵστασθαι χρὴ,
<span class="lb" data-page="11.47" data-line="6" id="l11.47.6"></span>μηδὲ θατέρου παντάπασιν ἀμελοῦντας. τὰς δ’ ἀπὸ τῶν συμπτωμάτων
<span class="lb" data-page="11.47" data-line="7" id="l11.47.7"></span>τε καὶ νοσημάτων ἐνδείξεις οὐχ ἁπλῶς, ἀλλὰ κατὰ
<span class="lb" data-page="11.47" data-line="8" id="l11.47.8"></span>τὴν ἐργαζομένην ἕκαστον αἰτίαν χρὴ σκοπεῖν, οἷόν ἐστι ἡ λειποθυμία
<span class="lb" data-page="11.47" data-line="9" id="l11.47.9"></span>καὶ ἡ ἔκλυσις. εἰώθασι γὰρ οἱ ἰατροὶ καθ’ ἑνὸς
<span class="lb" data-page="11.47" data-line="10" id="l11.47.10"></span>πράγματος ἄμφω ταῦτα τὰ ὀνόματα φέρειν· αὐτὸ μὲν οὖν τὸ
<span class="lb" data-page="11.47" data-line="11" id="l11.47.11"></span>πρᾶγμα ἕν ἐστιν, αἰτίαι δ’ αὐτοῦ πολλαί. λειποθυμοῦσι γὰρ
<span class="lb" data-page="11.47" data-line="12" id="l11.47.12"></span>ἐπί τε χολέραις καὶ διαῤῥοίαις καὶ δυσεντερίαις καὶ λυεντερίαις
<span class="lb" data-page="11.47" data-line="13" id="l11.47.13"></span>καὶ γυναικείῳ ῥῷ καὶ τραύμασιν, αἱμοῤῥοΐσι τε καὶ ἀναγωγαῖς
<span class="lb" data-page="11.47" data-line="14" id="l11.47.14"></span>αἵματος καὶ ταῖς διὰ ῥινῶν αἱμοῤῥαγίαις καὶ λοχείαις
<span class="lb" data-page="11.47" data-line="15" id="l11.47.15"></span>καθάρσεσιν ἀμέτροις. ἤνεγκε δέ ποτε καὶ ἀπεψία μεγάλη λειποθυμίαν
<span class="lb" data-page="11.47" data-line="16" id="l11.47.16"></span>καὶ μάλισθ’ ὅταν ἀμετρότερον ὑπαγάγῃ τὴν γαστέρα.
<span class="lb" data-page="11.47" data-line="17" id="l11.47.17"></span>καὶ ὁ βούλιμος δὲ καλούμενος οὐδὲν ἄλλο ἢ λειποθυμία
<span class="lb" data-page="11.47" data-line="18" id="l11.47.18"></span>ἐστί. καὶ ὑστερικῆς πνίξεως ἁπάσης λειποθυμία προηγεῖται·
<span class="pb" data-page="11.48" id="p11.48"></span>
<span class="lb" data-page="11.48" data-line="1" id="l11.48.1"></span>καὶ ταῖς ἀναδρομαῖς τῶν ὑστέρων ἕπεται καὶ ταῖς παρεγκλίσεσι
<span class="lb" data-page="11.48" data-line="2" id="l11.48.2"></span>δὲ καὶ ταῖς φλεγμοναῖς αὐτῶν πολλάκις ἀκολουθεῖ.
<span class="lb" data-page="11.48" data-line="3" id="l11.48.3"></span>προηγεῖται δ’ ἀποπληξίας τε καὶ κακοήθους ἐπιληψίας
<span class="lb" data-page="11.48" data-line="4" id="l11.48.4"></span>καὶ διαφορήσεων καὶ τῶν συγκοπῶν καὶ μαρασμῶν. ἀλλὰ καὶ
<span class="lb" data-page="11.48" data-line="5" id="l11.48.5"></span>συνεισβάλλει ποτὲ καταβολαῖς πυρετῶν οὐκ ὀλίγαις καὶ μάλισθ’
<span class="lb" data-page="11.48" data-line="6" id="l11.48.6"></span>ὅταν ἄκρως ᾖ ξηρὸν καὶ αὐχμῶδες ἢ πληθωρικὸν ἀμέτρως
<span class="lb" data-page="11.48" data-line="7" id="l11.48.7"></span>τὸ σῶμα. καὶ καυσώδει δὲ καὶ κακοήθει πυρετῷ συνεισέβαλέ
<span class="lb" data-page="11.48" data-line="8" id="l11.48.8"></span>ποτε· καὶ τοῖς μεγάλως καταψυχθεῖσι τὰ ἄκρα τοῦ
<span class="lb" data-page="11.48" data-line="9" id="l11.48.9"></span>σώματος ἐν ταῖς εἰσβολαῖς τῶν πυρετῶν· <span class="milestone ed2page" data-n="10.360" data-unit="ed2page" id="ed2page.10.360"></span>καὶ ὅσοι διὰ
<span class="lb" data-page="11.48" data-line="10" id="l11.48.10"></span>μέγεθος φλεγμονῆς ἢ ἥπατος ἢ κοιλίας ἢ στομάχου πυρέσσουσι,
<span class="lb" data-page="11.48" data-line="11" id="l11.48.11"></span>καὶ οὗτοι λειποθυμοῦσι κατὰ τὰς ἀρχὰς τῶν παροξυσμῶν·
<span class="lb" data-page="11.48" data-line="12" id="l11.48.12"></span>μάλιστα δ’ οἷς πλῆθος χυμῶν ὠμῶν καὶ ἀπέπτων καί
<span class="lb" data-page="11.48" data-line="13" id="l11.48.13"></span>τις ἔμφραξις ἐπικαίρου μορίου. λειποθυμοῦσι δὲ καὶ ὅσοις τὸ
<span class="lb" data-page="11.48" data-line="14" id="l11.48.14"></span>στόμα τῆς γαστρὸς ἄῤῥωστον, ἢ ὑπὸ μοχθηρίας χυμῶν δάκνεται
<span class="lb" data-page="11.48" data-line="15" id="l11.48.15"></span>ἢ ὑπὸ παχέων ἢ γλίσχρων ἢ ὑγρῶν ἢ ψυχρῶν βαρύνεται.
<span class="lb" data-page="11.48" data-line="16" id="l11.48.16"></span>καὶ μὲν δὴ καὶ ψυχικῶν παθῶν ἰσχύϊ λειποθυμοῦσι
<span class="lb" data-page="11.48" data-line="17" id="l11.48.17"></span>τινες· μάλιστα δὲ πρεσβῦται πάσχουσιν αὐτὸ καὶ οἱ ἄλλως
<span class="lb" data-page="11.48" data-line="18" id="l11.48.18"></span>ἀσθενεῖς. καὶ γὰρ λυπηθέντες αὐτῶν πολλοὶ καὶ χαρέντες καὶ
<span class="pb" data-page="11.49" id="p11.49"></span>
<span class="lb" data-page="11.49" data-line="1" id="l11.49.1"></span>θυμωθέντες ἐλειποθύμησαν. ἀλλὰ καὶ νοτίδες ἔσθ’ ὅτε μὴ
<span class="lb" data-page="11.49" data-line="2" id="l11.49.2"></span>κατὰ καιρὸν τοῖς οὕτως ἔχουσιν ἐπιφαινόμεναι λειποθυμίας
<span class="lb" data-page="11.49" data-line="3" id="l11.49.3"></span>ἐπιφέρουσιν, ὥσπερ καὶ τοῖς ἰσχυροτέροις ἱδρῶτες ἄμετροι.
<span class="lb" data-page="11.49" data-line="4" id="l11.49.4"></span>καὶ εἰ ἀπόστημά τι ῥαγείη, βλάπτει τὴν δύναμιν ἰσχυρῶς·
<span class="lb" data-page="11.49" data-line="5" id="l11.49.5"></span>καὶ μάλιστα εἰ ῥαγὲν ἀθρόως εἰς κοιλίαν ἢ εἰς στόμαχον
<span class="lb" data-page="11.49" data-line="6" id="l11.49.6"></span>ἢ εἰς θώρακα συῤῥέοι. καὶ ἡμεῖς αὐτοὶ τέμνοντες ἀποστήματα
<span class="lb" data-page="11.49" data-line="7" id="l11.49.7"></span>εἰ τὸ πῦον ἀθρόως ἐκκενώσωμεν, ἀνάγκη λειποθυμῆσαι·
<span class="lb" data-page="11.49" data-line="8" id="l11.49.8"></span>καὶ εἰ καθαίροντες ἢ κλύζοντες ἢ ὁπωσοῦν κενοῦντες,
<span class="lb" data-page="11.49" data-line="9" id="l11.49.9"></span>ἀθροώτερον αὐτὸ δράσωμεν· οὐδὲ γὰρ οὐδὲ τὸ ἐν τοῖς
<span class="lb" data-page="11.49" data-line="10" id="l11.49.10"></span>ὑδέροις ὑγρὸν καί τοι περιττὸν ὂν καὶ παρὰ φύσιν ἀλύπως
<span class="lb" data-page="11.49" data-line="11" id="l11.49.11"></span>ἀνέχεται τὴν ἀθρόαν κένωσιν, ἀλλὰ ἀνάγκη καὶ τότε
<span class="lb" data-page="11.49" data-line="12" id="l11.49.12"></span>λειποθυμῆσαι τὸν ἄνθρωπον. ἀλλὰ καὶ διὰ μέγεθος ὀδύνης
<span class="lb" data-page="11.49" data-line="13" id="l11.49.13"></span>ἐκλύσεις γίνονται δήξεών τινων ἢ στρόφων ἢ εἰλεῶν ἢ
<span class="lb" data-page="11.49" data-line="14" id="l11.49.14"></span>κωλικῆς διαθέσεως ἐξαίφνης ἐμπεσούσης. ἀλλὰ καὶ νεῦρον
<span class="lb" data-page="11.49" data-line="15" id="l11.49.15"></span>τρωθὲν καὶ μυὸς κεφαλὴ λειποθυμίαν ἤνεγκε καὶ τὰ ἐν
<span class="lb" data-page="11.49" data-line="16" id="l11.49.16"></span>τοῖς ἄρθροις ἕλκη τὰ κακοήθη καὶ τὰ γαγγραινώδη καὶ
<span class="lb" data-page="11.49" data-line="17" id="l11.49.17"></span>νομώδη σύμπαντα καί τις ἄμετρος ψύξις ἢ θερμασία καὶ
<span class="pb" data-page="11.50" id="p11.50"></span>
<span class="lb" data-page="11.50" data-line="1" id="l11.50.1"></span>ἡ τοῦ ζωτικοῦ τόνου λύσις. αὗται μὲν αἱ τῆς λειποθυμίας
<span class="lb" data-page="11.50" data-line="2" id="l11.50.2"></span>αἰτίαι. καθ’ ἑκάστην δὲ αὐτῶν ἡ θεραπεία ἴδιος, καὶ γράψαι
<span class="lb" data-page="11.50" data-line="3" id="l11.50.3"></span>νῦν ὑπὲρ πασῶν οὐκ ἐγχωρεῖ. τὰς γὰρ ἐν τοῖς πάθεσι
<span class="lb" data-page="11.50" data-line="4" id="l11.50.4"></span>συνεδρευούσας οὐχ οἷόν τε χωρὶς ἐκείνων ἰάσασθαι. τοσοῦτον
<span class="lb" data-page="11.50" data-line="5" id="l11.50.5"></span>οὖν ἐν τῷ παρόντι λόγῳ ἐροῦμεν περὶ αὐτῶν, εἰς ὅσον
<span class="lb" data-page="11.50" data-line="6" id="l11.50.6"></span>ἄν τις μαθὼν ἱκανὸς εἴη τοῖς ἐξαίφνης ἐμπίπτουσιν ἐνίστασθαι
<span class="lb" data-page="11.50" data-line="7" id="l11.50.7"></span>παροξυσμοῖς. οἷον ὅτι τοῖς μὲν χολέραις καὶ διαῤῥοίαις
<span class="lb" data-page="11.50" data-line="8" id="l11.50.8"></span>καὶ ταῖς ἄλλαις ταῖς πολλαῖς καὶ ἀθρόαις κενώσεσιν ἐκλυομένοις
<span class="lb" data-page="11.50" data-line="9" id="l11.50.9"></span>ὕδωρ τε ψυχρὸν προσραίνειν καὶ τοὺς μυκτῆρας ἐπιλαμβάνειν
<span class="lb" data-page="11.50" data-line="10" id="l11.50.10"></span>καὶ ἀνατρίβειν τὸ στόμα τῆς γαστρὸς καὶ κελεύειν
<span class="lb" data-page="11.50" data-line="11" id="l11.50.11"></span>ἐμεῖν ἢ σπαράττειν τὸν στόμαχον ἤτοι δακτύλων ἢ πτερῶν
<span class="lb" data-page="11.50" data-line="12" id="l11.50.12"></span>καθέσεσιν· ἀλλὰ καὶ χεῖρας καὶ σκέλη καὶ πόδας διαδεῖν·
<span class="lb" data-page="11.50" data-line="13" id="l11.50.13"></span>εἶναι δὲ χρὴ καὶ τοὺς δεσμοὺς πλείονας μὲν καὶ σφοδροτέρους
<span class="lb" data-page="11.50" data-line="14" id="l11.50.14"></span>ἐν ταῖς χερσὶν,<span class="milestone ed1page" data-n="4.205" data-unit="ed1page" id="ed1page.4.205"></span> ὅταν διὰ τῶν κάτω μερῶν αἱ κενώσεις
<span class="lb" data-page="11.50" data-line="15" id="l11.50.15"></span>γίγνωνται, καθάπερ ἐν ταῖς αἱμοῤῥοΐσι καὶ διαῤῥοίαις ὅσας
<span class="lb" data-page="11.50" data-line="16" id="l11.50.16"></span>τε διὰ τῶν ὑστερῶν αἱ γυναῖκες κενοῦνται. τὸ γὰρ τὰ σκέλη
<span class="lb" data-page="11.50" data-line="17" id="l11.50.17"></span>τηνικαῦτα σφοδρῶς διαδεῖν ἐπισπᾶταί τι κάτω πολλάκις.
<span class="lb" data-page="11.50" data-line="18" id="l11.50.18"></span>ἔμπαλιν δ’ ἐν ταῖς διά τε ῥινῶν αἱμοῤῥαγίαις καὶ τοῖς ἐμέτοις
<span class="lb" data-page="11.50" data-line="19" id="l11.50.19"></span>οἱ δεσμοὶ πλείονές τε καὶ σφοδρότεροι κατὰ τὰ σκέλη γιγνέσθωσαν, ﻿
<span class="pb" data-page="11.51" id="p11.51"></span>
<span class="lb" data-page="11.51" data-line="1" id="l11.51.1"></span>καὶ μὲν δὴ καὶ ὅσοις ἐπὶ τρώμασιν αἱμοῤῥαγοῦσιν,
<span class="lb" data-page="11.51" data-line="2" id="l11.51.2"></span>ὡσαύτως ἄνω μὲν ἐπὶ τοῖς κάτω· κάτω δ’ ἐπὶ τοῖς
<span class="lb" data-page="11.51" data-line="3" id="l11.51.3"></span>ἄνω τὰ δεσμὰ περιβάλλειν. ἐξευρίσκειν δέ τι καὶ ἀνάῤῥοπον
<span class="lb" data-page="11.51" data-line="4" id="l11.51.4"></span>σχῆμα τῷ μέρει, μὴ μέντοι πάνυ σφόδρα· τεινόμενον
<span class="lb" data-page="11.51" data-line="5" id="l11.51.5"></span>γὰρ ἐν τῷδε καὶ πονοῦν οὐδὲν ἧττον ἢ εἰ κατάῤῥοπον
<span class="lb" data-page="11.51" data-line="6" id="l11.51.6"></span>ἦν παροξύνεται. τὸ δὲ σύμπαν ἢ ἐπὶ τὰ κοινὰ ἀντισπᾷν
<span class="lb" data-page="11.51" data-line="7" id="l11.51.7"></span>τοῖς πεπονθόσιν ἢ ἐπὶ τὰ τῆς κενώσεως κατάρξαντα· διὰ
<span class="lb" data-page="11.51" data-line="8" id="l11.51.8"></span>τοῦτο τὰς μὲν ἐκ τῶν ὑστερῶν ἀθρόας κενώσεις αἱ παρὰ
<span class="lb" data-page="11.51" data-line="9" id="l11.51.9"></span>τοὺς τιτθοὺς προσβαλλόμεναι σικύαι τάχιστα παύουσι·
<span class="lb" data-page="11.51" data-line="10" id="l11.51.10"></span>τὰς δὲ <span class="milestone ed2page" data-n="10.361" data-unit="ed2page" id="ed2page.10.361"></span>διὰ τῶν ῥινῶν ἥπατί τε καὶ σπληνὶ κατὰ
<span class="lb" data-page="11.51" data-line="11" id="l11.51.11"></span>τὴν αἱμοῤῥαγοῦσαν ῥῖνα, καὶ εἰ δι’ ἀμφοτέρων ἀθρόον καὶ
<span class="lb" data-page="11.51" data-line="12" id="l11.51.12"></span>πολὺ φέροιτο, τοῖς σπλάγχνοις ἀμφοτέροις προσβάλλειν.
<span class="lb" data-page="11.51" data-line="13" id="l11.51.13"></span>ἰᾶται δὲ καὶ οἶνος ὕδατι ψυχρῷ κεκραμένος τὰς ἐπὶ ταῖς
<span class="lb" data-page="11.51" data-line="14" id="l11.51.14"></span>ἀθρόαις κενώσεσιν ἐκλύσεις καὶ μάλιστα τῶν εἰς τὴν γαστέρα
<span class="lb" data-page="11.51" data-line="15" id="l11.51.15"></span>ῥεπόντων ῥευμάτων. ἐπισκοπεῖσθαι δὲ ἢν μή τι
<span class="lb" data-page="11.51" data-line="16" id="l11.51.16"></span>κωλύῃ τὴν τοιαύτην δόσιν, οἷον εἰ σπλάγχνον τι φλεγμαῖνον
<span class="lb" data-page="11.51" data-line="17" id="l11.51.17"></span>ἢ κεφαλῆς ἄλγημα σφοδρότερον ἢ παρακρουστικόν τι
<span class="lb" data-page="11.51" data-line="18" id="l11.51.18"></span>πάθος ἢ πυρετὸς καυσώδης ἐν ἀπέπτῳ νοσήματι. μεγάλαι
<span class="pb" data-page="11.52" id="p11.52"></span>
<span class="lb" data-page="11.52" data-line="1" id="l11.52.1"></span>γὰρ ἐν τοῖς τοιούτοις καὶ σχεδὸν ἀνίατοι ταῖς τῶν οἴνων
<span class="lb" data-page="11.52" data-line="2" id="l11.52.2"></span>πόσεσιν ἕπονται βλάβαι. μηδενὸς δὲ κωλύοντος, ἐφεξῆς δεῖ
<span class="lb" data-page="11.52" data-line="3" id="l11.52.3"></span>διορίζεσθαι τήν τε φύσιν τοῦ νοσοῦντος καὶ τὸ ἔθος καὶ
<span class="lb" data-page="11.52" data-line="4" id="l11.52.4"></span>τὴν ἡλικίαν καὶ τὴν τοῦ περιέχοντος ἀέρος κρᾶσιν· εἰς
<span class="lb" data-page="11.52" data-line="5" id="l11.52.5"></span>ταῦτα γὰρ ἀποβλέπων ἢ θερμὸν ἢ ψυχρὸν δώσεις τὸ πόμα.
<span class="lb" data-page="11.52" data-line="6" id="l11.52.6"></span>τοὺς μὲν γὰρ ἀήθεις ψυχροῦ πόματος ἢ καὶ φανερῶς βλαπτομένους
<span class="lb" data-page="11.52" data-line="7" id="l11.52.7"></span>ὑπ’ αὐτοῦ καὶ ὅσοι φύσει ψυχρότεροι καὶ τοὺς
<span class="lb" data-page="11.52" data-line="8" id="l11.52.8"></span>ἐν ἐσχάτῳ γήρᾳ ἢ καὶ χωρίῳ ψυχροτέρῳ φύσει ἢ καὶ
<span class="lb" data-page="11.52" data-line="9" id="l11.52.9"></span>χειμῶνος εἴργειν τοῦ ψυχροῦ. τοῖς δ’ ἐναντίως ἔχουσιν
<span class="lb" data-page="11.52" data-line="10" id="l11.52.10"></span>ἀδεῶς διδόναι πίνειν. ἔστω δὲ καὶ οἶνος ἐπὶ μὲν τοῖς εἰς
<span class="lb" data-page="11.52" data-line="11" id="l11.52.11"></span>τὴν γαστέρα ῥεύμασι θερμός τε καὶ λεπτὸς, οἷος ὁ Λέσβιος.
<span class="lb" data-page="11.52" data-line="12" id="l11.52.12"></span>ἐπὶ δὲ ταῖς αἱμοῤῥαγίαις παχύς τε καὶ μέλας καὶ
<span class="lb" data-page="11.52" data-line="13" id="l11.52.13"></span>στρυφνός. ἐπὶ δὲ τοὺς τόπους αὐτοὺς ἐπιτιθέναι, γαστρὶ
<span class="lb" data-page="11.52" data-line="14" id="l11.52.14"></span>μὲν καὶ μήτρᾳ καὶ στομάχῳ καὶ θώρακι τὰ τονοῦν πεφυκότα.
<span class="lb" data-page="11.52" data-line="15" id="l11.52.15"></span>κεφαλῇ δὲ καὶ μετώπῳ καὶ ταῦτα καὶ τὰ ψύχοντα.
<span class="lb" data-page="11.52" data-line="16" id="l11.52.16"></span>καὶ ἐφ’ ὧν ἐπιπολῆς καὶ κατὰ τοὺς μυκτῆρας φλεβῶν εἴη
<span class="lb" data-page="11.52" data-line="17" id="l11.52.17"></span>τις ἐῤῥωγυῖα, τῶν ἐπεχόντων φαρμάκων τὸ αἷμα ἐπιτιθέναι.
<span class="lb" data-page="11.52" data-line="18" id="l11.52.18"></span>λουτρὰ δὲ τοῖς μὲν εἰς τὴν γαστέρα ῥεύμασιν ἐπιτηδειότατα·
<span class="pb" data-page="11.53" id="p11.53"></span>
<span class="lb" data-page="11.53" data-line="1" id="l11.53.1"></span>τὰς δ’ αἱμοῤῥαγίας δεινῶς παροξύνει. καὶ ὅσοι διὰ
<span class="lb" data-page="11.53" data-line="2" id="l11.53.2"></span>πλῆθος ἱδρώτων λειποθυμοῦσι, καὶ τούτοις ἐναντιώτατα, χρὴ
<span class="lb" data-page="11.53" data-line="3" id="l11.53.3"></span>γὰρ αὐτῶν στύφειν τε καὶ ψύχειν, οὐ χαλᾷν τὸ δέρμα. καὶ
<span class="lb" data-page="11.53" data-line="4" id="l11.53.4"></span>τὸν οἶνον ψυχρὸν μάλιστα διδόναι τούτοις καὶ μηδὲν ὅλως
<span class="lb" data-page="11.53" data-line="5" id="l11.53.5"></span>προσφέρειν θερμόν. ἀλλὰ μηδὲ διαδεῖν τὰ κῶλα, μήδ’ ἀναγκάζειν
<span class="lb" data-page="11.53" data-line="6" id="l11.53.6"></span>ἐμεῖν, μηδὲ κινεῖν ὅλως. καὶ πνευμάτων εἰσόδους ψυχόντων
<span class="lb" data-page="11.53" data-line="7" id="l11.53.7"></span>ἐπιτεχνᾶσθαι καὶ τὸν ἀέρα τοῦ οἴκου τρέπειν εἰς
<span class="lb" data-page="11.53" data-line="8" id="l11.53.8"></span>ψύχουσάν τε καὶ στρυφνὴν ποιότητα, μυρσίναις τε καὶ ἀμπέλων
<span class="lb" data-page="11.53" data-line="9" id="l11.53.9"></span>ἕλιξι καὶ ῥόδοις καταστρωννύντα τοὔδαφος· τούτων
<span class="lb" data-page="11.53" data-line="10" id="l11.53.10"></span>οὐδὲν χρήσιμον τοῖς εἰς τὴν γαστέρα ῥεύμασιν, αὔξεται γὰρ
<span class="lb" data-page="11.53" data-line="11" id="l11.53.11"></span>εἰς ὅσον ἂν πυκνωθῇ τὸ δέρμα. τοῖς μὲν οὖν ἐπὶ ταῖς κενώσεσιν
<span class="lb" data-page="11.53" data-line="12" id="l11.53.12"></span>ἐκλυομένοις οὕτω βοηθεῖν ἔν γε τῷ παραχρῆμα. τοῖς
<span class="lb" data-page="11.53" data-line="13" id="l11.53.13"></span>δ’ ἐπὶ πλήθεσιν οὐκ ἔθ’ ὁμοίως, ἀλλὰ τρίβειν ἐπὶ πλεῖστον
<span class="lb" data-page="11.53" data-line="14" id="l11.53.14"></span>ἐπ’ ἐκείνων τὰ κῶλα καὶ θερμαίνειν καὶ διαδεῖν. οἴνου δὲ καὶ
<span class="lb" data-page="11.53" data-line="15" id="l11.53.15"></span>τροφῆς ἀπέχειν καὶ λουτρῶν, εἰ πυρέττοιεν· ἀρκεῖ δ’ αὐτοῖς
<span class="lb" data-page="11.53" data-line="16" id="l11.53.16"></span>μελικράτου τε διδόναι πόμα ἢ θύμου ἢ ὀριγάνου ἢ γλήχωνος
<span class="lb" data-page="11.53" data-line="17" id="l11.53.17"></span>ἢ ὑσσώπου ἔχοντος ἐναφηψημένον. ἐπιτήδειον δὲ καὶ
<span class="pb" data-page="11.54" id="p11.54"></span>
<span class="lb" data-page="11.54" data-line="1" id="l11.54.1"></span>ὀξύμελι. καὶ τὰς ἐφ’ ὑστέραις δὲ πεπονθυίαις ἐκλυομένας
<span class="lb" data-page="11.54" data-line="2" id="l11.54.2"></span>ὡσαύτως ἰᾶσθαι, πλὴν ὀξυμέλιτος, καὶ διαδεῖν καὶ τρίβειν
<span class="lb" data-page="11.54" data-line="3" id="l11.54.3"></span>σκέλη μᾶλλον ἢ χεῖρας. καὶ ὥσπερ ἐπ’ ἐκκρίσει πολλῇ παρὰ
<span class="lb" data-page="11.54" data-line="4" id="l11.54.4"></span>τοὺς τιτθοὺς σικύας ἐπιτίθεμεν, οὕτως αἷς ἀνέσπασται καὶ
<span class="lb" data-page="11.54" data-line="5" id="l11.54.5"></span>παρέσπασται, βουβῶσί τε καὶ μηροῖς προσάξομεν. καὶ ταῖς
<span class="lb" data-page="11.54" data-line="6" id="l11.54.6"></span>μὲν ῥισὶν ὀσφραντὰ δυσωδέστατα, ταῖς δὲ μήτραις εὐώδη.
<span class="lb" data-page="11.54" data-line="7" id="l11.54.7"></span>καὶ τὰ χαλᾷν καὶ θερμαίνειν δυνάμενα φάρμακα προσοίσομεν.
<span class="lb" data-page="11.54" data-line="8" id="l11.54.8"></span>εἰ δ’ ἄῤῥωστος ὁ στόμαχος εἴη καὶ ταύτῃ λειποθυμοῖεν,
<span class="lb" data-page="11.54" data-line="9" id="l11.54.9"></span>ἐπιπλάττειν μὲν τοῖς τονοῦν δυναμένοις, οἷα τά τε διὰ τῶν
<span class="lb" data-page="11.54" data-line="10" id="l11.54.10"></span>φοινίκων ἐστὶ <span class="milestone ed2page" data-n="10.362" data-unit="ed2page" id="ed2page.10.362"></span>καὶ οἴνου καὶ ἀλφίτων καὶ κρόκου καὶ
<span class="lb" data-page="11.54" data-line="11" id="l11.54.11"></span>ἀλόης καὶ μαστίχης· ἐπιβρέχειν δὲ τοῖς δι’ ἀψινθίου καὶ μηλίνου
<span class="lb" data-page="11.54" data-line="12" id="l11.54.12"></span>καὶ μαστιχίνου καὶ νάρδου καὶ οἰνάνθης καὶ οἴνου. καὶ
<span class="lb" data-page="11.54" data-line="13" id="l11.54.13"></span>εἰ ἐκκαίοιντο, μιγνύναι τι καὶ τῶν ψυχόντων, οἷον τῆς τε κολοκύνθης
<span class="lb" data-page="11.54" data-line="14" id="l11.54.14"></span>τὸν χυλὸν καὶ τῆς θριδακίνης καὶ τῆς ἀνδράχνης καὶ
<span class="lb" data-page="11.54" data-line="15" id="l11.54.15"></span>τοῦ στρύχνου καὶ τῆς σέριος καὶ τοῦ ὄμφακος. οὗτος μέν γε
<span class="lb" data-page="11.54" data-line="16" id="l11.54.16"></span>οὐ ψύχει μόνον, ἀλλὰ καὶ στύφει. καὶ ψυχρὸν ὕδωρ τοῖς
<span class="lb" data-page="11.54" data-line="17" id="l11.54.17"></span>διακαιομένοις τὸν στόμαχον ὤνησε πολλάκις ἐν καιρῷ δοθὲν,
<span class="lb" data-page="11.54" data-line="18" id="l11.54.18"></span>ἄλλως δὲ μεγάλως βλάπτει. καὶ χρὴ μᾶλλον οἴνου θερμοῦ
<span class="pb" data-page="11.55" id="p11.55"></span>
<span class="lb" data-page="11.55" data-line="1" id="l11.55.1"></span>διδόναι τοῖς ἀῤῥώστοις τὸν στόμαχον, εἰ μηδὲν ἄλλο κωλύει·
<span class="lb" data-page="11.55" data-line="2" id="l11.55.2"></span>ὤνησε δὲ μεγάλως τοὺς τοιούτους στομάχους καὶ ἡ τῶν ἀκρωτηρίων
<span class="lb" data-page="11.55" data-line="3" id="l11.55.3"></span>τρίψις. εἰ δ’ ἐπὶ τούτοις βελτίους μὴ γένοιντο, τοὺς
<span class="lb" data-page="11.55" data-line="4" id="l11.55.4"></span>μὲν ἐκκαιομένους ἐπὶ λουτρὸν ἄγειν τὴν ταχίστην. ὅσοι δὲ
<span class="lb" data-page="11.55" data-line="5" id="l11.55.5"></span>ψύξεώς τινος αἴσθησιν ἔχουσι, τοῦ τε διὰ τριῶν πεπέρεων
<span class="lb" data-page="11.55" data-line="6" id="l11.55.6"></span>φαρμάκου καὶ αὐτοῦ τοῦ πεπέρεως μόνου καὶ ἀψινθίου πινόντων.
<span class="lb" data-page="11.55" data-line="7" id="l11.55.7"></span>ὅσοι δὲ μοχθηρῶν χυμῶν δακνόντων τὸ στόμα τῆς γαστρὸς
<span class="lb" data-page="11.55" data-line="8" id="l11.55.8"></span>ἐκλύονται, διδοὺς ὕδωρ θερμὸν ἢ ὑδρέλαιον ἐμεῖν
<span class="lb" data-page="11.55" data-line="9" id="l11.55.9"></span>κελεύειν. εἰ δὲ δυσεμεῖς εἶεν, θάλπειν χρὴ πρότερον αὐτά τε
<span class="lb" data-page="11.55" data-line="10" id="l11.55.10"></span>τὰ περὶ τὸν στόμαχον χωρία καὶ πόδας καὶ χεῖρας. εἰ δὲ μηδ’
<span class="lb" data-page="11.55" data-line="11" id="l11.55.11"></span>οὕτως δύναιντο, πτερὰ ἢ δακτύλους καθιέντας ἐρεθίζειν. εἰ
<span class="lb" data-page="11.55" data-line="12" id="l11.55.12"></span>δὲ μηδ’ οὕτως, αὖθις αὐτοῖς ἔλαιον θερμὸν ὅτι κάλλιστον
<span class="lb" data-page="11.55" data-line="13" id="l11.55.13"></span>δοτέον. εἴωθε δὲ πολλάκις τοὔλαιον οὐκ εἰς ἔμετον μόνον
<span class="lb" data-page="11.55" data-line="14" id="l11.55.14"></span>ὁρμᾷν, ἀλλὰ καὶ τὴν γαστέρα λαπάττειν· ἔστι δὲ καὶ τοῦτο
<span class="lb" data-page="11.55" data-line="15" id="l11.55.15"></span>οὐ μικρὸν ἀγαθὸν τοῖς παροῦσιν. ὥστ’ εἰ μὴ γένοιτο αὐτόματον,
<span class="lb" data-page="11.55" data-line="16" id="l11.55.16"></span>ἐπιτεχνᾶσθαι χρή· μάλιστα δὲ τοῖς προσθέτοις αὐτὸ
<span class="lb" data-page="11.55" data-line="17" id="l11.55.17"></span>πειρᾶσθαι δρᾷν· εἰ δὲ ῥᾷον ἐπὶ τοῖσδε γένοιτο, καὶ ἀψινθίου ﻿
<span class="pb" data-page="11.56" id="p11.56"></span>
<span class="lb" data-page="11.56" data-line="1" id="l11.56.1"></span>κόμην ἐναφέψων μελικράτῳ διδόναι πίνειν καὶ οἶνον ἐφεξῆς·
<span class="lb" data-page="11.56" data-line="2" id="l11.56.2"></span>καὶ παντοίως ῥωννύναι τὰ μόρια διά τε τῶν ἔξωθεν
<span class="lb" data-page="11.56" data-line="3" id="l11.56.3"></span>ἐπιτιθεμένων φαρμάκων καὶ τοῦ ἀψινθίου ταῖς πόσεσιν. οὐ
<span class="lb" data-page="11.56" data-line="4" id="l11.56.4"></span>μὴν κατ’ ἀρχὰς κελεύω σε τοῦτο ποιεῖν οὕτως, ἀλλ’ ὕστερον,
<span class="lb" data-page="11.56" data-line="5" id="l11.56.5"></span>ἡνίκα μὲν ἤδη καθαρὰ τὰ περὶ τὴν κοιλίαν ᾖ· περιεχομένων
<span class="lb" data-page="11.56" data-line="6" id="l11.56.6"></span>δ’ ἔτι τῶν χυμῶν ἐν αὐτῇ μηδέπω στύφειν, ἀλλ’ ἀρκεῖ θάλπειν
<span class="lb" data-page="11.56" data-line="7" id="l11.56.7"></span>μόνον, ὡς ἔμπροσθεν εἴρηται. φλέγματος δὲ πολλοῦ καὶ
<span class="lb" data-page="11.56" data-line="8" id="l11.56.8"></span>ψυχροῦ κατὰ τὸ στόμα τῆς γαστρὸς ἠθροισμένου, καταντλεῖν
<span class="lb" data-page="11.56" data-line="9" id="l11.56.9"></span>μὲν ἐπὶ πλεῖστον, ἐλαίῳ συνέψων ἀψίνθιον· ἐφεξῆς δὲ τοῦ
<span class="lb" data-page="11.56" data-line="10" id="l11.56.10"></span>μελικράτου διδόναι ἢ ὑσσώπου ἤ τι τῶν ὁμοίων ἀποβρέχων
<span class="lb" data-page="11.56" data-line="11" id="l11.56.11"></span>ὀξυμέλιτός τε καὶ πεπέρεως καὶ τοῦ διὰ τριῶν πεπέρεων καὶ
<span class="lb" data-page="11.56" data-line="12" id="l11.56.12"></span>τοῦ διοσπολιτικοῦ φαρμάκου. καὶ τὸ σύμπαν σοι τῆς διαίτης
<span class="lb" data-page="11.56" data-line="13" id="l11.56.13"></span>κεφάλαιον τμητικὸν ἔστω. τὰς δ’ ἐπὶ ταῖς ἰσχυραῖς ψύξεσιν
<span class="lb" data-page="11.56" data-line="14" id="l11.56.14"></span>ἐκλύσεις ὁμοίως τοῖς βουλίμοις ἰᾶσθαι, παντὶ τρόπῳ θερμαίνοντα.
<span class="lb" data-page="11.56" data-line="15" id="l11.56.15"></span>τόν τε οὖν οἶνον αὐτοῖς διδόναι θερμῷ κεκραμένον
<span class="lb" data-page="11.56" data-line="16" id="l11.56.16"></span>καὶ τροφὰς τὰς θερμαίνειν πεφυκυίας, ἀνατρίβειν τε καὶ θάλπειν
<span class="lb" data-page="11.56" data-line="17" id="l11.56.17"></span>παρὰ πυρί. τὰς δ’ ἐπὶ θερμασίᾳ πλείονι γινομένας λειποθυμίας
<span class="lb" data-page="11.56" data-line="18" id="l11.56.18"></span>τοῖς ἐμψύχειν τε καὶ τονοῦν δυναμένοις. ἐμπίπτουσι<span class="milestone ed1page" data-n="4.206" data-unit="ed1page" id="ed1page.4.206"></span>
              <span class="pb" data-page="11.57" id="p11.57"></span>
<span class="lb" data-page="11.57" data-line="1" id="l11.57.1"></span>γὰρ αὗται μάλιστα τοῖς ἐν ἀέρι πνιγώδει καὶ βαλανείῳ
<span class="lb" data-page="11.57" data-line="2" id="l11.57.2"></span>χρονίσασι. ῥώσεις οὖν αὐτοὺς ἐν μὲν τῷ παραχρῆμα
<span class="lb" data-page="11.57" data-line="3" id="l11.57.3"></span>τότε ψυχρὸν ὕδωρ προσραίνων καὶ ῥιπίζων καὶ πρὸς ἄνεμον
<span class="lb" data-page="11.57" data-line="4" id="l11.57.4"></span>τρέπων καὶ τρίβων τὸ στόμα τῆς κοιλίας καὶ σπαράττων·
<span class="lb" data-page="11.57" data-line="5" id="l11.57.5"></span>ἐφεξῆς δ’ ἤδη καὶ οἶνον διδοὺς καὶ τροφάς. τοὺς δὲ διὰ μέγεθος
<span class="lb" data-page="11.57" data-line="6" id="l11.57.6"></span>φλεγμονῆς ἢ καὶ κακοήθειαν σφοδροῦ πυρετοῦ λειποθυμοῦντας
<span class="lb" data-page="11.57" data-line="7" id="l11.57.7"></span>ἐν ταῖς εἰσβολαῖς καὶ καταψυχομένους τὰ κῶλα
<span class="lb" data-page="11.57" data-line="8" id="l11.57.8"></span>τρίβων ἰσχυρῶς καὶ θάλπων καὶ διαδῶν σκέλη τε καὶ χεῖρας,
<span class="lb" data-page="11.57" data-line="9" id="l11.57.9"></span>ἐγρηγορέναι τε κελεύων καὶ σιτίου παντὸς ἀπέχεσθαι καὶ πόματος.
<span class="lb" data-page="11.57" data-line="10" id="l11.57.10"></span>ἄριστον δ’ ἐπὶ τούτων προγνῶναι τὸ μέλλον ἔσεσθαι
<span class="lb" data-page="11.57" data-line="11" id="l11.57.11"></span>καὶ φθάνειν αὐτὰ πράξαντα πρὸ τοῦ παροξυσμοῦ. καὶ
<span class="lb" data-page="11.57" data-line="12" id="l11.57.12"></span>τοὺς διὰ ξηρότητα δὲ συγκοπτομένους ἐν ταῖς τῶν παροξυσμῶν
<span class="lb" data-page="11.57" data-line="13" id="l11.57.13"></span>ἀρχαῖς ἄριστον προγινώσκειν. <span class="milestone ed2page" data-n="10.363" data-unit="ed2page" id="ed2page.10.363"></span>εἰ γὰρ ὥραις που
<span class="lb" data-page="11.57" data-line="14" id="l11.57.14"></span>δύο ἢ τρισὶν ἔμπροσθεν πρὸ τοῦ παροξυσμοῦ θρέψαις, διακρατεῖσθαί
<span class="lb" data-page="11.57" data-line="15" id="l11.57.15"></span>τε πόδας καὶ χεῖρας κελεύσειας, οὐκ ἂν ἀπόλοιντο.
<span class="lb" data-page="11.57" data-line="16" id="l11.57.16"></span>εἶναι δὲ χρὴ τὰς τροφὰς εὐπέπτους τε καὶ εὐστομάχους. εἰ δὲ
<span class="lb" data-page="11.57" data-line="17" id="l11.57.17"></span>καὶ σφοδρὸν τὸν κίνδυνον ὑπονοήσῃς ἔσεσθαι, φθάνειν οἴνου
<span class="lb" data-page="11.57" data-line="18" id="l11.57.18"></span>διδόναι καὶ μάλιστ’ εἰς χόνδρον ἑφθὸν τὸν οἶνον ἐπιχέας προσφέρειν.
<span class="lb" data-page="11.57" data-line="19" id="l11.57.19"></span>εἰ δὲ καὶ ἄρτον ἀντὶ χόνδρου δοίης, ἶσον δύναται.
<span class="pb" data-page="11.58" id="p11.58"></span>
<span class="lb" data-page="11.58" data-line="1" id="l11.58.1"></span>μετρίας δὲ τῆς συγκοπῆς προσδοκωμένης οὐδὲν οἴνου δεῖ, ἀλλ’
<span class="lb" data-page="11.58" data-line="2" id="l11.58.2"></span>ἀρκεῖ τηνικαῦτα ῥοιῶν ἢ ἀπίων ἢ μήλων ἤ τινος ἄλλης ὀπώρας
<span class="lb" data-page="11.58" data-line="3" id="l11.58.3"></span>στυφούσης ταῖς τροφαῖς μιγνύναι. καὶ εἰ ἐπὶ τοῖσδε
<span class="lb" data-page="11.58" data-line="4" id="l11.58.4"></span>μετρίως τὸν παροξυσμὸν ἐνέγκοιεν, αὖθις τρέφοντας οὐκ
<span class="lb" data-page="11.58" data-line="5" id="l11.58.5"></span>ἀναγκαῖον ὀπώραις χρῆσθαι. ταῦτα μὲν πράττειν, εἰ προγνοίης
<span class="lb" data-page="11.58" data-line="6" id="l11.58.6"></span>τὸ μέλλον ἔσεσθαι. τοῖς δ’ ἐξαίφνης εἰς τὸν κίνδυνον
<span class="lb" data-page="11.58" data-line="7" id="l11.58.7"></span>ἐμπίπτουσιν οἴνου τε διδόναι θερμοῦ καὶ ἄρτου καὶ χόνδρου
<span class="lb" data-page="11.58" data-line="8" id="l11.58.8"></span>σὺν αὐτῷ θερμοῦ παντελῶς ὀλίγον. εἰ γὰρ τούτοις πλεῖον
<span class="lb" data-page="11.58" data-line="9" id="l11.58.9"></span>δοίης ἢ δυσπεπτότερα σιτία τοῖς οὕτως ἔχουσιν, οὐ συγκοπήσονται
<span class="lb" data-page="11.58" data-line="10" id="l11.58.10"></span>μόνον, ἀλλὰ καὶ πνιγήσονται τελέως. τοῖς δὲ δι’ ἔμφραξιν
<span class="lb" data-page="11.58" data-line="11" id="l11.58.11"></span>ἐπικαίρου μορίου λειποθυμοῦσιν ὀξύμελί τε διδόναι
<span class="lb" data-page="11.58" data-line="12" id="l11.58.12"></span>καὶ τὸ δι’ ὑσσώπου καὶ ὀριγάνου καὶ γλήχωνος καὶ μέλιτος
<span class="lb" data-page="11.58" data-line="13" id="l11.58.13"></span>πόμα· καὶ τροφὰς τοῦ τμητικωτέρου τρόπου. τὰ γὰρ παχέα
<span class="lb" data-page="11.58" data-line="14" id="l11.58.14"></span>καὶ γλίσχρα μεγάλας ἐν τοῖς τοιούτοις ἐργάζεται βλάβας.
<span class="lb" data-page="11.58" data-line="15" id="l11.58.15"></span>ἀλλὰ καὶ τὰ κῶλα τρίβειν τε καὶ διαδεῖν οὐδὲν χεῖρον. ἀγαθὸν
<span class="lb" data-page="11.58" data-line="16" id="l11.58.16"></span>δὲ καὶ τοῖς οὖρα κενοῦσι χρῆσθαι πόμασιν, οἷα τά τε δι’
<span class="lb" data-page="11.58" data-line="17" id="l11.58.17"></span>ἀνήθου καὶ μαράθρου καὶ σελίνου καὶ πετροσελίνου καὶ
<span class="pb" data-page="11.59" id="p11.59"></span>
<span class="lb" data-page="11.59" data-line="1" id="l11.59.1"></span>ἄμμεως καὶ δαύκου καὶ νάρδου στάχυος· ἐφ’ οἷς φανερᾶς
<span class="lb" data-page="11.59" data-line="2" id="l11.59.2"></span>οὔσης ἤδη τῆς ὠφελείας οἴνῳ χρῆσθαι λευκῷ καὶ λεπτῷ μὴ
<span class="lb" data-page="11.59" data-line="3" id="l11.59.3"></span>πάνυ παλαιῷ. γνωριεῖς δὲ τὰς τοιαύτας ἐμφράξεις ταῖς τ’
<span class="lb" data-page="11.59" data-line="4" id="l11.59.4"></span>ἄλλαις ἀνωμαλίαις τῶν σφυγμῶν καὶ μάλισθ’ ὅσαι κατὰ μέγεθός
<span class="lb" data-page="11.59" data-line="5" id="l11.59.5"></span>τε καὶ μικρότητα καὶ σφοδρότητα καὶ ἀμυδρότητα γίνονται,
<span class="lb" data-page="11.59" data-line="6" id="l11.59.6"></span>μὴ παρούσης τῆς καλουμένης πληθωρικῆς συνδρομῆς.
<span class="lb" data-page="11.59" data-line="7" id="l11.59.7"></span>εἰσὶ γὰρ κᾀκείνης κοιναί. γίγνονται δὲ καὶ διαλείποντες ἐπὶ
<span class="lb" data-page="11.59" data-line="8" id="l11.59.8"></span>ταῖς μεγάλαις τῶν τοιούτων διαθέσεων οἱ σφυγμοί. ταῦτα
<span class="lb" data-page="11.59" data-line="9" id="l11.59.9"></span>μὲν οὖν ἐπὶ πλέον ἐν τοῖς περὶ σφυγμῶν λέγεται. νυνὶ δὲ
<span class="lb" data-page="11.59" data-line="10" id="l11.59.10"></span>μεταβῶμεν ἐπὶ τὸν περὶ τῶν ὑπολοίπων ἐκλύσεων λόγον·
<span class="lb" data-page="11.59" data-line="11" id="l11.59.11"></span>οἷον ὅσαι τε διὰ ῥῆξιν ἀποστήματος ἢ τομὴν γίγνονται καὶ
<span class="lb" data-page="11.59" data-line="12" id="l11.59.12"></span>ὅσαι διὰ κένωσιν ἀθρόαν ἐν ὑδέροις. ἀπόχρη δὲ τούτοις ἐν
<span class="lb" data-page="11.59" data-line="13" id="l11.59.13"></span>μὲν τῷ παραυτίκα τοῖς ὀσφραντικοῖς ἀνακτήσασθαι· μικρὸν
<span class="lb" data-page="11.59" data-line="14" id="l11.59.14"></span>δ’ ὕστερον ῥοφήμασιν εὐπέπτοις χρῆσθαι. εἰ δὲ διὰ λύπην
<span class="lb" data-page="11.59" data-line="15" id="l11.59.15"></span>ἢ χαρὰν ἢ φόβον ἢ θυμὸν ἢ ἔκπληξιν ἐκλυθεῖεν, ὀσφρητικοῖς
<span class="lb" data-page="11.59" data-line="16" id="l11.59.16"></span>τε καὶ ταῖς τῶν ῥινῶν καταλήψεσιν ἀνακτησάμενον ἐμεῖν
<span class="lb" data-page="11.59" data-line="17" id="l11.59.17"></span>ἀναγκάζειν. ὡσαύτως δὲ καὶ τοὺς ἐπὶ τραύμασιν ἢ καθάρσεσιν
<span class="pb" data-page="11.60" id="p11.60"></span>
<span class="lb" data-page="11.60" data-line="1" id="l11.60.1"></span>ἢ ἀλγήμασι τοῖς κατὰ τὰ ἄρθρα καὶ νεῦρα καὶ τῶν
<span class="lb" data-page="11.60" data-line="2" id="l11.60.2"></span>μυῶν τοὺς τένοντας ἔν γε τῷ παραχρῆμα δεῖ ἀνακτᾶσθαι·
<span class="lb" data-page="11.60" data-line="3" id="l11.60.3"></span>μετὰ δὲ ταῦτα τὴν προσήκουσαν ποιεῖσθαι τοῦ παθήματος
<span class="lb" data-page="11.60" data-line="4" id="l11.60.4"></span>θεραπείαν. αἱ δ’ ἐπὶ τοῖς κωλικοῖς πάθεσιν ἢ τοῖς εἰλεοῖς
<span class="lb" data-page="11.60" data-line="5" id="l11.60.5"></span>ἤ τινι τῶν οὕτω μεγάλας ἐπιφερόντων ὀδύνας ἑπόμεναι λειποθυμίαι
<span class="lb" data-page="11.60" data-line="6" id="l11.60.6"></span>ταῖς τε τῶν πεπονθότων μορίων ἀλέαις μάλιστα
<span class="lb" data-page="11.60" data-line="7" id="l11.60.7"></span>καθίστανται καὶ ταῖς τῶν ἄκρων τρίψεσιν. τὰς δὲ δι’ ἀῤῥωστίαν
<span class="lb" data-page="11.60" data-line="8" id="l11.60.8"></span>οἰκείαν τῶν διοικουσῶν τὸ σῶμα δυνάμεων ἐκλύσεις
<span class="lb" data-page="11.60" data-line="9" id="l11.60.9"></span>ἐπὶ δυσκρασίᾳ τῶν μορίων ἐκείνων γιγνομένας, ὅθεν αἱ δυνάμεις
<span class="lb" data-page="11.60" data-line="10" id="l11.60.10"></span>ὁρμῶνται, ταῖς ἐναντίαις δυσκρασίαις ἰᾶσθαι προσήκει,
<span class="lb" data-page="11.60" data-line="11" id="l11.60.11"></span>θερμαίνοντας μὲν τὰς ψυχρὰς, ψύχοντας δὲ τὰς θερμὰς, ἐπί
<span class="lb" data-page="11.60" data-line="12" id="l11.60.12"></span>τε τῶν ἄλλων ἀνάλογον. ἡ μὲν οὖν ζωτικὴ καλουμένη δύναμις,
<span class="lb" data-page="11.60" data-line="13" id="l11.60.13"></span>ἣν ἐκ καρδίας ὁρμωμένην ἐδείξαμεν, <span class="milestone ed2page" data-n="10.364" data-unit="ed2page" id="ed2page.10.364"></span>ἐκ τῶν ἀμυδρῶν
<span class="lb" data-page="11.60" data-line="14" id="l11.60.14"></span>σφυγμῶν γνωρίζεται. ἡ δ’ ἐξ ἥπατος μὲν ὁρμωμένη,
<span class="lb" data-page="11.60" data-line="15" id="l11.60.15"></span>θρεπτικὴ δ’ ὀνομαζομένη, ταῖς αἱματώδεσι διαχωρήσεσι κατ’
<span class="lb" data-page="11.60" data-line="16" id="l11.60.16"></span>ἀρχὰς μὲν ὑδατώδεσί τε καὶ λεπταῖς γιγνομέναις, ὕστερον δὲ
<span class="lb" data-page="11.60" data-line="17" id="l11.60.17"></span>παχείαις, οἵαπερ ἡ ἀμοργή. τὴν δ’ ἀπ’ ἐγκεφάλου μὲν ὁρμωμένην
<span class="lb" data-page="11.60" data-line="18" id="l11.60.18"></span>δύναμιν ἐξαιρέτως δ’ ὑπό τινων ὀνομαζομένην ψυχικὴν, ﻿
<span class="pb" data-page="11.61" id="p11.61"></span>
<span class="lb" data-page="11.61" data-line="1" id="l11.61.1"></span>τῇ ἐπὶ τὰς προαιρετικὰς κινήσεις ἀῤῥωστίᾳ γνωρίζομεν.
<span class="lb" data-page="11.61" data-line="2" id="l11.61.2"></span>ἀλλὰ περὶ μὲν τῶν τοιούτων διαθέσεων ἰδίᾳ σοι γράψομεν
<span class="lb" data-page="11.61" data-line="3" id="l11.61.3"></span>ἐν ἑτέρῳ γράμματι, πάμπολλα γάρ ἐστιν ἐν αὐτοῖς παρορώμενα
<span class="lb" data-page="11.61" data-line="4" id="l11.61.4"></span>τοῖς ἰατροῖς.
</p>
          </article>

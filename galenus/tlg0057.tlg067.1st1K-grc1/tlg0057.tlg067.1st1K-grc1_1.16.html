<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.16">
<span class="pb page1" data-page="11.61" id="p11.61"></span>
<span class="milestone ed1page page1" data-n="4.206" data-unit="ed1page" id="ed1page.4.206"></span>
<span class="milestone ed2page page1" data-n="10.364" data-unit="ed2page" id="ed2page.10.364"></span>
            <p>
<span class="lb" data-page="11.61" data-line="5" id="l11.61.5"></span>Ἐπεὶ δὲ τὸν περὶ τῶν συμπτωμάτων λόγον
<span class="lb" data-page="11.61" data-line="6" id="l11.61.6"></span>πεποιήμεθα μέχρι δεῦρο, πάλιν ἐπάνιμεν πρὸς τὰ ἐξ ἀρχῆς
<span class="lb" data-page="11.61" data-line="7" id="l11.61.7"></span>ἕνα κοινὸν ἐπὶ πάντων ἔχοντες σκοπὸν, ἐπισκέπτεσθαι τὴν
<span class="lb" data-page="11.61" data-line="8" id="l11.61.8"></span>ἐργαζομένην ἕκαστον αὐτῶν αἰτίαν· αὗται γὰρ ἐνδείξονταί
<span class="lb" data-page="11.61" data-line="9" id="l11.61.9"></span>σοι τὴν προσήκουσαν ἴασιν. οἷον εἴ τις ἀλγοίη τὴν κεφαλὴν,
<span class="lb" data-page="11.61" data-line="10" id="l11.61.10"></span>εἰ μὲν ἀσώδης εἴη καὶ καρδιώττοι, κελεύειν ἐμεῖν, ἐμεῖται γὰρ
<span class="lb" data-page="11.61" data-line="11" id="l11.61.11"></span>ἢ χολὴν ἢ φλέγμα ἢ ἄμφω. μηδενὸς δ’ ἐπισήμου κατὰ τὴν
<span class="lb" data-page="11.61" data-line="12" id="l11.61.12"></span>γαστέρα παθήματος ὑποφαινομένου σκοπεῖσθαι, πότερον
<span class="lb" data-page="11.61" data-line="13" id="l11.61.13"></span>πλῆθός ἐστιν ἢ ἔμφραξις ἢ φλεγμονή τινος τῶν ἐν τῇ κεφαλῇ
<span class="lb" data-page="11.61" data-line="14" id="l11.61.14"></span>μορίων· εὑρήσεις δὲ πρῶτον μὲν, εἰ δι’ ὅλης αὐτῆς
<span class="lb" data-page="11.61" data-line="15" id="l11.61.15"></span>ἐκτέταται τὸ ἄλγημα πυνθανόμενος, εἰ κατά τινα τῶν μορίων
<span class="lb" data-page="11.61" data-line="16" id="l11.61.16"></span>ἐρείδει σφοδρότερον. ἔπειτα δὲ πότερον μετὰ βάρους ἢ τάσεως
<span class="lb" data-page="11.61" data-line="17" id="l11.61.17"></span>ἢ δήξεως ἢ σφυγμοῦ. τὰ γὰρ μετὰ βάρους ἀλγήματα
<span class="lb" data-page="11.61" data-line="18" id="l11.61.18"></span>πλῆθος δηλοῖ· τὰ δὲ μετὰ δήξεως ἢ ἀτμῶν ἢ χυμῶν δριμύτητα·
<span class="pb" data-page="11.62" id="p11.62"></span>
<span class="lb" data-page="11.62" data-line="1" id="l11.62.1"></span>τὰ δὲ μετὰ σφυγμοῦ φλεγμονήν· τὰ δὲ μετὰ τάσεως,
<span class="lb" data-page="11.62" data-line="2" id="l11.62.2"></span>εἰ μὲν ἄνευ βάρους καὶ σφυγμοῦ καὶ πνεύματος ἀπέπτου καὶ
<span class="lb" data-page="11.62" data-line="3" id="l11.62.3"></span>φυσώδους, πλῆθος· εἰ δὲ μετὰ σφυγμοῦ, καὶ φλεγμονὴν ὑμενώδους
<span class="lb" data-page="11.62" data-line="4" id="l11.62.4"></span>σώματος· εἰ δὲ μετὰ βάρους, πλῆθος ἐντὸς τῶν ὑμένων
<span class="lb" data-page="11.62" data-line="5" id="l11.62.5"></span>ἐνισχόμενον. ὅταν οὖν παντάπασι ταῦτα διορισθείη,
<span class="lb" data-page="11.62" data-line="6" id="l11.62.6"></span>τὴν ἐργαζομένην ἕκαστον αὐτῶν αἰτίαν σκοπεῖν χρή. ἐκείνη
<span class="lb" data-page="11.62" data-line="7" id="l11.62.7"></span>γὰρ ἐνδείξεταί σοι τὴν θεραπείαν· οἷον εἰ πλῆθος εἴη περιεχόμενον
<span class="lb" data-page="11.62" data-line="8" id="l11.62.8"></span>ἀτμῶν ἢ χυμῶν, ἐπισκοπεῖσθαι, πότερον διὰ μέγεθος
<span class="lb" data-page="11.62" data-line="9" id="l11.62.9"></span>πυρετῶν οἱ χυμοὶ χυθέντες τε καὶ οἱονεὶ ζέσαντες ἐπὶ τὴν
<span class="lb" data-page="11.62" data-line="10" id="l11.62.10"></span>κεφαλὴν ὥρμησαν, ἢ διὰ τὴν τοῦ μέρους ἀῤῥωστίαν ἢ διὰ
<span class="lb" data-page="11.62" data-line="11" id="l11.62.11"></span>τὴν ἐν παντὶ τῷ σώματι πλησμονήν· ταύτην μὲν γὰρ οὐκ
<span class="lb" data-page="11.62" data-line="12" id="l11.62.12"></span>ἂν χαλεπῶς ἰάσαιο ταῖς τοῦ ὅλου κενώσεσι. τὴν δ’ ἐπ’
<span class="lb" data-page="11.62" data-line="13" id="l11.62.13"></span>ἀσθενείᾳ τοῦ μορίου τὸ μέν τι πάντῃ τοῦ σώματος ἀντισπῶν,
<span class="lb" data-page="11.62" data-line="14" id="l11.62.14"></span>τὸ δέ τι ταῖς τοῦ μέρους ἰάσεσιν. ἀντισπάσεις μὲν οὖν
<span class="lb" data-page="11.62" data-line="15" id="l11.62.15"></span>κλύσμασί τε δριμέσι καὶ δεσμοῖς καὶ τρίψεσι τῶν κάτω πολλαῖς,
<span class="lb" data-page="11.62" data-line="16" id="l11.62.16"></span>καὶ ἢν οὕτω δέῃ, καὶ τοῦ αἵματος ἀπάγων τί. τὸ δὲ
<span class="lb" data-page="11.62" data-line="17" id="l11.62.17"></span>μόριον ἐξιάσῃ, καθ’ ὃν μὲν καιρὸν ἀντισπᾷς εἰς τὸ ὅλον
<span class="lb" data-page="11.62" data-line="18" id="l11.62.18"></span>σῶμα, ταῖς ἀπωθεῖσθαί τι τῆς κεφαλῆς δυναμέναις <span class="milestone ed1page" data-n="4.207" data-unit="ed1page" id="ed1page.4.207"></span>ἐπιβροχαῖς·
<span class="pb" data-page="11.63" id="p11.63"></span>
<span class="lb" data-page="11.63" data-line="1" id="l11.63.1"></span>μετὰ δὲ ταῦτα ταῖς κενούσαις· εἰς ὕστερον δὲ ταῖς
<span class="lb" data-page="11.63" data-line="2" id="l11.63.2"></span>τονούσαις. ἀπωθεῖται μὲν οὖν ἔλαιον τὸ καλούμενον ὠμοτριβὲς
<span class="lb" data-page="11.63" data-line="3" id="l11.63.3"></span>ἢ ἄλλο τι τῶν τοιούτων παραπλήσιον, οἷον ὀξυρόδινόν
<span class="lb" data-page="11.63" data-line="4" id="l11.63.4"></span>τε καὶ ῥόδινον αὐτὸ καθ’ αὑτὸ, καὶ ὅσα διὰ τῶν
<span class="lb" data-page="11.63" data-line="5" id="l11.63.5"></span>τοῦ μήκωνος κωδιῶν καὶ θαλλῶν ἐλαίας τῶν ἁπαλῶν καὶ
<span class="lb" data-page="11.63" data-line="6" id="l11.63.6"></span>κιττοῦ τῶν κορύμβων ἡδυόσμου τε τοῦ χλωροῦ καὶ σισυμβρίου
<span class="lb" data-page="11.63" data-line="7" id="l11.63.7"></span>σκευάζεται· χρῆσθαι δ’ αὐτοῖς ἐπὶ μὲν ὠμοτέρου τε
<span class="lb" data-page="11.63" data-line="8" id="l11.63.8"></span>καὶ ψυχροτέρου πλήθους χλιαροῖς· ἐπὶ δὲ θερμοτέρου καὶ
<span class="lb" data-page="11.63" data-line="9" id="l11.63.9"></span>χολωδεστέρου ψυχροῖς. κενοῖ δὲ καὶ διαφορεῖ τὸ θερμὸν
<span class="lb" data-page="11.63" data-line="10" id="l11.63.10"></span>ἔλαιον αὐτό τε καθ’ αὑτὸ καὶ μᾶλλον εἰ παλαιὸν ἢ σικυώνιον
<span class="lb" data-page="11.63" data-line="11" id="l11.63.11"></span>εἴη ἢ καὶ ἄνηθον ἐναφηψημένον ἔχοι· τὸ γὰρ μὴ
<span class="lb" data-page="11.63" data-line="12" id="l11.63.12"></span>πάνυ παχείων μήτε γλίσχρων χυμῶν πλῆθος <span class="milestone ed2page" data-n="10.365" data-unit="ed2page" id="ed2page.10.365"></span>ἱκανῶς
<span class="lb" data-page="11.63" data-line="13" id="l11.63.13"></span>διὰ τῶν τοιούτων κενώσεις· ἀλλὰ καὶ ἢν σπονδύλιον ἢ
<span class="lb" data-page="11.63" data-line="14" id="l11.63.14"></span>ἕρπυλλον ἐναφέψοις ἢ γλήχωνος κόμην ἢ καλαμίνθης ἢ
<span class="lb" data-page="11.63" data-line="15" id="l11.63.15"></span>ἡδυόσμου τε καὶ σισυμβρίου, κενώσεις οὕτω καὶ τὸ παχύτερον.
<span class="lb" data-page="11.63" data-line="16" id="l11.63.16"></span>αὐτὰ δὲ ταῦτα καὶ τόνον τινὰ δίδωσι τοῖς μορίοις
<span class="lb" data-page="11.63" data-line="17" id="l11.63.17"></span>καὶ ῥώννυσι τὰ ἠσθενηκότα. χρηστέον οὖν αὐτοῖς ἐφεξῆς,
<span class="lb" data-page="11.63" data-line="18" id="l11.63.18"></span>μέχρι παντελοῦς ἰάσεως. καὶ εἰ δεήσειε, διά τε ῥινῶν καὶ
<span class="pb" data-page="11.64" id="p11.64"></span>
<span class="lb" data-page="11.64" data-line="1" id="l11.64.1"></span>ὑπερώας καθαίρειν καὶ πταρμοὺς κινεῖν. καὶ ἢν ἐπὶ λουτρὸν
<span class="lb" data-page="11.64" data-line="2" id="l11.64.2"></span>ἀγάγῃς τὸν ἄνθρωπον, ἀνατρίβειν τε ξηραῖς σινδόσι
<span class="lb" data-page="11.64" data-line="3" id="l11.64.3"></span>τὴν κεφαλὴν καὶ χωρὶς ἐλαίου διαπλάττειν, ἁλί τε καὶ νίτρῳ
<span class="lb" data-page="11.64" data-line="4" id="l11.64.4"></span>καὶ νάπυϊ. ταῦτα μὲν δὴ τῆς ἐπ’ ἀῤῥωστίας τοῦ μορίου
<span class="lb" data-page="11.64" data-line="5" id="l11.64.5"></span>κεφαλαλγίας ἰάματα. τῆς δ’ ἐπὶ μεγέθους πυρετῶν, τῆς μὲν
<span class="lb" data-page="11.64" data-line="6" id="l11.64.6"></span>ἰαμάτων δεομένης, αἱ ψυχραὶ ποιότητες καὶ δυνάμεις δι’
<span class="lb" data-page="11.64" data-line="7" id="l11.64.7"></span>ὑδρελαίου τε καὶ ὀξυροδίνου καὶ μήκωνος κωδιῶν ἐπιβροχαὶ
<span class="lb" data-page="11.64" data-line="8" id="l11.64.8"></span>συγκείμεναι ἁρμόζουσι. τῆς δὲ κρίσιμον αἱμοῤῥαγίαν ἢ ἔμετον
<span class="lb" data-page="11.64" data-line="9" id="l11.64.9"></span>δηλούσης ἰάματα μὲν οὐ χρὴ ζητεῖν· οὐδὲ γὰρ σύμπτωμά
<span class="lb" data-page="11.64" data-line="10" id="l11.64.10"></span>τι τήν γε τοιαύτην νομιστέον, ἀλλὰ μᾶλλον ἀγαθὸν
<span class="lb" data-page="11.64" data-line="11" id="l11.64.11"></span>σημεῖον, ὥσπερ καὶ τἄλλα τὰ πρὸ τῶν κρίσεων ἃ τοὺς μὲν
<span class="lb" data-page="11.64" data-line="12" id="l11.64.12"></span>πολλοὺς ἐκφοβεῖ, χρηστὸν δέ τι δηλοῖ. κάλλιστον δὲ δύνασθαι
<span class="lb" data-page="11.64" data-line="13" id="l11.64.13"></span>γνωρίζειν σῶμα ταραττόμενον ὑπὸ φύσεως παρασκευαζομένης
<span class="lb" data-page="11.64" data-line="14" id="l11.64.14"></span>ἐπί τε τὰς ἄλλας ἐκκρίσεις καὶ οὐχ ἥκιστα τὰς
<span class="lb" data-page="11.64" data-line="15" id="l11.64.15"></span>δι’ ἐμέτων τε καὶ αἱμοῤῥαγίας, ὧν ἀχώριστόν ἐστι σημεῖον
<span class="lb" data-page="11.64" data-line="16" id="l11.64.16"></span>ἡ κεφαλαλγία. λέγεται δ’ ἐπὶ πλέον μὲν ἑτέρωθι πάντα. τὸ
<span class="lb" data-page="11.64" data-line="17" id="l11.64.17"></span>δὲ νῦν εἰδέναι, καθ’ ὅσον ἐγχωρεῖ τὴν ἐξ ἀρχῆς φυλάττοντα
<span class="lb" data-page="11.64" data-line="18" id="l11.64.18"></span>προαίρεσιν διὰ συντόμων εἰπεῖν, τὶ περὶ αὐτῶν εἰρήσεται.
<span class="pb" data-page="11.65" id="p11.65"></span>
<span class="lb" data-page="11.65" data-line="1" id="l11.65.1"></span>σκεπτέον οὖν πρῶτον μὲν τὸ τῶν πυρετῶν εἶδος, εἰ θερμοὶ
<span class="lb" data-page="11.65" data-line="2" id="l11.65.2"></span>καὶ διακαεῖς. ἐκκρίσεσι γὰρ οἱ τοιοῦτοι φιλοῦσι κρίνεσθαι·
<span class="lb" data-page="11.65" data-line="3" id="l11.65.3"></span>καθάπερ οἱ μαλακώτεροί τε καὶ οἷον σμυχόμενοι χρονίζουσί
<span class="lb" data-page="11.65" data-line="4" id="l11.65.4"></span>τε καὶ εἰς ἀποστάσεις ὁρμῶσι τὰ πολλά. δεύτερον δὲ, εἰ σωτήριόν
<span class="lb" data-page="11.65" data-line="5" id="l11.65.5"></span>ἐστι τὸ νόσημα, τίς γὰρ ἀγαθὴ κρίσις ἐν τῷ ὀλεθρίῳ
<span class="lb" data-page="11.65" data-line="6" id="l11.65.6"></span>νοσήματι ἐλπισθείη; τρίτον ἐπὶ τοῖσδε τὸν καιρὸν τῆς ὅλης
<span class="lb" data-page="11.65" data-line="7" id="l11.65.7"></span>νόσου σκοπεῖν. εἰ γὰρ ἀρχῆς ἢ ἐπιδόσεως ἐστι σημεῖον
<span class="lb" data-page="11.65" data-line="8" id="l11.65.8"></span>μηδέπω δ’ ἀκμῆς μηδὲ πέψεως γνωρίσματα δι’ οὔρων ἢ
<span class="lb" data-page="11.65" data-line="9" id="l11.65.9"></span>πτυσμάτων ἢ ἀποπατημάτων, οὐκ ἐνδέχεται κρίσιν ἀγαθὴν
<span class="lb" data-page="11.65" data-line="10" id="l11.65.10"></span>γενέσθαι. ταῦτα μέν ἐστιν ἐξ ὧν ἄν τις ἐλπίσειε δι’ ἐκκρίσεως
<span class="lb" data-page="11.65" data-line="11" id="l11.65.11"></span>κριθήσεσθαι τὸ νόσημα. τοῦ δὲ νῦν ἤδη καὶ μηκέτι
<span class="lb" data-page="11.65" data-line="12" id="l11.65.12"></span>μέλλοντος σημεῖα τάδε· δυσφορία προηγεῖται κρίσεως ἁπάσης·
<span class="lb" data-page="11.65" data-line="13" id="l11.65.13"></span>καὶ εἰ μὲν ἐν ἡμέρᾳ μέλλοι κριθήσεσθαι τὸ νόσημα,
<span class="lb" data-page="11.65" data-line="14" id="l11.65.14"></span>νύκτωρ· εἰ δ’ ἐν νυκτὶ, δι’ ἡμέρας. εἰ οὖν τοιοῦτόν τι βλέποις,
<span class="lb" data-page="11.65" data-line="15" id="l11.65.15"></span>ἐπισκοπεῖσθαι δεῖ πόσην ἄγει τὴν ἀπὸ τοῦ νοσεῖν ἡμέραν
<span class="lb" data-page="11.65" data-line="16" id="l11.65.16"></span>ὁ ἄνθρωπος. εἰσὶ γὰρ καὶ αἳ κρίνειν πεφύκασι κᾂν
<span class="lb" data-page="11.65" data-line="17" id="l11.65.17"></span>βραχείας ὁρμῆς τῆς φύσεως λάβωνται. πολλοὶ δ’ ἐν μὲν
<span class="lb" data-page="11.65" data-line="18" id="l11.65.18"></span>ταῖς σφοδραῖς κινήσεσιν ὅλως οὐ δύνανται τὸ μέγεθος συνορᾷν ﻿
<span class="pb" data-page="11.66" id="p11.66"></span>
<span class="lb" data-page="11.66" data-line="1" id="l11.66.1"></span>τῆς ταραχῆς, εἰ κατὰ τὴν φύσιν ἐστὶ τῆς ἡμέρας. ἡ
<span class="lb" data-page="11.66" data-line="2" id="l11.66.2"></span>μὲν γὰρ ἑβδόμη ἡμέρα καὶ κατὰ τὰς βραχείας παρασκευὰς
<span class="lb" data-page="11.66" data-line="3" id="l11.66.3"></span>τῆς φύσεως ἐξορμᾷ πρὸς τὴν διὰ κενώσεως κρίσιν. ἡ δ’
<span class="lb" data-page="11.66" data-line="4" id="l11.66.4"></span>ἕκτη μεγάλης τε δεῖται τῆς παρασκευῆς καὶ πολλάκις μὲν
<span class="lb" data-page="11.66" data-line="5" id="l11.66.5"></span>οὐδ’ ἔκρινεν. εἰ δέ γε ἔκρινεν, οὔτε χωρὶς κινδύνου οὔτε
<span class="lb" data-page="11.66" data-line="6" id="l11.66.6"></span>πιστῶς. οὕτω δὲ καὶ τῶν ἄλλων ἡμερῶν ἑκάστης ἐστί τις
<span class="lb" data-page="11.66" data-line="7" id="l11.66.7"></span>ἴδιος φύσις, ἣν ἐν τοῖς περὶ κρισίμων διοριζόμεθα. φέρε
<span class="lb" data-page="11.66" data-line="8" id="l11.66.8"></span>δὴ καὶ τὴν ἡμέραν εἶναι κατὰ τὸ τῆς ταραχῆς μέγεθος. εἶτ’
<span class="lb" data-page="11.66" data-line="9" id="l11.66.9"></span>ἐφεξῆς σκοπεῖν, ὁποία τις ἡ κρίσις ἔσται· περὶ μὲν οὖν
<span class="lb" data-page="11.66" data-line="10" id="l11.66.10"></span>τῶν ἄλλων οὐδὲν δεόμεθα λέγειν νῦν. εἰ δ’ ἔμετος ἢ αἵματος
<span class="lb" data-page="11.66" data-line="11" id="l11.66.11"></span>ἔκκρισις διὰ ῥινῶν ἔσεσθαι μέλλοι, ταύταις γὰρ ἐλέγομεν
<span class="lb" data-page="11.66" data-line="12" id="l11.66.12"></span>ταῖς ἐκκρίσεσιν ἕν τι τῶν σημείων εἶναι τὴν κεφαλαλγίαν,
<span class="lb" data-page="11.66" data-line="13" id="l11.66.13"></span><span class="milestone ed2page" data-n="10.366" data-unit="ed2page" id="ed2page.10.366"></span>ἐκ τῶνδε μάλιστα διορίζεσθαι· πρῶτον μὲν εἰ
<span class="lb" data-page="11.66" data-line="14" id="l11.66.14"></span>μὴ κατ’ ἀρχὰς εὐθὺς εἰσέβαλεν οἷον σύμπτωμά τι τοῦ
<span class="lb" data-page="11.66" data-line="15" id="l11.66.15"></span>νοσήματος, ἀλλ’ ἐν τῇ πρὸ τῆς κρίσεως ταραχῇ. δεύτερον
<span class="lb" data-page="11.66" data-line="16" id="l11.66.16"></span>δ’ εἰ καὶ ὁ τράχηλος συναλγοίη καὶ ὑποχόνδριον ἀνασπώμενον
<span class="lb" data-page="11.66" data-line="17" id="l11.66.17"></span>εἴη καὶ εἰ δύσπνοιά τις αἰφνίδιος, οἱονεὶ στενοχωρουμένου
<span class="lb" data-page="11.66" data-line="18" id="l11.66.18"></span>τοῦ θώρακος. εἰ γὰρ ἐπὶ τούτοις ἅπασιν ἐξαίφνης
<span class="pb" data-page="11.67" id="p11.67"></span>
<span class="lb" data-page="11.67" data-line="1" id="l11.67.1"></span>ὀγκούμενοι οἱ σφυγμοὶ μὴ καταπίπτοιεν εἰς μικρότητα μηδ’
<span class="lb" data-page="11.67" data-line="2" id="l11.67.2"></span>ἀμυδροὶ γίγνοιντο, παραχρῆμα τὴν κρίσιν ἐλπίζειν· εἰ δὲ πρὸς
<span class="lb" data-page="11.67" data-line="3" id="l11.67.3"></span>τῷ μὴ καταπίπτειν εἰς ὕψος ἀρθεῖεν καὶ σφοδρότητα προσλάβοιεν,
<span class="lb" data-page="11.67" data-line="4" id="l11.67.4"></span>ἐπιβλέπειν ἤδη χρὴ τὸ πρόσωπον τοῦ νοσοῦντος· εἰ
<span class="lb" data-page="11.67" data-line="5" id="l11.67.5"></span>γὰρ καὶ πάλλοιτό τι τῶν ἐν αὐτῷ μορίων ἢ σφύζοιεν αἱ ἐν
<span class="lb" data-page="11.67" data-line="6" id="l11.67.6"></span>τοῖς κροτάφοις φλέβες ἢ μῆλον ἢ ῥὶς ἢ ὀφθαλμὸς ἐρυθρότερα
<span class="lb" data-page="11.67" data-line="7" id="l11.67.7"></span>γίγνοιντο, τὴν κρίσιν μᾶλλον ἐλπίζειν. εἰ δὲ καὶ δακρύουσιν
<span class="lb" data-page="11.67" data-line="8" id="l11.67.8"></span>ἄκοντες ἢ μαρμαρυγὰς ὁρᾷν φαντάζοιντο καὶ τὰς
<span class="lb" data-page="11.67" data-line="9" id="l11.67.9"></span>χεῖρας ἐπὶ τὰς ῥῖνας φέροιεν ὡς κνώμενοι, τηνικαῦτα μὲν
<span class="lb" data-page="11.67" data-line="10" id="l11.67.10"></span>οὐκέτι μέλλον, ἀλλ’ ἤδη ῥέον ὄψει τὸ αἷμα. κνησαμένων γὰρ
<span class="lb" data-page="11.67" data-line="11" id="l11.67.11"></span>αὐτῶν ἅπαξ που καὶ δὶς εὐθὺς ἐκρήγνυται. μὴ καταπλαγῇς
<span class="lb" data-page="11.67" data-line="12" id="l11.67.12"></span>δ’ ἐν τούτοις, ἢν παραφρονοῦντα τὸν ἄνθρωπον καὶ ἀναπηδῶντα
<span class="lb" data-page="11.67" data-line="13" id="l11.67.13"></span>θεάσαιο. καὶ γὰρ καὶ ταῦτα τῆς ἄνω φορᾶς τῶν
<span class="lb" data-page="11.67" data-line="14" id="l11.67.14"></span>χυμῶν γνωρίσματα. καθάπερ ἥ τε δύσπνοια καὶ τὸ ὑποχόνδριον
<span class="lb" data-page="11.67" data-line="15" id="l11.67.15"></span>ἀνασπώμενον, ὅ τε τράχηλος ἅμα τῇ κεφαλῇ βαρυνόμενος·
<span class="lb" data-page="11.67" data-line="16" id="l11.67.16"></span>ἀλλά σοι σὺν τούτοις ἕν τι σημεῖον ἔστω καὶ ἡ παραφροσύνη.
<span class="lb" data-page="11.67" data-line="17" id="l11.67.17"></span>καὶ ταῦτα μὲν οὖν ἱκανὰ γνωρίσματα. προσέρχεται
<span class="lb" data-page="11.67" data-line="18" id="l11.67.18"></span>δ’ αὐτοῖς πολλάκις ἥ τε τοῦ νοσοῦντος ἡλικία τε καὶ φύσις
<span class="pb" data-page="11.68" id="p11.68"></span>
<span class="lb" data-page="11.68" data-line="1" id="l11.68.1"></span>βεβαιοῦσα τὴν ἐλπίδα καὶ προσέτι τοῦ ἔτους ὁ καιρὸς, ἥ τε
<span class="lb" data-page="11.68" data-line="2" id="l11.68.2"></span>παροῦσα κατάστασις. εἰ γὰρ μειράκιον εἴη τὸ νοσοῦν ἢ
<span class="lb" data-page="11.68" data-line="3" id="l11.68.3"></span>ἄλλως φύσει θερμὸν ἢ πολύαιμον, ἔτι μᾶλλον ἐλπίσεις. εἰ δὲ
<span class="lb" data-page="11.68" data-line="4" id="l11.68.4"></span>καὶ πρόσθεν αὐτῷ πολλάκις αἷμα διὰ ῥινῶν ἐπεφάνη, νοσοῦντί
<span class="lb" data-page="11.68" data-line="5" id="l11.68.5"></span>τε καὶ ὑγιαίνοντι, τοῦτο μὲν καὶ μόνον ἱκανὸν αἱμοῤῥαγίας
<span class="lb" data-page="11.68" data-line="6" id="l11.68.6"></span>ἐλπίδα παρασχεῖν. εἰ δὲ καὶ τὸν καιρὸν τοῦ ἔτους ὁρῴης
<span class="lb" data-page="11.68" data-line="7" id="l11.68.7"></span>θέρος, ἢ οὐ θέρος μὲν, ἄλλως δὲ θερμὴν τὴν παροῦσαν κατάστασιν,
<span class="lb" data-page="11.68" data-line="8" id="l11.68.8"></span>ἆρ’ οὐκ ἄν τινα καὶ παρὰ τούτων ἔνδειξιν λάβοις;
<span class="lb" data-page="11.68" data-line="9" id="l11.68.9"></span>εἰ δὲ καὶ πολλοὶ κατ’ ἐκεῖνον τὸν καιρὸν αἱμοῤῥαγίας εἶεν
<span class="lb" data-page="11.68" data-line="10" id="l11.68.10"></span>κεκριμένοι, καὶ τοῦτ’ ἂν αὐξήσειέ σου τὴν ἐλπίδα, καὶ εἰ πληθωρικὸν
<span class="lb" data-page="11.68" data-line="11" id="l11.68.11"></span>εἴη τὸ σῶμα καὶ εἰ συνηθῶν ἐκκρίσεων ἐπίσχεσις. ἐμοὶ
<span class="lb" data-page="11.68" data-line="12" id="l11.68.12"></span>μὲν οὐδ’ ὅλως χαλεπὸν εἶναι δοκεῖ, τοσαῦτα καὶ τοιαῦτα γνωρίσματα
<span class="lb" data-page="11.68" data-line="13" id="l11.68.13"></span>μελλούσης αἱμοῤῥαγίας ἔχοντα δύνασθαι προγινώσκειν,
<span class="lb" data-page="11.68" data-line="14" id="l11.68.14"></span>ἀλλ’ ἄτοπόν τε καὶ δεινῶς ἀμαθὲς τὸ μὴ προγνῶναι. τῇ δ’
<span class="lb" data-page="11.68" data-line="15" id="l11.68.15"></span>ὀλιγωρίᾳ τῶν νῦν ἰατρῶν θαυμάζεται τὰ μὴ θαυμαστά. καὶ
<span class="lb" data-page="11.68" data-line="16" id="l11.68.16"></span>γὰρ εἴτ’ ἐξ ἀριστεροῦ μυκτῆρος εἴτ’ ἐκ δεξιοῦ ῥυήσεται τὸ
<span class="lb" data-page="11.68" data-line="17" id="l11.68.17"></span>αἷμα, χαλεπὸν μὲν οὐδὲν ἐκ τῶν εἰρημένων προγινώσκειν, τοῖς
<span class="lb" data-page="11.68" data-line="18" id="l11.68.18"></span>πολλοῖς δὲ τῶν ἰατρῶν οὐ μόνον χαλεπὸν, ἀλλ’ οὐδὲ δυνατὸν
<span class="pb" data-page="11.69" id="p11.69"></span>
<span class="lb" data-page="11.69" data-line="1" id="l11.69.1"></span>ὅλως εἶναι δοκεῖ· καί τοι καὶ ταύτας καὶ τὰς ἄλλας ἐκκρίσεις
<span class="lb" data-page="11.69" data-line="2" id="l11.69.2"></span>ἁπάσας ἔνεστι προγνῶναι, δύο ταῦτα σκοπουμένῳ· τό
<span class="lb" data-page="11.69" data-line="3" id="l11.69.3"></span>τε ὅθεν ἡ ὁρμὴ τῆς φύσεως καὶ τὸ ποῦ. καὶ γὰρ συνεργήσομεν
<span class="lb" data-page="11.69" data-line="4" id="l11.69.4"></span>ταῖς ἐλλείψεσι καὶ κωλύσομεν τὰς ἀμέτρους γινομένας
<span class="lb" data-page="11.69" data-line="5" id="l11.69.5"></span>φορὰς, εἰ ταῦτα γινώσκοιμεν· οἷον αὐτίκα τὰς ἀπὸ
<span class="lb" data-page="11.69" data-line="6" id="l11.69.6"></span>σπληνὸς αἱμοῤῥαγίας αἱ κατὰ τὸ ἀκριβέστερον<span class="milestone ed1page" data-n="4.208" data-unit="ed1page" id="ed1page.4.208"></span> ὑποχόνδριον
<span class="lb" data-page="11.69" data-line="7" id="l11.69.7"></span>ὑποτιθέμεναι μεγάλαι σικύαι ῥᾳδίως ἀντισπῶσι,
<span class="lb" data-page="11.69" data-line="8" id="l11.69.8"></span>τὰς δ’ ἀπὸ τοῦ ἥπατος αἱ κατὰ τὸ δεξιόν. κᾀπὶ τῶν
<span class="lb" data-page="11.69" data-line="9" id="l11.69.9"></span>ἄλλων ὁ αὐτὸς λόγος. ἐξ ἑνὸς γὰρ περὶ πάντων δυνήσῃ
<span class="lb" data-page="11.69" data-line="10" id="l11.69.10"></span>συλλογίζεσθαι τό γε καθόλου σκοπούμενος. ὥστε κᾀγὼ
<span class="lb" data-page="11.69" data-line="11" id="l11.69.11"></span>τῇδε καταπαύσω τὸν παρόντα λόγον. ἐφεξῆς δὲ περί τε
<span class="lb" data-page="11.69" data-line="12" id="l11.69.12"></span>τῶν ἐπὶ ταῖς φλεγμοναῖς ἀναπτομένων πυρετῶν δίειμί σοι
<span class="lb" data-page="11.69" data-line="13" id="l11.69.13"></span>καὶ τῶν ἄλλων παθῶν, ὅσα καθ’ ἕκαστον τῶν τοῦ σώματος
<span class="lb" data-page="11.69" data-line="14" id="l11.69.14"></span>μορίων συνίσταται. φλεγμονὰς δ’ οἱ μὲν παλαιοὶ
<span class="lb" data-page="11.69" data-line="15" id="l11.69.15"></span>τὰς οἷον φλογώσεις ὠνόμαζον· οἱ δὲ νεώτεροι οὐ πάσας·
<span class="lb" data-page="11.69" data-line="16" id="l11.69.16"></span><span class="milestone ed2page" data-n="10.367" data-unit="ed2page" id="ed2page.10.367"></span>οὔτε γὰρ τὸν ἕρπητα οὔτε τὸ ἐρυσίπελας οὔτ’ ἄλλο
<span class="lb" data-page="11.69" data-line="17" id="l11.69.17"></span>οὐδὲν τῶν τοιούτων ταῖς φλεγμοναῖς συναριθμοῦσιν, ἀλλ’
<span class="lb" data-page="11.69" data-line="18" id="l11.69.18"></span>ἑνὶ μόνῳ τῶν θερμῶν παθημάτων ἐπιφέρουσι τοῦτο τὸ
<span class="pb" data-page="11.70" id="p11.70"></span>
<span class="lb" data-page="11.70" data-line="1" id="l11.70.1"></span>ὄνομα, τὸ μετ’ οἰδήματος σκληροῦ καὶ ὀδύνης σφυγματώδους.
<span class="lb" data-page="11.70" data-line="2" id="l11.70.2"></span>οὐ μὴν τούτῳ γε μόνῳ πυρετοὺς καὶ πόνους ἑπομένους ὁρῶμεν,
<span class="lb" data-page="11.70" data-line="3" id="l11.70.3"></span>ἀλλ’ ἅπασιν ἁπλῶς τοῖς θερμοῖς καὶ οἷον ζέουσι πάθεσι.
<span class="lb" data-page="11.70" data-line="4" id="l11.70.4"></span>περί τε οὖν τούτων καὶ τῶν ἄλλων ὅσα τοιαῦτα νοσήματα
<span class="lb" data-page="11.70" data-line="5" id="l11.70.5"></span>τὸν ἑξῆς ποιησόμεθα λόγον.
</p>
          </article>

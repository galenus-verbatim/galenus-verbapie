<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.3">
<span class="pb page1" data-page="11.14" id="p11.14"></span>
<span class="milestone ed1page page1" data-n="4.199" data-unit="ed1page" id="ed1page.4.199"></span>
<span class="milestone ed2page page1" data-n="10.348" data-unit="ed2page" id="ed2page.10.348"></span>
            <p>
<span class="lb" data-page="11.14" data-line="11" id="l11.14.11"></span>Θεραπεύειν δὲ χρὴ λουτρῷ μὲν ἅπαντας.
<span class="lb" data-page="11.14" data-line="12" id="l11.14.12"></span>ἀλλὰ τοὺς μὲν ἐπὶ πυκνώσει τοῦ δέρματος ἢ ἐπὶ βουβῶσιν,
<span class="lb" data-page="11.14" data-line="13" id="l11.14.13"></span>οὐδ’ εἰ ἐν τῷ ἀέρι τοῦ βαλανείου χρονίσαι κελεύσειας, οὐδὲν
<span class="lb" data-page="11.14" data-line="14" id="l11.14.14"></span>βλάψεις· τοὺς δ’ ἄλλους ἅπαντας ὅτι τάχιστα τοῦ ἀέρος
<span class="lb" data-page="11.14" data-line="15" id="l11.14.15"></span>ἀπάγειν. ἐν δὲ τῷ ὕδατι, κᾂν ἐπὶ πλεῖστον ἐθέλοιεν διατρίβειν,
<span class="lb" data-page="11.14" data-line="16" id="l11.14.16"></span>ἐπιτρέπειν. ἐλαίῳ δὲ χλιαρῷ καὶ πολλῷ καὶ μαλακαῖς χερσὶν
<span class="lb" data-page="11.14" data-line="17" id="l11.14.17"></span>ἀνατρίβειν ἐπιπλέον, μάλιστα μὲν τοὺς κοπωθέντας,
<span class="lb" data-page="11.14" data-line="18" id="l11.14.18"></span>ἐφεξῆς δ’ αὐτῶν τοὺς στεγνωθέντας· καὶ τρίτους τοὺς ἐπὶ
<span class="pb" data-page="11.15" id="p11.15"></span>
<span class="lb" data-page="11.15" data-line="1" id="l11.15.1"></span>βουβῶσι πυρέξαντας. καὶ λούειν δὲ πολλάκις εἰς ὅσον ἐγχωρεῖ
<span class="lb" data-page="11.15" data-line="2" id="l11.15.2"></span>τοὺς τοιούτους. ἐσθίειν δὲ τοὺς μὲν ἐπὶ τοῖς κόποις ἐνδέχεται
<span class="lb" data-page="11.15" data-line="3" id="l11.15.3"></span>πολλάκις, οὐ μὴν οὔτε τοὺς στεγνωθέντας οὔτε τοὺς
<span class="lb" data-page="11.15" data-line="4" id="l11.15.4"></span>ἐπὶ βουβῶσι πυρέξαντας· ἀλλὰ τούτοις ἀμφοτέροις ἡ λεπτὴ
<span class="lb" data-page="11.15" data-line="5" id="l11.15.5"></span>δίαιτα χρηστή. τοὺς δ’ ἐπὶ τοῖς κόποις ὅσα καλῶς πέψαι δύνανται
<span class="lb" data-page="11.15" data-line="6" id="l11.15.6"></span>κελεύειν ἐσθίειν, <span class="milestone ed2page" data-n="10.349" data-unit="ed2page" id="ed2page.10.349"></span>ἀπεψίαν μόνον φυλαττομένους.
<span class="lb" data-page="11.15" data-line="7" id="l11.15.7"></span>ἀλλὰ καὶ οἴνου πίνειν εἰς ὅσον ἂν καὶ τούτου κρατεῖν δύνανται.
<span class="lb" data-page="11.15" data-line="8" id="l11.15.8"></span>σκοποὶ δ’ ἂν εἶεν τοῦ μέτρου οἵπερ δὴ καὶ τῶν ἄλλων
<span class="lb" data-page="11.15" data-line="9" id="l11.15.9"></span>ἁπάντων, ἥ τε δύναμις καὶ ἡ ἡλικία τοῦ νοσοῦντος καὶ ἡ φυσικὴ
<span class="lb" data-page="11.15" data-line="10" id="l11.15.10"></span>κρᾶσις, ἔθη τε καὶ ὧραι καὶ χῶραι καὶ τὰ ἄλλα τὰ
<span class="lb" data-page="11.15" data-line="11" id="l11.15.11"></span>τοιαῦτα. τοὺς δ’ ἐπὶ βουβῶσι πυρέξαντας εἴργειν οἴνου,
<span class="lb" data-page="11.15" data-line="12" id="l11.15.12"></span>πρινὴ τοὺς βουβῶνας λυθῆναι. τῶν δὲ στεγνωθέντων ἢ ψυχθέντων
<span class="lb" data-page="11.15" data-line="13" id="l11.15.13"></span>τοὺς μὲν ἐπ’ ὀλίγον τοῦτο παθόντας ἥκιστά τε πληθωρικοὺς
<span class="lb" data-page="11.15" data-line="14" id="l11.15.14"></span>οὐ χρὴ κωλύειν οἴνου προσφέρεσθαι, τοὺς δὲ ἐπὶ
<span class="lb" data-page="11.15" data-line="15" id="l11.15.15"></span>πλέον ψυχθέντας ἢ πληθωρικοὺς κωλύειν συμφέρει. τοὺς
<span class="lb" data-page="11.15" data-line="16" id="l11.15.16"></span>δ’ ἐπ’ ἀγρυπνίαις, ἤ τινι πάθει ψυχῆς πυρέξαντας, ἐπὰν
<span class="lb" data-page="11.15" data-line="17" id="l11.15.17"></span>λούσῃς, ὑγραινούσῃ τε καὶ εὐχύμῳ τροφῇ διαιτᾷν. οἴνου δὲ
<span class="lb" data-page="11.15" data-line="18" id="l11.15.18"></span>μάλιστα μὲν τοῖς ἀγρυπνήσασιν ἀδεῶς διδόναι πᾶσι, πλὴν ﻿
<span class="pb" data-page="11.16" id="p11.16"></span>
<span class="lb" data-page="11.16" data-line="1" id="l11.16.1"></span>εἰ μὴ κεφαλὴν ἀλγοῖεν ἢ οἱ κρόταφοι σφύζοιεν. ὃ δηλονότι
<span class="lb" data-page="11.16" data-line="2" id="l11.16.2"></span>καὶ ἐν τοῖς ἄλλοις φυλακτέον, ἀλλὰ καὶ τοῖς ὀργισθεῖσιν,
<span class="lb" data-page="11.16" data-line="3" id="l11.16.3"></span>ἢ λυπηθεῖσιν, ἢ φροντίσασιν οἴνου διδόναι· τοῖς
<span class="lb" data-page="11.16" data-line="4" id="l11.16.4"></span>θυμωθεῖσι δὲ, ἡνίκα ἔξω παντελῶς τοῦ πάθους ὦσι, πρότερον
<span class="lb" data-page="11.16" data-line="5" id="l11.16.5"></span>δ’ οὐκ ἀσφαλὲς οἴνῳ χρῆσθαι. πειρᾶσθαι δὲ καὶ τὸ
<span class="lb" data-page="11.16" data-line="6" id="l11.16.6"></span>ἐναντίον ἀντεισάγειν ἀεὶ τῷ λυπήσαντι· κόπῳ μὲν ἀνάπαυσιν,
<span class="lb" data-page="11.16" data-line="7" id="l11.16.7"></span>ἀγρυπνίᾳ δὲ ὕπνον, ὀργῇ δὲ καὶ λύπῃ καὶ θυμῷ
<span class="lb" data-page="11.16" data-line="8" id="l11.16.8"></span>τὴν ἐν λόγοις τε καὶ πράξεσι καὶ θεάμασι καὶ διηγήμασι
<span class="lb" data-page="11.16" data-line="9" id="l11.16.9"></span>θυμηδίαν. οὕτω δὲ καὶ ὁ φροντίσας ἐπ’ αὐτῷ τελέως
<span class="lb" data-page="11.16" data-line="10" id="l11.16.10"></span>ἀναπαυσάτω τὸν λογισμόν. καὶ ὁ διὰ βουβῶνα πυρέξας
<span class="lb" data-page="11.16" data-line="11" id="l11.16.11"></span>αὐτόν τε τοῦτον ἐξιάσθω καὶ πολὺ πρότερον αὐτοῦ
<span class="lb" data-page="11.16" data-line="12" id="l11.16.12"></span>τὸ ἕλκος ἐφ’ ᾧ συνέστη. ταῦτά σοι πυρετῶν ἐφημέρων
<span class="lb" data-page="11.16" data-line="13" id="l11.16.13"></span>ἔστω γνωρίσματά τε ἱκανὰ καὶ ἰάματα. τῶν δ’ ἄλλων
<span class="lb" data-page="11.16" data-line="14" id="l11.16.14"></span>πυρετῶν οἱ μὲν ἐπὶ φλεγμοναῖς, οἱ δ’ ἐπὶ χυμοῖς ἀνάπτονται.
<span class="lb" data-page="11.16" data-line="15" id="l11.16.15"></span>καὶ εἰσὶν οἱ μὲν ἐπὶ ταῖς φλεγμοναῖς, οἷον
<span class="lb" data-page="11.16" data-line="16" id="l11.16.16"></span>συμπτώματά τινα τῶν φλεγμαινόντων μορίων, καὶ τοὔνομά
<span class="lb" data-page="11.16" data-line="17" id="l11.16.17"></span>γε τῷ νοσήματι παρωνύμως τὰ πολλὰ ἀπὸ τοῦ
<span class="lb" data-page="11.16" data-line="18" id="l11.16.18"></span>πάσχοντος ὀργάνου φρενῖτις, ἢ περιπνευμονία, ἢ πλευρῖτις
<span class="pb" data-page="11.17" id="p11.17"></span>
<span class="lb" data-page="11.17" data-line="1" id="l11.17.1"></span>ἤ τι τοιοῦτον ἄλλο· περὶ μὲν δὴ τῶν τοιούτων ὕστερον
<span class="lb" data-page="11.17" data-line="2" id="l11.17.2"></span>ἐροῦμεν.
</p>
          </article>

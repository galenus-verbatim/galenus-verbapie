<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.5">
<span class="pb page1" data-page="11.18" id="p11.18"></span>
<span class="milestone ed1page page1" data-n="4.199" data-unit="ed1page" id="ed1page.4.199"></span>
<span class="milestone ed2page page1" data-n="10.349" data-unit="ed2page" id="ed2page.10.349"></span>
            <p>
<span class="lb" data-page="11.18" data-line="1" id="l11.18.1"></span>Τοὺς μὲν οὖν μετὰ ῥίγους εἰσβάλλοντας
<span class="lb" data-page="11.18" data-line="2" id="l11.18.2"></span>οὐκ ἂν ἀπὸ τρόπου τῶν κατὰ περίοδον ἐνοχλούντων ὑπολάβοις
<span class="lb" data-page="11.18" data-line="3" id="l11.18.3"></span>εἶναι. τριταῖοι γὰρ καὶ τεταρταῖοι μετὰ ῥίγους τοὐπίπαν
<span class="lb" data-page="11.18" data-line="4" id="l11.18.4"></span>παροξύνουσιν. <span class="milestone ed2page" data-n="10.350" data-unit="ed2page" id="ed2page.10.350"></span>ἀλλ’ οἱ μὲν τριταῖοι εὐθὺς ἐν τῇ
<span class="lb" data-page="11.18" data-line="5" id="l11.18.5"></span>πρώτῃ καταβολῇ πολλάκις μετὰ σφοδροῦ τοῦ ῥίγους ὑπήρξαντο.
<span class="lb" data-page="11.18" data-line="6" id="l11.18.6"></span>τεταρταῖον δ’ οὐκ οἴδαμεν μετὰ σφοδροῦ ῥίγους ἀρξάμενον,
<span class="lb" data-page="11.18" data-line="7" id="l11.18.7"></span>ἀλλ’ ἐν τῷ χρόνῳ τὸ μέγεθος αὐτῷ προσγίνεται, σὺν
<span class="lb" data-page="11.18" data-line="8" id="l11.18.8"></span>τῷ μηδ’ εὐθὺς ἀπ’ ἀρχῆς τὰ πολλὰ τὸν πυρετὸν τοῦτον εἰσβάλλειν,
<span class="lb" data-page="11.18" data-line="9" id="l11.18.9"></span>ἀλλ’ ἑτέρων προηγησαμένων συμπίπτειν. ὁ μὲν οὖν
<span class="lb" data-page="11.18" data-line="10" id="l11.18.10"></span>τεταρταῖος τοῖς καλουμένοις πλάνησί τε καὶ πλανήταις ἐπιγίνεται
<span class="lb" data-page="11.18" data-line="11" id="l11.18.11"></span>πυρετοῖς διὰ φλέγμα. ὁ δ’ ἀμφημερινὸς οὐδὲ χωρὶς
<span class="lb" data-page="11.18" data-line="12" id="l11.18.12"></span>τοῦ τὸ στόμα τῆς γαστρὸς πεπονθέναι τὰ πολλὰ συνίσταται·
<span class="lb" data-page="11.18" data-line="13" id="l11.18.13"></span>καθάπερ ὁ τεταρταῖος περὶ σπληνὶ κακοπραγοῦντι· ὁ
<span class="lb" data-page="11.18" data-line="14" id="l11.18.14"></span>δὲ τριταῖος περὶ ἥπατι. τὸν μὲν δὴ μετὰ σφοδροῦ τοῦ ῥίγους
<span class="lb" data-page="11.18" data-line="15" id="l11.18.15"></span>ἀρξάμενον εἰκὸς μᾶλλον τριταῖον ἢ τῶν ἄλλων τινὰ εἶναι
<span class="lb" data-page="11.18" data-line="16" id="l11.18.16"></span>πυρετῶν. εἰ δὲ καὶ τἄλλα τὰ ἐφεξῆς εἰρησόμενα μαρτυροίη,
<span class="lb" data-page="11.18" data-line="17" id="l11.18.17"></span>τοῦτον μὲν ἂν ἐναργῶς εὐθὺς ἐν τῇ πρώτῃ τῶν ἡμερῶν διαγινώσκοις
<span class="lb" data-page="11.18" data-line="18" id="l11.18.18"></span>εἶναι τριταῖον. εἰ δὲ μετὰ βραχέος ἄρξεται ῥίγους,
<span class="pb" data-page="11.19" id="p11.19"></span>
<span class="lb" data-page="11.19" data-line="1" id="l11.19.1"></span>τότε δεῖ καὶ μᾶλλον τοῖς ἄλλοις γνωρίσμασι τὸν νοῦν προσέχειν,
<span class="lb" data-page="11.19" data-line="2" id="l11.19.2"></span>ὡς οὐκ ἀμφημερινοῦ καὶ τεταρταίου μόνον, ἀλλὰ καὶ
<span class="lb" data-page="11.19" data-line="3" id="l11.19.3"></span>ἡμιτριταίου καὶ ἄλλου τινὸς τῶν συνεχῶν εἶναι δυναμένου.
<span class="lb" data-page="11.19" data-line="4" id="l11.19.4"></span>τὰ δ’ ἄλλα γνωρίσματα τό τε τῆς θερμασίας ἐστὶ ποιὸν καὶ
<span class="lb" data-page="11.19" data-line="5" id="l11.19.5"></span>καὶ ποσὸν καὶ ἡ τῶν ἀρτηριῶν κίνησις, αὐτό τε τοῦ
<span class="lb" data-page="11.19" data-line="6" id="l11.19.6"></span>ῥίγους τὸ εἶδος αἰσθανομένου, ὥρα τε καὶ χώρα καὶ κατάστασις
<span class="lb" data-page="11.19" data-line="7" id="l11.19.7"></span>καὶ ἡ φύσις τοῦ νοσοῦντος καὶ ἡ ἡλικία καὶ τὰ προηγησάμενα
<span class="lb" data-page="11.19" data-line="8" id="l11.19.8"></span>καὶ τὰ παρακολουθοῦντα. τὴν μὲν γὰρ θερμασίαν
<span class="lb" data-page="11.19" data-line="9" id="l11.19.9"></span>πολλὴν καὶ δριμεῖαν εἶναι χρή· τοὺς δὲ σφυγμοὺς μεγάλους
<span class="lb" data-page="11.19" data-line="10" id="l11.19.10"></span>καὶ θερμοὺς καὶ σφοδροὺς καὶ ταχεῖς καὶ πυκνοὺς καὶ χωρὶς
<span class="lb" data-page="11.19" data-line="11" id="l11.19.11"></span>πάσης ἀνωμαλίας, πλὴν τῆς πυρεκτικῆς. τὸ δὲ ῥῖγος, οἷον
<span class="lb" data-page="11.19" data-line="12" id="l11.19.12"></span>νυττομένου τοῦ χρωτὸς ὡς ὑπό τινος ὀξέος μᾶλλον ἢ ψυχροῦ,
<span class="lb" data-page="11.19" data-line="13" id="l11.19.13"></span>τῶν ἐν τεταρταίοις τε καὶ ἀμφημερινοῖς ψυχροῦ τοῦ ῥίγους
<span class="lb" data-page="11.19" data-line="14" id="l11.19.14"></span>αἰσθανομένων. τὴν δ’ ὥραν <span class="milestone ed1page" data-n="4.200" data-unit="ed1page" id="ed1page.4.200"></span>θερινὴν, ὥσπερ οὖν καὶ
<span class="lb" data-page="11.19" data-line="15" id="l11.19.15"></span>τὸ χωρίον θερμὸν καὶ τήν γε παροῦσαν κατάστασιν· ἔστω δὲ
<span class="lb" data-page="11.19" data-line="16" id="l11.19.16"></span>καὶ ἡ φύσις τοῦ κάμνοντος θερμοτέρα τε καὶ χολωδεστέρα,
<span class="lb" data-page="11.19" data-line="17" id="l11.19.17"></span>καὶ ἡ ἡλικία νεανίσκου· καὶ γυμνασία μᾶλλον ἢ ἀργία προηγείσθω,
<span class="lb" data-page="11.19" data-line="18" id="l11.19.18"></span>καὶ ἔγκαυσις μᾶλλον ἢ ψύξις, καὶ ἔνδεια μᾶλλον ἢ
<span class="lb" data-page="11.19" data-line="19" id="l11.19.19"></span>πλησμονή. καὶ ἀγρυπνίαι δὲ καὶ λῦπαι καὶ κόποι καὶ σύντονοι
<span class="pb" data-page="11.20" id="p11.20"></span>
<span class="lb" data-page="11.20" data-line="1" id="l11.20.1"></span>φροντίδες εἰς τοῦτο συντελοῦσιν. εἰ δὲ καὶ πολλοῖς ἄλλοις
<span class="lb" data-page="11.20" data-line="2" id="l11.20.2"></span>τῶν νοσούντων ἐν ἐκείνῳ τῷ χρόνῳ τριταίοις ἁλῶναι συμβαίη
<span class="lb" data-page="11.20" data-line="3" id="l11.20.3"></span>καὶ τοῦτ’ ἂν εἴη πρὸς τοῖς εἰρημένοις μέγιστον γνώρισμα.
<span class="lb" data-page="11.20" data-line="4" id="l11.20.4"></span>εἰ δὲ τούτων ἁπάντων ὑπαρχόντων ἢ τῶν μεγίστων
<span class="lb" data-page="11.20" data-line="5" id="l11.20.5"></span>τε καὶ ἐπικαιροτάτων δίψος τε αὐτοὺς ἔχει σφοδρὸν, ἔμετός
<span class="lb" data-page="11.20" data-line="6" id="l11.20.6"></span>τε χολῆς ἢ ἱδρὼς ἐπιγένηται ἢ ἀμφότερα, νῦν μὲν ἂν καὶ
<span class="lb" data-page="11.20" data-line="7" id="l11.20.7"></span>σαφῶς εἴη δῆλος. εἰ δὲ καὶ παύσαιτο μὲν πυρέττων ἐπὶ τοῖσδε
<span class="lb" data-page="11.20" data-line="8" id="l11.20.8"></span>ὁ ἄνθρωπος τοῦτον δὴ τὸν φανερὸν ἅπασι καὶ ἐν κινήσει
<span class="lb" data-page="11.20" data-line="9" id="l11.20.9"></span>πυρετὸν, ὑπολείποιτο δ’ αὐτῷ κατὰ τὴν τῶν ἀρτηριῶν κίνησιν
<span class="lb" data-page="11.20" data-line="10" id="l11.20.10"></span>ἡ ἴδιος ἀνωμαλία τῶν πυρετῶν, βεβαίως ἂν οὕτως ἀποφαίνοις
<span class="lb" data-page="11.20" data-line="11" id="l11.20.11"></span>τριταῖον ὑπάρχειν αὐτὸν, ὡς εἰ καὶ διὰ τρίτης ἤδη
<span class="lb" data-page="11.20" data-line="12" id="l11.20.12"></span>παροξυνόμενον ἑώρας.
</p>
          </article>

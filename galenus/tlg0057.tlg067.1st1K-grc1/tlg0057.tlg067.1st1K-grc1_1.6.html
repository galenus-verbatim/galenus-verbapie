<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.6">
<span class="pb page1" data-page="11.20" id="p11.20"></span>
<span class="milestone ed1page page1" data-n="4.200" data-unit="ed1page" id="ed1page.4.200"></span>
<span class="milestone ed2page page1" data-n="10.350" data-unit="ed2page" id="ed2page.10.350"></span>
            <p>
<span class="lb" data-page="11.20" data-line="13" id="l11.20.13"></span>Ὁ δὲ τεταρταῖος, χρὴ γὰρ καὶ τούτου τὰ
<span class="lb" data-page="11.20" data-line="14" id="l11.20.14"></span>γνωρίσματά σοι γράψαι, τὸ μὲν ἐναργέστατον ἑαυτοῦ τεκμήριον
<span class="lb" data-page="11.20" data-line="15" id="l11.20.15"></span>ἐνδείκνυται κατὰ τὴν ἀρχὴν τῶν παροξυσμῶν, ἡνίκα
<span class="lb" data-page="11.20" data-line="16" id="l11.20.16"></span>ῥιγῶσιν ἔτι οἱ νοσοῦντες. ἱκανῶς γὰρ ἀραιοὶ καὶ βραδεῖς αὐτῶν
<span class="lb" data-page="11.20" data-line="17" id="l11.20.17"></span>οἱ σφυγμοὶ γίγνονται· κατὰ δὲ τὰς ἀκμὰς ἢ καὶ αὐξανομένων
<span class="lb" data-page="11.20" data-line="18" id="l11.20.18"></span>ἔτι ταχεῖς μὲν ἀνάγκη καὶ πυκνοὺς εἶναι· σώζεται ﻿
<span class="pb" data-page="11.21" id="p11.21"></span>
<span class="lb" data-page="11.21" data-line="1" id="l11.21.1"></span>δ’ ὅμως καὶ τότε ἡ ἴδιος αὐτῶν βραδύτης τε καὶ ἀραιότης, εἰ τὸ
<span class="lb" data-page="11.21" data-line="2" id="l11.21.2"></span>προσγεγονὸς τάχους καὶ τῆς πυκνότητος τῶν παροξυσμῶν λογίσαιο.
<span class="lb" data-page="11.21" data-line="3" id="l11.21.3"></span>καὶ γὰρ οὖν καὶ εἰ παραβάλοις τὴν ἀκμὴν τοῦ τεταρταίου
<span class="lb" data-page="11.21" data-line="4" id="l11.21.4"></span>πυρετοῦ, τῇ τοῦ τριταίου ἀκμῇ πολλῷ τινί σοι δόξουσι
<span class="lb" data-page="11.21" data-line="5" id="l11.21.5"></span>θᾶττόν τε καὶ πυκνότερον ἐν τοῖς τριταίοις αἱ ἀρτηρίαι σφύζειν·
<span class="lb" data-page="11.21" data-line="6" id="l11.21.6"></span>καὶ αὐτῆς δὲ τῆς μιᾶς κινήσεως ἐν τῷ τεταρταίῳ πυρετῷ
<span class="lb" data-page="11.21" data-line="7" id="l11.21.7"></span>τὸ ἀνώμαλον ἐνδείκνυται τὴν ἰδέαν αὐτοῦ. τὴν γὰρ
<span class="lb" data-page="11.21" data-line="8" id="l11.21.8"></span>κοινὴν ἁπάντων τῶν πυρετῶν ἐν μιᾷ προσβολῇ τῆς ἀρτηρίας
<span class="lb" data-page="11.21" data-line="9" id="l11.21.9"></span>ἀνωμαλίαν ἐναργεστάτην ἐστὶν εὑρεῖν ἐν τούτῳ. <span class="milestone ed2page" data-n="10.351" data-unit="ed2page" id="ed2page.10.351"></span>πολλῷ
<span class="lb" data-page="11.21" data-line="10" id="l11.21.10"></span>γάρ τινι τήν τε ἀρχὴν τῆς κινήσεως καὶ τὸ τέλος ὠκύτερον
<span class="lb" data-page="11.21" data-line="11" id="l11.21.11"></span>εὑρήσεις τῶν μέσων· οὐ μὴν δὲ ἐπὶ τῶν τριταίων ὧδ’ ἔχει·
<span class="lb" data-page="11.21" data-line="12" id="l11.21.12"></span>βραχεῖα γὰρ ἐν αὐτοῖς ἡ ὑπεροχὴ τοῦ τάχους ἐστὶ καὶ μάλιστα
<span class="lb" data-page="11.21" data-line="13" id="l11.21.13"></span>κατὰ τὰς ἀκμάς. ἀλλὰ καὶ τὰ τῆς θερμασίας γνωρίσματα διαφερόντως
<span class="lb" data-page="11.21" data-line="14" id="l11.21.14"></span>αὐτοῖς ἔχει. τὸ γὰρ θερμὸν καὶ τὸ διακαὲς καὶ τὸ
<span class="lb" data-page="11.21" data-line="15" id="l11.21.15"></span>οἷον ζέον τῶν τριταίων πυρετῶν οὐκ ἂν εὕροις ἐν τεταρταίοις.
<span class="lb" data-page="11.21" data-line="16" id="l11.21.16"></span>ταυτὶ μὲν οὖν τὰ μέγιστα σημεῖα, τὰ δ’ ἄλλα τὰ ἔξωθεν,
<span class="lb" data-page="11.21" data-line="17" id="l11.21.17"></span>οὐδὲ γὰρ χρὴ ταῦτα παραλιπεῖν, ἀλλὰ τήν τε φύσιν ἐπισκοπεῖσθαι
<span class="lb" data-page="11.21" data-line="18" id="l11.21.18"></span>τοῦ νοσοῦντος, εἰ μελαγχολικωτέρα· καὶ τὸν καιρὸν
<span class="pb" data-page="11.22" id="p11.22"></span>
<span class="lb" data-page="11.22" data-line="1" id="l11.22.1"></span>τοῦ ἔτους, εἰ φθινόπωρον· καὶ τὴν παροῦσαν κατάστασιν, εἰ
<span class="lb" data-page="11.22" data-line="2" id="l11.22.2"></span>ἀνώμαλος. οὕτω δὲ καὶ τοῦ χωρίου τὴν φύσιν καὶ τῶν ἐπιδημούντων
<span class="lb" data-page="11.22" data-line="3" id="l11.22.3"></span>νοσημάτων· καὶ εἰ σπλὴν μέγας εἴη καὶ ἄτακτοι
<span class="lb" data-page="11.22" data-line="4" id="l11.22.4"></span>πυρετοὶ προηγήσαντο καὶ ἡ ἡλικία τῆς ἀκμῆς ἐπέκεινα καὶ εἰ
<span class="lb" data-page="11.22" data-line="5" id="l11.22.5"></span>μεθ’ ἱδρῶτος παύοιντο· χολῆς δὲ ξανθῆς ἔμετον ἐν τούτοις
<span class="lb" data-page="11.22" data-line="6" id="l11.22.6"></span>τοῖς πυρετοῖς μὴ προσδοκᾷν, ὥσπερ οὐδ’ ἐν τοῖς ἀμφημερινοῖς,
<span class="lb" data-page="11.22" data-line="7" id="l11.22.7"></span>ἴδιον γὰρ τῶν τριταίων τοῦτο. παυσαμένων δὲ τοῦ
<span class="lb" data-page="11.22" data-line="8" id="l11.22.8"></span>πυρέττειν, εἰ τὸ τοῦ πυρετοῦ σημεῖον ἔτι παραμένοι καὶ οἱ
<span class="lb" data-page="11.22" data-line="9" id="l11.22.9"></span>σφυγμοὶ τῶν κατὰ φύσιν ἀραιότεροί τε καὶ βραδύτεροι γίγνονται,
<span class="lb" data-page="11.22" data-line="10" id="l11.22.10"></span>τεταρταῖος ἂν εἴη σαφῶς ὁ τοιοῦτος πυρετός.
</p>
          </article>

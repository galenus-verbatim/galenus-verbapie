<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.8">
<span class="pb page1" data-page="11.24" id="p11.24"></span>
<span class="milestone ed1page page1" data-n="4.200" data-unit="ed1page" id="ed1page.4.200"></span>
<span class="milestone ed2page page1" data-n="10.351" data-unit="ed2page" id="ed2page.10.351"></span>
            <p>
<span class="lb" data-page="11.24" data-line="13" id="l11.24.13"></span><span class="milestone ed2page" data-n="10.352" data-unit="ed2page" id="ed2page.10.352"></span>Τοὺς συνεχεῖς δ’ ἂν γνωρίζοις μάλιστα
<span class="lb" data-page="11.24" data-line="14" id="l11.24.14"></span>μὲν ἐκ τοῦ μηδὲν αὐτοῖς παρεῖναι σημεῖον, ὧν εἴπομεν
<span class="lb" data-page="11.24" data-line="15" id="l11.24.15"></span>ὑπάρχειν χρῆναι τοῖς διαλείπουσι, καὶ εἰ μὴ παύοιτο δὲ τῶν
<span class="lb" data-page="11.24" data-line="16" id="l11.24.16"></span>τεττάρων καὶ εἴκοσιν ὡρῶν ἐντὸς ὁ πυρετός· εἰ δὲ καὶ ἀνώμαλον
<span class="lb" data-page="11.24" data-line="17" id="l11.24.17"></span>ποιήσαιτο τὴν αὔξησιν, οὗτος μέν γε καὶ πρὸς τοῖς
<span class="lb" data-page="11.24" data-line="18" id="l11.24.18"></span>ἄλλοις γνωρίσμασι καὶ χρόνον ὑποσημαίνει πλείονα· καὶ μὲν
<span class="pb" data-page="11.25" id="p11.25"></span>
<span class="lb" data-page="11.25" data-line="1" id="l11.25.1"></span>δὴ καὶ εἰ τὸ ἴδιον τῶν πυρετῶν σημεῖον ἐν τοῖς σφυγμοῖς ἐναργὲς
<span class="lb" data-page="11.25" data-line="2" id="l11.25.2"></span>ἔχοιεν. εἰ δὲ καὶ ἀταξία τις ἢ ἀνωμαλία προσείη αὐτοῖς
<span class="lb" data-page="11.25" data-line="3" id="l11.25.3"></span>ἢ ἀῤῥυθμία, καὶ τοῦτ’ ἂν εἴη σημεῖον τοῦ μεγέθους ἅμα καὶ ὡς
<span class="lb" data-page="11.25" data-line="4" id="l11.25.4"></span>οὐκ εἰσὶ τῶν διαλειπόντων. εἰ δὲ τοιοῦτοι μείναντες ἐν τῇ
<span class="lb" data-page="11.25" data-line="5" id="l11.25.5"></span>τρίτῃ τῶν ἡμερῶν μείζονα τὸν παροξυσμὸν ἐνδείξαιντο ἢ εἰ
<span class="lb" data-page="11.25" data-line="6" id="l11.25.6"></span>καὶ τὰ διαχωρήματα καὶ τὰ οὖρα παντάπασιν ἄπεπτα φαίνοιτο,
<span class="lb" data-page="11.25" data-line="7" id="l11.25.7"></span>τοὺς τοιούτους πυρετοὺς οὐκ ἐνδέχεται παρὰ τὴν ἑβδόμην
<span class="lb" data-page="11.25" data-line="8" id="l11.25.8"></span>κριθῆναι. εἰ δὲ καὶ ἡ τετάρτη τῶν ἡμερῶν ὁμοία φαίνοιτο
<span class="lb" data-page="11.25" data-line="9" id="l11.25.9"></span>τῇ τρίτῃ, καὶ ὁ πυρετὸς οἷον σμυχόμενος εἴη, καὶ τὸ
<span class="lb" data-page="11.25" data-line="10" id="l11.25.10"></span>πρόσωπον ἥ τε πᾶσα ἕξις τοῦ σώματος ἀσύμπτωτος, ὁ τοιοῦτος
<span class="lb" data-page="11.25" data-line="11" id="l11.25.11"></span>εἰς πλείονα χρόνον ἐκτείνεσθαι φιλεῖ. τοιαῦται μέν τινες
<span class="lb" data-page="11.25" data-line="12" id="l11.25.12"></span>αἱ διαφοραὶ τῶν ἄνευ συμπτωμάτων πυρετῶν.
</p>
          </article>

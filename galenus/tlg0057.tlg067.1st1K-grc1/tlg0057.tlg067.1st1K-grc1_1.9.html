<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:1.9">
<span class="pb page1" data-page="11.25" id="p11.25"></span>
<span class="milestone ed1page page1" data-n="4.200" data-unit="ed1page" id="ed1page.4.200"></span>
<span class="milestone ed2page page1" data-n="10.352" data-unit="ed2page" id="ed2page.10.352"></span>
            <p>
<span class="lb" data-page="11.25" data-line="13" id="l11.25.13"></span>Ἡ θεραπεία δὲ καθ’ ἕκαστον αὐτῶν ἐφεξῆς
<span class="lb" data-page="11.25" data-line="14" id="l11.25.14"></span>γεγράψεται· πρῶτον μὲν τῶν διαλειπόντων, δεύτερον δὲ τῶν
<span class="lb" data-page="11.25" data-line="15" id="l11.25.15"></span>συνεχῶν λεγομένων. ἐπὶ μὲν οὖν τοῖς διαλείπουσιν ὀξύτατός
<span class="lb" data-page="11.25" data-line="16" id="l11.25.16"></span>τε ἅμα καὶ ἐπιεικέστατος ὁ τριταῖός ἐστι· μακρότατος δὲ καὶ
<span class="lb" data-page="11.25" data-line="17" id="l11.25.17"></span>ἀκίνδυνος ὅσον ἐφ’ ἑαυτῷ ὁ τεταρταῖος. ὁ δ’ ἀμφημερινὸς
<span class="lb" data-page="11.25" data-line="18" id="l11.25.18"></span>μακρὸς καὶ οὐκ <span class="milestone ed1page" data-n="4.201" data-unit="ed1page" id="ed1page.4.201"></span>ἀκίνδυνος, ὥστε καὶ τὴν δίαιταν εὐθὺς ﻿
<span class="pb" data-page="11.26" id="p11.26"></span>
<span class="lb" data-page="11.26" data-line="1" id="l11.26.1"></span>ἐξ ἀρχῆς καθίστασθαι προσήκει, πρὸς τὸν ξύμπαντα χρόνον
<span class="lb" data-page="11.26" data-line="2" id="l11.26.2"></span>τοῦ νοσήματος ἀποβλέποντας. τὰ μὲν γὰρ ὀξέα καὶ ταχέως
<span class="lb" data-page="11.26" data-line="3" id="l11.26.3"></span>ἀκμάζοντα, κᾂν εἰ πάνυ λεπτῶς θέλοι τις διαιτᾷν, οὐκ ἄν τι
<span class="lb" data-page="11.26" data-line="4" id="l11.26.4"></span>μέγα βλάψει. ὅσα δὲ χρονιώτερα, ταῦτ’ εἰ μὴ κατ’ ἀρχὰς
<span class="lb" data-page="11.26" data-line="5" id="l11.26.5"></span>ἁδρότερον διαιτήσειας, ἢ συναναιρήσεις τῷ νοσήματι τὸν ἄνθρωπον
<span class="lb" data-page="11.26" data-line="6" id="l11.26.6"></span>ἢ οὐκ ἐν καιρῷ τὴν δίαιταν ὑπαλλάξεις. οὐ γὰρ χρὴ
<span class="lb" data-page="11.26" data-line="7" id="l11.26.7"></span>προσιούσης τῆς ἀκμῆς ἁδρότερον ἢ πρόσθεν διαιτᾷν, ἀλλὰ
<span class="lb" data-page="11.26" data-line="8" id="l11.26.8"></span>τοὐναντίον τῆς ὅλης τοῦ πάθους διαίτης τὸ λεπτότατον εἰς
<span class="lb" data-page="11.26" data-line="9" id="l11.26.9"></span>τὴν ἀκμὴν ἀποτίθεσθαι χρή· τοῦτο μὲν οὖν κοινὸν ἁπάντων.
<span class="lb" data-page="11.26" data-line="10" id="l11.26.10"></span>πρὸς αὐτῷ δὲ δεῖ καὶ τὰ ἴδια τῶν διαλειπόντων ἐπισκοπεῖσθαι,
<span class="lb" data-page="11.26" data-line="11" id="l11.26.11"></span>οἷον εὐθὺς ἐν τοῖς τριταίοις, οὐδὲν γὰρ χεῖρον ἐντεῦθεν ἄρξασθαι,
<span class="lb" data-page="11.26" data-line="12" id="l11.26.12"></span>διοριζέσθω σοι κατ’ ἀρχὰς εἰ ἀκριβής ἐστι καὶ ὡς ἄν
<span class="lb" data-page="11.26" data-line="13" id="l11.26.13"></span>τις εἴποι γνήσιος, ἢ οὐκ ἀκριβὴς, ἀλλ’ οἷον νόθος τις. ὁ μὲν
<span class="lb" data-page="11.26" data-line="14" id="l11.26.14"></span>γὰρ ἀκριβὴς τριταῖος τὸ μακρότατον ἐν ἑπτὰ περιόδοις κρίνεται,
<span class="lb" data-page="11.26" data-line="15" id="l11.26.15"></span>πρὸς τῷ καὶ ἀκινδυνότατος εἶναι. τὸν ἕτερον δὲ τὸν
<span class="lb" data-page="11.26" data-line="16" id="l11.26.16"></span>οὐκ ἀκριβῆ οἶδά ποτε φθινοπώρου μὲν ἀρξάμενον, ἦρος δὲ
<span class="lb" data-page="11.26" data-line="17" id="l11.26.17"></span>παυσάμενον· εἶτα οἷα εἰκὸς ἐν τοσούτῳ χρόνῳ, τὸ μέν τι καὶ
<span class="lb" data-page="11.26" data-line="18" id="l11.26.18"></span>αὐτοῦ τοῦ νοσοῦντος οὐ πάνυ τι πειθομένου τοῖς τῶν ἰατρῶν
<span class="pb" data-page="11.27" id="p11.27"></span>
<span class="lb" data-page="11.27" data-line="1" id="l11.27.1"></span>προστάγμασιν, ἀλλὰ καὶ ἁμαρτάνοντός τι· τὸ δέ τι καὶ ὑπὸ
<span class="lb" data-page="11.27" data-line="2" id="l11.27.2"></span>τῆς αἰτίας τοῦ χειμῶνος βλαπτομένου, σπλήν τε μέγιστος
<span class="lb" data-page="11.27" data-line="3" id="l11.27.3"></span>ἐξήρθη καὶ ὑποχόνδρια διεφυσᾶτο· καί τις ἤδη καὶ ὕποιδος
<span class="lb" data-page="11.27" data-line="4" id="l11.27.4"></span>ἦν ἄχροια περί τε τὸ πρόσωπον καὶ οὐχ ἥκιστα τοῖς σκέλεσιν,
<span class="lb" data-page="11.27" data-line="5" id="l11.27.5"></span>ὥστε δεῖσαί τε ἡμᾶς ἀμφὶ τῷ μειρακίῳ καὶ δεηθῆναι μειζόνων
<span class="lb" data-page="11.27" data-line="6" id="l11.27.6"></span>βοηθημάτων. οὕτως οὐδὲν ὅμοιον ἔχει ὁ τοιοῦτος τριταῖος
<span class="lb" data-page="11.27" data-line="7" id="l11.27.7"></span>τῷ ἀκριβεῖ· διὰ τοῦτο οὖν φημι χρῆναι κατὰ τὰς ἀρχὰς
<span class="lb" data-page="11.27" data-line="8" id="l11.27.8"></span>αὐτοὺς διορίζειν. εἰς ὅσον γὰρ τῇ φύσει διαφέρουσιν, εἰς
<span class="lb" data-page="11.27" data-line="9" id="l11.27.9"></span>τοσοῦτον εὔλογόν ἐστι καὶ τὸν τῆς διαίτης τρόπον <span class="milestone ed2page" data-n="10.353" data-unit="ed2page" id="ed2page.10.353"></span>ὑπαλλάττεσθαι.
<span class="lb" data-page="11.27" data-line="10" id="l11.27.10"></span>ὅπως οὖν ἄριστα διορισθεῖεν, ἀρκεῖ μοι τὰ τῷ
<span class="lb" data-page="11.27" data-line="11" id="l11.27.11"></span>μειρακίῳ συμπεσόντα γράψαι, παράδειγμά τε ἅμα τῶν οὐκ
<span class="lb" data-page="11.27" data-line="12" id="l11.27.12"></span>ἀκριβῶν τριταίων καὶ ὑπομνήματά σοι γενησόμενα. ἦν μὲν
<span class="lb" data-page="11.27" data-line="13" id="l11.27.13"></span>δὴ τοῦ ἔτους τὸ μεταξὺ πλειάδων τε δύσεως καὶ τῆς προγεγενημένης
<span class="lb" data-page="11.27" data-line="14" id="l11.27.14"></span>ἰσημερίας· ἤρξατο δὲ μετὰ φρίκης ὁ πυρετὸς τῷ
<span class="lb" data-page="11.27" data-line="15" id="l11.27.15"></span>μειρακίῳ περὶ αὐτὴν σχεδὸν τὴν ἕω· ὥστε μήτε τῆ θερμασίᾳ
<span class="lb" data-page="11.27" data-line="16" id="l11.27.16"></span>τριταίῳ τι δόξαι ἐοικέναι μήτε τοῖς σφυγμοῖς· ἀλλ’ οὐδὲ
<span class="lb" data-page="11.27" data-line="17" id="l11.27.17"></span>χολῆς ἔμετος ἠκολούθησεν οὔτε ἱδρὼς ἱκανός· ἀλλὰ μόνον
<span class="lb" data-page="11.27" data-line="18" id="l11.27.18"></span>ἐν τῇ δευτέρᾳ τῶν ἡμερῶν ὥρᾳ που τρίτῃ βραχεῖαι νοτίδες
<span class="pb" data-page="11.28" id="p11.28"></span>
<span class="lb" data-page="11.28" data-line="1" id="l11.28.1"></span>ἐγίγνοντο, ἐφ’ αἷς διεπνεῖτο μὲν ὁ πυρετὸς ἀτρέμα οὕτως,
<span class="lb" data-page="11.28" data-line="2" id="l11.28.2"></span>ὥστε περὶ τὴν ἑσπέραν μόγις ἀπύρετον εἶναι δοκεῖν· ἔμενε δὲ
<span class="lb" data-page="11.28" data-line="3" id="l11.28.3"></span>δηλαδὴ κατὰ τοὺς σφυγμοὺς τό τε τοῦ πυρετοῦ σημεῖον
<span class="lb" data-page="11.28" data-line="4" id="l11.28.4"></span>αὐτῷ σαφὲς ἱκανῶς. ἀλλὰ τἄλλα γε πάνυ εὐφόρως εἶχε
<span class="lb" data-page="11.28" data-line="5" id="l11.28.5"></span>κατὰ τὴν ἑσπέραν καὶ δι’ ὅλης τῆς νυκτός. αὖθις δὲ περὶ
<span class="lb" data-page="11.28" data-line="6" id="l11.28.6"></span>τὴν ἕω τῆς τρίτης ἡμέρας δευτέρα καταβολὴ γίνεται, τὰ
<span class="lb" data-page="11.28" data-line="7" id="l11.28.7"></span>πάντα τῇ πρώτῃ παραπλησία, πλὴν τοῦ χρόνου· τῆς γὰρ
<span class="lb" data-page="11.28" data-line="8" id="l11.28.8"></span>ἐπιούσης νυκτὸς ὀλίγον πρὸ τῆς ἡμέρας νοτίδες ἐγίγνοντο
<span class="lb" data-page="11.28" data-line="9" id="l11.28.9"></span>καὶ ὁ πυρετὸς ἐπαύετο περὶ τὴν ἕω τῆς τετάρτης ἡμέρας·
<span class="lb" data-page="11.28" data-line="10" id="l11.28.10"></span>καὶ τοῦ λοιποῦ δὲ παντὸς φθινοπώρου καὶ χειμῶνος, ἐν ᾧ
<span class="lb" data-page="11.28" data-line="11" id="l11.28.11"></span>διενόσησε, τά τ’ ἄλλα πάντα καὶ ὁ χρόνος τῆς καταβολῆς
<span class="lb" data-page="11.28" data-line="12" id="l11.28.12"></span>καὶ τῆς λύσεως τοῦ πυρετοῦ κατὰ ταὐτὰ διέμενον. ἦν δὲ
<span class="lb" data-page="11.28" data-line="13" id="l11.28.13"></span>τὸ μειράκιον ἡλικία μὲν ἀμφὶ τὰ ὀκτωκαίδεκα ἔτη, λευκὸν
<span class="lb" data-page="11.28" data-line="14" id="l11.28.14"></span>δ’ ἰδέσθαι καὶ πῖον, ἀργότερον τῷ βίῳ καὶ πολλάκις ἔμπροσθεν
<span class="lb" data-page="11.28" data-line="15" id="l11.28.15"></span>ἐν μέθαις τε καὶ λουτροῖς συνεχέσι καὶ πλησμοναῖς
<span class="lb" data-page="11.28" data-line="16" id="l11.28.16"></span>γεγενημένον, ὥστ’ οὐδὲ χρηστῶς ἔπεττε τὰ σιτία. συνεισέβαλε
<span class="lb" data-page="11.28" data-line="17" id="l11.28.17"></span>δ’ αὐτῷ καὶ σκληρὸς σφυγμὸς ἐν μὲν τῇ πρώτῃ καὶ
<span class="lb" data-page="11.28" data-line="18" id="l11.28.18"></span>δευτέρᾳ τῶν ἡμερῶν μετρίως, ἐν δὲ τῇ τρίτῃ καὶ τετάρτῃ
<span class="pb" data-page="11.29" id="p11.29"></span>
<span class="lb" data-page="11.29" data-line="1" id="l11.29.1"></span>καὶ ταῖς ἐφεξῆς μέχρι τῆς ἑβδόμης εἰς τοσοῦτον ἧκε σκληρότητος,
<span class="lb" data-page="11.29" data-line="2" id="l11.29.2"></span>ὡς ἄν τινα δόξαι τῷ σφυγμῷ μόνῳ πιστεύσαντα πολλῶν
<span class="lb" data-page="11.29" data-line="3" id="l11.29.3"></span>εἶναι τὸ νόσημα μηνῶν· καὶ τοιοῦτος παρέμενεν ἄχρι τῆς
<span class="lb" data-page="11.29" data-line="4" id="l11.29.4"></span>κατὰ τὸ ἔαρ ἰσημερίας, ἐν ᾗ πρῶτον ἤρξατο μαλάττεσθαι.
<span class="lb" data-page="11.29" data-line="5" id="l11.29.5"></span>καὶ αὖθις ὕστερον ἡμέρᾳ τεσσαρακοστῇ τελέως ἀπαλλάττεται
<span class="lb" data-page="11.29" data-line="6" id="l11.29.6"></span>τοῦ τριταίου, κατὰ βραχὺ τοῦ τε σφυγμοῦ μαλαχθέντος καὶ
<span class="lb" data-page="11.29" data-line="7" id="l11.29.7"></span>τοῦ παροξυσμοῦ μικροτέρου γιγνομένου καὶ τῶν οὔρων ὑπόστασιν
<span class="lb" data-page="11.29" data-line="8" id="l11.29.8"></span>χρηστὴν ἐχόντων· καὶ γὰρ οὖν καὶ ταῦτα κᾀν τῷ πρόσθεν
<span class="lb" data-page="11.29" data-line="9" id="l11.29.9"></span>χρόνῳ πάντα δεινῶς ἦν ἄπεπτα. τοιοῦτος μὲν δὴ ὁ
<span class="lb" data-page="11.29" data-line="10" id="l11.29.10"></span>ἐναντιώτατος τῷ ἀκριβεῖ τριταίῳ. τοὺς δ’ ἄλλους τοὺς μεταξὺ
<span class="lb" data-page="11.29" data-line="11" id="l11.29.11"></span>παμπόλλους ὄντας ἐκ τῶν ἄκρων ἀφωρισμένων οὐ χαλεπῶς
<span class="lb" data-page="11.29" data-line="12" id="l11.29.12"></span>ἂν εὑρήσεις. ἃ γὰρ ἐν ἀρχῇ τοῦ λόγου τριταίων πυρετῶν
<span class="lb" data-page="11.29" data-line="13" id="l11.29.13"></span>ἔγραψα γνωρίσματα, ταῦτα σύμπαντα εἰ παρείη, τὸν ἀκριβῆ
<span class="lb" data-page="11.29" data-line="14" id="l11.29.14"></span>τριταῖον οὐκ ἐργάζεται, ᾧ πάντως καὶ ὁ τοῦ παροξυσμοῦ
<span class="lb" data-page="11.29" data-line="15" id="l11.29.15"></span>χρόνος βραχὺς ὡρῶν τεττάρων ἢ πέντε ἢ ἓξ ἢ τὸ μήκιστον
<span class="lb" data-page="11.29" data-line="16" id="l11.29.16"></span>ἕνδεκά που ἢ δώδεκα. καὶ μὲν δὴ καὶ τὰ οὖρα τῶν τοιούτων
<span class="lb" data-page="11.29" data-line="17" id="l11.29.17"></span>ἐν τῇ τρίτῃ τῶν ἡμερῶν ἢ πάντως γε τῇ τετάρτῃ φέρει τι σημεῖον
<span class="lb" data-page="11.29" data-line="18" id="l11.29.18"></span>πέψεως. οὕτω μὲν οὖν ἀκριβῆ τε καὶ οὐκ ἀκριβῆ γνωρίζοις
<span class="pb" data-page="11.30" id="p11.30"></span>
<span class="lb" data-page="11.30" data-line="1" id="l11.30.1"></span>τριταῖον. ἀνάλογον δὲ καὶ τεταρταῖον καὶ ἀμφημερινόν.
<span class="lb" data-page="11.30" data-line="2" id="l11.30.2"></span>ᾧ μὲν γὰρ ὑπάρχει πάνθ’ ὅσα πρόσθεν ἔγραψα τεταρταίων
<span class="lb" data-page="11.30" data-line="3" id="l11.30.3"></span>πυρετῶν γνωρίσματα, γνήσιός τε καὶ ἀκριβὴς τεταρταῖος. ᾧ
<span class="lb" data-page="11.30" data-line="4" id="l11.30.4"></span>δὲ μὴ, νόθος τις ἐκεῖνος καὶ οὐκ ἀκριβής. καὶ ἀμφημερινῶν δὲ
<span class="lb" data-page="11.30" data-line="5" id="l11.30.5"></span>ὅτῳ μὲν πάνθ’ ὅσα γέγραπται πάρεστιν, ἀκριβής· ᾧ δὲ μὴ, ὁ
<span class="lb" data-page="11.30" data-line="6" id="l11.30.6"></span>τοιοῦτος οὐκ ἀκριβὴς. οὐκ οὖν οὐδὲ χρόνιοι ὁμοίως τεταρταίῳ
<span class="lb" data-page="11.30" data-line="7" id="l11.30.7"></span>καὶ ἀμφημερινῷ οἱ οὐκ ἀκριβεῖς, ἀλλ’ ὥσπερ τριταῖος
<span class="lb" data-page="11.30" data-line="8" id="l11.30.8"></span>ὀξὺς ὁ ἀκριβὴς, οὕτω τεταρταῖός τε καὶ ἀμφημερινὸς χρόνιοι.
<span class="lb" data-page="11.30" data-line="9" id="l11.30.9"></span>ταῦτα μὲν ἐν τοῖς κατὰ περίοδόν τινα πυρέττουσι σκοπεῖσθαι.
<span class="lb" data-page="11.30" data-line="10" id="l11.30.10"></span>τῶν δ’ ἄλλων πυρεττόντων οὖρά τε καὶ διαχωρήματα καὶ
<span class="lb" data-page="11.30" data-line="11" id="l11.30.11"></span>τὴν ὅλην ἕξιν τοῦ σώματος ὁρᾷν· καὶ τὴν θερμασίαν καὶ τὴν
<span class="lb" data-page="11.30" data-line="12" id="l11.30.12"></span>τῶν ἀρτηριῶν κίνησιν, ὅσα τ’ ἄλλα πρὸς τούτοις ὁ Ἱπποκράτης
<span class="lb" data-page="11.30" data-line="13" id="l11.30.13"></span>τε <span class="milestone ed2page" data-n="10.354" data-unit="ed2page" id="ed2page.10.354"></span>καὶ ἡ μακρὰ πεῖρα κελεύει σκοπεῖσθαι, χώρας καὶ
<span class="lb" data-page="11.30" data-line="14" id="l11.30.14"></span>ὥρας καὶ καταστάσεις καὶ ἡλικίας καὶ κράσεις σωμάτων, ἔθη
<span class="lb" data-page="11.30" data-line="15" id="l11.30.15"></span>τε καὶ τὰ προηγησάμενα τῶν αἰτίων καὶ τὰ συνεισβάλλοντα
<span class="lb" data-page="11.30" data-line="16" id="l11.30.16"></span>τοῖς νοσήμασι καὶ ὅσα μεταξὺ ἐπιφαίνεται. παρῄνηται μὲν
<span class="lb" data-page="11.30" data-line="17" id="l11.30.17"></span>οὖν ὡς ἄν τινι δόξῃ τὸ πᾶν, οὐ μὴν πρός γε τὴν ἀλήθειαν ﻿
<span class="pb" data-page="11.31" id="p11.31"></span>
<span class="lb" data-page="11.31" data-line="1" id="l11.31.1"></span>ὧδ’ ἔχει. τὸ γάρ τοι μέγιστον μὲν ἁπάντων τούτων, ῥηθῆναι
<span class="lb" data-page="11.31" data-line="2" id="l11.31.2"></span>δὲ μικρότατον, οὐδέπω γέγραπται. τί δ’ ἐστὶ τοῦτο; ποσότης
<span class="lb" data-page="11.31" data-line="3" id="l11.31.3"></span>νοσήματος καὶ δυνάμεως· πρᾶγμα πρὸς μὲν τὴν δήλωσιν
<span class="lb" data-page="11.31" data-line="4" id="l11.31.4"></span>ἑνὸς ὀνόματος δεόμενον· εἰς δὲ τὴν χρείαν μέγιστον. οὐδὲ γὰρ
<span class="lb" data-page="11.31" data-line="5" id="l11.31.5"></span>οἷόν τε προγνῶναι καλῶς, ἄνευ τοῦ τὸ ποσὸν ἑκάστου τῶν
<span class="lb" data-page="11.31" data-line="6" id="l11.31.6"></span>εἰρημένων ἀκριβῶς ἐκλογίζεσθαι. καὶ γὰρ εἴτ’ ὀλέθριόν ἐστι
<span class="lb" data-page="11.31" data-line="7" id="l11.31.7"></span>τὸ νόσημα, εἴτε μὴ, καὶ ὁπηνίκα μᾶλλον δυνατὸν ἢ τεθνήξεσθαι
<span class="lb" data-page="11.31" data-line="8" id="l11.31.8"></span>τὸν ἄνθρωπον ἢ ἀπαλλαγήσεσθαι τοῦ πάθους, εἰ μὴ
<span class="lb" data-page="11.31" data-line="9" id="l11.31.9"></span>πάντων τῶν προειρημένων τὸ ποσὸν ἀκριβῶς διασκεψάμενος
<span class="lb" data-page="11.31" data-line="10" id="l11.31.10"></span>ἀνάγοις εἰς δύο κεφάλαια τήν τε νόσον αὐτὴν καὶ τοῦ νοσοῦντος
<span class="lb" data-page="11.31" data-line="11" id="l11.31.11"></span>τὴν δύναμιν, οὐκ ἂν οἷός τ’ εἴης προγνῶναι καλῶς. τῆς
<span class="lb" data-page="11.31" data-line="12" id="l11.31.12"></span>μὲν γὰρ δυνάμεως οὕτως ἰσχυρᾶς οὔσης ὡς περιγίγνεσθαι
<span class="lb" data-page="11.31" data-line="13" id="l11.31.13"></span>τοῦ νοσήματος, ἀνάγκη σωθῆναι τὸν ἄνθρωπον. εἰ δὲ τοὔμπαλιν
<span class="lb" data-page="11.31" data-line="14" id="l11.31.14"></span>εἴη, πάντως τεθνήξεται. μὴ τοίνυν ὁποῖόν τι τὴν ἰδέαν
<span class="lb" data-page="11.31" data-line="15" id="l11.31.15"></span>ἐστὶ τὸ νόσημα σκόπει μόνον, ἀλλὰ καὶ πηλίκον. οὐ μικρᾶς
<span class="lb" data-page="11.31" data-line="16" id="l11.31.16"></span>δὲ τοῦτό γε δεῖται τριβῆς, τά τ’ ἄλλα καὶ τῷ μήτε γραφῆναι
<span class="lb" data-page="11.31" data-line="17" id="l11.31.17"></span>μήθ’ ὅλως διδαχθῆναι λόγῳ δύνασθαι τὸ ποσὸν ἑκάστου.
<span class="lb" data-page="11.31" data-line="18" id="l11.31.18"></span>καὶ εἴτι ἄρα τὸ ἡμέτερόν ἐστιν, οὐχ ὑπ’ ἄλλου τινὸς εἰς τοσοῦτον
<span class="pb" data-page="11.32" id="p11.32"></span>
<span class="lb" data-page="11.32" data-line="1" id="l11.32.1"></span>ἀκριβείας ἥκει ἢ ἐκ τοῦ μάλιστα ἠσκῆσθαι περὶ τὸν
<span class="lb" data-page="11.32" data-line="2" id="l11.32.2"></span>τῆς ποσότητος στοχασμόν· τοῦτο μὲν δὴ καὶ ἐπ’ αὐτῶν τῶν
<span class="lb" data-page="11.32" data-line="3" id="l11.32.3"></span>ἔργων καὶ μαθεῖν καὶ διδάξαι δυνατόν. ὅσα δ’ ἐν τῇ ποιότητι
<span class="lb" data-page="11.32" data-line="4" id="l11.32.4"></span>τὸν διορισμὸν<span class="milestone ed1page" data-n="4.202" data-unit="ed1page" id="ed1page.4.202"></span> ἔχει, ταῦτα γράψομεν ἀκριβῶς τε ἅμα καὶ
<span class="lb" data-page="11.32" data-line="5" id="l11.32.5"></span>σαφῶς εἰς ὅσον ἐγχωρεῖ διὰ βραχέων.
</p>
          </article>

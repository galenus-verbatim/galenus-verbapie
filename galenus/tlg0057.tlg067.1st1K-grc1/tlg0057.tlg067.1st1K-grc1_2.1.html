<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.1">
<span class="pb page1" data-page="11.71" id="p11.71"></span>
<span class="milestone ed1page page1" data-n="4.208" data-unit="ed1page" id="ed1page.4.208"></span>
<span class="milestone ed2page page1" data-n="10.367" data-unit="ed2page" id="ed2page.10.367"></span>
            <h2>ΓΑΛΗΝΟΥ ΤΩΝ ΠΡΟΣ ΓΛΑΥΚΩΝΑ ΘΕΡΑΠΕΥΤΙΚΩΝ
<br></br>ΒΙΒΛΙΟΝ Β.
</h2>
            <p>
<span class="lb" data-page="11.71" data-line="1" id="l11.71.1"></span>Περὶ δὲ τῶν καθ’ ἕκαστον μέρος τοῦ σώματος
<span class="lb" data-page="11.71" data-line="2" id="l11.71.2"></span>παθῶν, ὦ Γλαύκων, ἑξῆς ἐροῦμεν ἀπὸ φλεγμονῆς ἀρξάμενοι.
<span class="lb" data-page="11.71" data-line="3" id="l11.71.3"></span>καὶ γὰρ πλειστάκις αὕτη γίνεται καὶ πλείστας ἔχει
<span class="lb" data-page="11.71" data-line="4" id="l11.71.4"></span>διαφοράς· καὶ πάσαις αὐταῖς πυρετοὶ πεφύκασιν ἕπεσθαι.
<span class="lb" data-page="11.71" data-line="5" id="l11.71.5"></span>κοινὸν μὲν οὖν ἁπάσαις ἡ ἄμετρός ἐστι θερμασία καὶ οἷον
<span class="lb" data-page="11.71" data-line="6" id="l11.71.6"></span>φλόγωσις, ὅθεν περ καὶ τὸ τῆς φλεγμονῆς ὄνομα κατ’ αὐτῶν
<span class="lb" data-page="11.71" data-line="7" id="l11.71.7"></span>ἐπιφέρειν ἔθος ἦν τοῖς παλαιοῖς. ἰδίαν δὲ καθ’ ἑκάστην
<span class="lb" data-page="11.71" data-line="8" id="l11.71.8"></span>εὕροις ἄν τινα διαφορὰν, ἐξ ἧς τό τε εἶδος αὐτῆς γνωριεῖς
<span class="lb" data-page="11.71" data-line="9" id="l11.71.9"></span>καὶ τῆς προσηκούσης εὐπορήσεις ἰάσεως. ἑτέρως μὲν γὰρ ἕρπητας,
<span class="pb" data-page="11.72" id="p11.72"></span>
<span class="lb" data-page="11.72" data-line="1" id="l11.72.1"></span>ἑτέρως δ’ ἐρυσιπέλατα, ἑτέρως δὲ φύγεθλα καὶ τἄλλα
<span class="lb" data-page="11.72" data-line="2" id="l11.72.2"></span>τῶν φλεγμονῶν εἴδη θεραπεύσεις. ὥστε πάλιν ἡγεῖται κᾀνταῦθα
<span class="lb" data-page="11.72" data-line="3" id="l11.72.3"></span>διαγινώσκειν ὀρθῶς τὰ πάθη δύνασθαι. καί σοι
<span class="lb" data-page="11.72" data-line="4" id="l11.72.4"></span>πειράσομαι τοῦτο πρῶτον γράψαι, διελόμενος ἐξ ἀρχῆς περὶ
<span class="lb" data-page="11.72" data-line="5" id="l11.72.5"></span>τῶν κατὰ τὰς φλεγμονὰς πάσας διαφορῶν. πρώτη μὲν οὖν
<span class="lb" data-page="11.72" data-line="6" id="l11.72.6"></span>διαφορὰ φλεγμονῆς ἐστι, καθ’ ἣν τὴν μὲν αὐτῆς ὑγρὰν, τὴν
<span class="lb" data-page="11.72" data-line="7" id="l11.72.7"></span>δὲ ξηρὰν εἶναι συμβέβηκεν. ὑγρὰν μὲν ἥτις ἂν ἐκ ῥεύματος
<span class="lb" data-page="11.72" data-line="8" id="l11.72.8"></span>θερμοῦ τὸ μόριον καταλαμβάνοντος γίγνηται· ξηρὰν δ’ ὅταν
<span class="lb" data-page="11.72" data-line="9" id="l11.72.9"></span>μηδενὸς ἐπιῤῥυέντος τὴν σύμφυτον θερμασίαν ἐκπυρωθῆναι
<span class="lb" data-page="11.72" data-line="10" id="l11.72.10"></span>συμβῇ. τοῦτο δὲ μέχρι μέν τινος οἷον πυρετός ἐστι τοῦ μορίου·
<span class="lb" data-page="11.72" data-line="11" id="l11.72.11"></span>ἐπειδὰν δὲ εἰς ἄμετρον<span class="milestone ed2page" data-n="10.368" data-unit="ed2page" id="ed2page.10.368"></span> ἤδη θερμότητα καὶ ξηρότητα
<span class="lb" data-page="11.72" data-line="12" id="l11.72.12"></span>προήκῃ, φθορὰ καὶ νέκρωσις παντελὴς γίγνεται, ὅθεν οὐδ’
<span class="lb" data-page="11.72" data-line="13" id="l11.72.13"></span>εἰς πλείω τέμνεσθαι πέφυκεν, ὥσπερ ἡ ἑτέρα διαφορὰ καθ’
<span class="lb" data-page="11.72" data-line="14" id="l11.72.14"></span>ἣν ἐπιῤῥεῖν τινας χυμοὺς ἐλέγομεν τῷ μέρει. πολλὰ γὰρ τὰ
<span class="lb" data-page="11.72" data-line="15" id="l11.72.15"></span>ταύτης εἴδη· αἵματος μὲν γὰρ ἐπιῤῥυέντος ἕτερον· χολῆς δὲ
<span class="lb" data-page="11.72" data-line="16" id="l11.72.16"></span>ξανθῆς ἕτερον· ἀμφοῖν δ’ ἅμα τρίτον ἄλλο. καὶ μὲν δὴ καὶ
<span class="lb" data-page="11.72" data-line="17" id="l11.72.17"></span>καθ’ ἕκαστον αὐτῶν ἢ σεσηπός ἐστιν ἤδη τὸ ἐπιῤῥέον ἢ ἐν
<span class="lb" data-page="11.72" data-line="18" id="l11.72.18"></span>τῷ μορίῳ σφηνούμενον σήπεται· καὶ ἤτοι παχὺ τὴν σύστασιν
<span class="pb" data-page="11.73" id="p11.73"></span>
<span class="lb" data-page="11.73" data-line="1" id="l11.73.1"></span>ἢ λεπτὸν ἢ χρηστὸν ἢ δριμύ. αἵματος μὲν οὖν χρηστοῦ καὶ
<span class="lb" data-page="11.73" data-line="2" id="l11.73.2"></span>συμμέτρου τῷ πάχει ῥυέντος εἴς τι μόριον ἀθρόως καὶ διὰ
<span class="lb" data-page="11.73" data-line="3" id="l11.73.3"></span>τὸ πλῆθος σφηνωθέντος, ὀδύνη σφοδρὰ καταλαμβάνει τὸν
<span class="lb" data-page="11.73" data-line="4" id="l11.73.4"></span>ἄνθρωπον, ἤν γε μὴ παντελῶς δυσαίσθητον ᾖ τὸ μόριον·
<span class="lb" data-page="11.73" data-line="5" id="l11.73.5"></span>καὶ σφυγμὸς ἀνιαρὸς ἐν τῷ βάθει καὶ τείνεσθαι πάντῃ νομίζει
<span class="lb" data-page="11.73" data-line="6" id="l11.73.6"></span>καὶ θλᾶσθαι τὸ μόριον καὶ θερμασίας αἰσθάνεσθαι πλείονος,
<span class="lb" data-page="11.73" data-line="7" id="l11.73.7"></span>ὡς διακαίεσθαι δοκεῖν καὶ ἀναψύχεσθαι ποθεῖν· καὶ ἔρευθος
<span class="lb" data-page="11.73" data-line="8" id="l11.73.8"></span>ἐπανθεῖ τοιοῦτον, οἷον τοῖς λελουμένοις ἢ παρὰ τῷ πυρὶ
<span class="lb" data-page="11.73" data-line="9" id="l11.73.9"></span>θαλφθεῖσιν ἤ πως ἄλλως θερμανθεῖσι. τοῦτο τὸ πάθος τὴν
<span class="lb" data-page="11.73" data-line="10" id="l11.73.10"></span>τοῦ γένους ὅλου προσηγορίαν ἀπηνέγκατο καὶ καλεῖται φλεγμονὴ,
<span class="lb" data-page="11.73" data-line="11" id="l11.73.11"></span>ἄλλοις παραπλησίως πολλοῖς εἴδεσι λαμβάνουσι τὸ τοῦ
<span class="lb" data-page="11.73" data-line="12" id="l11.73.12"></span>γένους ἐπιφερόμενον ὄνομα. καὶ γίνεται συνεχῶς ἐπὶ πάσῃ
<span class="lb" data-page="11.73" data-line="13" id="l11.73.13"></span>σχεδὸν προφάσει· καὶ γὰρ καὶ τρώσεσι καὶ σπάσμασι καὶ
<span class="lb" data-page="11.73" data-line="14" id="l11.73.14"></span>θλάσμασι καὶ ῥήγμασι καὶ τοῖς ἐκ τῶν γυμνασίων καμάτοις,
<span class="lb" data-page="11.73" data-line="15" id="l11.73.15"></span>ἐξαρθρήμασί τε καὶ κατάγμασι καὶ τοῖς αὐτομάτοις ἕλκεσιν
<span class="lb" data-page="11.73" data-line="16" id="l11.73.16"></span>ἐπιγίγνεται· καὶ χωρὶς δὲ τούτων ἁπάντων, ὅταν εἰς ἄμετρον
<span class="lb" data-page="11.73" data-line="17" id="l11.73.17"></span>χυμῶν πλησμονὴν αἱ φλέβες ἀφίκωνται, τότε τὸ περιττὸν
<span class="lb" data-page="11.73" data-line="18" id="l11.73.18"></span>ἀποχέουσιν εἴς τι χωρίον, ὃ ἂν ἐπιτηδειότατον ᾖ τηνικαῦτα
<span class="pb" data-page="11.74" id="p11.74"></span>
<span class="lb" data-page="11.74" data-line="1" id="l11.74.1"></span>δέξασθαι· πάντως δὲ τοῦτο τῶν ἄλλων ἢ ἀῤῥωστότερόν ἐστιν
<span class="lb" data-page="11.74" data-line="2" id="l11.74.2"></span>ἢ μανώτερον ἢ ἕλκειν ἑτοιμότερον ἢ ἀκινητότερον, ἐξ ἡστινοσοῦν
<span class="lb" data-page="11.74" data-line="3" id="l11.74.3"></span>αἰτίας, εἰς ταύτας ἀχθὲν τὰς διαθέσεις. οὐ γὰρ τοῦτό
<span class="lb" data-page="11.74" data-line="4" id="l11.74.4"></span>γε νῦν πρόκειται λέγειν. χολὴ δὲ ξανθὴ ἡνίκα μὲν τὴν ἑαυτῆς
<span class="lb" data-page="11.74" data-line="5" id="l11.74.5"></span>φύσιν σώζουσα σὺν τῷ αἵματι φέρεται πανταχόσε τοῦ
<span class="lb" data-page="11.74" data-line="6" id="l11.74.6"></span>σώματος, ἴκτερος τὸ πάθος καλεῖται. μόνης δ’ ἀποκριθείσης
<span class="lb" data-page="11.74" data-line="7" id="l11.74.7"></span>καὶ κατά τι μόριον ἱσταμένης, ἕρπης ὀνομάζεται· εἰ μὲν δὴ
<span class="lb" data-page="11.74" data-line="8" id="l11.74.8"></span>παχεῖα τὴν σύστασιν εἴη, πᾶν ἑλκοῖ μέχρι τῆς ὑποκειμένης
<span class="lb" data-page="11.74" data-line="9" id="l11.74.9"></span>σαρκὸς τὸ δέρμα, καὶ καλεῖ τούτους Ἱπποκράτης ἕρπητας
<span class="lb" data-page="11.74" data-line="10" id="l11.74.10"></span>ἐσθιομένους. εἰ δὲ λεπτοτέρα εἴη, τὸ ἐπιπολῆς μόνον ὥσπερ
<span class="lb" data-page="11.74" data-line="11" id="l11.74.11"></span>ἐπικαίει καὶ τοῦτο τὸ εἶδος ἀπηνέγκατο τὴν τοῦ γένους
<span class="lb" data-page="11.74" data-line="12" id="l11.74.12"></span>προσηγορίαν, ἁπλῶς τε καὶ χωρὶς προσθήκης ἕρπης ὀνομασθέν.
<span class="lb" data-page="11.74" data-line="13" id="l11.74.13"></span>τῶν γὰρ ἄλλων δυοῖν εἰδῶν τὸ μὲν ἤδη προειρημένον
<span class="lb" data-page="11.74" data-line="14" id="l11.74.14"></span>ἐσθιόμενος ἕρπης ὀνομάζεται, θάτερον δὲ τὸ λοιπὸν κεγχρίας,
<span class="lb" data-page="11.74" data-line="15" id="l11.74.15"></span>ὅτι καὶ τούτῳ συμβέβηκε, φλυκταίνας μικρὰς καὶ πολλὰς ἐπιπολῆς
<span class="lb" data-page="11.74" data-line="16" id="l11.74.16"></span>τοῦ δέρματος ἐπεγείρειν, κέγχροις ἐοικυίας. γίνεται δ’
<span class="lb" data-page="11.74" data-line="17" id="l11.74.17"></span>ὁ τοιοῦτος ἕρπης ὑπὸ χολῆς μὲν καὶ αὐτὸς, ἀλλ’ ἧττον δριμείας
<span class="lb" data-page="11.74" data-line="18" id="l11.74.18"></span>καὶ θερμῆς ἢ οἱ πρόσθεν. εἰ δ’ ἐξ αἵματος καὶ ξανθῆς
<span class="pb" data-page="11.75" id="p11.75"></span>
<span class="lb" data-page="11.75" data-line="1" id="l11.75.1"></span>χολῆς θερμοτέρων τοῦ δέοντος μικτὸν εἴη τὸ ῥεῦμα, ἢ ἐξ
<span class="lb" data-page="11.75" data-line="2" id="l11.75.2"></span>αἵματος μὲν, ζέοντος δὲ καὶ λεπτοτάτου τὴν σύστασιν, ἐρυσίπελας
<span class="lb" data-page="11.75" data-line="3" id="l11.75.3"></span>τὸ πάθος καλεῖται, θερμότερον πολλῷ τῆς φλεγμονῆς
<span class="lb" data-page="11.75" data-line="4" id="l11.75.4"></span>τοῦτο καὶ ξανθότερον ἰδέσθαι. καὶ εἰ ἅψαιο, ῥᾳδίως ὑποτρέχει
<span class="lb" data-page="11.75" data-line="5" id="l11.75.5"></span>τὸ αἷμα καὶ αὖθις ἐπιῤῥεῖ, λεπτὸν ἀκριβῶς καὶ ἐρυθρὸν
<span class="lb" data-page="11.75" data-line="6" id="l11.75.6"></span>φαινόμενον, οὐ μὴν οὐδ’ ὀδυνᾶται ὁμοίως τῇ φλεγμονῇ
<span class="lb" data-page="11.75" data-line="7" id="l11.75.7"></span>τοῦτο. καὶ κατ’ οὐδὲν δὲ τῶν τῆς φλεγμονῆς εἰδῶν οὔτε
<span class="lb" data-page="11.75" data-line="8" id="l11.75.8"></span>σφυγμὸν οὔτε θλῖψιν οὔτε τάσιν ὁμοίαν ἐπιφέρει, ἀλλ’
<span class="lb" data-page="11.75" data-line="9" id="l11.75.9"></span>ἔσθ’ ὅτε καὶ πάνυ μετρίως ἐνοχλεῖ καὶ μάλισθ’ ὅταν κατὰ
<span class="lb" data-page="11.75" data-line="10" id="l11.75.10"></span>μόνου τοῦ δέρματος ἐκχυθῇ, μηδὲν ἀδικοῦν τὴν ὑποκειμένην
<span class="lb" data-page="11.75" data-line="11" id="l11.75.11"></span>σάρκα· καὶ μὲν δὴ καὶ γίνεται τοιοῦτον ὡς τὰ πολλὰ καὶ
<span class="lb" data-page="11.75" data-line="12" id="l11.75.12"></span>τοῦτό ἐστι τὸ ἀκριβὲς ἐρυσίπελας. ὡς τό γε καὶ τῆς ὑποκειμένης
<span class="lb" data-page="11.75" data-line="13" id="l11.75.13"></span>ἁπτόμενον σαρκὸς οὔτ’ ἐξ ἀκριβῶς λεπτοῦ γίνεται τοῦ
<span class="lb" data-page="11.75" data-line="14" id="l11.75.14"></span>ῥεύματος οὔτ’ ἐρυσίπελάς ἐστι μόνον, ἀλλ’ ἤδη μικτὴ διάθεσις
<span class="lb" data-page="11.75" data-line="15" id="l11.75.15"></span>ἐξ ἐρυσιπέλατός τε <span class="milestone ed2page" data-n="10.369" data-unit="ed2page" id="ed2page.10.369"></span>καὶ φλεγμονῆς, ἐπικρατεῖ δ’ ἐν
<span class="lb" data-page="11.75" data-line="16" id="l11.75.16"></span>αὐτῇ ποτὲ μὲν τὰ τοῦ ἐρυσιπέλατος ἴδια συμπτώματα, καὶ
<span class="lb" data-page="11.75" data-line="17" id="l11.75.17"></span>καλεῖται τὸ τοιοῦτον πάθος ὑπὸ τῶν νεωτέρων ἰατρῶν ἐρυσίπελας
<span class="lb" data-page="11.75" data-line="18" id="l11.75.18"></span>φλεγμονῶδες· ποτὲ δὲ τὰ τῆς φλεγμονῆς, καὶ ὀνομάζουσιν
<span class="lb" data-page="11.75" data-line="19" id="l11.75.19"></span>αὐτὸ τηνικαῦτα φλεγμονὴν ἐρυσιπελατώδη. εἰ δὲ τὰ μηδετέρου ﻿
<span class="pb" data-page="11.76" id="p11.76"></span>
<span class="lb" data-page="11.76" data-line="1" id="l11.76.1"></span>ἐπικρατοίη σαφῶς, ἀλλ’ ἶσα φαίνοιτο, <span class="milestone ed1page" data-n="4.209" data-unit="ed1page" id="ed1page.4.209"></span>φλεγμονὴ
<span class="lb" data-page="11.76" data-line="2" id="l11.76.2"></span>καὶ ἐρυσίπελας μεμίχθαι λέγεται. τὸ μὲν οὖν ἀκριβὲς ἐρυσίπελας
<span class="lb" data-page="11.76" data-line="3" id="l11.76.3"></span>αὐτοῦ τοῦ δέρματος μόνου πάθος ἐστίν. οὐ μὴν ἥ γε
<span class="lb" data-page="11.76" data-line="4" id="l11.76.4"></span>φλεγμονὴ μόνων τῶν ὑποκειμένων τῷ δέρματι μορίων, ἀλλὰ
<span class="lb" data-page="11.76" data-line="5" id="l11.76.5"></span>μάλιστα μὲν τούτων, ἐνίοτε δὲ καὶ τοῦ δέρματος. καὶ ἔστιν
<span class="lb" data-page="11.76" data-line="6" id="l11.76.6"></span>αὐτὴ τἄλλα μὲν ὀδυνηρὰ τῆς ἑτέρας οὐδὲν ἧττον, ἄπεστι δ’
<span class="lb" data-page="11.76" data-line="7" id="l11.76.7"></span>αὐτῆς ὁ σφυγμός. ὅταν δὲ τὸ ἐπιῤῥέον αἷμα θερμὸν ἱκανῶς
<span class="lb" data-page="11.76" data-line="8" id="l11.76.8"></span>ᾖ καὶ παχὺ, καθ’ ὅτι ἂν μόριον ἀθρόον ἐπιῤῥυῇ, τοῦτο καῦσαν
<span class="lb" data-page="11.76" data-line="9" id="l11.76.9"></span>ἕλκος ἐσχάραν ἔχον εἰργάσατο. τὸ πέριξ δ’ αὐτοῦ πᾶν εἰς
<span class="lb" data-page="11.76" data-line="10" id="l11.76.10"></span>φλεγμονὴν ἐξαίρει, ζέουσάν τε καὶ δεινῶς ἐπώδυνον. ὀνομάζεται
<span class="lb" data-page="11.76" data-line="11" id="l11.76.11"></span>δὲ τὸ τοιοῦτον πάθος ἄνθραξ. ὅταν δὲ τὸ ἐπιῤῥέον
<span class="lb" data-page="11.76" data-line="12" id="l11.76.12"></span>αἷμα μέλαν ᾖ καὶ παχὺ καὶ ἰλυῶδες καὶ ζέον, οἷόν περ τὸ
<span class="lb" data-page="11.76" data-line="13" id="l11.76.13"></span>προειρημένον, ἅμα δὲ καὶ ἰχῶράς τινας λεπτοὺς μεμιγμένους
<span class="lb" data-page="11.76" data-line="14" id="l11.76.14"></span>ἔχῃ, φλυκταίνας ἐπιπολῆς τοῦ δέρματος ἀνίστησιν, ὁμοίας ταῖς
<span class="lb" data-page="11.76" data-line="15" id="l11.76.15"></span>ἀπὸ πυρὸς ὧν ἐκρηγνυμένων τὸ ἐσχαρῶδες ὑπ’ αὐταῖς ἕλκος
<span class="lb" data-page="11.76" data-line="16" id="l11.76.16"></span>εὑρίσκεται· καὶ ἔστιν ἄνθραξ ἤδη καὶ τοῦτο. τὰ μὲν οὖν τῆς
<span class="lb" data-page="11.76" data-line="17" id="l11.76.17"></span>φλεγμονῆς εἴδη τοσαῦτα κατά γε τὴν φύσιν αὐτὴν τοῦ πάθους
<span class="lb" data-page="11.76" data-line="18" id="l11.76.18"></span>διαιρούμενα. πολλὰ δ’ ἂν ἴσως δόξειέ τις παραλελεῖφθαι
<span class="pb" data-page="11.77" id="p11.77"></span>
<span class="lb" data-page="11.77" data-line="1" id="l11.77.1"></span>τῷ πλήθει τῶν ὀνομάτων ἐξαπατώμενος, οἷον βουβῶνάς τε
<span class="lb" data-page="11.77" data-line="2" id="l11.77.2"></span>καὶ φύματα καὶ φύγεθλα καὶ ὀφθαλμίας καὶ περιπνευμονίας
<span class="lb" data-page="11.77" data-line="3" id="l11.77.3"></span>καὶ πλευρίτιδας καὶ ἄλλα πολλὰ τῶν ὁμοίως ὀνομαζομένων.
<span class="lb" data-page="11.77" data-line="4" id="l11.77.4"></span>ἅπαντα γὰρ ταῦτα φλεγμοναὶ μέν τινές εἰσιν, ἐν οἷς πρόσθεν
<span class="lb" data-page="11.77" data-line="5" id="l11.77.5"></span>εἶπον εἴδεσι περιεχόμεναι, διαφόρου δ’ αὐτῶν ἕκαστον ἔτυχε
<span class="lb" data-page="11.77" data-line="6" id="l11.77.6"></span>προσηγορίας, τῶν πρώτως θεμένων αὐτὰς σύνθετον νόησιν
<span class="lb" data-page="11.77" data-line="7" id="l11.77.7"></span>αὐτοῦ τε τοῦ πάθους καὶ τοῦ δεδεγμένου ἅμα μέρους αὐτὸ,
<span class="lb" data-page="11.77" data-line="8" id="l11.77.8"></span>δι’ ἑνὸς ἑρμηνεῦσαι βουληθέντων ὀνόματος. ἔστι γὰρ ὁ μὲν
<span class="lb" data-page="11.77" data-line="9" id="l11.77.9"></span>βουβὼν καὶ τὸ φῦμα καὶ τὸ φύγεθλον ἀδένων παθήματα.
<span class="lb" data-page="11.77" data-line="10" id="l11.77.10"></span>βουβὼν μὲν ἡ φλεγμονή· φῦμα δὲ τὸ ταχέως αὐξόμενον καὶ
<span class="lb" data-page="11.77" data-line="11" id="l11.77.11"></span>πρὸς ἐκπύησιν ἐπειγόμενον· φύγεθλον δὲ τὸ λεγόμενον φλεγμονῶδες
<span class="lb" data-page="11.77" data-line="12" id="l11.77.12"></span>ἐρυσίπελας ἢ ἐρυσιπελατώδης φλεγμονή. οὕτω δὲ
<span class="lb" data-page="11.77" data-line="13" id="l11.77.13"></span>καὶ ὀφθαλμία μὲν ἡ τοῦ πεφυκότος ὑμένος τῷ κερατοειδεῖ
<span class="lb" data-page="11.77" data-line="14" id="l11.77.14"></span>φλεγμονή· πλευρῖτις δ’ ἡ τοῦ τὰς πλευρὰς ὑπεζωκότος ὑμένος·
<span class="lb" data-page="11.77" data-line="15" id="l11.77.15"></span>συνάγχη δὲ φάρυγγος· ἡ περιπνευμονία δὲ τοῦ πνεύμονος·
<span class="lb" data-page="11.77" data-line="16" id="l11.77.16"></span>ἑκάστου τε τῶν ἄλλων ἀνάλογον. τὰς μὲν οὖν ἐν τοῖς
<span class="lb" data-page="11.77" data-line="17" id="l11.77.17"></span>φαινομένοις μέρεσι τοῦ σώματος φλεγμονὰς ἕτοιμον γνωρίζειν·
<span class="lb" data-page="11.77" data-line="18" id="l11.77.18"></span>τὰς δ’ ἐν τοῖς ἀφανέσιν, αἳ καὶ τοὺς πυρετοὺς ἐπιφέρουσι
<span class="pb" data-page="11.78" id="p11.78"></span>
<span class="lb" data-page="11.78" data-line="1" id="l11.78.1"></span>πάντως, οὐκέθ’ ὁμοίως· ἀλλ’ ἐμοὶ μὲν δοκεῖ γνώμης
<span class="lb" data-page="11.78" data-line="2" id="l11.78.2"></span>τε πάνυ λεπτῆς ἡ τοιαύτη δεῖσθαι διάγνωσις, ἐμπειρίας τε τῆς
<span class="lb" data-page="11.78" data-line="3" id="l11.78.3"></span>φύσεως τῶν μορίων, ἣν ἐξ ἀνατομῆς τε ἅμα καὶ ἀκριβοῦς
<span class="lb" data-page="11.78" data-line="4" id="l11.78.4"></span>ἐπιστήμης ἐνεργειῶν τε καὶ χρειῶν ποριζόμεθα· περὶ μὲν δὴ
<span class="lb" data-page="11.78" data-line="5" id="l11.78.5"></span>τούτων ἐν ἑτέραις εἴρηται πραγματείαις. νῦν δ’ οὐκέτ’
<span class="lb" data-page="11.78" data-line="6" id="l11.78.6"></span>ἐγχωρεῖ, προστιθέναι τὸν περὶ τούτων λόγον, ἐξαίφνης σοι
<span class="lb" data-page="11.78" data-line="7" id="l11.78.7"></span>προσπεσούσης ἀναγκαίας ἀποδημίας. ὅπως δ’ ἄν τις τὰς ἐν
<span class="lb" data-page="11.78" data-line="8" id="l11.78.8"></span>τοῖς φαινομένοις μορίοις συνισταμένας φλεγμονὰς κάλλιστα
<span class="lb" data-page="11.78" data-line="9" id="l11.78.9"></span>ἰῷτο, τοῦτό σοι πρῶτον δίειμι τὴν ἀρχὴν ἀπὸ τοῦ πολλάκις
<span class="lb" data-page="11.78" data-line="10" id="l11.78.10"></span>τε γιγνομένου πάθους καὶ δι’ αὐτὸ τοῦτο ὅλου τοῦ γένους
<span class="lb" data-page="11.78" data-line="11" id="l11.78.11"></span>τὴν προσηγορίαν ἀπενεγκαμένου ποιησάμενος. ἐφ’ οὗ τοῦτο
<span class="lb" data-page="11.78" data-line="12" id="l11.78.12"></span>πρῶτον ἁπάντων φημὶ χρῆναι σκοπεῖν, ὅπερ κᾀν τοῖς ἄλλοις
<span class="lb" data-page="11.78" data-line="13" id="l11.78.13"></span>ἅπασι μεγίστην ἔχει δύναμιν, ἐξευρεῖν τὴν πρόφασιν τοῦ
<span class="lb" data-page="11.78" data-line="14" id="l11.78.14"></span>νοσήματος.
</p>
          </article>

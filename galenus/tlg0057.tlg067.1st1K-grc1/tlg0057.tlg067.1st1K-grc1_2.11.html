<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.11">
<span class="pb page1" data-page="11.135" id="p11.135"></span>
<span class="milestone ed1page page1" data-n="4.218" data-unit="ed1page" id="ed1page.4.218"></span>
<span class="milestone ed2page page1" data-n="10.388" data-unit="ed2page" id="ed2page.10.388"></span>
            <p>
<span class="lb" data-page="11.135" data-line="15" id="l11.135.15"></span>Ἐφεξῆς δ’ ἂν εἴη τοῖς εἰρημένοις εἰπεῖν σοί
<span class="lb" data-page="11.135" data-line="16" id="l11.135.16"></span>τι καὶ περὶ τῶν γαγγραινουμένων φλεγμονῶν. ὀνομάζουσι δ’,
<span class="lb" data-page="11.135" data-line="17" id="l11.135.17"></span>ὡς οἶσθα, γαγγραίνας τὰς διὰ μέγεθος φλεγμονῆς νεκρώσεις
<span class="lb" data-page="11.135" data-line="18" id="l11.135.18"></span>οὐκ ἤδη γεγενημένας, ἀλλὰ γινομένας ἔτι. τελέως μὲν γὰρ ﻿
<span class="pb" data-page="11.136" id="p11.136"></span>
<span class="lb" data-page="11.136" data-line="1" id="l11.136.1"></span>νεκρωθὲν μόριον ὡς νυττόμενον ἢ τεμνόμενον ἢ καιόμενον
<span class="lb" data-page="11.136" data-line="2" id="l11.136.2"></span>ἀναίσθητον ὑπάρχειν ὧν πάσχει, τάχιστα χρὴ περικόπτειν
<span class="lb" data-page="11.136" data-line="3" id="l11.136.3"></span>καθ’ ὃ ψαύει τοῦ πλησιάζοντος ὑγιοῦς. ἀλλὰ τὸ μὲν οὕτω
<span class="lb" data-page="11.136" data-line="4" id="l11.136.4"></span>διατεθὲν μέλαν γίνεται, τὸ δ’ ἐν τῷ μεταξὺ καθεστηκὸς,
<span class="lb" data-page="11.136" data-line="5" id="l11.136.5"></span>ὡς ὁδοιπορεῖν ἐπὶ τὴν νέκρωσιν, γάγγραινα ὀνομάζεται.
<span class="lb" data-page="11.136" data-line="6" id="l11.136.6"></span>θεραπεία δ’ αὐτῆς γίνεται κενωσάντων ἡμῶν ὅσον οἷόν τε
<span class="lb" data-page="11.136" data-line="7" id="l11.136.7"></span>πλεῖστον τοῦ κατὰ τὸ πάσχον μόριον αἵματος ἐσφηνωμένου,
<span class="lb" data-page="11.136" data-line="8" id="l11.136.8"></span>δι’ ὃ καὶ ἡ νέκρωσις γίνεται, μὴ δυναμένων τῶν ἀρτηριῶν
<span class="lb" data-page="11.136" data-line="9" id="l11.136.9"></span>ὑπὸ στενοχωρίας διαστέλλεσθαι, τῷ δ’ ὑπολοίπῳ διαπνοὰς
<span class="lb" data-page="11.136" data-line="10" id="l11.136.10"></span>παρασχόντων. ἢ τοίνυν ὅλον τὸ δέρμα πολλαῖς βαθείαις
<span class="lb" data-page="11.136" data-line="11" id="l11.136.11"></span>τομαῖς διαιρεῖν χρὴ, τέμνοντας ἅμα αὐτῷ τὴν ὑποκειμένην
<span class="lb" data-page="11.136" data-line="12" id="l11.136.12"></span>οὐσίαν ἢ πολλαῖς ἀμυχαῖς βαθείαις ἀποσχάζειν, ἐάσαντα
<span class="lb" data-page="11.136" data-line="13" id="l11.136.13"></span>δ’ ἀποῤῥυῆναι τὸ αἷμα τῶν φαρμάκων ἐπιτιθέναι τι τῶν
<span class="lb" data-page="11.136" data-line="14" id="l11.136.14"></span>πρὸς τὰ σηπόμενα χρησίμων. ἔστι δὲ τοιαῦτα δι’ ὀξυμέλιτος
<span class="lb" data-page="11.136" data-line="15" id="l11.136.15"></span>καὶ ἀλεύρου ὀρόβων ἢ αἰρῶν, ἢ εἰ μὴ ταῦτα παρείη,
<span class="lb" data-page="11.136" data-line="16" id="l11.136.16"></span>τὸ τῶν κυάμων· αὐτό τε μόνον τὸ ὀξύμελι. σφοδροτέρῳ
<span class="lb" data-page="11.136" data-line="17" id="l11.136.17"></span>δὲ αὐτῷ χρῆσθαι βουλόμενος, ἁλῶν ἐπεμβάλλειν ἢ τῶν
<span class="lb" data-page="11.136" data-line="18" id="l11.136.18"></span>κυκλίσκων τινὰ λειοῦν ἀκριβῶς, οἷος ὁ Ἀνδρώνιός ἐστι καὶ
<span class="pb" data-page="11.137" id="p11.137"></span>
<span class="lb" data-page="11.137" data-line="1" id="l11.137.1"></span>ὁ Πολυείδου καὶ ὁ Πασίωνος. ἀλλὰ καὶ τὸ τοῦ Μούσα
<span class="lb" data-page="11.137" data-line="2" id="l11.137.2"></span>φάρμακον ἐπιτηδειότατόν ἐστιν εἰς ταῦτα, ὃ κατὰ τὸν
<span class="lb" data-page="11.137" data-line="3" id="l11.137.3"></span>Ἥρα γέγραπται τόμον. χρῶ δὲ τούτοις καὶ οἷς προείρηκα,
<span class="lb" data-page="11.137" data-line="4" id="l11.137.4"></span>προσέχων τὸν νοῦν τῷ σώματι τοῦ κάμνοντος. ἀγροίκου
<span class="lb" data-page="11.137" data-line="5" id="l11.137.5"></span>μὲν γὰρ ὄντος αὐτοῦ καὶ σκληροῦ φύσει, τῶν ἰσχυροτάτων
<span class="lb" data-page="11.137" data-line="6" id="l11.137.6"></span>δεῖται<span class="milestone ed1page" data-n="4.219" data-unit="ed1page" id="ed1page.4.219"></span> φαρμάκων τὸ σῶμα· γυναίου δὲ ἁπαλοσάρκου,
<span class="lb" data-page="11.137" data-line="7" id="l11.137.7"></span>τῶν ἀσθενεστέρων. οὕτω δὲ καὶ τῶν ἀνδρῶν ὅσοι λευκοί
<span class="lb" data-page="11.137" data-line="8" id="l11.137.8"></span>τε καὶ ἁπαλόσαρκοι καὶ φιλόλουτροι καὶ ἀγύμναστοι
<span class="lb" data-page="11.137" data-line="9" id="l11.137.9"></span>μαλακῶν δέονται φαρμάκων. δῆλον δ’ ὅτι καὶ τὰ παιδία.
<span class="lb" data-page="11.137" data-line="10" id="l11.137.10"></span>κᾂν ἐκτέμοις δέ ποτε τὸ σεσηπὸς καὶ νενεκρωμένον μέρος
<span class="lb" data-page="11.137" data-line="11" id="l11.137.11"></span>ἀσφαλείας ἕνεκα, τοῖς εἰρημένοις ἄρτι χρῶ φαρμάκοις, ἀποβλέπων
<span class="lb" data-page="11.137" data-line="12" id="l11.137.12"></span>εἰς τὰς τῶν νοσημάτων <span class="milestone ed2page" data-n="10.389" data-unit="ed2page" id="ed2page.10.389"></span>φύσεις, ἅμα τῷ καὶ
<span class="lb" data-page="11.137" data-line="13" id="l11.137.13"></span>τὴν αὐτοῦ τοῦ πεπονθότος μορίου φύσιν ἐπισκοπεῖν· τινὰ
<span class="lb" data-page="11.137" data-line="14" id="l11.137.14"></span>γὰρ τάχιστα σήπεται καὶ βέλτιον ἀσφαλείας ἕνεκα, ὅταν
<span class="lb" data-page="11.137" data-line="15" id="l11.137.15"></span>ἐκτέμῃς ἢ περιτέμῃς τὸ σεσηπὸς, τὴν οἷον ῥίζαν αὐτοῦ
<span class="lb" data-page="11.137" data-line="16" id="l11.137.16"></span>συνημμένην τοῖς ἀπαθέσι καίειν, ὡς ἐπὶ τῶν αἰδοίων εἰώθαμεν
<span class="lb" data-page="11.137" data-line="17" id="l11.137.17"></span>ἐργάζεσθαι πολλάκις, ἐνίοτε μὲν αὐτοῖς τοῖς πεπονθόσι
<span class="lb" data-page="11.137" data-line="18" id="l11.137.18"></span>μορίοις τὰ καυτήρια προσφέροντες, ἐνίοτε δὲ καὶ
<span class="pb" data-page="11.138" id="p11.138"></span>
<span class="lb" data-page="11.138" data-line="1" id="l11.138.1"></span>προϋποβάλλοντες μότον. μετά γε μὴν τὴν καῦσιν εἰώθαμεν,
<span class="lb" data-page="11.138" data-line="2" id="l11.138.2"></span>ὡς οἶσθα, χυλῷ πράσου χρῆσθαι, μὴ παρόντος δὲ
<span class="lb" data-page="11.138" data-line="3" id="l11.138.3"></span>τούτου, τοῖς προειρημένοις ὀλίγον ἔμπροσθεν. ὅταν δὲ
<span class="lb" data-page="11.138" data-line="4" id="l11.138.4"></span>φαίνηταί σοι τούτων γιγνομένων πεπαῦσθαι τὸ σηπόμενον,
<span class="lb" data-page="11.138" data-line="5" id="l11.138.5"></span>ὅπως ἀποπέσῃ θᾶττον ἡ ἐσχάρα, τῷ κεφαλικῷ καλουμένῳ
<span class="lb" data-page="11.138" data-line="6" id="l11.138.6"></span>φαρμάκῳ μετὰ μέλιτος χρῶ. κάλλιον καὶ καταπλάττειν
<span class="lb" data-page="11.138" data-line="7" id="l11.138.7"></span>ἔξωθεν ἢ δι’ ὑδρελαίου τὸν ἄρτον ἕψοντας ἢ κρίθινον
<span class="lb" data-page="11.138" data-line="8" id="l11.138.8"></span>ἄλευρον οὕτω σκευάζοντας, ἢ μετὰ αὐτοῦ μῖξαι
<span class="lb" data-page="11.138" data-line="9" id="l11.138.9"></span>πύρινον. καὶ μὴν καὶ τὸ τετραφάρμακον ὀνομαζόμενον,
<span class="lb" data-page="11.138" data-line="10" id="l11.138.10"></span>ἔτι τε τὸ μακεδονικὸν, ἐπιτήδεια πρὸς τὰς διαπυήσεις τε
<span class="lb" data-page="11.138" data-line="11" id="l11.138.11"></span>καὶ ἀποπτώσεις τῶν ἐσχαρῶν, ὁμοίως δὲ καὶ πάντα ὅσα
<span class="lb" data-page="11.138" data-line="12" id="l11.138.12"></span>διαπυΐσκει. καὶ ἄρτος δὲ μετὰ σελίνου λειωθεὶς ἢ ὠκίμου
<span class="lb" data-page="11.138" data-line="13" id="l11.138.13"></span>περιῤῥήσσει καὶ χωρίζει τὰς ἐσχάρας ἀπὸ τῶν ὑγιεινῶν.
<span class="lb" data-page="11.138" data-line="14" id="l11.138.14"></span>τῶν δ’ ἁπλῶν φαρμάκων μετὰ μέλιτος ἴρις ἢ ῥίζα πάνακος
<span class="lb" data-page="11.138" data-line="15" id="l11.138.15"></span>ἢ ἀριστολοχίας ἢ ἀκόρου. ἐπὶ δὲ τῶν μαλακῶν σωμάτων
<span class="lb" data-page="11.138" data-line="16" id="l11.138.16"></span>ἀρκεῖ καὶ τὸ τῶν ὀρόβων ἄλευρον μετὰ μέλιτος ἢ
<span class="lb" data-page="11.138" data-line="17" id="l11.138.17"></span>λιβανωτοῦ. ὁμοίως δὲ ἀφαιρεῖ τὰς ἐσχάρας καὶ τὸ τοῦ Μαχαιρίωνος
<span class="lb" data-page="11.138" data-line="18" id="l11.138.18"></span>φάρμακον καὶ ἡ Ἴσις ἔμμοτα μετὰ μέλιτος. ὅταν
<span class="pb" data-page="11.139" id="p11.139"></span>
<span class="lb" data-page="11.139" data-line="1" id="l11.139.1"></span>δὲ ἐκπέσωσιν αἱ ἐσχάραι, καὶ διὰ τῶν ἐπιτυχόντων φαρμάκων
<span class="lb" data-page="11.139" data-line="2" id="l11.139.2"></span>σαρκοῦνται τὰ τοιαῦτα τῶν ἑλκῶν.
</p>
          </article>

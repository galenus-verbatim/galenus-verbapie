<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.12">
<span class="pb page1" data-page="11.139" id="p11.139"></span>
<span class="milestone ed1page page1" data-n="4.219" data-unit="ed1page" id="ed1page.4.219"></span>
<span class="milestone ed2page page1" data-n="10.389" data-unit="ed2page" id="ed2page.10.389"></span>
            <p>
<span class="lb" data-page="11.139" data-line="3" id="l11.139.3"></span>Ἐπεὶ δὲ καὶ περὶ τούτων εἴρηται μετρίως,
<span class="lb" data-page="11.139" data-line="4" id="l11.139.4"></span>περὶ τῶν καρκινωδῶν ἑξῆς ἂν εἴη ὄγκων εἰπεῖν, γινομένων
<span class="lb" data-page="11.139" data-line="5" id="l11.139.5"></span>ἐν ἅπασι τοῖς μορίοις, μάλιστα δὲ τοῖς τιτθοῖς τῶν γυναικῶν,
<span class="lb" data-page="11.139" data-line="6" id="l11.139.6"></span>ὅσαι μηκέτι καθαίρονται τὴν κατὰ φύσιν κάθαρσιν·
<span class="lb" data-page="11.139" data-line="7" id="l11.139.7"></span>ἥτις ὅταν ὡς χρὴ γένηται, τελέως ἄνοσος ἡ γυνὴ διατελεῖ.
<span class="lb" data-page="11.139" data-line="8" id="l11.139.8"></span>πάντες οὖν οἱ τοιοῦτοι παρὰ φύσιν ὄγκοι τὴν γένεσιν ἐκ
<span class="lb" data-page="11.139" data-line="9" id="l11.139.9"></span>μελαγχολικοῦ περιττώματος ἴσχουσι, ὑπὲρ οὗ λέλεκται καὶ
<span class="lb" data-page="11.139" data-line="10" id="l11.139.10"></span>ἐν τοῖς κατὰ φυσικῶν δυνάμεων ὑπομνήμασι, γεννᾶσθαι μὲν
<span class="lb" data-page="11.139" data-line="11" id="l11.139.11"></span>ἡμῶν δειξάντων ἐν ἥπατι κατὰ τὴν ἐξαιμάτωσιν ἀνάλογον
<span class="lb" data-page="11.139" data-line="12" id="l11.139.12"></span>τῇ κατὰ τὸν οἶνον τρυγὶ, καθαίρεσθαι δὲ διὰ τοῦ σπληνός.
<span class="lb" data-page="11.139" data-line="13" id="l11.139.13"></span>ἐκ γὰρ τοῦ τοιούτου χυμοῦ τρέφεσθαι πέφυκεν. ὅταν οὖν ἡ
<span class="lb" data-page="11.139" data-line="14" id="l11.139.14"></span>φυσικὴ κρᾶσις τοῦ ζώου τὸν χυμὸν τοῦτον ὀλίγον ᾖ γεννῶσα
<span class="lb" data-page="11.139" data-line="15" id="l11.139.15"></span>καὶ ἡ δίαιτα συντελῇ καὶ ὁ σπλὴν ἀξιολόγως ἕλκῃ τὸ γεννώμενον
<span class="lb" data-page="11.139" data-line="16" id="l11.139.16"></span>εἰς ἑαυτὸν, οὐδὲν ἀθροίζεται κατὰ τὰς φλέβας τοιούτων
<span class="lb" data-page="11.139" data-line="17" id="l11.139.17"></span>περίττωμα. ὅταν δὲ τἀναντία ᾖ, ἀθροίζεται πολὺ κατὰ
<span class="pb" data-page="11.140" id="p11.140"></span>
<span class="lb" data-page="11.140" data-line="1" id="l11.140.1"></span>τὰς φλέβας καὶ ἐργάζεται τὰ λεχθησόμενα νοσήματα. λέγω
<span class="lb" data-page="11.140" data-line="2" id="l11.140.2"></span>δ’ ἐναντία τοῖς εἰρημένοις τὸ μὲν ἧπαρ εἰς γένεσιν ἐπιτήδειον
<span class="lb" data-page="11.140" data-line="3" id="l11.140.3"></span>τοῦ τοιούτου περιττώματος, τὴν δίαιταν δὲ διὰ τῶν
<span class="lb" data-page="11.140" data-line="4" id="l11.140.4"></span>τοιούτων ἐδεσμάτων γινομένην, ἃ πέφυκε γεννᾷν αἷμα παχὺ
<span class="lb" data-page="11.140" data-line="5" id="l11.140.5"></span>καὶ ἰλυῶδες· ἀσθενέστερον δὲ τὸν σπλῆνα φύσει και ἀδυνατώτερον
<span class="lb" data-page="11.140" data-line="6" id="l11.140.6"></span>ἕλκειν ἐφ’ ἑαυτὸν ἅπαν τὸ γεννώμενον. ἐν δὲ τῷ
<span class="lb" data-page="11.140" data-line="7" id="l11.140.7"></span>τοιούτῳ σώματι θολοῦται καὶ παχύνεται τὸ κατὰ τὰς φλέβας
<span class="lb" data-page="11.140" data-line="8" id="l11.140.8"></span>αἷμα. καὶ ποτὲ μὲν ὑπ’ αὐτῶν τῶν φλεβῶν, ἐχουσῶν γε
<span class="lb" data-page="11.140" data-line="9" id="l11.140.9"></span>καὶ αὐτῶν ἀποκριτικὴν τῶν ἀλλοτρίων δύναμιν, ὥσπερ καὶ
<span class="lb" data-page="11.140" data-line="10" id="l11.140.10"></span>τἄλλα πάντα δι’ αἱμοῤῥοΐδος ἐκκρίνεται· πολλάκις δὲ εἰς
<span class="lb" data-page="11.140" data-line="11" id="l11.140.11"></span>κιρσοὺς κατασκήπτει, καὶ ποτὲ εἰς τὸ δέρμα πᾶν ὠθεῖται.
<span class="lb" data-page="11.140" data-line="12" id="l11.140.12"></span><span class="milestone ed2page" data-n="10.390" data-unit="ed2page" id="ed2page.10.390"></span>καὶ τοῦτό ἐστι γένεσις τοῦ πάθους, ὃ καλοῦσιν ἐλέφαντα.
<span class="lb" data-page="11.140" data-line="13" id="l11.140.13"></span>γίνεταί γε μὴν ἐνίοτε καὶ εἰς ἄλλα μόρια τοῦ σώματος,
<span class="lb" data-page="11.140" data-line="14" id="l11.140.14"></span>ἅπερ ἂν ᾖ πάντων ἀσθενέστατα, φορὰ τοῦ τοιούτου χυμοῦ,
<span class="lb" data-page="11.140" data-line="15" id="l11.140.15"></span>καὶ φαίνονταί γε σαφῶς αἱ κατὰ τὸ μόριον ἐκεῖνο φλέβες
<span class="lb" data-page="11.140" data-line="16" id="l11.140.16"></span>μεσταὶ αἵματος μέλανός τε καὶ παχέος. καὶ ὅσον δ’ ἂν ᾖ
<span class="lb" data-page="11.140" data-line="17" id="l11.140.17"></span>παχύτερόν τε καὶ μελάντερον, τοσοῦτον χεῖρόν ἐστι τὸ πάθος.
<span class="lb" data-page="11.140" data-line="18" id="l11.140.18"></span>ἐπὶ δὲ τῶν τιτθῶν εἴδομεν πολλάκις ἀκριβῶς ὄγκον ὅμοιον ﻿
<span class="pb" data-page="11.141" id="p11.141"></span>
<span class="lb" data-page="11.141" data-line="1" id="l11.141.1"></span>καρκίνῳ ζώῳ. καθάπερ γὰρ ἐπ’ ἐκείνου πόδες ἑκατέρωθέν
<span class="lb" data-page="11.141" data-line="2" id="l11.141.2"></span>εἰσι τοῦ σώματος, οὕτω καὶ ἐπὶ τοῦδε τοῦ πάθους αἱ φλεβὲς
<span class="lb" data-page="11.141" data-line="3" id="l11.141.3"></span>ἀποτεταμέναι τοῦ παρὰ φύσιν ὄγκου τὸ σχῆμα καρκίνῳ παραπλήσιον
<span class="lb" data-page="11.141" data-line="4" id="l11.141.4"></span>ἐργάζονται. τοῦτο τὸ πάθος ἀρχόμενον μὲν ἰασάμεθα
<span class="lb" data-page="11.141" data-line="5" id="l11.141.5"></span>πολλάκις, εἰς μέγεθος δὲ ἀξιόλογον ἀρθὲν ἄνευ χειρουργίας
<span class="lb" data-page="11.141" data-line="6" id="l11.141.6"></span>οὐδεὶς ἰάσατο. πάσης μὲν οὖν χειρουργίας ἐκκοπτούσης ὄγκον
<span class="lb" data-page="11.141" data-line="7" id="l11.141.7"></span>παρὰ φύσιν ὁ σκοπός ἐστιν ἐν κύκλῳ πάντα τὸν ὄγκον
<span class="lb" data-page="11.141" data-line="8" id="l11.141.8"></span>περικόψαι, καθ’ ἃ τῷ κατὰ φύσιν ἔχοντι πλησιάζει. διὰ δὲ
<span class="lb" data-page="11.141" data-line="9" id="l11.141.9"></span>τὸ μέγεθος τῶν ἀγγείων, καὶ μάλισθ’ ὅταν ἀρτηρίαι τύχωσιν
<span class="lb" data-page="11.141" data-line="10" id="l11.141.10"></span>οὖσαι, παραχρῆμά τε κίνδυνος αἱμοῤῥαγίας γίνεται βρόχοις
<span class="lb" data-page="11.141" data-line="11" id="l11.141.11"></span>τε διαλαμβανόντων αὐτὰς συμπάθειαι ἕπονται. ἐὰν δὲ καὶ
<span class="lb" data-page="11.141" data-line="12" id="l11.141.12"></span>καῦσαι τὰς ῥίζας αὐτοῦ πάθους προελώμεθα, καὶ κατὰ τοῦτο
<span class="lb" data-page="11.141" data-line="13" id="l11.141.13"></span>κίνδυνος οὐ μικρὸς, ὅταν ἐγγὺς καιρίων μορίων ἡ καῦσις
<span class="lb" data-page="11.141" data-line="14" id="l11.141.14"></span>γένηται. ἀλλ’ ἀρχόμενον γεννᾶσθαι, καθάπερ ἔφην, ἰασάμεθα
<span class="lb" data-page="11.141" data-line="15" id="l11.141.15"></span>πολλάκις τὸ πάθος τοῦτο, καὶ μάλισθ’ ὅταν ὁ μελαγχολικὸς
<span class="lb" data-page="11.141" data-line="16" id="l11.141.16"></span>χυμὸς φαίνηται μὴ πάνυ παχὺς ὑπάρχων. ὑπακούει γὰρ
<span class="lb" data-page="11.141" data-line="17" id="l11.141.17"></span>οὗτος τοῖς καθαίρουσι φαρμάκοις ἑτοίμως, δι’ ὧν ἡ θεραπεία
<span class="lb" data-page="11.141" data-line="18" id="l11.141.18"></span>γίνεται. πρόδηλον δ’ ὅτι μελάνων εἶναι χρὴ κενωτικὰ
<span class="pb" data-page="11.142" id="p11.142"></span>
<span class="lb" data-page="11.142" data-line="1" id="l11.142.1"></span>τὰ διδόμενα φάρμακα, καὶ τοῦτο συνεχῶς ποιητέον, ἄχρις ἂν
<span class="lb" data-page="11.142" data-line="2" id="l11.142.2"></span>εἰς τὸ κατὰ φύσιν ἀκριβῶς ἐπανέλθοι τὸ μόριον, οὔσης
<span class="lb" data-page="11.142" data-line="3" id="l11.142.3"></span>καὶ τῆς διαίτης εὐχύμου. κατὰ γοῦν τὴν Ἀλεξάνδρειαν
<span class="lb" data-page="11.142" data-line="4" id="l11.142.4"></span>ἐλεφαντιῶσι πάμπολλοι διά τε τὴν δίαιταν καὶ τὴν θερμότητα
<span class="lb" data-page="11.142" data-line="5" id="l11.142.5"></span>τοῦ χωρίου. κατὰ δὲ τὰς Γερμανίας τε καὶ Μυσίας
<span class="lb" data-page="11.142" data-line="6" id="l11.142.6"></span>σπανιώτατα τοῦτο τὸ πάθος ὦπται γινόμενον. καὶ παρά
<span class="lb" data-page="11.142" data-line="7" id="l11.142.7"></span>γε τοῖς γαλακτοπόταις Σκύθαις σχεδὸν οὐδέποτε φαίνεται
<span class="lb" data-page="11.142" data-line="8" id="l11.142.8"></span>γινόμενον. ἀλλ’ ἐν Ἀλεξανδρείᾳ παμπόλλη ἡ γένεσις αὐτοῦ
<span class="lb" data-page="11.142" data-line="9" id="l11.142.9"></span>διὰ τὴν δίαιτάν ἐστιν· ἀθάραν γὰρ ἐσθίουσι καὶ φακὴν
<span class="lb" data-page="11.142" data-line="10" id="l11.142.10"></span>καὶ κοχλίας καὶ ταρίχη πολλά· τινὲς δὲ καὶ ὄνεια κρέα
<span class="lb" data-page="11.142" data-line="11" id="l11.142.11"></span>καὶ ἄλλα τοιαῦτα παχὺν καὶ μελαγχολικὸν γεννῶντα χυμόν.
<span class="lb" data-page="11.142" data-line="12" id="l11.142.12"></span>ἅτε δὲ θερμοῦ τοῦ περιέχοντος ὄντος καὶ ἡ ῥοπὴ
<span class="lb" data-page="11.142" data-line="13" id="l11.142.13"></span>τῆς φορᾶς αὐτῶν πρὸς τὸ δέρμα γίνεται. τούτῳ μὲν οὖν
<span class="lb" data-page="11.142" data-line="14" id="l11.142.14"></span>τῷ πάθει συμφέρουσιν αἱ εἰρημέναι καθάρσεις. ἐὰν δὲ τὰ
<span class="lb" data-page="11.142" data-line="15" id="l11.142.15"></span>τῆς ἡλικίας καὶ τὰ τῆς δυνάμεως ἐπιτρέπῃ, φλεβοτομεῖν
<span class="lb" data-page="11.142" data-line="16" id="l11.142.16"></span>πρότερον. ἐπὶ δὲ τῶν καρκίνων οὐκ ἀνάρμοστον μὲν οὐδ’
<span class="lb" data-page="11.142" data-line="17" id="l11.142.17"></span>ἐπὶ τούτων, ἢν μηδὲν κωλύῃ, φλεβοτομεῖν· ἐφεξῆς δὲ καθαίρειν·
<span class="lb" data-page="11.142" data-line="18" id="l11.142.18"></span>καὶ εἰ μὲν γυναῖκες εἶεν, ἔμμηνα κινεῖν αὐταῖς,
<span class="pb" data-page="11.143" id="p11.143"></span>
<span class="lb" data-page="11.143" data-line="1" id="l11.143.1"></span>ἐάν γε δηλονότι μηδέπω πεντηκοστὸν ἔτος ἄγωσι. κατὰ δὲ
<span class="lb" data-page="11.143" data-line="2" id="l11.143.2"></span>τοῦ πεπονθότος μορίου χυλὸς ἐπικείσθω στρύχνου, κάλλιστον
<span class="lb" data-page="11.143" data-line="3" id="l11.143.3"></span>γὰρ τοῦτο φάρμακον εἰς τὰ τοιαῦτα. μὴ βουλομένου
<span class="lb" data-page="11.143" data-line="4" id="l11.143.4"></span>δὲ τοῦ θεραπευομένου φάρμακον οὕτως ὑγρὸν ἐπιβαλέσθαι,
<span class="lb" data-page="11.143" data-line="5" id="l11.143.5"></span>καὶ μάλισθ’ ὅταν προέρχεσθαί τε τῆς οἰκίας καὶ τὰ
<span class="lb" data-page="11.143" data-line="6" id="l11.143.6"></span>συνήθη πράττειν ἀναγκάζηται, τὸ διὰ πομφόλυγος ἐπιβλητέον,
<span class="lb" data-page="11.143" data-line="7" id="l11.143.7"></span>ᾧ καὶ πρὸς τοὺς ἡλκωμένους καρκίνους οἶσθα
<span class="lb" data-page="11.143" data-line="8" id="l11.143.8"></span>χρώμενόν με· καὶ τούτου μὴ παρόντος τῷ διὰ χαλκίτεως
<span class="lb" data-page="11.143" data-line="9" id="l11.143.9"></span>ἡμετέρῳ φαρμάκῳ. κατὰ δὲ τὴν δίαιταν ἐν χυλῷ πτισάνης
<span class="lb" data-page="11.143" data-line="10" id="l11.143.10"></span>πλεοναστέον καὶ γάλακτος ὀῤῥῷ καὶ λαχάνοις, μαλάχῃ
<span class="lb" data-page="11.143" data-line="11" id="l11.143.11"></span>καὶ ἀτραφάξει καὶ βλίτῳ, καὶ κατὰ καιρὸν ἐν ᾧ εἰσιν αἵ
<span class="lb" data-page="11.143" data-line="12" id="l11.143.12"></span>κολοκύνθαι, <span class="milestone ed1page" data-n="4.220" data-unit="ed1page" id="ed1page.4.220"></span>ταύταις χρηστέον. ἰχθύων δὲ τοῖς πετραίοις
<span class="lb" data-page="11.143" data-line="13" id="l11.143.13"></span>καὶ ὄρνισι πᾶσι, πλὴν ἑλείων. ἐπὶ δὲ τῶν ἐλεφαντιώντων
<span class="lb" data-page="11.143" data-line="14" id="l11.143.14"></span>ἡ τῶν ἐχιδνῶν ἐδωδὴ θαυμάσιόν ἐστι φάρμακον.
<span class="lb" data-page="11.143" data-line="15" id="l11.143.15"></span><span class="milestone ed2page" data-n="10.391" data-unit="ed2page" id="ed2page.10.391"></span>χρὴ δὲ ἐσθίειν αὐτὰς οὕτω σκευάζοντας ὡς
<span class="lb" data-page="11.143" data-line="16" id="l11.143.16"></span>τοὺς θηριοτρόφους καὶ ἀσπιδοτρόφους Μάρσους ἐθεάσω,
<span class="lb" data-page="11.143" data-line="17" id="l11.143.17"></span>πρῶτον μὲν ἀποκοπτομένης τῆς οὐρᾶς καὶ τῆς κεφαλῆς
<span class="lb" data-page="11.143" data-line="18" id="l11.143.18"></span>ἄχρι δακτύλων τεττάρων, εἶτα τῶν ἔνδον ἁπάντων ἀφαιρεθέντων
<span class="pb" data-page="11.144" id="p11.144"></span>
<span class="lb" data-page="11.144" data-line="1" id="l11.144.1"></span>θέντων καὶ τοῦ δέρματος δηλονότι, εἶθ’ ὕδατι τοῦ σώματος
<span class="lb" data-page="11.144" data-line="2" id="l11.144.2"></span>αὐτῶν περιπλυθέντος. ἀλλὰ μέχρι μὲν τοῦδε, κᾀπειδὰν
<span class="lb" data-page="11.144" data-line="3" id="l11.144.3"></span>τὴν θηριακὴν ἀντίδοτον καλουμένην σκευάζωμεν, οὕτω
<span class="lb" data-page="11.144" data-line="4" id="l11.144.4"></span>πράττομεν· ἐφεξῆς δὲ διαφερόντως ἕψομεν, ἐπὶ μὲν τῆς
<span class="lb" data-page="11.144" data-line="5" id="l11.144.5"></span>θηριακῆς ἐν ὕδατι προσεπεμβάλλοντες ἀνήθου καὶ βραχέων
<span class="lb" data-page="11.144" data-line="6" id="l11.144.6"></span>ἁλῶν, ἐπὶ δὲ τῶν ἐλεφαντιώντων ἐν λοπάσι παραπλησίως
<span class="lb" data-page="11.144" data-line="7" id="l11.144.7"></span>ταῖς ἐγχέλυσι σκευάζοντες διὰ λευκοῦ ζωμοῦ. γίνεται δὲ
<span class="lb" data-page="11.144" data-line="8" id="l11.144.8"></span>οὕτως. ὕδατος μὲν δαψιλοῦς ἐμβληθέντος καὶ ἐλαίου βραχέος
<span class="lb" data-page="11.144" data-line="9" id="l11.144.9"></span>καὶ σὺν αὐτῷ πράσου καὶ ἀνήθου. πρόδηλον δ’ ὅτι
<span class="lb" data-page="11.144" data-line="10" id="l11.144.10"></span>μέχρι τοσούτου τὰς σάρκας τῶν ἐχιδνῶν ἀφεψεῖν προσήκει,
<span class="lb" data-page="11.144" data-line="11" id="l11.144.11"></span>μέχρις ἂν ἀκριβῶς γενηθῶσι μαλακαί. καὶ αὐτὸ δὲ τὸ δι’ αὐτῶν
<span class="lb" data-page="11.144" data-line="12" id="l11.144.12"></span>σκευαζόμενον φάρμακον, ὃ καλοῦσι θηριακὴν ἀντίδοτον,
<span class="lb" data-page="11.144" data-line="13" id="l11.144.13"></span>ἐπιτήδειόν ἐστι πίνεσθαι τοῖς οὕτω κάμνουσι, καὶ εἰ βούλοιτό
<span class="lb" data-page="11.144" data-line="14" id="l11.144.14"></span>τις αὐτοῦ καὶ τὸ δέρμα χρίεσθαι. ταῦτα γὰρ ἅπαντα
<span class="lb" data-page="11.144" data-line="15" id="l11.144.15"></span>ποιούντων ἔσθ’ ὅτε λεπὶς ἀφίσταται τοῦ δέρματος,
<span class="lb" data-page="11.144" data-line="16" id="l11.144.16"></span>ὁποῖον ἐπὶ τῶν ὄφεων τὸ καλούμενον γῆρας.
</p>
          </article>

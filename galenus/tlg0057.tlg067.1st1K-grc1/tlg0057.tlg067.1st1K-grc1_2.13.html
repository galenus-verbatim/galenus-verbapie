<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.13">
<span class="pb page1" data-page="11.144" id="p11.144"></span>
<span class="milestone ed1page page1" data-n="4.220" data-unit="ed1page" id="ed1page.4.220"></span>
<span class="milestone ed2page page1" data-n="10.391" data-unit="ed2page" id="ed2page.10.391"></span>
            <p>
<span class="lb" data-page="11.144" data-line="17" id="l11.144.17"></span>Τῶν δ’ ἄλλων ὄγκων τῶν παρὰ φύσιν
<span class="lb" data-page="11.144" data-line="18" id="l11.144.18"></span>οὐδενὸς μὲν ἠξίωσά σοι γραφῆναι χειρουργίαν· ἔλαβες γὰρ
<span class="pb" data-page="11.145" id="p11.145"></span>
<span class="lb" data-page="11.145" data-line="1" id="l11.145.1"></span>δοκιμώτατα τῶν παρ’ ἡμῖν φαρμάκων. ἐπὶ μὲν χοιράδων
<span class="lb" data-page="11.145" data-line="2" id="l11.145.2"></span>τά τε προστέλλειν καὶ ξηραίνειν δυνάμενα καὶ διαπυΐσκειν.
<span class="lb" data-page="11.145" data-line="3" id="l11.145.3"></span>ἐπὶ δὲ μελικηρίδων ὅσα καὶ ταύτας διαφορεῖ καὶ
<span class="lb" data-page="11.145" data-line="4" id="l11.145.4"></span>πύου διαφορητικὰ φάρμακα καὶ ὕδατος ἐν ὀσχέῳ τε καὶ
<span class="lb" data-page="11.145" data-line="5" id="l11.145.5"></span>κατ’ ἐπιγάστριον ἔλαβες, ὡς κᾀπὶ τῶν ὑδερικῶν κεχρῆσθαι.
<span class="lb" data-page="11.145" data-line="6" id="l11.145.6"></span>διττὸς γὰρ καὶ τούτων ὁ σκοπὸς, ἰᾶσθαί τε τοῦ
<span class="lb" data-page="11.145" data-line="7" id="l11.145.7"></span>σπλάγχνου τὸν σκίῤῥον καὶ διαφορῆσαι τὸ συνειλεγμένον
<span class="lb" data-page="11.145" data-line="8" id="l11.145.8"></span>ὑγρόν. εἴρηται δ’ ἔμπροσθεν ἡ τῶν σκιῤῥουμένων σπλάγχνων
<span class="lb" data-page="11.145" data-line="9" id="l11.145.9"></span>θεραπεία. ὥστε καὶ ἡ τῶν ὑδέρων ἴασις εἰς τρεῖς
<span class="lb" data-page="11.145" data-line="10" id="l11.145.10"></span>τούτους ἀνάγεται σκοποὺς, ἰᾶσθαι τοῦ σκιῤῥουμένου
<span class="lb" data-page="11.145" data-line="11" id="l11.145.11"></span>σπλάγχνου τὸν σκίῤῥον, ἐπιθέμασί τε καὶ διαφοροῦσι τὴν
<span class="lb" data-page="11.145" data-line="12" id="l11.145.12"></span>ὑγρότητα χρῆσθαι· φάρμακά τε πίνειν διουρητικά. ταῦτα
<span class="lb" data-page="11.145" data-line="13" id="l11.145.13"></span>μὲν οὖν εἰς ἀποδημίαν σοι μακρὰν στελλομένῳ νομίζω
<span class="lb" data-page="11.145" data-line="14" id="l11.145.14"></span>συμμέτρως ἔχειν. ἐὰν δὲ, ὡς προείρηται, καὶ τὴν ἐπὶ τῶν
<span class="lb" data-page="11.145" data-line="15" id="l11.145.15"></span>κατὰ γένος καὶ τόπους πεπονθότας φαρμάκων πραγματείαν
<span class="lb" data-page="11.145" data-line="16" id="l11.145.16"></span>ποιήσωμαι, κᾀκείνην ἕξεις ἐπανελθὼν ἐκ τῆς ἀποδημίας.
<span class="lb" data-page="11.145" data-line="17" id="l11.145.17"></span>ἔστι δὲ καὶ ἄλλη μεγάλη πραγματεία τῶν ἑταίρων
<span class="pb" data-page="11.146" id="p11.146"></span>
<span class="lb" data-page="11.146" data-line="1" id="l11.146.1"></span>ἀξιωσάντων ἁπάσης τῆς θεραπευτικῆς μεθόδου. κατεχομένῳ
<span class="lb" data-page="11.146" data-line="2" id="l11.146.2"></span>δ’ ἐπὶ πλέον ἔξω σοὶ πέμπειν οὐκ ὀκνήσω τῶν γραφομένων
<span class="lb" data-page="11.146" data-line="3" id="l11.146.3"></span>ἡμῖν ὑπομνημάτων ἕκαστον.
</p>
          </article>

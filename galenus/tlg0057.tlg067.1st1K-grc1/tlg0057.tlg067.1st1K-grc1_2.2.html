<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.2">
<span class="pb page1" data-page="11.78" id="p11.78"></span>
<span class="milestone ed1page page1" data-n="4.209" data-unit="ed1page" id="ed1page.4.209"></span>
<span class="milestone ed2page page1" data-n="10.369" data-unit="ed2page" id="ed2page.10.369"></span>
            <p>
<span class="lb" data-page="11.78" data-line="15" id="l11.78.15"></span><span class="milestone ed2page" data-n="10.370" data-unit="ed2page" id="ed2page.10.370"></span>Ἔστι γοῦν μία τις πρόφασις τῶν
<span class="lb" data-page="11.78" data-line="16" id="l11.78.16"></span>φαινομένων φλεγμονῶν, οὐ πάνυ τι λανθάνουσα τὸ καλούμενον
<span class="lb" data-page="11.78" data-line="17" id="l11.78.17"></span>ῥεῦμα, πλὴν εἴποτε συνδράμοι ταῖς δι’ ἄλλην τινὰ πρόδηλον
<span class="lb" data-page="11.78" data-line="18" id="l11.78.18"></span>αἰτίαν δοκούσαις γεγονέναι. ἡνίκα μὲν γὰρ οὐδεμιᾶς
<span class="pb" data-page="11.79" id="p11.79"></span>
<span class="lb" data-page="11.79" data-line="1" id="l11.79.1"></span>ἐκείνων προηγησαμένης ἐξαίφνης ἐφλέγμηνε τὸ μόριον, ἡ μὲν
<span class="lb" data-page="11.79" data-line="2" id="l11.79.2"></span>ἐργασαμένη τὸ πάθος αἰτία ῥεῦμα καλεῖται, τὸ πάθος δ’ αὐτὸ
<span class="lb" data-page="11.79" data-line="3" id="l11.79.3"></span>ῥευματικὴ διάθεσις. καὶ χρὴ μάλιστ’ ἐπὶ τῶν τοιούτων φλεγμονῶν
<span class="lb" data-page="11.79" data-line="4" id="l11.79.4"></span>τὰς ἀρχὰς τῶν ἰάσεων χρηστὰς εἶναι. τὰ γὰρ ἐν
<span class="lb" data-page="11.79" data-line="5" id="l11.79.5"></span>αὐταῖς ἁμαρτήματα δυσιάτους ἢ καὶ παντάπασιν ἀνιάτους
<span class="lb" data-page="11.79" data-line="6" id="l11.79.6"></span>ἐργάζεται τὰς διαθέσεις. μέγιστα δ’ ἁμαρτήματα δύο ταῦτα,
<span class="lb" data-page="11.79" data-line="7" id="l11.79.7"></span>τό τε μηδεμίαν ὅλου τοῦ σώματος πρόνοιαν ποιεῖσθαι καὶ τὸ
<span class="lb" data-page="11.79" data-line="8" id="l11.79.8"></span>θερμαίνειν μὲν καὶ ὑγραίνειν ἔτι τὸ μέρος. ἄμφω δ’ οἱ πολλοὶ
<span class="lb" data-page="11.79" data-line="9" id="l11.79.9"></span>τῶν ἰατρῶν ἁμαρτάνουσι. τινὲς μὲν γὰρ εἰσιν ἐκ τῆς
<span class="lb" data-page="11.79" data-line="10" id="l11.79.10"></span>μεθοδικῆς αἱρέσεως ἀναπεπεισμένοι καὶ τὰς φλεγμονὰς ἁπάσας
<span class="lb" data-page="11.79" data-line="11" id="l11.79.11"></span>στεγνὰ πάθη νομίζοντες καὶ χαλᾷν αὐτὰς ἡγούμενοι δεῖν.
<span class="lb" data-page="11.79" data-line="12" id="l11.79.12"></span>εἰσὶ δ’ οἳ καὶ ἀλόγως τε καὶ ἀσκέπτως ἐκείνοις ἕπονται, μίαν
<span class="lb" data-page="11.79" data-line="13" id="l11.79.13"></span>ἀπολογίαν τοῦ κακῶς ποιεῖν ἔχοντες τὸ σὺν πολλοῖς ἁμαρτάνειν.
<span class="lb" data-page="11.79" data-line="14" id="l11.79.14"></span>ἀλλ’ οὔτε τῶν δογματικῶν ἰατρῶν τις οὔτε τῶν
<span class="lb" data-page="11.79" data-line="15" id="l11.79.15"></span>ἐμπειρικῶν οὕτως ἐγίγνωσκεν. ἀλλ’ ὅπερ ὅ τε λόγος ὑπαγορεύει
<span class="lb" data-page="11.79" data-line="16" id="l11.79.16"></span>καὶ ἡ πεῖρα, τὸ μὲν ὅλον σῶμα κενοῦν ταῖς ἐνδεχομέναις
<span class="lb" data-page="11.79" data-line="17" id="l11.79.17"></span>κενώσεσι συμβουλεύουσιν, αὐτὸ δὲ τὸ φλεγμαῖνον μέρος ἐπιβρέχειν
<span class="lb" data-page="11.79" data-line="18" id="l11.79.18"></span>τε καὶ καταπλάττειν τοῖς ἀπωθεῖσθαι μὲν τὸ ἐπιῤῥέον
<span class="pb" data-page="11.80" id="p11.80"></span>
<span class="lb" data-page="11.80" data-line="1" id="l11.80.1"></span>δυναμένοις, κενοῦν δὲ τὸ ἤδη περιεχόμενον ἐν τῷ πεπονθότι
<span class="lb" data-page="11.80" data-line="2" id="l11.80.2"></span>τόπῳ· τόνον δὲ καὶ ῥώμην ἐντιθέναι τοῖς ἤδη πεπονηκόσι
<span class="lb" data-page="11.80" data-line="3" id="l11.80.3"></span>μορίοις. εἰς ἃ δὲ χρὴ βλέποντας κενοῦν, εἴρηται μὲν ἤδη καὶ
<span class="lb" data-page="11.80" data-line="4" id="l11.80.4"></span>πρόσθεν, ἀλλὰ καὶ νῦν ἔτι δι’ ὀλίγων ὑπομνήσομεν· ὥστε
<span class="lb" data-page="11.80" data-line="5" id="l11.80.5"></span>κᾀν τοῖς ἑξῆς ἅπασι μεμνημένον σε μηκέτι δεῖσθαι καθ’ ἕκαστον
<span class="lb" data-page="11.80" data-line="6" id="l11.80.6"></span>πάθος ἀκούειν τοὺς ἐνδεικνυμένους σκοποὺς τὰς κενώσεις.
<span class="lb" data-page="11.80" data-line="7" id="l11.80.7"></span>ἡλικίαν μὲν οὖν καὶ ὥραν καὶ χώραν καὶ τὴν παροῦσαν
<span class="lb" data-page="11.80" data-line="8" id="l11.80.8"></span>κατάστασιν καὶ τὴν ῥώμην τοῦ κάμνοντος καὶ τὴν ἕξιν καὶ τὸ
<span class="lb" data-page="11.80" data-line="9" id="l11.80.9"></span>ἔθος καὶ αὐτὴν τὴν τοῦ νοσήματος ὑπόθεσιν ἐπιβλέπειν ἐφάσκομεν
<span class="lb" data-page="11.80" data-line="10" id="l11.80.10"></span>δεῖν. ἐκ τούτων γὰρ, ὅτε χρὴ κενοῦν ἢ μὴ κενοῦν καὶ
<span class="lb" data-page="11.80" data-line="11" id="l11.80.11"></span>ὅθεν καὶ ὅπως, εὑρεθήσεται, οἷον ἐπὶ τῆς προκειμένης διαθέσεως·
<span class="lb" data-page="11.80" data-line="12" id="l11.80.12"></span>εἰς γόνυ φερέσθω τὸ ῥεῦμα καὶ τοῦτ’ ἐπὶ πλεῖστον
<span class="lb" data-page="11.80" data-line="13" id="l11.80.13"></span>ἀθρόως ἐξαιρέσθω. φαινέσθω δέ σοι καὶ τὸ σύμπαν σῶμα
<span class="lb" data-page="11.80" data-line="14" id="l11.80.14"></span>μεστὸν αἵματος καὶ ἡ δύναμις τοῦ νοσοῦντος ἰσχυρὰ καὶ ὁ
<span class="lb" data-page="11.80" data-line="15" id="l11.80.15"></span>καιρὸς τοῦ ἔτους ἔαρ ἔστω καὶ τὸ χωρίον εὔκρατον καὶ ὁ
<span class="lb" data-page="11.80" data-line="16" id="l11.80.16"></span>νοσῶν μειράκιον ἢ νεανίσκος, οὗτος αἵματος κενώσεως τῆς ἐκ
<span class="lb" data-page="11.80" data-line="17" id="l11.80.17"></span>τῶν ἄνω χωρίων δεῖται καὶ χρὴ τεμεῖν αὐτοῦ τῶν ἐν ἀγκῶνι
<span class="lb" data-page="11.80" data-line="18" id="l11.80.18"></span>φλεβῶν, ἤτοι τὴν ἐντὸς ἢ τὴν μέσην. εἰ δὲ τῶν ἄνωθέν τι ﻿
<span class="pb" data-page="11.81" id="p11.81"></span>
<span class="lb" data-page="11.81" data-line="1" id="l11.81.1"></span>ἐπεπόνθει, κάτωθεν ἀπάγειν τοῦ αἵματος. ἀεὶ γὰρ εἰς τοὐναντίον
<span class="lb" data-page="11.81" data-line="2" id="l11.81.2"></span>τὴν τοῦ ῥεύματος ὁρμὴν ἀντισπᾷν ξυμφέρει. καταπλάττειν
<span class="lb" data-page="11.81" data-line="3" id="l11.81.3"></span>δὲ τῷ διὰ τοῦ ἀειζώου καὶ λεπισμάτων ῥοιᾶς ἑφθῶν
<span class="lb" data-page="11.81" data-line="4" id="l11.81.4"></span>ἐν οἴνῳ καὶ ῥοῦ καὶ ἀλφίτων συγκειμένῳ· κάλλιστον γὰρ
<span class="lb" data-page="11.81" data-line="5" id="l11.81.5"></span>τοῦτό γ’ ἔν τε τοῖς τοιούτοις καὶ πάνθ’ ὅσων δεόμεθα δρᾷν
<span class="lb" data-page="11.81" data-line="6" id="l11.81.6"></span>δυνάμενον. ἀποκρούεται γὰρ τὸ ἐπιῤῥέον καὶ ξηραίνει τὸ περιεχόμενον
<span class="lb" data-page="11.81" data-line="7" id="l11.81.7"></span>καὶ ῥώννυσι τὰ πέριξ μόρια. καὶ ἄλλα δὲ μυρία
<span class="lb" data-page="11.81" data-line="8" id="l11.81.8"></span>φάρμακα κατὰ τὸν αὐτὸν τρόπον ἔνεστί σοι συντιθέναι. ὧν
<span class="lb" data-page="11.81" data-line="9" id="l11.81.9"></span>τὴν μέθοδον τῆς συνθέσεως ἐν τοῖς περὶ φαρμάκων μεμάθηκας.
<span class="lb" data-page="11.81" data-line="10" id="l11.81.10"></span>ὅθεν κᾀγὼ καθ’ ἕκαστον ἕν τί σοι παραγράψω καὶ ὑπόμνημά
<span class="lb" data-page="11.81" data-line="11" id="l11.81.11"></span>τε ἅμα καὶ παράδειγμα τῆς τῶν ἄλλων δυνάμεως
<span class="lb" data-page="11.81" data-line="12" id="l11.81.12"></span>ἐσόμενον. εἰ μὲν δὴ μὴ σφοδρῶς ὀδυνῷντο, τοῖς τοιούτοις
<span class="lb" data-page="11.81" data-line="13" id="l11.81.13"></span>χρῆσθαι· σὺν ὀδύνῃ δὲ μείζονι τοῦ ῥεύματος ἐμπεσόντος οὐ
<span class="lb" data-page="11.81" data-line="14" id="l11.81.14"></span>χρὴ μὲν οὐδ’ οὕτως οὐδ’ ὕδωρ θερμὸν οὔτ’ ἔλαιον
<span class="lb" data-page="11.81" data-line="15" id="l11.81.15"></span><span class="milestone ed2page" data-n="10.371" data-unit="ed2page" id="ed2page.10.371"></span>οὔτε τὰ διὰ τῶν πυρίνων ἀλεύρων προσφέρειν καταπλάσματα.
<span class="lb" data-page="11.81" data-line="16" id="l11.81.16"></span>πολέμια γὰρ ἅπαντα τὰ τοιαῦτα ταῖς ῥευματικαῖς
<span class="lb" data-page="11.81" data-line="17" id="l11.81.17"></span>διαθέσεσι, κᾂν εἰ παραχρῆμα δόξειε ῥᾳστώνην τινὰ φέρειν.
<span class="lb" data-page="11.81" data-line="18" id="l11.81.18"></span>ἀρκεῖ δὲ τῶν τοιούτων τινὶ παραμυθήσασθαι τὸ σφοδρὸν
<span class="pb" data-page="11.82" id="p11.82"></span>
<span class="lb" data-page="11.82" data-line="1" id="l11.82.1"></span>τῆς ὀδύνης, ὅσα διὰ γλυκέος τε καὶ ῥοδίνου καὶ κηροῦ
<span class="lb" data-page="11.82" data-line="2" id="l11.82.2"></span>βραχέος ἐν ἀμφοῖν τετηκότος σύγκειται. χρὴ δὲ καὶ ταῦτ’
<span class="lb" data-page="11.82" data-line="3" id="l11.82.3"></span>ἀναλαμβάνειν ἐρίοις. ῥυπαροῖς, οἴσυπον ὡς πλεῖστον ἔχουσι·
<span class="lb" data-page="11.82" data-line="4" id="l11.82.4"></span>καὶ θέρους μὲν ψυχρὰ· χειμῶνος δὲ χλιαρὰ προσφέρειν.
<span class="lb" data-page="11.82" data-line="5" id="l11.82.5"></span>οὕτω δὲ καὶ τὰ καταπλάσματα δι’ ἀρνογλώσσου καὶ φακῆς
<span class="lb" data-page="11.82" data-line="6" id="l11.82.6"></span><span class="milestone ed1page" data-n="4.210" data-unit="ed1page" id="ed1page.4.210"></span>καὶ ἄρτου καὶ ῥοδίνου. μικρὸν δ’ ὑπεράνω τῶν
<span class="lb" data-page="11.82" data-line="7" id="l11.82.7"></span>πεπονθότων χωρίων ἐπιτιθέναι σπόγγον οἴνῳ στρυφνῷ
<span class="lb" data-page="11.82" data-line="8" id="l11.82.8"></span>βεβρεγμένον ἢ ὕδατι ψυχρῷ· κάλλιον δ’ εἰ καὶ ὄξους ὀλίγον
<span class="lb" data-page="11.82" data-line="9" id="l11.82.9"></span>ἔχοι. καὶ εἰ μὲν ἐπὶ τοιούτοις ἀξιόλογός τις ὠφέλεια
<span class="lb" data-page="11.82" data-line="10" id="l11.82.10"></span>γένοιτο καὶ μηδαμοῦ πῦον ὑποφαίνοιτο, τοῖς πρὸς τὰ
<span class="lb" data-page="11.82" data-line="11" id="l11.82.11"></span>ῥεύματα μαλθακοῖς ἐμπλάστροις δεῖ χρῆσθαι· κάλλιστα δ’
<span class="lb" data-page="11.82" data-line="12" id="l11.82.12"></span>αὐτῶν, ὅσα ξηραίνειν τε ἅμα καὶ ἀπωθεῖσθαι δύναται τὸ
<span class="lb" data-page="11.82" data-line="13" id="l11.82.13"></span>ἐπιῤῥέον αἷμα χωρὶς ὀδύνης. ὥστε τά γε συντείνοντα σφοδρῶς
<span class="lb" data-page="11.82" data-line="14" id="l11.82.14"></span>καὶ διὰ τοῦτο ὀδυνῶντα πλεῖον ἀδικεῖ τοῖς ἀλγήμασιν
<span class="lb" data-page="11.82" data-line="15" id="l11.82.15"></span>ἢ ὠφελεῖ ξηραίνοντα. τοιοῦτον οὖν εἶναι χρὴ τὸ φάρμακον,
<span class="lb" data-page="11.82" data-line="16" id="l11.82.16"></span>οἷόν ἐστι τὸ σύνηθες ἡμῖν τὸ διὰ τῆς χαλκίτεως
<span class="lb" data-page="11.82" data-line="17" id="l11.82.17"></span>ἀνιέμενον ῥοδίνῳ. εἰ δὲ καὶ καθαρὸν ἔριον οἴνῳ στρυφνῷ
<span class="lb" data-page="11.82" data-line="18" id="l11.82.18"></span>βρέχων ἔξωθεν ἐπιβάλλοις αὐτῷ, πλέον ὀνήσεις. ὑποφαινομένου
<span class="pb" data-page="11.83" id="p11.83"></span>
<span class="lb" data-page="11.83" data-line="1" id="l11.83.1"></span>δὲ κατὰ τὸ μόριον πύου, καταπλάττειν μὲν ἀναγκαῖον
<span class="lb" data-page="11.83" data-line="2" id="l11.83.2"></span>ἅπαξ ἢ δίς που. καὶ ἄμεινον εἰς τὰ παρόντα τὸ ἐκ
<span class="lb" data-page="11.83" data-line="3" id="l11.83.3"></span>τῶν κριθῶν ἄλευρον. παραπλέκειν δ’ ὁμοίως τι κᾀν τούτοις
<span class="lb" data-page="11.83" data-line="4" id="l11.83.4"></span>ἢ ὄξους ἢ οἴνου. καὶ διελόντα καὶ κενώσαντα τὸ πῦον
<span class="lb" data-page="11.83" data-line="5" id="l11.83.5"></span>φυλάττεσθαι μὲν τοῦ λοιποῦ προσφέρειν ἔλαιον ἢ ὕδωρ.
<span class="lb" data-page="11.83" data-line="6" id="l11.83.6"></span>καὶ εἰ ἀπονίψαι ποτὲ δέοι τὸ τραῦμα, μελικράτῳ τε ἢ
<span class="lb" data-page="11.83" data-line="7" id="l11.83.7"></span>ὀξυκράτῳ καὶ οἴνῳ καὶ οἰνομέλιτι χρηστέον. ἐπιτιθέναι δ’,
<span class="lb" data-page="11.83" data-line="8" id="l11.83.8"></span>εἰ μὲν ἔτι φλεγμαίνοι, τὸ διὰ τῆς φακῆς κατάπλασμα. μὴ
<span class="lb" data-page="11.83" data-line="9" id="l11.83.9"></span>φλεγμαίνοντος δὲ τῶν τε ἄλλων φαρμάκων τι τῶν ἐμπλαστῶν,
<span class="lb" data-page="11.83" data-line="10" id="l11.83.10"></span>οἷς ἐπὶ ταῖς τοιαύταις τομαῖς χρώμεθα καὶ οὐχ
<span class="lb" data-page="11.83" data-line="11" id="l11.83.11"></span>ἥκιστά γε τῷ διὰ τῆς χαλκίτεως. ἐπιτιθέναι δὲ κατ’ αὐτῶν
<span class="lb" data-page="11.83" data-line="12" id="l11.83.12"></span>ἔξωθεν σπόγγον ἢ ἔριον οἴνῳ βρέχοντας στρυφνῷ. μὴ
<span class="lb" data-page="11.83" data-line="13" id="l11.83.13"></span>παρόντος δὲ τοῦ στρυφνοῦ, τῷ ὕδατι μίξαντας ὄξους τοσοῦτον,
<span class="lb" data-page="11.83" data-line="14" id="l11.83.14"></span>ὡς πίνειν δύνασθαι, τούτῳ βρέχειν. ἐπιτήδειοι δ’
<span class="lb" data-page="11.83" data-line="15" id="l11.83.15"></span>εἰς ταῦτα καὶ ὅσοι θαλάττης ἔχουσιν οἶνοι. καὶ αὐτὸς δ’
<span class="lb" data-page="11.83" data-line="16" id="l11.83.16"></span>ἂν ἐπὶ τοῦ καιροῦ τεχνήσαιο, μιγνύων ἁλῶν τῷ παρόντι.
<span class="lb" data-page="11.83" data-line="17" id="l11.83.17"></span>τῷ δὲ τραύματι μηδὲν τῶν λιπαινόντων φαρμάκων προσφέρειν,
<span class="pb" data-page="11.84" id="p11.84"></span>
<span class="lb" data-page="11.84" data-line="1" id="l11.84.1"></span>οἷον τό τε Μακεδονικόν ἐστι καὶ τὸ τετραφάρμακον
<span class="lb" data-page="11.84" data-line="2" id="l11.84.2"></span>καλούμενον· ἀκριβῶς γὰρ δεῖται ξηραίνεσθαι. οὕτω μὲν
<span class="lb" data-page="11.84" data-line="3" id="l11.84.3"></span>ἰᾶσθαι δεῖ τὰς ἐπὶ ῥεύματι φλεγμονὰς.
</p>
          </article>

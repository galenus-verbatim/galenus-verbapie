<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.3">
<span class="pb page1" data-page="11.84" id="p11.84"></span>
<span class="milestone ed1page page1" data-n="4.210" data-unit="ed1page" id="ed1page.4.210"></span>
<span class="milestone ed2page page1" data-n="10.371" data-unit="ed2page" id="ed2page.10.371"></span>
            <p>
<span class="lb" data-page="11.84" data-line="4" id="l11.84.4"></span>Τὰς δ’ ἐπί τινι τῶν ἄλλων αἰτίων ὑγραίνειν
<span class="lb" data-page="11.84" data-line="5" id="l11.84.5"></span>τε καὶ θερμαίνειν οὐδὲν κωλύει. καὶ εἰ ἐκπυῆσαι βουληθείης
<span class="lb" data-page="11.84" data-line="6" id="l11.84.6"></span>αὐτὰς, καταπλάττειν ἀλεύρῳ πυρίνῳ δι’ ἐλαίου τε καὶ
<span class="lb" data-page="11.84" data-line="7" id="l11.84.7"></span>ὕδατος ἡψημένῳ. καὶ εἴποτε καὶ ἀποσχάζειν δεήσειεν, οὐδὲ
<span class="lb" data-page="11.84" data-line="8" id="l11.84.8"></span>τοῦτο χρὴ δεδιέναι. τὰς δ’ ἐπὶ τοῖς ῥεύμασιν εἰ ἀποσχάσαις,
<span class="lb" data-page="11.84" data-line="9" id="l11.84.9"></span>μέγα τι κακὸν ἐργάσῃ καὶ μάλιστ’ εἰ κατ’ ἀρχάς. ὅσαι γὰρ
<span class="lb" data-page="11.84" data-line="10" id="l11.84.10"></span>αὐτῶν χρόνου πλείονος οὖσαι μετά τε τὴν τοῦ παντὸς σώματος
<span class="lb" data-page="11.84" data-line="11" id="l11.84.11"></span>κένωσιν καὶ τὴν ἄλλην τὴν προσήκουσαν ἴασιν σκληρότητάς
<span class="lb" data-page="11.84" data-line="12" id="l11.84.12"></span>τινας ἢ μελανότητας ἐν <span class="milestone ed2page" data-n="10.372" data-unit="ed2page" id="ed2page.10.372"></span>τοῖς μέρεσιν ὑπολειπομένας
<span class="lb" data-page="11.84" data-line="13" id="l11.84.13"></span>ἔχουσι, τούτων ἀπάγειν τοῦ αἵματος οὐδὲν ἄτοπον·
<span class="lb" data-page="11.84" data-line="14" id="l11.84.14"></span>οὔτε γὰρ φλεγμονὰς τάς γε τοιαύτας ἔτι νομιστέον· ὥσπερ
<span class="lb" data-page="11.84" data-line="15" id="l11.84.15"></span>οὐδὲ ἐρυσίπελας ἔτι τὸ ἤδη πελιδνόν. καὶ γὰρ οὖν καὶ τοῦτο
<span class="lb" data-page="11.84" data-line="16" id="l11.84.16"></span>κατὰ τὰς ἀρχὰς μὲν ψύχειν χρὴ καὶ μάλισθ’ ὅταν ἄνευ φανερᾶς
<span class="lb" data-page="11.84" data-line="17" id="l11.84.17"></span>γένηται προφάσεως. ἡνίκα δ’ ἤδη τὸ ζέον ἄπεστιν αὐτοῦ,
<span class="lb" data-page="11.84" data-line="18" id="l11.84.18"></span>καὶ σχάσαι συμφέρει καὶ καταπλάσαι θερμῷ τῷ κριθίνῳ καὶ
<span class="pb" data-page="11.85" id="p11.85"></span>
<span class="lb" data-page="11.85" data-line="1" id="l11.85.1"></span>κηρωτὴν καὶ ἄλλο τι φάρμακον ἐντιθέναι τῶν διαφορούντων.
<span class="lb" data-page="11.85" data-line="2" id="l11.85.2"></span>οὐ μὴν ἀπό γε φλεβὸς αἷμα τῶν γε τοιούτων κενοῦν ἀναγκαῖον,
<span class="lb" data-page="11.85" data-line="3" id="l11.85.3"></span>ἀλλ’ αἱ διὰ τῆς κοιλίας ὑποκαθάρσεις ἀρκοῦσι. διδόναι
<span class="lb" data-page="11.85" data-line="4" id="l11.85.4"></span>δὲ φάρμακον, ὃ χολὴν ξανθὴν ἄγει. μικροῦ δ’ ὄντος
<span class="lb" data-page="11.85" data-line="5" id="l11.85.5"></span>τοῦ παθήματος οὐδὲ τοῦτ’ ἀναγκαῖον, ἀλλ’ ἀρκεῖ κλύσαι
<span class="lb" data-page="11.85" data-line="6" id="l11.85.6"></span>δριμεῖ. τὰ δ’ ἐφ’ ἕλκεσιν ἐρυσιπέλατα καὶ ὅσα οὕτω φανερὰς
<span class="lb" data-page="11.85" data-line="7" id="l11.85.7"></span>ἔχει τὰς αἰτίας, οὐδ’ εἰ παραχρῆμα βούλοιο καταπλάττειν
<span class="lb" data-page="11.85" data-line="8" id="l11.85.8"></span>ἀλεύρῳ κριθίνῳ καὶ μάλιστα καὶ προαποσχάσας, οὐδὲν βλάψεις.
<span class="lb" data-page="11.85" data-line="9" id="l11.85.9"></span>τὰς δὲ φλεγμονὰς τὰς ἐρυσιπελατώδεις καὶ τὰ φλεγμονώδη
<span class="lb" data-page="11.85" data-line="10" id="l11.85.10"></span>τῶν ἐρυσιπελάτων ἰᾶσθαι, μικτὴν μὲν ὡς οἷόν τε
<span class="lb" data-page="11.85" data-line="11" id="l11.85.11"></span>ποιούμενον τὴν ἐπιμέλειαν, ἐναντιούμενον δ’ ἀεὶ τῷ μᾶλλον
<span class="lb" data-page="11.85" data-line="12" id="l11.85.12"></span>κρατοῦντι. καὶ βουβώνων δὲ καὶ φυμάτων καὶ φυγέθλων
<span class="lb" data-page="11.85" data-line="13" id="l11.85.13"></span>παραπλησίαν ταῖς ἐν τοῖς ἄλλοις μέρεσι γιγνομέναις ὁμοίαις
<span class="lb" data-page="11.85" data-line="14" id="l11.85.14"></span>διαθέσεσι τὴν ἐπιμέλειαν ποιεῖσθαι, πλὴν ὅσα δριμυτέρων
<span class="lb" data-page="11.85" data-line="15" id="l11.85.15"></span>φαρμάκων ἐπὶ τοῖς αὐτοῖς παθήμασιν ἀνέχεσθαι πεφύκασιν,
<span class="lb" data-page="11.85" data-line="16" id="l11.85.16"></span>ὡς ἀδένες. τοὺς δ’ ἕρπητας τὰ μὲν περὶ τὴν τοῦ σώματος
<span class="lb" data-page="11.85" data-line="17" id="l11.85.17"></span>ὅλου κένωσιν ὁμοίως τοῖς ἐρυσιπέλασιν ἰᾶσθαι προσήκει· τὰ ﻿
<span class="pb" data-page="11.86" id="p11.86"></span>
<span class="lb" data-page="11.86" data-line="1" id="l11.86.1"></span>δὲ περὶ τὴν αὐτοῦ τοῦ πεπονθότος μέρους οὐκ ἔθ’ ὁμοίως.
<span class="lb" data-page="11.86" data-line="2" id="l11.86.2"></span>ἅπαντες γὰρ οἱ ἀναβιβρωσκόμενοι ψύχεσθαι μὲν ἐθέλουσιν,
<span class="lb" data-page="11.86" data-line="3" id="l11.86.3"></span>ὡσαύτως τοῖς ἄλλοις ἕρπησί τε καὶ ἐρυσιπέλασιν· οὐ μὴν ὅσα
<span class="lb" data-page="11.86" data-line="4" id="l11.86.4"></span>γε σὺν τῷ ψύχειν καὶ ὑγραίνειν φάρμακα πέφυκε, ταῦτά γ’
<span class="lb" data-page="11.86" data-line="5" id="l11.86.5"></span>ἔτι φέρουσιν, ἀλλὰ μόνον τῶν ψυχόντων προσίενται τὰ
<span class="lb" data-page="11.86" data-line="6" id="l11.86.6"></span>ξηραίνειν μάλιστα δυνάμενα. μὴ τοίνυν μήτε θριδακίνην
<span class="lb" data-page="11.86" data-line="7" id="l11.86.7"></span>αὐτοῖς μήτε πολύγονον μήτε τὸν ἀπὸ τῶν τελμάτων φακὸν
<span class="lb" data-page="11.86" data-line="8" id="l11.86.8"></span>ἢ τὸν ἕλειον λωτὸν ἢ ἀνθύλλιον ἢ ψύλλιον ἢ ἀνδράχνην ἢ
<span class="lb" data-page="11.86" data-line="9" id="l11.86.9"></span>σέριν ἢ ἀείζωον ἤ τι τῶν οὕτως ὑγραίνειν τε καὶ ψύχειν δυναμένων
<span class="lb" data-page="11.86" data-line="10" id="l11.86.10"></span>προσφέρειν, ἃ τοῖς ἐρυσιπέλασιν ἦν οἰκεῖα. ἀλλὰ
<span class="lb" data-page="11.86" data-line="11" id="l11.86.11"></span>μήτε σπόγγῳ ποτὲ θαῤῥήσῃς ὕδατι ψυχρῷ βεβρεγμένῳ μήτε
<span class="lb" data-page="11.86" data-line="12" id="l11.86.12"></span>στρύχνῳ, καί τοι καὶ τοῦτο ξηραίνειν τε καὶ ψύχειν πέφυκεν,
<span class="lb" data-page="11.86" data-line="13" id="l11.86.13"></span>ἀλλὰ μετρίως. οἳ δ’ ἄρα σφοδροτέρας ἢ κατὰ τὸν στρύχνον
<span class="lb" data-page="11.86" data-line="14" id="l11.86.14"></span>δέονται ξηρότητος. ἐπιπλάττειν οὖν αὐτοῖς χρὴ κατ’ ἀρχὰς
<span class="lb" data-page="11.86" data-line="15" id="l11.86.15"></span>μὲν ἕλικας ἀμπέλου καὶ βάτου καὶ κυνοσβάτου καὶ ἀρνογλώσσου.
<span class="lb" data-page="11.86" data-line="16" id="l11.86.16"></span>μετὰ δὲ ταῦτα τήν τε φακῆν μιγνύειν δεῖ καὶ
<span class="lb" data-page="11.86" data-line="17" id="l11.86.17"></span>μέλιτός ποτε καὶ ἀλφίτων καὶ τὸ προγεγραμμένον πρὸς τὰς
<span class="lb" data-page="11.86" data-line="18" id="l11.86.18"></span>ἐκ ῥεύματος φλεγμονὰς κατάπλασμα, περιελὼν αὐτοῦ τὸ
<span class="pb" data-page="11.87" id="p11.87"></span>
<span class="lb" data-page="11.87" data-line="1" id="l11.87.1"></span>ἀείζωον. αὐτὰ δὲ τὰ ἡλκωμένα κατάχριε φαρμάκοις τοῖς
<span class="lb" data-page="11.87" data-line="2" id="l11.87.2"></span>πρὸς ἕρπητας ἐπιγεγραμμένοις ἐν ταῖς φαρμακίτισι βίβλοις.
<span class="lb" data-page="11.87" data-line="3" id="l11.87.3"></span>πολλὰ δ’ ἐστὶ ταῦτα παρὰ πᾶσι καὶ εἰς κυκλίσκους ἀναπλάττεται
<span class="lb" data-page="11.87" data-line="4" id="l11.87.4"></span>τὰ πλεῖστα καὶ δεῖται χρωμένους ἀνίεσθαι γλυκεῖ. μὴ
<span class="lb" data-page="11.87" data-line="5" id="l11.87.5"></span>παρόντος δὲ γλυκέος, οἴνῳ λεπτῷ τε καὶ λευκῷ καὶ ὑποστύφοντι,
<span class="lb" data-page="11.87" data-line="6" id="l11.87.6"></span>οἷος ὅ τε Φαλερῖνος καὶ ῾Μασσαλιώτης καὶ ὁ Σαβῖνος
<span class="lb" data-page="11.87" data-line="7" id="l11.87.7"></span>καὶ Ἀδριανὸς καὶ Ἀρσύϊνος, μηδέπω μηδὲν ἐν τῇ γεύσει
<span class="lb" data-page="11.87" data-line="8" id="l11.87.8"></span>δριμὺ διὰ παλαιότητα κεκτημένοι. καὶ ὀξυκράτῳ δ’ ὑδαρεῖ
<span class="lb" data-page="11.87" data-line="9" id="l11.87.9"></span>ποτε χρησάμενος ἀντὶ τούτων οὐδὲν ἧττον ἂν ἔχοις. ἤδη δὲ
<span class="lb" data-page="11.87" data-line="10" id="l11.87.10"></span>καὶ χρονιζομένων τῶν ἑλκῶν μήτε γλυκεῖ λύειν τοὺς κυκλίσκους
<span class="lb" data-page="11.87" data-line="11" id="l11.87.11"></span>μήτε ὑδαρὲς ἔτι τὸ ὀξύκρατον ἔστω. καὶ τῶν οἴνων
<span class="lb" data-page="11.87" data-line="12" id="l11.87.12"></span>δ’ ὅσοι στύφουσιν ἱκανῶς ἀγαθοί· μάλιστα μὲν οἱ μέλανες,
<span class="lb" data-page="11.87" data-line="13" id="l11.87.13"></span>εἰ δ’ ἀποροῦμεν αὐτῶν, λευκοί. φάρμακα δ’ ἐν τῷδε τῷ καιρῷ
<span class="lb" data-page="11.87" data-line="14" id="l11.87.14"></span>μάλιστα μὲν ἁρμόσει αὐτοῖς, τό τε τοῦ <span class="milestone ed2page" data-n="10.373" data-unit="ed2page" id="ed2page.10.373"></span>Πολυείδου καὶ
<span class="lb" data-page="11.87" data-line="15" id="l11.87.15"></span>Πασίωνος καὶ τὸ Μούσα καὶ τὸ Ἄνδρωνος, ὅσα τ’ ἄλλα τούτοις
<span class="lb" data-page="11.87" data-line="16" id="l11.87.16"></span>ἔοικε. τοὺς δὲ τὰ ἐπιπολῆς μόνον ἑλκοῦντας ἕρπητας, εἰ
<span class="lb" data-page="11.87" data-line="17" id="l11.87.17"></span>μὴ πάνυ τι κεχρονικότες εἶεν, οὐδὲν χρὴ καταχρίειν τούτων,
<span class="lb" data-page="11.87" data-line="18" id="l11.87.18"></span>καίει γὰρ ἰσχυρῶς καὶ ξηραίνει σφοδρῶς, ἀλλ’ ἀρκεῖ τοῖς
<span class="pb" data-page="11.88" id="p11.88"></span>
<span class="lb" data-page="11.88" data-line="1" id="l11.88.1"></span>τοιούτοις ἕρπησιν, ὅσα κατὰ γλαυκίου δύναμίν ἐστι φάρμακα,
<span class="lb" data-page="11.88" data-line="2" id="l11.88.2"></span>λύεσθαι δὲ μάλιστα μὲν ὕδατι. μηδὲν δ’ ἀνύοντος αὐτοῦ καὶ
<span class="lb" data-page="11.88" data-line="3" id="l11.88.3"></span>ὄξους παραπλέκειν· εἰ δὲ καὶ στρύχνου δεύσειας χυλῷ ἢ ἀρνογλώσσου,
<span class="lb" data-page="11.88" data-line="4" id="l11.88.4"></span>μειζόνως ὠφελήσεις. ἐν δὲ τῷ καθόλου τοῦτό σε
<span class="lb" data-page="11.88" data-line="5" id="l11.88.5"></span>γιγνώσκειν χρὴ ἐπὶ παντὸς ἕλκους εἴτ’ αὐτομάτως εἴτ’ ἀπὸ
<span class="lb" data-page="11.88" data-line="6" id="l11.88.6"></span>συμπτώματος εἴτε καὶ τρωθεῖσιν εἴη γεγενημένον, ὡς ξηραίνεσθαι
<span class="lb" data-page="11.88" data-line="7" id="l11.88.7"></span>μὲν ἀεὶ βούλεται, φαρμάκῳ δ’ ὡς Ἱπποκράτης φησὶ
<span class="lb" data-page="11.88" data-line="8" id="l11.88.8"></span>μὴ περισκελεῖ τουτέστι μὴ δάκνοντι, μηδ’ ἐρεθίζοντι σφοδρῶς,
<span class="lb" data-page="11.88" data-line="9" id="l11.88.9"></span>πλὴν εἰ μὴ κακόηθές τε καὶ μετὰ σήψεως εἴη. τὰ γὰρ τοιαῦτα
<span class="lb" data-page="11.88" data-line="10" id="l11.88.10"></span>δριμυτάτων δεῖται φαρμάκων καὶ πυρὶ τὴν δύναμιν ἐοικότων,
<span class="lb" data-page="11.88" data-line="11" id="l11.88.11"></span><span class="milestone ed1page" data-n="4.211" data-unit="ed1page" id="ed1page.4.211"></span>οἷόν ἐστι τό τε μίσυ καὶ ἡ χαλκίτις καὶ ἀρσενικὸν καὶ
<span class="lb" data-page="11.88" data-line="12" id="l11.88.12"></span>τίτανος καὶ σανδαράχη· καὶ γὰρ οὖν καὶ καίει παραπλησίως
<span class="lb" data-page="11.88" data-line="13" id="l11.88.13"></span>τῷ πυρὶ τὰ τοιαῦτα φάρμακα· πολλάκις δὲ καὶ τούτων νικωμένων
<span class="lb" data-page="11.88" data-line="14" id="l11.88.14"></span>αὐτῷ τῷ πυρὶ χρώμεθα. ταῦτ’ ἆρα καὶ τοῖς καλουμένοις
<span class="lb" data-page="11.88" data-line="15" id="l11.88.15"></span>ἄνθραξι κατ’ αὐτῆς τῆς ἐσχάρας, ἔνθα μάλιστα σήπεται
<span class="lb" data-page="11.88" data-line="16" id="l11.88.16"></span>τὸ μορίον, ἡ τῶν τοιούτων φαρμάκων ἰδέα πρόσφορος, οὐ
<span class="lb" data-page="11.88" data-line="17" id="l11.88.17"></span>μὴν τῷ πέριξ χωρίῳ, λήσεις γὰρ αὐτὸς ἑλκώσας αὐτὰ εἰς μηδὲν
<span class="lb" data-page="11.88" data-line="18" id="l11.88.18"></span>δέον, ἀλλὰ τοῖς προειρημένοις κυκλίσκοις χρηστέον, οἷος ὁ
<span class="pb" data-page="11.89" id="p11.89"></span>
<span class="lb" data-page="11.89" data-line="1" id="l11.89.1"></span>Ἀνδρώνιος. εἰ δέ ποτε ἔρευθος ἐπικρατοίη καὶ πολλὴ φλόγωσις,
<span class="lb" data-page="11.89" data-line="2" id="l11.89.2"></span>ἀνιέναι χρὴ γλυκεῖ τὸ φάρμακον ἢ ἀρνογλώσσου χυλῷ.
<span class="lb" data-page="11.89" data-line="3" id="l11.89.3"></span>εἰ δ’ ὄγκου μέγεθος ὑπάρχει, οἴνῳ μὲν στρυφνῷ τὸ πρῶτον,
<span class="lb" data-page="11.89" data-line="4" id="l11.89.4"></span>ἔπειτα δὲ καὶ ὄξει. καταπλάττειν δὲ τῷ τῶν ὀρόβων ἀλεύρῳ
<span class="lb" data-page="11.89" data-line="5" id="l11.89.5"></span>δι’ ὀξυμέλιτος· καὶ πρὸ τούτων ἁπάντων εὐθὺς κατ’ ἀρχὰς
<span class="lb" data-page="11.89" data-line="6" id="l11.89.6"></span>ἀφαιρεῖν αἵματος ἱκανὸν, ἤν γε μηδὲν κωλύῃ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.4">
<span class="pb page1" data-page="11.89" id="p11.89"></span>
<span class="milestone ed1page page1" data-n="4.211" data-unit="ed1page" id="ed1page.4.211"></span>
<span class="milestone ed2page page1" data-n="10.373" data-unit="ed2page" id="ed2page.10.373"></span>
            <p>
<span class="lb" data-page="11.89" data-line="7" id="l11.89.7"></span>Τοιαῦται μέν τινες αἱ τῶν τοιούτων παθῶν
<span class="lb" data-page="11.89" data-line="8" id="l11.89.8"></span>ἰάσεις κατὰ γένος· ἐξαλλάττονται δὲ παρὰ τὰς τῶν πεπονθότων
<span class="lb" data-page="11.89" data-line="9" id="l11.89.9"></span>ὀργάνων φύσεις. τέτταρες δὲ ἀπὸ τούτων ἐνδείξεις εἰσὶν,
<span class="lb" data-page="11.89" data-line="10" id="l11.89.10"></span>ἐκ τῆς κράσεως αὐτῶν, ἐκ τῆς διαπλάσεως, ἐκ τῆς θέσεως, ἐκ
<span class="lb" data-page="11.89" data-line="11" id="l11.89.11"></span>τῆς δυνάμεως. ἐκ μὲν τῆς κράσεως, εἰ τὰ μὲν αὐτῶν ξηρότερα
<span class="lb" data-page="11.89" data-line="12" id="l11.89.12"></span>φύσει, τὰ δ’ ὑγρότερα, τὰ δὲ ψυχρότερα, τὰ δὲ θερμότερα
<span class="lb" data-page="11.89" data-line="13" id="l11.89.13"></span>γέγονε· καὶ κατὰ συζυγίαν ἢ ὑγρότερα καὶ θερμότερα
<span class="lb" data-page="11.89" data-line="14" id="l11.89.14"></span>ἢ ὑγρότερα καὶ ψυχρότερα ἢ ξηρότερα καὶ θερμότερα ἢ ξηρότερα
<span class="lb" data-page="11.89" data-line="15" id="l11.89.15"></span>καὶ ψυχρότερα ἢ κατὰ πᾶν εὔκρατα. καὶ χρὴ σκοπὸν
<span class="lb" data-page="11.89" data-line="16" id="l11.89.16"></span>εἶναί σοι ἐν ταῖς θεραπείαις τὴν φύσιν τοῦ μορίου. τὸ γὰρ
<span class="lb" data-page="11.89" data-line="17" id="l11.89.17"></span>μέχρι πόσου ψυκτέον ἢ ξηραντέον αὕτη διδάσκει. τὰ γὰρ
<span class="pb" data-page="11.90" id="p11.90"></span>
<span class="lb" data-page="11.90" data-line="1" id="l11.90.1"></span>σαρκώδη φλεγμαίνοντα βραχέως δεῖται ξηραίνεσθαι· καὶ μὲν
<span class="lb" data-page="11.90" data-line="2" id="l11.90.2"></span>δὴ καὶ ὅσα φλεβώδη, κᾂν ᾖ μᾶλλον τῶν σαρκωδῶν ξηρότερα,
<span class="lb" data-page="11.90" data-line="3" id="l11.90.3"></span>ἀλλ’ οὐδ’ αὐτά γε ἱκανῶς. ὅσα δ’ ἀρτηριώδη τὴν φύσιν ἐστὶ
<span class="lb" data-page="11.90" data-line="4" id="l11.90.4"></span>μόρια, μᾶλλον ἔτι τῶν φλεβωδῶν καὶ τούτων ἔτι μᾶλλον τὰ
<span class="lb" data-page="11.90" data-line="5" id="l11.90.5"></span>νευρώδη, καὶ πολὺ δὴ μᾶλλον τούτων ὅσα χονδρώδη καὶ
<span class="lb" data-page="11.90" data-line="6" id="l11.90.6"></span>ὀστώδη. πρὶν γὰρ εἰς τὴν οἰκείαν ἐπανέλθοι φύσιν τὸ μέρος,
<span class="lb" data-page="11.90" data-line="7" id="l11.90.7"></span>οὐδέπω τέλος ἡγητέον ἔχειν τὴν ἴασιν. ἐπανάγει δ’ εἰς τὴν
<span class="lb" data-page="11.90" data-line="8" id="l11.90.8"></span>ξηροτέραν μὲν κρᾶσιν, ὅσα φύσει ξηρότατα· εἰς δὲ τὴν ψυχροτέραν
<span class="lb" data-page="11.90" data-line="9" id="l11.90.9"></span>ὅσα ψυχρότατα. καὶ κατὰ τὰς ἄλλας δὲ δύο ποιότητας
<span class="lb" data-page="11.90" data-line="10" id="l11.90.10"></span>ὁμοίως· εἰς δὲ τὸ μέτριον ἐν ἑκάστῃ τὰ μέτρια. οὕτω
<span class="lb" data-page="11.90" data-line="11" id="l11.90.11"></span>μὲν αἱ κράσεις τῶν μορίων ποικίλλουσι τὰς τῶν παθῶν θεραπείας.
<span class="lb" data-page="11.90" data-line="12" id="l11.90.12"></span>αἱ δὲ διαπλάσεις ὡδί· τὰ μὲν γὰρ ἔνδον αὐτῶν εὐρύτητας
<span class="lb" data-page="11.90" data-line="13" id="l11.90.13"></span>ἔχει, τὰ δ’ ἔξωθεν, τὰ δ’ ἑκατέρωθεν, τὰ δ’ οὐδετέρωθεν·
<span class="lb" data-page="11.90" data-line="14" id="l11.90.14"></span><span class="milestone ed2page" data-n="10.374" data-unit="ed2page" id="ed2page.10.374"></span>οἷον τῶν μὲν ἁπλῶν αἱ ἀρτηρίαι καὶ αἱ φλέβες
<span class="lb" data-page="11.90" data-line="15" id="l11.90.15"></span>καὶ νεῦρα· αἱ μὲν ἐν τοῖς κώλοις ἔνδον αὐτῶν· αἱ δ’ ἐντὸς
<span class="lb" data-page="11.90" data-line="16" id="l11.90.16"></span>περιτοναίου καθ’ ἑκάτερα· νεῦρα δὲ τὰ μὲν ἐν τοῖς κώλοις,
<span class="lb" data-page="11.90" data-line="17" id="l11.90.17"></span>κατ’ οὐδέτερον· ὅσα δ’ ἐντὸς περιτοναίου, κατὰ θάτερον. τοῖς
<span class="lb" data-page="11.90" data-line="18" id="l11.90.18"></span>δὲ σπλάγχνοις σχεδὸν ἅπασιν ἔνδοθέν τε καὶ ἔξωθέν εἰσιν ﻿
<span class="pb" data-page="11.91" id="p11.91"></span>
<span class="lb" data-page="11.91" data-line="1" id="l11.91.1"></span>εὐρυχωρίαι μεγάλαι. καὶ προσέτι καὶ ἡ σὰρξ αὐτὴ ἡ μὲν τοῦ
<span class="lb" data-page="11.91" data-line="2" id="l11.91.2"></span>πνεύμονος μανή· ἔμπαλιν δ’ ἡ τῶν νεφρῶν πυκνοτάτη· καὶ
<span class="lb" data-page="11.91" data-line="3" id="l11.91.3"></span>μετὰ ταύτην ἡ τοῦ ἥπατος. ἡ δὲ τοῦ σπληνὸς εἰς ὅσον πυκνοτέρα
<span class="lb" data-page="11.91" data-line="4" id="l11.91.4"></span>τῆς τοῦ πνεύμονος, εἰς τοσοῦτον μανωτέρα τῆς τοῦ
<span class="lb" data-page="11.91" data-line="5" id="l11.91.5"></span>ἥπατος. ἐν ἅπασιν οὖν τούτοις ὅσα μὲν οὐδετέρωθεν ἔχει
<span class="lb" data-page="11.91" data-line="6" id="l11.91.6"></span>κοιλότητας ἐκδεχομένας τὸ περιττὸν τοῦ ῥεύματος, ἰσχυρῶς
<span class="lb" data-page="11.91" data-line="7" id="l11.91.7"></span>δεῖται ξηραίνεσθαι, κᾂν μὴ πάνυ ξηρὰ τὴν φύσιν ᾖ, καθάπερ
<span class="lb" data-page="11.91" data-line="8" id="l11.91.8"></span>τὰ νεῦρα καὶ μάλιστα τὰ ἐν τοῖς κώλοις. ὅσα δ’ ἔξω τε καὶ
<span class="lb" data-page="11.91" data-line="9" id="l11.91.9"></span>εἴσω δύναται χαλάσαι τι τῆς φλεγμονῆς, οὐδὲν δεῖται τά γε
<span class="lb" data-page="11.91" data-line="10" id="l11.91.10"></span>τοιαῦτα τῶν ἱκανῶς ξηραινόντων καὶ μάλιστ’ εἰ χαύνην ἔχοι
<span class="lb" data-page="11.91" data-line="11" id="l11.91.11"></span>τὴν σάρκα, καθάπερ ὁ πνεύμων. ἡ δ’ ἀπὸ τῆς θέσεως ἔνδειξις
<span class="lb" data-page="11.91" data-line="12" id="l11.91.12"></span>οὐδ’ αὐτὴ παροπτέα· δι’ ὧν τε γὰρ χρὴ κενοῦν καὶ ὅπως
<span class="lb" data-page="11.91" data-line="13" id="l11.91.13"></span>καὶ ὅθεν, αὐτὴ μάλιστα διδάσκει. τῶν μὲν οὖν ἔτι ἐπιῤῥεόντων
<span class="lb" data-page="11.91" data-line="14" id="l11.91.14"></span>ἡ ἀντίσπασις, οὕτω γὰρ ὁ Ἱπποκράτης ὀνομάζει, τῶν δ’
<span class="lb" data-page="11.91" data-line="15" id="l11.91.15"></span>ἤδη κατειληφότων τὸ μόριον ῥευμάτων, ἡ παροχέτευσις ἴαμα.
<span class="lb" data-page="11.91" data-line="16" id="l11.91.16"></span>ἄμφω δὲ τὰ εἴδη τῆς κενώσεως διὰ τῶν κοινῶν ποιεῖσθαι
<span class="lb" data-page="11.91" data-line="17" id="l11.91.17"></span>κελεύει φλεβῶν. οἷον τὰς ἐπὶ μητρῶν ἀντισπάσεις, εἰ τὴν ἐν
<span class="lb" data-page="11.91" data-line="18" id="l11.91.18"></span>ἀγκῶνι τέμνοις φλέβα ἢ παρὰ τοὺς τιτθοὺς σικύας προσβάλλοις
<span class="pb" data-page="11.92" id="p11.92"></span>
<span class="lb" data-page="11.92" data-line="1" id="l11.92.1"></span>ἢ εἰ τὰς χεῖρας θερμαίνοις τε καὶ ἀνατρίψαις καὶ διαδήσαις.
<span class="lb" data-page="11.92" data-line="2" id="l11.92.2"></span>παροχετεύσεις δὲ τὰς ἐν ἰγνύαις ἢ σφυροῖς διαιρῶν καὶ
<span class="lb" data-page="11.92" data-line="3" id="l11.92.3"></span>σικύας μηροῖς προσβάλλων καὶ θερμαίνων καὶ ἀνατρίβων καὶ
<span class="lb" data-page="11.92" data-line="4" id="l11.92.4"></span>διαδῶν τὰ σκέλη. καὶ εἰ μὲν ἡ δεξιὰ μήτρα πεπόνθοι, ἐκ
<span class="lb" data-page="11.92" data-line="5" id="l11.92.5"></span>δεξιᾶς χειρὸς καὶ σκέλους ἀπάγων τὸ αἷμα. τῆς δ’ ἀριστερᾶς
<span class="lb" data-page="11.92" data-line="6" id="l11.92.6"></span>πεπονθυίας ἐκ τῶν ἐν ἐκείνῃ κατ’ εὐθὺ κώλων. τὸ γὰρ καθ’
<span class="lb" data-page="11.92" data-line="7" id="l11.92.7"></span>ἵξιν ὑπ’ αὐτοῦ λεγόμενον αὐτὸ τοῦτ’ ἔστι τὸ κατ’ ἰσότητα.
<span class="lb" data-page="11.92" data-line="8" id="l11.92.8"></span>τέμνειν δὲ τὰς ἔνδον φλέβας τοῦ Ἱπποκράτους· αὗται γὰρ
<span class="lb" data-page="11.92" data-line="9" id="l11.92.9"></span>ἐγγυτέρω τε τῶν πεπονθότων μορίων καὶ μᾶλλον κατ’ εὐθύ.
<span class="lb" data-page="11.92" data-line="10" id="l11.92.10"></span>καὶ γὰρ εἰ σπληνὸς φλεγμαίνοντος κενοῦν αἵματος ἐθέλοις,
<span class="lb" data-page="11.92" data-line="11" id="l11.92.11"></span>τῆς ἀριστερᾶς χειρὸς τὰς ἔνδον φλέβας τέμνειν, καὶ εἰ ἥπατος,
<span class="lb" data-page="11.92" data-line="12" id="l11.92.12"></span>τῆς δεξιᾶς ὡσαύτως. εἰ δέ τι τῶν ἄνωθεν εἴη φλεγμαῖνον, ὡς
<span class="lb" data-page="11.92" data-line="13" id="l11.92.13"></span>ἐν συνάγχαις τε καὶ ὀφθαλμίαις καὶ ὅσα περὶ κεφαλὴν, τὰς
<span class="lb" data-page="11.92" data-line="14" id="l11.92.14"></span>ἔξωθέν τε καὶ κατ’ εὐθύ· τῶν κώλων δ’ αὐτῶν πεπονθότων
<span class="lb" data-page="11.92" data-line="15" id="l11.92.15"></span>ἀπὸ τῶν ὁμοζύγων ἡ κένωσις, εἴτε ἀντισπᾷν εἴτε παροχετεύειν
<span class="lb" data-page="11.92" data-line="16" id="l11.92.16"></span>ἐθέλοις, πλὴν εἰ μὴ χρόνιον εἴη τὸ πάθημα. τηνικαῦτα γὰρ
<span class="lb" data-page="11.92" data-line="17" id="l11.92.17"></span>ἀπ’ αὐτοῦ τοῦ πεπονθότος. οὕτως οὖν κᾀπὶ τῶν συναγχικῶν
<span class="pb" data-page="11.93" id="p11.93"></span>
<span class="lb" data-page="11.93" data-line="1" id="l11.93.1"></span>τὰς ὑπὸ τὴν γλῶσσαν φλέβας τέμνομεν, ὅταν ἡμῖν τὸ
<span class="lb" data-page="11.93" data-line="2" id="l11.93.2"></span>μὲν ὅλον ἤδη σῶμα κενὸν ᾖ, χρονίζῃ δὲ τὸ πάθος. οὕτω δὲ καὶ
<span class="lb" data-page="11.93" data-line="3" id="l11.93.3"></span>σπληνὶ καὶ ἥπατι σικύας προσβάλλομεν. οὕτω δὲ καὶ ἄλλο
<span class="lb" data-page="11.93" data-line="4" id="l11.93.4"></span>τι καὶ ἄλλο μέρος πεπονθὸς ἀποσχάζομεν, οὐκ ἐπιῤῥεόντων
<span class="lb" data-page="11.93" data-line="5" id="l11.93.5"></span>ἔτι τῶν χυμῶν· ἐρεθιεῖς γὰρ αὐτοὺς ἐν τῷδε μᾶλλον καὶ διπλάσιον
<span class="lb" data-page="11.93" data-line="6" id="l11.93.6"></span>ἐργάσῃ τὸ κακόν· ἀλλ’ ὅταν ἤδη τὸ μὲν ὅλον ἀπέριττον
<span class="lb" data-page="11.93" data-line="7" id="l11.93.7"></span>ᾖ σῶμα, μηδὲν δ’ ἐπιῤῥέῃ νῦν, ἴσχηται δέ τι τοῦ παλαιοῦ ῥεύματος
<span class="lb" data-page="11.93" data-line="8" id="l11.93.8"></span>ἐν τῷ μορίῳ. καὶ μὴν καὶ ὅτι τὰ μὲν ἐν τοῖς κυρτοῖς
<span class="lb" data-page="11.93" data-line="9" id="l11.93.9"></span>τοῦ ἥπατος ἐπ’ οὖρα χρὴ προτρέπειν, τὰ δ’ ἐν τοῖς σιμοῖς
<span class="lb" data-page="11.93" data-line="10" id="l11.93.10"></span>ἐπὶ τὴν κάτω διαχώρησιν, ἡ θέσις ἐδίδαξε τοῦ σπλάγχνου.
<span class="lb" data-page="11.93" data-line="11" id="l11.93.11"></span>καὶ ὅτι θώρακα μὲν καὶ πνεύμονα διὰ βηχῶν ἐκκαθαίρειν·
<span class="lb" data-page="11.93" data-line="12" id="l11.93.12"></span>γαστέρα δὲ καὶ στόμαχον δι’ ἐμέτων· ἔντερα δὲ ταῖς κάτω
<span class="lb" data-page="11.93" data-line="13" id="l11.93.13"></span>διαχωρήσεσιν· ὥσπερ οὖν καὶ σπλῆνα καὶ νεφροὺς μὲν ταῖς
<span class="lb" data-page="11.93" data-line="14" id="l11.93.14"></span>δι’ οὔρων· μήτραν δὲ ταῖς διὰ τῶν καταμηνίων· ἐγκέφαλον
<span class="lb" data-page="11.93" data-line="15" id="l11.93.15"></span>δὲ καὶ μήνιγγας ταῖς δι’ ὑπερώας καὶ γαργαρεῶνος καὶ ῥινῶν
<span class="lb" data-page="11.93" data-line="16" id="l11.93.16"></span>καὶ ὤτων. ἀλλὰ καὶ ὅτι τοῖς μὲν ἐπιπολῆς μορίοις τοιοῦτον
<span class="lb" data-page="11.93" data-line="17" id="l11.93.17"></span>εἶδος χρὴ φαρμάκων προσφέρειν, οἵου δεῖται τὸ πάθος·
<span class="lb" data-page="11.93" data-line="18" id="l11.93.18"></span><span class="milestone ed2page" data-n="10.375" data-unit="ed2page" id="ed2page.10.375"></span>τοῖς δ’ ἐν τῷ βάθει καὶ διὰ πολλῶν τῶν μεταξὺ μέλλουσιν
<span class="pb" data-page="11.94" id="p11.94"></span>
<span class="lb" data-page="11.94" data-line="1" id="l11.94.1"></span>ὁμιλήσειν ταῖς δυνάμεσειν αὐτῶν, οὐχ οἷον νῦν ἐστιν, ἀλλ’
<span class="lb" data-page="11.94" data-line="2" id="l11.94.2"></span>οἷον ἔσεσθαι μέλλει παρὰ τῆς θέσεως τῶν μορίων ἐμάθομεν.
<span class="lb" data-page="11.94" data-line="3" id="l11.94.3"></span>ὥστ’ εἴ τι τῶν ἔξωθεν ἐπιτιθεμένων εἴτε τῶν ἐσθιομένων ἢ
<span class="lb" data-page="11.94" data-line="4" id="l11.94.4"></span>πινομένων εἴη τὸ φάρμακον, οὐ τὴν παροῦσαν αὐτοῦ δύναμιν
<span class="lb" data-page="11.94" data-line="5" id="l11.94.5"></span>ἐπισκεπτέον, ἀλλ’ οἵαν ἕξει πλησιάζον τῷ πεπονθότι
<span class="lb" data-page="11.94" data-line="6" id="l11.94.6"></span>μορίῳ. ταῦτ’ ἄρα ταῖς τοῦ πνεύμονος φλεγμοναῖς, ὅσα προσφέρουσιν
<span class="lb" data-page="11.94" data-line="7" id="l11.94.7"></span>ἔξωθεν ἐπιπλάσματα, τῷ θώρακι περιβάλλοντες
<span class="lb" data-page="11.94" data-line="8" id="l11.94.8"></span>ἰσχυρότερα πολὺ καὶ δριμύτερα τὴν φύσιν ἐστὶν ἢ εἰ αὐτῷ
<span class="lb" data-page="11.94" data-line="9" id="l11.94.9"></span>τῷ σπλάγχνῳ προσεφέρετο. διὰ πολλῶν γὰρ τῶν μεταξὺ
<span class="lb" data-page="11.94" data-line="10" id="l11.94.10"></span>σωμάτων τὸ ἐντυγχάνειν μέλλον τῷ πεπονθότι μορίῳ παροδεῦον
<span class="lb" data-page="11.94" data-line="11" id="l11.94.11"></span>πάντως ἂν ἐξελύθη τε καὶ ἠμαυρώθη τὴν δύναμιν, εἰ
<span class="lb" data-page="11.94" data-line="12" id="l11.94.12"></span>ἐξ ἀρχῆς ἦν ἀσθενές. τοσοῦτον οὖν αὐτοῖς ἐπικτήτου ἰσχύος
<span class="lb" data-page="11.94" data-line="13" id="l11.94.13"></span>διδόναι προσῆκεν, ὁπόσον ἡ ὁδὸς ἀφαιρεῖται· ὥστε ἶσον
<span class="lb" data-page="11.94" data-line="14" id="l11.94.14"></span>καθίστασθαι τὸ λειπόμενον τῷ διὰ τοῦ ψαύειν ὠφε
<span class="lb" data-page="11.94" data-line="15" id="l11.94.15"></span><span class="milestone ed1page" data-n="4.212" data-unit="ed1page" id="ed1page.4.212"></span>λοῦντι. ταῦτ’ ἄρα καὶ αὐτοῦ τοῦ θώρακος τοῖς μὲν ἐπιπολῆς
<span class="lb" data-page="11.94" data-line="16" id="l11.94.16"></span>φλεγμαίνουσιν ἱκανὰ, τὰ χαλᾷν μόνον δυνάμενα· τοῖς δ’
<span class="lb" data-page="11.94" data-line="17" id="l11.94.17"></span>ἔνδον, ὥσπερ καὶ τῷ ὑμένι τῷ ὑπεζωκότι, δριμυτέρων δεῖ. καὶ
<span class="lb" data-page="11.94" data-line="18" id="l11.94.18"></span>περὶ σπληνὸς δὲ καὶ ἥπατος καὶ πάντων τῶν ἔνδον τοῦ περιτοναίου
<span class="pb" data-page="11.95" id="p11.95"></span>
<span class="lb" data-page="11.95" data-line="1" id="l11.95.1"></span>μορίων ὁ αὐτὸς λόγος. ἑλκοῦται γὰρ πολλάκις ὑπὸ
<span class="lb" data-page="11.95" data-line="2" id="l11.95.2"></span>τῶν ἐπιτιθεμένων φαρμάκων τὸ δέρμα, καί τοι πολὺ σκληρότερόν
<span class="lb" data-page="11.95" data-line="3" id="l11.95.3"></span>τε καὶ δυσπαθέστερον ὑπάρχον τῶν σπλάγχνων. καὶ εἰ
<span class="lb" data-page="11.95" data-line="4" id="l11.95.4"></span>δυνατὸν ἦν αὐτοῖς τοῖς σπλάγχνοις ἐπιβάλλειν, ὧν ἑκάστοτε
<span class="lb" data-page="11.95" data-line="5" id="l11.95.5"></span>δέονται, τοσούτῳ μαλακωτέρων φαρμάκων ἂν ἐδεήθησαν, ὅσῳ
<span class="lb" data-page="11.95" data-line="6" id="l11.95.6"></span>καὶ ἡ φύσις αὐτῶν ἐστιν εὐπαθεστέρα. καὶ μὲν δὴ καὶ ὅσα
<span class="lb" data-page="11.95" data-line="7" id="l11.95.7"></span>κελεύουσί τε ἐσθίειν καὶ πίνειν φάρμακα τοῖς τῶν σπλάγχνων
<span class="lb" data-page="11.95" data-line="8" id="l11.95.8"></span>παθήμασιν ἀρωγὰ, καὶ ταῦτα πολὺ δριμύτερά τε καὶ ἰσχυρότερά
<span class="lb" data-page="11.95" data-line="9" id="l11.95.9"></span>ἐστι ταῖς δυνάμεσιν ἢ οἵων δεῖται τὰ πάσχοντα μόρια,
<span class="lb" data-page="11.95" data-line="10" id="l11.95.10"></span>πλὴν τῶν γαστρὶ καὶ στομάχῳ συμφερόντων· ταῦτα γὰρ μόνα
<span class="lb" data-page="11.95" data-line="11" id="l11.95.11"></span>τοιαῦτα διδόασιν, οἵων χρῄζει τὰ πάθη· τὰ δ’ ἄλλα πάντα
<span class="lb" data-page="11.95" data-line="12" id="l11.95.12"></span>δριμύτερα καὶ ἰσχυρότερα ταῖς δυνάμεσίν ἐστι· καὶ μάλισθ’
<span class="lb" data-page="11.95" data-line="13" id="l11.95.13"></span>ὅσα νεφρῶν ἢ πνεύμονος ἕνεκα δίδονται. σκοπεῖν οὖν ὅσον
<span class="lb" data-page="11.95" data-line="14" id="l11.95.14"></span>ἀριθμὸν μορίων διεξέρχεται, τὸ μέλλον εἰς πνεύμονα φέρεσθαι.
<span class="lb" data-page="11.95" data-line="15" id="l11.95.15"></span>πρῶτον μὲν στόμα καὶ φάρυγγα καὶ στόμαχον· ἔπειτα
<span class="lb" data-page="11.95" data-line="16" id="l11.95.16"></span>δ’ αὐτὴν τὴν γαστέρα καί τινα τῶν λεπτῶν ἐντέρων· εἶτα
<span class="lb" data-page="11.95" data-line="17" id="l11.95.17"></span>τὰς ἐν τῷ μεσεντερίῳ φλέβας· εἶτα τὰς ἐν τοῖς σιμοῖς τοῦ
<span class="lb" data-page="11.95" data-line="18" id="l11.95.18"></span>ἥπατος· ἐξ ὧν εἰς τὰς ἐν τοῖς κυρτοῖς μεταληφθὲν, ἐντεῦθεν ﻿
<span class="pb" data-page="11.96" id="p11.96"></span>
<span class="lb" data-page="11.96" data-line="1" id="l11.96.1"></span>εἰς τὴν κοίλην φλέβα ἔρχεται, μεθ’ ἣν εἰς καρδίαν· ἔπειθ’
<span class="lb" data-page="11.96" data-line="2" id="l11.96.2"></span>οὕτως εἰς πνεύμονα. καὶ οὐκ ἔστιν εἰπεῖν, ὡς οὐ καθ’ ἕκαστον
<span class="lb" data-page="11.96" data-line="3" id="l11.96.3"></span>τούτων τῶν μορίων, χυμοῖς τέ τισιν ἀναμίγνυται καί
<span class="lb" data-page="11.96" data-line="4" id="l11.96.4"></span>τινα μεταβολὴν καὶ ἀλλοίωσιν οἰκείαν τῇ φύσει τοῦ σπλάγχνου
<span class="lb" data-page="11.96" data-line="5" id="l11.96.5"></span>δέχεται. ὥστε τὸ καταλειπόμενον αὐτοῦ τῆς δυνάμεως
<span class="lb" data-page="11.96" data-line="6" id="l11.96.6"></span>παντελῶς ἐστι μικρὸν καὶ ἀμυδρὸν ἢ ὅσον αὔταρκες εἰς
<span class="lb" data-page="11.96" data-line="7" id="l11.96.7"></span>τὴν ὠφέλειαν τοῦ πεπονθότος. ἡ μὲν οὖν παρὰ τῆς θέσεως
<span class="lb" data-page="11.96" data-line="8" id="l11.96.8"></span>τῶν μορίων ἔνδειξις εἰς τοσοῦτον ἄρα τὴν θεραπείαν
<span class="lb" data-page="11.96" data-line="9" id="l11.96.9"></span>ὑπαλλάττει· ἡ δὲ παρὰ τῆς δυνάμεως εἰς ὅσον νῦν ἐρῶ.
<span class="lb" data-page="11.96" data-line="10" id="l11.96.10"></span>ἐπειδὴ τῶν μορίων τοῦ σώματος τὰ μὲν ἐπιῤῥύτοις διοικεῖται
<span class="lb" data-page="11.96" data-line="11" id="l11.96.11"></span>δυνάμεσι, τὰ δὲ καὶ συμφύτοις· τούτων δ’ αὐτῶν
<span class="lb" data-page="11.96" data-line="12" id="l11.96.12"></span>τὰ μὲν ἑαυτοῖς μόνοις, τὰ δὲ καὶ ἄλλοις ἀρχαὶ δυνάμεών
<span class="lb" data-page="11.96" data-line="13" id="l11.96.13"></span>εἰσι· καὶ τῶν μὲν ἴδιον τοὖργόν ἐστι, τῶν δὲ κοινὸν,
<span class="lb" data-page="11.96" data-line="14" id="l11.96.14"></span>ἀναγκαῖον ὑπαλλάττεσθαι τὸ τῆς θεραπείας εἶδος ἐν ἑκάστῃ
<span class="lb" data-page="11.96" data-line="15" id="l11.96.15"></span>τῶν εἰρημένων διαφορῶν. πολλὰ γὰρ τῶν προειρημένων
<span class="lb" data-page="11.96" data-line="16" id="l11.96.16"></span>βοηθημάτων λύει μὲν τὰ πάθη, βλάπτει δὲ τὰς συμφύτους
<span class="lb" data-page="11.96" data-line="17" id="l11.96.17"></span>τῶν μορίων δυνάμεις, ὧν δὲ ἡ βλάβη παντὶ τῷ σώματι
<span class="lb" data-page="11.96" data-line="18" id="l11.96.18"></span>διαφέρει, διττῶς τούτου γιγνομένου, παρ’ ὅσον ἤτοι δυνάμεώς
<span class="pb" data-page="11.97" id="p11.97"></span>
<span class="lb" data-page="11.97" data-line="1" id="l11.97.1"></span>ἐστιν ἀρχὴ τὸ σπλάγχνον, ἅπασι τοῖς μέρεσι κοινὴ ἢ
<span class="lb" data-page="11.97" data-line="2" id="l11.97.2"></span>τοὖργον αὐτοῦ παντὶ τῷ σώματι χρήσιμον. ἧπαρ μὲν γὰρ καὶ
<span class="lb" data-page="11.97" data-line="3" id="l11.97.3"></span>καρδία καὶ ἐγκέφαλος καὶ ὄρχεις ἀρχαὶ δυνάμεών εἰσι κοιναὶ ὅλῳ
<span class="lb" data-page="11.97" data-line="4" id="l11.97.4"></span><span class="milestone ed2page" data-n="10.376" data-unit="ed2page" id="ed2page.10.376"></span>τῷ σώματι. γαστρὶ δὲ καὶ μήτρᾳ ἔμφυτοι μὲν αἱ δυνάμεις
<span class="lb" data-page="11.97" data-line="5" id="l11.97.5"></span>καὶ οὐδενὸς ἄλλου κοιναί. τό γε μὴν ἔργον τὸ μὲν τῆς γαστρὸς
<span class="lb" data-page="11.97" data-line="6" id="l11.97.6"></span>ἅπαντι τῷ σώματι χρήσιμον· τὸ δὲ τῶν μητρῶν οὐκέτι. βλάπτει
<span class="lb" data-page="11.97" data-line="7" id="l11.97.7"></span>δὲ πολλάκις ἡ τοῦ πάθους ἴασις τὴν δύναμιν τοῦ μέρους·
<span class="lb" data-page="11.97" data-line="8" id="l11.97.8"></span>τά τε γὰρ ἀμέτρως χαλῶντα λύει τὸν τόνον, ὥστε καὶ τὴν
<span class="lb" data-page="11.97" data-line="9" id="l11.97.9"></span>δύναμιν τοῦ μέρους· τὰ δ’ ὑπερβαλλόντως ψύχοντα σβέννυσι
<span class="lb" data-page="11.97" data-line="10" id="l11.97.10"></span>τὸ ἔμφυτον θερμὸν, ὃ τάχα μὲν, ὥς τισιν ἔδοξε τῶν ἀρίστων
<span class="lb" data-page="11.97" data-line="11" id="l11.97.11"></span>ἰατρῶν τε καὶ φιλοσόφων, ἡ οὐσία τῶν δυνάμεών ἐστιν,
<span class="lb" data-page="11.97" data-line="12" id="l11.97.12"></span>εἰ δὲ μὴ, ἀλλὰ τό γε πρῶτόν τε καὶ ἀναγκαιότατον αὐτῶν
<span class="lb" data-page="11.97" data-line="13" id="l11.97.13"></span>ὄργανον. ἤδη δὲ καὶ ποιότητές τινες ἄτοποι καταλυτικαὶ
<span class="lb" data-page="11.97" data-line="14" id="l11.97.14"></span>τῶν δυνάμεών εἰσιν. οὐδὲν οὖν τούτων χρὴ παρέρχεσθαι κατὰ
<span class="lb" data-page="11.97" data-line="15" id="l11.97.15"></span>τὰς ἰάσεις, ἵνα μή ποτε λάθωμεν ἡμᾶς αὐτοὺς εἰπόντας τὸ
<span class="lb" data-page="11.97" data-line="16" id="l11.97.16"></span>μὲν πάθος ἐθεραπεύθη, ὁ δὲ ἄνθρωπος ἀπέθανεν· ὅπερ ὁσημέραι
<span class="lb" data-page="11.97" data-line="17" id="l11.97.17"></span>γιγνόμενον ὁρᾷς ὑπὸ τῶν πλείστων, ὅσοι τήν τε ἄλογον
<span class="lb" data-page="11.97" data-line="18" id="l11.97.18"></span>τριβὴν πρεσβεύουσι καὶ τὴν ἅπασι τοῖς τῆς τέχνης καλοῖς
<span class="pb" data-page="11.98" id="p11.98"></span>
<span class="lb" data-page="11.98" data-line="1" id="l11.98.1"></span>λυμηναμένην αἵρεσιν μεθοδικὴν, ἥ τινας λόγους μεταδιώκει
<span class="lb" data-page="11.98" data-line="2" id="l11.98.2"></span>δογματικοὺς μὲν, ἀλλὰ καὶ πολλῶν ἁμαρτημάτων ἀνάπλεως.
<span class="lb" data-page="11.98" data-line="3" id="l11.98.3"></span>ἐν τῇ παρὰ τῆς δυνάμεως ἐνδείξει τῶν μορίων εἴη δ’ ἂν καὶ
<span class="lb" data-page="11.98" data-line="4" id="l11.98.4"></span>τὸ δυσαίσθητον ἢ εὐαίσθητον ὑπάρχειν αὐτό. τὰ γὰρ εὐαίσθητα
<span class="lb" data-page="11.98" data-line="5" id="l11.98.5"></span>δριμέων οὐκ ἀνέχεται φαρμάκων, ὥσπερ οὐδὲ χυμῶν.
<span class="lb" data-page="11.98" data-line="6" id="l11.98.6"></span>ἐν γοῦν τῷ στόματι τῆς κοιλίας δριμέος τινὸς χυμοῦ περιεχομένου
<span class="lb" data-page="11.98" data-line="7" id="l11.98.7"></span>συγκόπτονται πολλάκις· εἰ δὲ τὰ μετριώτατα πάσχοιεν,
<span class="lb" data-page="11.98" data-line="8" id="l11.98.8"></span>ἀλύουσί τε καὶ ναυτιῶσι, ποτὲ μὲν ἐμοῦντες τὸν λυποῦντα
<span class="lb" data-page="11.98" data-line="9" id="l11.98.9"></span>χυμὸν, ἔσθ’ ὅτε δὲ μάτην σπαραττόμενοι· καὶ γίνεται τοῦτο
<span class="lb" data-page="11.98" data-line="10" id="l11.98.10"></span>κατ’ ἐκείνας μάλιστα τὰς διαθέσεις, ἐν αἷς εἰς τὸ στόμα τῆς
<span class="lb" data-page="11.98" data-line="11" id="l11.98.11"></span>γαστρὸς ὁ μοχθηρὸς ἀναπίνεται χυμός. ὁμοίως δὲ καὶ τοῖς
<span class="lb" data-page="11.98" data-line="12" id="l11.98.12"></span>ὀφθαλμοῖς ἐπιῤῥέων ὁ τοιοῦτος χυμὸς ὀδυνηρότατός ἐστι
<span class="lb" data-page="11.98" data-line="13" id="l11.98.13"></span>καὶ φλυκταίνας ἑλκώδεις τε καὶ δυσιάτους ἐργάζεται. ὡσαύτως
<span class="lb" data-page="11.98" data-line="14" id="l11.98.14"></span>οὖν οὐδὲ τῆς τῶν δριμέων φαρμάκων ὁμιλίας ὀφθαλμὸς ἀνέχεται
<span class="lb" data-page="11.98" data-line="15" id="l11.98.15"></span>διὰ τὴν εὐαισθησίαν, ὥσπερ οὐδὲ τὸ στόμα τῆς γαστρός.
<span class="lb" data-page="11.98" data-line="16" id="l11.98.16"></span>οὐ μὴν οὐδ’ ἐπικειμένου τινὸς ἔξωθεν βαρύνοντος, ἀνέχεται
<span class="lb" data-page="11.98" data-line="17" id="l11.98.17"></span>ταῦτα τὰ μόρια· καὶ μᾶλλόν γε τῆς γαστρὸς ὁ ὀφθαλμός·
<span class="lb" data-page="11.98" data-line="18" id="l11.98.18"></span>ὅπου γ’ ἐνίοτε καὶ πρὸς τῶν ἐπιχριομένων φαρμάκων βαρύνεται.
<span class="pb" data-page="11.99" id="p11.99"></span>
<span class="lb" data-page="11.99" data-line="1" id="l11.99.1"></span>τὰ δ’ ἀναισθητότερα μόρια καὶ καταπλασμάτων ἀνέχεται
<span class="lb" data-page="11.99" data-line="2" id="l11.99.2"></span>βαρέων καὶ φαρμάκων δακνόντων. εἰ γοῦν πέμπτην τις
<span class="lb" data-page="11.99" data-line="3" id="l11.99.3"></span>ἐθέλοι πρὸς ταῖς εἰρημέναις τέτταρσι τὴν ἀπὸ τῆς εὐαισθησίας
<span class="lb" data-page="11.99" data-line="4" id="l11.99.4"></span>ἔνδειξιν ἀριθμεῖν, εἴτ’ οὖν περιλαβεῖν τὴν κατὰ δύναμιν, οὐδὲν
<span class="lb" data-page="11.99" data-line="5" id="l11.99.5"></span>ὡς πρὸς τὸ καλῶς ἰᾶσθαι διαφέρει. τούτων οὖν ἀεὶ χρὴ μεμνῆσθαι
<span class="lb" data-page="11.99" data-line="6" id="l11.99.6"></span>τῶν ἐνδείξεων ἐπὶ παντὸς μορίου πάσχοντος ὁτιοῦν πάθος.
<span class="lb" data-page="11.99" data-line="7" id="l11.99.7"></span>ἣ τε γὰρ κρᾶσις αὐτοῦ καὶ ἡ διάπλασις ἥ τε θέσις καὶ ἡ δύναμις
<span class="lb" data-page="11.99" data-line="8" id="l11.99.8"></span>ὑπαλλάξει τὰς κατὰ μέρος ἡμῶν ἐνεργείας φυλαττομένου
<span class="lb" data-page="11.99" data-line="9" id="l11.99.9"></span>τοῦ κοινοῦ σκοποῦ· τοῦτον γὰρ ἔφαμεν ἐκ τοῦ πάθους ἀεὶ
<span class="lb" data-page="11.99" data-line="10" id="l11.99.10"></span>δεῖν λαμβάνεσθαι. τὰ μὲν οὖν κατὰ ψιλὴν καὶ μόνην δυσκρασίαν
<span class="lb" data-page="11.99" data-line="11" id="l11.99.11"></span>γιγνόμενα νοσήματα διὰ τῶν ἐναντίων ποιοτήτων θεραπεύεται·
<span class="lb" data-page="11.99" data-line="12" id="l11.99.12"></span>θερμὴ μὲν δυσκρασία διὰ τῶν ψυχόντων, εἴτ’ οὖν
<span class="lb" data-page="11.99" data-line="13" id="l11.99.13"></span>πρώτως εἴτε καὶ κατὰ συμβεβηκὸς εἴη ταῦτα ψύχοντα· ψυχρὰ
<span class="lb" data-page="11.99" data-line="14" id="l11.99.14"></span>δὲ διὰ τῶν θερμαινόντων. οὕτω δὲ καὶ ξηρὰ μὲν διὰ τῶν
<span class="lb" data-page="11.99" data-line="15" id="l11.99.15"></span>ὑγραινόντων· ὑγρὰ δὲ διὰ τῶν ξηραινόντων. περὶ δὲ τοῦ
<span class="lb" data-page="11.99" data-line="16" id="l11.99.16"></span>πρώτως θερμαίνοντος ἢ κατὰ συμβεβηκὸς ἐπὶ πλεῖστον, ὡς
<span class="lb" data-page="11.99" data-line="17" id="l11.99.17"></span>οἶσθα, ἐν τῇ περὶ τῆς τῶν ἁπλῶν φαρμάκων δυνάμεως ἐπεσκεψάμεθα
<span class="lb" data-page="11.99" data-line="18" id="l11.99.18"></span>πραγματείᾳ, ἐπιδεικνύντες ἐνίοτε καὶ τὸ πρώτως
<span class="pb" data-page="11.100" id="p11.100"></span>
<span class="lb" data-page="11.100" data-line="1" id="l11.100.1"></span>ψῦχον θερμαίνειν κατά τι συμβεβηκὸς, ὥσπερ καὶ τὴν τοῦ
<span class="lb" data-page="11.100" data-line="2" id="l11.100.2"></span>ψυχροῦ κατάχυσιν ὕδατος, ὅταν ἐπανάκλησιν θέρμης ποιῆται·
<span class="lb" data-page="11.100" data-line="3" id="l11.100.3"></span>καὶ τὴν τοῦ θερμοῦ ψύξιν, ὅταν ἀραιῶσαν τὸ σῶμα διαφορήσῃ
<span class="lb" data-page="11.100" data-line="4" id="l11.100.4"></span>τὴν ἐν αὐτῷ θερμασίαν. αἱ μὲν οὖν κατὰ μόνας τὰς
<span class="lb" data-page="11.100" data-line="5" id="l11.100.5"></span>δραστικὰς ποιότητας ἀλλοιώσεις τῶν σωμάτων ὑπὸ μόνης
<span class="lb" data-page="11.100" data-line="6" id="l11.100.6"></span>τῆς διὰ τῶν θερμαινόντων τε καὶ ψυχόντων ὑγραινόντων τε
<span class="lb" data-page="11.100" data-line="7" id="l11.100.7"></span>καὶ ξηραινόντων δυνάμεως εἰς τὸ κατὰ φύσιν ἄγονται, μὴ
<span class="lb" data-page="11.100" data-line="8" id="l11.100.8"></span>δεόμεναι <span class="milestone ed2page" data-n="10.377" data-unit="ed2page" id="ed2page.10.377"></span>κενώσεως αἰσθητῆς. αἱ δὲ δι’ ἐπιῤῥοὴν ὕλης,
<span class="lb" data-page="11.100" data-line="9" id="l11.100.9"></span>εὐκράτου μὲν οὔσης αὐτῆς, κενώσεως χρῄζουσι μόνης, δυσκράτου
<span class="lb" data-page="11.100" data-line="10" id="l11.100.10"></span>δὲ, κενώσεώς τε ἅμα καὶ τῆς διὰ τῶν ἐναντίων ποιοτήτων
<span class="lb" data-page="11.100" data-line="11" id="l11.100.11"></span>ἀλλοιώσεως· κενώσεως μὲν, ὥσπερ αἱ ῥευματικαὶ καλούμεναι,
<span class="lb" data-page="11.100" data-line="12" id="l11.100.12"></span>περὶ ὧν ἓν ἡμῖν, ὡς οἶσθα, γέγραπται βιβλίον· ἐν ᾧ
<span class="lb" data-page="11.100" data-line="13" id="l11.100.13"></span>καὶ τοῦτο εὐθέως κατ’ ἀρχὰς ἐδείχθη, τὸ τῆς θρεπτικῆς
<span class="lb" data-page="11.100" data-line="14" id="l11.100.14"></span>δυνάμεως ὅλου τοῦ σώματος ἀῤῥωστούσης, γίγνεσθαι τὰς
<span class="lb" data-page="11.100" data-line="15" id="l11.100.15"></span>διαθέσεις ταύτας, ῥεούσης τῆς ἀθροιζομένης περιουσίας
<span class="lb" data-page="11.100" data-line="16" id="l11.100.16"></span><span class="milestone ed1page" data-n="4.213" data-unit="ed1page" id="ed1page.4.213"></span>εἰς τὰ πάντων ἀτονώτατα μόρια. τοῦ μέν τοι ῥέοντος αἵματος
<span class="lb" data-page="11.100" data-line="17" id="l11.100.17"></span>εἰς τὰ τοιαῦτα μόρια κατὰ τὰς ῥευματικὰς διαθέσεις
<span class="lb" data-page="11.100" data-line="18" id="l11.100.18"></span>ἔχοντός τινα κακοχυμίαν ἡ διάθεσις γίνεται μικτὴ· καὶ γίγνοιτ’ ﻿
<span class="pb" data-page="11.101" id="p11.101"></span>
<span class="lb" data-page="11.101" data-line="1" id="l11.101.1"></span>ἂν ἴσως τοῦτο σπανιώτατα. διὰ παντὸς γὰρ ὤφθη μοι, χωρὶς
<span class="lb" data-page="11.101" data-line="2" id="l11.101.2"></span>φλέγματος ἢ ξανθῆς χολῆς ἢ μελαίνης αἷμα τῇ συστάσει
<span class="lb" data-page="11.101" data-line="3" id="l11.101.3"></span>λεπτὸν ἐπιῤῥέον. ἐξ ἄλλης δέ τινος αἰτίας εἰς ὄγκον ἀρθέντος
<span class="lb" data-page="11.101" data-line="4" id="l11.101.4"></span>τοῦ μορίου σκοπεῖν εἴτε φλεγμονὴ τὸ πάθος ἐστὶν εἴτε
<span class="lb" data-page="11.101" data-line="5" id="l11.101.5"></span>σκίῤῥος εἴτε οἴδημα, φλεγμονὴν ὀνομαζόντων ἡμῶν ἅπασαν
<span class="lb" data-page="11.101" data-line="6" id="l11.101.6"></span>τὴν θερμὴν καὶ οἷον φλογώδη διάθεσιν, ἧς τὰς διαφορὰς
<span class="lb" data-page="11.101" data-line="7" id="l11.101.7"></span>ὀλίγον ἔμπροσθεν εἴπομεν. ὥρα τοίνυν ἤδη περὶ τῶν οἰδημάτων
<span class="lb" data-page="11.101" data-line="8" id="l11.101.8"></span>ὑποθέσθαι σοι διὰ βραχέων, ἀναμνήσεως ἕνεκεν ὧν κατὰ
<span class="lb" data-page="11.101" data-line="9" id="l11.101.9"></span>διέξοδον ἤκουσας ἡμῶν λεγόντων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.5">
<span class="pb page1" data-page="11.101" id="p11.101"></span>
<span class="milestone ed1page page1" data-n="4.213" data-unit="ed1page" id="ed1page.4.213"></span>
<span class="milestone ed2page page1" data-n="10.377" data-unit="ed2page" id="ed2page.10.377"></span>
            <p>
<span class="lb" data-page="11.101" data-line="10" id="l11.101.10"></span>Ὀνομάζομεν οὖν οἴδημα τὸν ἀνώδυνον μὲν
<span class="lb" data-page="11.101" data-line="11" id="l11.101.11"></span>καὶ χαῦνον ὄγκον. ἐπιδέδεικται δ οὗτος ἐκ φλεγματώδους
<span class="lb" data-page="11.101" data-line="12" id="l11.101.12"></span>οὐσίας γιγνόμενος ἢ πνεύματος ἀτμώδους, ὁποῖόν τι καὶ κατὰ
<span class="lb" data-page="11.101" data-line="13" id="l11.101.13"></span>τὰ νεκρὰ γίνεται σώματα καὶ κατὰ τοὺς πόδας τε καὶ σκέλη
<span class="lb" data-page="11.101" data-line="14" id="l11.101.14"></span>πολλάκις, ἐν ὑδερικαῖς διαθέσεσι καὶ φθόαις καὶ καχεξίαις
<span class="lb" data-page="11.101" data-line="15" id="l11.101.15"></span>ἑτέραις. ἀλλ’ ἐπ’ ἐκείνων μὲν σύμπτωμά ἐστι τὸ τοιοῦτον
<span class="lb" data-page="11.101" data-line="16" id="l11.101.16"></span>οἴδημα διαθέσεων ἐπισφαλῶν, οὐδεμιᾶς ἰδίας ἐξαιρέτου θεραπείας
<span class="lb" data-page="11.101" data-line="17" id="l11.101.17"></span>δεόμενον αὐτό. καὶ γὰρ ἀνάτριψις μόνη δι’ ὀξυῤῥοδίνου
<span class="lb" data-page="11.101" data-line="18" id="l11.101.18"></span>καί ποτε δι’ ἁλῶν καὶ ἐλαίου ἢ καὶ τῶν ἁλῶν ἐμβληθέντων
<span class="pb" data-page="11.102" id="p11.102"></span>
<span class="lb" data-page="11.102" data-line="1" id="l11.102.1"></span>τῷ ὀξυῤῥοδίνῳ κατέστησεν αὐτὸ καὶ ἄλλα πολλὰ τοιαῦτα.
<span class="lb" data-page="11.102" data-line="2" id="l11.102.2"></span>διὰ δὲ τὸν φλεγματικὸν χυμὸν ἐπιῤῥυέντα μορίῳ, ἐπιγενομένου
<span class="lb" data-page="11.102" data-line="3" id="l11.102.3"></span>τοῦ πάθους, ἐνίοτε μὲν σπόγγος ὕδατι βεβρεγμένος ὀλίγον
<span class="lb" data-page="11.102" data-line="4" id="l11.102.4"></span>ὄξους ἔχων κατέστησε τὸ πάθος· εἰ δὲ μὴ καταστήσειε, βραχὺ
<span class="lb" data-page="11.102" data-line="5" id="l11.102.5"></span>πλεῖον ἐπιβλητέον τοῦ ὄξους, ὥστε τὸ μὲν σύμμετρον τοιοῦτον
<span class="lb" data-page="11.102" data-line="6" id="l11.102.6"></span>εἶναι κατὰ τὴν κρᾶσιν, ὡς δύνασθαί τινα καὶ πίνειν
<span class="lb" data-page="11.102" data-line="7" id="l11.102.7"></span>αὐτοῦ. τούτου δὲ τὸ μὲν ὑδαρέστερον ἐν ἀρχῇ παραληπτέον
<span class="lb" data-page="11.102" data-line="8" id="l11.102.8"></span>ἐπὶ μαλακῶν μάλιστα σωμάτων· τὸ δ’ ἰσχυρότερον ἐπί τε
<span class="lb" data-page="11.102" data-line="9" id="l11.102.9"></span>γενναίων καὶ σκληρὸν ἐχόντων δέρμα καὶ πρὸς τὰς πρώτας
<span class="lb" data-page="11.102" data-line="10" id="l11.102.10"></span>ἐπιθέσεις τοῦ σπόγγου μηδὲν ὠφεληθέντων. εἶναι δὲ χρὴ
<span class="lb" data-page="11.102" data-line="11" id="l11.102.11"></span>τὸν σπόγγον πάντως καινόν· εἰ δὲ μὴ παρείη τοιοῦτος, ἔστω
<span class="lb" data-page="11.102" data-line="12" id="l11.102.12"></span>ἀκριβῶς ἐκπεπλυμένος ἀφρονίτρῳ τε καὶ νίτρῳ καὶ τῇ καλουμένῃ
<span class="lb" data-page="11.102" data-line="13" id="l11.102.13"></span>κονίᾳ στακτῇ. μὴ παυσαμένου δὲ μηδ’ ἐπὶ τούτοις τοῦ
<span class="lb" data-page="11.102" data-line="14" id="l11.102.14"></span>οἰδήματος, ἐπεμβάλλειν χρὴ βραχὺ στυπτηρίας καὶ τὸν σπόγγον
<span class="lb" data-page="11.102" data-line="15" id="l11.102.15"></span>πάντως ἐπιτιθέναι καινόν. εἰ δὲ καὶ κατά τι τῶν κώλων
<span class="lb" data-page="11.102" data-line="16" id="l11.102.16"></span>τὸ τοιοῦτον οἴδημα γένοιτο, τῆς ἐπιδέσεως ἐκ τῶν κάτω μερῶν
<span class="lb" data-page="11.102" data-line="17" id="l11.102.17"></span>ἀρχόμενον ἄνω τελευτᾷν τὴν ἐπιβολὴν καὶ τὴν πίεσιν
<span class="lb" data-page="11.102" data-line="18" id="l11.102.18"></span>καὶ τὴν σύμπασαν νομὴν ὡς ἐπὶ καταγμάτων ποιούμενον. ὁ
<span class="lb" data-page="11.102" data-line="19" id="l11.102.19"></span>γάρ τοι σκοπὸς τῆς θεραπείας ἐπὶ τῶν τοιούτων παθῶν
<span class="pb" data-page="11.103" id="p11.103"></span>
<span class="lb" data-page="11.103" data-line="1" id="l11.103.1"></span>μικτός ἐστι· τὸ μέν τι διαφορεῖν τῆς οὐσίας αὐτῶν, τὸ δέ τι
<span class="lb" data-page="11.103" data-line="2" id="l11.103.2"></span>συνάγειν καὶ σφίγγειν. εἰ τοίνυν ἐπὶ τοῖς προειρημένοις μὴ
<span class="lb" data-page="11.103" data-line="3" id="l11.103.3"></span>καθίσταιτο, τότε τῶν ἰσχυροτέρων φαρμάκων ἃ μικτὴν ἔχει
<span class="lb" data-page="11.103" data-line="4" id="l11.103.4"></span>τὴν κρᾶσιν ἐκ τῶν εἰρημένων δυνάμεων ἐπιβάλλειν. <span class="milestone ed2page" data-n="10.378" data-unit="ed2page" id="ed2page.10.378"></span>ἐγὼ
<span class="lb" data-page="11.103" data-line="5" id="l11.103.5"></span>δὲ ἐπὶ κεχρονικότος οἰδηματώδους ὄγκου προϋπαλείψας ἐλαίῳ
<span class="lb" data-page="11.103" data-line="6" id="l11.103.6"></span>τὸ μόριον εἶτ’ ἐπιθεὶς σπόγγον ἐκ κονίας καὶ σφίγξας βιαιότερον,
<span class="lb" data-page="11.103" data-line="7" id="l11.103.7"></span>οἶδα τελέως ἐκθεραπευθὲν τὸ πάθος, οὐκέτι δηλονότι
<span class="lb" data-page="11.103" data-line="8" id="l11.103.8"></span>τῆς τοιαύτης ἀγωγῆς σκοπὸν ἐχούσης, τὸ μικτὸν τῶν δυνάμεων,
<span class="lb" data-page="11.103" data-line="9" id="l11.103.9"></span>ἀλλ’ ἐπὶ τὸ διαφορητικόν τε καὶ τμητικὸν ἀποκλινάσης,
<span class="lb" data-page="11.103" data-line="10" id="l11.103.10"></span>ὅπερ ἐπὶ τῶν χρονιζόντων σχεδὸν ἁπάντων ἴσμεν εὐδοκιμοῦν.
<span class="lb" data-page="11.103" data-line="11" id="l11.103.11"></span>ἐπεὶ δὲ καὶ περὶ τῶν οἰδημάτων αὐτάρκως εἴρηται πρός γε σὲ,
<span class="lb" data-page="11.103" data-line="12" id="l11.103.12"></span>περὶ τῶν σκιῤῥωδῶν ὄγκων ἐφεξῆς ἂν εἴη ῥητέον.
</p>
          </article>

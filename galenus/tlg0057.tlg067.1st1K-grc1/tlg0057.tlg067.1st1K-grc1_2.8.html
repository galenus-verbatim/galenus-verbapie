<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.8">
<span class="pb page1" data-page="11.111" id="p11.111"></span>
<span class="milestone ed1page page1" data-n="4.214" data-unit="ed1page" id="ed1page.4.214"></span>
<span class="milestone ed2page page1" data-n="10.380" data-unit="ed2page" id="ed2page.10.380"></span>
            <p>
<span class="lb" data-page="11.111" data-line="1" id="l11.111.1"></span>Μεταβῆναι γὰρ ἤδη καιρὸς ἐφ’ ἕτερον ὄγκου
<span class="lb" data-page="11.111" data-line="2" id="l11.111.2"></span>γένος, ᾧ τῆς γενέσεως ἡ ὕλη πνεῦμα φυσῶδές ἐστι. ὀνομάζεται
<span class="lb" data-page="11.111" data-line="3" id="l11.111.3"></span>δ’ οὐ μόνον φυσῶδες, ἀλλὰ καὶ φῦσα τὸ τοιοῦτον
<span class="lb" data-page="11.111" data-line="4" id="l11.111.4"></span>πνεῦμα, παχὺ καὶ ἀτμῶδες ὑπάρχον, οὐκ αἰθερῶδες τὴν
<span class="lb" data-page="11.111" data-line="5" id="l11.111.5"></span>οὐσίαν οὐδὲ λεπτόν· ἐννόησον δ’ αὐτοῦ τὴν φύσιν ἐκ τοῦ
<span class="lb" data-page="11.111" data-line="6" id="l11.111.6"></span>περιέχοντος ἡμᾶς ἀέρος ἀναμνησθεὶς, ὁποῖος μὲν ἐν νοτίοις
<span class="lb" data-page="11.111" data-line="7" id="l11.111.7"></span>καταστάσεσιν, ὁποῖος δ’ ἐν βορείοις γίνεται. τῷ μὲν γὰρ
<span class="lb" data-page="11.111" data-line="8" id="l11.111.8"></span>ἐν νοτίοις καταστάσεσιν ἔοικε τὸ φυσῶδες· τῷ δ’ ἐν βορείοις
<span class="lb" data-page="11.111" data-line="9" id="l11.111.9"></span>τὸ κατὰ φύσιν ἐν ἡμῖν πνεῦμα· συμβάλλεται δ’ εἰς τὸ μὴ
<span class="lb" data-page="11.111" data-line="10" id="l11.111.10"></span>διαπνεῖσθαι τὸ τοιοῦτον πνεῦμα καὶ ἡ τῶν σωμάτων πύκνωσις.
<span class="lb" data-page="11.111" data-line="11" id="l11.111.11"></span>ὥστε καὶ ἡ ἴασις τοῦ πάθους τούτου τὸν σκοπὸν
<span class="lb" data-page="11.111" data-line="12" id="l11.111.12"></span>ἔνα καὶ κοινὸν ἀμφοῖν ἕξει τὴν τῶν πεπυκνωμένων σωμάτων
<span class="lb" data-page="11.111" data-line="13" id="l11.111.13"></span>ἀραίωσιν καὶ τὴν τῶν πεπαχυσμένων πνευμάτων
<span class="lb" data-page="11.111" data-line="14" id="l11.111.14"></span>λέπτυνσιν. θερμαίνων γὰρ ἱκανῶς ἄμφω δι’ οὐσίας λεπτομεροῦς
<span class="lb" data-page="11.111" data-line="15" id="l11.111.15"></span>ἀραιώσεις μὲν τὸ πεπυκνωμένον, λεπτυνεῖς δὲ τὸ
<span class="lb" data-page="11.111" data-line="16" id="l11.111.16"></span>πεπαχυσμένον. ἡ δὲ τῶν πασχόντων μορίων φύσις συνενδείξεταί
<span class="lb" data-page="11.111" data-line="17" id="l11.111.17"></span>σοι τήν τ’ ἐπιτήδειον ὕλην τῶν βοηθημάτων καὶ
<span class="lb" data-page="11.111" data-line="18" id="l11.111.18"></span>τὸ μᾶλλόν τε καὶ ἧττον ἐν αὐτῇ. τὸ γάρ τοι πνεῦμα τοῦτο
<span class="pb" data-page="11.112" id="p11.112"></span>
<span class="lb" data-page="11.112" data-line="1" id="l11.112.1"></span>τὸ παχὺ καὶ ἀτμῶδες ἔσθ’ ὅτε μὲν ὑπὸ τοῖς περιοστείοις
<span class="lb" data-page="11.112" data-line="2" id="l11.112.2"></span>ὑμέσιν <span class="milestone ed2page" data-n="10.381" data-unit="ed2page" id="ed2page.10.381"></span>ἀθροιζόμενον ἴσχεται· ποτὲ δ’ ὑπὸ τῷ περιτοναίῳ·
<span class="lb" data-page="11.112" data-line="3" id="l11.112.3"></span>ποτὲ δ’ ἐντὸς τῶν ἐντέρων ἢ τῆς γαστρός. ἴσχεται
<span class="lb" data-page="11.112" data-line="4" id="l11.112.4"></span>δέ ποτε καὶ ὑπὸ τῶν τοὺς μῦς περιεχόντων ὑμένων ἔνδον,
<span class="lb" data-page="11.112" data-line="5" id="l11.112.5"></span>ὥσπερ γε καὶ ὑπὸ τῶν ὑμενωδῶν τενόντων. ἴσχεται δὲ καὶ
<span class="lb" data-page="11.112" data-line="6" id="l11.112.6"></span>κατὰ τὰς λόγῳ θεωρητὰς χώρας ἔν τε τοῖς μυσὶ καὶ τοῖς
<span class="lb" data-page="11.112" data-line="7" id="l11.112.7"></span>ἄλλοις σώμασιν· ὧν χωρίων τὴν φύσιν ἐν ταῖς ἀνατομικαῖς
<span class="lb" data-page="11.112" data-line="8" id="l11.112.8"></span>ἔμαθες ἐγχειρήσεσιν. οὕτω γοῦν καὶ αὐτὸς ὁ μὺς ἐμφυσᾶται.
<span class="lb" data-page="11.112" data-line="9" id="l11.112.9"></span>καὶ κατὰ τὸ τῆς γαστρὸς ἢ τὸ τῶν ἐντέρων σῶμα κατακλείεται
<span class="lb" data-page="11.112" data-line="10" id="l11.112.10"></span>πνεῦμα φυσῶδες· ὅταν δὲ καὶ ψυχρὸν ἱκανῶς ᾖ τοῦτο, μεγίστην
<span class="lb" data-page="11.112" data-line="11" id="l11.112.11"></span>ὀδύνην παρέχει. θεραπεία δὲ κοινὴ μὲν ἁπάντων, ὡς
<span class="lb" data-page="11.112" data-line="12" id="l11.112.12"></span>εἴρηται, διὰ λεπτομεροῦς οὐσίας· καὶ ὅταν γε μετ’ ὀδύνης ᾖ
<span class="lb" data-page="11.112" data-line="13" id="l11.112.13"></span>τὸ πάθημα, τοιαύτης τὴν φύσιν ὡς πρᾳΰνειν τὰ ἀλγήματα
<span class="lb" data-page="11.112" data-line="14" id="l11.112.14"></span>δύνασθαι. κατὰ δὲ τὴν τῶν πασχόντων μορίων διαφορὰν
<span class="lb" data-page="11.112" data-line="15" id="l11.112.15"></span>ἥ θ’ ὕλη τῆς θεραπείας ὑπαλλάττεται καὶ ἡ δύναμις ἐπιτείνεται
<span class="lb" data-page="11.112" data-line="16" id="l11.112.16"></span>καὶ ἀμβλύνεται. διὰ τοιοῦτον οὖν πνεῦμα τῆς ὀδύνης
<span class="lb" data-page="11.112" data-line="17" id="l11.112.17"></span>γιγνομένης ἐν τῇ κάτω γαστρὶ,<span class="milestone ed1page" data-n="4.215" data-unit="ed1page" id="ed1page.4.215"></span> τὸ λεπτομερὲς ἔλαιον
<span class="lb" data-page="11.112" data-line="18" id="l11.112.18"></span>ἐνιεὶς ἅμα τοῖς ἐναφηψημένοις αὐτῷ φαρμάκοις, αὐτίκα παύσεις
<span class="pb" data-page="11.113" id="p11.113"></span>
<span class="lb" data-page="11.113" data-line="1" id="l11.113.1"></span>αὐτήν. τὰ δ’ ἐναφηψημένα τῷ ἐλαίῳ φάρμακα θερμαίνοντα
<span class="lb" data-page="11.113" data-line="2" id="l11.113.2"></span>μετὰ λεπτομερείας ἔστω κύμινόν τε τὸ παρ’ ἡμῖν καὶ
<span class="lb" data-page="11.113" data-line="3" id="l11.113.3"></span>μᾶλλον αὐτοῦ τὸ καλούμενον Αἰθιοπικὸν καὶ σελίνου καὶ
<span class="lb" data-page="11.113" data-line="4" id="l11.113.4"></span>πετροσελίνου σπέρμα καὶ μαράθρου καὶ σίνωνος καὶ ἀνίσου
<span class="lb" data-page="11.113" data-line="5" id="l11.113.5"></span>τε καὶ λιβυστικοῦ καὶ σεσέλεως καὶ δαύκου καὶ σπονδυλίου.
<span class="lb" data-page="11.113" data-line="6" id="l11.113.6"></span>καὶ εἰ τεκμαίροιο ψυχρὰν εἶναι τὴν διάθεσιν τῶν ὀδυνωμένων
<span class="lb" data-page="11.113" data-line="7" id="l11.113.7"></span>μορίων, καὶ πήγανον καὶ μάραθρον καὶ δαφνίδας ἐναφεψήσεις
<span class="lb" data-page="11.113" data-line="8" id="l11.113.8"></span>καὶ μίξεις ἄσφαλτόν τε καὶ αὐτὸ τὸ δάφνινον, ὅσα
<span class="lb" data-page="11.113" data-line="9" id="l11.113.9"></span>τ’ ἄλλα τῶν οὕτω θερμαινόντων ἐστίν. εἰ δὲ καὶ φλεγμονὴν
<span class="lb" data-page="11.113" data-line="10" id="l11.113.10"></span>μεμίχθαι ταῖς τοιαύταις ὀδύναις ὑπολάβοις, ἀφαιρήσεις μὲν
<span class="lb" data-page="11.113" data-line="11" id="l11.113.11"></span>τὰ δριμέα πάνυ καὶ θερμαίνοντα σφοδρῶς. ἐπὶ δὲ τὰ
<span class="lb" data-page="11.113" data-line="12" id="l11.113.12"></span>μετρίως τοιαῦτα μεταβήσῃ χαλαστικὴν ἔχοντα δύναμιν. ἐναφεψήσεις
<span class="lb" data-page="11.113" data-line="13" id="l11.113.13"></span>οὖν τῷ ἐλαίῳ τὸ ἄνηθον, οὐ τὸ πήγανον, καὶ
<span class="lb" data-page="11.113" data-line="14" id="l11.113.14"></span>μίξεις στέαρ χήνειον ἢ ἀλεκτορίδος. ἀλλὰ ταῦτα μὲν ἐπὶ
<span class="lb" data-page="11.113" data-line="15" id="l11.113.15"></span>μεγάλοις ἀλγήμασι. τὰ δὲ μέτρια καὶ ἡ ἔξωθεν ὤνησε πυρία,
<span class="lb" data-page="11.113" data-line="16" id="l11.113.16"></span>μάλιστα μὲν διὰ κέγχρων, ἡ γὰρ κουφότης αὐτῶν ἀλυποτάτη
<span class="lb" data-page="11.113" data-line="17" id="l11.113.17"></span>τοῖς ὀδυνωμένοις ἐστί. τούτων δὲ μὴ παρουσῶν
<span class="lb" data-page="11.113" data-line="18" id="l11.113.18"></span>ἢ δι’ ἁλῶν θερμανθέντων ἢ δι’ ὠμόλινον ἢ ὁπωσοῦν ἄλλως.
<span class="pb" data-page="11.114" id="p11.114"></span>
<span class="lb" data-page="11.114" data-line="1" id="l11.114.1"></span>καὶ σικύα δὲ μεγάλη μετὰ φλογὸς δαψιλοῦς ἄνευ τοῦ σχάσαι
<span class="lb" data-page="11.114" data-line="2" id="l11.114.2"></span>τὸ δέρμα πολλάκις ἀνωδύνους διὰ ταχέων εἰργάσατο. χρὴ
<span class="lb" data-page="11.114" data-line="3" id="l11.114.3"></span>δὲ περιλαμβάνειν αὐτὴν τὸν ὀμφαλόν. εἰ δ’ ἐπὶ τούτοις ἐπιμένοιεν
<span class="lb" data-page="11.114" data-line="4" id="l11.114.4"></span>αἱ ὀδύναι, τολμήσεις χρήσασθαι τοῖς δι’ ὀπίου φαρμάκοις,
<span class="lb" data-page="11.114" data-line="5" id="l11.114.5"></span>ὁποῖόν ἐστι καὶ τὸ τοῦ Ταρσέως Φίλωνος ἅπασι
<span class="lb" data-page="11.114" data-line="6" id="l11.114.6"></span>τοῖς ἰατροῖς γινωσκόμενον, εἰδὼς μὲν ἐξ ἀνάγκης τινὰ βλάβην
<span class="lb" data-page="11.114" data-line="7" id="l11.114.7"></span>τοῖς πεπονθόσι μορίοις ἐκ τῶν τοιούτων φαρμάκων ἐσομένην,
<span class="lb" data-page="11.114" data-line="8" id="l11.114.8"></span>ἀλλὰ πρὸς τὸ κατεπεῖγον ἐνιστάμενος αἱρήσῃ μετὰ
<span class="lb" data-page="11.114" data-line="9" id="l11.114.9"></span>μικρᾶς βλάβης σῶσαι τὸν ἄνθρωπον ὑπὸ τοῦ τῆς ὀδύνης
<span class="lb" data-page="11.114" data-line="10" id="l11.114.10"></span>μεγέθους συγκοπτόμενον. ἐξέσται γάρ σοι ταῖς ἑξῆς ἡμέραις
<span class="lb" data-page="11.114" data-line="11" id="l11.114.11"></span>ἐπανορθώσασθαι τὴν γεγενημένην βλάβην ὑπὸ τοῦ φαρμάκου.
<span class="lb" data-page="11.114" data-line="12" id="l11.114.12"></span>καλεῖται μὲν οὖν ἀνώδυνα φάρμακα τὰ τοιαῦτα τῷ παύειν
<span class="lb" data-page="11.114" data-line="13" id="l11.114.13"></span>τὰς ὀδύνας. ἐργάζεται δὲ τὴν ἀνάπαυλαν αὐτῶν οὐ τὰς διαθέσεις
<span class="lb" data-page="11.114" data-line="14" id="l11.114.14"></span>θεραπεύοντα τελέως, ἀλλὰ τὴν αἰσθητικὴν δύναμιν
<span class="lb" data-page="11.114" data-line="15" id="l11.114.15"></span>ναρκοῦντα. χρῆσθαι δὲ προσήκει τῷ Φιλωνείῳ φαρμάκῳ καὶ
<span class="lb" data-page="11.114" data-line="16" id="l11.114.16"></span>πᾶσι τοῖς δι’ ὀπίου σκευαζομένοις οὐκ εὐθέως, ἀλλὰ μετὰ
<span class="lb" data-page="11.114" data-line="17" id="l11.114.17"></span>χρόνον τῆς συνθέσεως ἐνιαύσιον ἢ πάντως γε μῆνας ἕξ.
<span class="lb" data-page="11.114" data-line="18" id="l11.114.18"></span>μάλιστα μὲν οὖν καὶ τάχιστα διὰ τῶν πινομένων φαρμάκων
<span class="pb" data-page="11.115" id="p11.115"></span>
<span class="lb" data-page="11.115" data-line="1" id="l11.115.1"></span>οἱ κάμνοντες ἀνώδυνοι γίγνονται, πεπονθότων αὐτοῖς τῶν
<span class="lb" data-page="11.115" data-line="2" id="l11.115.2"></span>λεπτῶν ἐντέρων, ὥσπερ γε καὶ διὰ τῶν ἐντιθεμένων τῇ ἕδρᾳ
<span class="lb" data-page="11.115" data-line="3" id="l11.115.3"></span>ταχέως ὠφελοῦνται τὰ τῶν παχέων ἐντέρων παθήματα. γίνεται
<span class="lb" data-page="11.115" data-line="4" id="l11.115.4"></span>δὲ οὐ σμικρὰ τῆς δυνάμεως διάδοσις κᾀκ τῶν πινομένων
<span class="lb" data-page="11.115" data-line="5" id="l11.115.5"></span>τοῖς κάτω πεπονθόσι, κᾀκ τῶν ἐντιθεμένων τῇ ἕδρᾳ τοῖς τὰ
<span class="lb" data-page="11.115" data-line="6" id="l11.115.6"></span>ἄνω πάσχουσιν. ἥ γε μὴν ἐν τοῖς σαρκώδεσι μέρεσι τοῦ φυσώδους
<span class="lb" data-page="11.115" data-line="7" id="l11.115.7"></span><span class="milestone ed2page" data-n="10.382" data-unit="ed2page" id="ed2page.10.382"></span>πνεύματος ἄθροισις ἔστιν ὅτε παντάπασιν
<span class="lb" data-page="11.115" data-line="8" id="l11.115.8"></span>ἀνώδυνος γίνεται καὶ χρόνῳ παραμένει πλείονι καὶ μάλισθ’
<span class="lb" data-page="11.115" data-line="9" id="l11.115.9"></span>ὅταν ἐγγὺς ᾖ διαρθρώσεως. ἐνταῦθα γάρ τοι καὶ οἱ μύες
<span class="lb" data-page="11.115" data-line="10" id="l11.115.10"></span>αὐτοὶ νευρωδέστεροί τε καὶ πυκνότεροι καὶ σαρκωδέστεροί
<span class="lb" data-page="11.115" data-line="11" id="l11.115.11"></span>τε καὶ ἀραιότεροι κατὰ τὰ μέσα σφῶν αὐτῶν. ἐθεράπευσα δὲ,
<span class="lb" data-page="11.115" data-line="12" id="l11.115.12"></span>ὡς οἶσθα, τὰς τοιαύτας διαθέσεις τοῖς διὰ πίττης καὶ ῥητίνης
<span class="lb" data-page="11.115" data-line="13" id="l11.115.13"></span>καὶ τερεβινθίνης καὶ στέατος λεοντείου καὶ ταυρείου φαρμάκοις.
<span class="lb" data-page="11.115" data-line="14" id="l11.115.14"></span>ἁρμόζει δ’ ἐπ’ αὐτῶν καὶ τὸ διὰ γλοιοῦ καὶ τιτάνου καὶ
<span class="lb" data-page="11.115" data-line="15" id="l11.115.15"></span>τὸ διὰ τοῦ συκομόρου, καὶ συνελόντι φάναι τὰ λεπτομερῆ
<span class="lb" data-page="11.115" data-line="16" id="l11.115.16"></span>γενναίως, ἐπιμιγνυμένων αὐτοῖς τῶν μαλακτικῶν.
</p>
          </article>

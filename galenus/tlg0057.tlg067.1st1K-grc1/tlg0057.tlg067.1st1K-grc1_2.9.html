<article xmlns="http://www.w3.org/1999/xhtml" id="urn:cts:greekLit:tlg0057.tlg067.1st1K-grc1:2.9">
<span class="pb page1" data-page="11.115" id="p11.115"></span>
<span class="milestone ed1page page1" data-n="4.215" data-unit="ed1page" id="ed1page.4.215"></span>
<span class="milestone ed2page page1" data-n="10.382" data-unit="ed2page" id="ed2page.10.382"></span>
            <p>
<span class="lb" data-page="11.115" data-line="17" id="l11.115.17"></span>Ἐπειδὴ δὲ καὶ περὶ τούτων ἱκανῶς εἴρηται,
<span class="lb" data-page="11.115" data-line="18" id="l11.115.18"></span>μεταβαίνειν καιρὸς ἐπὶ τὸν περὶ τῶν ἀποστημάτων λόγον.
<span class="lb" data-page="11.115" data-line="19" id="l11.115.19"></span>ὀνομάζουσι δ’ οὕτω τὰς διαθέσεις ἐκείνας, ἐν αἷς ἀλλήλων ﻿
<span class="pb" data-page="11.116" id="p11.116"></span>
<span class="lb" data-page="11.116" data-line="1" id="l11.116.1"></span>ἀφίσταται τὰ πρότερον ἀλλήλων ψαύοντα σώματα. χώραν
<span class="lb" data-page="11.116" data-line="2" id="l11.116.2"></span>οὖν ἀναγκαῖον ἐν τῷ μεταξὺ γενέσθαι κενὴν, ἥτις ἤτοι πνευματώδη
<span class="lb" data-page="11.116" data-line="3" id="l11.116.3"></span>τινὰ οὐσίαν ὑγρὰν ἢ ἐξ ἀμφοῖν σύνθετον περιέξει.
<span class="lb" data-page="11.116" data-line="4" id="l11.116.4"></span>μεθίστανται δ’ εἰς τοῦτο καὶ τῶν φλεγμονῶν ἔνιαι, καὶ τῶν
<span class="lb" data-page="11.116" data-line="5" id="l11.116.5"></span>ἐρυσιπελατωδῶν δὲ καὶ φλεγμονωδῶν οὐκ ὀλίγαι. συνίσταται
<span class="lb" data-page="11.116" data-line="6" id="l11.116.6"></span>δὲ καὶ χωρὶς τούτων ἡ τῶν ἀποστημάτων διάθεσις ἐκ
<span class="lb" data-page="11.116" data-line="7" id="l11.116.7"></span>περιουσίας μέν τινων ὑγρῶν ἢ πνευμάτων ἀτμωδῶν, ἤτοι δ’
<span class="lb" data-page="11.116" data-line="8" id="l11.116.8"></span>ἐν αὐτοῖς τοῖς πάσχουσι σώμασιν ἐν μέσῳ γεννωμένων ἢ ἐξ
<span class="lb" data-page="11.116" data-line="9" id="l11.116.9"></span>ἑτέρων ἐπιῤῥεόντων, λόγῳ τῶν καλουμένων ἀποσκημμάτων.
<span class="lb" data-page="11.116" data-line="10" id="l11.116.10"></span>ὀνομάζουσι δ’ οὕτω τὰς διαθέσεις ἐκείνας, ὅταν χυμοί τινες
<span class="lb" data-page="11.116" data-line="11" id="l11.116.11"></span>ἐνοχλοῦντες πρότερον ἑτέρῳ μορίῳ καταλιπόντες ἐκεῖνο εἰς
<span class="lb" data-page="11.116" data-line="12" id="l11.116.12"></span>ἕτερον μεταστῶσιν. ὅτῳ δ’ ἂν τρόπῳ γένηται διάθεσις ἀποστήματος,
<span class="lb" data-page="11.116" data-line="13" id="l11.116.13"></span>ἡ μεταξὺ χώρα τῶν ἀφισταμένων σωμάτων πληροῦται
<span class="lb" data-page="11.116" data-line="14" id="l11.116.14"></span>τῶν ἐργαζομένων αὐτὴν ὑγρῶν. ἅπερ ἐνίοτε χρονίζοντα
<span class="lb" data-page="11.116" data-line="15" id="l11.116.15"></span>πολυειδῶς ἀλλοιώσεις ἴσχει. καὶ γὰρ λίθοις καὶ ψάμμοις
<span class="lb" data-page="11.116" data-line="16" id="l11.116.16"></span>καὶ ὀστράκοις τε καὶ ξύλοις, ἄνθραξί τε καὶ πηλῷ καὶ
<span class="lb" data-page="11.116" data-line="17" id="l11.116.17"></span>γλοιῷ καὶ ἀμοργῇ καὶ τρυγὶ καὶ πολλοῖς ἄλλοις τοιούτοις
<span class="lb" data-page="11.116" data-line="18" id="l11.116.18"></span>εὕρηται πολλάκις, ἐν ἀποστήμασιν ὅμοια περιεχόμενα σώματα.
<span class="pb" data-page="11.117" id="p11.117"></span>
<span class="lb" data-page="11.117" data-line="1" id="l11.117.1"></span>τῶν μὲν οὖν ἐπιπολῆς ὑπὸ τῷ δέρματι συνισταμένων ἥ τε
<span class="lb" data-page="11.117" data-line="2" id="l11.117.2"></span>διάγνωσις ῥᾴστη καὶ ἡ ἴασις οὐ χαλεπή. διαγιγνώσκεται μὲν
<span class="lb" data-page="11.117" data-line="3" id="l11.117.3"></span>γὰρ ἑτοίμως τῇ τῆς ἁφῆς ἰδιότητι. θεραπεύεται δὲ διὰ τῶν
<span class="lb" data-page="11.117" data-line="4" id="l11.117.4"></span>ἔξωθεν ἐπιτιθεμένων φαρμάκων, διὸ οὐ δεόμεθα τῶν πινομένων,
<span class="lb" data-page="11.117" data-line="5" id="l11.117.5"></span>ὥσπερ ὅσα διὰ βάθους καὶ μάλιστα κατὰ σπλάγχνα
<span class="lb" data-page="11.117" data-line="6" id="l11.117.6"></span>συνίσταται. κατὰ μὲν οὖν τὰς διαγνώσεις εἴκει τοῖς ἐπερειδομένοις
<span class="lb" data-page="11.117" data-line="7" id="l11.117.7"></span>δακτύλοις τὰ ἐκπυΐσκοντα, τὴν ἀντιτυπίαν οὐκ ἔχοντα
<span class="lb" data-page="11.117" data-line="8" id="l11.117.8"></span>τῶν φλεγμαινόντων μορίων. τὴν διάγνωσιν οὖν παρέχει σαφῆ.
<span class="lb" data-page="11.117" data-line="9" id="l11.117.9"></span>ἰδιότης δὲ τῆς ἕξεως ἑτέρα μέν ἐστιν ἐπὶ λεπτοῖς ὑγροῖς, ἑτέρα
<span class="lb" data-page="11.117" data-line="10" id="l11.117.10"></span>δ’ ἐπὶ παχέσι, καθάπερ γε καὶ ἐπὶ γλίσχρῳ καὶ μυξώδει χυμῷ.
<span class="lb" data-page="11.117" data-line="11" id="l11.117.11"></span>πολλάκις δ’ ἡμῖν ὑποπίπτει μετὰ τάσεως πνευματώδους ἀφεστός
<span class="lb" data-page="11.117" data-line="12" id="l11.117.12"></span>τι μόριον, οὗ διαιρεθέντος εὑρέθη θρόμβος αἵματος,
<span class="lb" data-page="11.117" data-line="13" id="l11.117.13"></span>ὥστε καὶ ὅστις ἐθεάσατο δὶς ἢ τρίς που τοιαύτην διάθεσιν,
<span class="lb" data-page="11.117" data-line="14" id="l11.117.14"></span>ἐὰν φιλόπονος ᾖ καὶ μνήμων, ἱκανὸς ἔσται διαγινώσκειν ἐν
<span class="lb" data-page="11.117" data-line="15" id="l11.117.15"></span>τοῖς τοιούτοις ὄγκοις περιεχόμενον θρόμβον ἐκ τοῦ παραθέσθαι
<span class="lb" data-page="11.117" data-line="16" id="l11.117.16"></span>τῇ μνήμῃ τὴν ἰδιότητα τῆς τάσεως καὶ τῆς εἴξεως. ἴσως
<span class="lb" data-page="11.117" data-line="17" id="l11.117.17"></span>δ’ ἄμεινόν ἐστιν οὐκ ἰδιότητα λέγειν, ἀλλὰ ποσότητα τάσεώς
<span class="lb" data-page="11.117" data-line="18" id="l11.117.18"></span>τε καὶ εἴξεως. ἡ θεραπεία δὲ τῶν ἐπιπολῆς φλεγμονῶν ἀφισταμένων
<span class="pb" data-page="11.118" id="p11.118"></span>
<span class="lb" data-page="11.118" data-line="1" id="l11.118.1"></span>ἀρχομένης μὲν ἔτι τῆς ἀποστάσεως διὰ τῆς ἀνωδύνου
<span class="lb" data-page="11.118" data-line="2" id="l11.118.2"></span>τε καὶ χαλαστικῆς ἀγωγῆς, ἤδη δὲ προηκούσης ἐπὶ τὴν
<span class="lb" data-page="11.118" data-line="3" id="l11.118.3"></span>πεπτικήν τε καὶ διαπυητικὴν ἰδίως ὀνομαζομένην μεταβαινόντων
<span class="lb" data-page="11.118" data-line="4" id="l11.118.4"></span>γίνεται· λέλεκται δὲ περὶ αὐτῆς, ὥσπερ οὖν καὶ περὶ
<span class="lb" data-page="11.118" data-line="5" id="l11.118.5"></span>τῶν ἄλλων τοιούτων, ἐν τῷ πέμπτῳ περὶ τῆς τῶν ἁπλῶν
<span class="lb" data-page="11.118" data-line="6" id="l11.118.6"></span>φαρμάκων δυνάμεως συντάγματι. ὕδατί τε οὖν ἐπὶ πλεῖον
<span class="lb" data-page="11.118" data-line="7" id="l11.118.7"></span>καταντλεῖν προσήκει, καταχέοντας ἔλαιον θερμὸν<span class="milestone ed2page" data-n="10.383" data-unit="ed2page" id="ed2page.10.383"></span> τοῦ
<span class="lb" data-page="11.118" data-line="8" id="l11.118.8"></span>φλεγμαίνοντος μορίου καὶ καταπλάττειν τῷ τῶν πυρῶν ἀλεύρῳ
<span class="lb" data-page="11.118" data-line="9" id="l11.118.9"></span>δι’ ὕδατος καὶ ἐλαίου συμμέτρως ἕψοντας· θᾶττον γὰρ ἄγει
<span class="lb" data-page="11.118" data-line="10" id="l11.118.10"></span>πρὸς διαπύησιν τοῦτο τοῦ δι’ ἄρτου καταπλάσματος. ἐκεῖνο
<span class="lb" data-page="11.118" data-line="11" id="l11.118.11"></span>μὲν γὰρ διαφορητικώτατόν ἐστιν, ὡς ἂν ἁλῶν τε καὶ ζύμης
<span class="lb" data-page="11.118" data-line="12" id="l11.118.12"></span>ἔχον, ὠπτημένον τε καλῶς. οὐδὲν δ’ ὑπάρχει τούτων τῷ δι’
<span class="lb" data-page="11.118" data-line="13" id="l11.118.13"></span>ἀλεύρου πυρίνου. καὶ ὅταν γε τὴν ἀρχομένην ἐκπυΐσκεσθαι
<span class="lb" data-page="11.118" data-line="14" id="l11.118.14"></span>φλεγμονὴν θεραπεύων ἐλπίσῃς κωλῦσαι τὴν ἐκπύησιν, ἐπὶ
<span class="lb" data-page="11.118" data-line="15" id="l11.118.15"></span>πλεῖστον ἕψε τὸν ἄρτον, ἐλαίῳ δηλονότι καὶ ὕδατι φυράσας·
<span class="lb" data-page="11.118" data-line="16" id="l11.118.16"></span>πολλαπλάσιον δ’ ἔστω τὸ ὕδωρ τοῦ ἐλαίου. μᾶλλον δ’ ἔτι
<span class="lb" data-page="11.118" data-line="17" id="l11.118.17"></span>τούτου κωλύει τὴν ἐκπύησιν τὸ τῶν <span class="milestone ed1page" data-n="4.216" data-unit="ed1page" id="ed1page.4.216"></span>κριθῶν ἄλευρον
<span class="lb" data-page="11.118" data-line="18" id="l11.118.18"></span>ὁμοίως σκευαζόμενον. τὸ δ’ ἐν τῇ θεραπείᾳ ταύτῃ καταντλούμενον
<span class="pb" data-page="11.119" id="p11.119"></span>
<span class="lb" data-page="11.119" data-line="1" id="l11.119.1"></span>ὕδωρ ἡψημένην ἐχέτω μετ’ αὐτοῦ ῥίζαν ἀλθαίας.
<span class="lb" data-page="11.119" data-line="2" id="l11.119.2"></span>εἰ δὲ τάσις εἴη τοῦ περὶ τὸ φλεγμαῖνον μόριον δέρματος ἰσχυρὰ,
<span class="lb" data-page="11.119" data-line="3" id="l11.119.3"></span>σχάζειν αὐτοῦ δεῖ πολλάκις ἐπιπολαίαις ἀμυχαῖς· καὶ μετὰ
<span class="lb" data-page="11.119" data-line="4" id="l11.119.4"></span>ταῦτα τὸ κρίθινον ἄλευρον ἕψοντας, ὡς εἴρηται, καταπλάττειν.
<span class="lb" data-page="11.119" data-line="5" id="l11.119.5"></span>ἐπειράθην δὲ πολλάκις ἐπιπολῆς τε καὶ πάνυ λεπτῶν
<span class="lb" data-page="11.119" data-line="6" id="l11.119.6"></span>ἀμυχῶν· ἔμπαλιν δὲ ταύταις διὰ βάθους ἑτέρων μεγάλων·
<span class="lb" data-page="11.119" data-line="7" id="l11.119.7"></span>καὶ τρίτων ἄλλων μεταξὺ τῶν εἰρημένων ἐν μήκει τε καὶ
<span class="lb" data-page="11.119" data-line="8" id="l11.119.8"></span>βάθει. αἱ μὲν οὖν ἐπιπολῆς ἀσθενῆ τὴν βοήθειαν εἶχον. αἱ
<span class="lb" data-page="11.119" data-line="9" id="l11.119.9"></span>δὲ βαθεῖαί τε καὶ μακραὶ πλεῖστον μὲν ἐκένουν τοῦ αἵματος,
<span class="lb" data-page="11.119" data-line="10" id="l11.119.10"></span>ὡς ἐγγὺς ἀφικνεῖσθαι λειποθυμίας· αὗται δὲ πάλιν ἰδίας
<span class="lb" data-page="11.119" data-line="11" id="l11.119.11"></span>ἐδέοντο θεραπείας, ὥσπερ τραύματα. τὰς διὰ μέσου δ’ αὐτῶν
<span class="lb" data-page="11.119" data-line="12" id="l11.119.12"></span>ἀμφοτέρων ἔξω τῶν εἰρημένων ἀτόπων καθεστηκυίας εὗρον
<span class="lb" data-page="11.119" data-line="13" id="l11.119.13"></span>ἀεί· καὶ διὰ τοῦτο χρῆσθαι μᾶλλον εἱλόμην αὐταῖς πρὸ τῶν
<span class="lb" data-page="11.119" data-line="14" id="l11.119.14"></span>ἄλλων. ἐφ’ ὧν μέν τοι δυσεκπύητός τε καὶ δυσδιαφόρητος ὁ
<span class="lb" data-page="11.119" data-line="15" id="l11.119.15"></span>ὄγκος ἐστὶ, τοὺς ἐσφηνωμένους χωμοὺς ἡγητέον εἶναι παχυτέρους
<span class="lb" data-page="11.119" data-line="16" id="l11.119.16"></span>τε καὶ γλισχροτέρους. ἐν δὲ ταῖς τοιαύταις διαθέσεσι
<span class="lb" data-page="11.119" data-line="17" id="l11.119.17"></span>μόναις ἐπιτήδειός ἐστιν ἡ διὰ τῶν βαθέων ἀμυχῶν ἴασις, ἐπιτήδειον
<span class="lb" data-page="11.119" data-line="18" id="l11.119.18"></span>δὲ καὶ τὸ διὰ τῶν ἡψημένων ἰσχάδων κατάπλασμα.
<span class="pb" data-page="11.120" id="p11.120"></span>
<span class="lb" data-page="11.120" data-line="1" id="l11.120.1"></span>χρὴ δ’ οὐκ αὐτὰς ἰσχάδας λαμβάνειν, ἀλλὰ τὸ ὕδωρ ἐν ᾧ διετάκησαν
<span class="lb" data-page="11.120" data-line="2" id="l11.120.2"></span>ἡψημέναι. προσήκει δὲ δηλονότι γλυκείας τε καὶ
<span class="lb" data-page="11.120" data-line="3" id="l11.120.3"></span>λιπαρὰς τὰς ἰσχάδας εἶναι, ὡς ἐν αὐταῖς ἔχειν ὑγρότητα παραπλησίαν
<span class="lb" data-page="11.120" data-line="4" id="l11.120.4"></span>μέλιτι· καὶ εἰ τοιαύτας λαβὼν ἑψήσειας ἄχρι πλείστου,
<span class="lb" data-page="11.120" data-line="5" id="l11.120.5"></span>τὸ ἀφέψημα μέλιτι λεπτῷ κατὰ τὴν σύστασιν ἔσται
<span class="lb" data-page="11.120" data-line="6" id="l11.120.6"></span>παραπλήσιον. τούτῳ τοιγαροῦν τῷ ὕδατι ποτὲ μὲν κρίθινον
<span class="lb" data-page="11.120" data-line="7" id="l11.120.7"></span>ἄλευρον ἀναδεύειν προσήκει, ποτὲ δ’ ἄρτον συγκόμιστον·
<span class="lb" data-page="11.120" data-line="8" id="l11.120.8"></span>ὀνομάζουσι δ’ οὕτω τὸν μέσον τοῦ τε ἀκριβῶς καθαροῦ καὶ
<span class="lb" data-page="11.120" data-line="9" id="l11.120.9"></span>τοῦ πιτυρίτου καλουμένου. προσαγορεύουσι δ’ ἔνιοι τὸν
<span class="lb" data-page="11.120" data-line="10" id="l11.120.10"></span>τοιοῦτον ἄρτον αὐτόπυρον· ἐπειδὴ τοῦ μὲν καθαροῦ τὸ ἄλευρον,
<span class="lb" data-page="11.120" data-line="11" id="l11.120.11"></span>οὐχ οἷόν πέρ ἐστι τῇ φύσει, τοιοῦτον εἰς τὴν ἀρτοποιΐαν
<span class="lb" data-page="11.120" data-line="12" id="l11.120.12"></span>λαμβάνουσιν, ἀλλὰ προδιαττῶντες ἀποκρίνουσι τὸ πίτυρον.
<span class="lb" data-page="11.120" data-line="13" id="l11.120.13"></span>ἔμπαλιν δὲ τοῦ πιτυρίτου προαφαιροῦσι τὸ καθαρώτατον. ὁ
<span class="lb" data-page="11.120" data-line="14" id="l11.120.14"></span>δ’ αὐτόπυρος ἄρτος, οἷον περιέχει τὸ ἄλευρον, ὁ πυρὸς αὐτοφυῶς
<span class="lb" data-page="11.120" data-line="15" id="l11.120.15"></span>τοιοῦτον φυλάττει. χρὴ δὲ καὶ τὸν πυρὸν αὐτὸν, ἐξ
<span class="lb" data-page="11.120" data-line="16" id="l11.120.16"></span>οὗπερ τὸ ἄλευρον λαμβάνεται, τῶν εὐγενῶν ὀνομαζομένων
<span class="lb" data-page="11.120" data-line="17" id="l11.120.17"></span>εἶναι. τινὲς μὲν γὰρ πυροὶ πλεῖστον ἐν ἑαυτοῖς ἔχουσι τὸ
<span class="lb" data-page="11.120" data-line="18" id="l11.120.18"></span>πίτυρον, οὓς δὴ καὶ ἀγενεῖς ὀνομάζουσιν· ἔνιοι δὲ τὴν σεμίδαλιν,
<span class="lb" data-page="11.120" data-line="19" id="l11.120.19"></span>οὓς, ὡς ἔφην, εὐγενεῖς προσαγορεύουσιν. οὔκουν χρὴ ﻿
<span class="pb" data-page="11.121" id="p11.121"></span>
<span class="lb" data-page="11.121" data-line="1" id="l11.121.1"></span>πιτυρίαν εἶναι τὸν πυρὸν, ἐξ οὗπερ χρήσιμον εἰς τὸ κατάπλασμα
<span class="lb" data-page="11.121" data-line="2" id="l11.121.2"></span>λαμβάνομεν ἄλευρον, ἀλλ’ ὡς εἴρηται τῶν πολλὴν
<span class="lb" data-page="11.121" data-line="3" id="l11.121.3"></span>ἐχόντων σεμίδαλιν. εἰ δ’ ἐξ ἀγενοῦς σίτου λαμβάνοις τὸ ἄλευρον,
<span class="lb" data-page="11.121" data-line="4" id="l11.121.4"></span>ἀποκρίνειν αὐτοῦ χρὴ μέρος τι τοῦ πιτύρου καὶ οὕτω
<span class="lb" data-page="11.121" data-line="5" id="l11.121.5"></span>τὸν μέσον ἄρτον ἐργάζεσθαι· τοῦ τοιούτου τοίνυν ἄρτου τὸ
<span class="lb" data-page="11.121" data-line="6" id="l11.121.6"></span>μέσον καὶ ἁπαλὸν εἰς τὰ καταπλάσματα μιγνύναι, ὅταν ὡς
<span class="lb" data-page="11.121" data-line="7" id="l11.121.7"></span>ἔφην ἐν τῷ μέσῳ κατὰ δύναμιν ἀλεύρου κριθίνου τε καὶ
<span class="lb" data-page="11.121" data-line="8" id="l11.121.8"></span>πυρίνου βουληθῇς ποιῆσαι τὸ κατάπλασμα. τὸ μὲν γὰρ πύρινον
<span class="lb" data-page="11.121" data-line="9" id="l11.121.9"></span>ἄλευρον ἐκπυητικώτατόν ἐστι καὶ πεπτικώτατον· τὸ δὲ
<span class="lb" data-page="11.121" data-line="10" id="l11.121.10"></span>κρίθινον διαφορητικώτατον. ὁ δ’ εἰρημένος ἄρτος ἐν τῷ
<span class="lb" data-page="11.121" data-line="11" id="l11.121.11"></span>μεταξὺ τούτων, ὥσπερ γε καὶ τὸ ἄλευρον αὐτοῦ τῶν εἰρημένων
<span class="lb" data-page="11.121" data-line="12" id="l11.121.12"></span>ἀλεύρων πυρίνων μεταξύ. πρὸς ταῦτ’ οὖν ἀποβλέπων
<span class="lb" data-page="11.121" data-line="13" id="l11.121.13"></span>καὶ τῷ τῶν ἰσχάδων ἀφεψήματι μίγνυε, ὅ τι <span class="milestone ed2page" data-n="10.384" data-unit="ed2page" id="ed2page.10.384"></span>περ ἂν
<span class="lb" data-page="11.121" data-line="14" id="l11.121.14"></span>ἁρμόττειν σοι δοκῇ τῶν ἀλεύρων ἢ τῶν ἄρτων. εἰ δὲ διαφοροῖτο
<span class="lb" data-page="11.121" data-line="15" id="l11.121.15"></span>μὲν ὁ ὄγκος, ἐλλιπέστερον δ’ ἢ προσῆκε, συνέψειν χρὴ
<span class="lb" data-page="11.121" data-line="16" id="l11.121.16"></span>ταῖς ἰσχάσιν ὕσσωπον ἢ ὀρίγανον. εἰ δὲ ἰσχυρότερόν ποτε
<span class="lb" data-page="11.121" data-line="17" id="l11.121.17"></span>ξηρᾶναι βουληθείης τὸν ὄγκον, ἅλας ἐπιβάλλειν τῷ ἀφεψήματι·
<span class="lb" data-page="11.121" data-line="18" id="l11.121.18"></span>κᾄπειθ’ οὕτως ἀναδεύσαντας αὐτῷ τὸ τῶν κριθῶν
<span class="lb" data-page="11.121" data-line="19" id="l11.121.19"></span>ἄλευρον, ἀφαιρήσαντας δὲ καὶ τούτων τὸ πιτυρῶδες πᾶν,
<span class="pb" data-page="11.122" id="p11.122"></span>
<span class="lb" data-page="11.122" data-line="1" id="l11.122.1"></span>οὕτω καταπλάττειν ἐπὶ πλέον ἕψοντας. ἐπί γε μὴν τῶν
<span class="lb" data-page="11.122" data-line="2" id="l11.122.2"></span>δυσδιαφορήτων ὄγκων εὐλαβητέον ἐστὶ τὸ λείψανον αὐτῶν
<span class="lb" data-page="11.122" data-line="3" id="l11.122.3"></span>γενέσθαι σκιῤῥῶδες. ὥστε καὶ προσέχειν χρὴ τὸν νοῦν ἀκριβῶς
<span class="lb" data-page="11.122" data-line="4" id="l11.122.4"></span>ἐφ’ ἑκάστης λύσεως, ἐφ’ ὅ τι μεθίσταται τῶν θεραπευομένων
<span class="lb" data-page="11.122" data-line="5" id="l11.122.5"></span>ὄγκων ἕκαστος· ἡ γὰρ διὰ τῶν ξηραινόντων ἰσχυρῶς ἀγωγὴ
<span class="lb" data-page="11.122" data-line="6" id="l11.122.6"></span>σκιῤῥῶδες αὐτῶν τὸ κατάλοιπον ἐργάζεται· γνώσῃ δὲ τοῦτο
<span class="lb" data-page="11.122" data-line="7" id="l11.122.7"></span>καθ’ ἑκάστην λύσιν, ἁπτόμενος τοῦ πεπονθότος μορίου καὶ
<span class="lb" data-page="11.122" data-line="8" id="l11.122.8"></span>παραβάλλων τῷ πρόσθεν ὄντι τὸ νῦν φαινόμενον. ἐὰν οὖν
<span class="lb" data-page="11.122" data-line="9" id="l11.122.9"></span>ποτε τοιαύτην ὑποψίαν ἔχῃς, ἐναφεψεῖν τῷ ὕδατι σικύου
<span class="lb" data-page="11.122" data-line="10" id="l11.122.10"></span>ἀγρίου ῥίζαν ἢ βρυωνίας ἢ ἀσάρου, πολλάκις μὲν καὶ αὐτῶν
<span class="lb" data-page="11.122" data-line="11" id="l11.122.11"></span>μόνων, ἐνίοτε δὲ καὶ τῶν λιπαρῶν ἰσχάδων ἐπεμβάλλων·
<span class="lb" data-page="11.122" data-line="12" id="l11.122.12"></span>εἶτα τῷ ὕδατι μιγνύειν τὸ ἄλευρον, ἀναμιγνύντα τι καὶ στέατος
<span class="lb" data-page="11.122" data-line="13" id="l11.122.13"></span>αὐτῷ χηνὸς μάλιστα ἢ ἀλεκτορίδος· εἰ δ’ οὐκ ἔχεις ταῦτα,
<span class="lb" data-page="11.122" data-line="14" id="l11.122.14"></span>τοῦ γε τῶν συῶν. καὶ αὗται δ’ αἱ ῥίζαι τῶν προειρημένων
<span class="lb" data-page="11.122" data-line="15" id="l11.122.15"></span>βοτανῶν καὶ πρὸς αὐταῖς τῆς ἀλθαίας μετὰ τὴν σύμμετρον
<span class="lb" data-page="11.122" data-line="16" id="l11.122.16"></span>ἀφέψησιν λειούμεναι σὺν ἄρτῳ τε καὶ στέατι τοὺς τοιούτους
<span class="lb" data-page="11.122" data-line="17" id="l11.122.17"></span>ὄγκους διαφοροῦσιν. ἰσχυροτέρα δὲ τούτων ἐστὶν ἡ τοῦ δρακοντίου·
<span class="lb" data-page="11.122" data-line="18" id="l11.122.18"></span>καὶ εἴποτε βουληθείης χρῆσθαι αὐτῇ λεπτομερεστέρᾳ
<span class="pb" data-page="11.123" id="p11.123"></span>
<span class="lb" data-page="11.123" data-line="1" id="l11.123.1"></span>τε πολὺ τῶν εἰρημένων οὔσῃ καὶ διαφορητικωτέρᾳ, μίγνυε
<span class="lb" data-page="11.123" data-line="2" id="l11.123.2"></span>πάντως τὸ στέαρ· εἰ μὴ γὰρ ὑγραίνοις τε καὶ μαλάττοις τοὺς
<span class="lb" data-page="11.123" data-line="3" id="l11.123.3"></span>σκιῤῥουμένους ὄγκους, ἀλλὰ διαφοροίης μόνον ἰσχυροτέροις
<span class="lb" data-page="11.123" data-line="4" id="l11.123.4"></span>φαρμάκοις, ἐν μὲν ταῖς πρώταις ἡμέραις ἀξιολόγως αὐτοὺς
<span class="lb" data-page="11.123" data-line="5" id="l11.123.5"></span>καθαιρήσεις, ἅμα τῷ σκληρύνειν τὸ καταλειπόμενον· αὐτὸ
<span class="lb" data-page="11.123" data-line="6" id="l11.123.6"></span>δὲ τοῦτο σκληρυνθὲν ἔσται δύσλυτον. ἄμεινον οὖν, ὡς ἔφην,
<span class="lb" data-page="11.123" data-line="7" id="l11.123.7"></span>τοῖς διαφοροῦσιν ἰσχυρῶς φαρμάκοις ἀναμιγνύναι τὰ μαλάττοντα,
<span class="lb" data-page="11.123" data-line="8" id="l11.123.8"></span>τὴν εἰς σκίῤῥον μετάπτωσιν αὐτῶν εὐλαβούμενον· καὶ
<span class="lb" data-page="11.123" data-line="9" id="l11.123.9"></span>αὐτῶν δὲ τῶν σκιῤῥουμένων ἤδη τῆς θεραπείας τὸν τρόπον
<span class="lb" data-page="11.123" data-line="10" id="l11.123.10"></span>ἔμπροσθεν ἤκουσας. αὖθις οὖν ἐπὶ τοὺς ἐκπυϊσκομένους ὄγκους
<span class="lb" data-page="11.123" data-line="11" id="l11.123.11"></span>ἴωμεν· οὓς ὅταν ἀπογνῷς διαφορῆσαι, τοῖς διὰ τοῦ πυρίνου
<span class="lb" data-page="11.123" data-line="12" id="l11.123.12"></span>ἀλεύρου καταπλάσμασι χρῶ. συλλαμβάνουσι γὰρ ἱκανῶς τῷ
<span class="lb" data-page="11.123" data-line="13" id="l11.123.13"></span>τάχει τῆς ἐκπυήσεως. ἔπειτα στομώσας ἐὰν μὲν ἀκριβῶς ᾖ τὰ
<span class="lb" data-page="11.123" data-line="14" id="l11.123.14"></span>πέριξ τῆς τομῆς ἀφλέγμαντα, τοῖς ἐμπλάστοις φαρμάκοις
<span class="lb" data-page="11.123" data-line="15" id="l11.123.15"></span>θεράπευε. ξηραντικὴ δ’ αὐτῶν ἡ δυνάμις καὶ ἄδηκτος ἔστω,
<span class="lb" data-page="11.123" data-line="16" id="l11.123.16"></span>μὴ διὰ τῶν στυφόντων συγκειμένη φαρμάκων, ἀλλ’ ἤτοι τῶν
<span class="lb" data-page="11.123" data-line="17" id="l11.123.17"></span>ἀλύπως διαφορούντων μόνον ἢ καί τι βραχὺ στύψεως ἐχόντων.
<span class="lb" data-page="11.123" data-line="18" id="l11.123.18"></span>ἐχρησάμην δ’ ἐγὼ πολλάκις ἐπὶ τῶν τοιούτων τῷ διὰ
<span class="pb" data-page="11.124" id="p11.124"></span>
<span class="lb" data-page="11.124" data-line="1" id="l11.124.1"></span>τῆς ζύμης καὶ τῶν κεκαυμένων ὀστρέων. εἰ δέ τι τῶν πέριξ
<span class="lb" data-page="11.124" data-line="2" id="l11.124.2"></span>τῆς τομῆς φλεγμαίνοι, τῷ διὰ τῆς χαλκίτεως ἐλαίῳ
<span class="lb" data-page="11.124" data-line="3" id="l11.124.3"></span>τήξας, ὅταν ἀτρέμα ψυχθῇ, κατακεράσας εἰς θυείαν, μαλάττων
<span class="lb" data-page="11.124" data-line="4" id="l11.124.4"></span>τε ταῖς χερσὶ καὶ οἶνον παραχέων, ὡς οἶσθα. πολυχρηστότατον
<span class="lb" data-page="11.124" data-line="5" id="l11.124.5"></span>δ’ ἐστὶ τοῦτό μοι τὸ φάρμακον, ὡς ἐν
<span class="lb" data-page="11.124" data-line="6" id="l11.124.6"></span>τοῖς περὶ συνθέσεως φαρμάκων ὑπομνήμασι λέλεκται. γενήσεται
<span class="lb" data-page="11.124" data-line="7" id="l11.124.7"></span>δ’ ἂν θεὸς ἐθέλῃ καὶ περὶ τῶν κατὰ τὰ μόρια
<span class="lb" data-page="11.124" data-line="8" id="l11.124.8"></span>παθῶν πραγματεία· καθ’ ἣν τάς τε δυνάμεις ἁπάντων τῶν
<span class="lb" data-page="11.124" data-line="9" id="l11.124.9"></span>συνηθῶν μοι φαρμάκων ἀκριβῶς ἐξηγήσασθαι πειράσομαι
<span class="lb" data-page="11.124" data-line="10" id="l11.124.10"></span>καὶ τὴν ἐπιτήδειον ὑφηγήσασθαι χρῆσιν. ἀλλὰ σύ γε τούτων
<span class="lb" data-page="11.124" data-line="11" id="l11.124.11"></span>ἤδη τῶν φαρμάκων, ὧν ἐμνημόνευσα κατὰ τὸ βιβλίον
<span class="lb" data-page="11.124" data-line="12" id="l11.124.12"></span>τοῦτο, τὰς συμμετρίας τε καὶ σκευασίας ἔχεις παρ’ ἡμῶν
<span class="lb" data-page="11.124" data-line="13" id="l11.124.13"></span>λαβών. ὅταν γε μὴν ἐπὶ πλέον ἐκτακῇ τὸ δέρμα κατὰ
<span class="lb" data-page="11.124" data-line="14" id="l11.124.14"></span>τὰς ἐκπυήσεις, ὡς ῥακῶδες γενέσθαι, δυσκόλλητον ἀποτελεῖται
<span class="lb" data-page="11.124" data-line="15" id="l11.124.15"></span>τοῖς ὑποκειμένοις σώμασιν· <span class="milestone ed2page" data-n="10.385" data-unit="ed2page" id="ed2page.10.385"></span>ὥστ’ ἀναγκαῖον
<span class="lb" data-page="11.124" data-line="16" id="l11.124.16"></span>εἶναι, τῇ καλουμένῃ κατὰ πλάτος ἀγωγῇ θεραπεύεσθαι τὸ
<span class="lb" data-page="11.124" data-line="17" id="l11.124.17"></span>ἕλκος.
</p>
          </article>

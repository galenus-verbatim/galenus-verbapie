<article xmlns="http://www.w3.org/1999/xhtml" id="urn:cts:greekLit:tlg0057.tlg068.1st1K-grc1:3">
<span class="pb page1" data-page="11.152" id="p11.152"></span>
<span class="milestone ed1page page1" data-n="3.2" data-unit="ed1page" id="ed1page.4.2"></span>
<span class="milestone ed2page page1" data-n="10.394" data-unit="ed2page" id="ed2page.10.394"></span>
          <p>
<span class="lb" data-page="11.152" data-line="18" id="l11.152.18"></span><span class="milestone ed1page" data-n="4.2" data-unit="ed1page" id="ed1page.4.2"></span>Ἄριστα οὖν μοι δοκῶ διαθέσθαι τὸν
<span class="pb" data-page="11.153" id="p11.153"></span>
<span class="lb" data-page="11.153" data-line="1" id="l11.153.1"></span>λόγον, εἰ τἄλλα παραλιπὼν ἀπ’ αὐτῶν ἀρξαίμην τῶν Ἐρασιστράτῳ
<span class="lb" data-page="11.153" data-line="2" id="l11.153.2"></span>δοκούντων· εἰρήσεται δ’ ὡς ἔνι μάλιστα διὰ βραχυτάτων.
<span class="lb" data-page="11.153" data-line="3" id="l11.153.3"></span>ἀρέσκει δὲ αὐτῷ πνεύματος μὲν ἀγγεῖον εἶναι τὴν
<span class="lb" data-page="11.153" data-line="4" id="l11.153.4"></span>ἀρτηρίαν, αἵματος δὲ τὴν φλέβα· σχιζόμενα δ’ ἀεὶ τὰ μείζω
<span class="lb" data-page="11.153" data-line="5" id="l11.153.5"></span>τῶν ἀγγείων εἰς ἐλάττονα μὲν τὸ μέγεθος, ἀριθμὸν δὲ πλείω
<span class="lb" data-page="11.153" data-line="6" id="l11.153.6"></span>καὶ πάντῃ τοῦ σώματος ἐνεχθέντα, μηδένα γὰρ εἶναι τόπον
<span class="lb" data-page="11.153" data-line="7" id="l11.153.7"></span>ἔνθα μὴ πέρας ἀγγείου κείμενον ὑπάρχει, εἰς οὕτω σμικρὰ
<span class="lb" data-page="11.153" data-line="8" id="l11.153.8"></span>πέρατα τελευτᾷν, ὥστε τῇ μύσει τῶν ἐσχάτων στομάτων κρατούμενον
<span class="lb" data-page="11.153" data-line="9" id="l11.153.9"></span>ἐντὸς αὐτῶν ἴσχεσθαι τὸ αἷμα· καὶ διὰ τοῦτο καίτοι
<span class="lb" data-page="11.153" data-line="10" id="l11.153.10"></span>παρακειμένων ἀλλήλοις τοῦ στόματος τοῦ τε τῆς φλεβὸς
<span class="lb" data-page="11.153" data-line="11" id="l11.153.11"></span>καὶ τῆς ἀρτηρίας, ἐν τοῖς ἰδίοις ὅροις μένειν τὸ αἷμα μηδαμόθι
<span class="lb" data-page="11.153" data-line="12" id="l11.153.12"></span>τοῖς τοῦ πνεύματος ἐπεμβαῖνον ἀγγείοις. μέχρι μὲν δὴ
<span class="lb" data-page="11.153" data-line="13" id="l11.153.13"></span>τοῦδε νόμῳ φύσεως διοικεῖσθαι τὸ ζῶον· ἐπεὶ δέ τις αἰτία
<span class="lb" data-page="11.153" data-line="14" id="l11.153.14"></span>βίαιος ἐκ τῶν φλεβῶν εἰς τὰς ἀρτηρίας τὸ αἷμα μεταχθῆναι,
<span class="lb" data-page="11.153" data-line="15" id="l11.153.15"></span>αὐτὸ νοσεῖν ἀναγκαῖον ἤδη. αἰτίας δὲ καὶ ἄλλας τινὰς καὶ
<span class="lb" data-page="11.153" data-line="16" id="l11.153.16"></span>οὐδεμιᾶς ἐλάττω τὸ πλῆθος εἶναι τοῦ αἵματος, ὑφ’ οὗ διατείνεσθαι
<span class="lb" data-page="11.153" data-line="17" id="l11.153.17"></span>μὲν τὸν χιτῶνα τῆς φλεβὸς, ἀναστομοῦσθαι δὲ τὰ
<span class="lb" data-page="11.153" data-line="18" id="l11.153.18"></span>πρότερον μεμυκότα πέρατα, μεταχεῖσθαι δὲ εἰς τὰς ἀρτηρίας
<span class="lb" data-page="11.153" data-line="19" id="l11.153.19"></span>τὸ αἷμα, κᾀντεῦθεν τῷ παρὰ καρδίας φερομένῳ πνεύματι
<span class="pb" data-page="11.154" id="p11.154"></span>
<span class="lb" data-page="11.154" data-line="1" id="l11.154.1"></span>προσκόπτον καὶ ἐνιστάμενον, ἀλλοιοῦντι τὴν ἐκείνου κίνησιν,
<span class="lb" data-page="11.154" data-line="2" id="l11.154.2"></span>ἡνίκ’ ἂν ἐγγὺς ᾖ καὶ κατ’ εὐθὺ τῆς ἀρχῆς καὶ τοῦτ’ εἶναι τὸν
<span class="lb" data-page="11.154" data-line="3" id="l11.154.3"></span>πυρετόν· ὠθούμενόν τε ὑπ’ αὐτοῦ πρόσω σφηνοῦσθαι κατὰ
<span class="lb" data-page="11.154" data-line="4" id="l11.154.4"></span>τὰ πέρατα τῶν ἀρτηριῶν καὶ τοῦτ’ εἶναι τὴν φλεγμονήν.
<span class="lb" data-page="11.154" data-line="5" id="l11.154.5"></span>οὕτω μὲν ἐπὶ πλήθει φλεγμονὴν ἐργάζεται τῷ λόγῳ τῷδε, ἐπὶ
<span class="lb" data-page="11.154" data-line="6" id="l11.154.6"></span>τραύμασι δὲ φλεγμονὴν αἰτιᾶται μὲν, κᾀνταῦθα τὴν παρέμπτωσιν
<span class="lb" data-page="11.154" data-line="7" id="l11.154.7"></span>ἐκ τῶν φλεβῶν εἰς τὰς ἀρτηρίας τοῦ αἵματος, αὐτῆς
<span class="lb" data-page="11.154" data-line="8" id="l11.154.8"></span>δὲ τῆς παρεμπτώσεως αἰτίαν εἶναί φησι τὴν πρὸς τὸ κενούμενον
<span class="lb" data-page="11.154" data-line="9" id="l11.154.9"></span>ἀκολουθίαν. ὅταν γὰρ τῶν ἐν τῷ τετρωμένῳ μέρει
<span class="lb" data-page="11.154" data-line="10" id="l11.154.10"></span>διαιρεθεισῶν ἀρτηριῶν ἐκχυθῇ, κατὰ τὴν τρῶσιν ἅπαν τὸ
<span class="lb" data-page="11.154" data-line="11" id="l11.154.11"></span>πνεῦμα καὶ κίνδυνος ᾖ κενὸν<span class="milestone ed2page" data-n="10.395" data-unit="ed2page" id="ed2page.10.395"></span> γενέσθαι τόπον, ἕπεσθαι
<span class="lb" data-page="11.154" data-line="12" id="l11.154.12"></span>κατὰ τὰς συναναστομώσεις τὸ αἷμα, τοῦ κενουμένου πνεύματος
<span class="lb" data-page="11.154" data-line="13" id="l11.154.13"></span>τὴν βάσιν ἀναπληροῦντος· ἀνεωγότος μὲν οὖν τοῦ πνεύματος
<span class="lb" data-page="11.154" data-line="14" id="l11.154.14"></span>ἐκχεῖσθαι, κλεισθέντος δὲ καὶ μύσαντος ἔνδον ὠθούμενον
<span class="lb" data-page="11.154" data-line="15" id="l11.154.15"></span>ὑπὸ τοῦ παρὰ καρδίαν ἐπιπεμπομένου πνεύματος
<span class="lb" data-page="11.154" data-line="16" id="l11.154.16"></span>ἀθροίζεσθαι πάλιν ἅπαν ἐν τοῖς περὶ τὸ τραῦμα τόποις, καὶ
<span class="lb" data-page="11.154" data-line="17" id="l11.154.17"></span>τὴν φλεγμονὴν οὕτως ἐργάζεσθαι. ἄγε δὴ, συγχωρήσομεν γὰρ
<span class="lb" data-page="11.154" data-line="18" id="l11.154.18"></span>αὐτὸν κατά γε τὸ παρὸν ἀληθεύειν ἅπαντα περί τε πυρετοὺς
<span class="lb" data-page="11.154" data-line="19" id="l11.154.19"></span>καὶ φλεγμονὰς, καίτοι γ’ ὅτι μηδὲν αὐτῶν ἀληθές ἐστιν ἐν
<span class="pb" data-page="11.155" id="p11.155"></span>
<span class="lb" data-page="11.155" data-line="1" id="l11.155.1"></span>ἑτέροις ἀπεδείξαμεν, ἐφεξῆς ἡμᾶς διδαξάτω τὰ ἰάματα. φησὶ
<span class="lb" data-page="11.155" data-line="2" id="l11.155.2"></span>γοῦν αὐτὸς ἔν τε ἄλλοις πολλοῖς, κᾀν τῷ τρίτῳ περὶ πυρετῶν
<span class="lb" data-page="11.155" data-line="3" id="l11.155.3"></span>κατὰ λέξιν οὕτω· περὶ μὲν οὖν τὰς ἀρχὰς τῶν ἀῤῥωστιῶν καὶ
<span class="lb" data-page="11.155" data-line="4" id="l11.155.4"></span>τὰς τῶν φλεγμονῶν γενέσεις ἀφαιρετέον ἂν εἴη πᾶσαν προσφορὰν
<span class="lb" data-page="11.155" data-line="5" id="l11.155.5"></span>ῥοφημάτων· καὶ γίνονται ὡς τὸ πολὺ αἱ τοὺς πυρετοὺς
<span class="lb" data-page="11.155" data-line="6" id="l11.155.6"></span>ποιοῦσαι τῶν φλεγμονῶν διὰ πληθώραν. διδομένων οὖν
<span class="lb" data-page="11.155" data-line="7" id="l11.155.7"></span>ἐν τοῖς τοιούτοις καιροῖς προσφορῶν καὶ τῆς πέψεως καὶ
<span class="lb" data-page="11.155" data-line="8" id="l11.155.8"></span>ἀναδόσεως τὰς καθ’ αὑτὰς ἐνεργείας ἀποδιδουσῶν, πληρουμένων
<span class="lb" data-page="11.155" data-line="9" id="l11.155.9"></span>τῶν ἀγγείων τῆς τροφῆς, ἐπὶ πλέον τε ἰσχυροτέρας συμβήσεται
<span class="lb" data-page="11.155" data-line="10" id="l11.155.10"></span>τὰς φλεγμονὰς γίνεσθαι. ταῦτα μὲν ὑπὲρ τῶν περὶ
<span class="lb" data-page="11.155" data-line="11" id="l11.155.11"></span>πλήθει χωρὶς τραύματος γιγνομένων φλεγμονῶν· ὑπὲρ δὲ τῶν
<span class="lb" data-page="11.155" data-line="12" id="l11.155.12"></span>ἐπὶ τραύμασιν ἐν πρώτῳ πάλιν περὶ πυρετῶν ὧδέ πώς φησιν.
<span class="lb" data-page="11.155" data-line="13" id="l11.155.13"></span>ἀκόλουθοι δὲ καὶ θεραπεῖαι τούτοις εἰς τὸ ἀφλέγμαντα
<span class="lb" data-page="11.155" data-line="14" id="l11.155.14"></span>πάντα γίνεσθαι τὰ τραύματα· καὶ τῶν φαρμάκων τὰ μὲν
<span class="lb" data-page="11.155" data-line="15" id="l11.155.15"></span>περιχριόμενα ἐπὶ τοὺς ὑγιεῖς τόπους ἀποστύφοντα καὶ μύοντα
<span class="lb" data-page="11.155" data-line="16" id="l11.155.16"></span>κωλύει τὴν συνίωσιν τοῦ ἄνωθεν κεχυμένου αἵματος ἐπὶ τοὺς
<span class="lb" data-page="11.155" data-line="17" id="l11.155.17"></span>διῃρημένους τόπους γίνεσθαι. ἐν δὲ τοῖς ἀπαθέσι τόποις πολλῶν
<span class="lb" data-page="11.155" data-line="18" id="l11.155.18"></span>ἀνεστομωμένων ἀρτηριῶν τε καὶ φλεβῶν εἰς τοὺς αὐτοὺς
<span class="lb" data-page="11.155" data-line="19" id="l11.155.19"></span>τόπους μετάληψις γίνεται εἰς τὰς φλέβας τοῦ παρεμπεπτωκότος
<span class="pb" data-page="11.156" id="p11.156"></span>
<span class="lb" data-page="11.156" data-line="1" id="l11.156.1"></span>αἵματος εἰς τὰς ἀρτηρίας. εἶτα ἐφεξῆς πάλιν ἀκόλουθον τούτοις
<span class="lb" data-page="11.156" data-line="2" id="l11.156.2"></span>καὶ τὸ μηδὲν προσφέρειν τοῖς τετραυματισμένοις ὑπὸ
<span class="lb" data-page="11.156" data-line="3" id="l11.156.3"></span>τοὺς τῆς φλεγμονῆς καιρούς. κενούμεναι γὰρ αἱ φλέβες τῆς
<span class="lb" data-page="11.156" data-line="4" id="l11.156.4"></span>τροφῆς ῥᾷον παραδέξονται τὸ παρεμπεπτωκὸς αἷμα εἰς τὰς
<span class="lb" data-page="11.156" data-line="5" id="l11.156.5"></span>ἀρτηρίας. τούτου δὲ συμβαίνοντος ἧττον αἱ φλεγμοναὶ
<span class="lb" data-page="11.156" data-line="6" id="l11.156.6"></span>ἔσονται. οὐκοῦν ὅτι μὲν χρὴ κενῶσαι τὸ πλῆθος καὶ ὅτι δέξασθαι
<span class="lb" data-page="11.156" data-line="7" id="l11.156.7"></span>πάλιν εἰς ἑαυτὰς αἱ φλέβες οὐκ ἂν δύναιντο τὸ αἷμα
<span class="lb" data-page="11.156" data-line="8" id="l11.156.8"></span>μεσταὶ τυγχάνουσαι καὶ διατεταμέναι, συμφωνεῖται τοῦτό γε
<span class="lb" data-page="11.156" data-line="9" id="l11.156.9"></span>καὶ αὐτῷ τῷ Ἐρασιστράτῳ. τὸ δὲ ὅτῳ χρὴ τρόπῳ κενῶσαι
<span class="lb" data-page="11.156" data-line="10" id="l11.156.10"></span>αὐτὰς τὸ ἀμφισβητούμενόν ἐστιν.
</p>
        </article>

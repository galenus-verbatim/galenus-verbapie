<article xmlns="http://www.w3.org/1999/xhtml" id="urn:cts:greekLit:tlg0057.tlg068.1st1K-grc1:4">
<span class="pb page1" data-page="11.156" id="p11.156"></span>
<span class="milestone ed1page page1" data-n="4.2" data-unit="ed1page" id="ed1page.4.2"></span>
<span class="milestone ed2page page1" data-n="10.395" data-unit="ed2page" id="ed2page.10.395"></span>
          <p>
<span class="lb" data-page="11.156" data-line="11" id="l11.156.11"></span>Ἐγὼ μὲν οὖν ᾤμην, ἐπειδὴ ἅπαξ τὸ κενούμενον
<span class="lb" data-page="11.156" data-line="12" id="l11.156.12"></span>ὡμολόγηται, ῥᾷστόν τε ἤδη καὶ ἑτοιμότατόν ἐστιν
<span class="lb" data-page="11.156" data-line="13" id="l11.156.13"></span>τεμεῖν τὴν φλέβα· καὶ γὰρ ἂν τάχιστα οὕτω καὶ αὐτὰς μόνας
<span class="lb" data-page="11.156" data-line="14" id="l11.156.14"></span>τὰς φλεγμονὰς ἐξεκενώσαμεν, ὡς αἵ γε ἀσιτίαι πρὸς τῷ χρόνου
<span class="lb" data-page="11.156" data-line="15" id="l11.156.15"></span>δεῖσθαι μακροῦ καὶ ὅλην τὴν ἕξιν κενοῦσιν ὁμοίως· τὸ
<span class="lb" data-page="11.156" data-line="16" id="l11.156.16"></span>δὲ οὐ χρή. τί γὰρ ἄν τις κενοίη τὸ μὴ δεόμενον κενώσεως ἢ
<span class="lb" data-page="11.156" data-line="17" id="l11.156.17"></span>τί τὰς σάρκας ἐκτήκοι, παρὸν ἀποχεῖν τοῦ αἵματος; ἵνα
<span class="lb" data-page="11.156" data-line="18" id="l11.156.18"></span>τἄλλα ὅσα ταῖς μακραῖς ἀσιτίαις ἐξ ἀνάγκης ἕπεται κακὰ παραλείπω, ﻿
<span class="pb" data-page="11.157" id="p11.157"></span>
<span class="lb" data-page="11.157" data-line="1" id="l11.157.1"></span>τήν τε δύναμιν κάμνουσαν καὶ τοὺς χυμοὺς ἐπὶ τὸ
<span class="lb" data-page="11.157" data-line="2" id="l11.157.2"></span>χολῶδες καὶ πικρὸν τρεπομένους καὶ καρδιωγμοὺς πολλοὺς
<span class="lb" data-page="11.157" data-line="3" id="l11.157.3"></span>καὶ ἄσην καὶ διαχώρημα ἰσχόμενον, καὶ πάνθ’ ἁπλῶς τὰ
<span class="lb" data-page="11.157" data-line="4" id="l11.157.4"></span>περιττώματα δριμύτερα γιγνόμενα, ὧν οὐδὲν ὁ Ἐρασίστρατος
<span class="lb" data-page="11.157" data-line="5" id="l11.157.5"></span>ἰδὼν, ὥσπερ οἱ τυφλοὶ, λείας ὁδοῦ καὶ πλατείας καὶ
<span class="lb" data-page="11.157" data-line="6" id="l11.157.6"></span>εὐθείας ἐγγὺς οὔσης πολλάκις στενὴν καὶ τραχεῖαν καὶ
<span class="lb" data-page="11.157" data-line="7" id="l11.157.7"></span>μακρὰν ἑλόμενοι περιέρχονται· καὶ αὐτὸς οὕτω παρακειμένην
<span class="lb" data-page="11.157" data-line="8" id="l11.157.8"></span>ὁδὸν σύντομον ἱκανῶς καὶ ἄλυπον παριδὼν ἐπὶ
<span class="lb" data-page="11.157" data-line="9" id="l11.157.9"></span>μοχθηρὰν καὶ μακρὰν ἐλήλυθεν, τοῦτο μόνον θεασάμενος,
<span class="lb" data-page="11.157" data-line="10" id="l11.157.10"></span>εἰ ἐφ’ ὃ βούλεται ἄγει αὐτὸν ἡ ὁδὸς, <span class="milestone ed2page" data-n="10.396" data-unit="ed2page" id="ed2page.10.396"></span>οὐκ ἔτι δὲ εἰ
<span class="lb" data-page="11.157" data-line="11" id="l11.157.11"></span>ταχέως καὶ ἀλύπως. ἄγει μὲν γὰρ ἐπὶ τὴν τοῦ πλήθους
<span class="lb" data-page="11.157" data-line="12" id="l11.157.12"></span>κένωσιν καὶ ἡ ἀσιτία, σύμφημι τοῦτο, ἀλλ’ ἐν χρόνῳ τε
<span class="lb" data-page="11.157" data-line="13" id="l11.157.13"></span>μακρῷ σὺν τῷ λυπῆσαι πολλά. καὶ ὅμως τηλικοῦτον βοήθημα
<span class="lb" data-page="11.157" data-line="14" id="l11.157.14"></span>παραλιπὼν ὁ σοφὸς Ἐρασίστρατος, ὃν ἀξιοῦσί τινες
<span class="lb" data-page="11.157" data-line="15" id="l11.157.15"></span>Ἱπποκράτει παραβάλλειν, οὐκ αἰδεῖται μηδὲν πιθανόν τι καὶ
<span class="lb" data-page="11.157" data-line="16" id="l11.157.16"></span>εὔλογον, ἀλλ’ ἀπομνημονεύσας ὥσπερ τινὸς τῶν φαυλοτάτων
<span class="lb" data-page="11.157" data-line="17" id="l11.157.17"></span>τε καὶ οὐδενὸς ἀξίων. ἀλλ’ οὐχ Ἱπποκράτης, ὦ Ἐρασίστρατε,
<span class="lb" data-page="11.157" data-line="18" id="l11.157.18"></span>μηδέν τι χείρων ἰατρός σου περὶ φλεβοτομίας
<span class="pb" data-page="11.158" id="p11.158"></span>
<span class="lb" data-page="11.158" data-line="1" id="l11.158.1"></span>οὕτως ἐπεγίνωσκεν· ἀλλ’ ἃ σὺ θαυμάζεις λόγῳ, ταῦτ’ ἔργῳ
<span class="lb" data-page="11.158" data-line="2" id="l11.158.2"></span>ποιῶν εὑρίσκεται. θαυμάζεις μὲν γὰρ τὴν φύσιν, ὡς τεχνικήν
<span class="lb" data-page="11.158" data-line="3" id="l11.158.3"></span>τε ἅμα καὶ προνοητικὴν τοῦ ζώου, μιμῇ δ’ αὐτὴν
<span class="lb" data-page="11.158" data-line="4" id="l11.158.4"></span>οὐδαμοῦ· ἢ διὰ τί πολλάκις ἰδὼν αἵματος κενώσει τὴν
<span class="lb" data-page="11.158" data-line="5" id="l11.158.5"></span>φύσιν ἰασαμένην πολλὰ νοσήματα, τοῦτο οὐδ’ ἐφ’ ἑνὸς
<span class="lb" data-page="11.158" data-line="6" id="l11.158.6"></span>ἔπραξας οὐδὲ πώποτε; τί δὲ σιγᾷς τὰ τῆς φύσεως ἔργα,
<span class="lb" data-page="11.158" data-line="7" id="l11.158.7"></span>ἣν ἐπαινεῖς; διὰ τί παρὰ μὲν Ἱπποκράτει πολλὰ τοιαῦτα
<span class="lb" data-page="11.158" data-line="8" id="l11.158.8"></span>εὑρίσκων γεγραμμένα, Γυναικὶ αἷμα ἐμεούσῃ τῶν καταμηνίων
<span class="lb" data-page="11.158" data-line="9" id="l11.158.9"></span>ῥαγέντων λύσις· ἀπὸ χολῆς μελαίνης εἰς ὅμοιον αἱμοῤῥοΐδες·
<span class="lb" data-page="11.158" data-line="10" id="l11.158.10"></span>αἱμοῤῥαγίαι λαῦροι τὰ πολλὰ ῥύονται ἐκ ῥινῶν·
<span class="lb" data-page="11.158" data-line="11" id="l11.158.11"></span>παρὰ σοὶ δὲ οὐδὲν τοιοῦτον, ἀλλ’ ἄχρι λόγου μόνου ἐπαινουμένη
<span class="lb" data-page="11.158" data-line="12" id="l11.158.12"></span>ἡ φύσις, ἔργον δ’ οὐδὲν οὐδαμοῖ φύσεως γεγραμμένον;
<span class="lb" data-page="11.158" data-line="13" id="l11.158.13"></span>ἤρκει μοι τὰ τῆς φύσεως μόνης ἔργα μαθεῖν· ἱκανὸς
<span class="lb" data-page="11.158" data-line="14" id="l11.158.14"></span>ἂν ἦν ἐκ τούτου ὁρμώμενος εὑρίσκειν τὸ δέον. ἆρά μοι
<span class="lb" data-page="11.158" data-line="15" id="l11.158.15"></span>συγχωρήσουσιν οἱ θαυμάζοντές σε τὸ παριστάμενον<span class="milestone ed1page" data-n="4.3" data-unit="ed1page" id="ed1page.4.3"></span> εἰπεῖν,
<span class="lb" data-page="11.158" data-line="16" id="l11.158.16"></span>ἢ παντάπασιν ἀνόητός μοι δοκεῖς εἶναι ἢ μικρὰ τοῖς τῆς
<span class="lb" data-page="11.158" data-line="17" id="l11.158.17"></span>φύσεως ἔργοις ὡμιληκέναι. τὸ γὰρ ἢ μηδ’ ὅλως γινώσκειν
<span class="lb" data-page="11.158" data-line="18" id="l11.158.18"></span>αὐτὰ ἢ μὴ ζηλοῦν γινώσκοντα θατέρῳ τοῖν δυοῖν ἔνοχόν
<span class="pb" data-page="11.159" id="p11.159"></span>
<span class="lb" data-page="11.159" data-line="1" id="l11.159.1"></span>ἐστιν· ἢ γὰρ ἐν οἴκῳ τινὶ καθειργμένος ἔγραφες ταῦτα,
<span class="lb" data-page="11.159" data-line="2" id="l11.159.2"></span>μηδένα μηδεπώποτε θεασάμενος ἄῤῥωστον· ὅθεν εἰκότως
<span class="lb" data-page="11.159" data-line="3" id="l11.159.3"></span>ἀγνοεῖς τὰ τῆς φύσεως ἔργα, ἐθαύμασας μὲν ἀεὶ οὐκέτ’
<span class="lb" data-page="11.159" data-line="4" id="l11.159.4"></span>ἐμιμήσω δεύτερον ἐσχάτως ἀνόητος. εἶτ’ εἰ τοίνυν γράφειν
<span class="lb" data-page="11.159" data-line="5" id="l11.159.5"></span>ἐπιχειρεῖς, τὸν νόμον τοῦ γράφειν ὑπερβάς· ἐχρῆς σε πρῶτον
<span class="lb" data-page="11.159" data-line="6" id="l11.159.6"></span>γράψαι μοι τὰ τῆς φύσεως ἔργα, δεύτερον δ’ ἐξηγήσασθαι,
<span class="lb" data-page="11.159" data-line="7" id="l11.159.7"></span>τίνα μὲν ὁλοκλήρως καὶ ἀπηρτισμένως τοῖς οἰκείοις
<span class="lb" data-page="11.159" data-line="8" id="l11.159.8"></span>λόγοις κινουμένη δρᾷ, τίνα δ’ ἐλλιπῶς ὑπὸ τῶν κατὰ τὰς
<span class="lb" data-page="11.159" data-line="9" id="l11.159.9"></span>νόσους αἰτιῶν κωλυομένη. ὁδὸς γὰρ αὕτη πρὸς εὕρεσιν
<span class="lb" data-page="11.159" data-line="10" id="l11.159.10"></span>ἰαμάτων, ἵνα ἐκμαθὼν τὰ καλῶς ὑπ’ αὐτῆς ἀποτελούμενα
<span class="lb" data-page="11.159" data-line="11" id="l11.159.11"></span>τούτοις ἐπικουρεῖν δύνωμαι, τὸ λεῖπον προστιθείς· ἢ μηδ’
<span class="lb" data-page="11.159" data-line="12" id="l11.159.12"></span>ὅλως κινουμένης, καὶ γὰρ καὶ τοῦτό ποτε πάσχει τῇ ῥώμῃ
<span class="lb" data-page="11.159" data-line="13" id="l11.159.13"></span>τῶν νοσωδῶν αἰτιῶν νικηθεῖσα, τὸ πᾶν αὐτὸς ἐκπορίζωμαι·
<span class="lb" data-page="11.159" data-line="14" id="l11.159.14"></span>τούτων οὐδὲν ἐπέδειξας. ἴσως γὰρ, ὅπερ φασὶν, ὀλιγωρεῖς
<span class="lb" data-page="11.159" data-line="15" id="l11.159.15"></span>μὲν τοὺς ἀῤῥώστους. θεᾶσθαι, μένων δ’ οἴκοι τὸ
<span class="lb" data-page="11.159" data-line="16" id="l11.159.16"></span>δόξαν ἔγραφες. ἀλλ’ εἰ καὶ μὴ αὐτὸς ἐθεάσω, τὰ γοῦν
<span class="lb" data-page="11.159" data-line="17" id="l11.159.17"></span>ὑφ’ Ἱπποκράτους ἐνῆν ἀναγινώσκοντί σοι μανθάνειν ὅσα
<span class="lb" data-page="11.159" data-line="18" id="l11.159.18"></span>μὲν ὁλοκλήρως καὶ ἀνελλιπῶς καὶ ὡς αὐτὸς ἐκεῖνος εἴωθεν
<span class="pb" data-page="11.160" id="p11.160"></span>
<span class="lb" data-page="11.160" data-line="1" id="l11.160.1"></span>λέγειν, ἀρτίως ἡ φύσις κινουμένη κρίνονται· πῶς δ’ ἂν
<span class="lb" data-page="11.160" data-line="2" id="l11.160.2"></span>αὐτὴν κάλλιστά τις μιμήσαιτο, μηδὲ ἐγχειροῦσαν κρίσει· καὶ
<span class="lb" data-page="11.160" data-line="3" id="l11.160.3"></span>πῶς ἐπιχειρούσῃ μὲν, ἀλλ’ ἐνδεῶς κινουμένῃ βοηθητέον. εἰ
<span class="lb" data-page="11.160" data-line="4" id="l11.160.4"></span>γὰρ ἐν τούτοις ἐγυμνάσω, τοιαῦτα ἂν ἤκουόν σου συμβουλεύοντος,
<span class="lb" data-page="11.160" data-line="5" id="l11.160.5"></span>οἷα καὶ Ἱπποκράτους ἀκούω, τὰ κρινόμενα καὶ τὰ
<span class="lb" data-page="11.160" data-line="6" id="l11.160.6"></span>κεκριμένα ἀρτίως μὴ κινέειν, μηδὲ νεωτεροποιεῖν μήτε φαρμακίῃσι
<span class="lb" data-page="11.160" data-line="7" id="l11.160.7"></span>μήτε ἄλλοισιν ἐρεθισμοῖσιν, ἀλλ’ ἐᾷν. τοῦτο μέν σοι
<span class="lb" data-page="11.160" data-line="8" id="l11.160.8"></span>φύσεως ὁλοκλήρως κινουμένης παράγγελμα· τὸ δὲ ἐφεξῆς
<span class="lb" data-page="11.160" data-line="9" id="l11.160.9"></span>τούτῳ κινουμένης μὲν ἐπὶ κρίσιν, ἀλλ’ ἐνδεῶς· διὰ τοῦτο
<span class="lb" data-page="11.160" data-line="10" id="l11.160.10"></span>αὐτῇ συνεργεῖν παρακελευόμενος ἐρεῖ· ἃ δεῖ ἄγειν, ταῦτα ἄγειν
<span class="lb" data-page="11.160" data-line="11" id="l11.160.11"></span>ὅπῃ ἂν μάλιστα ῥέπει διὰ τῶν ξυμφερόντων<span class="milestone ed2page" data-n="10.397" data-unit="ed2page" id="ed2page.10.397"></span> χωρίων.
<span class="lb" data-page="11.160" data-line="12" id="l11.160.12"></span>βούλεται μὲν γὰρ ἡ φύσις τηνικαῦτα τὸ λυποῦν ἀπώσασθαι,
<span class="lb" data-page="11.160" data-line="13" id="l11.160.13"></span>μὴ δυναμένη δ’ ἐπιθεῖναι τῷ ἔργῳ τὸ τέλος ὑπ’ ἀῤῥωστίας,
<span class="lb" data-page="11.160" data-line="14" id="l11.160.14"></span>ἡμῶν βοηθῶν δεῖται. διὰ τοῦτο καὶ πλευριτικοὺς θεραπεύων
<span class="lb" data-page="11.160" data-line="15" id="l11.160.15"></span>κατὰ τὴν ῥοπὴν τῶν χυμῶν κενοῖ. τί γὰρ φησίν; ἀλλ’ εἰ μὲν
<span class="lb" data-page="11.160" data-line="16" id="l11.160.16"></span>ἡ ὀδύνη ἐς κληϊδα, ἢ ἐν βραχίονι βάρος, ἢ περὶ μαζὸν, ἢ
<span class="lb" data-page="11.160" data-line="17" id="l11.160.17"></span>ὑπὲρ τῶν φρενῶν, τέμνειν χρὴ τὴν ἐν ἀγκῶνι φλέβα τὴν ἔσω
<span class="pb" data-page="11.161" id="p11.161"></span>
<span class="lb" data-page="11.161" data-line="1" id="l11.161.1"></span>καὶ μὴ ὀκνεῖν συχνὸν ἀφαιρεῖν, ἔστ’ ἂν ἐρυθρότερον πολλῷ
<span class="lb" data-page="11.161" data-line="2" id="l11.161.2"></span>ῥυῇ ἢ ἀντὶ καθαροῦ τε καὶ ἐρυθροῦ πελιδνόν. ἀμφότερον
<span class="lb" data-page="11.161" data-line="3" id="l11.161.3"></span>γὰρ γίνεται. ἢν δὲ ὑπὸ φρένας ᾖ τὸ ἄλημα, ἐς δὲ τὴν κληϊδα
<span class="lb" data-page="11.161" data-line="4" id="l11.161.4"></span>μὴ σημήνῃ, μαλθάσσειν χρὴ τὴν κοιλίην ἢ μέλανι ἑλλεβόρῳ ἢ
<span class="lb" data-page="11.161" data-line="5" id="l11.161.5"></span>πεπλίῳ. πάλιν δ’ ἔν τινι τῶν νεφριτικῶν παθημάτων συνδρομῇ
<span class="lb" data-page="11.161" data-line="6" id="l11.161.6"></span>προειπὼν καὶ ἐς νεφρὸν ὀδύνη βαρείη, ἀρχὴ μηροῦ
<span class="lb" data-page="11.161" data-line="7" id="l11.161.7"></span>κατ’ ἰξὺν ἐπιφέρει, ἰγνὺν τέμνειν, τοῦτ’ ἐστὶ τὴν ἐν ἰγνύῃ
<span class="lb" data-page="11.161" data-line="8" id="l11.161.8"></span>τέμνειν φλέβα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg068.1st1K-grc1:5">
<span class="pb page1" data-page="11.161" id="p11.161"></span>
<span class="milestone ed1page page1" data-n="4.3" data-unit="ed1page" id="ed1page.4.3"></span>
<span class="milestone ed2page page1" data-n="10.397" data-unit="ed2page" id="ed2page.10.397"></span>
          <p>
<span class="lb" data-page="11.161" data-line="9" id="l11.161.9"></span>Ἐκεῖνο δὲ πῶς εἴρηται; ἐκ Στυμαργέω οἰκέτιδος
<span class="lb" data-page="11.161" data-line="10" id="l11.161.10"></span>οὐδὲ αἷμα ἐγένετο, ὡς ἔτεκε θυγατέρα, ἀπέστραπτο τὸ
<span class="lb" data-page="11.161" data-line="11" id="l11.161.11"></span>στόμα πρὸς ἰσχίον καὶ σκέλος, ὀδύνη παρὰ σφυρὸν τμηθεῖσα
<span class="lb" data-page="11.161" data-line="12" id="l11.161.12"></span>ἐράϊσε, καίτοι τρόμοι τὸ σῶμα περικατεῖχον. ἀλλ’ ἐπὶ τὴν
<span class="lb" data-page="11.161" data-line="13" id="l11.161.13"></span>πρόφασιν χρὴ ἐλθεῖν καὶ τῆς προφάσιος τὴν τροφήν. Ἱπποκράτης
<span class="lb" data-page="11.161" data-line="14" id="l11.161.14"></span>μὲν οὖν σοι τὴν πρόφασιν τοῦ νοσήματος ἐξετάζειν
<span class="lb" data-page="11.161" data-line="15" id="l11.161.15"></span>κελεύει καὶ τῆς προφάσεως τὴν γένεσιν. ὅπερ εἴποις οὐκ ἂν
<span class="lb" data-page="11.161" data-line="16" id="l11.161.16"></span>οἶμαί γε πλήθους αἵματος ἐνοχλοῦντος ἄλλο τι πρὸς τῆς φλεβοτομίας
<span class="lb" data-page="11.161" data-line="17" id="l11.161.17"></span>εἰρήσεσθαι. ἐπὶ γοῦν τῆς προειρημένης γυναικὸς,
<span class="lb" data-page="11.161" data-line="18" id="l11.161.18"></span>καίτοι τρομώδους οὔσης, οὐκ ἐμέλησε τέμνειν τὴν φλέβα, ﻿
<span class="pb" data-page="11.162" id="p11.162"></span>
<span class="lb" data-page="11.162" data-line="1" id="l11.162.1"></span>μηδενὸς ἂν ἄλλου τολμήσαντος αἵματος ἀφελεῖν ἐν τρόμοις,
<span class="lb" data-page="11.162" data-line="2" id="l11.162.2"></span>ὥσπερ οὐδὲ ἐν ὑδέροις οὐδ’ ἄλλῳ ψυχρῷ πάθει οὐδενί. δέον
<span class="lb" data-page="11.162" data-line="3" id="l11.162.3"></span>γὰρ ἐν τοῖς τοιούτοις ψυγῆναι μὲν ἔτι καὶ μᾶλλον τὸ σῶμα
<span class="lb" data-page="11.162" data-line="4" id="l11.162.4"></span>τῇ τοῦ θερμοῦ χυμοῦ κενώσει, καὶ πρότερον ἤδη τῷ πάθει
<span class="lb" data-page="11.162" data-line="5" id="l11.162.5"></span>κατεψυγμένον σβεσθῆναι τὸ ἔμφυτον θερμόν. ἀλλ’ Ἱπποκράτης
<span class="lb" data-page="11.162" data-line="6" id="l11.162.6"></span>σκεψάμενος, ὡς αὐτὸς λέγει, τὴν πρὸ τοῦ πάθους ὅτι
<span class="lb" data-page="11.162" data-line="7" id="l11.162.7"></span>τὸ πλῆθος ἦν τοῦ αἵματος. οὐ γὰρ ἐκαθάρθη τὸ γύναιον τὴν
<span class="lb" data-page="11.162" data-line="8" id="l11.162.8"></span>λοχείαν καλουμένην κάθαρσιν. ἡ τροφὴ τῆς προφάσεως, τοῦτ’
<span class="lb" data-page="11.162" data-line="9" id="l11.162.9"></span>ἔστι ἡ γένεσις καὶ ἡ πρώτη αἰτία τοῦ μὴ καθαρθῆναι καλῶς
<span class="lb" data-page="11.162" data-line="10" id="l11.162.10"></span>ἡ διαστροφὴ τῆς μήτρας· ἀπέστραπτο γὰρ πρὸς τὸ ἰσχίον.
<span class="lb" data-page="11.162" data-line="11" id="l11.162.11"></span>ἐνδειξαμένης οὖν αὐτῷ τῆς μὲν ἐπισχέσεως τὴν κένωσιν, τῆς
<span class="lb" data-page="11.162" data-line="12" id="l11.162.12"></span>δὲ ἐπὶ μήτραν ῥοπῆς τὸν τόπον δι’ οὗ χρὴ κενῶσαι, τὴν
<span class="lb" data-page="11.162" data-line="13" id="l11.162.13"></span>παρὰ σφυρὸν ἔταμε φλέβα. τοιοῦτος ἐν ἅπασιν ὁ Ἱπποκράτης.
<span class="lb" data-page="11.162" data-line="14" id="l11.162.14"></span>ἀλλ’ ἵνα μὴ λυπῶ τοὺς Ἐρασιστρατείους ἐπιπλέον αὐτὸν
<span class="lb" data-page="11.162" data-line="15" id="l11.162.15"></span>ἐπαινῶν, καὶ γάρ μοι δοκοῦσιν αὐτοί τε οὗτοι καὶ πρὸ αὐτῶν
<span class="lb" data-page="11.162" data-line="16" id="l11.162.16"></span>ὁ Ἐρασίστρατος ἐριστικῶς ἔχειν πρὸς τὸν ἄνδρα, καταλείψωμεν
<span class="lb" data-page="11.162" data-line="17" id="l11.162.17"></span>ἤδη τὰ Ἱπποκράτους. ἐν ἑτέρῳ γάρ μοι καιρῷ πᾶσαν
<span class="lb" data-page="11.162" data-line="18" id="l11.162.18"></span>αὐτοῦ τὴν περὶ τὰς κενώσεις τέχνην ἔξεστι δηλῶσαι. μεταβήσωμεν
<span class="pb" data-page="11.163" id="p11.163"></span>
<span class="lb" data-page="11.163" data-line="1" id="l11.163.1"></span>δὲ ἐπὶ τοὺς ἄλλους ἄνδρας ἑκατέρας αἱρέσεως, ἐμπειρικῆς
<span class="lb" data-page="11.163" data-line="2" id="l11.163.2"></span>τε καὶ λογικῆς. οὐδὲ γὰρ τούτων οὐδένα εὑρίσκω τῆς
<span class="lb" data-page="11.163" data-line="3" id="l11.163.3"></span>φλεβοτομίας ἀποστάντα. δογματικὸν μὲν γὰρ οἶδα καὶ Διοκλέα
<span class="lb" data-page="11.163" data-line="4" id="l11.163.4"></span>καὶ Πλειστόνικον καὶ Διευχῆ καὶ Μνησίθεον, Πραξαγόραν
<span class="lb" data-page="11.163" data-line="5" id="l11.163.5"></span>τε καὶ Φιλότιμον καὶ Ἡρόφιλον καὶ Ἀσκληπιάδην φλεβοτομοῦντας.
<span class="lb" data-page="11.163" data-line="6" id="l11.163.6"></span>καίτοι φιλόνεικος οὕτως ἦν Ἀσκληπιάδης ὥστε
<span class="lb" data-page="11.163" data-line="7" id="l11.163.7"></span>ὀλίγου δεῖν ἅπαντα κινῆσαι τὰ πρόσθεν δόγματα καὶ μήτ’
<span class="lb" data-page="11.163" data-line="8" id="l11.163.8"></span>ἄλλου τινὸς τῶν πρὸ αὐτοῦ φείσασθαι μήθ’ Ἱπποκράτους, ὥστε
<span class="lb" data-page="11.163" data-line="9" id="l11.163.9"></span>καὶ θανάτου μελέτην<span class="milestone ed2page" data-n="10.398" data-unit="ed2page" id="ed2page.10.398"></span> τὴν τῶν παλαιῶν ἰατρικὴν οὐκ
<span class="lb" data-page="11.163" data-line="10" id="l11.163.10"></span>ὤκνησεν εἰπεῖν. ἀλλ’ οὐδ’ οὗτος ἐπὶ τοσοῦτον ἀναίσχυντος ὥστε
<span class="lb" data-page="11.163" data-line="11" id="l11.163.11"></span>τολμῆσαι παντάπασιν ἐξελάσαι φλεβοτομίαν τῶν ἰατρικῶν βοηθημάτων·
<span class="lb" data-page="11.163" data-line="12" id="l11.163.12"></span>ἀλλ’ οὐδέ τις οὔτε τῶν νεωτέρων οὔτε τῶν παλαιῶν,
<span class="lb" data-page="11.163" data-line="13" id="l11.163.13"></span>οὐ Μαντίας, οὐκ Ἀθήναιος, οὐκ Ἀγαθῖνος, οὐκ Ἀρχιγένης,
<span class="lb" data-page="11.163" data-line="14" id="l11.163.14"></span>οὐχ ὁ τῶν ἐμπειρικῶν χορός. καὶ τούτων μὲν οὐδὲν
<span class="lb" data-page="11.163" data-line="15" id="l11.163.15"></span>τῷ λόγῳ προσεχόντων ἑπομένων καὶ ἀεὶ τῇ πείρᾳ καταγνοὺς,
<span class="lb" data-page="11.163" data-line="16" id="l11.163.16"></span>ἀλλ’ οὐκ ἂν ἔχοις εἰπεῖν οὐδένα. τί ποτ’ οὖν οἱ διαφωνοῦντες
<span class="lb" data-page="11.163" data-line="17" id="l11.163.17"></span>ἐν ἅπασι σχεδὸν τοῖς ἄλλοις ἐν τούτῳ συμπεφωνήκασιν; ἐμοὶ
<span class="lb" data-page="11.163" data-line="18" id="l11.163.18"></span>μὲν γὰρ οὐδὲν εἶναι δοκεῖ πιστότερον ἀνυπόπτου συμφωνίας.
<span class="pb" data-page="11.164" id="p11.164"></span>
<span class="lb" data-page="11.164" data-line="1" id="l11.164.1"></span>παραλείπωμεν δ’, εἰ βούλει, τούτους, ἵνα μηδὲ τῷ πλήθει τῶν
<span class="lb" data-page="11.164" data-line="2" id="l11.164.2"></span>μαρτύρων δυσωπητὰ τὰ τῆς φύσεως, ἣν ἐπαινεῖς ἔργα ποιήσωμεν.
<span class="lb" data-page="11.164" data-line="3" id="l11.164.3"></span>οὐχ αὕτη γυναῖκας μὲν ἁπάσας ἐφ’ ἑκάστῳ μηνὶ
<span class="lb" data-page="11.164" data-line="4" id="l11.164.4"></span>κενοῖ τὸ περιττὸν ἀποχέουσα τοῦ αἵματος; ἔδει γὰρ, οἶμαι,
<span class="lb" data-page="11.164" data-line="5" id="l11.164.5"></span>οἴκοι τὸ θῆλυ γένος οὔτ’ ἐν ἰσχυροῖς πόνοις διαιτώμενον
<span class="lb" data-page="11.164" data-line="6" id="l11.164.6"></span>οὔθ’ ὁμιλοῦν ἡλίῳ καθαρῷ, καὶ δι’ ἄμφω ταῦτα πλῆθος ὑποτρέφον
<span class="lb" data-page="11.164" data-line="7" id="l11.164.7"></span>ἴαμα φυσικὸν ἔχειν τοῦ πλήθους τὴν κένωσιν. ἓν μὲν
<span class="lb" data-page="11.164" data-line="8" id="l11.164.8"></span>τούτοις ἦν τῆς φύσεως ἔργον· ἕτερον δὲ ἡ μετὰ τόκον κάθαρσις,
<span class="lb" data-page="11.164" data-line="9" id="l11.164.9"></span>καίτοι καὶ ἡ κύησις αὐτὴ κένωσις ἦν. ἐκ τοῦ τῆς μήτρας
<span class="lb" data-page="11.164" data-line="10" id="l11.164.10"></span>αἵματος τὸ κυούμενον τρέφεται. καὶ ἡ μετὰ τὴν κύησιν δὲ
<span class="lb" data-page="11.164" data-line="11" id="l11.164.11"></span>τοῦ γάλακτος ἐν μαστοῖς γένεσις οὐ σμικρὰ κένωσις οὐδ’
<span class="lb" data-page="11.164" data-line="12" id="l11.164.12"></span>αὐτὴ τῷ πλήθει. μία γὰρ ἀμφοτέρων ἡ οὐσία καταμηνίου τε
<span class="lb" data-page="11.164" data-line="13" id="l11.164.13"></span>καὶ γάλακτος καὶ κοιναὶ, καθάπερ ἄν τις εἴποι, πηγαὶ τῶν
<span class="lb" data-page="11.164" data-line="14" id="l11.164.14"></span>ὀχετῶν ἑκατέρων αἱ φλέβες εἰσί. διὰ τοῦθ’ ὅσαις δι’ ἡλικίαν
<span class="lb" data-page="11.164" data-line="15" id="l11.164.15"></span>ἤδη τὸ καταμήνιον μηκέτ’ ἔρχεται, ταύταις οὐδ’ ἐν μαστοῖς
<span class="lb" data-page="11.164" data-line="16" id="l11.164.16"></span>ἀθροίζεται γάλα. καὶ ὅσαι καθαίρεσθαι μὲν ὥρας ἔχουσι,
<span class="lb" data-page="11.164" data-line="17" id="l11.164.17"></span>ἀλλὰ θηλάζουσιν, οὐ καθαίρονται. καὶ ἢν θηλαζούσῃ γυναικὶ
<span class="lb" data-page="11.164" data-line="18" id="l11.164.18"></span>δι’ ὑστερῶν ὁρμήσῃ τὸ αἷμα, σβέννυται τὸ γάλα. καὶ τῶν
<span class="pb" data-page="11.165" id="p11.165"></span>
<span class="lb" data-page="11.165" data-line="1" id="l11.165.1"></span>ζώων ὅσα μὴ <span class="milestone ed1page" data-n="4.4" data-unit="ed1page" id="ed1page.4.4"></span>κυΐσκεται, τούτοις οὐδὲ γάλα ἐστὶν, καὶ
<span class="lb" data-page="11.165" data-line="2" id="l11.165.2"></span>ὅσοις γάλα ἐστὶ, ταῦτα κυΐσκεσθαι φύσιν ἔχει. εἰ δὲ καὶ μάθοις
<span class="lb" data-page="11.165" data-line="3" id="l11.165.3"></span>ἡλίκων ἐκ ταύτης τῆς κενώσεως ἀπολαύει τὸ θῆλυ γένος ἀγαθῶν
<span class="lb" data-page="11.165" data-line="4" id="l11.165.4"></span>καὶ ὅσα βλάπτεται μὴ κενούμενον, οὐκ οἶδα πῶς ὑπομενεῖς
<span class="lb" data-page="11.165" data-line="5" id="l11.165.5"></span>ἔτι μὴ παντὶ τρόπῳ σπεύδων κενῶσαι πλεονάζον αἷμα.
<span class="lb" data-page="11.165" data-line="6" id="l11.165.6"></span>γυνὴ οὐ ποδαγριᾷ, εἰ μὴ τὰ καταμηνία αὐτῆς ἐκλείπῃ, φησὶν
<span class="lb" data-page="11.165" data-line="7" id="l11.165.7"></span>Ἱπποκράτης. καίτοι τί δέομαι τῶν Ἱπποκράτους φωνῶν
<span class="lb" data-page="11.165" data-line="8" id="l11.165.8"></span>πρὸς ἄνθρωπον ἐχθρὸν Ἱπποκράτει; νομίζω τοίνυν αὐτὴν
<span class="lb" data-page="11.165" data-line="9" id="l11.165.9"></span>λέγειν σοι τὴν ἀλήθειαν δι’ ἐμοῦ κήρυκος, οὔτε ποδάγραις
<span class="lb" data-page="11.165" data-line="10" id="l11.165.10"></span>οὔτε ἀρθρίτισιν οὔτε πλευρίτισιν οὔτε περιπνευμονίαις
<span class="lb" data-page="11.165" data-line="11" id="l11.165.11"></span>ἁλίσκεται γυνὴ καλῶς καθαιρομένη. ἀλλ’ οὐδὲ ἐπίληπτος οὐδὲ
<span class="lb" data-page="11.165" data-line="12" id="l11.165.12"></span>ἀπόπληκτος οὐδὲ ἄπνους οὐδὲ ἄφωνος οὐδενὶ ἐν καιρῷ
<span class="lb" data-page="11.165" data-line="13" id="l11.165.13"></span>ποτε γίνεται καθαιρομένη καλῶς. ἑάλω δέ ποτε φρενίτισιν
<span class="lb" data-page="11.165" data-line="14" id="l11.165.14"></span>ἢ ληθάργοις ἢ σπασμοῖς ἢ τρόμοις ἢ τετάνοις ἐπιμηνίων
<span class="lb" data-page="11.165" data-line="15" id="l11.165.15"></span>ἰόντων. εἶδες δέ ποτε μελαγχολῶσαν ἢ μαινομένην ἢ πτύουσαν
<span class="lb" data-page="11.165" data-line="16" id="l11.165.16"></span>ἐκ θώρακος ἢ ἐμοῦσαν ἐκ γαστρὸς αἷμα, ἢ κεφαλαίᾳ
<span class="lb" data-page="11.165" data-line="17" id="l11.165.17"></span>κάμνουσαν, ἢ συνάγχῃ πνιγομένην, ἤ τι τῶν μεγάλων καὶ ἰσχυρῶν
<span class="pb" data-page="11.166" id="p11.166"></span>
<span class="lb" data-page="11.166" data-line="1" id="l11.166.1"></span>παθημάτων ὑπομένουσαν, εἰ καλῶς ἐκκρίνεται τὰ καταμηνία·
<span class="lb" data-page="11.166" data-line="2" id="l11.166.2"></span>ἰσχομένων δ’ αὖ πάλιν ἕτοιμον ἐν παντὶ κακῷ γενέσθαι.
<span class="lb" data-page="11.166" data-line="3" id="l11.166.3"></span>καὶ αἱ κενώσεις ἰάματα. καταλιπὼν δὲ ἤδη τὰς γυναῖκας
<span class="lb" data-page="11.166" data-line="4" id="l11.166.4"></span>ἐπὶ τοὺς ἄνδρας ἐλθὲ, καὶ μάθε, πόσοι μὲν αἱμοῤῥοΐδι
<span class="lb" data-page="11.166" data-line="5" id="l11.166.5"></span>τὸ περιττὸν εἰθισμένοι κενοῦσθαι, πάντες ἀπαθεῖς νοσημάτων
<span class="lb" data-page="11.166" data-line="6" id="l11.166.6"></span>διατελοῦσι, πόσοι δ’ ἐπισχεθείσης τῆς κενώσεως ἐν χαλεπωτάτοις
<span class="lb" data-page="11.166" data-line="7" id="l11.166.7"></span>ἐγένοντο. πότερον οὐδὲ τούτων ἀποκενώσεις τοῦ
<span class="lb" data-page="11.166" data-line="8" id="l11.166.8"></span>αἵματος, οὐδ’ ἂν συναγχικοὶ γενόμενοι τύχωσιν, οὐδ’ ἂν
<span class="lb" data-page="11.166" data-line="9" id="l11.166.9"></span>περιπνευμονικοί. ἀλλ’ ὑπὸ τοῦ μὴ ἀναθέσθαι τὰ κακῶς ἐγνωσμένα
<span class="lb" data-page="11.166" data-line="10" id="l11.166.10"></span><span class="milestone ed2page" data-n="10.399" data-unit="ed2page" id="ed2page.10.399"></span>περιόψει τοσούτους ἀπολλυμένους; σὺ μὲν ἴσως
<span class="lb" data-page="11.166" data-line="11" id="l11.166.11"></span>τοῦτο δράσεις, ἐγὼ δ’ οὐ ταῦτα μόνον, ἀλλὰ καὶ σπασμὸν
<span class="lb" data-page="11.166" data-line="12" id="l11.166.12"></span>καὶ ὕδερον αἵματος κενώσει πολλάκις ἰασάμην. οὕτως γὰρ
<span class="lb" data-page="11.166" data-line="13" id="l11.166.13"></span>ἥτε μακρὰ πεῖρα διδάσκει με, ὅ τε λόγος οὕτως ἐπὶ τὴν πρόφασιν
<span class="lb" data-page="11.166" data-line="14" id="l11.166.14"></span>κελεύει ἔρχεσθαι καὶ τῆς προφάσεως τὴν ῥοπήν. ὅτι δὲ
<span class="lb" data-page="11.166" data-line="15" id="l11.166.15"></span>καὶ ἡ πεῖρα, τὰ τῶν ἐμπειρικῶν ἀναγνοὺς εἴσῃ γράμματα.
</p>
        </article>

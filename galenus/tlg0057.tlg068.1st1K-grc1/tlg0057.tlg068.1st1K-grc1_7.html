<article xmlns="http://www.w3.org/1999/xhtml" id="urn:cts:greekLit:tlg0057.tlg068.1st1K-grc1:7">
<span class="pb page1" data-page="11.170" id="p11.170"></span>
<span class="milestone ed1page page1" data-n="4.4" data-unit="ed1page" id="ed1page.4.4"></span>
<span class="milestone ed2page page1" data-n="10.400" data-unit="ed2page" id="ed2page.10.400"></span>
          <p>
<span class="lb" data-page="11.170" data-line="17" id="l11.170.17"></span>Τὸ δ’ ὅσον χρὴ κενοῦν αἵματος πλεονάζοντος
<span class="lb" data-page="11.170" data-line="18" id="l11.170.18"></span>οὐδὲν μέγα. τί δήποτ’ οὖν παρεῖδεν ὁ Ἐρασίστρατος
<span class="pb" data-page="11.171" id="p11.171"></span>
<span class="lb" data-page="11.171" data-line="1" id="l11.171.1"></span>αὐτὸ καθάπερ τι τῶν μεγάλων; ἢ τί ληροῦσιν οἱ πρὸς ἅπαν
<span class="lb" data-page="11.171" data-line="2" id="l11.171.2"></span>ἐρίζειν ἑτοιμότατοι τῆς κενώσεως ἄγνωστον εἶναι φάσκοντες,
<span class="lb" data-page="11.171" data-line="3" id="l11.171.3"></span>ὥσπερ καὶ τῶν ἄλλων βοηθημάτων ταυτὸν κατηγοροῦντες;
<span class="lb" data-page="11.171" data-line="4" id="l11.171.4"></span>ἢ τίνος ὦ πρὸς θεῶν ἀκριβῶς οἴονται τὸ μέτρον λαβεῖν, ὡς
<span class="lb" data-page="11.171" data-line="5" id="l11.171.5"></span>μήθ’ ὑπερβάλλειν τὸ ποσὸν μήτ’ ἐλλείπειν; ἆρά γε κλυστῆρος,
<span class="lb" data-page="11.171" data-line="6" id="l11.171.6"></span>ἢ τῶν καθαιρόντων τινὸς φαρμάκων, ἢ τῶν οὔρησιν κινούντων,
<span class="lb" data-page="11.171" data-line="7" id="l11.171.7"></span>ἢ τροφῆς ἢ πόματος οὐδενὸς τῶν πάντων; ὥρα τοίνυν αὐτοῖς
<span class="lb" data-page="11.171" data-line="8" id="l11.171.8"></span>εἰς ἅπαντα τὴν ὑποψίαν<span class="milestone ed1page" data-n="4.5" data-unit="ed1page" id="ed1page.4.5"></span> ἐκτείνουσιν ἡσυχάζειν περὶ πᾶν.
<span class="lb" data-page="11.171" data-line="9" id="l11.171.9"></span>τί ποτ’ οὖν αὐτὸς ὁ Ἐρασίστρατος καθαίρουσι χρῆται φαρμάκοις
<span class="lb" data-page="11.171" data-line="10" id="l11.171.10"></span>καὶ οἶνον δίδωσιν ὕδατι ψυχρῷ κεραννὺς, ἄλλοις τέ τισι
<span class="lb" data-page="11.171" data-line="11" id="l11.171.11"></span>καὶ χολερικοῖς. ἐνταῦθα μέν γε φορτικῶς ἱκανῶς ἐπαινῶν τὸν
<span class="lb" data-page="11.171" data-line="12" id="l11.171.12"></span>διδάσκαλον Χρύσιππον, ὡς ἐξευρόντα βοήθημα μηδενὶ τῶν
<span class="lb" data-page="11.171" data-line="13" id="l11.171.13"></span>ἔμπροσθεν ἐγνωσμένον, μόνον διαρκὲς εἰς ἴασιν χολερικῶν ἤδη
<span class="lb" data-page="11.171" data-line="14" id="l11.171.14"></span>θανάτῳ πελαζόντων. οὐ γὰρ ἐν τῷ τυχόντι δίδωσιν αὐτῷ
<span class="lb" data-page="11.171" data-line="15" id="l11.171.15"></span>καιρῷ, ἀλλ’ εἰς ὀξὺ σφόδρα κατήγαγε τὴν χρῆσιν <span class="milestone ed2page" data-n="10.401" data-unit="ed2page" id="ed2page.10.401"></span>τοῦ
<span class="lb" data-page="11.171" data-line="16" id="l11.171.16"></span>βοηθήματος. καὶ οὐ μέμφομαι τοῦτο, εἰ πάντα ἀκριβῶς ἐστοχάσατο
<span class="lb" data-page="11.171" data-line="17" id="l11.171.17"></span>τοῦ καιροῦ. θαυμαζέτω δέ τις ἐκεῖνο, πῶς ἐν οἷς μὲν ﻿
<span class="pb" data-page="11.172" id="p11.172"></span>
<span class="lb" data-page="11.172" data-line="1" id="l11.172.1"></span>αὐτὸς εἴρηκεν, εἰ Χρυσίππειόν τι διδάσκει, τολμηρὸς ἱκανῶς
<span class="lb" data-page="11.172" data-line="2" id="l11.172.2"></span>ἐστι καὶ οὐδὲν ἄρα τηνικαῦτ’ αὐτὸν, οὐκ ὀξύτης καιροῦ κατέπληξεν,
<span class="lb" data-page="11.172" data-line="3" id="l11.172.3"></span>οὐ τοῦ μέτρου τὸ δύσληπτον, οὐ τοῦ πάθους τὸ
<span class="lb" data-page="11.172" data-line="4" id="l11.172.4"></span>κινδυνῶδες, ἀλλ’ οὕτως οἴεται σαφῶς τε ἅμα καὶ ἀκριβῶς
<span class="lb" data-page="11.172" data-line="5" id="l11.172.5"></span>αὐτό τε τὸ μέτρον καὶ τὸν καιρὸν ἐκδιδάσκειν, ὥστ’ οὐ μόνον
<span class="lb" data-page="11.172" data-line="6" id="l11.172.6"></span>ἰατροῖς, ἀλλ’ ἤδη καὶ ἰδιώταις χρησίμους εἶναι τὰς ὑποθήκας
<span class="lb" data-page="11.172" data-line="7" id="l11.172.7"></span>νομίζει. οἷς δ’ ἄν τινα δέοι τῶν πρεσβυτέρων ἰατρῶν ἐπαινέσαι
<span class="lb" data-page="11.172" data-line="8" id="l11.172.8"></span>τῆς εὑρέσεως, ἐνταῦθα παντάπασιν ἀποδιδράσκει. φέρε
<span class="lb" data-page="11.172" data-line="9" id="l11.172.9"></span>δὴ καὶ τοῦτο αὐτοῖς ἐπιδείξομεν, ὡς παντὸς οὑτινοσοῦν βοηθήματος
<span class="lb" data-page="11.172" data-line="10" id="l11.172.10"></span>ἐν φλεβοτομίᾳ τὸ μέτρον εὐληπτότερον. εἰ καὶ γὰρ
<span class="lb" data-page="11.172" data-line="11" id="l11.172.11"></span>χρόας μεταβολὴν ἔνεστι πολλάκις τεκμήρασθαι καὶ διχῶς
<span class="lb" data-page="11.172" data-line="12" id="l11.172.12"></span>τοῦτο ποιῆσαι, ποτὲ μὲν τοῦ ῥέοντος αἵματος, ποτὲ δὲ καὶ
<span class="lb" data-page="11.172" data-line="13" id="l11.172.13"></span>τοῦ κάμνοντος αὐτοῦ. καὶ λειποθυμία ἐπὶ πολλῶν παθῶν
<span class="lb" data-page="11.172" data-line="14" id="l11.172.14"></span>ὅρος ἐστὶ κενώσεως, καὶ ὁ τόνος τῆς ῥύσεως τοῦ αἵματος
<span class="lb" data-page="11.172" data-line="15" id="l11.172.15"></span>ὀκλάζων, καὶ οἱ σφυγμοὶ τρεψάμενοι. καὶ μόνης ταύτης κενώσεως
<span class="lb" data-page="11.172" data-line="16" id="l11.172.16"></span>αὐτοκράτορα τὴν ἐξουσίαν ἔχει ὁ ἰατρὸς παύειν ὅτε
<span class="lb" data-page="11.172" data-line="17" id="l11.172.17"></span>βούλοιτο, τῶν δ’ ἄλλων οὐδεμιᾶς. ἀλλ’ εἴθ’ ὑπήλατον φάρμακον
<span class="pb" data-page="11.173" id="p11.173"></span>
<span class="lb" data-page="11.173" data-line="1" id="l11.173.1"></span>δώσεις, εἴτε ἐμετήριον, εἴτε οὔρων κενωτικὸν, εἴτε
<span class="lb" data-page="11.173" data-line="2" id="l11.173.2"></span>θώρακος, εἴτε κεφαλῆς καθαρτικὸν, πρώτη δόσις ἐπὶ σοὶ, τὰ
<span class="lb" data-page="11.173" data-line="3" id="l11.173.3"></span>δ’ ἐφεξῆς ἡ τύχη βραβεύει καὶ μέγας ὁ κίνδυνος ἐπὶ φαρμάκων
<span class="lb" data-page="11.173" data-line="4" id="l11.173.4"></span>καθαιρόντων δόσεσιν ἢ μὴ κινηθῆναι τὴν κάθαρσιν ἢ μὴ
<span class="lb" data-page="11.173" data-line="5" id="l11.173.5"></span>ῥᾳδίως ἐκκριθῆναι τὸ συῤῥοῦν εἰς τὴν κοιλίαν, ἢ μετὰ πόνων
<span class="lb" data-page="11.173" data-line="6" id="l11.173.6"></span>καὶ δήξεων καὶ στρόφων καὶ καταψύξεως καὶ ἀσφυξίας καὶ
<span class="lb" data-page="11.173" data-line="7" id="l11.173.7"></span>λειποθυμίας ἐκκρίνεσθαι, ἢ ταραχθῆναι μὲν ὅλον τὸ σῶμα
<span class="lb" data-page="11.173" data-line="8" id="l11.173.8"></span>σφοδρῶς, ὀλίγον δὲ κενωθῆναι ἢ ὑπερκενωθῆναι. καὶ γὰρ αὖ
<span class="lb" data-page="11.173" data-line="9" id="l11.173.9"></span>καὶ τοῦτο γίνεται πολλάκις ἐν τῷδε, κακῶν ἔσχατον. οὐ γὰρ
<span class="lb" data-page="11.173" data-line="10" id="l11.173.10"></span>ὥσπερ ἐπὶ τῆς φλεβὸς τῆς διῃρημένης ἐπιθεὶς τὸν δάκτυλον
<span class="lb" data-page="11.173" data-line="11" id="l11.173.11"></span>εὐθὺς ἔπαυσας, τὸ ῥέον εἰς τὴν γαστέρα παύειν. ἀλλ’ ὅμως
<span class="lb" data-page="11.173" data-line="12" id="l11.173.12"></span>οὐδεὶς ἰατρῶν ἀφίσταται δόσεως φαρμάκων, εὐλαβείᾳ τῶν ἐπιγιγνομένων
<span class="lb" data-page="11.173" data-line="13" id="l11.173.13"></span>συμπτωμάτων, ἀλλ’ ὡς σφαλεὶς νῦν οὕτω μηκέτι
<span class="lb" data-page="11.173" data-line="14" id="l11.173.14"></span>χρῆσθαι προνοεῖται. τί λέγω καθαρτικὰ καὶ φαρμάκων ἰσχυρῶν
<span class="lb" data-page="11.173" data-line="15" id="l11.173.15"></span>μνημονεύων διατρίβω, σιτίου παντὸς ἡ διαμαρτία τοῦ
<span class="lb" data-page="11.173" data-line="16" id="l11.173.16"></span>μέτρου μέγιστα βλάπτει; θεάσασθαι δέ ἐστιν ἐναργῶς τῆς
<span class="lb" data-page="11.173" data-line="17" id="l11.173.17"></span>βλάβης τὸ μέγεθος ἐν τοῖς ὑπερίνοις μὲν καὶ ἀσθενέσι, ταχείας
<span class="pb" data-page="11.174" id="p11.174"></span>
<span class="lb" data-page="11.174" data-line="1" id="l11.174.1"></span>δὲ ἀναθρέψεως δεομένοις. ἐν οἷς τὸ μὲν ἔλαττον ἐνδεῶς τρέφον
<span class="lb" data-page="11.174" data-line="2" id="l11.174.2"></span>μαραίνει τὴν δύναμιν, τὸ δ’ ὑπερβάλλον, ἄχθος ὂν τῇ
<span class="lb" data-page="11.174" data-line="3" id="l11.174.3"></span>φύσει μᾶλλον ἢ τροφὴ, τελέως ἀπέπνιξέ τε κατέσβεσεν. ἆρ’
<span class="lb" data-page="11.174" data-line="4" id="l11.174.4"></span>οὖν ἀποστήσει καὶ τοῦ σιτίου διδόναι, διότι τὸ μέτρον δύσληπτον;
<span class="lb" data-page="11.174" data-line="5" id="l11.174.5"></span>οὕτω μέν γε καὶ τοῦ ἰατρεύειν ἀποστήσῃ παντάπασιν.
<span class="lb" data-page="11.174" data-line="6" id="l11.174.6"></span>ὡς οὐδὲν γὰρ εὕροις τῶν κατ’ ἰατρικὴν ὃ μὴ σὺν μέτρῳ
<span class="lb" data-page="11.174" data-line="7" id="l11.174.7"></span>τινὶ τὴν χρείαν παρέχει. φλεβοτομίας δὲ καὶ μόνης οὐδὲ
<span class="lb" data-page="11.174" data-line="8" id="l11.174.8"></span>τοῦτ’ ἔχεις μέμψασθαι. ἄμφω τοῦ μέτρου αἱ διαμαρτίαι
<span class="lb" data-page="11.174" data-line="9" id="l11.174.9"></span>μεγάλα βλάπτουσιν· αἱ μὲν γὰρ ὑπερβολαὶ βλαβερώταται, τίς
<span class="lb" data-page="11.174" data-line="10" id="l11.174.10"></span>δ’ οὐ φησίν; ἀλλ’ οὐκ ἀναγκαῖον ὑπερβάλλειν ἐν ᾧ τοὐλάττονα
<span class="lb" data-page="11.174" data-line="11" id="l11.174.11"></span>κίνδυνον. ἔστω γὰρ, εἰ τύχοι, τριῶν κοτυλῶν ἡ σύμμετρος
<span class="lb" data-page="11.174" data-line="12" id="l11.174.12"></span>ἀφαίρεσις, εἰ μὲν δ΄ ἀφέλοις, ἔβλαψε μέγιστα· δύο δ’ εἰ ἐκκενώσαις,
<span class="lb" data-page="11.174" data-line="13" id="l11.174.13"></span>ὠφέλησε μὲν ἱκανῶς, ἔβλαψε δ΄ οὐδέν. ἔνεστι μὲν
<span class="lb" data-page="11.174" data-line="14" id="l11.174.14"></span>γάρ σοι τὴν μίαν ἢ κλυστῆρσιν ἢ ἀσιτίαις ἢ τρίψεσιν ἢ ἱδρῶσιν
<span class="lb" data-page="11.174" data-line="15" id="l11.174.15"></span>ἐκκενῶσαι. πρὸς τὸ μηδ’ εἰ αὖθις αἵματος ἀφελεῖν
<span class="lb" data-page="11.174" data-line="16" id="l11.174.16"></span>ἐθέλοις κεκωλύσθαι. ἀλλὰ τί <span class="milestone ed2page" data-n="10.402" data-unit="ed2page" id="ed2page.10.402"></span>πολλὰ λέγω φιλοτιμούμενος
<span class="lb" data-page="11.174" data-line="17" id="l11.174.17"></span>ἀντιπαρεξάγειν ἀνθρώποις ἀμαθέσιν, οἳ πρὸς τὸ μηδὲν
<span class="pb" data-page="11.175" id="p11.175"></span>
<span class="lb" data-page="11.175" data-line="1" id="l11.175.1"></span>ἐχόμενον λόγου φλυαρεῖν οὐδὲ τὰ πρὸς αὐτῶν ἐπαινούμενα
<span class="lb" data-page="11.175" data-line="2" id="l11.175.2"></span>γινώσκουσι. θαυμάζουσι μὲν γὰρ τοὺς Ἐρασιστράτου λόγους
<span class="lb" data-page="11.175" data-line="3" id="l11.175.3"></span>καὶ τοὔνομα ἐπ’ ἐκείνου ἀπ’ ἐκείνου τίθενται, προσαγορεύοντες
<span class="lb" data-page="11.175" data-line="4" id="l11.175.4"></span>Ἐρασιστρατείους, οὕτω δὲ αὐτῶν ἀμαθεῖς εἰσὶν
<span class="lb" data-page="11.175" data-line="5" id="l11.175.5"></span>ὥστε πάντα μᾶλλον ἢ τὴν ἐκείνου γνώμην ἐξηγοῦνται. περὶ
<span class="lb" data-page="11.175" data-line="6" id="l11.175.6"></span>γοῦν φλεβοτομίας οὕτω μακρὰ καὶ ἀλλόκοτα ληροῦσιν, ὡς
<span class="lb" data-page="11.175" data-line="7" id="l11.175.7"></span>ἄν τινα μὴ τὴν ἀμάθειαν αὐτῶν μόνον, ἀλλ’ ἤδη καὶ τὴν
<span class="lb" data-page="11.175" data-line="8" id="l11.175.8"></span>ἀναισχυντίαν θαυμάσαι. σαφῶς γὰρ αὐτοῦ λέγοντος Ἐρασιστράτου
<span class="lb" data-page="11.175" data-line="9" id="l11.175.9"></span>ἐν τῷ περὶ αἵματος ἀναγωγῆς, ἐν ᾧ καὶ μόνῳ
<span class="lb" data-page="11.175" data-line="10" id="l11.175.10"></span>φλεβοτομίας ἐμνημόνευσε, ὅτι Χρύσιππος ὑπὲρ τοῦ διαρκέσαι
<span class="lb" data-page="11.175" data-line="11" id="l11.175.11"></span>τὸν κάμνοντα ταῖς ἀσιτίαις ἀναγκαίως παραληφθησόμενον
<span class="lb" data-page="11.175" data-line="12" id="l11.175.12"></span>διὰ τὰς φλεγμονὰς οὐκ ἀφῄρει τοῦ αἵματος, αὐτοὶ
<span class="lb" data-page="11.175" data-line="13" id="l11.175.13"></span>πάντα μᾶλλον ἢ ταῦτα λέγουσιν. εἶτ’ οὖν ἐμὲ βούλει
<span class="lb" data-page="11.175" data-line="14" id="l11.175.14"></span>προσέχειν ἀνθρώποις Ἐρασιστράτου φλυαροῦσιν, αὐτὰς
<span class="lb" data-page="11.175" data-line="15" id="l11.175.15"></span>ἔχοντα Ἐρασιστράτου φωνάς; οὐδενὶ τὸν τρόπον ἡγοῦμαι
<span class="lb" data-page="11.175" data-line="16" id="l11.175.16"></span>προσήκειν. ἀκούσωμεν οὖν αὐτοῦ τῶν φωνῶν. πολὺ,
<span class="lb" data-page="11.175" data-line="17" id="l11.175.17"></span>φησὶ, βέλτιον ὁ Χρύσιππος ἐποίει, οὐ μόνον τὸ παρὸν
<span class="lb" data-page="11.175" data-line="18" id="l11.175.18"></span>ἐπιβλέπων, ἀλλὰ καὶ τοῦ ἐπιφερομένου κινδύνου φροντίζων.
<span class="pb" data-page="11.176" id="p11.176"></span>
<span class="lb" data-page="11.176" data-line="1" id="l11.176.1"></span>ἐχόμενος γὰρ τοῦ περὶ τὴν ἀναγωγὴν ὁ κατὰ φλεγμονὴν
<span class="lb" data-page="11.176" data-line="2" id="l11.176.2"></span>κίνδυνος, ἐν ᾧ προσφέρειν μὲν οὐ ῥᾴδιον, φλεβοτομηθέντι δὲ
<span class="lb" data-page="11.176" data-line="3" id="l11.176.3"></span>καὶ πολὺν χρόνον ἀσιτήσαντι κίνδυνος ἐκλυθῆναι. σαφῶς
<span class="lb" data-page="11.176" data-line="4" id="l11.176.4"></span>γὰρ ἐνταῦθα τὸν κατ’ ἔνδειαν κίνδυνον εὐλαβεῖσθαί φησιν
<span class="lb" data-page="11.176" data-line="5" id="l11.176.5"></span>αὐτὸν, ὃν ἐξ ἀνάγκης ἀκολουθήσειν οἴεται πλείονι χρόνῳ, διὰ
<span class="lb" data-page="11.176" data-line="6" id="l11.176.6"></span>τὴν φλεγμονὴν λιμαγχονουμένου τἀνθρώπον.
</p>
        </article>

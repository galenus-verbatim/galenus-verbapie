<article xmlns="http://www.w3.org/1999/xhtml" id="urn:cts:greekLit:tlg0057.tlg068.1st1K-grc1:9">
<span class="pb page1" data-page="11.179" id="p11.179"></span>
<span class="milestone ed1page page1" data-n="4.6" data-unit="ed1page" id="ed1page.4.6"></span>
<span class="milestone ed2page page1" data-n="10.403" data-unit="ed2page" id="ed2page.10.403"></span>
          <p>
<span class="lb" data-page="11.179" data-line="13" id="l11.179.13"></span>Καίτοι μάτην πολλὰ κάμνω παρὸν ὑπομνῆσαί
<span class="lb" data-page="11.179" data-line="14" id="l11.179.14"></span>σε τὸν λόγον. εἰ γὰρ οὐκ αὐτὸς ἡμᾶς ἐδίδαξας ἐν τῷ
<span class="lb" data-page="11.179" data-line="15" id="l11.179.15"></span>προτέρῳ τῶν ὑγιεινῶν, ἔνθα γένεσιν τοῦ κατὰ τὰς φλέβας
<span class="lb" data-page="11.179" data-line="16" id="l11.179.16"></span>πλήθους προειπὼν ἐφεξῆς γράφεις ἰάματα, σκοπὸν μὲν αὐτῶν
<span class="lb" data-page="11.179" data-line="17" id="l11.179.17"></span>ἁπάντων κένωσιν θέμενος, ἄλλην δ’ ἄλλῳ συμφέρειν φάσκων·
<span class="pb" data-page="11.180" id="p11.180"></span>
<span class="lb" data-page="11.180" data-line="1" id="l11.180.1"></span>πλὴν ἀλλά γε κενοῦντα τὴν πληθώραν, οὕτως γὰρ ἀξιοῖς
<span class="lb" data-page="11.180" data-line="2" id="l11.180.2"></span>καλεῖν τὸ ἐν ταῖς φλεψὶ τροφῆς πλῆθος καὶ γυμνάσια καὶ λουτρὰ
<span class="lb" data-page="11.180" data-line="3" id="l11.180.3"></span>πλείω καὶ λεπτὴν διαίταν εἶναι κελεύεις. οὐ ταυτὸν δὲ πᾶσι
<span class="lb" data-page="11.180" data-line="4" id="l11.180.4"></span>συμφέρειν φῂς βοήθημα κενωτικὸν, ὅτι μήτε πάντες εἰθισμένοι
<span class="lb" data-page="11.180" data-line="5" id="l11.180.5"></span>χρῆσθαι πᾶσιν, ἀλλ’ οἱ μὲν λουτροῖς μᾶλλον, οἱ δὲ γυμνασίοις,
<span class="lb" data-page="11.180" data-line="6" id="l11.180.6"></span>οἱ δὲ τοῖς μετὰ δεῖπνον ἐμέτοις, καὶ ὅτι μὴ τοῖς αὐτοῖς
<span class="lb" data-page="11.180" data-line="7" id="l11.180.7"></span>ἅπαντες εὐάλωτοι νοσήμασιν, ἀλλ’ ὁ μέν τις ἐπιληψίαις, ὁ
<span class="lb" data-page="11.180" data-line="8" id="l11.180.8"></span>δ’ αἵματος πτύσεσι, ὁ δὲ τοῖς καθ’ ἧπαρ ἢ σπλῆνα πάθεσιν.
<span class="lb" data-page="11.180" data-line="9" id="l11.180.9"></span>οὐκ οὖν οὔτε τὸν ἐπίληπτον ἐπιχειρήσομεν βαλανείοις κενοῦν,
<span class="lb" data-page="11.180" data-line="10" id="l11.180.10"></span>ὡς σὺ φῂς, ὀρθῶς τοῦτο κελεύων, οὔθ’ ᾧ τι φόβος ἀγγεῖον
<span class="lb" data-page="11.180" data-line="11" id="l11.180.11"></span>ἐν θώρακι ῥαγῆναι γυμνάσομεν.<span class="milestone ed2page" data-n="10.404" data-unit="ed2page" id="ed2page.10.404"></span> κίνδυνος γὰρ δηλαδὴ
<span class="lb" data-page="11.180" data-line="12" id="l11.180.12"></span>ταῖς τῶν γυμνασίων συντονίαις, εἰ καὶ μὴ πλῆθος ἦν, ἀλλ’ ὡς
<span class="lb" data-page="11.180" data-line="13" id="l11.180.13"></span>διὰ ἀσθένειαν κατὰ θώρακα ῥαγῆναι γυμνασομένῳ. ὅπως
<span class="lb" data-page="11.180" data-line="14" id="l11.180.14"></span>οὖν αὐτὸν ἰασόμεθα δίδαξον ἡμᾶς. ὅτι μὲν γὰρ κενωτέον
<span class="lb" data-page="11.180" data-line="15" id="l11.180.15"></span>ἐστὶν ὁμολογεῖς καὶ σύ. κενωτικὰ δ’ εἴχομεν βοηθήματα
<span class="lb" data-page="11.180" data-line="16" id="l11.180.16"></span>γυμνάσια καὶ λουτρὰ πλείω καὶ λεπτὴν δίαιταν. ἀλλὰ γυμνασίοις
<span class="lb" data-page="11.180" data-line="17" id="l11.180.17"></span>μὲν οὐδ’ αὐτὸς ἀξιοῖς χρῆσθαι. περὶ δὲ λουτρῶν σὺ μὲν
<span class="lb" data-page="11.180" data-line="18" id="l11.180.18"></span>ὅλως οὐδὲν εἶπας, οὔτ’ εἰ χρηστέον οὔτ’ εἰ μὴ χρηστέον ἐπὶ
<span class="pb" data-page="11.181" id="p11.181"></span>
<span class="lb" data-page="11.181" data-line="1" id="l11.181.1"></span>τῶν οὕτως ἐχόντων. ἐγὼ δ’ ἐρῶ τὸ φαινόμενον αὐτὸ καὶ τῇ
<span class="lb" data-page="11.181" data-line="2" id="l11.181.2"></span>πείρᾳ κεκριμένον, εἰ δέ τι χρὴ καὶ περὶ σοῦ μαντεύσασθαι,
<span class="lb" data-page="11.181" data-line="3" id="l11.181.3"></span>καὶ σοὶ τάχα ἂν δόξαν. σὺ γοῦν αὐτὸς ἐν τῷ περὶ αἵματος
<span class="lb" data-page="11.181" data-line="4" id="l11.181.4"></span>ἀναγωγῆς συγγράμματι διαδέσμοις τε ἅμα καὶ ἀσιτίαις
<span class="lb" data-page="11.181" data-line="5" id="l11.181.5"></span>χρώμενος ὑπὸ τούτων μὲν ἀντισπόσαι τοῦ πλήθους, τοῦ δὲ
<span class="lb" data-page="11.181" data-line="6" id="l11.181.6"></span>κενῶσαι βαλανείοις οὐ χρή. λογίζομαι γάρ σε φθέγγοντα τὸ
<span class="lb" data-page="11.181" data-line="7" id="l11.181.7"></span>λουτρὸν ἐπὶ τῆς ἐῤῥωγυίας ἤδη φλεβὸς, οὐδ’ ἔφης, εἰ ἐπίδοξος
<span class="lb" data-page="11.181" data-line="8" id="l11.181.8"></span>ἡ ῥῆξις, ἐθελῆσαι ἂν χρήσασθαι. εἰ δὲ καὶ μὴ σὺ οὕτως
<span class="lb" data-page="11.181" data-line="9" id="l11.181.9"></span>ἐγίνωσκες, ἀλλ’ ἐμοὶ τὸ φαινόμενον ἤρκει. μεγίστη γὰρ αἱμοῤῥαγίαις
<span class="lb" data-page="11.181" data-line="10" id="l11.181.10"></span>ἁπάσαις ἡ ἐκ βαλανείου βλάβη καὶ ἡ αἰτία πρόδηλος, εἴ γε
<span class="lb" data-page="11.181" data-line="11" id="l11.181.11"></span>δὴ χεῖται μὲν τὸ αἷμα καὶ εἰς ἀτμοὺς λύεται καὶ πνεύματα τοῦ
<span class="lb" data-page="11.181" data-line="12" id="l11.181.12"></span>τε θερμαινομένου, ὥστε καὶ εἰς κίνησιν προτρέπεσθαι καὶ
<span class="lb" data-page="11.181" data-line="13" id="l11.181.13"></span>εἰς ὄγκον αἴρεσθαι. μαλακὰ δὲ καὶ ἀσθενῆ ταῖς θερμολουσίαις
<span class="lb" data-page="11.181" data-line="14" id="l11.181.14"></span>ἀποτελεῖται τὰ σώματα. πῶς δὴ οὖν οὐκ ἂν ῥᾷστα
<span class="lb" data-page="11.181" data-line="15" id="l11.181.15"></span>πάθοι αὐτά γε μαλακώτερα γενόμενα καὶ τοῦ ῥηγνύντος αὐτὰ
<span class="lb" data-page="11.181" data-line="16" id="l11.181.16"></span>κίνησίν τε ἅμα καὶ ὄγκον προσλαβόντος; οὐκ οὖν οὐδὲ ἐν
<span class="lb" data-page="11.181" data-line="17" id="l11.181.17"></span>βαλανείοις ἐπιχειρήσομεν κενοῦν οἷς φόβος δι’ αἵματος πλῆθος ﻿
<span class="pb" data-page="11.182" id="p11.182"></span>
<span class="lb" data-page="11.182" data-line="1" id="l11.182.1"></span>ῥαγῆναι τὰς φλέβας. εἰς λοιπὸν τὸ τρίτον συγκλειόμεθα τῶν
<span class="lb" data-page="11.182" data-line="2" id="l11.182.2"></span>κενωτικῶν βοηθημάτων τὴν λεπτὴν δίαιταν. ἄγε δὴ, ἐπειδὴ
<span class="lb" data-page="11.182" data-line="3" id="l11.182.3"></span>ταύτην αὐτὸς σὺν τρισὶ τρόποις ἐργάζῃ, λεπτὰ ἢ μικρὰ
<span class="lb" data-page="11.182" data-line="4" id="l11.182.4"></span>καὶ ἄτροφα σιτία προσφέρων ἢ οὐδ’ ὅλως προσφέρων ἢ ἐμεῖν
<span class="lb" data-page="11.182" data-line="5" id="l11.182.5"></span>ἀπὸ δείπνου κελεύων. ἴδωμεν οὖν ὅπως λεπτῶς διαιτήσομεν.
<span class="lb" data-page="11.182" data-line="6" id="l11.182.6"></span>ἆρά γε μετὰ δεῖπνον ἐμεῖν κελεύσαντες; ἀλλ’ εἰς τὴν ἐν τοῖς
<span class="lb" data-page="11.182" data-line="7" id="l11.182.7"></span>γυμνασίοις συντονίαν εὐλαβηθείημεν, εἴ πού γέ τι κατὰ τοὺς
<span class="lb" data-page="11.182" data-line="8" id="l11.182.8"></span>ἐμέτους ἀδεῶς χρησόμεθα. τοῦτο μὲν οὐδ’ ἂν ἰδιώτην λάθοι.
<span class="lb" data-page="11.182" data-line="9" id="l11.182.9"></span>λοιπὸν οὖν ἢ ἀσιτίαν προστάξομεν ἢ μικρὰ καὶ ἄτροφα σιτία
<span class="lb" data-page="11.182" data-line="10" id="l11.182.10"></span>δώσομεν. ἀλλ’ εἰ καὶ μὴ ἰσχυρῶς τὰ τοιαῦτα, τρέφει γοῦν.
<span class="lb" data-page="11.182" data-line="11" id="l11.182.11"></span>ἡμεῖς δ’ οὐ προσθεῖναι νῦν, ἀλλ’ ἀφελεῖν βουλόμεθα. λοιπὸν
<span class="lb" data-page="11.182" data-line="12" id="l11.182.12"></span>ἄρα τὴν ἐπίπονον καὶ μοχθηρὰν ὄντως ὥσπερ τινὰ ἱερὰν
<span class="lb" data-page="11.182" data-line="13" id="l11.182.13"></span>ἀγκύραν εἰς ἅπαντα πάθη διαρκῆ παραληψόμεθα λιμοκτονίαν.
<span class="lb" data-page="11.182" data-line="14" id="l11.182.14"></span>εἶτα δηλαδὴ σκώψομεν Ἀπολλώνιον καὶ Δέξιππον ἐπὶ
<span class="lb" data-page="11.182" data-line="15" id="l11.182.15"></span>λιμαγχονίᾳ; καίτοι καὶ τοῦτ’ αὐτὸς αὐτὸς ἐδίδαξε, βούλομαι μᾶλλον
<span class="lb" data-page="11.182" data-line="16" id="l11.182.16"></span>ὑπομνῆσαι. καὶ γὰρ αὐτός μοι δοκεῖς αἰσθάνεσθαι περὶ τῆς
<span class="lb" data-page="11.182" data-line="17" id="l11.182.17"></span>ἀσιτίας ὡς οὐ κενωτικοῦ βοηθήματος. ἀποδείξας δὲ πρότερον
<span class="pb" data-page="11.183" id="p11.183"></span>
<span class="lb" data-page="11.183" data-line="1" id="l11.183.1"></span>ὅ βούλομαι, τηνικαῦτα δὴ καὶ τῆς παρὰ σοῦ μαρτυρίας
<span class="lb" data-page="11.183" data-line="2" id="l11.183.2"></span>μνημονεύσω. ἡ ἀσιτία οὐ δήπου τῶν ὄντων τι πραγμάτων
<span class="lb" data-page="11.183" data-line="3" id="l11.183.3"></span>ἐστὶν, οὐ μᾶλλον ἢ τυφλότης ἢ κωφότης, ἀλλὰ πάντα τὰ
<span class="lb" data-page="11.183" data-line="4" id="l11.183.4"></span>τοιαῦτα στερήσεις τῶν ὑπαρχόντων εἰσί. αὐτὸ μὲν γὰρ τὸ
<span class="lb" data-page="11.183" data-line="5" id="l11.183.5"></span>προσενέγκασθαι σιτία τῶν ὄντων ἐστὶν, ὅθεν αὐτὴν καὶ τοὔργον
<span class="lb" data-page="11.183" data-line="6" id="l11.183.6"></span>εὑρήσεις ὑπάρχειν θρέψιν τοῦ σώματος. τὸ μὴ προσενέγκασθαι
<span class="lb" data-page="11.183" data-line="7" id="l11.183.7"></span>οὐ ταὐτὸν τῶν ὑπαρχόντων ἐστὶν, οὔτ’ ἔργον αὐτοῦ
<span class="lb" data-page="11.183" data-line="8" id="l11.183.8"></span>δεῖξαι δυνήσῃ, καθάπερ ἱδρώτων μὲν καὶ φλεβοτομίας καὶ
<span class="lb" data-page="11.183" data-line="9" id="l11.183.9"></span>κλυστῆρος κένωσιν, ἐδεσμάτων δὲ θρέψιν. μέση τοίνυν
<span class="lb" data-page="11.183" data-line="10" id="l11.183.10"></span>ἀμφοῖν ἐστὶν ἡ ἀσιτία τοῦ τε κενοῦν καὶ τοῦ τρέφειν.
<span class="lb" data-page="11.183" data-line="11" id="l11.183.11"></span><span class="milestone ed2page" data-n="10.405" data-unit="ed2page" id="ed2page.10.405"></span>οὔτε γὰρ τρέφει οὔτε κενοῖ. πῶς οὖν, φησὶν, ἀπέθανον πολλοὶ
<span class="lb" data-page="11.183" data-line="12" id="l11.183.12"></span>κατ’ ἔνδειαν ἀπορίᾳ σιτίων; οὐ τῇ τῶν σιτίων ἀπορίᾳ, φήσομεν,
<span class="lb" data-page="11.183" data-line="13" id="l11.183.13"></span>ἐπεὶ οὕτω γ’ ἂν οὐδὲ τὰ φωλεύοντα ζῶα τροφῆς ἀποροῦντα
<span class="lb" data-page="11.183" data-line="14" id="l11.183.14"></span>διαρκεῖν ἐδύνατο. διαρκεῖ δέ γε, καὶ τοῦτ’ αὐτὸς ὁ
<span class="lb" data-page="11.183" data-line="15" id="l11.183.15"></span>Ἐρασίστρατος λέγει καὶ τὴν αἰτίαν προσθίτησιν. ἅπαν γὰρ,
<span class="lb" data-page="11.183" data-line="16" id="l11.183.16"></span>φησὶ, τὸ κατὰ τὴν ἐκτὸς ἐπιφάνειαν διαπνεῖσθαι πέφυκεν,
<span class="lb" data-page="11.183" data-line="17" id="l11.183.17"></span>ἀλλ’ ἢ πλέον ἢ ἧττον, ὡς ἂν καὶ μανότητος<span class="milestone ed1page" data-n="4.7" data-unit="ed1page" id="ed1page.4.7"></span> ἔχει. τοῦ δ’
<span class="pb" data-page="11.184" id="p11.184"></span>
<span class="lb" data-page="11.184" data-line="1" id="l11.184.1"></span>ἧττόν τε καὶ μᾶλλον γίνεσθαι μανὴν τὴν ἐπιφάνειαν ἄλλαι
<span class="lb" data-page="11.184" data-line="2" id="l11.184.2"></span>τέ τινες αἰτίαι καὶ οὐδεμιᾶς ἐλάττους αἱ κατὰ θερμασίαν
<span class="lb" data-page="11.184" data-line="3" id="l11.184.3"></span>καὶ ψύξιν καὶ ἡσυχίαν καὶ κίνησιν τροπαὶ τοῦ σώματος.
<span class="lb" data-page="11.184" data-line="4" id="l11.184.4"></span>θερμοῦ μὲν γὰρ ὄντος τοῦ περιέχοντος ἀέρος καὶ τοῦ
<span class="lb" data-page="11.184" data-line="5" id="l11.184.5"></span>ζώου γυμναζομένου πλεῖστον ἀποῤῥεῖν· ἐπὶ δέ γε τοῖς ἐναντίοις
<span class="lb" data-page="11.184" data-line="6" id="l11.184.6"></span>κρύει τοῦ περιέχοντος καὶ ἀκινησίᾳ τοῦ ζώου πυκνοῦσθαι
<span class="lb" data-page="11.184" data-line="7" id="l11.184.7"></span>μὲν τὴν ἐκτὸς ἐπιφάνειαν, ἀποῤῥεῖν δὲ ἢ μηδὲν ἢ
<span class="lb" data-page="11.184" data-line="8" id="l11.184.8"></span>παντάπασιν ὀλίγον. καὶ διὰ τοῦτο μὴ δεῖσθαι τροφῆς τὰ
<span class="lb" data-page="11.184" data-line="9" id="l11.184.9"></span>φωλεύοντα. ἅτε γὰρ ψυχρῶν μὲν καὶ ἀργῶν καὶ παχέων
<span class="lb" data-page="11.184" data-line="10" id="l11.184.10"></span>τῶν καθ’ ὅλον τὸ σῶμα διὰ τὴν ἡσυχίαν γιγνομένων,
<span class="lb" data-page="11.184" data-line="11" id="l11.184.11"></span>πυκνουμένης δὲ τῆς ἐκτὸς ἐπιφανείας ἐν τῷ χειμερινῷ κρύει,
<span class="lb" data-page="11.184" data-line="12" id="l11.184.12"></span>καθ’ ἣν ὥραν φωλεύει τὰ ζῶα, μηδὲν ἐκτὸς ἀποῤῥεῖν.
<span class="lb" data-page="11.184" data-line="13" id="l11.184.13"></span>οὐκοῦν οὐδὲ τοῦ πληρώσοντος τὸ κενούμενον δεῖσθαι.
<span class="lb" data-page="11.184" data-line="14" id="l11.184.14"></span>χρεία δ’ ἦν αὐτῇ τροφῆς καὶ διὰ τοῦτ’ ἐπ’ αὐτὴν ἔρχεται
<span class="lb" data-page="11.184" data-line="15" id="l11.184.15"></span>τὰ ζῶα τὴν ἐκ τῆς κενώσεως ἔνδειαν ἰώμενα. σαφὲς οὖν
<span class="lb" data-page="11.184" data-line="16" id="l11.184.16"></span>ὅτι τῆς μὲν ἐνδείας ἡ καθ’ ὅλην τὴν ἐπιφάνειαν κένωσις
<span class="lb" data-page="11.184" data-line="17" id="l11.184.17"></span>αἰτία καὶ χρεία σιτίων ὑπὲρ τοῦ τὸ κενούμενον ἀναπληρῶσαι.
<span class="pb" data-page="11.185" id="p11.185"></span>
<span class="lb" data-page="11.185" data-line="1" id="l11.185.1"></span>τῆς οὖν αἰτίας ἀπολλυμένης δι’ ἣν ὅλως ἐδεῖτο
<span class="lb" data-page="11.185" data-line="2" id="l11.185.2"></span>τὰ ζῶα σιτίων, ἀνάγκη πᾶσα καὶ τὴν χρείαν συναπόλλυσθαι,
<span class="lb" data-page="11.185" data-line="3" id="l11.185.3"></span>καὶ διὰ τοῦτο οὐ δεῖται τὰ φωλεύοντα σιτίων, ὅτι
<span class="lb" data-page="11.185" data-line="4" id="l11.185.4"></span>μηδὲ προσθέσεως. σαφῶς οὖν ἐμάθομεν ὡς οὐχ ἡ ἀσιτία
<span class="lb" data-page="11.185" data-line="5" id="l11.185.5"></span>κενοῦν πέφυκεν, ἀλλ’ ἡ τοῦ δέρματος μανότης. εἰ δὲ
<span class="lb" data-page="11.185" data-line="6" id="l11.185.6"></span>τοῦτο πυκνώσαις ἡσυχίᾳ καὶ κρύει, τί τῆς λιμαγχονίας ἔτ’
<span class="lb" data-page="11.185" data-line="7" id="l11.185.7"></span>ὄφελος; καὶ μὴν ἀναγκαῖον ἄμφω φυλάξασθαι, καὶ τὰ γυμνάσια
<span class="lb" data-page="11.185" data-line="8" id="l11.185.8"></span>καὶ πᾶσαν ἀλέαν, ᾧ κίνδυνος αἷμα πτύσαι. τὰ μὲν
<span class="lb" data-page="11.185" data-line="9" id="l11.185.9"></span>γὰρ τῇ συντονίᾳ ῥηγνύναι πέφυκε τὰς φλέβας· αἱ θερμασίαι
<span class="lb" data-page="11.185" data-line="10" id="l11.185.10"></span>δὲ καθ’ ὃν λόγον καὶ τὰ λουτρά. μὴ θερμαίνων
<span class="lb" data-page="11.185" data-line="11" id="l11.185.11"></span>μὲν ἄρα κενώσεις τὸ σῶμα, θερμαίνων δὲ ἢ γυμνασίοις
<span class="lb" data-page="11.185" data-line="12" id="l11.185.12"></span>ἢ λουτροῖς μέγιστα βλάψεις τὴν πρὸς τὸ ῥήγνυσθαι τῶν
<span class="lb" data-page="11.185" data-line="13" id="l11.185.13"></span>φλεβῶν αὐτῶν ἐπιτηδειότητα. τί δὴ λοιπὸν ἔτι συμβουλεύσομεν
<span class="lb" data-page="11.185" data-line="14" id="l11.185.14"></span>τοῖς ὧδε κάμνουσιν; αἱ μὲν γὰρ ἀσιτίαι χωρὶς
<span class="lb" data-page="11.185" data-line="15" id="l11.185.15"></span>τοῦ γυμνάζεσθαι τὸν ἄνθρωπον ἢ ἄλλως ὁπωσοῦν θερμαίνεσθαι
<span class="lb" data-page="11.185" data-line="16" id="l11.185.16"></span>κενοῦν οὐ δύνανται. φλεβοτομίαν δὲ, ὡς ἐοίκαμεν,
<span class="lb" data-page="11.185" data-line="17" id="l11.185.17"></span>ἐσχάτως φεύγομεν, ὥσπερ, οἶμαι, καὶ τὰς ἰσχυρὰς
<span class="lb" data-page="11.185" data-line="18" id="l11.185.18"></span>καθάρσεις. θαυμαστή γε ἡ εὐπορία τῶν κενωτικῶν βοηθημάτων
<span class="pb" data-page="11.186" id="p11.186"></span>
<span class="lb" data-page="11.186" data-line="1" id="l11.186.1"></span>εἰς ἀσιτίαν κατακλεισθέντων. εἰ μὲν μόνῃ χρησόμεθα,
<span class="lb" data-page="11.186" data-line="2" id="l11.186.2"></span>πλεῖον οὐδὲν ἕξομεν, οὐ γὰρ κενοῖ μόνη. σὺν ᾗ
<span class="lb" data-page="11.186" data-line="3" id="l11.186.3"></span>κενοῦν πέφυκε, μείζονας ταῦτα τὰς ἄλλας βλάβας τῆς ἐκ τοῦ
<span class="lb" data-page="11.186" data-line="4" id="l11.186.4"></span>κενοῦν ὠφελείας ἔχει.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:1">
<span class="pb page1" data-page="11.187" id="p11.187"></span>
<span class="milestone ed1page page1" data-n="3.8" data-unit="ed1page" id="ed1page.4.8"></span>
<span class="milestone ed2page page1" data-n="9.407" data-unit="ed2page" id="ed2page.10.407"></span>
          <h1>ΓΑΛΗΝΟΥ ΠΕΡΙ ΦΛΕΒΟΤΟΜΙΑΣ ΠΡΟΣ
<br></br>ΕΡΑΣΙΣΤΡΑΤΕΙΟΥΣ ΤΟΥΣ ΕΝ ΡΩΜΗΙ.
</h1>
          <p>
<span class="lb" data-page="11.187" data-line="1" id="l11.187.1"></span>Ὅτε τὸ πρῶτον ἧκον εἰς Ῥώμην, εὗρόν
<span class="lb" data-page="11.187" data-line="2" id="l11.187.2"></span>τινας ἰατροὺς εἰς τοσοῦτον φυλαττομένους φλεβοτομίαν ὥστε
<span class="lb" data-page="11.187" data-line="3" id="l11.187.3"></span>ἐνίοτε διὰ πλῆθος ἀνθρώπου πνιγομένου, μηδὲ τότε χρῆσθαι
<span class="lb" data-page="11.187" data-line="4" id="l11.187.4"></span>τῷ βοηθήματι. καί τινα γυναῖκα τῇ μὲν ἡλικίᾳ σχεδὸν
<span class="lb" data-page="11.187" data-line="5" id="l11.187.5"></span>ἐτῶν κά, ἐξ ἐπισχέσεως τῆς ἐμμήνου καθάρσεως ἐρυθρόν τε
<span class="lb" data-page="11.187" data-line="6" id="l11.187.6"></span>τὸ πρόσωπον ἔχουσαν καὶ βήττουσαν ἀτρέμα καὶ δυσπνοοῦσαν
<span class="lb" data-page="11.187" data-line="7" id="l11.187.7"></span>ἤδη που σμικρὰ διαδοῦντας ἐρίοις δεσμοῖς τὰ κῶλα καὶ
<span class="lb" data-page="11.187" data-line="8" id="l11.187.8"></span>ἀσιτεῖν κελεύοντας, οὔτε δὲ αὐτοὺς φλεβοτομοῦντας ἡμᾶς τε
<span class="pb" data-page="11.188" id="p11.188"></span>
<span class="lb" data-page="11.188" data-line="1" id="l11.188.1"></span>κωλύοντας· ἐπεὶ ᾧ συνήθες εἶναι τοῖς οἰκείοις τῆς γυναικὸς
<span class="lb" data-page="11.188" data-line="2" id="l11.188.2"></span>καὶ πρεσβύτεραι μᾶλλον ἐπιστεύοντο. πείθειν μὲν αὐτοὺς ἔτι
<span class="lb" data-page="11.188" data-line="3" id="l11.188.3"></span>περὶ τῆς φλεβοτομίας οὐδὲ ἐπεχείρησα, προσανηρώτησα δ’ εἰ
<span class="lb" data-page="11.188" data-line="4" id="l11.188.4"></span>μὴ κωλύοιεν ἐρεθίζειν ἐπὶ μήτραν τὸ αἷμα τοῖς τοῦτ’ ἐργάζεσθαι
<span class="lb" data-page="11.188" data-line="5" id="l11.188.5"></span>δυναμένοις φαρμάκοις. ὡς δὲ συνεχώρησαν, ἑτοίμως
<span class="lb" data-page="11.188" data-line="6" id="l11.188.6"></span>τὴν συνήθη τῇ καμνούσῃ μαιεύτριαν ἐξευρὼν<span class="milestone ed2page" data-n="10.407" data-unit="ed2page" id="ed2page.10.407"></span> ἐπὶ τὴν
<span class="lb" data-page="11.188" data-line="7" id="l11.188.7"></span>χρῆσιν αὐτῶν προὔτρεπον. ἡ δὲ κεχρῆσθαι καθ’ ὃν ἐχρῆν
<span class="lb" data-page="11.188" data-line="8" id="l11.188.8"></span>καιρὸν ἔλεγεν, ἡνίκα ἐπίδοξος ἡ ἔμμηνος ἦν ἔσεσθαι κάθαρσις.
<span class="lb" data-page="11.188" data-line="9" id="l11.188.9"></span>ἐμέμνητό τε τῶν φαρμάκων ἃ προσήνεγκε τῇ
<span class="lb" data-page="11.188" data-line="10" id="l11.188.10"></span>γυναικὶ, δοκίμων ἁπάντων ὄντων, ὡς μὴ δόξαι τινὰ τῇ
<span class="lb" data-page="11.188" data-line="11" id="l11.188.11"></span>τούτων ἀσθενείᾳ τὴν βοήθειαν ἄπρακτον γενέσθαι. ταῦτά
<span class="lb" data-page="11.188" data-line="12" id="l11.188.12"></span>τε οὖν ἐγὼ πυθόμενος, ἔτι τε πρὸς τούτοις ὅτι τέταρτος
<span class="lb" data-page="11.188" data-line="13" id="l11.188.13"></span>εἴη μὴν πεπλησμένος τῆς ἐπισχέσεως τοῦ αἵματος, αὖθις
<span class="lb" data-page="11.188" data-line="14" id="l11.188.14"></span>ἐντυχὼν τοῖς ἰατροῖς ἐπεχείρουν πείθειν ἐπὶ τὴν φλεβοτομίαν
<span class="lb" data-page="11.188" data-line="15" id="l11.188.15"></span>ἀφικέσθαι. μὴ βουληθέντων δὲ θαυμάζων εἰ διὰ μὲν
<span class="lb" data-page="11.188" data-line="16" id="l11.188.16"></span>τῆς μήτρας ἐκκενῶσαι τὸ περιττὸν αἷμα σπουδάζουσιν, ἀναστομώσαντες
<span class="lb" data-page="11.188" data-line="17" id="l11.188.17"></span>δηλαδὴ φλέβας ἐνταῦθα πολλὰς, ἄλλης δέ
<span class="pb" data-page="11.189" id="p11.189"></span>
<span class="lb" data-page="11.189" data-line="1" id="l11.189.1"></span>τινος φλεβὸς τμηθείσης ἡγοῦνται βλαβερὰν ἔσεσθαι τὴν
<span class="lb" data-page="11.189" data-line="2" id="l11.189.2"></span>κένωσιν. τῶν δὲ εἰπόντων ὑπὸ μόνης τῆς ἀσιτίας κενωθῆναι
<span class="lb" data-page="11.189" data-line="3" id="l11.189.3"></span>δύνασθαι τὸ πλεονάζον αἷμα, χωρὶς τοῦ προσαχθῆναι βοήθημα
<span class="lb" data-page="11.189" data-line="4" id="l11.189.4"></span>τοιοῦτον, σιωπήσας ἀπηλλαττόμην, οὐδὲν χρηστὸν
<span class="lb" data-page="11.189" data-line="5" id="l11.189.5"></span>ἐλπίζων ἐπὶ τῇ γυναικὶ, διά τε τὴν βῆχα καὶ τὴν δύσπνοιαν.
<span class="lb" data-page="11.189" data-line="6" id="l11.189.6"></span>ἢ γὰρ αἷμά τι πτύσσειν αὐτὴν ἐκ θώρακος ἢ πνεύμονος,
<span class="lb" data-page="11.189" data-line="7" id="l11.189.7"></span>ἀγγείου ῥαγέντος, ἢ πάντως γε συναγχικὴν ἢ πλευριτικὴν ἢ
<span class="lb" data-page="11.189" data-line="8" id="l11.189.8"></span>περιπνευμονικὴν ἔσεσθαι προσεδόκουν. ἐβουλόμην τε μᾶλλον,
<span class="lb" data-page="11.189" data-line="9" id="l11.189.9"></span>ὡς ἐν κακῶν αἱρέσει, πλευριτικὴν γενέσθαι τὴν γυναῖκα, δεδιὼς
<span class="lb" data-page="11.189" data-line="10" id="l11.189.10"></span>τῆς μὲν ἐν συνάγχῃ τε καὶ περιπνευμονίᾳ τὴν ὀξύτητα τοῦ κινδύνου,
<span class="lb" data-page="11.189" data-line="11" id="l11.189.11"></span>τῆς δὲ ἐν τῷ πνεύμονι ῥήξεως ἀγγείου τὸ θανατῶδες, ὅπερ
<span class="lb" data-page="11.189" data-line="12" id="l11.189.12"></span>οὖν καὶ συνέβη γενέσθαι. βηξάσῃ γὰρ αὐτῇ συντονώτερον αἷμα
<span class="lb" data-page="11.189" data-line="13" id="l11.189.13"></span>συνανήχθη. καὶ ἤδη καὶ τῶν ἰδιώτων οὐχ ὀλίγοι τοῖς κωλύσασι
<span class="lb" data-page="11.189" data-line="14" id="l11.189.14"></span>φλεβοτομηθῆναι τὴν ἄνθρωπον ἐμέμφοντο. καὶ πάντως,
<span class="lb" data-page="11.189" data-line="15" id="l11.189.15"></span>εἰ καὶ μὴ πρόσθεν, ἀλλὰ νῦν γοῦν ἤλπιζον αἰδεσθέντας
<span class="lb" data-page="11.189" data-line="16" id="l11.189.16"></span>αὐτοὺς συγχωρῆσαι τῷ βοηθήματι. τῶν δὲ μηδὲ τότε ἐπιτρεπόντων,
<span class="lb" data-page="11.189" data-line="17" id="l11.189.17"></span>ἀλλὰ τά τε τῶν κώλων δεσμὰ ἐπεσφίγγειν σφοδρότερον
<span class="pb" data-page="11.190" id="p11.190"></span>
<span class="lb" data-page="11.190" data-line="1" id="l11.190.1"></span>ἀξιούντων, ἐρεθίζειν τε διὰ μήτρας, ἐπιμένειν τε
<span class="lb" data-page="11.190" data-line="2" id="l11.190.2"></span>ταῖς ἀσιτίαις, ἐγὼ μὲν ἐχωρίσθην, ὡς ἂν μηδὲν ἀνύσειν ἐλπίζων
<span class="lb" data-page="11.190" data-line="3" id="l11.190.3"></span>διά τε τὴν ἡλικίαν τῶν ἀνδρῶν καὶ τὴν δόξαν. ἡ γυνὴ
<span class="lb" data-page="11.190" data-line="4" id="l11.190.4"></span>δ’ ἀπέθανεν οὐ μετὰ πολὺν χρόνον, ἀνιάτῳ δυσπνοίᾳ συσχεθεῖσα.
<span class="lb" data-page="11.190" data-line="5" id="l11.190.5"></span>καὶ μὲν δὴ καὶ συναγχικῶν ὑπὸ τῶν αὐτῶν τούτων
<span class="lb" data-page="11.190" data-line="6" id="l11.190.6"></span>ἰατρῶν κωλυθέντων φλεβοτομῆσαι διὰ ταχέων ἀποθανόντων.
<span class="lb" data-page="11.190" data-line="7" id="l11.190.7"></span>καὶ πάλιν ἄλλον τινα ἦρος ὥρᾳ, δι’ ὅλου μὲν τοῦ χειμῶνος
<span class="lb" data-page="11.190" data-line="8" id="l11.190.8"></span>ἐμπεπλησμένον ἄνευ γυμνασίων, ἐρυθροὺς δὲ οὕτω τοὺς
<span class="lb" data-page="11.190" data-line="9" id="l11.190.9"></span>ὀφθαλμοὺς ἔχοντα καὶ τὸ πρόσωπον ὅλον, ὡς εἰ καί τις μὲν
<span class="lb" data-page="11.190" data-line="10" id="l11.190.10"></span>ἐρείσας χαμαὶ τὴν κεφαλὴν, ὑψηλὰ δ’ ἀνατείνας τὰ σκέλη,
<span class="lb" data-page="11.190" data-line="11" id="l11.190.11"></span>χρονίσει ἐν τούτῳ τῷ σχήματι, πεμπταῖος οὗτος δυσπνοήσας
<span class="lb" data-page="11.190" data-line="12" id="l11.190.12"></span>ἐπνίγη. τετάρτην ἐπὶ τούτων γυναῖκα τῆς ἐμμήνου καθάρσεως
<span class="lb" data-page="11.190" data-line="13" id="l11.190.13"></span>ἐπεσχημένης οὐκ ὀλίγου χρόνου κατὰ τὸν αὐτὸν τρόπον ἐπὶ
<span class="lb" data-page="11.190" data-line="14" id="l11.190.14"></span>θάνατον ἐποδήγουν οἱ τῆς φλεβοτομίας ἐχθροὶ, τὰς τρεῖς μὲν
<span class="lb" data-page="11.190" data-line="15" id="l11.190.15"></span>ἡμέρας ἐν πρώτοις ἐν ἀσιτίᾳ φυλάξαντες· καὶ γὰρ καὶ ὁ πυρετὸς
<span class="lb" data-page="11.190" data-line="16" id="l11.190.16"></span>ἦν αὐτῇ συνεχής· τῇ τετάρτῃ δὲ δόντες αὐτῇ ὀλιγοστόν
<span class="lb" data-page="11.190" data-line="17" id="l11.190.17"></span>τι ῥοφήματος, εἶτα τῇ πέμπτῃ πάλιν ἀσιτεῖν κελεύσαντες,
<span class="lb" data-page="11.190" data-line="18" id="l11.190.18"></span>ἐν ᾗ καὶ παροξυνθεῖσα σφοδρότερον ἀνεπήδα τε παραφρονοῦσα
<span class="pb" data-page="11.191" id="p11.191"></span>
<span class="lb" data-page="11.191" data-line="1" id="l11.191.1"></span>καὶ διὰ τῶν θυρῶν ἐκτὸς ἔθει κεκραγυῖα, καὶ μόγις αὐτὴν οἱ
<span class="lb" data-page="11.191" data-line="2" id="l11.191.2"></span>παρόντες ἠδύναντο κατέχειν. ἀλλὰ ταύτην γε ἡ φύσις ἔσωσεν,
<span class="lb" data-page="11.191" data-line="3" id="l11.191.3"></span>αἷμα ἐκ μυκτήρων ἐκχέασα <span class="milestone ed1page" data-n="4.8" data-unit="ed1page" id="ed1page.4.8"></span>πάμπολυ. καὶ ἦν θαυμάσαι
<span class="lb" data-page="11.191" data-line="4" id="l11.191.4"></span>τε ἅμα καὶ διδαχθῆναι πηλίκην ἔχει δύναμιν εἰς τὴν τῶν
<span class="lb" data-page="11.191" data-line="5" id="l11.191.5"></span>τοιούτων παθημάτων ἴασιν αἵματος ἀφαίρεσις. αὐτίκα γὰρ
<span class="lb" data-page="11.191" data-line="6" id="l11.191.6"></span>ἐπὶ τῇ διὰ τῶν μυκτήρων αἱμοῤῥαγίᾳ πάντων ἀπήλλακτο τῶν
<span class="lb" data-page="11.191" data-line="7" id="l11.191.7"></span>συμπτωμάτων ἡ γυνή. ἔμπροσθεν μὲν οὖν ἐδεδίειν εἰς λόγους
<span class="lb" data-page="11.191" data-line="8" id="l11.191.8"></span>ἰέναι τοῖς ἰατροῖς, εἰκάζων ἃ μέλλουσιν ἐρεῖν εἰς τὸ μὴ χρῆσθαι
<span class="lb" data-page="11.191" data-line="9" id="l11.191.9"></span>τῇ φλεβοτομίᾳ. φανερῶς δὲ δοξάσης ἅπασι σωθῆναι
<span class="lb" data-page="11.191" data-line="10" id="l11.191.10"></span>τῆς γυναικὸς ἐπὶ τῇ κενώσει τοῦ αἵματος, ἀνέμνησα <span class="milestone ed2page" data-n="10.408" data-unit="ed2page" id="ed2page.10.408"></span>αὐτοὺς
<span class="lb" data-page="11.191" data-line="11" id="l11.191.11"></span>τῶν ἀποθανόντων, ὡς εἰ καί τις ἐκείνους ἐφλεβοτόμησεν,
<span class="lb" data-page="11.191" data-line="12" id="l11.191.12"></span>ἴσως ἂν ἐσώθησαν, ἔλεγόν τε τινὰς ἐπὶ τούτων λογισμοὺς,
<span class="lb" data-page="11.191" data-line="13" id="l11.191.13"></span>οἱ δὲ περιέπλεκον μὲν ἄνω καὶ κάτω τοὺς λόγους ἑλίττοντες,
<span class="lb" data-page="11.191" data-line="14" id="l11.191.14"></span>ἐπέραινον δ’ οὐδὲν, ἀλλὰ καὶ τελευτῶντες ἐπὶ τὸν Ἐρασίστρατον
<span class="lb" data-page="11.191" data-line="15" id="l11.191.15"></span>κατέφευγον, ἐν μὲν τῷ πρώτῳ περὶ αἵματος ἀναγωγῆς βιβλίῳ
<span class="lb" data-page="11.191" data-line="16" id="l11.191.16"></span>φάσκοντες ἀποδεδεῖχθαι πρὸς αὐτοῦ κάλλιον εἶναι τοῦ φλεβοτομεῖν
<span class="lb" data-page="11.191" data-line="17" id="l11.191.17"></span>τὸ διαδεῖν τὰ κῶλα, κατά τε τὴν περὶ τῶν πυρετῶν ﻿
<span class="pb" data-page="11.192" id="p11.192"></span>
<span class="lb" data-page="11.192" data-line="1" id="l11.192.1"></span>πραγματείαν, μηδὲ ἐπιμνησθῆναι τὴν ἀρχὴν τῆς φλεβοτομίας
<span class="lb" data-page="11.192" data-line="2" id="l11.192.2"></span>αὐτὸν, ὡς ἂν ὧν δὴ ἔδειξεν ἐν τῷ περὶ αἵματος ἀναγωγῆς
<span class="lb" data-page="11.192" data-line="3" id="l11.192.3"></span>μεμνημένον. καὶ γὰρ ἂν ἦν, ἔφασαν, γελοῖος εἰ παραιτησάμενος
<span class="lb" data-page="11.192" data-line="4" id="l11.192.4"></span>τῆς φλεβοτομίας ἐπὶ τοῦ μάλιστα δεῖσθαι δοκοῦντος πάθους
<span class="lb" data-page="11.192" data-line="5" id="l11.192.5"></span>ἔμελλεν ἔτι περὶ τῶν ἄλλων ἐρεῖν. τὸν αὐτὸν δὲ τοῦτον
<span class="lb" data-page="11.192" data-line="6" id="l11.192.6"></span>Ἐρασίστρατον οὐ μόνον ἐν τῇ περὶ τῶν πυρετῶν πραγματείᾳ
<span class="lb" data-page="11.192" data-line="7" id="l11.192.7"></span>σεσιγηκέναι περὶ τῆς φλεβοτομίας ἔλεγον, ἀλλὰ κᾀν ταῖς
<span class="lb" data-page="11.192" data-line="8" id="l11.192.8"></span>ἄλλαις ἁπάσαις. οὔτε γὰρ ἐν τῇ τῶν κατὰ τὴν κοιλίαν παθῶν
<span class="lb" data-page="11.192" data-line="9" id="l11.192.9"></span>οὔτε ἐν τῇ τῶν παρέσεων οὔτε ἐν τῇ περὶ ποδάγρας,
<span class="lb" data-page="11.192" data-line="10" id="l11.192.10"></span>ἀλλ’ οὐδὲ ἐν τῇ τῶν ὑγιεινῶν κεχρῆσθαι φλεβοτομίᾳ. καίτοι
<span class="lb" data-page="11.192" data-line="11" id="l11.192.11"></span>τὸ πλῆθός γε τοῦ αἵματος ἐν τοῖς ὑγιεινοῖς συγγράμμασι
<span class="lb" data-page="11.192" data-line="12" id="l11.192.12"></span>μάλιστα αὐτὸν αἰτιᾶσθαι τῶν νόσων. ἐμοῦ δ’ ἀποθαυμάζοντός
<span class="lb" data-page="11.192" data-line="13" id="l11.192.13"></span>τε τὰ λεγόμενα καὶ τοσοῦτον ἔτι προσανερωτήσαντος
<span class="lb" data-page="11.192" data-line="14" id="l11.192.14"></span>αὐτοὺς, εἰ μηδέποτε χρηστέον ἐστὶ φλεβοτομίᾳ, μηδ’ ἂν
<span class="lb" data-page="11.192" data-line="15" id="l11.192.15"></span>περιπνευμονικός τις εἴη ἢ συναγχικῶς πνιγόμενος τύχοι, μηδ’
<span class="lb" data-page="11.192" data-line="16" id="l11.192.16"></span>ἂν ἐξ ἐπισχέσεως ἐμμήνου καθάρσεως ἢ αἱμοῤῥοΐδος ἐπὶ θώρακα
<span class="lb" data-page="11.192" data-line="17" id="l11.192.17"></span>ὠθεῖται τὸ πλεονάζον αἷμα. καὶ πρὸς τούτοις ἀπεκρίναντο
<span class="lb" data-page="11.192" data-line="18" id="l11.192.18"></span>προχειρισάμενοι τοὺς ἐν τοῖς τῶν διαιρέσεων βιβλίοις
<span class="pb" data-page="11.193" id="p11.193"></span>
<span class="lb" data-page="11.193" data-line="1" id="l11.193.1"></span>Ἐρασιστράτῳ γεγραμμένους ἀῤῥώστους, καὶ μάλιστα αὐτῶν
<span class="lb" data-page="11.193" data-line="2" id="l11.193.2"></span>τὸν Κρίτωνα καὶ τὴν ἐκ τῆς Χίου παιδίσκην. τὸν μὲν γὰρ ἐξ
<span class="lb" data-page="11.193" data-line="3" id="l11.193.3"></span>ἀρχῆς συναγχικῶς ἐνοχλούμενον, ἅμα δὲ καὶ πληθωρικὸν
<span class="lb" data-page="11.193" data-line="4" id="l11.193.4"></span>ὄντα, καθάπερ αὐτὸς ὁ Ἐρασίστρατος ἔγραψεν· τὴν δὲ τῶν
<span class="lb" data-page="11.193" data-line="5" id="l11.193.5"></span>καταμηνίων ἐπεσχημένων καὶ τοῦ πλήθους ὁρμήσαντος ἐπὶ
<span class="lb" data-page="11.193" data-line="6" id="l11.193.6"></span>πνεύμονα μὴ φλεβοτομῆσαι τὸν ἄνδρα. λεγόντων δ’ αὐτῶν ἔτι
<span class="lb" data-page="11.193" data-line="7" id="l11.193.7"></span>ταῦτα Τεύθρας τις ἐμὸς πολίτης ἅμα καὶ συμφοιτητὴς, ἦν
<span class="lb" data-page="11.193" data-line="8" id="l11.193.8"></span>δὲ πάνυ τὸν τρόπον ἐλεύθερος, οὐ κάμψεις, ἔφη, τούτους ποτὲ,
<span class="lb" data-page="11.193" data-line="9" id="l11.193.9"></span>τοὺς μηδὲ ἄχρι τοσούτου σωφρονοῦντας, ὡς μεμνῆσθαι τῶν
<span class="lb" data-page="11.193" data-line="10" id="l11.193.10"></span>δι’ Ἐρασίστρατον ἀποθανόντων. διὰ τί γὰρ ἄλλο, ἔφη, τοὺς
<span class="lb" data-page="11.193" data-line="11" id="l11.193.11"></span>προκεχειρισμένους ὑπ’ αὐτῶν ἀῤῥώστους ἀποθανεῖν συνέβη,
<span class="lb" data-page="11.193" data-line="12" id="l11.193.12"></span>πλὴν ὅτι παρελείφθη τὸ τῆς φλεβοτομίας βοήθημα; διὰ τί δὲ
<span class="lb" data-page="11.193" data-line="13" id="l11.193.13"></span>ἄλλο τοὺς πρῲ ὑπὸ τούτων κωλυθέντας κενωθῆναι; καὶ
<span class="lb" data-page="11.193" data-line="14" id="l11.193.14"></span>πάντας ἑξῆς αὐτοὺς ὀνόματι κατέλεξεν ἅμα ταῖς διαθέσεσιν
<span class="lb" data-page="11.193" data-line="15" id="l11.193.15"></span>αἷς ἔσχον, ὧν ὀλίγον ἔμπροσθεν ἐμνημόνευσα. καὶ ταῦτα
<span class="lb" data-page="11.193" data-line="16" id="l11.193.16"></span>μειδιῶν ἀνελιττόμενος τὴν χεῖρα καὶ βίαιον ἐπισπασάμενος
<span class="lb" data-page="11.193" data-line="17" id="l11.193.17"></span>ἀπῆγε τῶν ἰατρῶν. τῇ δ’ ὑστεραίᾳ προκομίσας τὰ τῶν διαιρέσεων
<span class="pb" data-page="11.194" id="p11.194"></span>
<span class="lb" data-page="11.194" data-line="1" id="l11.194.1"></span>Ἐρασιστράτου βιβλία τοῖς φιλοσόφοις ἅπασιν ἀνεγίνωσκε,
<span class="lb" data-page="11.194" data-line="2" id="l11.194.2"></span>ἅμα μὲν ἐπιδεικνὺς ὅτι δι’ Ἐρασίστρατον ἀπέθανον
<span class="lb" data-page="11.194" data-line="3" id="l11.194.3"></span>ἥ τε ἐκ τῆς Χίου παιδίσκη καὶ Κρίτων ἅμα προσκαλούμενος
<span class="lb" data-page="11.194" data-line="4" id="l11.194.4"></span>τοὺς πρεσβύτας ἰατροὺς εἰς διάλογον. ἐκεῖνοι μὲν οὖν οὐκ
<span class="lb" data-page="11.194" data-line="5" id="l11.194.5"></span>ἀφικνοῦντο, μικρότερον ἑαυτῶν εἶναι νομίζοντες ἁμιλλᾶσθαι
<span class="lb" data-page="11.194" data-line="6" id="l11.194.6"></span>νεανίσκῳ. συνέβη γάρ πως ἐν ἐκείνῳ τῷ χρόνῳ καθ’ ἑκάστην
<span class="lb" data-page="11.194" data-line="7" id="l11.194.7"></span>ἡμέραν εἰς τὰ προβαλλόμενα λέγειν ἐν πλήθει. προεβλήθη
<span class="lb" data-page="11.194" data-line="8" id="l11.194.8"></span>μὲν οὖν ὑπό τινος, εἰ δεόντως Ἐρασίστρατος οὐ κέχρηται
<span class="lb" data-page="11.194" data-line="9" id="l11.194.9"></span>φλεβοτομίᾳ. διῆλθον δ’ , ὡς ἔδοξε τοῖς τότε ἀκούσασιν, ὠφελιμώτατον
<span class="lb" data-page="11.194" data-line="10" id="l11.194.10"></span>πρόβλημα. διὸ καὶ παρεκάλεσεν ὁ Τεύθρας ὑπαγορεῦσαι
<span class="lb" data-page="11.194" data-line="11" id="l11.194.11"></span>μεταλελεγμένα τῷ πρὸς αὐτοῦ πεμφθησομένῳ παιδί.
<span class="lb" data-page="11.194" data-line="12" id="l11.194.12"></span>καὶ γάρ τοι καὶ μέλλων εἰς τὴν Ἰωνίαν ἐπιδημῆσαι καὶ ἐξορμήσασθαι
<span class="lb" data-page="11.194" data-line="13" id="l11.194.13"></span>πάντως ἔφασκεν ἔχειν αὐτὰ βούλεσθαι. ἐγὼ μὲν
<span class="lb" data-page="11.194" data-line="14" id="l11.194.14"></span>οὖν ἐπείσθην τε τῷ ἑταίρῳ <span class="milestone ed2page" data-n="10.409" data-unit="ed2page" id="ed2page.10.409"></span>καὶ τὸν λόγον ὑπηγόρευσα.
<span class="lb" data-page="11.194" data-line="15" id="l11.194.15"></span>συνέβη δ’ ἐκπεσεῖν εἰς πολλοὺς τὸ βιβλίον, οὐ κατὰ τὴν
<span class="lb" data-page="11.194" data-line="16" id="l11.194.16"></span>γνώμην ὑπ’ ἐκείνου διαδοθὲν. ὁ γάρ τοι λόγος οὐ συγγράμματι
<span class="lb" data-page="11.194" data-line="17" id="l11.194.17"></span>πρεπόντως, ἀλλ’ ἀκουστηρίῳ συνέκειτο, δεηθέντος τοῦ
<span class="pb" data-page="11.195" id="p11.195"></span>
<span class="lb" data-page="11.195" data-line="1" id="l11.195.1"></span>φίλου καθ’ ὃν ἐῤῥέθη τρόπον, οὕτως αὐτὸν ὑπαγορευθῆναι.
<span class="lb" data-page="11.195" data-line="2" id="l11.195.2"></span>ἀλλὰ καὶ τοιοῦτος ὢν καὶ πολλὰ λείποντα ἔχων ὡς τὸ τέλεον,
<span class="lb" data-page="11.195" data-line="3" id="l11.195.3"></span>ὅμως ἔοικεν ἠνυκέναι μεῖζόν τι τῆς ἐλπίδος. ἐπὶ γὰρ τοὐναντίον
<span class="lb" data-page="11.195" data-line="4" id="l11.195.4"></span>ἀφιγμένοι πάντες εἰσὶν οἱ νῦν ὀνομάζοντες ἑαυτοὺς Ἐρασιστρατείους,
<span class="lb" data-page="11.195" data-line="5" id="l11.195.5"></span>ἐφεξῆς τε φλεβοτομοῦσιν ἅπαντας, οὐ μόνον
<span class="lb" data-page="11.195" data-line="6" id="l11.195.6"></span>οὓς ὀλίγον ἔμπροσθεν εἶπον, ἀλλὰ καὶ τοὺς ὁπωσοῦν πυρέττοντας.
<span class="lb" data-page="11.195" data-line="7" id="l11.195.7"></span>ὥστε κατὰ τὸν Στησίχορον ἔοικα δεήσεσθαι παλινῳδίας
<span class="lb" data-page="11.195" data-line="8" id="l11.195.8"></span>τινὸς, ἐν ᾗ παρακαλέσω τοὺς ἄνδρας ἐπὶ μὲν τῶν
<span class="lb" data-page="11.195" data-line="9" id="l11.195.9"></span>κατὰ τοὺς λόγους διατριβῶν ἐρίζειν εἰς ὅσον βούλονται, φείδεσθαι
<span class="lb" data-page="11.195" data-line="10" id="l11.195.10"></span>δὲ τῶν ἀῤῥώστων ἀποθεμένους τὸ σφοδρὸν τοῦτο τῆς
<span class="lb" data-page="11.195" data-line="11" id="l11.195.11"></span>ἐφ’ ἑκάτερον ὁρμῆς. οὔτε γὰρ ἐπέχεσθαι χρὴ φλεβοτομίας διὰ
<span class="lb" data-page="11.195" data-line="12" id="l11.195.12"></span>παντὸς, οὐδ’ ἡγεῖσθαι πάντας ὅσους ἂν Ἐρασίστρατος ἀσιτεῖν
<span class="lb" data-page="11.195" data-line="13" id="l11.195.13"></span>κελεύῃ δεῖσθαι φλεβοτομίας, ὅπερ οἱ νῦν Ἐρασιστράτειοι
<span class="lb" data-page="11.195" data-line="14" id="l11.195.14"></span>φασίν. οὐ μὴν οὐδὲ ῥᾷστον εἶναι πάντας τοὺς χρῄζοντας
<span class="lb" data-page="11.195" data-line="15" id="l11.195.15"></span>τοῦ βοηθήματος διαγνῶναι, καθάπερ οὐδὲ τὸ μέτρον εὑρεῖν
<span class="lb" data-page="11.195" data-line="16" id="l11.195.16"></span>ἢ τὴν τμηθησομένην φλέβα καὶ τὸν καιρόν. τόν τε Ἐρασίστρατον
<span class="lb" data-page="11.195" data-line="17" id="l11.195.17"></span>αὐτὸν διὰ τοῦτο οἶμαι παραλιπεῖν ἐφ’ ἑκάστου τῶν
<span class="pb" data-page="11.196" id="p11.196"></span>
<span class="lb" data-page="11.196" data-line="1" id="l11.196.1"></span>παθῶν, ὥς γε σαφῶς ἐν τῷ μάλιστα δεομένῳ φλεβοτομίας
<span class="lb" data-page="11.196" data-line="2" id="l11.196.2"></span>ἐκώλυσε χρῆσθαι. ἀλλά τοι, φασὶν, ἀσιτεῖν κελεύων ἐν τοῖς τῆς
<span class="lb" data-page="11.196" data-line="3" id="l11.196.3"></span>φλεγμονῆς καιροῖς αὐτοῖς ἔγραψε κατὰ λέξιν ὧδε· κενούμεναι
<span class="lb" data-page="11.196" data-line="4" id="l11.196.4"></span>γὰρ φλέβες ῥᾷον παραδέξονται τὸ παρεμπεπτωκὸς αἷμα
<span class="lb" data-page="11.196" data-line="5" id="l11.196.5"></span>εἰς τὰς ἀρτηρίας. τούτου δὲ συμβαίνοντος ἧττον αἱ φλεγμοναὶ
<span class="lb" data-page="11.196" data-line="6" id="l11.196.6"></span>ἔσονται. εἴπερ οὖν ὡς κενωτικὸν βοήθημα τὴν ἀσιτίαν
<span class="lb" data-page="11.196" data-line="7" id="l11.196.7"></span>συμβουλεύει, πολὺ δήπου, φασὶ, μᾶλλον ἐπὶ φλεβοτομίας
<span class="lb" data-page="11.196" data-line="8" id="l11.196.8"></span>ἀφίξεται. ὅτι μὲν οὖν ἐπὶ φλεβοτομίαν ἐχρῆν ἔρχεσθαι
<span class="lb" data-page="11.196" data-line="9" id="l11.196.9"></span>μᾶλλον αὐτὸν ἔνθα ταχέως κενῶσαι βούλεται, κάλλιστα
<span class="lb" data-page="11.196" data-line="10" id="l11.196.10"></span>λέγουσι, πλὴν ὅτι κᾀνταῦθα παραλείπουσι τοὺς κωλύοντας
<span class="lb" data-page="11.196" data-line="11" id="l11.196.11"></span>ἐνίοτε σκοποὺς, ὧν τοῦ λόγου προϊόντος ἐγὼ
<span class="lb" data-page="11.196" data-line="12" id="l11.196.12"></span>μνημονεύσω.
</p>
        </article>

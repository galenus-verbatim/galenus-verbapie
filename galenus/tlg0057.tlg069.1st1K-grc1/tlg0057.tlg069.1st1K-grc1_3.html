<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:3">
<span class="pb page1" data-page="11.199" id="p11.199"></span>
<span class="milestone ed1page page1" data-n="4.9" data-unit="ed1page" id="ed1page.4.9"></span>
<span class="milestone ed2page page1" data-n="10.410" data-unit="ed2page" id="ed2page.10.410"></span>
          <p>
<span class="lb" data-page="11.199" data-line="8" id="l11.199.8"></span>Ὅτι δὲ ὄντως Ἐρασίστρατος οὐ κέχρηται
<span class="lb" data-page="11.199" data-line="9" id="l11.199.9"></span>τῇ φλεβοτομίᾳ, δῆλον ἐναργῶς ἐστὶν ἐκ τῶν ἐν τοῖς διαιρέσεων
<span class="lb" data-page="11.199" data-line="10" id="l11.199.10"></span>βιβλίοις γεγραμμένων ἀῤῥώστων, ἐφ’ ὧν διηγούμενος
<span class="lb" data-page="11.199" data-line="11" id="l11.199.11"></span>ἅπαντα τὰ πραχθέντα κατὰ τὴν θεραπείαν οὐδαμῆ φαίνεται
<span class="lb" data-page="11.199" data-line="12" id="l11.199.12"></span>φλεβοτομίας μνημονεύων. ἅπαντας μὲν οὖν αὐτοὺς προχειρίζεσθαι
<span class="lb" data-page="11.199" data-line="13" id="l11.199.13"></span>μακρὸν, ἀρκεῖ δ’ ἀναμνῆσαι μόνων ἐκείνων, ὧν ὀλίγον
<span class="lb" data-page="11.199" data-line="14" id="l11.199.14"></span>ἔμπροσθεν ἔφην τοὺς πρεσβύτας ἰατροὺς μνημονεῦσαι. γέγραπται
<span class="lb" data-page="11.199" data-line="15" id="l11.199.15"></span>δ’ αὐτῶν ὁ μὲν ἐν τῷ προτέρῳ τῶν διαιρέσεων, ὁ δ’
<span class="lb" data-page="11.199" data-line="16" id="l11.199.16"></span>ἕτερος ἐν τῷ δευτέρῳ. καίτοι καὶ νῦν ἤδη καιρὸς αὐτὰς τὰς
<span class="lb" data-page="11.199" data-line="17" id="l11.199.17"></span>λέξεις παραγράψαι, καθ’ ἃς ὁ Ἐρασίστρατος ἅπαντα διηγεῖται
<span class="lb" data-page="11.199" data-line="18" id="l11.199.18"></span>τὰ γενόμενα τοῖς ἀῤῥώστοις. ἐν μὲν οὖν τῷ προτέρῳ τῶν
<span class="pb" data-page="11.200" id="p11.200"></span>
<span class="lb" data-page="11.200" data-line="1" id="l11.200.1"></span>βιβλίων οὕτως ἔγραψε· τῇ ἐκ τῆς Χίου παιδίσκῃ τὰ μὲν
<span class="lb" data-page="11.200" data-line="2" id="l11.200.2"></span>γενόμενα τῶν καθάρσεων τοπρῶτον ἐπεσχέθη ἐπὶ πλείω
<span class="lb" data-page="11.200" data-line="3" id="l11.200.3"></span>χρόνον. ἔπειτα εἵπετο τὰ βηχία καὶ ἀναγωγὴ φλέγματος.
<span class="lb" data-page="11.200" data-line="4" id="l11.200.4"></span>χρόνου δὲ προϊόντος αἵματος ἀναγωγὴ ἐγένετο, κατὰ τὴν
<span class="lb" data-page="11.200" data-line="5" id="l11.200.5"></span>τῶν καθάρσεων περίοδον ἑαυτῇ ἠκολούθει, ἐνίοτε μὲν διὰ
<span class="lb" data-page="11.200" data-line="6" id="l11.200.6"></span>μηνῶν δ΄, ὁτὲ δὲ διὰ δύο. εἰ δέ πως ταῖς ἡμέραις ἐν αἷς αἱ
<span class="lb" data-page="11.200" data-line="7" id="l11.200.7"></span>καθάρσεις ἐγίνοντο καὶ ἡ ἀναγωγὴ συνέβαινεν, παρηκολούθει
<span class="lb" data-page="11.200" data-line="8" id="l11.200.8"></span>ἐφ’ ἡμέρας τρεῖς ἢ τέσσαρας· ὥστε παντάπασιν
<span class="lb" data-page="11.200" data-line="9" id="l11.200.9"></span>ἐμφαίνειν ὅτι ἀντὶ τῶν καθάρσεων ταύτην τὴν ἔκκρισιν λαμβάνει.
<span class="lb" data-page="11.200" data-line="10" id="l11.200.10"></span>ἐπηκολούθει δὲ καὶ πυρετὸς ἐν ταύταις <span class="milestone ed2page" data-n="10.411" data-unit="ed2page" id="ed2page.10.411"></span>ταῖς
<span class="lb" data-page="11.200" data-line="11" id="l11.200.11"></span>ἡμέραις· ἔπειτα ἀπεκαθίστατο. ταῦτα προειπὼν ὁ Ἐρασίστρατος
<span class="lb" data-page="11.200" data-line="12" id="l11.200.12"></span>ἐφεξῆς γράφει περὶ τῶν ἰαμάτων αὐτῆς ὧδε· ἐν δὲ
<span class="lb" data-page="11.200" data-line="13" id="l11.200.13"></span>τοῖς πρώτοις χρόνοις αὕτη ἐπεχείρησε θεραπεύεσθαι ποτήμασί
<span class="lb" data-page="11.200" data-line="14" id="l11.200.14"></span>τε καὶ πυριάσεσι τῆς ὑστέρας καὶ προσθέτοις καὶ
<span class="lb" data-page="11.200" data-line="15" id="l11.200.15"></span>τῇ ἄλλῃ διαίτῃ πρὸς ταῦτα ἁρμοζούσῃ. ἦν γὰρ δή τις
<span class="lb" data-page="11.200" data-line="16" id="l11.200.16"></span>καὶ περὶ τὸ στόμα τῆς ὑστέρας οὐκ ἰσχυρὰ σκληρότης,
<span class="lb" data-page="11.200" data-line="17" id="l11.200.17"></span>οὐδαμῶς δὲ οὐδὲν ὑπακουούσης τῆς θεραπείας, ἀλλὰ κατά
<span class="lb" data-page="11.200" data-line="18" id="l11.200.18"></span>τινα μίαν περίοδον εἰς τὴν ὀσφὺν βάρους ἀπαντήσαντος,
<span class="pb" data-page="11.201" id="p11.201"></span>
<span class="lb" data-page="11.201" data-line="1" id="l11.201.1"></span>ὑγρασίας δὲ οὐδεμιᾶς, οἵ τε πυρετοὶ συνεχέστεροι ἦσαν ἢ καὶ
<span class="lb" data-page="11.201" data-line="2" id="l11.201.2"></span>τῷ σώματι ᾧ ἐνεδίδουν καὶ βῆχες ἠκολούθουν σφοδραί. τῆς
<span class="lb" data-page="11.201" data-line="3" id="l11.201.3"></span>μὲν οὖν περὶ τὴν ὑστέραν θεραπείας ἀπέστημεν, ἐργῶδες
<span class="lb" data-page="11.201" data-line="4" id="l11.201.4"></span>ὑπολαμβάνοντες εἶναι τῶν πυρετῶν μενόντων καθάρσεις
<span class="lb" data-page="11.201" data-line="5" id="l11.201.5"></span>ποιεῖσθαι· τῇ δὲ λοιπῇ θεραπείᾳ χρώμεθα, ὡς εἰθίσμεθα
<span class="lb" data-page="11.201" data-line="6" id="l11.201.6"></span>πρὸς τὰ τοιαῦτα τά τ’ ἄλλα καὶ πρὸς τὴν θεραπείαν περίοδον
<span class="lb" data-page="11.201" data-line="7" id="l11.201.7"></span>τῶν καθάρσεων προσλαμβάνοντες ὑπεστέλλομεν τὰ σιτία,
<span class="lb" data-page="11.201" data-line="8" id="l11.201.8"></span>καὶ ἡ μὲν τοῦ αἵματος ἀναγωγὴ οὐκ ἐγένετο ἀλλ’ ἢ ἅπαξ
<span class="lb" data-page="11.201" data-line="9" id="l11.201.9"></span>ἐπὶ βραχύ. ἀλλὰ μέντοι οὐδὲν ἔφρασεν, ἀλλά που καὶ ἀνέτρεχον
<span class="lb" data-page="11.201" data-line="10" id="l11.201.10"></span>ἤδη πυώδεις ἀναγωγαί. φλεβοτομίας λόγος ἐνταῦθα
<span class="lb" data-page="11.201" data-line="11" id="l11.201.11"></span>οὐδεὶς, καὶ προσῆκον γ’ ἦν, ὡς ἅπαντες ἴσασιν οἱ τῶν ἔργων
<span class="lb" data-page="11.201" data-line="12" id="l11.201.12"></span>τῆς τέχνης ἔμπειροι, τὴν ἀρχὴν τῶν βοηθημάτων ἀπὸ φλεβοτομίας
<span class="lb" data-page="11.201" data-line="13" id="l11.201.13"></span>ποιεῖσθαι. ἴσως τις φήσει τούτων τῶν ἅπανθ’ ἑτοίμως
<span class="lb" data-page="11.201" data-line="14" id="l11.201.14"></span>λέγειν οὐκ ὀκνούντων, ὡς οὐ παρ’ Ἐρασιστράτου τῆς θεραπείας
<span class="lb" data-page="11.201" data-line="15" id="l11.201.15"></span>προσισταμένου ταῦτ’ ἐγένετο. διηγεῖται δὲ αὐτὰ νῦν
<span class="lb" data-page="11.201" data-line="16" id="l11.201.16"></span>ἡμῖν ἕνεκα τοῦ μηδὲν τῶν πραχθέντων λαθεῖν. ἀλλ’ ἐξελέγξει
<span class="lb" data-page="11.201" data-line="17" id="l11.201.17"></span>γε τούτους τὸ ἐπιφερόμενον, ἔνθα φησὶ, τῆς μὲν οὖν περὶ τὴν
<span class="lb" data-page="11.201" data-line="18" id="l11.201.18"></span>ὑστέραν θεραπείας ἀπέστημεν, ἐργῶδες ὑπολαμβάνοντες εἶναι ﻿
<span class="pb" data-page="11.202" id="p11.202"></span>
<span class="lb" data-page="11.202" data-line="1" id="l11.202.1"></span>τῶν πυρετῶν μενόντων τὰς καθάρσεις ποιεῖσθαι, τῇ δὲ λοιπῇ
<span class="lb" data-page="11.202" data-line="2" id="l11.202.2"></span>θεραπείᾳ χρώμεθα πρὸς τὰ τοιαῦτα, τά τε ἄλλα καὶ πρὸς
<span class="lb" data-page="11.202" data-line="3" id="l11.202.3"></span>τὴν θεραπείαν περίοδον τῶν καθάρσεων προσλαμβάνοντες
<span class="lb" data-page="11.202" data-line="4" id="l11.202.4"></span>ὑπεστέλλομεν τὰ σιτία. ἐν τούτοις γὰρ ὁ Ἐρασίστρατος
<span class="lb" data-page="11.202" data-line="5" id="l11.202.5"></span>ἐνδείκνυται σαφῶς οὐχ ἑτέρων θεραπείαν διηγούμενος, ἀλλ’
<span class="lb" data-page="11.202" data-line="6" id="l11.202.6"></span>ἑαυτὸν συναριθμῶν τε καὶ συνεπιγράφων ἅπασι τοῖς πραχθεῖσι
<span class="lb" data-page="11.202" data-line="7" id="l11.202.7"></span>περὶ τὸν ἄνθρωπον. τὸ γὰρ ἀπέστημεν, καὶ ἀπολαμβάνοντες,
<span class="lb" data-page="11.202" data-line="8" id="l11.202.8"></span>ἔτι τε τὸ χρώμεθα καὶ τὸ προσλαμβάνοντες,
<span class="lb" data-page="11.202" data-line="9" id="l11.202.9"></span>ἔτι τε πρὸς τούτοις τὸ ὑπεστέλλομεν τὰ σιτία, προδήλως
<span class="lb" data-page="11.202" data-line="10" id="l11.202.10"></span>ἐνδείκνυται δυοῖν θάτερον, ἤτοι γ’ αὐτὸν ἐξηγεῖσθαι τῆς
<span class="lb" data-page="11.202" data-line="11" id="l11.202.11"></span>θεραπείας τὸν Ἐρασίστρατον ἢ τοῖς ὑφ’ ἑτέρου γιγνομένοις
<span class="lb" data-page="11.202" data-line="12" id="l11.202.12"></span>ἀρέσκεσθαι. καὶ μὴν εἴπερ ἠρέσκετο τοῖς πραττομένοις, ἐναργὲς
<span class="lb" data-page="11.202" data-line="13" id="l11.202.13"></span>ἂν εἴη τεκμήριον αὐτοῦ τῆς γνώμης ἣν εἶχε περὶ φλεβοτομίας.
<span class="lb" data-page="11.202" data-line="14" id="l11.202.14"></span>τὸ γὰρ ὑποστέλλειν τὰ σιτία δυοῖν τούτοιν τὸ ἕτερον,
<span class="lb" data-page="11.202" data-line="15" id="l11.202.15"></span>ἤτοι ἀφαιρεῖν τελέως ἢ μειοῦν. ὅπερ ἐπὶ τῆς νοσούσης ὁ
<span class="lb" data-page="11.202" data-line="16" id="l11.202.16"></span>Ἐρασίστρατος ἔφη πεπρᾶχθαι, καθ’ ὃν καιρὸν τῆς καθάρσεως
<span class="lb" data-page="11.202" data-line="17" id="l11.202.17"></span>περίοδος ἦν, ὡς ὡμολόγει τοῖς ἄλλοις συγγράμμασι ἅπασιν
<span class="lb" data-page="11.202" data-line="18" id="l11.202.18"></span>αὐτοῦ, καὶ ταῖς φλεβοτομίαις μὲν οὐδαμόθεν χρώμενος, συμβουλεύων
<span class="pb" data-page="11.203" id="p11.203"></span>
<span class="lb" data-page="11.203" data-line="1" id="l11.203.1"></span>δ’ ἀσιτεῖν. εἰ μή τι ἄρα κᾀνταῦθα φήσουσί γε
<span class="lb" data-page="11.203" data-line="2" id="l11.203.2"></span>φλεβοτομεῖσθαι μὲν τὴν γυναῖκα, παραλελεῖφθαι δὲ ἐν τῇ διηγήσει
<span class="lb" data-page="11.203" data-line="3" id="l11.203.3"></span>τὸ βοήθημα, νοούντων ἡμῶν αὐτὸ προσῆχθαι, κᾂν
<span class="lb" data-page="11.203" data-line="4" id="l11.203.4"></span>μὴ ῥηθῇ. τί δή ποτ’ οὖν καὶ περὶ τῆς ἀσιτίας οὐκ ἐσίγησε,
<span class="lb" data-page="11.203" data-line="5" id="l11.203.5"></span>νοεῖσθαί τε δυναμένων καὶ ταῦθ’ ὁμοίως; ὁ δ’ αὐτὸς λόγος
<span class="lb" data-page="11.203" data-line="6" id="l11.203.6"></span>καὶ περὶ τῶν ποτημάτων καὶ τῆς πυριάσεως καὶ τῶν προσθέντων.
<span class="lb" data-page="11.203" data-line="7" id="l11.203.7"></span>εἰ γὰρ μηδ’ ὅλως ἐγέγραπτο πρὸς Ἐρασίστρατον,
<span class="lb" data-page="11.203" data-line="8" id="l11.203.8"></span>πάντως ἄν που συνήκαμεν ὑπὸ τῶν ἰατρῶν αὐτὰ πεπρᾶχθαι.
<span class="lb" data-page="11.203" data-line="9" id="l11.203.9"></span>ὡς τό γε συνιέντων πεπραγμένον, εἰ καὶ μὴ ἐγέγραπτο,
<span class="lb" data-page="11.203" data-line="10" id="l11.203.10"></span>κοινὸν ἁπάντων ἐστὶ τῶν βοηθημάτων. ἀλλ’ Ἐρασίστρατός
<span class="lb" data-page="11.203" data-line="11" id="l11.203.11"></span>τε διηγεῖσθαι πάντα προὔθετο, σαφηνείας ἀκριβοῦς
<span class="lb" data-page="11.203" data-line="12" id="l11.203.12"></span>ἕνεκεν, ἵνα μή τις τὴν ἐξουσίαν ἔχῃ τὰ μὲν προστιθέναι
<span class="lb" data-page="11.203" data-line="13" id="l11.203.13"></span>τῶν βοηθημάτων, ὡς προσαχθέντα τῇ καμνούσῃ, τὰ
<span class="lb" data-page="11.203" data-line="14" id="l11.203.14"></span>δ’ ἀφαιρεῖν, ὡς παραλειφθέντα, πρὸς τῷ καὶ μάχεσθαι τῇ
<span class="lb" data-page="11.203" data-line="15" id="l11.203.15"></span>τούτων <span class="milestone ed2page" data-n="10.412" data-unit="ed2page" id="ed2page.10.412"></span>δόξῃ τὴν διήγησιν αὐτοῦ. εἰ γὰρ ὅλον ἐφλεβοτομήθη
<span class="lb" data-page="11.203" data-line="16" id="l11.203.16"></span>τὸ γύναιον, ἡ ἀσιτία μάτην παρελαμβάνετο. μᾶλλον
<span class="lb" data-page="11.203" data-line="17" id="l11.203.17"></span>δ’, εἰ χρὴ τἀληθὲς εἰπεῖν, οὐ μάτην μόνον, ἀλλὰ καὶ
<span class="pb" data-page="11.204" id="p11.204"></span>
<span class="lb" data-page="11.204" data-line="1" id="l11.204.1"></span>πρὸς κακοῦ. δείξω γὰρ ὀλίγον ὕστερον τοῦτο, νῦν δὲ ὅτι
<span class="lb" data-page="11.204" data-line="2" id="l11.204.2"></span>μάτην ἁρμόττει πρὸς τὸν ἐνεστῶτα λόγον. ἐπεὶ γὰρ ἐν
<span class="lb" data-page="11.204" data-line="3" id="l11.204.3"></span><span class="milestone ed1page" data-n="4.10" data-unit="ed1page" id="ed1page.4.10"></span>τῷ καιρῷ τῆς κατὰ περίοδον καθάρσεως ἐπὶ θώρακα
<span class="lb" data-page="11.204" data-line="4" id="l11.204.4"></span>φερομένου τοῦ περιττοῦ κίνδυνος ἦν αἷμά τι πτύσαι τὴν
<span class="lb" data-page="11.204" data-line="5" id="l11.204.5"></span>γυναῖκα, μειῶσαι τὸ πλῆθος ὁ Ἐρασίστρατος βουλόμενος ἐπὶ
<span class="lb" data-page="11.204" data-line="6" id="l11.204.6"></span>τὴν ἀσιτίαν ἀφίκετο προδήλως ματαίαν οὖσαν, εἴπερ ἡ φλεβοτομία
<span class="lb" data-page="11.204" data-line="7" id="l11.204.7"></span>παρείληπτο, καθ’ ἣν ἐν ἀκαρεῖ χρόνῳ ῥᾷστον ἦν ἐκκενῶσαι
<span class="lb" data-page="11.204" data-line="8" id="l11.204.8"></span>τὸ περιττὸν τοῦ αἵματος. οἱ γοῦν θεραπεύοντες ἐν
<span class="lb" data-page="11.204" data-line="9" id="l11.204.9"></span>Ῥώμῃ τὰς γυναῖκας αὐτῇ τοῦ συμβαίνοντος ἐμπειρίᾳ μάλιστα
<span class="lb" data-page="11.204" data-line="10" id="l11.204.10"></span>ἐπείσθησαν, ἐπὶ μὲν τὴν φλεβοτομίαν ἔρχοντες κατὰ τὸν καιρὸν
<span class="lb" data-page="11.204" data-line="11" id="l11.204.11"></span>ἐκεῖνον ᾧ ἐπίδοξος ἡ φορὰ γενέσθαι τῶν καταμηνίων, μήτε
<span class="lb" data-page="11.204" data-line="12" id="l11.204.12"></span>δ’ ἡσυχίαν προστάσσειν μήτ’ ἀσιτίαν, ἀλλὰ καὶ μελίκρατον
<span class="lb" data-page="11.204" data-line="13" id="l11.204.13"></span>διδόναι καὶ τροφῆς ὑγραινούσης δαψιλῶς καὶ λουτροῖς χρῆσθαι
<span class="lb" data-page="11.204" data-line="14" id="l11.204.14"></span>συγχωρεῖν, ἐφ’ οἷς εἴωθεν εἰς ταυτὸν, ὅτε γε μετρίως
<span class="lb" data-page="11.204" data-line="15" id="l11.204.15"></span>ἀφαιρεθῶσι τοῦ αἵματος, ἡ κάθαρσις ἐπιφαίνεσθαι, καὶ μάλισθ’
<span class="lb" data-page="11.204" data-line="16" id="l11.204.16"></span>ὅτε κατ’ ἰγνὺν παρὰ σφυρὸν ἡ φλεβοτομία γένηται. ὡς εἴγε
<span class="lb" data-page="11.204" data-line="17" id="l11.204.17"></span>φλεβοτομήσας τις ἀσιτεῖν προστάξειεν, οὐ μόνον ἐπίσχῃ τὸ
<span class="lb" data-page="11.204" data-line="18" id="l11.204.18"></span>τῶν ἔμπροσθεν μηνῶν, ἀλλὰ καὶ τὰς ἀμέμπτως κενουμένας
<span class="pb" data-page="11.205" id="p11.205"></span>
<span class="lb" data-page="11.205" data-line="1" id="l11.205.1"></span>ἐπισχεθήσειεν νῦν καθάρσεις. ξηραίνεται γὰρ ἐν ταῖς ἀσιτίαις
<span class="lb" data-page="11.205" data-line="2" id="l11.205.2"></span>καὶ παχύτερον ἑαυτοῦ γίνεται τὸ αἷμα, καὶ διὰ τοῦτο δύσρουν
<span class="lb" data-page="11.205" data-line="3" id="l11.205.3"></span>ἀποτελεῖται. λουομέναις δ’ αὐταῖς καὶ μελικράτου μὲν προσλαμβανούσαις,
<span class="lb" data-page="11.205" data-line="4" id="l11.205.4"></span>ἐς ὕστερον δέ τινα σιτία καὶ πινούσαις οἴνου μήτε
<span class="lb" data-page="11.205" data-line="5" id="l11.205.5"></span>αὐστηροῦ μήτε παχέος αἱ καθάρσεις ἐπιγίνονται. διὰ τοῦτο οὖν
<span class="lb" data-page="11.205" data-line="6" id="l11.205.6"></span>ἔφην οὐ μόνον ἐκ περιττοῦ παραλαμβάνεσθαι τὰς ἀσιτίας ἐπὶ
<span class="lb" data-page="11.205" data-line="7" id="l11.205.7"></span>ταῖς φλεβοτομίαις, ἀλλὰ καὶ πρὸς κακοῦ. τῇ δὲ ἐκ τῆς Χίου
<span class="lb" data-page="11.205" data-line="8" id="l11.205.8"></span>παιδίσκῃ καὶ ἐξ αὐτῶν τῶν ἐπιγινομένων εὔδηλόν ἐστι παραλελεῖφθαι
<span class="lb" data-page="11.205" data-line="9" id="l11.205.9"></span>τὴν φλεβοτομίαν· αἵματός τι γὰρ ἔπτυσεν, οὐκ ἂν,
<span class="lb" data-page="11.205" data-line="10" id="l11.205.10"></span>εἴπερ ἐκενώθη, πτύσασα, καὶ μετὰ δυσπνοίας ἀπέθανε, οὐκ ἂν
<span class="lb" data-page="11.205" data-line="11" id="l11.205.11"></span>οὐδὲ τοῦτο παθοῦσα. μεγίστην δὲ βάσανον ἡ φλεβοτομία
<span class="lb" data-page="11.205" data-line="12" id="l11.205.12"></span>παρεῖχε κατὰ τοὺς ἡμετέρους καιροὺς ἐν Ῥώμῃ διὰ τὸ πλῆθος
<span class="lb" data-page="11.205" data-line="13" id="l11.205.13"></span>τῶν γυναικῶν ὕδωρ ψυχρότατον ἀπὸ χιόνος πινουσῶν, ἤτοι μηδ’
<span class="lb" data-page="11.205" data-line="14" id="l11.205.14"></span>ὅλως ἢ ἐλλειπῶς καθαίρεσθαι. ἀλλ’ ὅμως ταύτας ἰατροὶ φλεβοτομοῦντες
<span class="lb" data-page="11.205" data-line="15" id="l11.205.15"></span>ὑγιαινούσας διαφυλάττουσιν, ὡς μήθ’ αἷμα
<span class="lb" data-page="11.205" data-line="16" id="l11.205.16"></span>πτύσαι μήτε πλευρίτισι ἢ περιπνευμονίαις ἢ κυνάγχαις ἁλῶναι.
<span class="lb" data-page="11.205" data-line="17" id="l11.205.17"></span>οὔκουν οὐδὲ ἐκ τῆς Χίου παιδίσκην ἤκουσαν ὑπ’ Ἐρασιστράτου
<span class="pb" data-page="11.206" id="p11.206"></span>
<span class="lb" data-page="11.206" data-line="1" id="l11.206.1"></span>φλεβοτομηθῆναι. οὔτε γε ἂν ἐν τῇ τῶν ἄλλων διηγήσει
<span class="lb" data-page="11.206" data-line="2" id="l11.206.2"></span>παρέλιπεν ὡς μικρόν τι βοήθημα τῆς φλεβοτομίας, οὔτ’ ἂν
<span class="lb" data-page="11.206" data-line="3" id="l11.206.3"></span>ἐκεῖνος διὰ τὴν ἀσιτίαν, οὔτ’ ἂν ὅλως ἀπέθανεν ὑπὸ τοῦ
<span class="lb" data-page="11.206" data-line="4" id="l11.206.4"></span>πλήθους ἡ γυνὴ πνιγεῖσα. περὶ μὲν δὴ ταύτης ἀποχρήσει
<span class="lb" data-page="11.206" data-line="5" id="l11.206.5"></span>πρός γε τὸ παρόν. ἐπὶ δὲ τὸν Κρίτωνα μεταβάντες ἤδη παραγράψομεν
<span class="lb" data-page="11.206" data-line="6" id="l11.206.6"></span>αὐτῇ λέξει τὴν Ἐρασιστράτου διήγησιν ὧν ἔπαθεν
<span class="lb" data-page="11.206" data-line="7" id="l11.206.7"></span>ὁ ἄνθρωπος. ἔχει δὲ οὕτως· Κρίτωνι ἡ μὲν ἀρχὴ τῆς ἀῤῥωστίας
<span class="lb" data-page="11.206" data-line="8" id="l11.206.8"></span>ἐγένετο πληθώρα. συνέβη δὲ αὐτὸν ἐμπεσεῖν εἰς πλήθη
<span class="lb" data-page="11.206" data-line="9" id="l11.206.9"></span>συναγχικά. ἔστι δὲ τὸ γινόμενον φλεγμονὴ τῶν τε παρισθμίων
<span class="lb" data-page="11.206" data-line="10" id="l11.206.10"></span>καὶ τῆς ἐπιγλωττίδος. συμβαίνει οὖν τοὺς εἰς ταῦτ’ ἐμπίπτοντας
<span class="lb" data-page="11.206" data-line="11" id="l11.206.11"></span>πνίγεσθαι, καὶ ἐὰν μὴ θᾶττον βοηθῶνται, συντόμως
<span class="lb" data-page="11.206" data-line="12" id="l11.206.12"></span>ἀπόλλυσθαι. ἐν τούτοις οὖν ὄντος τοῦ Κρίτωνος τῇ μὲν
<span class="lb" data-page="11.206" data-line="13" id="l11.206.13"></span>πρώτῃ ἡμέρᾳ βοηθοῦμεν πυριῶντες σπόγγοις τὸν εἰθισμένον
<span class="lb" data-page="11.206" data-line="14" id="l11.206.14"></span>τρόπον, ὁπότε διελείποιμεν τὰ καταπλάσματα ἐπιθέμενα,
<span class="lb" data-page="11.206" data-line="15" id="l11.206.15"></span>ὥστε διὰ παντὸς ἐν θεραπείᾳ εἶναι. ἐδόθη δὲ αὐτῷ καὶ καταπότια
<span class="lb" data-page="11.206" data-line="16" id="l11.206.16"></span>τὰ διὰ τοῦ καστορίου πρὸς τὸ τὴν κοιλίαν ὑπάγειν, καὶ
<span class="lb" data-page="11.206" data-line="17" id="l11.206.17"></span>πρὸς τούτοις ὑπήκουσεν ἀστείως. οὐδένα λανθάνειν οἶμαι
<span class="lb" data-page="11.206" data-line="18" id="l11.206.18"></span>τὴν ἐπιμέλειαν τῆς διηγήσεως ἁπάντων<span class="milestone ed2page" data-n="10.413" data-unit="ed2page" id="ed2page.10.413"></span> τῶν πραχθέντων ﻿
<span class="pb" data-page="11.207" id="p11.207"></span>
<span class="lb" data-page="11.207" data-line="1" id="l11.207.1"></span>ἐπὶ τοῦ Κρίτωνος. καὶ γὰρ διὰ τῶν σπόγγων πυρίαν εἶπε καὶ
<span class="lb" data-page="11.207" data-line="2" id="l11.207.2"></span>τὴν τῶν καταπλασμάτων χρῆσιν, ἔτι τε τὴν τῶν καταποτίων.
<span class="lb" data-page="11.207" data-line="3" id="l11.207.3"></span>ἆρ’ οὖν ὅτι μὲν ἐπυριάσθη διὰ τῶν σπόγγων ἐδήλωσε καὶ
<span class="lb" data-page="11.207" data-line="4" id="l11.207.4"></span>τἄλλ’ ἑξῆς ἐπιμελῶς διηγήσατο, περὶ δὲ τῆς φλεβοτομίας
<span class="lb" data-page="11.207" data-line="5" id="l11.207.5"></span>ἑκὼν ἐσιώπησεν, ὅτι μικρότερον ἦν δηλαδὴ τοῦτο τὸ βοήθημα.
<span class="lb" data-page="11.207" data-line="6" id="l11.207.6"></span>μεμνῆσθαι δ’ οὐ προσήκει μοι τῶν πάνυ μικρῶν ἐν
<span class="lb" data-page="11.207" data-line="7" id="l11.207.7"></span>τοιαύταις διηγήσεσιν. ἀλλά τοι κᾀνταῦθα μετ’ ὀλίγα πάλιν
<span class="lb" data-page="11.207" data-line="8" id="l11.207.8"></span>αὐτὸς ὁ Ἐρασίστρατος ἐρεῖ. ἐφαίνετο οὖν ἡμῖν μετάστασιν
<span class="lb" data-page="11.207" data-line="9" id="l11.207.9"></span>εἰληφέναι τὰ πάθη, ἐπί τε τὸν πνεύμονα καὶ τὸ ἧπαρ καταῤῥυῆσαι
<span class="lb" data-page="11.207" data-line="10" id="l11.207.10"></span>μὲν αὐτῷ τὴν συνάγχην, αὐξηθῆναι δὲ τοὺς πυρετοὺς
<span class="lb" data-page="11.207" data-line="11" id="l11.207.11"></span>ἄνευ τῇ καθ’ ὑποχόνδριον ἐντάσει τὴν μετάσχεσιν ἐλογίσατο
<span class="lb" data-page="11.207" data-line="12" id="l11.207.12"></span>γεγενῆσθαι τῶν παθῶν. ἔνθα τε καὶ μάλιστα τὸν νοῦν προσέχειν
<span class="lb" data-page="11.207" data-line="13" id="l11.207.13"></span>ἀξιῶ σκοπούμενον οἷόν τί σοι διὰ τῆς λέξεως ταύτης, ἐν
<span class="lb" data-page="11.207" data-line="14" id="l11.207.14"></span>ᾗ φησὶ μετάστασιν εἰληφέναι τὰ πάθη, πότερον αὐτῶν τῶν
<span class="lb" data-page="11.207" data-line="15" id="l11.207.15"></span>φλεγμαινόντων μορίων μεταβάντων ἢ τοῦ αἵματος, ὃ τὴν
<span class="lb" data-page="11.207" data-line="16" id="l11.207.16"></span>φλεγμονὴν αὐτῶν εἰργάζετο, μεταῤῥυέντων. ἐμοὶ μὲν γὰρ δοκεῖ
<span class="lb" data-page="11.207" data-line="17" id="l11.207.17"></span>τὸ πρότερον μὲν τῶν προειρημένων μηδὲ νοηθῆναι δύνασθαι,
<span class="lb" data-page="11.207" data-line="18" id="l11.207.18"></span>τὸ δεύτερον δ’ ἐξ αὐτῶν εἶναι τὸ ἀληθές. ἐγὼ μὲν γὰρ ἐνίοτε
<span class="pb" data-page="11.208" id="p11.208"></span>
<span class="lb" data-page="11.208" data-line="1" id="l11.208.1"></span>τὸ κατασκῆψαν εἰς τὸ μόριον πλῆθος ἴσχων, εἶτ’ αὐτὸ διώσασθαι
<span class="lb" data-page="11.208" data-line="2" id="l11.208.2"></span>τῆς ἐν ἐκείνῳ δυνάμεως ἐφ’ ἕτερόν τι μεθίσταται.
<span class="lb" data-page="11.208" data-line="3" id="l11.208.3"></span>τοῦτο τοίνυν φαίνεται καὶ τῷ Κρίτωνι συμβὰν, ἀλλ’ ὅμως
<span class="lb" data-page="11.208" data-line="4" id="l11.208.4"></span>οὐδὲ τότε φλεβοτομίας ἐμνημόνευσεν ὁ Ἐρασίστρατος. ἀλλὰ
<span class="lb" data-page="11.208" data-line="5" id="l11.208.5"></span>τί φησι; κατεπλάσσετο καὶ τὸν θώρακα ὅλως καὶ τὰ ὑποχόνδρια.
<span class="lb" data-page="11.208" data-line="6" id="l11.208.6"></span>ὥσπερ δὲ ἐκ τῶν κατὰ τὴν ἐπιγλωττίδα καὶ τὰ παρίσθμια
<span class="lb" data-page="11.208" data-line="7" id="l11.208.7"></span>μορίων ἡ τοῦ πλεονάζοντος αἵματος ἐπὶ τὰ κάτω χωρία
<span class="lb" data-page="11.208" data-line="8" id="l11.208.8"></span>μετάστασις ἐγένετο, κατὰ τὸν αὐτὸν τρόπον αὖθις ἐκ τῶν
<span class="lb" data-page="11.208" data-line="9" id="l11.208.9"></span>κάτω μερῶν ἐπὶ τὴν κεφαλὴν ἀνεχθέντος αὐτοῦ τοὺς μὲν
<span class="lb" data-page="11.208" data-line="10" id="l11.208.10"></span>πυρετοὺς καὶ συνέβη λωφῆσαι, σύμπτωμα δ’ ἐπιγενέσθαι τὴν
<span class="lb" data-page="11.208" data-line="11" id="l11.208.11"></span>τῶν νεύρων ἀρχὴν ἐνδεικνύμενον πάσχειν. ἄκουσον δὲ καὶ
<span class="lb" data-page="11.208" data-line="12" id="l11.208.12"></span>ταύτης τῆς Ἐρασιστράτου ῥήσεως. ὄντος δ’ αὐτοῦ ἀπὸ μὲν
<span class="lb" data-page="11.208" data-line="13" id="l11.208.13"></span>γὰρ τῆς ἀρχῆς δεκαταίου, ἀπὸ δὲ τῆς ἐπιστάσεως ἑκταίου, ὅ τε
<span class="lb" data-page="11.208" data-line="14" id="l11.208.14"></span>πυρετὸς εὖ μάλα ἐπανῆκεν καὶ παραστροφή τις ἐγένετο τοῦ τ’
<span class="lb" data-page="11.208" data-line="15" id="l11.208.15"></span>ἰνίου, ὀψὲ δὲ τῆς ὥρας ἀναισθησία τις ἐγένετο, ὥστε καὶ τὸ
<span class="lb" data-page="11.208" data-line="16" id="l11.208.16"></span>οὖρον ἐκ τοῦ στρώματος προΐεσθαι, καὶ μετ’ οὐ πολὺ ἐπίστασις
<span class="lb" data-page="11.208" data-line="17" id="l11.208.17"></span>τοῦ πυρετοῦ. εἶτα ἐπιφέρων φησίν· ἐφαίνετο οὖν ἡμῖν
<span class="lb" data-page="11.208" data-line="18" id="l11.208.18"></span>πάλιν μετάστασιν εἰληφέναι τὰ πάθη ἐπὶ τὴν κεφαλὴν, καὶ
<span class="pb" data-page="11.209" id="p11.209"></span>
<span class="lb" data-page="11.209" data-line="1" id="l11.209.1"></span>κατὰ μὲν αὐτὴν τὴν μετάστασιν ἐπανηκέναι τὸν πυρετὸν,
<span class="lb" data-page="11.209" data-line="2" id="l11.209.2"></span>ὕστερον δὲ πάλιν ἐπιτετακέναι ἐμπαθῆ γενόμενον τῶν περὶ
<span class="lb" data-page="11.209" data-line="3" id="l11.209.3"></span>τὴν κεφαλήν. εἴπωμεν ἤδη τι καὶ ἡμεῖς ἐπὶ τῇδε τῇ ῥήσει
<span class="lb" data-page="11.209" data-line="4" id="l11.209.4"></span>πρὸς τὸν ἄνδρα. κάλλιστα λέγεις ὦ Ἐρασίστρατε μετάστασιν
<span class="lb" data-page="11.209" data-line="5" id="l11.209.5"></span>ἐπὶ τὴν κεφαλὴν γεγονέναι τῶν παθῶν. ἄμεινον δ’ ἦν εἰ μὴ
<span class="lb" data-page="11.209" data-line="6" id="l11.209.6"></span>τῶν παθῶν εἴποις, ἀλλὰ παθῶν αἰτίου πλήθους. ὥσπερ
<span class="lb" data-page="11.209" data-line="7" id="l11.209.7"></span>οὐκ ἄν τις φαίη τὰ μέρη τοῦ σώματος αὐτὰ τὰ πάσχοντα
<span class="lb" data-page="11.209" data-line="8" id="l11.209.8"></span>εἰληφέναι, κατὰ τὸν αὐτὸν τρόπον οὐδὲ τὰ πάθη. βέλτιον
<span class="lb" data-page="11.209" data-line="9" id="l11.209.9"></span>γὰρ οἶμαι φάναι παύσασθαι μὲν τὰ πρότερα πάθη, γενέσθαι
<span class="lb" data-page="11.209" data-line="10" id="l11.209.10"></span>δ’ αὖθις ἕτερα τῆς αἰτίας μεταστάσης, ἥτις ἦν, ὡς αὐτός
<span class="lb" data-page="11.209" data-line="11" id="l11.209.11"></span>ἐν ἀρχῇ τῆς ὅλης διηγήσεως ἔφη, πληθώρα. ταύτην
<span class="lb" data-page="11.209" data-line="12" id="l11.209.12"></span>οὖν εἴπερ ἐκένωσεν, οὐκ ἂν οὔθ’ ὁ κύων κατὰ τὴν ἐπιγλωττίδα
<span class="lb" data-page="11.209" data-line="13" id="l11.209.13"></span>τούτων εἰς τὸ κάτω τὴν μετάστασιν ἔλαβεν οὔτ’
<span class="lb" data-page="11.209" data-line="14" id="l11.209.14"></span>αὖθις ἐκεῖθεν ἐπὶ τὴν κεφαλὴν ἀνηνέχθη. ὥστε φαίνεται καὶ
<span class="lb" data-page="11.209" data-line="15" id="l11.209.15"></span>Κρίτων ὁμοίως τῇ Χίᾳ γυναικὶ διὰ τὸ παραλειφθῆναι τὴν
<span class="lb" data-page="11.209" data-line="16" id="l11.209.16"></span>φλεβοτομίαν ἀποθανεῖν. ἀλλὰ τοῦτο μὲν δοκεῖ καὶ αὐτὸς ὁ
<span class="lb" data-page="11.209" data-line="17" id="l11.209.17"></span>Ἐρασίστρατος αἴθεσθαι. τί γὰρ φησί; τοῦτο ἐδόκει αἰτία
<span class="lb" data-page="11.209" data-line="18" id="l11.209.18"></span>τῆς ἀπωλείας γενέσθαι τὰ ἐπὶ τὸν πνεύμονα ἐπενεχθέντα,
<span class="pb" data-page="11.210" id="p11.210"></span>
<span class="lb" data-page="11.210" data-line="1" id="l11.210.1"></span>πλὴν ὅτι κακῶς οὐκ ἔφθασεν ἐκκενῶσαι ταῦτα, καίτοι γινώσκων
<span class="lb" data-page="11.210" data-line="2" id="l11.210.2"></span>εὐθὺς ἐξ ἀρχῆς ὡς πληθωρικὴ διάθεσις εἴη περὶ τὸν
<span class="lb" data-page="11.210" data-line="3" id="l11.210.3"></span>ἄνθρωπον. ἐὰν οὖν τις ἐθέλῃ κατασκευάζειν <span class="milestone ed2page" data-n="10.414" data-unit="ed2page" id="ed2page.10.414"></span>ὡς οὐκ
<span class="lb" data-page="11.210" data-line="4" id="l11.210.4"></span>εἰκὸς ἦν Ἐρασίστρατον ἰατρὸν ἄριστον ὄντα, καὶ μέντοι καὶ
<span class="lb" data-page="11.210" data-line="5" id="l11.210.5"></span>γνόντα Κρίτωνι μὲν ἐκ πληθώρας συμβῆναι τὰ πάθη, τῇ δὲ
<span class="lb" data-page="11.210" data-line="6" id="l11.210.6"></span>ἐκ τῆς Χίου παιδίσκῃ διὰ τὴν τῶν ἐμμήνων ἐπίσχεσιν, ἑκόντα
<span class="lb" data-page="11.210" data-line="7" id="l11.210.7"></span>παραλιπεῖν ἀφαίρεσιν τοῦ αἵματος, ἀλλ’ ἀφαιρεῖσθαι <span class="milestone ed1page" data-n="4.11" data-unit="ed1page" id="ed1page.4.11"></span>μὲν
<span class="lb" data-page="11.210" data-line="8" id="l11.210.8"></span>αἵματος καὶ τοῦτον καὶ ἐκείνην, παραλελεῖφθαι δὲ ἐν τῇ
<span class="lb" data-page="11.210" data-line="9" id="l11.210.9"></span>διηγήσει, τί κωλύει κᾀμὲ λέγειν ὅ τι περ ἂν ἄλλο βούλωμαι
<span class="lb" data-page="11.210" data-line="10" id="l11.210.10"></span>τῶν κενωτικῶν βοηθημάτων, προσενηνέχθαι μὲν τοῖς κάμνουσι,
<span class="lb" data-page="11.210" data-line="11" id="l11.210.11"></span>παραλελεῖφθαι δὲ ἐν τῇ διηγήσει; καὶ τίς νοῦν ἔχων
<span class="lb" data-page="11.210" data-line="12" id="l11.210.12"></span>ἰατρὸς ἀνέξεται ταῦθ’ ἡμῶν λεγόντων; ὅπως γε καὶ τὰ μέχρι
<span class="lb" data-page="11.210" data-line="13" id="l11.210.13"></span>θανάτου συμπτώματα ταῦτ’ αὐτοῖς φαίνεται διὰ πλῆθος γινόμενα
<span class="lb" data-page="11.210" data-line="14" id="l11.210.14"></span>καὶ αὐτὸς ὁ θάνατος οὐ δι’ ἄλλην τινὰ αἰτίαν ἀκολουθήσας
<span class="lb" data-page="11.210" data-line="15" id="l11.210.15"></span>ἢ τὴν τὸ μὴ κενωθῆναι τὸ πλῆθος; τίς δ’ ἀνέξεται
<span class="lb" data-page="11.210" data-line="16" id="l11.210.16"></span>λεγόντων ἀνθρώπων τὰ μὲν μικρὰ τῶν πραχθέντων ὑπ’
<span class="lb" data-page="11.210" data-line="17" id="l11.210.17"></span>Ἐρασιστράτου γεγράφθαι, φλεβοτομίαν καὶ κάθαρσιν ὑπ’
<span class="lb" data-page="11.210" data-line="18" id="l11.210.18"></span>ἐλλεβόρου τε καὶ σκαμμωνίας, ὅτι παντί πως ἐπίδηλα,
<span class="lb" data-page="11.210" data-line="19" id="l11.210.19"></span>παραλελεῖφθαι; εἰ γὰρ ἐκ τοῦ μόνον εἰπεῖν τὸ κοινὸν ὡς ἡ
<span class="pb" data-page="11.211" id="p11.211"></span>
<span class="lb" data-page="11.211" data-line="1" id="l11.211.1"></span>πληθώρα κενώσεως δεῖται, δεδήλωται φλεβοτομία, διότι
<span class="lb" data-page="11.211" data-line="2" id="l11.211.2"></span>τῶν κενωτικῶν ἢ βοηθημάτων, τί κωλύει καὶ τῶν ἄλλων
<span class="lb" data-page="11.211" data-line="3" id="l11.211.3"></span>ἕκαστον ἐρῆσθαι τῶν κενωτικῶν; μὴ τοίνυν μόνην τὴν φλεβοτομίαν
<span class="lb" data-page="11.211" data-line="4" id="l11.211.4"></span>ὑπ’ Ἐρασιστράτου προσῆχθαι τοῖς κάμνουσι λεγέτωσαν,
<span class="lb" data-page="11.211" data-line="5" id="l11.211.5"></span>ἀλλὰ καὶ τἄλλα πάντα, κλυστῆρας, ἐμέτους, καθάρσεις,
<span class="lb" data-page="11.211" data-line="6" id="l11.211.6"></span>λουτρὰ, γυμνάσια, τρίψεις, αἰωρήσεις, χρίσματα, θερμαίνοντα
<span class="lb" data-page="11.211" data-line="7" id="l11.211.7"></span>καταπλάσματα, πάνθ’ ἑξῆς ὅσα ἐκεῖνος. εἰ δ’ οὐκ ἀρκεῖ μόνον ὅτι
<span class="lb" data-page="11.211" data-line="8" id="l11.211.8"></span>κενωτέος ὁ κάμνων ἐστὶν, οὐδὲ τούτων τὸ τέλος ὑπάρχει τῆς
<span class="lb" data-page="11.211" data-line="9" id="l11.211.9"></span>τῶν βοηθημάτων διδασκαλίας, ἀλλὰ πρῶτον μὲν προσθεῖναι
<span class="lb" data-page="11.211" data-line="10" id="l11.211.10"></span>χρὴ τὸν τρόπον τῆς κενώσεως, εἶτα τὴν ὕλην εἰπεῖν δι’ ἧς
<span class="lb" data-page="11.211" data-line="11" id="l11.211.11"></span>ἄριστα πραχθήσεται, καὶ ταύτῃ προσθεῖναι τὸν καιρὸν καὶ τὸ
<span class="lb" data-page="11.211" data-line="12" id="l11.211.12"></span>μέτρον καὶ τρόπον τῆς χρήσεως, ὅτε κοινὸν εἰπὼν σκοπὸν τῶν
<span class="lb" data-page="11.211" data-line="13" id="l11.211.13"></span>βοηθημάτων οὐδέ πως κατὰ μέρος οὐδὲν εἰρηκέναι. εἰ γὰρ
<span class="lb" data-page="11.211" data-line="14" id="l11.211.14"></span>ἀρκεῖ τὸ κοινὸν εἰπεῖν, ἐκ περιττοῦ μνημονεύει καταπλασμάτων
<span class="lb" data-page="11.211" data-line="15" id="l11.211.15"></span>τε καὶ ἀσιτίας καὶ πυρίας τῆς διὰ σπόγγων. εἰ τὸ μὲν
<span class="lb" data-page="11.211" data-line="16" id="l11.211.16"></span>κατάπλασμά τε καὶ τὴν ἀσιτίαν οὐκ ἂν ἡμεῖς εὕροιμεν ἄνευ
<span class="lb" data-page="11.211" data-line="17" id="l11.211.17"></span>τοῦ παρ’ ἐκείνου μαθεῖν; ἡ φλεβοτομία δὲ ἐστὶ δήλη πᾶσι,
<span class="lb" data-page="11.211" data-line="18" id="l11.211.18"></span>κᾂν Ἐρασίστρατος μὴ λέγῃ.
</p>
        </article>

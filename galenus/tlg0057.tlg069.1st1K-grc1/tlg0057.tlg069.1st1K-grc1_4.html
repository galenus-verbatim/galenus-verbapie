<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:4">
<span class="pb page1" data-page="11.212" id="p11.212"></span>
<span class="milestone ed1page page1" data-n="4.11" data-unit="ed1page" id="ed1page.4.11"></span>
<span class="milestone ed2page page1" data-n="10.414" data-unit="ed2page" id="ed2page.10.414"></span>
          <p>
<span class="lb" data-page="11.212" data-line="1" id="l11.212.1"></span>Ἀλλὰ κᾂν τοῦτό τις αὐτοῖς συγχωρήσῃ, καίτοι
<span class="lb" data-page="11.212" data-line="2" id="l11.212.2"></span>φανερῶς ὂν ἄτοπον, ἄλλα μεγάλα καὶ πολλὰ λείπεται
<span class="lb" data-page="11.212" data-line="3" id="l11.212.3"></span>σκέμματα τῷ μέλλοντι χρήσασθαι προσηκόντως τῷ βοηθήματι.
<span class="lb" data-page="11.212" data-line="4" id="l11.212.4"></span>πρῶτον μὲν εἰ μηδὲν διαφέρει τέμνειν ἡντινοῦν φλέβα, καθάπερ
<span class="lb" data-page="11.212" data-line="5" id="l11.212.5"></span>οἴονταί τινες, ἢ καθ’ ἕκαστον τῶν πεπονθότων μορίων
<span class="lb" data-page="11.212" data-line="6" id="l11.212.6"></span>ἰδίαι φλέβες εἰσὶν αἱ ταχέως ἐκκενοῦσαι τὸ πλῆθος αὐτῶν.
<span class="lb" data-page="11.212" data-line="7" id="l11.212.7"></span>δεύτερον δ’ ἐπὶ τούτῳ σκέμμα, πότερον ἅπαξ ἢ πλεονάκις
<span class="lb" data-page="11.212" data-line="8" id="l11.212.8"></span>ἀφαιρεῖν προσήκει. καὶ τρίτον δ’ ἐπ’ αὐτοῖς σκοποὺς ἐξευρεῖν,
<span class="lb" data-page="11.212" data-line="9" id="l11.212.9"></span>οἷς προσέχων τις ἀκριβῶς στοχάσαιτο τοῦ μέτρου τῆς κενώσεως.
<span class="lb" data-page="11.212" data-line="10" id="l11.212.10"></span>καὶ τέταρτον ὁ καιρὸς ἐν ᾧ χρὴ μάλιστα ποιεῖσθαι τὰς
<span class="lb" data-page="11.212" data-line="11" id="l11.212.11"></span>φλεβοτομίας, εἰ μηδέν ἐστιν ἐξαίρετον, αὐτὸ τοῦτο σὺν ἀποδείξει
<span class="lb" data-page="11.212" data-line="12" id="l11.212.12"></span>διδάξεται. τῷ μὲν οὖν ὅλως ἀποστάντι φλεβοτομίας
<span class="lb" data-page="11.212" data-line="13" id="l11.212.13"></span>οἴχεταί τε καὶ συνανῄρηται τούτων ἁπάντων<span class="milestone ed2page" data-n="10.415" data-unit="ed2page" id="ed2page.10.415"></span> ἡ σκέψις,
<span class="lb" data-page="11.212" data-line="14" id="l11.212.14"></span>τῷ προθεμένῳ δ’ ἐξ ἀνάγκης ἕπεται. καὶ γάρ τοι κᾀπὶ τῶν
<span class="lb" data-page="11.212" data-line="15" id="l11.212.15"></span>ἄλλων βοηθημάτων ἁπάντων ὁ αὐτός ἐστι λόγος, οἷον ἐλλεβόρου,
<span class="lb" data-page="11.212" data-line="16" id="l11.212.16"></span>σκαμμωνίας, οἴνου, λουτροῦ, σιτίων. εἰ μὲν γὰρ μηδ’
<span class="lb" data-page="11.212" data-line="17" id="l11.212.17"></span>ὅλως ἐστὶ χρηστέον ἐπὶ τῶν νοσούντων ὁτῳδήποτε τῶν εἰρημένων,
<span class="pb" data-page="11.213" id="p11.213"></span>
<span class="lb" data-page="11.213" data-line="1" id="l11.213.1"></span>οὔτε καιρὸς οὔτε ποσότης οὔτε τρόπος τῆς χρήσεως
<span class="lb" data-page="11.213" data-line="2" id="l11.213.2"></span>οὔτ’ ἄλλο οὐδὲν ἔτι καὶ ζητηθήσεται τῷ καθ’ αὑτό. προσιεμένῳ
<span class="lb" data-page="11.213" data-line="3" id="l11.213.3"></span>δὲ τὴν χρῆσιν ἀναγκαῖόν ἐστι περὶ τούτων πάντων
<span class="lb" data-page="11.213" data-line="4" id="l11.213.4"></span>διελθεῖν, οὐ μόνον ἐπὶ τῶν δραστικῶν βοηθημάτων, ἐν οἷς εἰ
<span class="lb" data-page="11.213" data-line="5" id="l11.213.5"></span>παροφθείη τι σμικρὸν, ἡ βλάβη μεγίστη δι’ αὐτὸ γίνεται τοῖς
<span class="lb" data-page="11.213" data-line="6" id="l11.213.6"></span>νοσοῦσιν, ἀλλὰ κᾀπὶ τῶν ἐλαττόνων. καὶ φαίνεται τοῦτο
<span class="lb" data-page="11.213" data-line="7" id="l11.213.7"></span>οὕτως γινόμενον ἑκάστης ἡμέρας ἐπὶ πάντων τῶν νοσούντων.
<span class="lb" data-page="11.213" data-line="8" id="l11.213.8"></span>οὐδεὶς γοῦν εἰπὼν ἰατρὸς, ἄνθρωπος οὗτος τραφήτω, χαρίζεται,
<span class="lb" data-page="11.213" data-line="9" id="l11.213.9"></span>μήτε τὸν καιρὸν ἔτι προσθεὶς, ἐν ᾧ κελεύει τραφῆναι
<span class="lb" data-page="11.213" data-line="10" id="l11.213.10"></span>τὸν κάμνοντα, μήτε τὸ σιτίον ὁρίσας αὐτὸ, μήτε τὴν ποσότητα
<span class="lb" data-page="11.213" data-line="11" id="l11.213.11"></span>μήτε τὴν σκευασίαν, ἢ τὴν τῆς χρήσεως τάξιν, ἀλλ’ ἕκαστον
<span class="lb" data-page="11.213" data-line="12" id="l11.213.12"></span>τούτων ἀκριβῶς ἐκδιηγεῖται τοῖς παροῦσιν ὅπως δεῖ πραχθῆναι.
<span class="lb" data-page="11.213" data-line="13" id="l11.213.13"></span>καὶ τοίνυν καὶ γράφουσιν ἐν τοῖς βιβλίοις ἅπασιν ἐφ’
<span class="lb" data-page="11.213" data-line="14" id="l11.213.14"></span>ὧν ἂν πράττουσι βοηθημάτων ἑξῆς ταῦτα σύμπαντα, καί
<span class="lb" data-page="11.213" data-line="15" id="l11.213.15"></span>τινες γ’ αὐτῶν, ὅσοι οὐ μακρολογώτεροι, χρονίζουσιν τῇ διηγήσει,
<span class="lb" data-page="11.213" data-line="16" id="l11.213.16"></span>οὐ μακρολογίαν, ἀλλ’ ἐπιμέλειαν ἡγούμενοι τὴν τοιαύτην
<span class="lb" data-page="11.213" data-line="17" id="l11.213.17"></span>διδασκαλίαν. Ἱπποκράτης μὲν ἐν τοῖς πλείστοις τῶν ἑαυτοῦ
<span class="lb" data-page="11.213" data-line="18" id="l11.213.18"></span>συγγραμμάτων ἐσχάτως βραχυλόγος ὢν, ὅμως οὐκ ὀκνεῖ γράφειν
<span class="pb" data-page="11.214" id="p11.214"></span>
<span class="lb" data-page="11.214" data-line="1" id="l11.214.1"></span>ἐπὶ τῆς φλεβοτομίας οὔτε τὸ μέρος τοῦ σώματος, ἐν ᾧ
<span class="lb" data-page="11.214" data-line="2" id="l11.214.2"></span>χρὴ τμηθῆναι τὸ ἀγγεῖον, οὔτε τὸ μέτρον τῆς κενώσεως οὔτε
<span class="lb" data-page="11.214" data-line="3" id="l11.214.3"></span>τὸν καιρόν. Ἐρασίστρατος δὲ, ὃν οἱ νῦν Ἐρασιστράτειοι φασὶ
<span class="lb" data-page="11.214" data-line="4" id="l11.214.4"></span>χρῆσθαι φλεβοτομίᾳ, μακρολογότερος ὢν, ὡς ὀλίγον ὕστερον
<span class="lb" data-page="11.214" data-line="5" id="l11.214.5"></span>δείξω, πρῶτον μὲν οὐδὲ αὐτὸ τὸ ὄνομα ὑπέμεινε προσγράψαι
<span class="lb" data-page="11.214" data-line="6" id="l11.214.6"></span>τῆς φλεβοτομίας ἅμα τοῖς ἄλλοις βοηθήμασι· εἶτα παρέλιπεν ἑξῆς
<span class="lb" data-page="11.214" data-line="7" id="l11.214.7"></span>πάντα τὰ κατειλεγμένα καὶ τὸν καιρὸν καὶ τὸ μέτρον καὶ τόπον
<span class="lb" data-page="11.214" data-line="8" id="l11.214.8"></span>ἀγγείου καὶ τρόπον χρήσεως, ὁ μηδ’ ὡς χρὴ τὰ καταπλάσματα
<span class="lb" data-page="11.214" data-line="9" id="l11.214.9"></span>ἐφ’ ἕκαστον τῶν νοσούντων προσφέρειν ἢ τὴν μᾶζαν
<span class="lb" data-page="11.214" data-line="10" id="l11.214.10"></span>φυρᾷν, ὀκνῶν προσγράφειν, ὁ μηδὲ περὶ τῆς τῶν λαχάνων
<span class="lb" data-page="11.214" data-line="11" id="l11.214.11"></span>ἑψήσεως σιωπῶν. ἄκουσον γοῦν ἃς γράφει κατὰ τὴν περὶ τῆς
<span class="lb" data-page="11.214" data-line="12" id="l11.214.12"></span>κοιλίας πραγματείαν προσφοράς. τὴν μὲν πρώτην προσφορὰν
<span class="lb" data-page="11.214" data-line="13" id="l11.214.13"></span>ἄλφιτα κριμνώδη πεφρυγμένα εὖ ἀποσεσεισμένα. ὅταν δὲ
<span class="lb" data-page="11.214" data-line="14" id="l11.214.14"></span>προσφέρεσθαι μέλλῃ, ἔν τινι ψυκτῆρι ἐπιχέοντα ὕδωρ φυράσαντα
<span class="lb" data-page="11.214" data-line="15" id="l11.214.15"></span>διδόναι, μηδ’ εἰς ἅπαξ δὲ ἅπαν ὃ ἂν μέλλῃς διδόναι
<span class="lb" data-page="11.214" data-line="16" id="l11.214.16"></span>φυράσας, ἀλλὰ δὶς ἢ τρὶς, ὅπως μὴ ξηρὰ γενομένη ἡ μᾶζα
<span class="lb" data-page="11.214" data-line="17" id="l11.214.17"></span>δυσάλωτος μὴ πολὺ τὸ ὑγρὸν ἀναδέξηται. οὐδὲν γὰρ τούτων
<span class="lb" data-page="11.214" data-line="18" id="l11.214.18"></span>χρήσιμον. προσεσθίειν δὲ διδόναι τῶν κιχωρίων συχνὰ εἰς
<span class="pb" data-page="11.215" id="p11.215"></span>
<span class="lb" data-page="11.215" data-line="1" id="l11.215.1"></span>ὄξος μὴ δριμὺ ἐμβάπτοντας καὶ ἐπὶ τῶν σιτίων ἀναλίσκειν.
<span class="lb" data-page="11.215" data-line="2" id="l11.215.2"></span>ἑφθὰ κιχώρια ἑψῆναι δεῖ δύο παρασκευάζοντας χυτρίδας, καὶ
<span class="lb" data-page="11.215" data-line="3" id="l11.215.3"></span>εἰς μὲν τὴν μίαν ἐμβάλλοντας ἑψεῖν, ὅταν δὲ ἤδη καθεψηθέντα
<span class="lb" data-page="11.215" data-line="4" id="l11.215.4"></span>εὖ μάλα ᾖ καὶ ἡ ἑτέρα χύτρα τοῦ ὕδατος ζέῃ, μεταγγίζειν αὐτὰ
<span class="lb" data-page="11.215" data-line="5" id="l11.215.5"></span>εἰς τὴν ἑτέραν. εἶναι δὲ δέσμια ὅπως εὐμετάθετα ᾖ. συνεψήσαντα
<span class="lb" data-page="11.215" data-line="6" id="l11.215.6"></span>δὲ καὶ ἀποχέοντα τὸ ὕδωρ ἀρτύσαι ἁλὶ καὶ ἐλαίῳ καὶ
<span class="lb" data-page="11.215" data-line="7" id="l11.215.7"></span>διδόναι προσφέρεσθαι. ἆρ’ ἐπινοεῖς ἔτι δύνασθαί τι ἐπιμελέστερον
<span class="lb" data-page="11.215" data-line="8" id="l11.215.8"></span>γράψαι τὰ σμικρότατα τοῦ μηδ’ ὅτι χρὴ δεσμίδια
<span class="lb" data-page="11.215" data-line="9" id="l11.215.9"></span>ποιεῖν τῶν κιχωρίων, ὅπως εὐμετάθετα ᾖ, σιωπήσαντος; εὔδηλον
<span class="lb" data-page="11.215" data-line="10" id="l11.215.10"></span>γὰρ ὅτι τὰ λελυμένα δυσμετάθετα γίγνονται καὶ διὰ τοῦτο
<span class="lb" data-page="11.215" data-line="11" id="l11.215.11"></span>κηδόμενος οὐ μόνον ἡμῶν ἰατρῶν, ἀλλὰ καὶ τῶν ἑψόντων
<span class="lb" data-page="11.215" data-line="12" id="l11.215.12"></span>τὰ λάχανα μαγείρων ἐδίδαξεν αὐτοὺς ὡς χρὴ συνδεῖν τὰ
<span class="lb" data-page="11.215" data-line="13" id="l11.215.13"></span>λάχανα. τοιοῦτος δ’ ἐστὶ κᾀπειδὰν ἤτοι καταπλάσματός τινος
<span class="lb" data-page="11.215" data-line="14" id="l11.215.14"></span>γράφῃ σκευασίαν ἢ περιπατεῖν κελεύῃ τοσούσδε σταδίους ἢ
<span class="lb" data-page="11.215" data-line="15" id="l11.215.15"></span>τρίβεσθαι τρίψεις τοσαύτας, ἤ τι τοιοῦτον <span class="milestone ed2page" data-n="10.416" data-unit="ed2page" id="ed2page.10.416"></span>ἕτερον, ἐφ’
<span class="lb" data-page="11.215" data-line="16" id="l11.215.16"></span>οἷς ἤδη τινὲς οὐ μόνον οὐκ ἐπαινοῦσι τῆς περιττῆς ἐπιμελείας,
<span class="lb" data-page="11.215" data-line="17" id="l11.215.17"></span>ἀλλὰ καὶ ψέγουσι ὡς ὅρους καὶ μέτρα τιθέμενον ἐπὶ τῶν
<span class="pb" data-page="11.216" id="p11.216"></span>
<span class="lb" data-page="11.216" data-line="1" id="l11.216.1"></span>ἀόριστον ἐχόντων τὴν ποσότητα. τίς ἂν οὖν οὐ πεισθῇ τὸν
<span class="lb" data-page="11.216" data-line="2" id="l11.216.2"></span>οὕτως ἐπιμελῆ κεχρῆσθαι μὲν ὁμοίως τοῖς ἄλλοις, φλεβοτομίας
<span class="lb" data-page="11.216" data-line="3" id="l11.216.3"></span>μηδαμόθεν δ’ αὐτῆς μνημονεῦσαι πλὴν ἅπαξ ἐν τῷ περὶ αἵματος
<span class="lb" data-page="11.216" data-line="4" id="l11.216.4"></span>ἀναγωγῆς; οὐδ’ οὖν οὐδὲ τότε χρώμενον, ἀλλὰ τοὐναντίον
<span class="lb" data-page="11.216" data-line="5" id="l11.216.5"></span>ἅπαν ἐπαινοῦντα τὸν Χρύσιππον ἐπὶ τῷ μὴ χρῆσθαι
<span class="lb" data-page="11.216" data-line="6" id="l11.216.6"></span>φλεβοτομίᾳ καὶ τὴν ἀπόδειξιν αὐτοῦ καθ’ ἣν ἀποδεικνύναι
<span class="lb" data-page="11.216" data-line="7" id="l11.216.7"></span>νομίζει τὸ Χρυσίππου δόγμα περὶ τῆς φλεβοτομίας, τοῦ
<span class="lb" data-page="11.216" data-line="8" id="l11.216.8"></span>μᾶλλον τῶν αἷμα πτυσάντων κοινὴν εἶναι λέγοντος ἢ ἄλλων
<span class="lb" data-page="11.216" data-line="9" id="l11.216.9"></span>ἁπάντων οἷς μόριόν τι τοῦ σώματος μέλλει φλεγμαίνειν.
<span class="lb" data-page="11.216" data-line="10" id="l11.216.10"></span>ἀλλὰ περὶ μὲν τοῦδε καὶ αὖθις εἰρήσεται. νῦν
<span class="lb" data-page="11.216" data-line="11" id="l11.216.11"></span>δ’ ὅπερ ἔλεγον <span class="milestone ed1page" data-n="4.12" data-unit="ed1page" id="ed1page.4.12"></span>ἀναληπτέον, ὡς οὐκ ἂν Ἐρασίστρατος
<span class="lb" data-page="11.216" data-line="12" id="l11.216.12"></span>ἐπὶ πλεῖστον ἐκτείνων ἅπαντας τοὺς λόγους, καὶ μέντοι καὶ
<span class="lb" data-page="11.216" data-line="13" id="l11.216.13"></span>δὶς καὶ τρὶς ἐνίοτε διεξερχόμενος ἕνα λόγον ἐν διαφέρουσι
<span class="lb" data-page="11.216" data-line="14" id="l11.216.14"></span>βιβλίοις, ὀλιγώρησεν ἄν που κᾂν ἅπαξ έ συλλαβὰς προσγράψαι
<span class="lb" data-page="11.216" data-line="15" id="l11.216.15"></span>παρενθεὶς ἅμα τοῖς ἄλλοις βοηθήμασι τὸ τῆς φλεβοτομίας
<span class="lb" data-page="11.216" data-line="16" id="l11.216.16"></span>ὄνομα, πρὸς τῷ καὶ τὴν ποσότητα πάντως ἂν αὐτῆς εἰπεῖν,
<span class="lb" data-page="11.216" data-line="17" id="l11.216.17"></span>ὡς ἐπ’ ἄλλων ἐποίησε, καὶ τὸν καιρὸν, ὡς εἴρηται πρόσθεν,
<span class="lb" data-page="11.216" data-line="18" id="l11.216.18"></span>ὅσα τ’ ἄλλα τοιαῦτα. τινὲς μέν γε τῶν ἰατρῶν ἐπὶ σημείοις ﻿
<span class="pb" data-page="11.217" id="p11.217"></span>
<span class="lb" data-page="11.217" data-line="1" id="l11.217.1"></span>ὁρίζουσι τὸ ποσὸν τῆς κενώσεως, οἷον εἰ μεταβάλλοι κατὰ
<span class="lb" data-page="11.217" data-line="2" id="l11.217.2"></span>τὴν χρόαν ἢ τὸν τόνον ἢ τὴν ῥύσιν τοῦ αἵματος, ἢ εἰ καταπίπτοιεν
<span class="lb" data-page="11.217" data-line="3" id="l11.217.3"></span>εἰς ἀτονίαν οἱ σφυγμοὶ καί τινες ἱδρῶτες ἐπιφαίνοντο
<span class="lb" data-page="11.217" data-line="4" id="l11.217.4"></span>ἐν αὐτῷ τῷ καιρῷ τῆς ἀφαίρεσεως. ταῦτα δ’ οὖν καὶ Ἱπποκράτης
<span class="lb" data-page="11.217" data-line="5" id="l11.217.5"></span>πόνους φησὶν, καὶ τοὺς σφοδροτέρους τῶν ἐμέτων καὶ
<span class="lb" data-page="11.217" data-line="6" id="l11.217.6"></span>τὰς ἀλογωτέρας διαχωρήσεις ἄλλοις διείρηκεν ἄχρι λειποθυμίας
<span class="lb" data-page="11.217" data-line="7" id="l11.217.7"></span>ἄγειν τὴν κένωσιν, ὁπόταν τι φαίνηται κατὰ τὸν λόγον
<span class="lb" data-page="11.217" data-line="8" id="l11.217.8"></span>αὐτῇ γινομένῃ τῆς κενώσεως, οὐχ ὑπὸ χυμοῦ ῥυέντος εἰς
<span class="lb" data-page="11.217" data-line="9" id="l11.217.9"></span>τὸ τῆς γαστρὸς στόμα. πολλάκις γὰρ ἐναργῶς φαίνεσθαι διὰ
<span class="lb" data-page="11.217" data-line="10" id="l11.217.10"></span>χολὴν ἢ διὰ φλέγμα συῤῥυὲν ἐνταῦθα λειποθυμίαν γινομένην.
<span class="lb" data-page="11.217" data-line="11" id="l11.217.11"></span>ἔνιοι δὲ τῇ τε τοῦ παντὸς σώματος μεταβολῇ κατὰ
<span class="lb" data-page="11.217" data-line="12" id="l11.217.12"></span>χρόαν καὶ τῇ κατὰ τοὺς σφυγμοὺς ἐτεκμαίροντο τὴν σύμμετρον
<span class="lb" data-page="11.217" data-line="13" id="l11.217.13"></span>ἀφαίρεσιν καὶ διὰ τοῦτο εἰς ἅπαξ ἀπαγορεύουσιν ἢ
<span class="lb" data-page="11.217" data-line="14" id="l11.217.14"></span>χρῆσθαι δαψιλεῖ τῇ κενώσει, βέλτιον εἶναι τοῖς ἐπιγινομένοις
<span class="lb" data-page="11.217" data-line="15" id="l11.217.15"></span>τεκμηραμένους πρότερον οὕτως ἐπὶ τὴν τοῦ λυποῦντος
<span class="lb" data-page="11.217" data-line="16" id="l11.217.16"></span>ἔρχεσθαι κένωσιν. ἄλλοι δέ τινες ἐτόλμησαν ἤδη τι καὶ
<span class="lb" data-page="11.217" data-line="17" id="l11.217.17"></span>μέτρον ὁρίζειν οἷον ἤτοι δύο κοτύλας Ἀττικὰς εἶναι τὴν
<span class="lb" data-page="11.217" data-line="18" id="l11.217.18"></span>σύμμετρον ἀφαίρεσιν ἢ βραχὺ πλείω ἢ ἔλασσον, ὡς ἐκ τοῦ
<span class="pb" data-page="11.218" id="p11.218"></span>
<span class="lb" data-page="11.218" data-line="1" id="l11.218.1"></span>συμμέτρου δυνησομένων ἡμῶν εὑρίσκειν τὸ μᾶλλόν τε καὶ
<span class="lb" data-page="11.218" data-line="2" id="l11.218.2"></span>ἧττον ἁρμόττον ἑκάστῳ τῶν φλεβοτομουμένων καθ’ ἡλικίας
<span class="lb" data-page="11.218" data-line="3" id="l11.218.3"></span>καὶ φύσεις καὶ ὥρας καὶ χώρας. οὐκοῦν Ἐρασίστρατον ἀριθμὸν
<span class="lb" data-page="11.218" data-line="4" id="l11.218.4"></span>μέν τινα τρίψεως ὁρίζειν, ἵνα κᾂν σφαλῶμεν τῆς
<span class="lb" data-page="11.218" data-line="5" id="l11.218.5"></span>ἀκριβοῦς συμμετρίας, οὐδεμία μεγάλη βλάβη, μετὰ δὲ μηδὲν
<span class="lb" data-page="11.218" data-line="6" id="l11.218.6"></span>εἰπεῖν ὅλως ἐπὶ φλεβοτομίας. ἐγὼ μὲν γὰρ εὖ οἶδα ὅτι καὶ
<span class="lb" data-page="11.218" data-line="7" id="l11.218.7"></span>περὶ τῶν φλεβῶν αὐτῶν τῶν τμηθησομένων ἔγραψεν ἂν οὐκ
<span class="lb" data-page="11.218" data-line="8" id="l11.218.8"></span>ὀλίγα καὶ μάλισθ’ ὅτι πολλάκις Ἱπποκράτης αὐτῶν ἐμνημόνευσεν.
<span class="lb" data-page="11.218" data-line="9" id="l11.218.9"></span>ἐνίοτε μὲν κατὰ ἰγνὺν ἢ παρὰ σφυρὸν, ἐνίοτε δὲ τὴν
<span class="lb" data-page="11.218" data-line="10" id="l11.218.10"></span>ὀρθίαν ἐν τῷ μετώπῳ καὶ αὖθις τὴν ἐπὶ τῇ γλώττῃ. περὶ μὲν
<span class="lb" data-page="11.218" data-line="11" id="l11.218.11"></span>γὰρ τῶν κατ’ ἀγκῶνα τί δεῖ καὶ λέγειν ὡς οὐκ ἂν ἐσιώπησεν
<span class="lb" data-page="11.218" data-line="12" id="l11.218.12"></span>ὁ Ἐρασίστρατος, εἴτε χρὴ πάσας ἐπὶ πᾶσι τέμνεσθαι νοσήμασι,
<span class="lb" data-page="11.218" data-line="13" id="l11.218.13"></span>εἴθ’, ὡς Ἱπποκράτης ἐκέλευεν, ἄλλην ἐπ’ ἄλλων; τοῦ
<span class="lb" data-page="11.218" data-line="14" id="l11.218.14"></span>γὰρ οὕτως ἐπιμελῶς γράφοντος πάντα καὶ τοῦτο ἦν ἔργον
<span class="lb" data-page="11.218" data-line="15" id="l11.218.15"></span>οἰκεῖον ὁρίσαι μέν τί ἄμετρον ἐν τηλικούτῳ βοηθήματι, προσγράψαι
<span class="lb" data-page="11.218" data-line="16" id="l11.218.16"></span>δ’ ἣν ἔχει γνώμην ὑπὲρ τῶν φλεβῶν, ὥσπερ οἱ ἄλλοι
<span class="lb" data-page="11.218" data-line="17" id="l11.218.17"></span>πεποιήκασιν ἰατροὶ, τινὲς μὲν οὐδὲν διαφέρειν<span class="milestone ed2page" data-n="10.417" data-unit="ed2page" id="ed2page.10.417"></span> φάσκοντες
<span class="pb" data-page="11.219" id="p11.219"></span>
<span class="lb" data-page="11.219" data-line="1" id="l11.219.1"></span>ὁποίαν ἄν τις ἐθέλοι τέμνειν φλέβα· κενοῦσθαι γὰρ ἐξ
<span class="lb" data-page="11.219" data-line="2" id="l11.219.2"></span>ἑκάστης αὐτῶν ὁμοτίμως τὸ πᾶν· τινὲς δὲ πάμπολλα ἡγούμενοι
<span class="lb" data-page="11.219" data-line="3" id="l11.219.3"></span>καὶ παρὰ τοῦτο γίνεσθαι διαφοράν. ἐνίας μὲν γὰρ αὐτῶν
<span class="lb" data-page="11.219" data-line="4" id="l11.219.4"></span>θᾶττον, ἐνίας δὲ ἐν χρόνῳ πλείονι τὸ πεπονθὸς μέρος ἐκκενοῦν.
<span class="lb" data-page="11.219" data-line="5" id="l11.219.5"></span>ὁ τοίνυν μήτε τούτων τι γράψας μήτε τοῦ μέτρου
<span class="lb" data-page="11.219" data-line="6" id="l11.219.6"></span>τῆς φλεβοτομίας ὁρίσας τοὺς σκοποὺς, εὔδηλον διὰ τοῦτο
<span class="lb" data-page="11.219" data-line="7" id="l11.219.7"></span>παραλελοιπὼς ἅπαντας τούσδε τοὺς λόγους ὅτι μηδ’ ὅλως
<span class="lb" data-page="11.219" data-line="8" id="l11.219.8"></span>ἐχρῆτο τῷ βοηθήματι. ὥσπερ γὰρ ὁ μηδέποτε χρώμενος ἐπ’
<span class="lb" data-page="11.219" data-line="9" id="l11.219.9"></span>ἀῤῥώστου καταπλάσμασι γράφειν οὐ δύναται τὰς διαφορὰς
<span class="lb" data-page="11.219" data-line="10" id="l11.219.10"></span>αὐτῶν ἢ τὰς σκευασίας ἢ τὸν καιρὸν ἢ τὸν τρόπον τῆς χρήσεως,
<span class="lb" data-page="11.219" data-line="11" id="l11.219.11"></span>ἀναγκαῖον δ’ εἶναι τοῖς χρωμένοις, ὥσπερ Ἐρασίστρατος
<span class="lb" data-page="11.219" data-line="12" id="l11.219.12"></span>ἐχρῆτο, καὶ περὶ τούτων ἑκάστου διορίσαι, κατὰ τὸν
<span class="lb" data-page="11.219" data-line="13" id="l11.219.13"></span>αὐτὸν τρόπον ὅσοι μὲν μηδ’ ὅλως χρῶνται φλεβοτομίᾳ, καιρὸν
<span class="lb" data-page="11.219" data-line="14" id="l11.219.14"></span>καὶ τρόπον χρήσεως καὶ σκοποὺς τοῦ μέτρου γράφειν
<span class="lb" data-page="11.219" data-line="15" id="l11.219.15"></span>οὐ δύνανται. τοῖς χρωμένοις δ’ ἀναγκαῖόν ἐστι καὶ περὶ
<span class="lb" data-page="11.219" data-line="16" id="l11.219.16"></span>τούτων διορίσασθαι καὶ πολὺ μᾶλλον ὑπὲρ τῆς φλεβῶν διαφορᾶς,
<span class="lb" data-page="11.219" data-line="17" id="l11.219.17"></span>εἰ καὶ μηδὲν ἄλλο, τὸ γοῦν τοσοῦτον ὡς οὐδὲν διαφέρει
<span class="pb" data-page="11.220" id="p11.220"></span>
<span class="lb" data-page="11.220" data-line="1" id="l11.220.1"></span>τήνδε πρὸ τῆσδε τέμνειν, ὁμοίως ἁπασῶν ἐκκενοῦν
<span class="lb" data-page="11.220" data-line="2" id="l11.220.2"></span>δυναμένων τὰ φλεγμαίνοντα μόρια.
</p>
        </article>

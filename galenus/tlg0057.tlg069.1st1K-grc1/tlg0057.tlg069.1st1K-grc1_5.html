<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:5">
<span class="pb page1" data-page="11.220" id="p11.220"></span>
<span class="milestone ed1page page1" data-n="4.12" data-unit="ed1page" id="ed1page.4.12"></span>
<span class="milestone ed2page page1" data-n="10.417" data-unit="ed2page" id="ed2page.10.417"></span>
          <p>
<span class="lb" data-page="11.220" data-line="3" id="l11.220.3"></span>Τὸ δὲ μήτε τούτων τι γράψαι καὶ τὴν
<span class="lb" data-page="11.220" data-line="4" id="l11.220.4"></span>χρείαν ὅλην ἀνελεῖν τοῦ βοηθήματος, ἐπὶ δὲ πάθους ὃ μάλιστα
<span class="lb" data-page="11.220" data-line="5" id="l11.220.5"></span>χρῄζειν αὐτοῦ πεπίστευται, πῶς οὐκ ἄν τις ἐναργὲς εἶναι
<span class="lb" data-page="11.220" data-line="6" id="l11.220.6"></span>φαίη γνώρισμα τοῦ μηδέποτε Ἐρασίστρατον κεχρῆσθαι τῷ
<span class="lb" data-page="11.220" data-line="7" id="l11.220.7"></span>βοηθήματι; τί γὰρ οὖν δύσκολον, ἡνίκα ἔγραφεν ἐν τῇ τῶν
<span class="lb" data-page="11.220" data-line="8" id="l11.220.8"></span>πυρετῶν θεραπείᾳ κατὰ λέξιν ὧδε· περὶ μὲν οὖν τὰς ἀρχὰς
<span class="lb" data-page="11.220" data-line="9" id="l11.220.9"></span>τῶν ἀῤῥωστιῶν καὶ τὰς τῶν φλεγμονῶν γενέσεις ἀφαιρετέον
<span class="lb" data-page="11.220" data-line="10" id="l11.220.10"></span>ἂν εἴη πᾶσαν προσφορὰν ῥοφημάτων τε καὶ σιτίων, ἐνταῦθα
<span class="lb" data-page="11.220" data-line="11" id="l11.220.11"></span>προσγράψαι, χρηστέον δὲ φλεβοτομίᾳ; ὥσθ’ ὅλην αὐτοῦ τὴν
<span class="lb" data-page="11.220" data-line="12" id="l11.220.12"></span>ῥῆσιν γενέσθαι τοιάνδε· περὶ μὲν τὰς ἀρχὰς τῶν ἀῤῥωστιῶν
<span class="lb" data-page="11.220" data-line="13" id="l11.220.13"></span>καὶ τὰς τῶν φλεγμονῶν γενέσεις ἀφαιρετέον ἂν εἴη πᾶσαν
<span class="lb" data-page="11.220" data-line="14" id="l11.220.14"></span>προσφορὰν ῥοφημάτων τε καὶ σιτίων, χρηστέον δὲ φλεβοτομίᾳ.
<span class="lb" data-page="11.220" data-line="15" id="l11.220.15"></span>γίνονται γὰρ ὡς τὸ πολὺ αἱ τοὺς πυρετοὺς ποιοῦσαι
<span class="lb" data-page="11.220" data-line="16" id="l11.220.16"></span>φλεγμοναὶ διὰ πληθώραν. διδομένων οὖν ἐν τοῖς τοιούτοις
<span class="lb" data-page="11.220" data-line="17" id="l11.220.17"></span>καιροῖς προσφορῶν καὶ τῆς πέψεώς τε καὶ ἀναδόσεως τὰς κατ’
<span class="lb" data-page="11.220" data-line="18" id="l11.220.18"></span>αὐτὰς ἐνεργείας ἀποδιδουσῶν, πληρουμένων τε τῶν ἀγγείων
<span class="pb" data-page="11.221" id="p11.221"></span>
<span class="lb" data-page="11.221" data-line="1" id="l11.221.1"></span>τῆς τροφῆς, ἔτι γε πλείστας τε καὶ ἰσχυρὰς συμβήσεται τὰς
<span class="lb" data-page="11.221" data-line="2" id="l11.221.2"></span>φλεγμονὰς γίνεσθαι. βέλτιον οὖν μήτε διδόναι σιτία καὶ
<span class="lb" data-page="11.221" data-line="3" id="l11.221.3"></span>τέμνειν φλέβα. τοιαύτη μὲν ἂν ἡ ῥῆσις ἐγένετο, βουληθέντος
<span class="lb" data-page="11.221" data-line="4" id="l11.221.4"></span>αὐτοῦ ὥσπερ ταῖς ἀσιτίαις, οὕτω καὶ τῇ φλεβοτομίᾳ χρῆσθαι.
<span class="lb" data-page="11.221" data-line="5" id="l11.221.5"></span>μὴ προσγράψαντος δὲ πῶς ἄν τις πιστεύσειε ἐπαινεῖν τὸν ἄνδρα
<span class="lb" data-page="11.221" data-line="6" id="l11.221.6"></span>τὴν χρῆσιν τοῦ βοηθήματος; ὅτε δὲ μηδ’ ἐν ἄλλῃ τινὶ πραγματείᾳ
<span class="lb" data-page="11.221" data-line="7" id="l11.221.7"></span>θεραπευτικῇ φαίνεται τοῦτο ποιεῖν, ἔτι καὶ μᾶλλον
<span class="lb" data-page="11.221" data-line="8" id="l11.221.8"></span>ἄν τις πιστεύσειεν ὑπὸ τῆς γνώμης αὐτοῦ. τίς γὰρ ἂν δύναιτο
<span class="lb" data-page="11.221" data-line="9" id="l11.221.9"></span>πεισθῆναι τὸν μακρολογώτατον Ἐρασίστρατον ὀκνῆσαι προσθεῖναι
<span class="lb" data-page="11.221" data-line="10" id="l11.221.10"></span>συλλαβὰς ἤτοι δ΄ ἢ έ κᾂν ἅπαξ που τῶν γεγραμμένων
<span class="lb" data-page="11.221" data-line="11" id="l11.221.11"></span>αὐτῶν πραγματειῶν; ἐγὼ μὲν οὖν εἰ καὶ μηδὲν ἐσώζετο
<span class="lb" data-page="11.221" data-line="12" id="l11.221.12"></span>Ἐρασιστράτου βιβλίον, ἀλλ’ ἤδη πάντα ἀπολώλει, καθάπερ
<span class="lb" data-page="11.221" data-line="13" id="l11.221.13"></span>τὰ Χρυσίππου κινδυνεύει παθεῖν, τοῦτο τοῖς μαθηταῖς ἂν
<span class="lb" data-page="11.221" data-line="14" id="l11.221.14"></span>αὐτοῦ μᾶλλον ἐπίστευσα περὶ τοῦ διδασκάλου λέγουσιν ἢ
<span class="lb" data-page="11.221" data-line="15" id="l11.221.15"></span>τοῖς μήτ’ <span class="milestone ed2page" data-n="10.418" data-unit="ed2page" id="ed2page.10.418"></span>Ἐρασίστρατον αὐτὸν ἰδοῦσι, ποτὲ μήτε
<span class="lb" data-page="11.221" data-line="16" id="l11.221.16"></span>μαθητὴν αὐτοῦ, μήτε τῶν ὡς ἐκείνου φοιτησάντων ἢ τῶν
<span class="lb" data-page="11.221" data-line="17" id="l11.221.17"></span>τούτοις συγγενομένων. ἀλλὰ μετὰ τοσαύτας ἐτῶν γενεὰς ﻿
<span class="pb" data-page="11.222" id="p11.222"></span>
<span class="lb" data-page="11.222" data-line="1" id="l11.222.1"></span>ἀποφαινομένων τολμηρῶς ὑπὲρ ὧν οὔτ’ εἶδον οὔτε ἰδόντος
<span class="lb" data-page="11.222" data-line="2" id="l11.222.2"></span>τινὸς ἤκουσαν οὔτε ἀνέγνωσαν Ἐρασίστρατον γράψαντα
<span class="lb" data-page="11.222" data-line="3" id="l11.222.3"></span>οὐδ’ ἄχρι τεττάρων ἢ πέντε συλλαβῶν, ὡς ἔφην. τὸ μὲν
<span class="lb" data-page="11.222" data-line="4" id="l11.222.4"></span>γὰρ τεμεῖν φλέβα δ΄ συλλαβῶν, φλεβοτομία δὲ αὕτη έ. τὸ
<span class="lb" data-page="11.222" data-line="5" id="l11.222.5"></span>δ’ εἰς τὴν ῥῆσιν αὐτοῦ παραγραφὲν ὀλίγον ἔμπροσθεν ὑπ’
<span class="lb" data-page="11.222" data-line="6" id="l11.222.6"></span>ἐμοῦ, τὸ, χρηστέον δὲ φλεβοτομίᾳ, διὰ θ΄ λέγεται συλλαβῶν.
<span class="lb" data-page="11.222" data-line="7" id="l11.222.7"></span>παυσάσθωσαν οὖν ἤδη λωβώμενοι τοῖς γε μανθάνουσι τὴν
<span class="lb" data-page="11.222" data-line="8" id="l11.222.8"></span>τέχνην καὶ τοῖς νοσοῦσιν αὐτοῖς οἱ λέγοντες Ἐρασίστρατον
<span class="lb" data-page="11.222" data-line="9" id="l11.222.9"></span>κεχρῆσθαι μὲν τῆ φλεβοτομίᾳ, λόγον δ’ οὐδένα πεποιῆσθαι
<span class="lb" data-page="11.222" data-line="10" id="l11.222.10"></span>περὶ αὐτῆς, ὡς παραδήλου πᾶσιν οὔσης μᾶλλον ἢ τῆς τῶν
<span class="lb" data-page="11.222" data-line="11" id="l11.222.11"></span>καταπλασμάτων τε καὶ λαχάνων ἑψήσεως. εἰ γὰρ διὰ τοῦτο
<span class="lb" data-page="11.222" data-line="12" id="l11.222.12"></span>φλεβοτομήσουσιν οἱ μανθάνοντες τὴν τέχνην, διότι καθάπερ
<span class="lb" data-page="11.222" data-line="13" id="l11.222.13"></span>ἐν ταῖς ἀσιτίαις αἱ φλέβες κενούμεναι λύουσι τὰς φλεγμονὰς,
<span class="lb" data-page="11.222" data-line="14" id="l11.222.14"></span>οὕτω καὶ αἱ φλεβοτομίαι πάντας ἑξῆς φλεβοτομήσουσιν
<span class="lb" data-page="11.222" data-line="15" id="l11.222.15"></span>ὅσους Ἐρασίστρατος ἀσιτεῖν κελεύει. καὶ τοῦτο μὲν ἔτι
<span class="lb" data-page="11.222" data-line="16" id="l11.222.16"></span>σμικρὸν.
</p>
        </article>

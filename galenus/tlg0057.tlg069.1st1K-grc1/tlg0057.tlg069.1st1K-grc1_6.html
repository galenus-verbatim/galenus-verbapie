<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:6">
<span class="pb page1" data-page="11.222" id="p11.222"></span>
<span class="milestone ed1page page1" data-n="4.12" data-unit="ed1page" id="ed1page.4.12"></span>
<span class="milestone ed2page page1" data-n="10.418" data-unit="ed2page" id="ed2page.10.418"></span>
          <p>
<span class="lb" data-page="11.222" data-line="17" id="l11.222.17"></span>Τὸ δὲ μήτε περὶ τοῦ μέτρου φλεβοτομίας
<span class="lb" data-page="11.222" data-line="18" id="l11.222.18"></span>μήτε περὶ τῶν τμηθησομένων φλεβῶν ἀκούσαντάς τι τοὺς
<span class="pb" data-page="11.223" id="p11.223"></span>
<span class="lb" data-page="11.223" data-line="1" id="l11.223.1"></span>νέους ἐπὶ <span class="milestone ed1page" data-n="4.13" data-unit="ed1page" id="ed1page.4.13"></span>βοηθήματος παραγίνεσθαι, μεγίστην οἴσει
<span class="lb" data-page="11.223" data-line="2" id="l11.223.2"></span>βλάβην τοῖς κάμνουσιν, ὥσπερ ἔφην εὐθὺς κατ’ ἀρχάς. ἄμεινον
<span class="lb" data-page="11.223" data-line="3" id="l11.223.3"></span>οὖν αὐτοῖς μηδ’ ὅλως ἐπιχειρεῖν φλεβοτομεῖν ἢ χωρὶς
<span class="lb" data-page="11.223" data-line="4" id="l11.223.4"></span>τοῦ διορισθέντος περὶ τῶν εἰρημένων ἐπὶ βοήθημα παραγίνεσθαι.
<span class="lb" data-page="11.223" data-line="5" id="l11.223.5"></span>πλείονες γὰρ οὕτως ἀπώλλοντο τῶν ἔμπροσθεν εἴτ’
<span class="lb" data-page="11.223" data-line="6" id="l11.223.6"></span>ἀπολλυμένων διὰ τοὺς μὴ φλεβοτομοῦντας. οἱ μέν γε τότε
<span class="lb" data-page="11.223" data-line="7" id="l11.223.7"></span>πρεσβῦται μηδ’ ὅλως φλεβοτομοῦντες ἄλλοις ἐχρῶντο κενωτικοῖς
<span class="lb" data-page="11.223" data-line="8" id="l11.223.8"></span>βοηθήμασι ἐν μακροτέρῳ χρόνῳ ταυτὸν τῇ φλεβοτομίᾳ
<span class="lb" data-page="11.223" data-line="9" id="l11.223.9"></span>δυναμένοις ἐργάζεσθαι, πλὴν εἴ που διὰ τὸ κύριον τοῦ πάσχοντος
<span class="lb" data-page="11.223" data-line="10" id="l11.223.10"></span>μέρος ἢ τὴν τοῦ πλήθους ὑπερβολὴν ἔφθασεν ἀποθανεῖν
<span class="lb" data-page="11.223" data-line="11" id="l11.223.11"></span>ὁ κάμνων. οἱ δὲ νῦν οἰόμενοι δεῖσθαι πᾶσαν ἀρχὴν
<span class="lb" data-page="11.223" data-line="12" id="l11.223.12"></span>πυρετοῦ φλεβοτομίας οὐ σμικρὰ λυμαίνονται τοῖς νοσοῦσιν.
<span class="lb" data-page="11.223" data-line="13" id="l11.223.13"></span>οὕτως γὰρ πεπείκασιν ἑαυτοὺς περὶ τοῦ βοηθήματος, ὡς εἰ καὶ
<span class="lb" data-page="11.223" data-line="14" id="l11.223.14"></span>πρὸς Ἐρασιστράτου ἐγέγραπτο καθ’ ὃν ἐγὼ μικρὸν ἔμπροσθεν
<span class="lb" data-page="11.223" data-line="15" id="l11.223.15"></span>ἐδήλωσα τρόπον, ἐνθεὶς αὐτὰς τῇ ῥήσει τὰς θ’ συλλαβὰς ὡς
<span class="lb" data-page="11.223" data-line="16" id="l11.223.16"></span>γενέσθαι τὴν λέξιν τοιαύτην, ἄνωθεν γὰρ αὐτῆς ἄμεινον μνημονεῦσαι.
<span class="lb" data-page="11.223" data-line="17" id="l11.223.17"></span>περὶ μὲν οὖν τὰς ἀρχὰς τῶν ἀῤῥωστῶν καὶ τὰς τῶν
<span class="lb" data-page="11.223" data-line="18" id="l11.223.18"></span>φλεγμονῶν γενέσεις ἀφαιρετέον ἂν εἴη πᾶσαν προσφορὰν ῥοφημάτων
<span class="pb" data-page="11.224" id="p11.224"></span>
<span class="lb" data-page="11.224" data-line="1" id="l11.224.1"></span>τε καὶ σιτίων. χρηστέον δὲ φλεβοτομίᾳ. τοιαύτην γὰρ οἱ
<span class="lb" data-page="11.224" data-line="2" id="l11.224.2"></span>νῦν εἶναι βούλονται τὴν Ἐρασιστράτου γνώμην οὐκ ἐπ’ ἀγαθῷ
<span class="lb" data-page="11.224" data-line="3" id="l11.224.3"></span>τῶν καμνόντων, ἑτέρων μὲν ὑπαρχόντων καιρῶν καὶ σκοπῶν
<span class="lb" data-page="11.224" data-line="4" id="l11.224.4"></span>ἀσιτίας, ἑτέρων δὲ φλεβοτομίας, οὓς ἐγὼ κατὰ τήνδε τὴν πραγματείαν
<span class="lb" data-page="11.224" data-line="5" id="l11.224.5"></span>ἐρῶ πάντας ἐν τῇ προσήκῃ τάξει. νυνὶ μὲν γὰρ ὥσπερ
<span class="lb" data-page="11.224" data-line="6" id="l11.224.6"></span>εἰ τοῖς πρεσβύταις ἔμπροσθεν πεπεισμένοι κενῆς ὑπήρξαντο
<span class="lb" data-page="11.224" data-line="7" id="l11.224.7"></span>παλινῳδίας, οὕτω κᾀμοὶ παλινῳδητέον ἐστὶ ἐπενεκτέον τε
<span class="lb" data-page="11.224" data-line="8" id="l11.224.8"></span>καὶ τοὺς νῦν ἀλόγως φλεβοτομοῦντας ἐπὶ τὸ μηδ’ ὅλως φλεβοτομεῖν.
<span class="lb" data-page="11.224" data-line="9" id="l11.224.9"></span>ὡς γὰρ ὁ Πλάτων ἔλεγεν, ἧττον εἰκός ἐστι σφάλλεσθαι
<span class="lb" data-page="11.224" data-line="10" id="l11.224.10"></span>τοὺς μηδ’ ὅλως ἐγχειροῦντας οἷς οὐκ ἴσασιν τῶν πραττόντων
<span class="lb" data-page="11.224" data-line="11" id="l11.224.11"></span>ἃ μὴ γινώσκουσιν, ὅπερ οἱ νῦν ποιοῦσιν ἀναπεπεικότες
<span class="lb" data-page="11.224" data-line="12" id="l11.224.12"></span>ἑαυτοὺς, οὕτω γὰρ ῥᾷστον εὑρεῖν πρῶτον μὲν οὓς χρὴ
<span class="lb" data-page="11.224" data-line="13" id="l11.224.13"></span>φλεβοτομεῖν, εἶθ’ <span class="milestone ed2page" data-n="10.419" data-unit="ed2page" id="ed2page.10.419"></span>ἕκαστον τῶν ἄλλων. ὧν ἐν ἅπαντι
<span class="lb" data-page="11.224" data-line="14" id="l11.224.14"></span>νοσήματι κατὰ τὴν ἀρχὴν ὡς ἀσιτίαν, οὕτω καὶ φλεβοτομίαν
<span class="lb" data-page="11.224" data-line="15" id="l11.224.15"></span>παραλαμβάνουσι. μᾶλλον δ’, εἰ χρὴ τἀληθὲς εἰπεῖν, ὑπηλλάχασι
<span class="lb" data-page="11.224" data-line="16" id="l11.224.16"></span>τὴν Ἐρασιστράτου γνώμην. φλεβοτομοῦσι γὰρ καὶ
<span class="lb" data-page="11.224" data-line="17" id="l11.224.17"></span>τρέφουσιν εὐθέως τοὺς φλεβοτομηθέντας, ἐκείνου τὸ φλεβοτομεῖν
<span class="lb" data-page="11.224" data-line="18" id="l11.224.18"></span>ἀπαγορεύοντος, τὸ δὲ μὴ τρέφειν συμβουλεύοντος.
<span class="pb" data-page="11.225" id="p11.225"></span>
<span class="lb" data-page="11.225" data-line="1" id="l11.225.1"></span>ἐπεὶ τοίνυν τὴν ἀλήθειαν οὗτοι τιμῶσιν, οὐκ Ἐρασίστρατον,
<span class="lb" data-page="11.225" data-line="2" id="l11.225.2"></span>ἐπιδεικτέον αὐτοῖς ἐστὶν ὡς ὁ γεγραμμένος ὑπ’ αὐτοῦ λόγος
<span class="lb" data-page="11.225" data-line="3" id="l11.225.3"></span>ἐν τῷ περὶ αἵματος ἀναγωγῆς οὐκ ἔστιν ἴδιος ἐκείνου τοῦ
<span class="lb" data-page="11.225" data-line="4" id="l11.225.4"></span>πάθους, ἀλλὰ κοινὸς ἁπάσης φλεγμονῆς. ἔχει γοῦν ἡ ῥῆσις
<span class="lb" data-page="11.225" data-line="5" id="l11.225.5"></span>οὕτως· ἐχόμενος γὰρ τούτων περὶ τὴν ἀναγωγὴν ἢ περὶ τὴν
<span class="lb" data-page="11.225" data-line="6" id="l11.225.6"></span>φλεγμονὴν κίνδυνος, ἐν ᾧ προσφέρειν μὲν οὐ ῥᾴδιον, φλεβοτομηθέντι
<span class="lb" data-page="11.225" data-line="7" id="l11.225.7"></span>δὲ καὶ πολὺν χρόνον ἀσιτήσαντι κίνδυνος ἐκλυθῆναι.
<span class="lb" data-page="11.225" data-line="8" id="l11.225.8"></span>οὕτως ὁ λόγος ἔχει πτύουσιν αἷμα. διὰ τοῦτο κωλύει
<span class="lb" data-page="11.225" data-line="9" id="l11.225.9"></span>φλεβοτομεῖσθαι τοὺς κάμνοντας. ἀλλ’ ὅτι φλεγμονὴν ὑπείληφεν
<span class="lb" data-page="11.225" data-line="10" id="l11.225.10"></span>αὐτὸς ἀκολουθήσειν, ἐν ᾗ φησὶ προσφέρειν μὲν οὐ ῥᾴδιον,
<span class="lb" data-page="11.225" data-line="11" id="l11.225.11"></span>ὅπερ ἐστὶν διδόναι σιτία, φλεβοτομηθέντι δὲ καὶ πολὺν χρόνον
<span class="lb" data-page="11.225" data-line="12" id="l11.225.12"></span>ἀσιτήσαντι κίνδυνος καταλυθῆναι τὴν δύναμιν. οὐδὲ
<span class="lb" data-page="11.225" data-line="13" id="l11.225.13"></span>ἐνταῦθ’ ἴδιον αἵματος ἀναγωγῆς ἐστι, δι’ ὃ φυλάξαιτ’ ἄν τις
<span class="lb" data-page="11.225" data-line="14" id="l11.225.14"></span>τὴν φλεβοτομίαν, ἀλλὰ ἄμφω κοινὰ καὶ πρὸς τοὺς πυρετοὺς,
<span class="lb" data-page="11.225" data-line="15" id="l11.225.15"></span>τό τε μὴ δοῦναι σιτία διὰ τὰς φλεγμονὰς, τό τε τοῦτο πραττόντων
<span class="lb" data-page="11.225" data-line="16" id="l11.225.16"></span>ἐπὶ φλεβοτομίας κίνδυνος καταλυθῆναι τὴν δύναμιν.
<span class="lb" data-page="11.225" data-line="17" id="l11.225.17"></span>εἰ δὲ προσέχοις τὸν νοῦν ἐπιμελέστερον, ὁ πρὸς Ἐρασιτράτου
<span class="pb" data-page="11.226" id="p11.226"></span>
<span class="lb" data-page="11.226" data-line="1" id="l11.226.1"></span>λόγος εἰρημένος ἀπαγορεύειν σοι δόξει τὴν φλεβοτομίαν ἐπὶ
<span class="lb" data-page="11.226" data-line="2" id="l11.226.2"></span>τῶν πυρεττόντων μᾶλλον ἢ τῶν αἷμα πτυόντων. ἐν ἀρχῇ
<span class="lb" data-page="11.226" data-line="3" id="l11.226.3"></span>μὲν γὰρ τῆς ἀναγωγῆς τοῦ αἵματος οὐδέποτε φλεγμαίνει τὸ
<span class="lb" data-page="11.226" data-line="4" id="l11.226.4"></span>ἐῤῥωγὸς ἀγγεῖον. αἱ δὲ ἀρχαὶ τῶν πυρετῶν ἐξ ἀνάγκης ἔχουσι
<span class="lb" data-page="11.226" data-line="5" id="l11.226.5"></span>κατὰ τὸν Ἐρασίστρατον ἀρχὴν φλεγμονῆς. εἴπερ οὖν, ὡς
<span class="lb" data-page="11.226" data-line="6" id="l11.226.6"></span>αὐτὸς ἐκεῖνος βούλεται, τοῖς ἐναργῶς φαινομένοις χρηστέον
<span class="lb" data-page="11.226" data-line="7" id="l11.226.7"></span>ἐστὶ εἰς τὴν τῶν ἀδήλων πίστιν, ὅρα πολλὰ τῶν τραυμάτων
<span class="lb" data-page="11.226" data-line="8" id="l11.226.8"></span>κολλησθῆναι φθάνοντα, πρὶν φλεβοτομηθῆναι. δυνατὸν οὖν ἐστὶ
<span class="lb" data-page="11.226" data-line="9" id="l11.226.9"></span>καὶ τὴν ἐῤῥωγυῖαν φλέβα μηδ’ ὅλως φλεγμῆναι φθασάντων ἡμῶν,
<span class="lb" data-page="11.226" data-line="10" id="l11.226.10"></span>τἄλλα πρᾶξαι προσηκόντως, ἐκκενῶσαί τε τοῦ μέλλοντος ἐργάζεσθαι
<span class="lb" data-page="11.226" data-line="11" id="l11.226.11"></span>τὴν φλεγμονὴν αἵματος, ὁπόσον ἂν βουληθῶμεν. εἴπερ
<span class="lb" data-page="11.226" data-line="12" id="l11.226.12"></span>οὖν ἐν ᾧ χρόνῳ φλεγμαίνει τὰ φλεγμαίνοντά φησιν Ἐρασίστρατος
<span class="lb" data-page="11.226" data-line="13" id="l11.226.13"></span>ἀναγκαῖον εἶναι τὰς ἀσιτίας παραλαμβάνεσθαι καὶ
<span class="lb" data-page="11.226" data-line="14" id="l11.226.14"></span>διὰ τοῦτο φοβεῖται προκαταλῦσαι τὴν δύναμιν τῇ φλεβοτομίᾳ,
<span class="lb" data-page="11.226" data-line="15" id="l11.226.15"></span>πολὺ μᾶλλον αὐτὴν ἐπὶ τῶν πυρεσσόντων εὐλαβεῖσθαι προσήκει
<span class="lb" data-page="11.226" data-line="16" id="l11.226.16"></span>τῶν ἀναγόντων αἷμα. τούτων μὲν γὰρ ἐγχωρεῖ πρὸ τού
<span class="lb" data-page="11.226" data-line="17" id="l11.226.17"></span>φλεγμῆναι συμφῦναι τὴν ἐῤῥωγυῖνα φλέβα, καὶ μᾶλλον ὅταν ﻿
<span class="pb" data-page="11.227" id="p11.227"></span>
<span class="lb" data-page="11.227" data-line="1" id="l11.227.1"></span>κενωθῶσι. τοῖς πυρέσσουσι δ’ ἀναγκαῖόν ἐστι φλεγμαίνειν
<span class="lb" data-page="11.227" data-line="2" id="l11.227.2"></span>ἤδη τι μόριον. ὅτι δὲ ἐγχωρεῖ συμφῦναι τὸ ἀγγεῖον ἄνευ
<span class="lb" data-page="11.227" data-line="3" id="l11.227.3"></span>τοῦ φλεγμῆναι πάρεστι μέν τινι κᾀπὶ τῶν ἄλλων ἁπάντων
<span class="lb" data-page="11.227" data-line="4" id="l11.227.4"></span>τραυμάτων πεισθῆναι. πολλάκις οἴδαμεν ἐπὶ τῶν μονομαχούντων
<span class="lb" data-page="11.227" data-line="5" id="l11.227.5"></span>ὅλον ἀναπτυγέντα μηρὸν ἢ βραχίονα κολληθέντα
<span class="lb" data-page="11.227" data-line="6" id="l11.227.6"></span>πρὶν φλεγμῆναι, καὶ μᾶλλόν γε ὅτε, ὡς Ἱπποκράτης
<span class="lb" data-page="11.227" data-line="7" id="l11.227.7"></span>ἔφη, δαψιλὲς αἷμα παραχρῆμα συμβῇ ῥυῆναι. πολλάκις δὲ
<span class="lb" data-page="11.227" data-line="8" id="l11.227.8"></span>καὶ σύντρησιν εἰς τὰ κενὰ καλούμενα τοῦ θώρακος ἐντὸς
<span class="lb" data-page="11.227" data-line="9" id="l11.227.9"></span>τῆς τρίτης ἡμέρας ἐθεασάμεθα κολληθεῖσαν. ἀλλὰ καὶ
<span class="lb" data-page="11.227" data-line="10" id="l11.227.10"></span>πρώην τις ἐν παλαίστρᾳ πληγεὶς σφοδρῶς ἀνέβηξεν αἵματος
<span class="lb" data-page="11.227" data-line="11" id="l11.227.11"></span>αὐτίκα κοτύλας ὡς δύο, φλεβοτομηθεὶς δὲ παραχρῆμα
<span class="lb" data-page="11.227" data-line="12" id="l11.227.12"></span>καὶ τῶν ἄλλων ὡς ἐχρῆν γενομένων, οὔτε ἔβηξεν ἔτι
<span class="lb" data-page="11.227" data-line="13" id="l11.227.13"></span>τελέως καὶ ὑγιής ἐστι, κᾀκ τούτων <span class="milestone ed2page" data-n="10.420" data-unit="ed2page" id="ed2page.10.420"></span>οἶμαί τινα συνορᾷν
<span class="lb" data-page="11.227" data-line="14" id="l11.227.14"></span>ὡς ἐπὶ τῶν ἤδη φλεγμαίνειν ἠργμένων ἀπέχεσθαι χρὴ
<span class="lb" data-page="11.227" data-line="15" id="l11.227.15"></span>μᾶλλον, εἴ τις Ἐρασιστράτῳ πείθοιτο φλεβοτομίας, ἤπερ
<span class="lb" data-page="11.227" data-line="16" id="l11.227.16"></span>ἐφ’ ὧν οὐδέπω φλεγμαίνει.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg069.1st1K-grc1:9">
<span class="pb page1" data-page="11.240" id="p11.240"></span>
<span class="milestone ed1page page1" data-n="4.15" data-unit="ed1page" id="ed1page.4.15"></span>
<span class="milestone ed2page page1" data-n="10.424" data-unit="ed2page" id="ed2page.10.424"></span>
          <p>
<span class="lb" data-page="11.240" data-line="15" id="l11.240.15"></span>Ἐν τούτοις πάλιν ὁ Ἐρασίστρατος ἐναργῶς
<span class="lb" data-page="11.240" data-line="16" id="l11.240.16"></span>ἐνεδείξατο τὴν αὐτοῦ γνώμην. ἄγε τοὺς ἐκ πληθώρας
<span class="lb" data-page="11.240" data-line="17" id="l11.240.17"></span>ἤτοι γ’ αἷμα πτύσειν μέλλοντας, ἢ τοῖς ἐπιληπτικοῖς ἁλώσεσθαι
<span class="pb" data-page="11.241" id="p11.241"></span>
<span class="lb" data-page="11.241" data-line="1" id="l11.241.1"></span>πάθεσι, οὔτε διὰ τῶν ἰσχυρῶς καθαιρόντων φαρμάκων
<span class="lb" data-page="11.241" data-line="2" id="l11.241.2"></span>ἐπεχείρησε κενοῦν, ἀλλ’ οὐδὲ διὰ πλήθους τρίψεως
<span class="lb" data-page="11.241" data-line="3" id="l11.241.3"></span>ἀσθενεστέρου μὲν ἢ κατ’ αὐτὰ βοηθήματος, ἰσχυροτέρου δὲ
<span class="lb" data-page="11.241" data-line="4" id="l11.241.4"></span>οὐ σμικρῷ μόνης τῆς ἀσιτίας. πλήθει γοῦν τρίψεως ἐνίους
<span class="lb" data-page="11.241" data-line="5" id="l11.241.5"></span>τῶν τοιούτων ἐκενώσαμεν ὑπὸ μαλακείας ψυχῆς, οὔτε καθαῖρον
<span class="lb" data-page="11.241" data-line="6" id="l11.241.6"></span>φάρμακον ὑπομένοντας λαβεῖν οὔτε ἐπιτρέποντας τέμνειν
<span class="lb" data-page="11.241" data-line="7" id="l11.241.7"></span>τὴν φλέβα. καὶ εἴπερ ἦν ἱκανὸν ἐπὶ πάντων τὸ βοήθημα
<span class="lb" data-page="11.241" data-line="8" id="l11.241.8"></span>τοῦτο, τάχα ἄν τις ἀντὶ φλεβοτομίας αὐτῷ χρῆσθαι διηνεκῶς
<span class="lb" data-page="11.241" data-line="9" id="l11.241.9"></span>ἐδύνατο. νῦν δὲ ἐστὶν ὅτε μικρότερον εὑρίσκεται τῆς κατὰ
<span class="lb" data-page="11.241" data-line="10" id="l11.241.10"></span>τὸ σῶμα πληθώρας καὶ μάλιστ’ ἀηθῶν τρίβεσθαι κοπώδεσιν
<span class="lb" data-page="11.241" data-line="11" id="l11.241.11"></span>αὐτίκα διαθέσεσιν ἁλισκομένων, ἢν ἐπιπλέον τριφθῶσιν. ἔνιοι
<span class="lb" data-page="11.241" data-line="12" id="l11.241.12"></span>δὲ πυκνὸν καὶ σκληρὸν ἔχουσι τὸ δέρμα, κᾂν πλείστη τρίψις
<span class="lb" data-page="11.241" data-line="13" id="l11.241.13"></span>προσαχθῇ, κένωσις βραχυτάτη γίνεται. εἰ δέ τις ἰατρὸς ἐπιμελῶς
<span class="lb" data-page="11.241" data-line="14" id="l11.241.14"></span>ὁμιλήσει τοῖς ἔργοις τῆς τέχνης αὐτῇ τῇ πείρᾳ διδαχθεὶς,
<span class="lb" data-page="11.241" data-line="15" id="l11.241.15"></span>οἶδεν ὅπως ἐπικαλεῖται παροξυσμὸν ἐπιληπτικὸν ἡ τοῦ στομάχου
<span class="lb" data-page="11.241" data-line="16" id="l11.241.16"></span>κένωσις. ἔγνω δὲ καὶ τοὺς ἐπὶ κακοπραγίᾳ μόνῃ
<span class="lb" data-page="11.241" data-line="17" id="l11.241.17"></span>στομάχου ταῖς ἐπιληψίαις <span class="milestone ed2page" data-n="10.425" data-unit="ed2page" id="ed2page.10.425"></span>ἁλισκομένους, ὧν ἔνιοι
<span class="pb" data-page="11.242" id="p11.242"></span>
<span class="lb" data-page="11.242" data-line="1" id="l11.242.1"></span>βλάπτονται μεγάλως ὑπὸ τῆς ἀσιτίας, ὥσπερ γε καὶ Διόδωρος
<span class="lb" data-page="11.242" data-line="2" id="l11.242.2"></span>ὁ γραμματικός. οὗτος γὰρ εἴ ποτε κατά τινα περίστασιν
<span class="lb" data-page="11.242" data-line="3" id="l11.242.3"></span>γραμμάτων ἐπιπλέον ἄσιτος διετέλεσεν, ἐπιληπτικὸς
<span class="lb" data-page="11.242" data-line="4" id="l11.242.4"></span>ἐσπᾶτο. καὶ τοίνυν ἐπενοήσαμεν αὐτῷ βοηθήματι περὶ
<span class="lb" data-page="11.242" data-line="5" id="l11.242.5"></span>τρίτην ὥραν ἢ τετάρτην ἄρτον προσλαμβάνειν ἐξ οἴνου
<span class="lb" data-page="11.242" data-line="6" id="l11.242.6"></span>κεκραμένου. καὶ τούτῳ χρώμενος ἐτῶν ἤδη πολλῶν ὑγίαινε,
<span class="lb" data-page="11.242" data-line="7" id="l11.242.7"></span>μόνου φροντίζων ἑνὸς τοῦ πέπτειν ὅτι κάλλιστα τὴν ἐπὶ
<span class="lb" data-page="11.242" data-line="8" id="l11.242.8"></span>τῷ δείπνῳ τροφήν. καὶ ποτὲ διά τινα χρείαν πολιτικὴν
<span class="lb" data-page="11.242" data-line="9" id="l11.242.9"></span><span class="milestone ed1page" data-n="4.16" data-unit="ed1page" id="ed1page.4.16"></span>ἀναγκασθεὶς ἐπὶ τῆς ἀγορᾶς ἕως μεσημβρίας ἄσιτος
<span class="lb" data-page="11.242" data-line="10" id="l11.242.10"></span>διατρῖψαι, καταπεσὼν ἐσπάσθη. οὗτος μὲν οὖν, ὡς ἔφην,
<span class="lb" data-page="11.242" data-line="11" id="l11.242.11"></span>ἐπὶ τῷ στομάχῳ κακοπραγοῦντι ταῖς ἐπιληψίαις ἡλίσκετο.
<span class="lb" data-page="11.242" data-line="12" id="l11.242.12"></span>τοὺς δὲ ἄλλους εἰ καὶ μὴ μόνους, ἀλλ’ ὅταν ἐπιτηδείως
<span class="lb" data-page="11.242" data-line="13" id="l11.242.13"></span>ἔχῃ, συμπαροξύνει τε κἀξέλκει διὰ ταχέων ὁ στομαχὸς
<span class="lb" data-page="11.242" data-line="14" id="l11.242.14"></span>βλαβεὶς εὔδηλον. ἔστι δ’ ὅτε τὸ στόμα τῆς γαστρὸς ὀνομάζεται
<span class="lb" data-page="11.242" data-line="15" id="l11.242.15"></span>στόμαχος ὑπὸ τῶν ἰατρῶν. ἐν ταύταις ταῖς διαθέσεσι
<span class="lb" data-page="11.242" data-line="16" id="l11.242.16"></span>καὶ πολλοῖς γε ἤδη πρὸ ἡμῶν ἐγνώσθησαν αἱ τοιαῦται
<span class="lb" data-page="11.242" data-line="17" id="l11.242.17"></span>διαθέσεις ὑπὲρ ὧν ἑτέρωθι κάλλιον εἰπεῖν. ἐν δὲ τῷ
<span class="pb" data-page="11.243" id="p11.243"></span>
<span class="lb" data-page="11.243" data-line="1" id="l11.243.1"></span>παρόντι μέχρι τοσούτου λελέχθαι, μετρίως δηλούντων ἡμῶν
<span class="lb" data-page="11.243" data-line="2" id="l11.243.2"></span>ὅτι πολλοὶ τῶν ἐπιλήπτων ὑπὸ τῶν μακροτέρων ἀσιτιῶν
<span class="lb" data-page="11.243" data-line="3" id="l11.243.3"></span>κακούμενοι τὸν στόμαχον ἐξ αὐτοῦ τούτου παροξύνονται.
<span class="lb" data-page="11.243" data-line="4" id="l11.243.4"></span>ὑποκείσθω τοίνυν ὁ μὲν ἄνθρωπος εἶναι πληθωρικὸς
<span class="lb" data-page="11.243" data-line="5" id="l11.243.5"></span>οὕτως ὡς παραπεπρῆσθαι βραχίονάς τε καὶ τὰ περὶ μηροὺς
<span class="lb" data-page="11.243" data-line="6" id="l11.243.6"></span>καὶ κνήμας, ἡ δ’ ὥρα τοῦ ἔτους ἔαρ εἰσβαλὸν, οὐδὲ γὰρ
<span class="lb" data-page="11.243" data-line="7" id="l11.243.7"></span>οὐδὲ αὐτὴ σπάνιος ὑπόθεσις, ἀλλ’ ἡμεῖς μὲν καὶ πάνυ
<span class="lb" data-page="11.243" data-line="8" id="l11.243.8"></span>πολλάκις ἐθεασάμεθα διακειμένους οὕτως ἀνθρώπους ἐν
<span class="lb" data-page="11.243" data-line="9" id="l11.243.9"></span>ἐκείνῳ τῷ καιρῷ. προσυποκείσθω δὲ καὶ τρίψεων εἶναι καὶ
<span class="lb" data-page="11.243" data-line="10" id="l11.243.10"></span>γυμνασίων ἀήθης ὁ τοιοῦτος, ὑπό τε τῆς ἀσιτίας κακούμενος,
<span class="lb" data-page="11.243" data-line="11" id="l11.243.11"></span>εἶτα ζητῶμεν ὅπως αὐτὸν κενώσωμεν. ἆρά γε λουτροῖς
<span class="lb" data-page="11.243" data-line="12" id="l11.243.12"></span>πλείοσιν ἢ γυμνασίοις ἢ τοῖς ἀπὸ δείπνων ἐμέτοις
<span class="lb" data-page="11.243" data-line="13" id="l11.243.13"></span>ἢ ἀσιτίαις; ταῦτα γάρ ἐστιν Ἐρασιστράτῳ πλήθους ἰάματα.
<span class="lb" data-page="11.243" data-line="14" id="l11.243.14"></span>γυμνάσια μὲν οὖν οὐδὲ αὐτὸς ἀξιοῖ χρῆσθαι τοὺς ἀήθεις.
<span class="lb" data-page="11.243" data-line="15" id="l11.243.15"></span>λουτρῶν δὲ εἴργει πάντας ἁλῶναι πάθεσιν ἐπιληπτικοῖς.
<span class="lb" data-page="11.243" data-line="16" id="l11.243.16"></span>εἴρξει δ’, οἶμαι, καὶ τῶν ἐμέτων αὐτοὺς ἐναργῶς πληρούντων
<span class="lb" data-page="11.243" data-line="17" id="l11.243.17"></span>κεφαλὴν. ἡ δ’ ἀσιτία μόνη τῶν οὕτω πεπληρωμένων ﻿
<span class="pb" data-page="11.244" id="p11.244"></span>
<span class="lb" data-page="11.244" data-line="1" id="l11.244.1"></span>ὡς τάσεως σφόδρα αἰσθάνεσθαι κατὰ τὰ σκέλη καὶ τὰς
<span class="lb" data-page="11.244" data-line="2" id="l11.244.2"></span>χεῖρας οὐχ ἱκανὴ κενοῦν αὐτάρκως μετὰ τοῦ καὶ βλάπτειν
<span class="lb" data-page="11.244" data-line="3" id="l11.244.3"></span>ἰσχυρῶς, εἰ τὸν στόμαχον ἔχοιεν εὐπαθῆ. πῶς οὖν αὐτὸν
<span class="lb" data-page="11.244" data-line="4" id="l11.244.4"></span>κενώσομεν; ἆρά γε μόναις τρίψεσιν, ὧν οὐδ’ ὅλως ἐμνημόνευσεν
<span class="lb" data-page="11.244" data-line="5" id="l11.244.5"></span>Ἐρασίστρατος; ἀλλὰ τοῖς ἀήθεσιν οὐχ οἷόν τε τρίψιν
<span class="lb" data-page="11.244" data-line="6" id="l11.244.6"></span>τοσαύτην προσφέρειν ὡς αὐτάρκως κενῶσαι· ἢ διαδήσωμεν
<span class="lb" data-page="11.244" data-line="7" id="l11.244.7"></span>αὐτὸν ἐρίοις; ὅπερ οὐδὲ ὅλως εἶπεν ὁ Ἐρασίστρατος
<span class="lb" data-page="11.244" data-line="8" id="l11.244.8"></span>ἐνταῦθα, καίτοι γε ἐν τῷ περὶ αἵματος ἀναγωγῆς εἶπεν.
<span class="lb" data-page="11.244" data-line="9" id="l11.244.9"></span>ὑποκείσθω δ’, ὡς εἴρηκεν, ἐκ περιουσίας ἡ σκέψις γένηται.
<span class="lb" data-page="11.244" data-line="10" id="l11.244.10"></span>ἀλλ’ εἴρηται καὶ πρόσθεν ὡς ἀνιαρόν τε ἀλλὰ καὶ ἀδύνατον
<span class="lb" data-page="11.244" data-line="11" id="l11.244.11"></span>εἶναι τὸ βοήθημα τοῦτο, τοὺς εἰς τοσοῦτο πληθώρας
<span class="lb" data-page="11.244" data-line="12" id="l11.244.12"></span>ἥκοντας ὡς εἰς τὰ κῶλα πιπρᾶσθαι νομίζειν. οὐδὲ ἐκεῖνο
<span class="lb" data-page="11.244" data-line="13" id="l11.244.13"></span>δυνατὸν εἰπεῖν, ὅπερ ἐν τῷ περὶ αἵματος ἀναγωγῆς ὁ Ἐρασίστρατος
<span class="lb" data-page="11.244" data-line="14" id="l11.244.14"></span>ἔγραψεν, ὡς ἐχόμενός τε περὶ τὴν ἀναγωγὴν
<span class="lb" data-page="11.244" data-line="15" id="l11.244.15"></span>ὁ κατὰ τὴν φλεγμονὴν κίνδυνος ἐστίν. ἐν ᾧ τῶν ἀσιτιῶν
<span class="lb" data-page="11.244" data-line="16" id="l11.244.16"></span>ἀναγκάζει, ὡς παραλαμβανομένων οὐ χρὴ τῇ φλεβοτομίᾳ
<span class="lb" data-page="11.244" data-line="17" id="l11.244.17"></span><span class="milestone ed2page" data-n="10.426" data-unit="ed2page" id="ed2page.10.426"></span>προσκαταλελύσθαι τὴν δύναμιν. οὐδεμία γὰρ ἀνάγκη
<span class="pb" data-page="11.245" id="p11.245"></span>
<span class="lb" data-page="11.245" data-line="1" id="l11.245.1"></span>φλεγμονὴν ἀκολουθῆσαι τῇ πληθώρᾳ φθασάντων αὐτὴν
<span class="lb" data-page="11.245" data-line="2" id="l11.245.2"></span>κενῶσαι. ἀλλά τοι καὶ τούτου τοῦ πιθανοῦ μὲν οὐ μὴν
<span class="lb" data-page="11.245" data-line="3" id="l11.245.3"></span>ἀληθοῦς κατὰ τὴν τῶν ὑγιεινῶν πραγμάτων ἐκποδῶν ὄντος,
<span class="lb" data-page="11.245" data-line="4" id="l11.245.4"></span>ὅμως ὁ Ἐρασίστρατος οὐκ ἐτόλμησεν ἐκκενῶσαι διὰ φλεβοτομίας,
<span class="lb" data-page="11.245" data-line="5" id="l11.245.5"></span>τὸ μέλλον ἤτοι γ’ ἐπιληψίαν ἢ αἵματος ἀναγωγὴν
<span class="lb" data-page="11.245" data-line="6" id="l11.245.6"></span>ἐργάζεσθαι πλῆθος. οὕτως ἄρα προκείμενόν ἐστιν αὐτὸ
<span class="lb" data-page="11.245" data-line="7" id="l11.245.7"></span>διαφυλάττειν ἀεὶ τὸ τοῦ Χρυσίππου καὶ μὴ φλεβοτομίᾳ
<span class="lb" data-page="11.245" data-line="8" id="l11.245.8"></span>χρῆσθαι, μήτε τινι τῶν ἰσχυρῶς καθαιρόντων φαρμάκων.
<span class="lb" data-page="11.245" data-line="9" id="l11.245.9"></span>ἐνῆν γοῦν καὶ διὰ φλεβοτομίας, ἀλλὰ καὶ διὰ καθάρσεώς
<span class="lb" data-page="11.245" data-line="10" id="l11.245.10"></span>γέ τινος ἐκκενῶσαι τὸ πλῆθος. οὐ μήν γε ὁ Ἐρασίστρατος
<span class="lb" data-page="11.245" data-line="11" id="l11.245.11"></span>ἔγραψεν ὑπὲρ αὐτῶν, ὥσπερ γε οὐδὲ ἐν τοῖς περὶ παραλύσεως
<span class="lb" data-page="11.245" data-line="12" id="l11.245.12"></span>ἢ περὶ ποδάγρας. αἰτιᾶται μὲν γὰρ κἀκεῖ τὴν
<span class="lb" data-page="11.245" data-line="13" id="l11.245.13"></span>πληθώραν, οὔτε δὲ φλεβοτομίας οὐδέ τινι τῶν δραστηρίων
<span class="lb" data-page="11.245" data-line="14" id="l11.245.14"></span>χρῆται καθαρτικῶν φαρμάκων. ἔτι δὲ ἐναργέστερον ἐδήλωσε
<span class="lb" data-page="11.245" data-line="15" id="l11.245.15"></span>τὴν ἑαυτοῦ γνώμην ἐν τῷ περὶ αἵματος ἀναγωγῆς, ἐν
<span class="lb" data-page="11.245" data-line="16" id="l11.245.16"></span>ἐκείνῳ τῷ μέρει τοῦ γράμματος ἔνθα φασὶν ἐνίους τῶν
<span class="pb" data-page="11.246" id="p11.246"></span>
<span class="lb" data-page="11.246" data-line="1" id="l11.246.1"></span>ἀνθρώπων εἰς κίνδυνον ἥκειν αἵματος ἀναγωγῆς ἐπισχεθείσης
<span class="lb" data-page="11.246" data-line="2" id="l11.246.2"></span>αὐτοῖς συνήθους ἐκκρίσεως. μεμνημένος γὰρ ἅμα ταῖς
<span class="lb" data-page="11.246" data-line="3" id="l11.246.3"></span>ἄλλαις ἐπισχέσεσι καὶ τῆς τῶν ἄλλων αἱμοῤῥοΐδων ἀφαιρέσεως,
<span class="lb" data-page="11.246" data-line="4" id="l11.246.4"></span>οὐχ ἁπλῶς εἶπεν ὅτι κενοῦν χρὴ τοὺς τοιούτους,
<span class="lb" data-page="11.246" data-line="5" id="l11.246.5"></span>ἀλλὰ κατ’ εἶδος ἔγραψε τὰ κενωτικὰ βοηθήματα, καθάπερ
<span class="lb" data-page="11.246" data-line="6" id="l11.246.6"></span>ἐν τοῖς ἄλλοις βιβλίοις, οὕτω κἀνταῦθα τὰ δοκοῦντα
<span class="lb" data-page="11.246" data-line="7" id="l11.246.7"></span>αὐτῷ πάντα χωρὶς τῆς φλεβοτομίας. ἔχει δὲ ἡ ῥῆσις ὧδε·
<span class="lb" data-page="11.246" data-line="8" id="l11.246.8"></span>τοῖς μὲν οὖν νῦν ἐνεστῶσιν οἷς ἔκκλυσις αἵματος πλείων
<span class="lb" data-page="11.246" data-line="9" id="l11.246.9"></span>εἴθισται γίγνεσθαι, ἐκκρίσεις ἁρμόττοιεν ἂν οὐρήσεών τε
<span class="lb" data-page="11.246" data-line="10" id="l11.246.10"></span>καὶ ἱδρώτων. ἁρμόζει δὲ καὶ συστολὴ τῶν προσφερομένων
<span class="lb" data-page="11.246" data-line="11" id="l11.246.11"></span>καὶ περιπάτων πλῆθος ἐπιπέδων μὴ ταχέων. ἐν τούτοις
<span class="lb" data-page="11.246" data-line="12" id="l11.246.12"></span>πάλιν ἱδρῶσιν καὶ οὔροις καὶ ἀσιτίαις καὶ περιπάτοις ἐκκενῶν
<span class="lb" data-page="11.246" data-line="13" id="l11.246.13"></span>τὸ πλῆθος, οὐ χρῆται φλεβοτομίᾳ. καὶ μὴν εἰ μήτε
<span class="lb" data-page="11.246" data-line="14" id="l11.246.14"></span>πρὶν γενέσθαι τὴν φλεγμονὴν μήτε γενομένης ἢ ὑποπτευομένοις
<span class="lb" data-page="11.246" data-line="15" id="l11.246.15"></span>ἔσεσθαι παραλαμβάνειν φλεβοτομίαν ὡσαύτως
<span class="lb" data-page="11.246" data-line="16" id="l11.246.16"></span>ἐδήλωσε δι’ ἑνὸς τούτου βιβλίου, περιττὸν ἦν κατ’ ἄλλην
<span class="lb" data-page="11.246" data-line="17" id="l11.246.17"></span>πραγμάτων αὐτὸν μνημονεύειν φλεβοτομίας, ἐν ᾗ φλεγμονὴν
<span class="pb" data-page="11.247" id="p11.247"></span>
<span class="lb" data-page="11.247" data-line="1" id="l11.247.1"></span>ἤτοι γεγενημένην ἤδη θεραπεύει, καθάπερ ἐν τῇ περὶ τῶν
<span class="lb" data-page="11.247" data-line="2" id="l11.247.2"></span>πυρετῶν, ἢ μέλλουσαν, ἢ ὑποπτευομένην, ἢ ἀρχομένην ὡς
<span class="lb" data-page="11.247" data-line="3" id="l11.247.3"></span>ἐν ταῖς ἄλλαις. ἀλλ’ οὐδὲν τούτων ὁρῶντες ἔνιοι τῶν
<span class="lb" data-page="11.247" data-line="4" id="l11.247.4"></span>Ἐρασιστρατείων εἴπερ φασὶ ὡς κενωτικοῦ τε βοηθήματος
<span class="lb" data-page="11.247" data-line="5" id="l11.247.5"></span>χρῆται τῇ φλεβοτομίᾳ. καὶ γὰρ Ἐρασιστράτου σαφῶς εἰρηκότος
<span class="lb" data-page="11.247" data-line="6" id="l11.247.6"></span>αὐτὸ τὸ ἐναντιώτατον. ἐπειδὴ γάρ φησι κατὰ τὸν
<span class="lb" data-page="11.247" data-line="7" id="l11.247.7"></span>φλεγμονῆς καιρὸν οὐκέτι ῥᾴδιον προσφέρειν σιτία τούτῳ
<span class="lb" data-page="11.247" data-line="8" id="l11.247.8"></span>μὴ χρῆσθαι φλεβοτομίᾳ μελλούσης ἔσεσθαι φλεγμονῆς. ὁ
<span class="lb" data-page="11.247" data-line="9" id="l11.247.9"></span>τοίνυν λόγος οὗτος ἄντικρυς ἐνδείκνυται φυλάττεσθαι φλεβοτομίαν,
<span class="lb" data-page="11.247" data-line="10" id="l11.247.10"></span>ἐφ’ ὧν μέλλομεν ἀσιτίαν συμβουλεύειν. οὐκ
<span class="lb" data-page="11.247" data-line="11" id="l11.247.11"></span>οὖν ἐνδέχεται καθ’ ἕνα καὶ τὸν αὐτὸν ἄῤῥωστον ἄμφω
<span class="lb" data-page="11.247" data-line="12" id="l11.247.12"></span>παραλαμβάνειν τὰ βοηθήματα, τὴν ἀσιτίαν καὶ τὴν φλεβοτομίαν.
<span class="lb" data-page="11.247" data-line="13" id="l11.247.13"></span>ὥστε εὔδηλον εἴποθ’ εὕροι Ἐρασίστρατος συμβουλεύοντος
<span class="lb" data-page="11.247" data-line="14" id="l11.247.14"></span>τὴν ἀσιτίαν μὴ χρῆσθαι τηνικαῦτα φλεβοτομίᾳ,
<span class="lb" data-page="11.247" data-line="15" id="l11.247.15"></span>διὰ τοῦτο γοῦν οὐδὲ ἐμνημόνευσεν, ὡς ἔφην, ἔτι τοῦ
<span class="lb" data-page="11.247" data-line="16" id="l11.247.16"></span>βοηθήματος ἐν ταῖς ἄλλαις πραγματείαις. ἐν ἁπάσαις γὰρ
<span class="lb" data-page="11.247" data-line="17" id="l11.247.17"></span>αὐταῖς, ὡς δέδεικται, συμβουλεύων ἀσιτίαν ἀναιρεῖ δηλονότι
<span class="pb" data-page="11.248" id="p11.248"></span>
<span class="lb" data-page="11.248" data-line="1" id="l11.248.1"></span>τὴν φλεβοτομίαν οὐκ ὀρθῶς μὲν πράττων, ὥσπερ καὶ
<span class="lb" data-page="11.248" data-line="2" id="l11.248.2"></span>καθ’ ἑκατὸν ἡμῖν πρότερον, ὡς ἔφην, ἐδείχθη γράμμα,
<span class="lb" data-page="11.248" data-line="3" id="l11.248.3"></span>μικρότερον ἁμαρτανόντων τῶν <span class="milestone ed2page" data-n="10.427" data-unit="ed2page" id="ed2page.10.427"></span>οἰομένων ἅπαντας
<span class="lb" data-page="11.248" data-line="4" id="l11.248.4"></span>ὅσοι χρῄζουσιν ἀσιτίας, εὐθὺς τούτους δεῖσθαι φλεβοτομίᾳ.
<span class="lb" data-page="11.248" data-line="5" id="l11.248.5"></span>ἐγὼ γὰρ ἐπιδείξω κατὰ τὸν ἑξῆς λόγον οὐ μόνον
<span class="lb" data-page="11.248" data-line="6" id="l11.248.6"></span>ἅπαντας οὐ δεομένους φλεβοτομίας, ἀλλ’ οὐδὲ τοὺς πληθωρικοὺς
<span class="lb" data-page="11.248" data-line="7" id="l11.248.7"></span>αὐτοὺς, ἐὰν μὴ πρότερον αὐτό τε τὸ πλῆθος
<span class="lb" data-page="11.248" data-line="8" id="l11.248.8"></span>ὁποῖόν τι τὴν φύσιν ἐστὶ διορίσεται καὶ μετὰ τοῦτο τὴν
<span class="lb" data-page="11.248" data-line="9" id="l11.248.9"></span>ἕξιν τοῦ κάμνοντος ἡλικίαν τε καὶ ὥραν καὶ χώραν καὶ
<span class="lb" data-page="11.248" data-line="10" id="l11.248.10"></span>κατάστασιν, ὅσα τε προηγεῖται καὶ ὅσα πάρεστι τῷ κάμνοντι
<span class="lb" data-page="11.248" data-line="11" id="l11.248.11"></span>συμπτώματα. καθ’ ἕκαστον γὰρ τούτων ἐπειδείξω
<span class="lb" data-page="11.248" data-line="12" id="l11.248.12"></span>πολλοὺς μὴ φέροντας ἀβλαβῶς τὴν φλεβοτομίαν. ὥσπερ
<span class="lb" data-page="11.248" data-line="13" id="l11.248.13"></span>αὖθις πάλιν ἑτέρους ἐπειδείξω χωρὶς πληθώρας δεομένους
<span class="lb" data-page="11.248" data-line="14" id="l11.248.14"></span>φλεβοτομίας. ἐπειδὰν δὲ ταῦτα διορίσωμαι, τόν τε καιρὸν
<span class="lb" data-page="11.248" data-line="15" id="l11.248.15"></span>ἐρῶ τῆς φλεβοτομίας καὶ τὸ μέτρον, ἔτι τε πρὸ τούτων
<span class="lb" data-page="11.248" data-line="16" id="l11.248.16"></span>τὴν ἐν τοῖς τμηθησομένοις φλεψὶ διαφοράν. εἰρήσεται δὲ
<span class="pb" data-page="11.249" id="p11.249"></span>
<span class="lb" data-page="11.249" data-line="1" id="l11.249.1"></span>καὶ περὶ τοῦ πλεονάκις ἢ ἅπαξ ἀφαιρεῖν. ἐπί τε τούτων
<span class="lb" data-page="11.249" data-line="2" id="l11.249.2"></span>οὐδὲν ἧττον ὥς τινες ἐν ἦρι φλεβοτομεῖν ἢ καθαίρειν ἔτι
<span class="lb" data-page="11.249" data-line="3" id="l11.249.3"></span>ὑγιαίνοντας προσήκει.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:10">
<span class="pb page1" data-page="11.280" id="p11.280"></span>
<span class="milestone ed1page page1" data-n="4.21" data-unit="ed1page" id="ed1page.4.21"></span>
<span class="milestone ed2page page1" data-n="10.439" data-unit="ed2page" id="ed2page.10.439"></span>
          <p>
<span class="lb" data-page="11.280" data-line="16" id="l11.280.16"></span>Περὶ δὲ τῶν ἑκατέρου τοῦ πλήθους γνωρισμάτων
<span class="lb" data-page="11.280" data-line="17" id="l11.280.17"></span>ἐν τῷ παρόντι σκεψόμεθα, πότερον ἐπὶ φλεβοτομίαν
<span class="lb" data-page="11.280" data-line="18" id="l11.280.18"></span>ἀφιξόμεθα πάντως ὅταν φαίνηται ταῦτα περί τινα τῶν ἔτι
<span class="pb" data-page="11.281" id="p11.281"></span>
<span class="lb" data-page="11.281" data-line="1" id="l11.281.1"></span>τὰ συνήθη πραττόντων,<span class="milestone ed1page" data-n="4.22" data-unit="ed1page" id="ed1page.4.22"></span> ἢ οὐκ ἀναγκαῖον, ὅταν μηδεμία
<span class="lb" data-page="11.281" data-line="2" id="l11.281.2"></span>προσδοκία μεγάλου νοσήματος. ἥντινα τοίνυν ἔχωμεν γνώμην
<span class="lb" data-page="11.281" data-line="3" id="l11.281.3"></span>καὶ περὶ τούτου ἴστε πολλάκις αὐτοὶ παραγεγονότες μοι
<span class="lb" data-page="11.281" data-line="4" id="l11.281.4"></span>συμβουλεύοντι, ἤτοι ποδαγρικοῖς ἢ ἀθριτικοῖς ἢ ἐπιληπτικοῖς
<span class="lb" data-page="11.281" data-line="5" id="l11.281.5"></span>ἢ μελαγχολικοῖς, ἢ αἷμα πρόσθεν ἐπτυκόσιν, ἢ κατὰ θώρακα
<span class="lb" data-page="11.281" data-line="6" id="l11.281.6"></span>πρὸς τοιοῦτον πάθημα κατασκευὴν ἐπιτηδείων ἔχουσιν, ἢ
<span class="lb" data-page="11.281" data-line="7" id="l11.281.7"></span>σκοτοματικοῖς, ἢ συνεχῶς ἀλισκομένοις συνάγχῃ ἢ περιπνευμονίᾳ,
<span class="lb" data-page="11.281" data-line="8" id="l11.281.8"></span>ἢ πλευρίτισιν, ἢ ἡπατίτισιν, ἢ ὀφθαλμίαις σφοδραῖς,
<span class="lb" data-page="11.281" data-line="9" id="l11.281.9"></span>ἢ καθόλου φάναι μεγάλῳ νοσήματι. φλεβοτομίαν γὰρ ἐπὶ
<span class="lb" data-page="11.281" data-line="10" id="l11.281.10"></span>τῶν τοιούτων ἁπάντων ἀναγκαῖον εἶναι φημὶ βοηθήμα παραχρῆμα
<span class="lb" data-page="11.281" data-line="11" id="l11.281.11"></span>προσαγόμενον, ἐπιδιωρισμένῃ τῇ δυνάμει τε καὶ ἡλικίᾳ.
<span class="lb" data-page="11.281" data-line="12" id="l11.281.12"></span>ταῦτα εἰ μὴ λεχθείη ποτὲ, προσυπακούεσθαι χρή. τοῖς δὲ
<span class="lb" data-page="11.281" data-line="13" id="l11.281.13"></span>μηδὲν τοιοῦτον πεπονθόσιν ἔμπροσθεν ἁπάντων τε τῶν μορίων
<span class="lb" data-page="11.281" data-line="14" id="l11.281.14"></span>τοῦ σώματος ἄμεμπτον ἔχουσι κατασκευὴν, ἴστε δήπου
<span class="lb" data-page="11.281" data-line="15" id="l11.281.15"></span>διττὴν ὁδὸν τῆς κενώσεως ὑποτιθέμενόν με, διὰ φλεβοτομίας
<span class="lb" data-page="11.281" data-line="16" id="l11.281.16"></span>μὲν εἰ ἀκρατεῖς εἶεν τῇ διαίτῃ, χωρὶς δὲ ταύτης εἰ ἐγκρατεῖς.
<span class="lb" data-page="11.281" data-line="17" id="l11.281.17"></span>ἔνεστι γὰρ καὶ τρίψει πολλῇ καὶ λουτροῖς καὶ περιπάτοις καὶ
<span class="lb" data-page="11.281" data-line="18" id="l11.281.18"></span>ταῖς ἄλλαις κινήσεσι, ἔτι χρίσμασι διαφορητικοῖς, ταχέως ἐκκενῶσαι
<span class="pb" data-page="11.282" id="p11.282"></span>
<span class="lb" data-page="11.282" data-line="1" id="l11.282.1"></span>τὸ πλῆθος, εἰ μὴ ἄρα σοι δόξει ποτὲ παχέος αἵματος
<span class="lb" data-page="11.282" data-line="2" id="l11.282.2"></span>εἶναι πλεονεξίαν. τοιοῦτον δέ ἐστι μάλιστα τὸ μελαγχολικὸν
<span class="lb" data-page="11.282" data-line="3" id="l11.282.3"></span>ὡς τὰ πολλά. σπανίως δὲ που καὶ τὸ τῶν ὠμῶν καλουμένων
<span class="lb" data-page="11.282" data-line="4" id="l11.282.4"></span>χυμῶν. ἀλλ’ ἐπὶ μὲν τῆς μελαγχολικῆς καλουμένης περιουσίας
<span class="lb" data-page="11.282" data-line="5" id="l11.282.5"></span>φλεβοτομεῖν ἄμεινον, ἢ πάντως γε φαρμάκῳ χρῆσθαι μελάνων
<span class="lb" data-page="11.282" data-line="6" id="l11.282.6"></span>καθαρτικῷ, τῶν δ’ ὠμῶν χυμῶν ἐπικρατούντων, πρὶν μὲν
<span class="lb" data-page="11.282" data-line="7" id="l11.282.7"></span>ἄρξασθαι νοσεῖν, εὐλαβῶς ἀποκενώσεις, ἤδη δὲ πυρεττόντων,
<span class="lb" data-page="11.282" data-line="8" id="l11.282.8"></span>ὡς ἔμπροσθεν εἶπον, οὐδ’ ὅλως. ἕξεις δὲ αὐτῶν γνώρισμα
<span class="lb" data-page="11.282" data-line="9" id="l11.282.9"></span>τό τε τῆς χροιᾶς μολιβδῶδες ἢ ὀχρώλευκον ἅπαντά τε μᾶλλον
<span class="lb" data-page="11.282" data-line="10" id="l11.282.10"></span>ἢ ἐρυθρὸν, καὶ τὴν τῶν σφυγμῶν ἀνωμαλίαν. εἰ δὲ ἱκανῶς
<span class="lb" data-page="11.282" data-line="11" id="l11.282.11"></span>ηὐξημένον εἴη τὸ τοιοῦτον πλῆθος, καὶ τὸ βάρος τοῦ σώματος
<span class="lb" data-page="11.282" data-line="12" id="l11.282.12"></span>αὐτοῖς σύνεστι καὶ πρὸς τὰς κινήσεις ὄκνος καὶ γνώμης νωθρότης
<span class="lb" data-page="11.282" data-line="13" id="l11.282.13"></span>καὶ αἰσθήσεων ἀμαυρότης. ἔμπαλιν δὲ τούτοις τοὺς
<span class="lb" data-page="11.282" data-line="14" id="l11.282.14"></span>ἐξ ἐπισχέσεως αἱμοῤῥοΐδων ἠθροικότας αἷμα φλεβοτομήσεις
<span class="lb" data-page="11.282" data-line="15" id="l11.282.15"></span>θαῤῥῶν, κᾂν μὴ πρότερον ὦσι πεπειραμένοι μεγάλου νοσήματος.
<span class="lb" data-page="11.282" data-line="16" id="l11.282.16"></span>ἐνδέχεται μὲν γὰρ αὐτοὺς ἐπιτηδείους μὲν εἶναι πρός
<span class="lb" data-page="11.282" data-line="17" id="l11.282.17"></span>τι τῶν τοιούτων, οὐδέπω δὲ πεπονθέναι διὰ τὴν ὑπὸ τῶν
<span class="pb" data-page="11.283" id="p11.283"></span>
<span class="lb" data-page="11.283" data-line="1" id="l11.283.1"></span>αἱμοῤῥοΐδων κένωσιν. ἐὰν <span class="milestone ed2page" data-n="10.440" data-unit="ed2page" id="ed2page.10.440"></span>δὲ καὶ φαίνωνται τινὰ μόρια
<span class="lb" data-page="11.283" data-line="2" id="l11.283.2"></span>κατεσκευασμένοι μοχθηρῶς, καὶ μάλιστα τὼ κατὰ θώρακα,
<span class="lb" data-page="11.283" data-line="3" id="l11.283.3"></span>πάντως αὐτοὺς φλεβοτομήσεις ἐν τάχει.
</p>
        </article>

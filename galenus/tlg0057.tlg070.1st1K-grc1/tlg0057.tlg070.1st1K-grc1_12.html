<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:12">
<span class="pb page1" data-page="11.285" id="p11.285"></span>
<span class="milestone ed1page page1" data-n="4.22" data-unit="ed1page" id="ed1page.4.22"></span>
<span class="milestone ed2page page1" data-n="10.440" data-unit="ed2page" id="ed2page.10.440"></span>
          <p>
<span class="lb" data-page="11.285" data-line="10" id="l11.285.10"></span><span class="milestone ed2page" data-n="10.441" data-unit="ed2page" id="ed2page.10.441"></span>Οὐδὲν οὕτω τὴν ἰατρικὴν τέχνην
<span class="lb" data-page="11.285" data-line="11" id="l11.285.11"></span>ἐν ταῖς πράξεσιν ἀποφαίνει στοχαστικὸν, ὡς τὸ ποσὸν
<span class="lb" data-page="11.285" data-line="12" id="l11.285.12"></span>ἑκάστου τῶν βοηθημάτων. εἰδότες γοῦν ἀκριβῶς πολλάκις
<span class="lb" data-page="11.285" data-line="13" id="l11.285.13"></span>ὡς καιρὸς τοῦ δοῦναι τροφὴν ἢ ποτὸν ἤτοι θερμὸν ἢ ψυχρὸν
<span class="lb" data-page="11.285" data-line="14" id="l11.285.14"></span>ἐνέστηκεν, ὁπόσον χρὴ δοῦναι βεβαίως οὐκ ἴσμεν.
<span class="lb" data-page="11.285" data-line="15" id="l11.285.15"></span>ὡσαύτως δὲ κᾀπὶ τῶν καθαιρόντων φαρμάκων, ὅτι ἤτοι
<span class="lb" data-page="11.285" data-line="16" id="l11.285.16"></span>χολῆς ξανθῆς, ἢ μελαίνης, ἢ φλέγματος, ἢ τῶν ὀῤῥωδῶν
<span class="lb" data-page="11.285" data-line="17" id="l11.285.17"></span>περιττωμάτων ἐστὶ δοτέον τῷ κάμνοντι κενωτικὸν φάρμακον
<span class="lb" data-page="11.285" data-line="18" id="l11.285.18"></span>ἀκριβῶς ἴσμεν ἐνίοτε, πόσον δὲ δοῦναι προσήκει οὐκ
<span class="pb" data-page="11.286" id="p11.286"></span>
<span class="lb" data-page="11.286" data-line="1" id="l11.286.1"></span>ἐπιστάμεθα. ἀλλὰ τοιαύτη μὲν ἡ δόσης ἐπανόρθωσιν οὐδεμίαν
<span class="lb" data-page="11.286" data-line="2" id="l11.286.2"></span>ἔχει. τὸ γὰρ ἅπαξ εἰς τὴν γαστέρα καταποθὲν φάρμακον
<span class="lb" data-page="11.286" data-line="3" id="l11.286.3"></span>οὐ δύναται μὴ καταπεπῶσθαι πᾶν, οὐδ’ ἔστιν οἷόν τε
<span class="lb" data-page="11.286" data-line="4" id="l11.286.4"></span>μᾶλλον ἤδη καθαιρομένου τοῦ ἀνθρώπου μέρος ἀφελεῖν τι
<span class="lb" data-page="11.286" data-line="5" id="l11.286.5"></span>τοῦ προσενηνεγμένου. ἐπὶ δὲ τῆς φλεβοτομίας ἀγαθὸν τοῦτο
<span class="lb" data-page="11.286" data-line="6" id="l11.286.6"></span>μέγιστον ὑπάρχει, παύειν ὁπότε βούλοιο τὴν κένωσιν, εἶτ’
<span class="lb" data-page="11.286" data-line="7" id="l11.286.7"></span>αὖθις πάλιν ἐν ᾧπερ ἂν ἐθελήσεις καιρῷ ῥεῖν ἐπιτρέπειν,
<span class="lb" data-page="11.286" data-line="8" id="l11.286.8"></span>ἄχρις ἂν ὀρθῶς ἔχειν σοι φαίνηται. διόπερ ἄμεινον ἐστὶν, ἐὰν
<span class="lb" data-page="11.286" data-line="9" id="l11.286.9"></span>μηδὲν ἐπείγῃ, τὴν πρώτην ἀφαίρεσιν ἐλλιπέστερον ποιησάμενοι,
<span class="lb" data-page="11.286" data-line="10" id="l11.286.10"></span>ἐπαφαιρεῖν αὖθις· εἰ δὲ βούλοιο, καὶ τρίτον. ἐφ’ ὧν
<span class="lb" data-page="11.286" data-line="11" id="l11.286.11"></span>οὖν ἐστὶ κενώσεως μὲν χρεία πολλῆς, οὐκ ἰσχυρὰ δ’ ἡ δύναμις,
<span class="lb" data-page="11.286" data-line="12" id="l11.286.12"></span>ἐπὶ τούτων προσήκει ταμιεύεσθαι τὴν κένωσιν, ὥσπερ ἀμέλει
<span class="lb" data-page="11.286" data-line="13" id="l11.286.13"></span>κᾀπὶ τῶν πλῆθος ἐχόντων ὠμοτέρων χυμῶν ἐθεάσασθέ με
<span class="lb" data-page="11.286" data-line="14" id="l11.286.14"></span>πράττοντα. κενώσας γὰρ ὀλίγον αἷμα εὐθέως δίδωμι μελικράτου
<span class="lb" data-page="11.286" data-line="15" id="l11.286.15"></span>καλῶς ἡψημένου μετά τινος τῶν λεπτυντικῶν φαρμάκων
<span class="lb" data-page="11.286" data-line="16" id="l11.286.16"></span>ἢ ὑσσώπου ἢ ὀριγάνου καὶ ποτὲ καλαμίνθης, ἢ γλήχωνος,
<span class="lb" data-page="11.286" data-line="17" id="l11.286.17"></span>ἢ καὶ μετὰ τοῦ μελικράτου, ἢ ὀξυμέλιτος, ἢ ὀξυγλυκέως, εἶτ’
<span class="lb" data-page="11.286" data-line="18" id="l11.286.18"></span>αὖθις ἐπαφαιρῶ ποτὲ μὲν ἐπὶ τῆς αὐτῆς ἡμέρας, ἐνίοτε δὲ
<span class="pb" data-page="11.287" id="p11.287"></span>
<span class="lb" data-page="11.287" data-line="1" id="l11.287.1"></span>κατὰ τὴν ὑστεραίαν, ἐν ᾗ πάλιν ὁμοίως διδοὺς τῶν εἰρημένων
<span class="lb" data-page="11.287" data-line="2" id="l11.287.2"></span>τι φαρμάκων αὖθις ἐπαφαιρῶ, καὶ κατὰ τὴν τρίτην ἡμέραν
<span class="lb" data-page="11.287" data-line="3" id="l11.287.3"></span>δὶς ὡσαύτως. ἀλλ’ ὅταν ᾖ ζέοντος αἵματος πλῆθος, ἀνάπτον
<span class="lb" data-page="11.287" data-line="4" id="l11.287.4"></span>ὀξύτατον πυρετὸν, ἀθρόας ἐστὶ κενώσεως χρεία. καὶ τοῦτο
<span class="lb" data-page="11.287" data-line="5" id="l11.287.5"></span>χρὴ πειρᾶσθαι κενοῦν, ἄχρι λειποθυμίας, ἐπισκεψάμενον τὴν
<span class="lb" data-page="11.287" data-line="6" id="l11.287.6"></span>ῥῶσιν τῆς δυνάμεως. ὥστε ἐνίων οἶδα <span class="milestone ed1page" data-n="4.23" data-unit="ed1page" id="ed1page.4.23"></span>κοτύλας ἓξ ἀφελεῖν
<span class="lb" data-page="11.287" data-line="7" id="l11.287.7"></span>εὐθέως ἤτοι κατὰ τὴν δευτέραν ἢ τὴν τρίτην ἢ τὴν τετάρτην
<span class="lb" data-page="11.287" data-line="8" id="l11.287.8"></span>ἡμέραν. ἐνίοτε καὶ κατὰ τὴν πρώτην αὐτὴν, ὅταν μὲν
<span class="lb" data-page="11.287" data-line="9" id="l11.287.9"></span>πυρετὸς ἄρξηται περὶ τὰ πρῶτα τῆς νυκτὸς ἢ τὰ μέσα, καλῶς
<span class="lb" data-page="11.287" data-line="10" id="l11.287.10"></span>δ’ ᾖ πεπεμμένα τὰ κατὰ τὴν προτεραίαν ἐδηδεσμένα. τινῶν
<span class="lb" data-page="11.287" data-line="11" id="l11.287.11"></span>δὲ κατὰ τὴν προτεραίαν ἀνωμαλίαν ἵδρωτα ἢ ἄλγημα κεφαλῆς
<span class="lb" data-page="11.287" data-line="12" id="l11.287.12"></span>ἢ ἄλλου τινὸς μέρους ᾐτιασμένων, καὶ διὰ τοῦτο ἐνδεῶς
<span class="lb" data-page="11.287" data-line="13" id="l11.287.13"></span>διαιτηθέντων, ἀρχομένων δὲ πυρέττειν, νυκτὸς ἤδη προηκούσης,
<span class="lb" data-page="11.287" data-line="14" id="l11.287.14"></span>οἶδα κατὰ τὴν πρώτην ἡμέραν τελευτῶσαν ἀφελὼν
<span class="lb" data-page="11.287" data-line="15" id="l11.287.15"></span>αἵματος. ἐφ’ ὧν γὰρ ἄν σοι φαίνηται ζέοντος αἵματος πλῆθος,
<span class="lb" data-page="11.287" data-line="16" id="l11.287.16"></span>ὅτι τάχιστα πειρῶ κενοῦν αὐτὸ πρὶν ἐπί τι κατασκήψει
<span class="lb" data-page="11.287" data-line="17" id="l11.287.17"></span>μόριον κύριον, ὥστε καὶ διὰ τῆς νυκτὸς οὐκ ὀκνήσεις τεμεῖν
<span class="lb" data-page="11.287" data-line="18" id="l11.287.18"></span>ἐνίοτε φλέβα. γελοῖον γὰρ ὅπερ οἱ πολλοὶ πράττουσιν ἀπὸ
<span class="pb" data-page="11.288" id="p11.288"></span>
<span class="lb" data-page="11.288" data-line="1" id="l11.288.1"></span>δευτέρας ὥρας ἡμέρας ἄχρι έ ἢ στ΄ ἀφαιροῦντες μόνον αἵματος,
<span class="lb" data-page="11.288" data-line="2" id="l11.288.2"></span>ἐν ἄλλῳ δ’ οὐδενὶ χρόνῳ οὓς εἰ μὴ καὶ κλυστῆρσι καὶ
<span class="lb" data-page="11.288" data-line="3" id="l11.288.3"></span>τροφῆς προσφορᾷ καὶ τοῖς <span class="milestone ed2page" data-n="10.442" data-unit="ed2page" id="ed2page.10.442"></span>ἄλλοις βοηθήμασιν ἑώρων
<span class="lb" data-page="11.288" data-line="4" id="l11.288.4"></span>χρωμένους ἐν ἅπαντι καιρῷ τῆς νυκτὸς, ἐνῆν ἄν μοι χαλεπὸς
<span class="lb" data-page="11.288" data-line="5" id="l11.288.5"></span>ὁ πρὸς αὐτοὺς λόγος. ἐπεὶ δὲ πάντα πράττοντες οὐ τὸν
<span class="lb" data-page="11.288" data-line="6" id="l11.288.6"></span>ὡρισμένον ἀριθμὸν ὡρῶν ἕνα καὶ κοινὸν ἐπὶ πάντων τῶν
<span class="lb" data-page="11.288" data-line="7" id="l11.288.7"></span>νοσούντων, ἀλλ’ ὡς ἂν ὑπαγορεύῃ τὸ πάθος ἐπὶ μόνης τῆς
<span class="lb" data-page="11.288" data-line="8" id="l11.288.8"></span>φλεβοτομίας τὸν εἰρημένον ἀρτίως ἀεὶ περιμένουσι καιρὸν,
<span class="lb" data-page="11.288" data-line="9" id="l11.288.9"></span>εὐφωρότατον ἴσχουσι τὸ σφάλμα. τοὺς οὖν οὕτω διακειμένους
<span class="lb" data-page="11.288" data-line="10" id="l11.288.10"></span>ἀῤῥώστους, ὡς εἰρήκαμεν, προσήκει μέχρι λειποθυμίας
<span class="lb" data-page="11.288" data-line="11" id="l11.288.11"></span>ἄγειν. ἐνίους γὰρ αὐτῶν οἶδα καταψυχθέντας μὲν ἐξ ἀνάγκης
<span class="lb" data-page="11.288" data-line="12" id="l11.288.12"></span>ἐπὶ τῇ λειποθυμίᾳ, προσγενομένων δὲ νοτίδων ἐν ὅλῳ τῷ
<span class="lb" data-page="11.288" data-line="13" id="l11.288.13"></span>σώματι καὶ τῆς γαστρὸς καταῤῥαγείσης ἐν τάχει παυσαμένους
<span class="lb" data-page="11.288" data-line="14" id="l11.288.14"></span>τῆς νόσου. προσέχειν μέντοι καλῶς ἔχει τῇ καθαιρέσει
<span class="lb" data-page="11.288" data-line="15" id="l11.288.15"></span>τῶν σφυγμῶν, ἐφαπτόμενον αὐτῶν ἔτι ῥέοντος τοῦ αἵματος,
<span class="lb" data-page="11.288" data-line="16" id="l11.288.16"></span>ὥσπερ κᾀπὶ τῶν ἄλλων ἁπάντων εἴωθα πράττειν τῶν φλεβοτομουμένων,
<span class="lb" data-page="11.288" data-line="17" id="l11.288.17"></span>ὅπως μή ποτε λάθῃς αὐτὸν ἀντὶ λειποθυμίας
<span class="lb" data-page="11.288" data-line="18" id="l11.288.18"></span>θάνατον ἐργασάμενος, ὅπερ οἶδα τρισὶν ἰατροῖς γενόμενον.
<span class="pb" data-page="11.289" id="p11.289"></span>
<span class="lb" data-page="11.289" data-line="1" id="l11.289.1"></span>ἐφλεβοτόμησεν εἰς μὲν αὐτῶν γυναῖκα πυρέττουσαν, ἑκάτερος
<span class="lb" data-page="11.289" data-line="2" id="l11.289.2"></span>δὲ τῶν ἄλλων ἄνδρα μέχρι λειποθυμίας τοσαύτης ὡς μηκέτι
<span class="lb" data-page="11.289" data-line="3" id="l11.289.3"></span>ἀναληφθῆναι. καὶ διὰ τοῦτο αὐτὸ βέλτιόν ἐστι φυλάττεσθαι
<span class="lb" data-page="11.289" data-line="4" id="l11.289.4"></span>τὰς ἀθρόας κενώσεις, εἰ μή τις ἀνάγκη μεγάλη κελεύῃ.
<span class="lb" data-page="11.289" data-line="5" id="l11.289.5"></span>καὶ μέντοι καὶ ἡ ἀντίσπασις οὐ μικρὸν οὖσα βοήθημα καὶ
<span class="lb" data-page="11.289" data-line="6" id="l11.289.6"></span>διὰ φλεβοτομίας γιγνομένη πολλάκις ὅσῳ περ εἰς ἀριθμὸν
<span class="lb" data-page="11.289" data-line="7" id="l11.289.7"></span>πλέονα τὰς κατὰ μέρος ἀφαιρέσεις αὐξήσεις, τοσοῦτον δραστικώτερον
<span class="lb" data-page="11.289" data-line="8" id="l11.289.8"></span>γίνεται. ταῦτα μὲν οὖν ἀμείνω προεγνῶσθαι.
</p>
        </article>

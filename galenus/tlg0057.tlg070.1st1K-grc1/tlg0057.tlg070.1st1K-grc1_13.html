<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:13">
<span class="pb page1" data-page="11.289" id="p11.289"></span>
<span class="milestone ed1page page1" data-n="4.23" data-unit="ed1page" id="ed1page.4.23"></span>
<span class="milestone ed2page page1" data-n="10.442" data-unit="ed2page" id="ed2page.10.442"></span>
          <p>
<span class="lb" data-page="11.289" data-line="9" id="l11.289.9"></span>Πάλιν δὲ ἐξ ἀρχῆς ἀνελθόντες ἐπὶ τὸ προκείμενον
<span class="lb" data-page="11.289" data-line="10" id="l11.289.10"></span>σκέμμα διέλθωμεν ὅσα γιγνώσκομεν ἀναγκαιότατα
<span class="lb" data-page="11.289" data-line="11" id="l11.289.11"></span>βουλομένοις ἀβλαβεῖς ἀεὶ τὰς φλεβοτομίας ἐργάζεσθαι. πρῶτον
<span class="lb" data-page="11.289" data-line="12" id="l11.289.12"></span>μὲν ἐπίστασθαι προσήκει τοὺς εἰρημένους σκοποὺς τοῦ βοηθήματος
<span class="lb" data-page="11.289" data-line="13" id="l11.289.13"></span>αὐξομένους μὲν ἐνδείκνυσθαι πλέονα κένωσιν, ἐκλυομένους
<span class="lb" data-page="11.289" data-line="14" id="l11.289.14"></span>δὲ καθαίρειν εἰς τοσοῦτον τὴν ποσότητα τῆς κενώσεως,
<span class="lb" data-page="11.289" data-line="15" id="l11.289.15"></span>εἰς ὅσον ἐμειώθησαν αὐτοί. μέγεθος οὖν νοσήματος ἅμα
<span class="lb" data-page="11.289" data-line="16" id="l11.289.16"></span>ῥώμῃ δυνάμεως οἱ πρῶτοι σκοποὶ φλεβοτομίας ἦσαν, ὁ μὲν
<span class="lb" data-page="11.289" data-line="17" id="l11.289.17"></span>ὡς ἐνδεικνύμενος αὐτὸς ἃ χρὴ πράττειν, ὁ δ’ ὡς οὐ κωλύων
<span class="lb" data-page="11.289" data-line="18" id="l11.289.18"></span>ἐκεῖνον, ὅπερ ἀντιενδείκνυσθαι καλοῦσιν ἔνιοι τῶν νεωτέρων ﻿
<span class="pb" data-page="11.290" id="p11.290"></span>
<span class="lb" data-page="11.290" data-line="1" id="l11.290.1"></span>ἰατρῶν. ἐνίοτε γὰρ ἡ μὲν διάθεσις ὑπαγορεύει τὴν φλεβοτομίαν,
<span class="lb" data-page="11.290" data-line="2" id="l11.290.2"></span>ἡ δ’ ἀῤῥωστία τῆς δυνάμεως κωλύει. τούτων δ’ ἀμφοτέρων
<span class="lb" data-page="11.290" data-line="3" id="l11.290.3"></span>τῶν σκοπῶν ὑπαρχόντων, δῆλον μὲν, ὡς ἐλέχθη
<span class="lb" data-page="11.290" data-line="4" id="l11.290.4"></span>πρόσθεν, οὐδὲ πλῆθος ἐστὶ χυμῶν ὠμῶν τοσούτων τε καὶ
<span class="lb" data-page="11.290" data-line="5" id="l11.290.5"></span>τοιοῦτον ὡς κωλῦσαι τὸ βοήθημα. συνεπισκέπτεσθαι δ’
<span class="lb" data-page="11.290" data-line="6" id="l11.290.6"></span>ἐφεξῆς ὁποία ἡ φυσικὴ κρᾶσίς ἐστι τἀνθρώπου. τοὺς μὲν γὰρ
<span class="lb" data-page="11.290" data-line="7" id="l11.290.7"></span>μεγάλας ἔχοντας τὰς φλέβας, ἰσχνούς τε μετρίως καὶ μὴ λευκοὺς
<span class="lb" data-page="11.290" data-line="8" id="l11.290.8"></span>μηδ’ ἁπαλοσάρκους ἀφειδέστερον κενώσεις, τοὺς δ’
<span class="lb" data-page="11.290" data-line="9" id="l11.290.9"></span>ἐναντίους φειδομένως. αἷμά τε γὰρ ὀλίγον ἔχουσιν εὐδιαφόρητόν
<span class="lb" data-page="11.290" data-line="10" id="l11.290.10"></span>τε τὴν σάρκα. κατὰ τούτον οὖν τὸν λόγον οὐδὲ τοὺς
<span class="lb" data-page="11.290" data-line="11" id="l11.290.11"></span>παῖδας φλεβοτομήσεις μέχρι τεσσαρακαιδεκαετοῦς ἡλικίας,
<span class="lb" data-page="11.290" data-line="12" id="l11.290.12"></span>μετὰ δὲ ταύτην ἐὰν αἷμα πάμπολύ τε φαίνηται ποτὲ ἠθροισμένον,
<span class="lb" data-page="11.290" data-line="13" id="l11.290.13"></span>ἥ θ’ ὥρα τοῦ ἔτους ἐαρινὴ καὶ τὸ χωρίον εὔκρατον
<span class="lb" data-page="11.290" data-line="14" id="l11.290.14"></span>φύσει καὶ ἡ τοῦ παιδὸς φύσις εὔαιμος, ἀφαιρήσεις ἔτι μᾶλλον
<span class="lb" data-page="11.290" data-line="15" id="l11.290.15"></span>αἷμα, εἰ κίνδυνος ἐφεδρεύει περιπνευμονίας, ἢ συνάγχης, ἢ
<span class="lb" data-page="11.290" data-line="16" id="l11.290.16"></span>πλευρίτιδος, ἢ τινὸς ἄλλου <span class="milestone ed2page" data-n="10.443" data-unit="ed2page" id="ed2page.10.443"></span>ὀξέος καὶ σφοδροῦ νοσήματος.
<span class="lb" data-page="11.290" data-line="17" id="l11.290.17"></span>ἀφαιρήσεις δὲ τὸ πλεῖστον ἄχρι κοτύλης τὸ πρῶτον.
<span class="lb" data-page="11.290" data-line="18" id="l11.290.18"></span>ἐὰν δέ σοι μετὰ ταῦτα ἐπισκεπτομένῳ δόξῃ τὰ τῆς δυνάμεως
<span class="pb" data-page="11.291" id="p11.291"></span>
<span class="lb" data-page="11.291" data-line="1" id="l11.291.1"></span>ἰσχυρὰ διαμένειν, ἥμισυ προσθήσεις κατὰ τὴν ἐπαφαίρεσιν.
<span class="lb" data-page="11.291" data-line="2" id="l11.291.2"></span>ἔμαθες δὲ τῷ σφοδρῷ σφυγμῷ μετὰ ὁμαλότητος ὡς ἀψευδεῖ
<span class="lb" data-page="11.291" data-line="3" id="l11.291.3"></span>σημείῳ πιστεύειν περὶ δυνάμεως ἰσχυρᾶς, ἐξ ἐπιμέτρου
<span class="lb" data-page="11.291" data-line="4" id="l11.291.4"></span>δὲ καὶ τῷ μεγάλῳ. καὶ τοίνυν καὶ τοὺς ἑβδομηκοντούτας
<span class="lb" data-page="11.291" data-line="5" id="l11.291.5"></span>φλεβοτομήσεις ὧν εἴρηκα σφυγμῶν παρόντων, ἐπειδὰν ἡ
<span class="lb" data-page="11.291" data-line="6" id="l11.291.6"></span>διάθεσις κελεύῃ. εἰσὶ γὰρ ἔτι καὶ κατὰ τὴν ἡλικίαν τήνδε
<span class="lb" data-page="11.291" data-line="7" id="l11.291.7"></span>πολύαιμοί τινες ἅμα ῥώμῃ δυνάμεως, ὥσπερ ἕτεροι ξηροὶ,
<span class="lb" data-page="11.291" data-line="8" id="l11.291.8"></span>καὶ ὀλίγαι μοι καὶ ῥᾳδίως μελαινόμενοι πᾶν τὸ πληγὲν
<span class="lb" data-page="11.291" data-line="9" id="l11.291.9"></span>μέρος. οὐ προσέξεις οὖν τῷ ἀριθμῷ μόνον, καθάπερ ἔνιοι
<span class="lb" data-page="11.291" data-line="10" id="l11.291.10"></span>προσέχουσιν, ἀλλὰ τῇ τοῦ σώματος ἕξει. καὶ γὰρ ἑξηκοντοῦταί
<span class="lb" data-page="11.291" data-line="11" id="l11.291.11"></span>τινες οὐκέτι φέρουσι φλεβοτομίαν, ἑβδομηκοντοῦται
<span class="lb" data-page="11.291" data-line="12" id="l11.291.12"></span>δὲ φέρουσιν. ἀλλὰ ἔλαττον ἀφαιρήσεις δηλονότι τούτων,
<span class="lb" data-page="11.291" data-line="13" id="l11.291.13"></span>εἰ καὶ τὴν αὐτὴν ἔχειν φαίνονται διάθεσιν ἀκμαστικῷ
<span class="lb" data-page="11.291" data-line="14" id="l11.291.14"></span>σώματι.
</p>
        </article>

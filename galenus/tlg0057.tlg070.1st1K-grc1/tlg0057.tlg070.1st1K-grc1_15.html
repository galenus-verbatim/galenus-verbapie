<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:15">
<span class="pb page1" data-page="11.295" id="p11.295"></span>
<span class="milestone ed1page page1" data-n="4.24" data-unit="ed1page" id="ed1page.4.24"></span>
<span class="milestone ed2page page1" data-n="10.444" data-unit="ed2page" id="ed2page.10.444"></span>
          <p>
<span class="lb" data-page="11.295" data-line="9" id="l11.295.9"></span>Ὅσα οὖν καὶ περὶ τούτου τοῦ σκέμματος
<span class="lb" data-page="11.295" data-line="10" id="l11.295.10"></span>εἴρηται τοῖς ἰατροῖς εἰ γράφοιμι, δεήσει μοι βιβλίου μεγάλου,
<span class="lb" data-page="11.295" data-line="11" id="l11.295.11"></span>καθ’ ἑαυτὸ δὲ πληρουμένου. καθάπερ δὲ ἐπὶ τῶν ἄλλων
<span class="lb" data-page="11.295" data-line="12" id="l11.295.12"></span>ἃ μέχρι δεῦρο τοῦ λόγου διώρισται, τὴν ἐμαυτοῦ γνώμην
<span class="lb" data-page="11.295" data-line="13" id="l11.295.13"></span>ὑμᾶς ἀνέμνησα, τεθεαμένους ἐπὶ τῶν ἔργων αὐτὴν μαρτυρουμένην,
<span class="lb" data-page="11.295" data-line="14" id="l11.295.14"></span>οὕτω καὶ νῦν πράξω, τὴν ἀρχὴν τοῦ λόγου ποιησάμενος
<span class="lb" data-page="11.295" data-line="15" id="l11.295.15"></span>ἐκ τῶν ἐναργῶς ὁσημέραι θεωρουμένων ἐπὶ τῶν
<span class="lb" data-page="11.295" data-line="16" id="l11.295.16"></span>καμνόντων, ἃ πρῶτος Ἱπποκράτης ἀκριβῶς παραφυλάξας
<span class="lb" data-page="11.295" data-line="17" id="l11.295.17"></span>ἔγραψεν. ἔστι δὲ αὐτῶν ἓν μὲν καὶ πρῶτον κεφάλαιον· ὅσα
<span class="lb" data-page="11.295" data-line="18" id="l11.295.18"></span>κατ’ ἴξιν αἱμοῤῥαγεῖ, μεγίστην ὠφέλειαν ἐπιφέρειν τοῖς νοσοῦσιν.
<span class="pb" data-page="11.296" id="p11.296"></span>
<span class="lb" data-page="11.296" data-line="1" id="l11.296.1"></span>τὸ δὲ κατ’ ἴξιν ὅτι κατ’ εὐθὺ λέγει, πᾶσιν ὡμολόγηται,
<span class="lb" data-page="11.296" data-line="2" id="l11.296.2"></span>σαφῶς αὐτοῦ κεχρημένου πολλάκις ἐπὶ τοῦδε τοῦ σημαινομένου
<span class="lb" data-page="11.296" data-line="3" id="l11.296.3"></span>τῇ κατ’ ἴξιν φωνῇ. τὰ δ’ ἀνάπαλιν αἱμοῤῥαγοῦντα μηδὲν
<span class="lb" data-page="11.296" data-line="4" id="l11.296.4"></span>ὠφελεῖν ἢ καὶ βλάπτειν ἐνίοτε τῷ καταλῦσαι τὴν δύναμιν
<span class="lb" data-page="11.296" data-line="5" id="l11.296.5"></span>ἄνευ τοῦ τὸ πάθος κουφίσαι. οὔτε γὰρ ἐπὶ σπληνὶ μεγάλῳ
<span class="lb" data-page="11.296" data-line="6" id="l11.296.6"></span>μυκτὴρ δεξιὸς αἱμοῤῥαγήσας οὔτε ἀριστερὸς ἐφ’ ἥπατι φέρει
<span class="lb" data-page="11.296" data-line="7" id="l11.296.7"></span>τινὰ ὠφέλειαν, ἀλλὰ ἀντίσπασις μὲν ἐν τοῖς <span class="milestone ed2page" data-n="10.445" data-unit="ed2page" id="ed2page.10.445"></span>κατ’ εὐθὺ
<span class="lb" data-page="11.296" data-line="8" id="l11.296.8"></span>ἀντισπωμένοις ἐναργῆ τὴν ὠφέλειαν ἐν τάχει δεικνύει, ἐπὶ
<span class="lb" data-page="11.296" data-line="9" id="l11.296.9"></span>δὲ τοῖς ἀνάπαλιν οὐκέτι. δεξιοῦ μὲν οὖν αἱμοῤῥαγοῦντος
<span class="lb" data-page="11.296" data-line="10" id="l11.296.10"></span>μυκτῆρος ἡ κατὰ τὸ ὑποχόνδριον τὸ δεξιὸν ἐρειδομένη συκία
<span class="lb" data-page="11.296" data-line="11" id="l11.296.11"></span>σαφῶς ἵστησιν ἐν τάχει τὴν αἱμοῤῥαγίαν, ὥσπερ καὶ ἡ κατὰ
<span class="lb" data-page="11.296" data-line="12" id="l11.296.12"></span>τὸν ἀριστερὸν αἱμοῤῥαγοῦντος ἀριστεροῦ. καὶ φλεβοτομήσας
<span class="lb" data-page="11.296" data-line="13" id="l11.296.13"></span>δὲ χάριν ἀντισπάσεως, ἐπὶ μὲν ταῖς κατ’ εὐθεῖαν αἱμοῤῥαγίαις
<span class="lb" data-page="11.296" data-line="14" id="l11.296.14"></span>ἐν τάχει θεάσῃ σαφῆ τὴν ὠφέλειαν. ἔμπαλιν δ’ εἰ
<span class="lb" data-page="11.296" data-line="15" id="l11.296.15"></span>τέμνοις, οὐδὲν ὄφελος.
</p>
        </article>

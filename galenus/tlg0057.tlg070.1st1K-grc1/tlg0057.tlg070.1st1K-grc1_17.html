<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:17">
<span class="pb page1" data-page="11.299" id="p11.299"></span>
<span class="milestone ed1page page1" data-n="4.24" data-unit="ed1page" id="ed1page.4.24"></span>
<span class="milestone ed2page page1" data-n="10.446" data-unit="ed2page" id="ed2page.10.446"></span>
          <p>
<span class="lb" data-page="11.299" data-line="10" id="l11.299.10"></span>Ἐγὼ γοῦν οἶδα ποτὲ παρακληθεὶς ὑπό
<span class="lb" data-page="11.299" data-line="11" id="l11.299.11"></span>τινος οἰκοῦντος ἐν προαστείῳ τῆς Ῥωμαίων πόλεως ἀνδρὸς
<span class="lb" data-page="11.299" data-line="12" id="l11.299.12"></span>πλουσίου, θεάσασθαι τινὰ τῶν διοικούντων αὐτοῦ τὰ πράγματα,
<span class="lb" data-page="11.299" data-line="13" id="l11.299.13"></span>κινδυνεύοντα τυφλωθῆναι, τοῦτο γὰρ ἐκεῖνος ἔλεγεν,
<span class="lb" data-page="11.299" data-line="14" id="l11.299.14"></span>ὀδυνώμενόν τε μεγάλως καὶ τοῦτο πάσχοντος σχεδὸν ἡμερῶν κ΄.
<span class="lb" data-page="11.299" data-line="15" id="l11.299.15"></span>ἦν δ’ ὁ τῆς οἰκίας τοῦ πλουσίου προϊστάμενος ἰατρὸς Ἐρασιστράτειος,
<span class="lb" data-page="11.299" data-line="16" id="l11.299.16"></span>ἔργον πεποιημένος ἀπέχεσθαι φλεβοτομίας ἀεί.
<span class="lb" data-page="11.299" data-line="17" id="l11.299.17"></span>θεασάμενος οὖν ἐγὼ τὸν πάσχοντα, νεανίσκον ὄντα πολύαιμον,
<span class="lb" data-page="11.299" data-line="18" id="l11.299.18"></span><span class="milestone ed1page" data-n="4.25" data-unit="ed1page" id="ed1page.4.25"></span>ἀνελκώτους μὲν ἔτι τοὺς ὀφθαλμοὺς ἔχοντα, ﻿
<span class="pb" data-page="11.300" id="p11.300"></span>
<span class="lb" data-page="11.300" data-line="1" id="l11.300.1"></span>φλεγμονὴν δὲ μεγίστην ἔχοντα καὶ ῥεῦμα καὶ δασύτητα ἐν
<span class="lb" data-page="11.300" data-line="2" id="l11.300.2"></span>ἀμφοτέροις τοῖς βλεφάροις, ἐν θατέρῳ καὶ τραχύτητας ἤδη
<span class="lb" data-page="11.300" data-line="3" id="l11.300.3"></span>τινὰς, ὑφ’ ὧν ἐπισκοτούμενος ἔτι καὶ μᾶλλον ὠδυνᾶτό τε
<span class="lb" data-page="11.300" data-line="4" id="l11.300.4"></span>καὶ παρωξύνετο τὴν φλεγμονὴν καὶ τὸ ῥεῦμα, ταῦτα θεασάμενος
<span class="lb" data-page="11.300" data-line="5" id="l11.300.5"></span>ἐγὼ καὶ γνοὺς ἅπασαν ἣν ἐποιεῖτο τῆς θεραπείας
<span class="lb" data-page="11.300" data-line="6" id="l11.300.6"></span>ἀγωγὴν ὁ ἰατρὸς, αὐτὸν μὲν οὐκ ἔφη δύνασθαι συνεχῶς εἰς
<span class="lb" data-page="11.300" data-line="7" id="l11.300.7"></span>τὸ προαστεῖον ἰέναι, χρῄζειν δὲ τὸν ἄνθρωπον ἄχρι τῶν
<span class="lb" data-page="11.300" data-line="8" id="l11.300.8"></span>τριῶν ἡμερῶν τοὐλάχιστον οὐκ ἐκ μακρῶν διαλειμμάτων ὑπ’
<span class="lb" data-page="11.300" data-line="9" id="l11.300.9"></span>ἐμοῦ θεωρεῖσθαι. δὸς οὖν αὐτὸν, εἶπον, τὰς τρεῖς ταύτας ἡμέρας
<span class="lb" data-page="11.300" data-line="10" id="l11.300.10"></span>ἐμοί. καὶ μὴν, ἔφη, παρακαλῶ τοῦτο καὶ χάριν εἴσομαι καὶ
<span class="lb" data-page="11.300" data-line="11" id="l11.300.11"></span>ἤδη πρὸς τὴν σὴν οἰκίαν ἄπαγε τὸν ἄνθρωπον, ἧκέ τέ που
<span class="lb" data-page="11.300" data-line="12" id="l11.300.12"></span>ὥρας ε΄ καὶ ἀφῃρέθην τὴν πρώτην ἀφαίρεσιν εὐθέως αἵματος
<span class="lb" data-page="11.300" data-line="13" id="l11.300.13"></span>λίτρας γ΄, εἶτα ἄλλην μίαν ὥρας θ΄. ἐν αἷς ἀνακαλύψας μεγάλως
<span class="lb" data-page="11.300" data-line="14" id="l11.300.14"></span>ὑπηλείφθη κατὰ τὴν ὑστεραίαν ἑνὶ τῶν ἁπαλῶν κολλυρίων
<span class="lb" data-page="11.300" data-line="15" id="l11.300.15"></span>μιχθέντος αὐτοῦ τοῦ δι’ οἴνου, καθάπερ εἰώθαμεν ἐπὶ
<span class="lb" data-page="11.300" data-line="16" id="l11.300.16"></span>τῶν τοιούτων πράττειν, καθ’ ὑπερβολὴν τῆς μίλης τοῦ πυρῆνος
<span class="lb" data-page="11.300" data-line="17" id="l11.300.17"></span>ὑπὸ τὰ βλέφαρα τῆς ὑπαλείψεως γιγνομένης. ἐπράχθη δὲ
<span class="lb" data-page="11.300" data-line="18" id="l11.300.18"></span>τοῦτο πρῶτον μὲν ἕωθεν, εἶτα τετάρτης ὥρας, εἶτα θ΄. ἐφ’
<span class="pb" data-page="11.301" id="p11.301"></span>
<span class="lb" data-page="11.301" data-line="1" id="l11.301.1"></span>αἷς ὑπαλείψεσιν ἐλούσατο περὶ δυσμὰς ἡλίου, κἄπειτα κατὰ
<span class="lb" data-page="11.301" data-line="2" id="l11.301.2"></span>τὴν ὑστεραίαν ἐκστραφέντων τῶν βλεφάρων, ὑπηλείψατο δὶς
<span class="lb" data-page="11.301" data-line="3" id="l11.301.3"></span>ἐπιμιχθέντος τῷ ἁπαλῷ κολλυρίῳ πολὺ πλείονος τοῦ δι’
<span class="lb" data-page="11.301" data-line="4" id="l11.301.4"></span>οἴνου, καὶ μετὰ ταῦτα εἰς ἑσπέραν ἐλούσατο. κατὰ δὲ τὴν ἑξῆς
<span class="lb" data-page="11.301" data-line="5" id="l11.301.5"></span>ἡμέραν ἕωθεν ἁπαντήσας τῷ πλουσίῳ κατά τι χωρίον
<span class="lb" data-page="11.301" data-line="6" id="l11.301.6"></span>ἔνθα τῶν ὀχημάτων ἀποβαίνειν εἰσὶν εἰθισμένοι, προσηγόρευσεν
<span class="lb" data-page="11.301" data-line="7" id="l11.301.7"></span>αὐτῷ, ἀνεωγόσι τε καὶ ἀφλεγμάντοις καὶ ἀρευματίστοις
<span class="lb" data-page="11.301" data-line="8" id="l11.301.8"></span>τοῖς ὀφθαλμοῖς, ὁ πρὸ δύο ἡμερῶν οὐδὲ διανοῖξαι τὰ
<span class="lb" data-page="11.301" data-line="9" id="l11.301.9"></span>βλέφαρα δυνάμενος ὑπὸ τοῦ ῥεύματός τε καὶ τῆς ὀδύνης.
<span class="lb" data-page="11.301" data-line="10" id="l11.301.10"></span>ἔδοξεν οὖν τὸ πρᾶγμα μαγείᾳ τινὶ γεγονέναι παραπλήσιον,
<span class="lb" data-page="11.301" data-line="11" id="l11.301.11"></span>ὥστε ἐκεῖνόν τε αὐτὸν ἀνακραγεῖν θαυμάζοντά τε τὸ τάχος
<span class="lb" data-page="11.301" data-line="12" id="l11.301.12"></span>τῆς θεραπείας, ἅπαντάς τε τοὺς μετ’ αὐτοῦ παραπλησίως
<span class="lb" data-page="11.301" data-line="13" id="l11.301.13"></span>βοᾷν, οὐχ ἡμῶν μέγα τι ποιησάντων, ἀλλ’ ἐκ τῆς
<span class="lb" data-page="11.301" data-line="14" id="l11.301.14"></span>πρὸς τὸν οἰκεῖον ἰατρὸν αὐτοῦ παραβολῆς μέγιστα κακὰ
<span class="lb" data-page="11.301" data-line="15" id="l11.301.15"></span>ὁρῶντα διὰ τὸ τῆς φλεβοτομίας δέος. ἔχρῃζε μὲν γὰρ ὁ
<span class="lb" data-page="11.301" data-line="16" id="l11.301.16"></span>κάμνων ἀποσμηχθῆναι τὰς ἐκ τῶν βλεφάρων δασύτητάς τε
<span class="lb" data-page="11.301" data-line="17" id="l11.301.17"></span>καὶ τραχύτητας, ἀδύνατον δ’ ἦν τοῦτο<span class="milestone ed2page" data-n="10.447" data-unit="ed2page" id="ed2page.10.447"></span> γενέσθαι χωρὶς
<span class="lb" data-page="11.301" data-line="18" id="l11.301.18"></span>φαρμάκου δάκνοντος. οὐδὲν δ’ ἐδύνατο φέρειν τοιοῦτον
<span class="pb" data-page="11.302" id="p11.302"></span>
<span class="lb" data-page="11.302" data-line="1" id="l11.302.1"></span>ἄνευ τοῦ προκενωθῆναι. λέλεκται γὰρ ἤδη καὶ δέδεικται
<span class="lb" data-page="11.302" data-line="2" id="l11.302.2"></span>πολλάκις ἡμῖν ὡς ἅπαντα τὰ δριμέα φάρμακα προσφερόμενα
<span class="lb" data-page="11.302" data-line="3" id="l11.302.3"></span>μορίοις τισὶν, ἐὰν μὴ κενὸν ᾖ τὸ σῶμα πᾶν καὶ
<span class="lb" data-page="11.302" data-line="4" id="l11.302.4"></span>ἀκριβῶς ἀπέριττον, ἐπισπᾶται ῥεῦμα καὶ φλεγμονὴν ἐργάζεται.
<span class="lb" data-page="11.302" data-line="5" id="l11.302.5"></span>τότε δ’ ὁ πλούσιος ἐπυνθάνετο τίς ἡ οὖν μαγεία
<span class="lb" data-page="11.302" data-line="6" id="l11.302.6"></span>τῆς θεραπείας ἐγίνετο, καὶ πάντ’ ἀκούσας τὰ πραχθέντα,
<span class="lb" data-page="11.302" data-line="7" id="l11.302.7"></span>ἀπ’ ἐκείνου τὸν Ἐρασιστράτειον ἰατρὸν αἱμοφόβον ὠνόμαζεν.
<span class="lb" data-page="11.302" data-line="8" id="l11.302.8"></span>αὕτη μὲν οὖν ἡ διήγησις ἀμφοῖν ἔνδειξιν ἔχει, τοῦ τε
<span class="lb" data-page="11.302" data-line="9" id="l11.302.9"></span>χρῆναι φλεβοτομεῖν τὰς τοιαύτας διαθέσεις, ὅπερ οὐκ ἦν ἡμῖν
<span class="lb" data-page="11.302" data-line="10" id="l11.302.10"></span>προκείμενον ἐν τῷ παρόντι λόγῳ, τοῦ τε φλεβοτομεῖν χρῆναι
<span class="lb" data-page="11.302" data-line="11" id="l11.302.11"></span>κατ’ εὐθὺ τῶν πασχόντων μορίων καὶ τὰς ὠμιαίας ἐντέμνειν
<span class="lb" data-page="11.302" data-line="12" id="l11.302.12"></span>φλέβας ἐπὶ τῶν ἀνωτέρων μερῶν τοῦ θώρακος πασχόντων.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:18">
<span class="pb page1" data-page="11.302" id="p11.302"></span>
<span class="milestone ed1page page1" data-n="4.25" data-unit="ed1page" id="ed1page.4.25"></span>
<span class="milestone ed2page page1" data-n="10.447" data-unit="ed2page" id="ed2page.10.447"></span>
          <p>
<span class="lb" data-page="11.302" data-line="13" id="l11.302.13"></span>Ὥσπερ δὲ τὰ προειρημένα πάντα μόρια
<span class="lb" data-page="11.302" data-line="14" id="l11.302.14"></span>ταῖς κατ’ ἀγκῶνα φλεβοτομίας, ὡς εἴρηται, γιγνομέναις
<span class="lb" data-page="11.302" data-line="15" id="l11.302.15"></span>ὠφελεῖται, κατὰ τὸν αὐτὸν τρόπον ὅσα κατωτέρω τούτων
<span class="lb" data-page="11.302" data-line="16" id="l11.302.16"></span>ἐστὶ ταῖς ἐπ’ ἰγνύων τε καὶ σφυρῶν. ἔστι δὲ τῶν προειρημένων
<span class="lb" data-page="11.302" data-line="17" id="l11.302.17"></span>κατωτέρω τὰ κατ’ ἰσχίον τε καὶ κύστιν καὶ μήτραν.
<span class="lb" data-page="11.302" data-line="18" id="l11.302.18"></span>νεφροὶ δὲ ἐπαμφοτερίζουσι κάτω μὲν ὄντες ἤδη τῶν πρότερον
<span class="pb" data-page="11.303" id="p11.303"></span>
<span class="lb" data-page="11.303" data-line="1" id="l11.303.1"></span>εἰρημένων, ἄνω δὲ τῶν δεύτερον, διὸ καὶ ταῖς ἐπ’ ἀγκῶνος
<span class="lb" data-page="11.303" data-line="2" id="l11.303.2"></span>ἐνίοτε φλεβοτομίας ὑπακούουσιν, ὅταν ἥ τε φλεγμονὴ
<span class="lb" data-page="11.303" data-line="3" id="l11.303.3"></span>πρόσφατος εἴη καὶ πλῆθος αἵματος. ἐφ’ ὧν δ’ ἡ διάθεσίς
<span class="lb" data-page="11.303" data-line="4" id="l11.303.4"></span>ἐστιν ἣν ἰδίως καλοῦσι νεφρῖτιν, τὴν κατ’ ἰγνύαν ἐπὶ τούτου
<span class="lb" data-page="11.303" data-line="5" id="l11.303.5"></span>χρὴ τέμνειν, ἢ πάντως γε τὰς κατὰ σφυρὰ φλέβας. αἱ δέ τῆς
<span class="lb" data-page="11.303" data-line="6" id="l11.303.6"></span>μήτρας φλεγμοναὶ μᾶλλον ἔτι νεφρῶν ὑπὸ τῶν ἐν τοῖς σκέλεσι
<span class="lb" data-page="11.303" data-line="7" id="l11.303.7"></span>φλεβῶν τεμνομένων ὠφελοῦνται. ταῖς γὰρ ἐπ’ ἀγκῶνος
<span class="lb" data-page="11.303" data-line="8" id="l11.303.8"></span>κενώσεσι καὶ ἄλλο τι πρόσεστι μοχθηρόν. ἐπέχουσι γὰρ ἐμμήνους
<span class="lb" data-page="11.303" data-line="9" id="l11.303.9"></span>καθάρσεις, ἀντισπῶσαι τὸ αἷμα πρὸς τὰ τοῦ σώματος
<span class="lb" data-page="11.303" data-line="10" id="l11.303.10"></span>ὑψηλότερα. ταῖς δ’ ἀπὸ τῶν σκελῶν οὐ μόνον ἀντισπάσαι,
<span class="lb" data-page="11.303" data-line="11" id="l11.303.11"></span>ἀλλὰ καὶ προτρέπειν ὑπάρχει τὰ καταμήνια. καὶ ὅταν γε
<span class="lb" data-page="11.303" data-line="12" id="l11.303.12"></span>τοῦτο πρᾶξαι βουληθῇς κατὰ τὸν καιρὸν τῆς εἰωθυίας τῇ
<span class="lb" data-page="11.303" data-line="13" id="l11.303.13"></span>γυναικὶ περιόδου, προλαβὼν ἡμέρας ὡσεὶ γ΄, ἢ δ΄, ἤτοι φλέβα
<span class="lb" data-page="11.303" data-line="14" id="l11.303.14"></span>τεμῶν ἢ ἀποσχάσας τὰ σφυρὰ τοῦ ἑτέρου τῶν σκελῶν ἀποκένωσον
<span class="lb" data-page="11.303" data-line="15" id="l11.303.15"></span>ὀλίγον, εἶτα κατὰ τὴν ὑστεραίαν ὡσαύτως ἀπὸ
<span class="lb" data-page="11.303" data-line="16" id="l11.303.16"></span>θατέρου σκέλους, αὖθις ὁμοίως κένωσον ἅμα τῷ καὶ προνοεῖσθαι
<span class="lb" data-page="11.303" data-line="17" id="l11.303.17"></span>τῆς λεπτυνούσης διαίτης, ἐν αὐταῖς ταῖς ἡμέραις,
<span class="lb" data-page="11.303" data-line="18" id="l11.303.18"></span>ἐν αἷς οὕτως κενοῖς, καὶ πρὸ αὐτῶν ἄλλαις ἤδη τέσσαρσιν ἢ
<span class="lb" data-page="11.303" data-line="19" id="l11.303.19"></span>πέντε. γέγραπται δέ μοι περὶ τῆς λεπτυνούσης διαίτης εἷς
<span class="pb" data-page="11.304" id="p11.304"></span>
<span class="lb" data-page="11.304" data-line="1" id="l11.304.1"></span>κατὰ ἰδίαν λόγος. ἀλλὰ γυναιξὶ καὶ ἄνευ τοιαύτης διαίτης
<span class="lb" data-page="11.304" data-line="2" id="l11.304.2"></span>ἱκανὰ προτρέψαι καταμήνια καὶ καλαμίνθην καὶ γλήχωνα.
<span class="lb" data-page="11.304" data-line="3" id="l11.304.3"></span>διδόναι δὲ αὐταῖς ἀφεψῶν ἐν μελικράτῳ καὶ ξηρὰ κόπτων
<span class="lb" data-page="11.304" data-line="4" id="l11.304.4"></span>καὶ διάττων λεπτῷ κοσκίνῳ καὶ τρίβων γε πάλιν χάριν τοῦ
<span class="lb" data-page="11.304" data-line="5" id="l11.304.5"></span>ποιῆσαι χνοῶδες, ἐπίπαττε τῷ μελικράτῳ. καιρὸς δὲ τῆς
<span class="lb" data-page="11.304" data-line="6" id="l11.304.6"></span>πόσεως ἄριστός ἐστι μετὰ τὸ βαλανεῖον, περιβεβλημέναις
<span class="lb" data-page="11.304" data-line="7" id="l11.304.7"></span>ταῖς σίνδοσι. ταῦτα μὲν οὖν ἐπιεικῆ φάρμακα, σφοδρότερα
<span class="lb" data-page="11.304" data-line="8" id="l11.304.8"></span>δὲ βράθυ καὶ δίκταμον. ἡ δὲ χρῆσις ὁμοία τοῖς προειρημένοις.
<span class="lb" data-page="11.304" data-line="9" id="l11.304.9"></span>δίδοται δ’ ἐν τούτῳ τῷ καιρῷ καὶ τὸ πικρὸν ἰδίως
<span class="lb" data-page="11.304" data-line="10" id="l11.304.10"></span>ὀνομαζόμενον φάρμακον, ὅ τὰς ρ΄ ἔχει 𐅻 τῆς ἀλόης
<span class="lb" data-page="11.304" data-line="11" id="l11.304.11"></span>μιγνυμένας ταῖς τῶν ἄλλων φαρμάκων ἓξ ἑκάστου. κάλλιστον
<span class="lb" data-page="11.304" data-line="12" id="l11.304.12"></span>δ’ ἐστὶν ὅταν λάβῃ κινάμωμον. ταῦτα <span class="milestone ed2page" data-n="10.448" data-unit="ed2page" id="ed2page.10.448"></span>μὲν ἐν
<span class="lb" data-page="11.304" data-line="13" id="l11.304.13"></span>παρέργῳ λελέχθω, καίτοι γ’ οὐκ ὄντα πάρεργα, διότι τῇ τοῦ
<span class="lb" data-page="11.304" data-line="14" id="l11.304.14"></span>αἵματος ἐκ μήτρας φορᾷ συνεργεῖ, μετὰ τῆς ἀπὸ τῶν σκελῶν
<span class="lb" data-page="11.304" data-line="15" id="l11.304.15"></span>κενώσεως, ἤτοι τῶν σφυρῶν ἀμυττομένων ἢ φλεβὸς
<span class="lb" data-page="11.304" data-line="16" id="l11.304.16"></span>τεμνομένης παρὰ τὸν ἀστράγαλον ἢ κατ’ ἰγνύαν. οἶδα δὲ
<span class="lb" data-page="11.304" data-line="17" id="l11.304.17"></span>καὶ ἰσχιάδας ἐν ἡμέρᾳ μιᾷ θεραπευθείσας ὑπὸ τῆς διὰ τῶν
<span class="lb" data-page="11.304" data-line="18" id="l11.304.18"></span>σκελῶν κενώσεως, ὅσαι μὴ διὰ ψύξιν, ἀλλὰ πεπληρωμένων ﻿
<span class="pb" data-page="11.305" id="p11.305"></span>
<span class="lb" data-page="11.305" data-line="1" id="l11.305.1"></span>αἵματος τῶν κατ’ ἰσχίον ἀγγείων ἐγένοντο. διὸ καὶ συμφορώτερον
<span class="lb" data-page="11.305" data-line="2" id="l11.305.2"></span>τῆς ἀπὸ τῶν σφυρῶν φλεβοτομίας ἢ ἀπὸ τῆς
<span class="lb" data-page="11.305" data-line="3" id="l11.305.3"></span>ἰγνύας ἐστὶ τοῖς οὕτω διακειμένοις. ἀποχάραξις δ’ αὐτοὺς
<span class="lb" data-page="11.305" data-line="4" id="l11.305.4"></span>οὐδὲν ὀνίνησι σαφὲς.
</p>
        </article>

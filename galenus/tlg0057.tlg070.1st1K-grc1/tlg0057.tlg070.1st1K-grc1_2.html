<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:2">
<span class="pb page1" data-page="11.252" id="p11.252"></span>
<span class="milestone ed1page page1" data-n="3.18" data-unit="ed1page" id="ed1page.4.18"></span>
<span class="milestone ed2page page1" data-n="10.429" data-unit="ed2page" id="ed2page.10.429"></span>
          <p>
<span class="lb" data-page="11.252" data-line="5" id="l11.252.5"></span>Καὶ λέλεκται περὶ πάντων αὐτῶν ἤδη κατὰ
<span class="lb" data-page="11.252" data-line="6" id="l11.252.6"></span>τὴν τῆς θεραπευτικῆς μεθόδου πραγματείαν, καθάπερ γε καὶ
<span class="lb" data-page="11.252" data-line="7" id="l11.252.7"></span>πρὸς Ἐρασίστρατον ἰδίᾳ περὶ τοῦ κακῶς αὐτὸν ἀποστῆναι
<span class="lb" data-page="11.252" data-line="8" id="l11.252.8"></span>τοῦ βοηθήματος. εἶτα αὖθις ἄλλο πρὸς ἐκείνους τῶν Ἐρασιστρατείων
<span class="lb" data-page="11.252" data-line="9" id="l11.252.9"></span>ὅσοι φασὶ κεχρῆσθαι τῷ βοηθήματι τὸν ἄνδρα.
<span class="lb" data-page="11.252" data-line="10" id="l11.252.10"></span>διὸ καὶ μισήσειεν ἄν τις ἤτοι τὴν πανουργίαν τῶν μιαρῶν
<span class="lb" data-page="11.252" data-line="11" id="l11.252.11"></span>σοφιστῶν, ὅταν γιγνώσκοντες ὅτι ψεύδονται, ἐπιτεχνάζονται
<span class="lb" data-page="11.252" data-line="12" id="l11.252.12"></span>ἐπιθυμίᾳ καινοτομίας, ἢ τὴν δοξοσοφίαν, ὅταν ἀγνοοῦντες
<span class="lb" data-page="11.252" data-line="13" id="l11.252.13"></span>τὰ χρησιμώτατα, κατασκευάζουσι τῷ λόγῳ τἀναντία. τούτων
<span class="lb" data-page="11.252" data-line="14" id="l11.252.14"></span>γάρ τοι τὸ ἕτερον ὁ Κνίδιος Χρύσιππος ἔπαθεν ἐξελὼν παντάπασι
<span class="lb" data-page="11.252" data-line="15" id="l11.252.15"></span>φλεβοτομίαν τῶν βοηθημάτων τῶν ἰατρικῶν. ἠκολούθησαν
<span class="lb" data-page="11.252" data-line="16" id="l11.252.16"></span>δ’ αὐτῷ καὶ οἱ μαθηταὶ Μήδιός τε καὶ Ἀριστογένης
<span class="lb" data-page="11.252" data-line="17" id="l11.252.17"></span>ἔνδοξοι καὶ αὐτοὶ παρ’ Ἕλλησι γενόμενοι. τούτων δ’ ἐπὶ
<span class="lb" data-page="11.252" data-line="18" id="l11.252.18"></span>μᾶλλον ὁ Ἐρασίστρατος εἰς δόξαν ἀρθεὶς λαμπροτάτην ἐφύλαξε
<span class="pb" data-page="11.253" id="p11.253"></span>
<span class="lb" data-page="11.253" data-line="1" id="l11.253.1"></span>τὴν Χρυσίππου γνώμην. εἶθ’ ἑξῆς οἱ τούτου μαθηταὶ
<span class="lb" data-page="11.253" data-line="2" id="l11.253.2"></span>τό γε κατ’ ἀρχὰς ἠκολούθησαν ἅπαντες τῷ τοῦ διδασκάλου
<span class="lb" data-page="11.253" data-line="3" id="l11.253.3"></span>δόγματι, χρόνῳ δ’ ὕστερον ἀπέστησαν τινὲς αὐτῶν αἰδεσθέντες
<span class="lb" data-page="11.253" data-line="4" id="l11.253.4"></span>ἀναίσχυντον αἰδώ. τί γὰρ ἂν ἄλλο τίς εἴπῃ πρὸς
<span class="lb" data-page="11.253" data-line="5" id="l11.253.5"></span>τοὺς ὑπομείναντας ἀποφήνασθαι προσίεσθαι τὸ τῆς φλεβοτομίας
<span class="lb" data-page="11.253" data-line="6" id="l11.253.6"></span>βοήθημα τὸν Ἐρασίστρατον, εἰ καὶ μηδαμόθι φαίνεται
<span class="lb" data-page="11.253" data-line="7" id="l11.253.7"></span>τῶν συγγραμμάτων ἐπὶ μηδενὸς πάθους αὐτὸ συμβουλεύων;
<span class="lb" data-page="11.253" data-line="8" id="l11.253.8"></span>ἀκόλουθον γὰρ οὖν ἦν φασὶ τῷ τὴν ἀσιτίαν ὡς κενωτικὸν
<span class="lb" data-page="11.253" data-line="9" id="l11.253.9"></span>βοήθημα παραλαμβάνοντι καὶ τὴν φλεβοτομίαν πολὺ μᾶλλον
<span class="lb" data-page="11.253" data-line="10" id="l11.253.10"></span>ἐκκρίνειν. οἱ δὲ ταῦτα λέγοντες ἅπαντες ἀξιώσουσι φλεβοτομεῖν,
<span class="lb" data-page="11.253" data-line="11" id="l11.253.11"></span>ἐφ’ ὧν Ἐρασίστρατος ἐκέλευσεν ἀσιτίᾳ χρῆσθαι. γεγραφότος
<span class="lb" data-page="11.253" data-line="12" id="l11.253.12"></span>οὖν αὐτοῦ κατὰ τὴν τῶν πυρετῶν πραγματείαν, ἐν ταῖς
<span class="lb" data-page="11.253" data-line="13" id="l11.253.13"></span>ἀρχαῖς τῶν νόσων ἀσιτίαν, ἀκόλουθόν ἐστιν ἅπαντας φλεβοτομεῖν,
<span class="lb" data-page="11.253" data-line="14" id="l11.253.14"></span>ὡς καὶ ὁ τούτων λόγος ἐν ἐκείνῳ τῷ καιρῷ. ἔστι
<span class="lb" data-page="11.253" data-line="15" id="l11.253.15"></span>μὲν δὴ καὶ τοῦτο μέγιστον κακὸν, εἰ πεισθεῖεν οὕτω πράττειν
<span class="lb" data-page="11.253" data-line="16" id="l11.253.16"></span>οἱ τὴν τέχνην μανθάνοντες νέοι. πολὺ δὲ τούτων χεῖρον, εἰ
<span class="lb" data-page="11.253" data-line="17" id="l11.253.17"></span>μηδὲ τῶν ἄλλων ὧν διορίσασθαι προσῆκεν, ἐπισκέψονται.
<span class="pb" data-page="11.254" id="p11.254"></span>
<span class="lb" data-page="11.254" data-line="1" id="l11.254.1"></span>ταῦτ’ οὖν ἠναγκάσθην αὐτὰ καθ’ ἕτερον γράμμα διεξελθεῖν,
<span class="lb" data-page="11.254" data-line="2" id="l11.254.2"></span>ἐπιδεῖξαί τε τοῖς νέοις Ἐρασίστρατον οὔτε φλεβοτομίᾳ κεχρημένον,
<span class="lb" data-page="11.254" data-line="3" id="l11.254.3"></span>ἄμεινον γὰρ τοῦτο πεισθῆναι τοῦ πάντας ἑξῆς φλεβοτομεῖν,
<span class="lb" data-page="11.254" data-line="4" id="l11.254.4"></span><span class="milestone ed2page" data-n="10.430" data-unit="ed2page" id="ed2page.10.430"></span>ὅσους ἐκεῖνος ἀσιτεῖν ἐκέλευσε, μεγίστην τε
<span class="lb" data-page="11.254" data-line="5" id="l11.254.5"></span>τὴν ὠφέλειαν ἐκ τοῦ βοηθήματος γίγνεσθαι τοῖς κάμνουσιν
<span class="lb" data-page="11.254" data-line="6" id="l11.254.6"></span>ἐάν τις αὐτῷ προσηκόντως ᾖ χρώμενος. οὐκ οὖν ἔτι γε δέῃ
<span class="lb" data-page="11.254" data-line="7" id="l11.254.7"></span>κατά γε τὴν ἐμὴν γνώμην ἄλλο τί μοι γραφῆναι περὶ φλεβοτομίας,
<span class="lb" data-page="11.254" data-line="8" id="l11.254.8"></span>ἐν μὲν τῇ θεραπευτικῇ πραγματείᾳ τῆς χρήσεως τοῦ
<span class="lb" data-page="11.254" data-line="9" id="l11.254.9"></span>βοηθήματος εἰρημένης, ὥσπερ γε κἀν τοῖς ὑγιεινοῖς. ἐν δὲ
<span class="lb" data-page="11.254" data-line="10" id="l11.254.10"></span>τοῖς δύο βιβλίοις, ὧν τὸ μὲν ἕτερον ἐγράφη πρὸς Ἐρασίστρατον
<span class="lb" data-page="11.254" data-line="11" id="l11.254.11"></span>αὐτὸν, τὸ δὲ ἕτερον πρὸς τοὺς ἐν Ῥώμῃ Ἐρασιστρατείους,
<span class="lb" data-page="11.254" data-line="12" id="l11.254.12"></span>ἐπιδεδειχότος μου τὰ κακῶς ὑπ’ αὐτοῦ δοξασθέντα, παρακαλεσάντων
<span class="lb" data-page="11.254" data-line="13" id="l11.254.13"></span>δὲ πολλάκις πολλῶν μὲν φίλων ἰατρῶν, οἳ δοκοῦσί
<span class="lb" data-page="11.254" data-line="14" id="l11.254.14"></span>μοι τὴν θεραπευτικὴν πραγματείαν ὀκνεῖν ἀναγινώσκειν,
<span class="lb" data-page="11.254" data-line="15" id="l11.254.15"></span>ἠναγκάσθην ὕστερον ἐπὶ τὴν ἐνεστῶσαν ἀφικέσθαι σοι διέξοδον,
<span class="lb" data-page="11.254" data-line="16" id="l11.254.16"></span>ὅπως μὴ δόξαιμι φθονεῖν αὐτοῖς, ἐφεξῆς δὲ ἅπαντα κατὰ
<span class="lb" data-page="11.254" data-line="17" id="l11.254.17"></span>τὴν προσήκουσαν τάξιν ὑπὲρ τοῦ βοηθήματος εἰπεῖν. καὶ
<span class="lb" data-page="11.254" data-line="18" id="l11.254.18"></span>τοίνυν ἤδη μοι καιρὸς ἄρξασθαι τοῦ λόγου.
</p>
        </article>

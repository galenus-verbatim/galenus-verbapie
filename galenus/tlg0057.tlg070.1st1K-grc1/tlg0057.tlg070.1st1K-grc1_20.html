<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:20">
<span class="pb page1" data-page="11.308" id="p11.308"></span>
<span class="milestone ed1page page1" data-n="4.26" data-unit="ed1page" id="ed1page.4.26"></span>
<span class="milestone ed2page page1" data-n="10.449" data-unit="ed2page" id="ed2page.10.449"></span>
          <p>
<span class="lb" data-page="11.308" data-line="10" id="l11.308.10"></span>Εἴρηται μὲν οὖν δυνάμει καὶ περὶ τούτου
<span class="lb" data-page="11.308" data-line="11" id="l11.308.11"></span>διὰ τῶν ἔμπροσθεν, ἄμεινον δὲ καὶ νῦν ἅπαντα διελθεῖν,
<span class="lb" data-page="11.308" data-line="12" id="l11.308.12"></span>ἀθροίζοντα μὲν εἰς ἕνα λόγον τοῦτον ὅσα πρόσθεν
<span class="lb" data-page="11.308" data-line="13" id="l11.308.13"></span>εἴρηται, προσεπιδιορίζοντα δὲ τὰ μὴ διωρισμένα. καθόλου
<span class="lb" data-page="11.308" data-line="14" id="l11.308.14"></span>μὲν οὖν τοῦτο γνωστέον, ὡς οὐ χρὴ προσέχειν ἡμερῶν
<span class="lb" data-page="11.308" data-line="15" id="l11.308.15"></span>ἀριθμὸν πρῶτον ἐπὶ φλεβοτομίας, ὥσπέρ τινες ἔγραψαν
<span class="lb" data-page="11.308" data-line="16" id="l11.308.16"></span>καὶ ἔνιοι μὲν πάνυ γελοίως μετὰ τὸν τῆς τρίτης παροξυσμὸν,
<span class="lb" data-page="11.308" data-line="17" id="l11.308.17"></span>ὁπόταν, ὡς φασὶν, ἤδη τινὰ διάγνωσιν ἔχωμεν ὁποία
<span class="lb" data-page="11.308" data-line="18" id="l11.308.18"></span>τίς εστι κατά τε τὴν ἰδέαν καὶ τὸ ἦθος, ὅλην τε τὴν
<span class="pb" data-page="11.309" id="p11.309"></span>
<span class="lb" data-page="11.309" data-line="1" id="l11.309.1"></span>ἑαυτῆς φύσιν ᾗ νόσος· ἔνιοι δὲ τὸν μὲν ἐξοχώτατον ὅρον
<span class="lb" data-page="11.309" data-line="2" id="l11.309.2"></span>τῆς φλεβοτομίας ὥρισαν εἶναι τὴν τετάρτην ἡμέραν, ἐντὸς
<span class="lb" data-page="11.309" data-line="3" id="l11.309.3"></span>δὲ αὐτῆς συγχωροῦσι φλεβοτομεῖν ἐν τοῖς τῶν παροξυσμῶν
<span class="lb" data-page="11.309" data-line="4" id="l11.309.4"></span>διαλείμμασι, ὁπότε ἐθελήσαιεν· ἔνιοι δὲ σπεύδουσιν ἀφαιρεῖν
<span class="lb" data-page="11.309" data-line="5" id="l11.309.5"></span>ἐφ’ ὧν ἂν ὁρίσωσιν αἵματος ἀφαιρέσεως εἶναι χρείαν, ἔτι
<span class="lb" data-page="11.309" data-line="6" id="l11.309.6"></span>μεταῤῥέοντος αὐτοῦ, καὶ μηδέπω κατεχομένου βεβαίως ἔν
<span class="lb" data-page="11.309" data-line="7" id="l11.309.7"></span>τινι μέρει δεξαμένῳ τὴν περιουσίαν ἓν μόνον ἐπισκοποῦντες,
<span class="lb" data-page="11.309" data-line="8" id="l11.309.8"></span>εἰ μὴ διαφθορά τις εἴη γεγονυῖα τῆς ἐν τῇ γαστρὶ
<span class="lb" data-page="11.309" data-line="9" id="l11.309.9"></span>πεπτομένης τροφῆς, ἢ βραδυπεψία τις, ἢ καὶ σιτία περιεχόμενα
<span class="lb" data-page="11.309" data-line="10" id="l11.309.10"></span>κατ’ αὐτὴν. ὅτι μὲν οὖν σπεύδειν προσήκει ἐφ’ ὧν
<span class="lb" data-page="11.309" data-line="11" id="l11.309.11"></span>ἐστι χρεία κενώσεως, εἰ μή που προπεφθῆναι δέον τὰ σιτία
<span class="lb" data-page="11.309" data-line="12" id="l11.309.12"></span>καὶ τοὺς κατὰ τὰς πρώτας φλέβας ἡμιπέπτους χυμοὺς,
<span class="lb" data-page="11.309" data-line="13" id="l11.309.13"></span>κάλλιστα λέγουσι καὶ πιστέον αὐτοῖς. ἀλλ’ ἐπεὶ πολλάκις
<span class="lb" data-page="11.309" data-line="14" id="l11.309.14"></span>ἡμέρας πέντε ἤδη ἢ ἓξ ἄγοντός τινος ἀπὸ τῆς ἀρχῆς ἐπὶ
<span class="lb" data-page="11.309" data-line="15" id="l11.309.15"></span>τὴν θεραπείαν αὐτοῦ καλούμεθα, καλῶς ἂν ἔχοι φλεβοτομεῖν,
<span class="lb" data-page="11.309" data-line="16" id="l11.309.16"></span>εἰ καὶ παρελείφθη τοῦ βοηθήματος ὁ πρῶτος καιρός.
<span class="lb" data-page="11.309" data-line="17" id="l11.309.17"></span>ἐν ᾗ γὰρ ἂν ἡμέρᾳ τοὺς σκοποὺς τῆς φλεβοτομίας ἐπὶ
<span class="pb" data-page="11.310" id="p11.310"></span>
<span class="lb" data-page="11.310" data-line="1" id="l11.310.1"></span>τοῦ κάμνοντος εὑρίσκῃς, ἐν ἐκείνῃ πράξεις τὸ βοήθημα, κᾂν
<span class="lb" data-page="11.310" data-line="2" id="l11.310.2"></span>εἰκοστὴν ἡμέραν ἀπὸ τῆς ἀρχῆς ἔτυχεν εἶναι. τίνες δ’ ἦσαν
<span class="lb" data-page="11.310" data-line="3" id="l11.310.3"></span>οἱ σκοποί; μέγα τὸ νοσήμα, ῥώμη τῆς δυνάμεως ὑπεξῃρημένης
<span class="lb" data-page="11.310" data-line="4" id="l11.310.4"></span>τῆς ἡλικίας παιδικῆς καὶ τοῦ περιέχοντος ἡμᾶς
<span class="lb" data-page="11.310" data-line="5" id="l11.310.5"></span>ἀέρος ἱκανῶς θερμοῦ. ἐπεὶ δὲ προκαταλύεται τοῦ χρόνου
<span class="lb" data-page="11.310" data-line="6" id="l11.310.6"></span>προϊόντος ἡ δύναμις ἐν τοῖς πλείστοις νοσήμασι, διὰ τοῦθ’
<span class="lb" data-page="11.310" data-line="7" id="l11.310.7"></span>ὁ τῆς φλεβοτομίας καιρὸς ἀναιρεῖται τὸ πλῆθος τῶν ἡμερῶν,
<span class="lb" data-page="11.310" data-line="8" id="l11.310.8"></span>οὐ πρῶτος <span class="milestone ed2page" data-n="10.450" data-unit="ed2page" id="ed2page.10.450"></span>τοῦτ’ ἐργαζομένου, ἀλλὰ διὰ μέσου,
<span class="lb" data-page="11.310" data-line="9" id="l11.310.9"></span>πρὶν καταλυθῆναι τὴν δύναμιν. ὥστ’ εἰ κατὰ τὴν δευτέραν
<span class="lb" data-page="11.310" data-line="10" id="l11.310.10"></span>ἡμέραν μετὰ τὴν ἀρχὴν φαίνεται καταλυομένη ποθ’
<span class="lb" data-page="11.310" data-line="11" id="l11.310.11"></span>ἡ δύναμις, ἀφεξώμεθα τῆς φλεβοτομίας.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:21">
<span class="pb page1" data-page="11.310" id="p11.310"></span>
<span class="milestone ed1page page1" data-n="4.26" data-unit="ed1page" id="ed1page.4.26"></span>
<span class="milestone ed2page page1" data-n="10.450" data-unit="ed2page" id="ed2page.10.450"></span>
          <p>
<span class="lb" data-page="11.310" data-line="12" id="l11.310.12"></span>Ὅτι δ’ ἐν αὐτῇ πάλιν ἐκείνῃ τῇ ἡμέρᾳ,
<span class="lb" data-page="11.310" data-line="13" id="l11.310.13"></span>καθ’ ἣν φλεβοτομοῦμεν, ἐπιτηρῆσαι χρὴ τὴν παρακμὴν τοῦ
<span class="lb" data-page="11.310" data-line="14" id="l11.310.14"></span>πυρετοῦ, πρόδηλον εἶναι νομίζω. καίτοι γ’ ἐνίοις ἐστὶν
<span class="lb" data-page="11.310" data-line="15" id="l11.310.15"></span>οὐδὲ τοῦτο πρόδηλον, ὅσοι κελεύουσιν ἕωθεν μόνον φλεβοτομεῖν,
<span class="lb" data-page="11.310" data-line="16" id="l11.310.16"></span>ἢ τὸ μακρότατον ἄχρι πέντε ἢ ἓξ ὠρῶν. ἀλλ’ εἰ
<span class="lb" data-page="11.310" data-line="17" id="l11.310.17"></span>τῶν ἔμπροσθεν εἰρημένων ἐν ὅλῳ τῷ γράμματι μνημονεύει ﻿
<span class="pb" data-page="11.311" id="p11.311"></span>
<span class="lb" data-page="11.311" data-line="1" id="l11.311.1"></span>τις, οὐδὲν τοιούτων σφαλήσεται φλεβοτομῶν ἐν ἁπάσῃ μὲν
<span class="lb" data-page="11.311" data-line="2" id="l11.311.2"></span>ἡμέρας ὥρᾳ, πάσης δὲ νυκτὸς, σκοπὸν ἔχων ἐπὶ μὲν τῶν
<span class="lb" data-page="11.311" data-line="3" id="l11.311.3"></span>πυρεττόντων τὴν παρακμὴν τῶν κατὰ μέρος παροξυσμῶν,
<span class="lb" data-page="11.311" data-line="4" id="l11.311.4"></span>ἐπὶ δὲ τῶν ἤτοι δι’ ὀφθαλμίαν ἢ δι’ ἄλλο τι τοιοῦτον
<span class="lb" data-page="11.311" data-line="5" id="l11.311.5"></span>δεομένων τοῦ βοηθήματος χωρὶς πυρετοῦ, οὐ τὴν παρακμὴν,
<span class="lb" data-page="11.311" data-line="6" id="l11.311.6"></span>οὐκ ὄντος γε ὅλως τοῦ πυρετοῦ, τὸ μέγεθος δ’
<span class="lb" data-page="11.311" data-line="7" id="l11.311.7"></span>αὐτῆς τῆς ὀδύνης ἢ φλεγμονῆς ἢ ὅλης τῆς διαθέσεως, ἐν
<span class="lb" data-page="11.311" data-line="8" id="l11.311.8"></span>ᾗ τῆς φλεβοτομίας ἐστὶ χρεία. μηδενὸς δὲ τοιούτου κατεπείγοντος
<span class="lb" data-page="11.311" data-line="9" id="l11.311.9"></span>ἢ κωλύοντος ἄμεινόν ἐστιν ἔωθεν φλεβοτομεῖν,
<span class="lb" data-page="11.311" data-line="10" id="l11.311.10"></span>οὐκ εὐθέως ἅμα τῷ τῶν ὕπνων ἐξαναστῆναι, προγρηγορήσαντες
<span class="lb" data-page="11.311" data-line="11" id="l11.311.11"></span>δὲ χρόνον ὡς ὥρας μιᾶς, εἴρηται δὲ ὅτι καὶ λούειν
<span class="lb" data-page="11.311" data-line="12" id="l11.311.12"></span>τινὰς ἄμεινον, εἰ δὲ τοῦτο, καὶ προπεριπατήσαντας ἐνίους,
<span class="lb" data-page="11.311" data-line="13" id="l11.311.13"></span>ἐφ’ ὧν δὲ ἦρος εἰσβαλόντος ἐπὶ φλεβοτομίαν ἔρχεσθαι. διὰ
<span class="lb" data-page="11.311" data-line="14" id="l11.311.14"></span>προσδοκίαν πυρετῶν οἶδα φλεβοτομήσας ἐνίους καὶ μετὰ
<span class="lb" data-page="11.311" data-line="15" id="l11.311.15"></span>τὸ πρᾶξαί τινα τῶν συνήθων ἔργων, ἢ ἐν διδασκαλείοις,
<span class="lb" data-page="11.311" data-line="16" id="l11.311.16"></span>ἢ ἐργαστηρίοις, ἢ κατ’ ἀγορὰν, ἢ ἐπὶ τῆς οἰκίας. ὅ γε
<span class="lb" data-page="11.311" data-line="17" id="l11.311.17"></span>μὴν τῆς ἐπαφαιρέσεως καιρὸς, ἐφ’ ὧν μὲν ἁπλῶς κενῶσαι,
<span class="pb" data-page="11.312" id="p11.312"></span>
<span class="lb" data-page="11.312" data-line="1" id="l11.312.1"></span>κᾂν δύο ταῖς ἐφεξῆς ἡμέραις γένηται, βέλτιον ἐστί. προσέχειν
<span class="lb" data-page="11.312" data-line="2" id="l11.312.2"></span>δ’ ἐν ἅπασι τοῖς τοιούτοις σε χρὴ τὴν δύναμιν τοῦ
<span class="lb" data-page="11.312" data-line="3" id="l11.312.3"></span>κάμνοντος, ἁπτόμενον τῶν αὐτοῦ ἀρτηριῶν. ἔνιοι γὰρ
<span class="lb" data-page="11.312" data-line="4" id="l11.312.4"></span>εὐπαθεῖς εἰσι τὴν δύναμιν, ὡς μὴ φέρειν ἀθρόαν κένωσιν,
<span class="lb" data-page="11.312" data-line="5" id="l11.312.5"></span>ἐφ’ ὧν ἀνακτησάμενος ἐν τῇ πρώτῃ τῶν ἡμερῶν τὸν κάμνοντα,
<span class="lb" data-page="11.312" data-line="6" id="l11.312.6"></span>ἐπαφαιρεῖν ἐν τῇ δευτέρᾳ προσήκει.
</p>
        </article>

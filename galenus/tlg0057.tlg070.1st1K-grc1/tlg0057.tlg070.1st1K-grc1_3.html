<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:3">
<span class="pb page1" data-page="11.255" id="p11.255"></span>
<span class="milestone ed1page page1" data-n="3.18" data-unit="ed1page" id="ed1page.4.18"></span>
<span class="milestone ed2page page1" data-n="10.430" data-unit="ed2page" id="ed2page.10.430"></span>
          <p>
<span class="lb" data-page="11.255" data-line="1" id="l11.255.1"></span>Τὸ μὲν τῆς διαθέσεως ὄνομα, καθότι καὶ
<span class="lb" data-page="11.255" data-line="2" id="l11.255.2"></span>δι’ ἄλλων ἡμῖν εἴρηται, παρὰ τὸ διακεῖσθαι γεγονὸς, ὁμοίως
<span class="lb" data-page="11.255" data-line="3" id="l11.255.3"></span>ἐκείνῳ κατὰ πολλῶν λέγεται πραγμάτων. ἀλλὰ νῦν γε τὰς
<span class="lb" data-page="11.255" data-line="4" id="l11.255.4"></span>εἰς τὸ περὶ φύσιν ἐκτροπὰς ὁποῖαι τινὲς ἂν ὦσι, διαθέσεις
<span class="lb" data-page="11.255" data-line="5" id="l11.255.5"></span>ὀνομάζομεν ἐν ἅπαντι τῷ λόγῳ. ζητήσομεν δὲ πρότερον ὁπόσαι
<span class="lb" data-page="11.255" data-line="6" id="l11.255.6"></span>καὶ ὁποῖαι τούτων εἰσὶν αἱ κενώσεως δεόμεναι, δεύτερον
<span class="lb" data-page="11.255" data-line="7" id="l11.255.7"></span>δὲ τίνες ἐξ αὐτῶν αἱ φλεβοτομίας. ἐπεὶ δὲ τὰ ζητούμενα
<span class="lb" data-page="11.255" data-line="8" id="l11.255.8"></span>πάντα δύο τῆς εὑρέσεως ὄργανα κέκτηται, λόγον καὶ πεῖραν
<span class="lb" data-page="11.255" data-line="9" id="l11.255.9"></span>ἐν ἁπάσαις ταῖς τέχναις, οὐχ ἥκιστά τε καθ’ ὅλον τὸν βίον,
<span class="lb" data-page="11.255" data-line="10" id="l11.255.10"></span>ἀναγκαῖον οἶμαι καὶ νῦν ἤτοι διὰ τοῦ λόγου μόνου γενέσθαι
<span class="lb" data-page="11.255" data-line="11" id="l11.255.11"></span>τῶν προκειμένων τὴν εὕρεσιν ἢ διὰ πείρας μόνης ἢ δι’ ἀμφοτέρων.
<span class="lb" data-page="11.255" data-line="12" id="l11.255.12"></span>ἐπεὶ δὲ καὶ ὁ λόγος αὐτὸς ὁ μὲν ἐκ τῶν κοινῶν
<span class="lb" data-page="11.255" data-line="13" id="l11.255.13"></span>ἐννοιῶν μόνων ἀρχόμενος εὑρίσκεται καὶ ἀποδείκνυσιν, ὁ δὲ
<span class="lb" data-page="11.255" data-line="14" id="l11.255.14"></span>καὶ τοῖς ἐκ τούτων εὑρημένοις χρῆται πρὸς ἀπόδειξιν, ἑκατέρων
<span class="lb" data-page="11.255" data-line="15" id="l11.255.15"></span>τε τῷ λόγῳ ἐδείχθησαν ἡμῖν αἱ τέχναι πᾶσαι χρώμεναι,
<span class="lb" data-page="11.255" data-line="16" id="l11.255.16"></span>καὶ ἡμεῖς νῦν ὁπότερος ἂν αὐτῶν εὑρίσκηται χρήσιμος, ἐκεῖνον
<span class="lb" data-page="11.255" data-line="17" id="l11.255.17"></span>προσχειριούμεθα. τῷ μὲν οὖν προτέρῳ τῶν λόγων ἅπαντες
<span class="pb" data-page="11.256" id="p11.256"></span>
<span class="lb" data-page="11.256" data-line="1" id="l11.256.1"></span>ἄνθρωποι χρῶνται καθ’ ὅλον τὸν βίον, τῷ δευτέρῳ δ’ οὐχ
<span class="lb" data-page="11.256" data-line="2" id="l11.256.2"></span>ἅπαντες· ἴδιος γάρ ἐστι τῶν τεχνιτῶν. ὁ γάρ τοι γεωμέτρης
<span class="lb" data-page="11.256" data-line="3" id="l11.256.3"></span>τὸ μὲν πρῶτον θεώρημα τῆς αὐτοῦ τέχνης<span class="milestone ed1page" data-n="4.18" data-unit="ed1page" id="ed1page.4.18"></span> διὰ τοῦ προτέρου
<span class="lb" data-page="11.256" data-line="4" id="l11.256.4"></span>λόγου μόνου δείκνυσιν, εἶτα τῷ δευτέρῳ μόνῳ χρῆται,
<span class="lb" data-page="11.256" data-line="5" id="l11.256.5"></span>προσλαμβάνει δὲ εἰς τὴν ἀπόδειξιν αὐτῆς καὶ τὸ ἐκ τοῦ πρώτου
<span class="lb" data-page="11.256" data-line="6" id="l11.256.6"></span>κατασκευασθέν. ὅσῳ δ’ ἂν ἐπὶ πλέον ἀφίστηται τοῦ
<span class="lb" data-page="11.256" data-line="7" id="l11.256.7"></span>πρώτου θεωρήματος, ἐπὶ τοσοῦτον ἀφίσταται καὶ τοῦ προτέρου
<span class="lb" data-page="11.256" data-line="8" id="l11.256.8"></span>λόγου καὶ τελευτῶν ἐλαχίστοις χρῆται, διὰ τῶν ἀποδεδειγμένων
<span class="lb" data-page="11.256" data-line="9" id="l11.256.9"></span>ἀποδεικνὺς ἕτερα καὶ δι’ ἐκείνων αὖθις ἄλλα. καὶ
<span class="lb" data-page="11.256" data-line="10" id="l11.256.10"></span>εἶτ’ ἂν αὖθις ἄλλα δι’ ἐκείνων, ὥστε ἔρχεσθαί ποτε τὴν δεῖξιν
<span class="lb" data-page="11.256" data-line="11" id="l11.256.11"></span>αὐτῶν ἄχρι τῶν τοῖς ἰδιώταις ἀπίστων, ἡλίου καὶ σελήνης
<span class="lb" data-page="11.256" data-line="12" id="l11.256.12"></span>καὶ γῆς, οὐ μόνον τῶν μεγεθῶν, ἀλλὰ καὶ τῶν διαστημάτων
<span class="lb" data-page="11.256" data-line="13" id="l11.256.13"></span>τῆς γνώσεως, ἐξ ὧν εὑρεθέντων ὡρολόγιά τε κατασκευάζουσι
<span class="lb" data-page="11.256" data-line="14" id="l11.256.14"></span>καὶ κλεψύδρας οἱ τὴν ὁδὸν ταύτην βαδίσαντες, ἐκλείψεις τε
<span class="lb" data-page="11.256" data-line="15" id="l11.256.15"></span>προλέγουσιν ἡλίου καὶ σελήνης. οὕτως οὖν καὶ ἡμῖν ὁ τεχνικὸς
<span class="lb" data-page="11.256" data-line="16" id="l11.256.16"></span>λόγος ἀποδεδειγμένος ἐν ἑτέραις πραγματείαις χρήσεται
<span class="lb" data-page="11.256" data-line="17" id="l11.256.17"></span>πολλοῖς, ἐνίοις μὲν ὡς δυνάμεις τινές εἰσι διοικοῦσαι τὰ ζῶα
<span class="lb" data-page="11.256" data-line="18" id="l11.256.18"></span>πλείους, ὧν τὰς μὲν φυσικὰς, τὰς δὲ ψυχικὰς ὀνομάζομεν. αἱ
<span class="pb" data-page="11.257" id="p11.257"></span>
<span class="lb" data-page="11.257" data-line="1" id="l11.257.1"></span>δ’ ἀρχαὶ <span class="milestone ed2page" data-n="10.431" data-unit="ed2page" id="ed2page.10.431"></span>τῆς γενέσεως ἅπασι τοῖς οὖσιν ὕλην ἔχουσι
<span class="lb" data-page="11.257" data-line="2" id="l11.257.2"></span>τὰ τέτταρα στοιχεῖα, κεράννυσθαί τε πεφυκότα δι’ ὅλων
<span class="lb" data-page="11.257" data-line="3" id="l11.257.3"></span>ἀλλήλων καὶ δρᾷν εἰς ἄλληλα. διὰ τοῦτο οὐδὲ Ἀσκληπιάδου
<span class="lb" data-page="11.257" data-line="4" id="l11.257.4"></span>μνημονεύσομεν ἔτι κατὰ τόνδε τὸν λόγον ἀποδεδεικότες αὐτοῦ
<span class="lb" data-page="11.257" data-line="5" id="l11.257.5"></span>τὰ στοιχεῖα ψευδῆ, κατά γε τὸ τρισκαιδέκατον ὑπόμνημα
<span class="lb" data-page="11.257" data-line="6" id="l11.257.6"></span>τῶν περὶ τῆς ἀποδείξεως καὶ κατὰ τὴν τῶν Ἀσκληπιάδου δογμάτων
<span class="lb" data-page="11.257" data-line="7" id="l11.257.7"></span>πραγματείαν, ἐν ᾗ τὸ πέμπτον τε καὶ ἕκτον ἔλεγχον
<span class="lb" data-page="11.257" data-line="8" id="l11.257.8"></span>ἔχει τῶν στοιχείων αὐτοῦ. δέδεικται δὲ κᾀν τῷ περὶ τῶν
<span class="lb" data-page="11.257" data-line="9" id="l11.257.9"></span>Ἱπποκράτους στοιχείων ὑπομνήματι περί τε τῶν δραστικῶν
<span class="lb" data-page="11.257" data-line="10" id="l11.257.10"></span>ποιοτήτων, ὧν ὀνόματα θερμότης, ψυχρότης, ξηρότης, ὑγρότης,
<span class="lb" data-page="11.257" data-line="11" id="l11.257.11"></span>ἥ τε τῶν χυμῶν διαφορά τε καὶ γένεσις. εἴρηται δὲ καὶ
<span class="lb" data-page="11.257" data-line="12" id="l11.257.12"></span>περὶ τῶν καθαιρόντων φαρμάκων ἕκαστον τῶν χυμῶν ὀλίγα
<span class="lb" data-page="11.257" data-line="13" id="l11.257.13"></span>μέν τινα κᾀν τῷ περὶ τῶν στοιχείων συγγράμματι, καὶ κατὰ
<span class="lb" data-page="11.257" data-line="14" id="l11.257.14"></span>μόνας δ’ ἐν ἑτέρῳ βιβλίῳ καὶ ἡ περὶ κράσεων δὲ πραγματεία
<span class="lb" data-page="11.257" data-line="15" id="l11.257.15"></span>τῇ περὶ τῶν στοιχείων ἑπομένη χρησίμη πρὸς τὸν ἐνεστῶτα
<span class="lb" data-page="11.257" data-line="16" id="l11.257.16"></span>λόγον. ἁπάντων δὲ μάλιστα τὸ περὶ πλήθους βιβλίον, ἐν ᾧ
<span class="lb" data-page="11.257" data-line="17" id="l11.257.17"></span>δέδεικται τὸ μὲν ὡς΄ πρὸς δύναμιν πλῆθος, τὸ δ’ ὡς πρὸς
<span class="lb" data-page="11.257" data-line="18" id="l11.257.18"></span>τὴν εὐρυχωρίαν, ἐν ᾗ περιέχεται ὑπὸ τῶν ἰατρῶν τὸ πλῆθος
<span class="pb" data-page="11.258" id="p11.258"></span>
<span class="lb" data-page="11.258" data-line="1" id="l11.258.1"></span>τοῦτο κατὰ τὸ ἔγχυμα. κάλλιστον οὖν ἐστὶ τοῖς μέλλουσιν
<span class="lb" data-page="11.258" data-line="2" id="l11.258.2"></span>ἐξετάζειν ἐπιστημονικῶς τὰ κατὰ τήνδε τὴν πραγματείαν εἰρημένα
<span class="lb" data-page="11.258" data-line="3" id="l11.258.3"></span>τὶ περὶ πλήθους ἀνεγνωκέναι βιβλίον. ὅσων δ’ αὖ
<span class="lb" data-page="11.258" data-line="4" id="l11.258.4"></span>πάλιν ἐκεῖνο δεῖται προανεγνωσμένων αὐτὸ δηλώσει. θαυμαζέτω
<span class="lb" data-page="11.258" data-line="5" id="l11.258.5"></span>δὲ μηδεὶς εἰ τοσούτων δεόμεθα πρὸς τὸ καλῶς ἐπισκέψασθαι
<span class="lb" data-page="11.258" data-line="6" id="l11.258.6"></span>περὶ φλεβοτομίας. οὐ γὰρ εἰς τούτου μόνου τοῦ
<span class="lb" data-page="11.258" data-line="7" id="l11.258.7"></span>βοηθήματος εὕρεσιν, ἀλλὰ καὶ τὴν τῶν ἄλλων ἁπάντων ἀναγκαία
<span class="lb" data-page="11.258" data-line="8" id="l11.258.8"></span>τῶν εἰρημένων ἐστὶν ἡ γνῶσις. ὡς εἴ γε χωρὶς τῆς ἐκείνων
<span class="lb" data-page="11.258" data-line="9" id="l11.258.9"></span>ἐπιστήμης ἐνεχώρει θεραπεύειν ὀρθῶς, οὐκ ἂν ἐσπουδάσαμεν
<span class="lb" data-page="11.258" data-line="10" id="l11.258.10"></span>αὐτά. ταυτὶ μὲν οὖν ἀναγκαῖα ἦν προειπεῖν. αὐτοῦ
<span class="lb" data-page="11.258" data-line="11" id="l11.258.11"></span>δ’ ἤδη καιρὸς ἄρξασθαι τοῦ λόγου σκοπουμένοις ὁπόσαι
<span class="lb" data-page="11.258" data-line="12" id="l11.258.12"></span>διαθέσεις εἰσὶν αἱ δεόμεναι κενώσεως. ἐὰν μὲν οὖν ἐκ πείρας
<span class="lb" data-page="11.258" data-line="13" id="l11.258.13"></span>τις αὐτὰς ἠθροικὼς διέρχηται, μνήμης χρεία μόνης ἐστὶ πρὸς
<span class="lb" data-page="11.258" data-line="14" id="l11.258.14"></span>τὴν δήλωσιν· ἐὰν δ’ ἐκ λογικῆς ὁδοῦ, τὸ κοινὸν καὶ καθόλου
<span class="lb" data-page="11.258" data-line="15" id="l11.258.15"></span>ἀναγκαῖόν ἐστιν εὑρεῖν, ἔπειτ’ ἐκ τῆς ἐκείνου τομῆς εἰς εἴδη
<span class="lb" data-page="11.258" data-line="16" id="l11.258.16"></span>τε καὶ διαφορὰς ἄχρι τῶν ἐσχάτων εἰδῶν εὑρίσκειν τὸν
<span class="lb" data-page="11.258" data-line="17" id="l11.258.17"></span>ἀριθμὸν τῶν ἐνδεικνυμένων τὴν κένωσιν διαθέσεων. οὕτω
<span class="pb" data-page="11.259" id="p11.259"></span>
<span class="lb" data-page="11.259" data-line="1" id="l11.259.1"></span>γὰρ δείξομεν ἅπαντα συνιστάμενα τὰ διὰ λογικῆς ὁδοῦ τὴν
<span class="lb" data-page="11.259" data-line="2" id="l11.259.2"></span>εὕρεσιν ἔχοντα.
</p>
        </article>

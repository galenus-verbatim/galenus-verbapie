<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:6">
<span class="pb page1" data-page="11.267" id="p11.267"></span>
<span class="milestone ed1page page1" data-n="4.19" data-unit="ed1page" id="ed1page.4.19"></span>
<span class="milestone ed2page page1" data-n="10.434" data-unit="ed2page" id="ed2page.10.434"></span>
          <p>
<span class="lb" data-page="11.267" data-line="7" id="l11.267.7"></span>Ἥδε οὖν αὖθις ἀρχὴ γιγνέσθω τῷ λόγῳ.
<span class="lb" data-page="11.267" data-line="8" id="l11.267.8"></span>τοῖς μὲν τὰ συνήθη πράττουσιν, ἤτοι δὲ τῶν κυρίων τι μορίων
<span class="lb" data-page="11.267" data-line="9" id="l11.267.9"></span>καὶ σύμπαν τὸ σῶμα βαρυνομένοις ἢ τεινομένοις, ἀναγκαία
<span class="lb" data-page="11.267" data-line="10" id="l11.267.10"></span>μέν ἐστιν ἡ κένωσις· εἰ δὲ κατὰ τὴν ἡλικίαν μήτε παῖδες εἶεν
<span class="lb" data-page="11.267" data-line="11" id="l11.267.11"></span>ἔτι μήτε ἤδη γέροντες, ἐπισκέπτου περὶ φλεβοτομίας ἀποβλέπων,
<span class="lb" data-page="11.267" data-line="12" id="l11.267.12"></span>μάλιστα μὲν εἰς τοὺς πρώτους σκοποὺς τούσδε, τήν τε
<span class="lb" data-page="11.267" data-line="13" id="l11.267.13"></span>ποσότητα τοῦ πλήθους καὶ τὴν ποιότητα καὶ τὴν τῆς δυνάμεως
<span class="lb" data-page="11.267" data-line="14" id="l11.267.14"></span>ῥώμην ἢ ἀῤῥωστίαν, ἐφεξῆς δὲ τὴν φυσικὴν ἕξιν ὅλου
<span class="lb" data-page="11.267" data-line="15" id="l11.267.15"></span>τοῦ σώματος, ὥραν τε καὶ χώραν καὶ τὸν προγεγενημένον
<span class="lb" data-page="11.267" data-line="16" id="l11.267.16"></span>βίον, εἰ πλῆθος ἐδεσμάτων καὶ πομάτων καὶ μάλιστα πολυτρόφων
<span class="lb" data-page="11.267" data-line="17" id="l11.267.17"></span>ὁ οὕτως ἔχων προσηνέγκατο τὸ ἔθος τε καὶ παρὰ
<span class="lb" data-page="11.267" data-line="18" id="l11.267.18"></span>τὸ ἔθος, κινήσεις τε τίνας ἐκινήθη, ἐκκρίσεις τε τίνας ἔσχεν
<span class="pb" data-page="11.268" id="p11.268"></span>
<span class="lb" data-page="11.268" data-line="1" id="l11.268.1"></span>ἢ ἐπεσχέθη παρὰ τὸ ἔθος, ἐπὶ δὲ τούτοις ἅπασι πότερον
<span class="lb" data-page="11.268" data-line="2" id="l11.268.2"></span>ἰσχνότερος ἢ παχύτερος ἐγένετο. ἡ μὲν δὴ τοῦ πλήθους ἑκατέρου
<span class="lb" data-page="11.268" data-line="3" id="l11.268.3"></span>ποσότης ἐκ τοῦ μεγέθους τῶν ἰδίων ὀρισθήσεται
<span class="lb" data-page="11.268" data-line="4" id="l11.268.4"></span>σημείων. εἰς ὅσον γὰρ ἑαυτῷ βαρύτερος ὁ ἄνθρωπος εἶναι
<span class="lb" data-page="11.268" data-line="5" id="l11.268.5"></span>δοκεῖ, πρόδηλον ὅτι καὶ τὸ πρὸς τὴν δύναμιν πλῆθος εἰς
<span class="lb" data-page="11.268" data-line="6" id="l11.268.6"></span>τοσοῦτον ηὔξηται. κατὰ δὲ τὸν αὐτὸν λόγον εἰς ὅσον ἡ τονώδης
<span class="lb" data-page="11.268" data-line="7" id="l11.268.7"></span>αἴσθησις ηὔξεται, κατὰ τοσοῦτον καὶ τὸ ἕτερον πλῆθος,
<span class="lb" data-page="11.268" data-line="8" id="l11.268.8"></span>ὃ καλεῖσθαι πρός τινων ἔφην κατὰ τὸ ἔγχυμα. τὴν ποιότητα
<span class="lb" data-page="11.268" data-line="9" id="l11.268.9"></span>δ’ ἐφ’ ἑκατέρου τοῦ πλήθους ἔκ τε τοῦ χρώματος <span class="milestone ed1page" data-n="4.20" data-unit="ed1page" id="ed1page.4.20"></span>διαγνώσῃ,
<span class="lb" data-page="11.268" data-line="10" id="l11.268.10"></span>μεμνημένος ὅτι τὸ χρῶμα χυμῶν ἐστιν, ἐπειδὰν μετρίως
<span class="lb" data-page="11.268" data-line="11" id="l11.268.11"></span>ἔχει θερμότητος λείπων σῶμα φύσει. τοῖς μὲν γὰρ ψυχροτέροις
<span class="lb" data-page="11.268" data-line="12" id="l11.268.12"></span>ψυχροτέρα τοῦ παντὸς σώματος ἡ αἴσθησις ἕπεται, τοῖς
<span class="lb" data-page="11.268" data-line="13" id="l11.268.13"></span>δὲ θερμοτέροις θερμοτέρα, καὶ τοῖς μὲν κατὰ τὰς φλέβας
<span class="lb" data-page="11.268" data-line="14" id="l11.268.14"></span>ἠθροισμένοις χυμοῖς ὄγκος καὶ διάθεσις τῶν ἀγγείων, τοῖς
<span class="lb" data-page="11.268" data-line="15" id="l11.268.15"></span>δ’ ἐν τῇ σαρκὶ, κατ’ ἐκείνην ἡ αἴσθησις ἤτοι τοῦ βάρους ἢ
<span class="lb" data-page="11.268" data-line="16" id="l11.268.16"></span>τῆς τάσεως, ὥσπερ γε καὶ θερμότητος. αἱ δὲ τῶν διοικουσῶν
<span class="lb" data-page="11.268" data-line="17" id="l11.268.17"></span>ἡμᾶς δυνάμεων ἀῤῥωστίαι τε καὶ ῥῶμαι ταῖς οἰκείαις ἐνεργείαις
<span class="lb" data-page="11.268" data-line="18" id="l11.268.18"></span>ἐδείχθησαν κρινόμεναι,<span class="milestone ed2page" data-n="10.435" data-unit="ed2page" id="ed2page.10.435"></span> προαιρετικαῖς μὲν κατὰ
<span class="pb" data-page="11.269" id="p11.269"></span>
<span class="lb" data-page="11.269" data-line="1" id="l11.269.1"></span>τὰ νεῦρα καὶ τὴν τούτων ἀρχὴν τὸν ἐγκέφαλον, ταῖς δὲ κατὰ
<span class="lb" data-page="11.269" data-line="2" id="l11.269.2"></span>τοὺς σφυγμοὺς κατὰ τὰς ἀρτηρίας τε καὶ τὴν καρδίαν, τῇ δὲ
<span class="lb" data-page="11.269" data-line="3" id="l11.269.3"></span>κατ’ εὐτροφίαν τε καὶ ἀτροφίαν εὔχροιάν τε καὶ ἄχροιαν ἡ
<span class="lb" data-page="11.269" data-line="4" id="l11.269.4"></span>τρίτη δύναμις ἡ θρεπτικὴ, ἣν ἐξ ἥπατος ὁρμᾶσθαι ἐδείκνυεν
<span class="lb" data-page="11.269" data-line="5" id="l11.269.5"></span>τὴν διάγνωσιν ἐλάμβανεν. ὅταν οὖν ἐπὶ τοῖς τοῦ πλήθους
<span class="lb" data-page="11.269" data-line="6" id="l11.269.6"></span>σημείοις αἱ δυνάμεις ἐῤῥωμέναι τυγχάνουσιν οὖσαι, φλεβοτομήσεις
<span class="lb" data-page="11.269" data-line="7" id="l11.269.7"></span>δηλονότι κατὰ μὲν τὴν τονώδη διάθεσιν οὐδὲν ἐπιδιοριζόμενος,
<span class="lb" data-page="11.269" data-line="8" id="l11.269.8"></span>ἔτι δὲ μᾶλλον οὐδὲ κατὰ τὴν φλεγμονώδη. τοῦ
<span class="lb" data-page="11.269" data-line="9" id="l11.269.9"></span>δὲ βαρύνοντος πλήθους ἐνοχλοῦντος οὐ πάντως αἵματος
<span class="lb" data-page="11.269" data-line="10" id="l11.269.10"></span>ἀφαιρετέον. ἐνδέχεται γὰρ ὠμὸν ἠθροῖσθαι κατὰ τὸ σῶμα
<span class="lb" data-page="11.269" data-line="11" id="l11.269.11"></span>χυμὸν, ἐφ’ οὗ προσέχειν ἀκριβῶς χρὴ μέχρι πόσου μὲν ἡ
<span class="lb" data-page="11.269" data-line="12" id="l11.269.12"></span>δύναμις ἔῤῥωται, μέχρι δὲ πόσου αὐτὸς ὁ χυμὸς ἔφυ. προκαταλυθεῖσα
<span class="lb" data-page="11.269" data-line="13" id="l11.269.13"></span>γὰρ ὑπὸ τῶν τοιούτων διαθέσεων ἡ δύναμις ἐν
<span class="lb" data-page="11.269" data-line="14" id="l11.269.14"></span>ταῖς φλεβοτομίας εἴωθε καταπίπτειν ἐς ἔσχατον, ὡς μηκέτ’
<span class="lb" data-page="11.269" data-line="15" id="l11.269.15"></span>αὐτὴν ἀνακτήσασθαι δυνηθῆναι. τούτου δὲ γενομένου κίνδυνος
<span class="lb" data-page="11.269" data-line="16" id="l11.269.16"></span>οὐ σμικρὸς ἕπεται, μάλισθ’ ὅταν ἐπιπέσῃ πυρετὸς ἐν
<span class="lb" data-page="11.269" data-line="17" id="l11.269.17"></span>καταστάσει θερινῇ στομάχου μοχθηρῶς ἔχοντος, ἢ τοῦ σώματος
<span class="lb" data-page="11.269" data-line="18" id="l11.269.18"></span>ὅλου μαλακοῦ τε φύσει καὶ ὑγροῦ τὴν κρᾶσιν ὄντος. ﻿
<span class="pb" data-page="11.270" id="p11.270"></span>
<span class="lb" data-page="11.270" data-line="1" id="l11.270.1"></span>διαφοροῦνται γὰρ οἱ τοιοῦτοι συγκόπτονταί τε τάχιστα, κᾂν
<span class="lb" data-page="11.270" data-line="2" id="l11.270.2"></span>μὴ μέγας αὐτοῖς ἐπιπέσῃ πυρετός. εἰ δὲ μηδὲν εἴη τούτων,
<span class="lb" data-page="11.270" data-line="3" id="l11.270.3"></span>ἀλλ’ ὁ χειμὼν ἢ τὸ χωρίον ὑπάρχει φύσει ψυχρὸν, ἥ τε φύσις
<span class="lb" data-page="11.270" data-line="4" id="l11.270.4"></span>τἀνθρώπου ψυχροτέρα, καταψύχονταί τε δεινῶς ὅλον τὸ
<span class="lb" data-page="11.270" data-line="5" id="l11.270.5"></span>σῶμα φλεβοτομηθέντες, ἐμπίπτει τέ τινα τῶν διὰ κατάψυξιν
<span class="lb" data-page="11.270" data-line="6" id="l11.270.6"></span>ἰσχυρὰν ἑπομένων συμπτωμάτων. τοὺς οὕτω διακειμένους
<span class="lb" data-page="11.270" data-line="7" id="l11.270.7"></span>οὐ προσήκει διὰ φλεβοτομίας κενοῦν, ἀλλὰ τρίψεσί τε καὶ
<span class="lb" data-page="11.270" data-line="8" id="l11.270.8"></span>χρίσμασι μετρίως θερμαίνουσι καὶ πόμασι τέμνουσι τὸ πάχος
<span class="lb" data-page="11.270" data-line="9" id="l11.270.9"></span>τῶν χυμῶν καὶ θερμαίνουσι μετρίως. ὅσα γὰρ σφοδρῶς θερμαίνει
<span class="lb" data-page="11.270" data-line="10" id="l11.270.10"></span>καταλύει τὴν δύναμιν ἀθροότερον, ὡς μηκέτι ἐξαρκεῖν
<span class="lb" data-page="11.270" data-line="11" id="l11.270.11"></span>τῇ θεραπείᾳ. πολλάκις δὲ καὶ τὸν πυρετὸν συνηύξησεν, ὥστε
<span class="lb" data-page="11.270" data-line="12" id="l11.270.12"></span>κἀντεῦθεν βλάβην γίνεσθαι τῇ δυνάμει. διὸ δὲ τῶν τεμνόντων
<span class="lb" data-page="11.270" data-line="13" id="l11.270.13"></span>τὸ πάχος χυμῶν, ἐδεσμάτων τε καὶ πομάτων ἡ κατὰ τὸ θερμαίνειν
<span class="lb" data-page="11.270" data-line="14" id="l11.270.14"></span>δύναμις ἔστω μετρία.
</p>
        </article>

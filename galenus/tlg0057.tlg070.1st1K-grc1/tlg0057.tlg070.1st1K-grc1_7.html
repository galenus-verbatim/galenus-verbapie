<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:7">
<span class="pb page1" data-page="11.270" id="p11.270"></span>
<span class="milestone ed1page page1" data-n="4.20" data-unit="ed1page" id="ed1page.4.20"></span>
<span class="milestone ed2page page1" data-n="10.435" data-unit="ed2page" id="ed2page.10.435"></span>
          <p>
<span class="lb" data-page="11.270" data-line="15" id="l11.270.15"></span>Ὅσοι δὲ αἷμα πτύσαντες ἐθεραπεύθησαν
<span class="lb" data-page="11.270" data-line="16" id="l11.270.16"></span>μὲν τῷ παραυτίκα, τοιαύτην δὲ ἔχουσι κατασκευὴν, ἐν τοῖς
<span class="lb" data-page="11.270" data-line="17" id="l11.270.17"></span>κατὰ θώρακά τε καὶ πνεύμονα μορίοις, ὡς εἰ βραχὺ πλέον
<span class="pb" data-page="11.271" id="p11.271"></span>
<span class="lb" data-page="11.271" data-line="1" id="l11.271.1"></span>ἀθροισθῇ θέλοι τὸ αἷμα, πάλιν αὐτοῖς ἤτοι γ’ ἀναστομωθῆναί
<span class="lb" data-page="11.271" data-line="2" id="l11.271.2"></span>τι τῶν ἀγγείων ἤ ῥαγῆναι, τούτους εἰ καὶ μηδὲν εἴη κατὰ
<span class="lb" data-page="11.271" data-line="3" id="l11.271.3"></span>τὸ σῶμα μηδέπω σύμπτωμα, φλεβοτομεῖν χρὴ κατὰ τὴν ἀρχὴν
<span class="lb" data-page="11.271" data-line="4" id="l11.271.4"></span>τοῦ ἦρος. ὡσαύτως δὲ καὶ τοὺς εἰς ἐπιληπτικὰ πάθη ῥᾳδίως
<span class="lb" data-page="11.271" data-line="5" id="l11.271.5"></span>ἐμπίπτοντος ἢ ἀποπληκτικούς. κατὰ δὲ τὸν αὐτὸν τρόπον,
<span class="lb" data-page="11.271" data-line="6" id="l11.271.6"></span>εἰ καί τισί τῶν ἄλλων νοσημάτων εὐάλωτον εἰδείημεν εἶναι
<span class="lb" data-page="11.271" data-line="7" id="l11.271.7"></span>τὸν ἄνθρωπον, οἷον ἤτοι περιπνευμονικοῖς ἢ πλευριτικοῖς ἢ
<span class="lb" data-page="11.271" data-line="8" id="l11.271.8"></span>συναγχικοῖς, ἄμεινον φθάνειν φλεβοτομοῦντας μὴ περιμένοντας
<span class="lb" data-page="11.271" data-line="9" id="l11.271.9"></span>φανῆναί τι σύμπτωμα πλήθους ἐναργές. ὡσαύτως δὲ καὶ
<span class="lb" data-page="11.271" data-line="10" id="l11.271.10"></span>οἷς αἱμοῤῥοΐδες ἐπέσχηνται, καὶ μάλιστα εἰ μελαγχολικώτεροι
<span class="lb" data-page="11.271" data-line="11" id="l11.271.11"></span>φαίνονται. καὶ ὅσοι δὲ καθ’ ἕκαστον ἔτος ἐν θέρει νοσοῦσιν
<span class="lb" data-page="11.271" data-line="12" id="l11.271.12"></span>νοσήματα πληθωρικὰ, καὶ τούτους χρὴ κενοῦν εἰσβάλλοντος
<span class="lb" data-page="11.271" data-line="13" id="l11.271.13"></span>ἦρος. ὡσαύτως καὶ ὅσοι κατ’ αὐτὸ τὸ ἔαρ <span class="milestone ed2page" data-n="10.436" data-unit="ed2page" id="ed2page.10.436"></span>ἁλίσκονται
<span class="lb" data-page="11.271" data-line="14" id="l11.271.14"></span>τοῖς τοιούτοις, ἔνιοι ὀφθαλμοὺς ἔχοντες ἀσθενεῖς, ἢ τοῖς
<span class="lb" data-page="11.271" data-line="15" id="l11.271.15"></span>ὀνομαζομένοις σκοτωματικοῖς πάθεσιν εὐάλωτοι καὶ αὐτοὶ
<span class="lb" data-page="11.271" data-line="16" id="l11.271.16"></span>κατὰ τὴν ἀρχὴν τοῦ ἦρος δέονται κενοῦσθαι, προσδιασκεψαμένων
<span class="lb" data-page="11.271" data-line="17" id="l11.271.17"></span>ἡμῶν ὁποῖόν τι τὸ ἀθροιζόμενον αὐτοῖς εἴη. τινὲς
<span class="lb" data-page="11.271" data-line="18" id="l11.271.18"></span>μὲν γὰρ τὸν πικρόχολον ἀθροίζουσι χυμὸν πλέονα τῶν ἄλλων,
<span class="pb" data-page="11.272" id="p11.272"></span>
<span class="lb" data-page="11.272" data-line="1" id="l11.272.1"></span>τινὲς τὸν μελαγχολικὸν ἢ φλεγματικὸν, ἔνιοι δὲ ὁμοτίμως
<span class="lb" data-page="11.272" data-line="2" id="l11.272.2"></span>ἅπαντας ἐφ’ ὧν αἷμα πλεονάζειν λέγεται. τούτους οὖν
<span class="lb" data-page="11.272" data-line="3" id="l11.272.3"></span>ἅπαντας κενώσεις, ὥσπερ καὶ τοὺς ποδαγρικούς τε καὶ ἀρθριτικοὺς
<span class="lb" data-page="11.272" data-line="4" id="l11.272.4"></span>ἐν ἀρχῇ τοῦ ἦρος, ἀλλ’ ἤτοι φαρμακεύων ἢ φλεβοτομῶν.
<span class="lb" data-page="11.272" data-line="5" id="l11.272.5"></span>ἐγὼ γοῦν πολλοὺς ἐτῶν ἤδη τριῶν καὶ τεττάρων ἐνοχλουμένους
<span class="lb" data-page="11.272" data-line="6" id="l11.272.6"></span>ἐκ διαλειμμάτων ἀλγήμασι ποδῶν ἰασάμην, ἤτοι
<span class="lb" data-page="11.272" data-line="7" id="l11.272.7"></span>καθαίρων τὸν πλεονάζοντα χυμὸν ἐν ἀρχῇ τοῦ ἦρος ἢ αἵματος
<span class="lb" data-page="11.272" data-line="8" id="l11.272.8"></span>ἀφαιρῶν. εὔδηλον δ’ ὅτι καὶ μέτριοι τινὲς οἱ τοιοῦτοι κατὰ
<span class="lb" data-page="11.272" data-line="9" id="l11.272.9"></span>τὴν ὅλην εἰσὶ δίαιταν, ὡς τούς γε ἀκολάστους οἰνόφλυγάς τε
<span class="lb" data-page="11.272" data-line="10" id="l11.272.10"></span>καὶ γαστριμάργους οὐδὲν ὀνήσεις μέγα, φαρμακεύων ἢ φλεβοτομῶν.
<span class="lb" data-page="11.272" data-line="11" id="l11.272.11"></span>ἀθροίζουσι γὰρ ἐν τάχει πλῆθος ὠμῶν χυμῶν, ἀκολάστως
<span class="lb" data-page="11.272" data-line="12" id="l11.272.12"></span>διαιτώμενοι. τούτους μὲν οὐδὲ ἐπιχειρεῖν χρὴ θεραπεύειν,
<span class="lb" data-page="11.272" data-line="13" id="l11.272.13"></span>ὅπη δ’ εὐπειθεῖς εἰσὶν ὀνήσεις αὐτοὺς μέγιστα κατὰ
<span class="lb" data-page="11.272" data-line="14" id="l11.272.14"></span>τὴν ἀρχὴν τοῦ ἦρος, προκενώσας μὲν πρῶτον, ἐφεξῆς δ’ ἐπὶ
<span class="lb" data-page="11.272" data-line="15" id="l11.272.15"></span>γυμνάσια καὶ δίαιταν ὑγιεινὴν ἀναγαγών. ἃ δ’ ἐπὶ τούτων
<span class="lb" data-page="11.272" data-line="16" id="l11.272.16"></span>εἴρηκα, ταῦτά σοι νόμιζε καὶ περὶ πάντων εἰρῆσθαι τῶν
<span class="lb" data-page="11.272" data-line="17" id="l11.272.17"></span>ἐπιτηδείων ἁλίσκεσθαι πάθεσιν οἷς ἀρτίως εἶπον, οἷον ἐπιληπτικοῖς,
<span class="pb" data-page="11.273" id="p11.273"></span>
<span class="lb" data-page="11.273" data-line="1" id="l11.273.1"></span>ἢ ἀποπληκτικοῖς, ἢ σκοτωματικοῖς, ἢ αἱμοπτοϊκοῖς,
<span class="lb" data-page="11.273" data-line="2" id="l11.273.2"></span>ἤ μελαγχολικοῖς.
</p>
        </article>

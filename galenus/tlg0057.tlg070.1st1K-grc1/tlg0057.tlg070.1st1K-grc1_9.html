<article xmlns="http://www.w3.org/1999/xhtml" id="urn:cts:greekLit:tlg0057.tlg070.1st1K-grc1:9">
<span class="pb page1" data-page="11.277" id="p11.277"></span>
<span class="milestone ed1page page1" data-n="4.21" data-unit="ed1page" id="ed1page.4.21"></span>
<span class="milestone ed2page page1" data-n="10.437" data-unit="ed2page" id="ed2page.10.437"></span>
          <p>
<span class="lb" data-page="11.277" data-line="1" id="l11.277.1"></span>Καλῶς οὖν ἐν τοῖς προκειμένοις τῶν περὶ
<span class="lb" data-page="11.277" data-line="2" id="l11.277.2"></span>διαίτης ὀξέων παρῄνηται φλεβοτομεῖν ἡμᾶς, ὅταν ᾖ μέγα τὸ
<span class="lb" data-page="11.277" data-line="3" id="l11.277.3"></span>νόσημα καὶ ἀκμάζῃ [ἡ νόσος, ἢ] ὁ νοσῶν καὶ ῥώμη παρῇ. καὶ
<span class="lb" data-page="11.277" data-line="4" id="l11.277.4"></span>κακῶς ὁ Μηνόδοτος ἐπὶ τῇ καλουμένῃ πληθωρικῇ συνδρομῇ
<span class="lb" data-page="11.277" data-line="5" id="l11.277.5"></span>μόνῃ τὰς <span class="milestone ed2page" data-n="10.438" data-unit="ed2page" id="ed2page.10.438"></span>φλεβοτομίας λέγει τετηρῆσθαι. τοὐναντίον
<span class="lb" data-page="11.277" data-line="6" id="l11.277.6"></span>γὰρ ἅπαν οἱ σκοποὶ τῆς φλεβοτομίας οὐ περιλαμβάνουσι,
<span class="lb" data-page="11.277" data-line="7" id="l11.277.7"></span>πρῶτον ἐν αὐτοῖς τὸ πλῆθος, ἀλλὰ τὴν ὑποψίαν τοῦ γενομένου
<span class="lb" data-page="11.277" data-line="8" id="l11.277.8"></span>πάθους. εἰ γὰρ ἔσεσθαι φαίνοιτο μέγα, φλεβοτομήσομεν
<span class="lb" data-page="11.277" data-line="9" id="l11.277.9"></span>πάντως, κᾂν μηδὲν ᾖ τῶν τοῦ πλήθους γνωρισμάτων, ἐπισκοποῦντες
<span class="lb" data-page="11.277" data-line="10" id="l11.277.10"></span>ἡλικίαν τε καὶ χώραν καὶ δύναμιν, ἃ μόνα φαίνεται
<span class="lb" data-page="11.277" data-line="11" id="l11.277.11"></span>κᾀν τοῖς προκειμένοις τῶν περὶ διαίτης εἰρημένα. τὸν μὲν
<span class="lb" data-page="11.277" data-line="12" id="l11.277.12"></span>γὰρ ἀκμάζοντα διὰ τὰ παιδία καὶ τοὺς γέροντας εἰς διορισμὸν
<span class="lb" data-page="11.277" data-line="13" id="l11.277.13"></span>παρέλαβεν. οἱ πρῶτοι δ’ εἰσὶ καὶ κυριώτατοι σκοποὶ
<span class="lb" data-page="11.277" data-line="14" id="l11.277.14"></span>τῆς φλεβοτομίας μέγεθος νοσήματος καὶ ῥώμη τοῦ κάμνοντος,
<span class="lb" data-page="11.277" data-line="15" id="l11.277.15"></span>καὶ ταύτην χρὴ πρώτην λέγειν εἶναι συνδρομὴν, οὐ τὴν
<span class="lb" data-page="11.277" data-line="16" id="l11.277.16"></span>πληθωρικὴν, ἐφ’ ᾗ τετήρηται φλεβοτομία. περιέχεται γὰρ ἐν
<span class="lb" data-page="11.277" data-line="17" id="l11.277.17"></span>αὐτῇ κᾀκείνη τὸ μέγεθος αὐξάνουσα τοῦ νοσήματος. οὐ
<span class="lb" data-page="11.277" data-line="18" id="l11.277.18"></span>μόνον γὰρ ὅταν ἤδη παρῇ τὸ μέγα νόσημα, φλεβοτομίας καιρὸς,
<span class="pb" data-page="11.278" id="p11.278"></span>
<span class="lb" data-page="11.278" data-line="1" id="l11.278.1"></span>ἀλλὰ κᾀπειδὰν ἐπίδοξον ἔσεσθαι. φθάνει γὰρ ἡ παίδευσις
<span class="lb" data-page="11.278" data-line="2" id="l11.278.2"></span>ἣν Ἱπποκράτης εἶπε διδάσκων ἡμᾶς, ὅσα παρόντων ἤδη
<span class="lb" data-page="11.278" data-line="3" id="l11.278.3"></span>τῶν νοσημάτων ὀρθῶς ἂν πράξαιμεν, ἄμεινον εἶναι ταῦτα
<span class="lb" data-page="11.278" data-line="4" id="l11.278.4"></span>κατὰ τὰς ἀρχὰς αὐτῶν ἢ μελλόντων ἄρχεσθαι φθάνειν
<span class="lb" data-page="11.278" data-line="5" id="l11.278.5"></span>ποιοῦντας. ὥστε τοὺς εἰρημένους σκοποὺς ἐπὶ τοὺς ὑγιαίνοντας
<span class="lb" data-page="11.278" data-line="6" id="l11.278.6"></span>ἔστι μεταφέρεσθαι. καὶ γὰρ καὶ τούτους φλεβοτομήσεις
<span class="lb" data-page="11.278" data-line="7" id="l11.278.7"></span>ἐπιδόξους γενομένους ἁλώσεσθαι μεγάλῳ νοσήματι, πρός τε
<span class="lb" data-page="11.278" data-line="8" id="l11.278.8"></span>τὴν ἡλικίαν ἀποβλέπων καὶ τὴν ῥώμην. εἰ γὰρ ἐπιτήδειός τις
<span class="lb" data-page="11.278" data-line="9" id="l11.278.9"></span>ἐν νοσήματι γενέσθαι μεγάλῳ, κᾂν μηδὲν μηδέπω κατὰ τὸ
<span class="lb" data-page="11.278" data-line="10" id="l11.278.10"></span>σῶμα παρῇ σύμπτωμα, φλεβοτομεῖν ἀξιοῦμεν. ἀρκεῖ γὰρ τὴν
<span class="lb" data-page="11.278" data-line="11" id="l11.278.11"></span>ἡλικίαν ἐπισκέψασθαι μετὰ τῆς δυνάμεως, ὥστε τρία τὰ
<span class="lb" data-page="11.278" data-line="12" id="l11.278.12"></span>συνέχοντα τὴν διάγνωσιν εἶναι, μέγεθος νοσήματος, ἤτοι
<span class="lb" data-page="11.278" data-line="13" id="l11.278.13"></span>παρὸν ἢ προσδοκώμενον, καὶ ἡλικίαν ἀκμάζοντος καὶ ῥώμην
<span class="lb" data-page="11.278" data-line="14" id="l11.278.14"></span>δυνάμεως. ἴσως δὲ μόνον ἀμελέστερον ἑρμηνεύεσθαι δόξει τὸ
<span class="lb" data-page="11.278" data-line="15" id="l11.278.15"></span>τῆς ἡλικίας ἐν τοῖς προκειμένοις, ἐν τῷ περὶ διαίτης ὀξέων.
<span class="lb" data-page="11.278" data-line="16" id="l11.278.16"></span>οὐ γὰρ τὴν τῶν ἀκμαζόντων εἰρῆσθαι μόνον ὀρθῶς ἔχει,
<span class="lb" data-page="11.278" data-line="17" id="l11.278.17"></span>ἀλλὰ καὶ τὴν πρὸ αὐτῆς καὶ μετ’ αὐτὴν, ὡς δύο μόνας ἐξαιρεῖσθαι
<span class="lb" data-page="11.278" data-line="18" id="l11.278.18"></span>τοῦ διορισμοῦ, τήν τε τῶν παίδων καὶ τὴν τῶν γερόντων.
<span class="pb" data-page="11.279" id="p11.279"></span>
<span class="lb" data-page="11.279" data-line="1" id="l11.279.1"></span>ἀλλ’ ἡ μὲν τῶν γερόντων ἐν τῷ τῆς δυνάμεως
<span class="lb" data-page="11.279" data-line="2" id="l11.279.2"></span>λόγῳ περιέχεσθαι δύναται. ῥώμη γὰρ οὐδενὶ τῶν κατ’ αὐτὴν
<span class="lb" data-page="11.279" data-line="3" id="l11.279.3"></span>τὴν ἡλικίαν ἐστίν. ἐνίοις δὲ τῶν ἰατρῶν οὐδὲ τοῖς
<span class="lb" data-page="11.279" data-line="4" id="l11.279.4"></span>παισὶν ἔδοξεν ὑπάρχειν ῥώμην κακῶς ἐγνωκόσιν, ὡς ἐν ἑτέροις
<span class="lb" data-page="11.279" data-line="5" id="l11.279.5"></span>ἐπιδέδεικταί μοι. φλεβοτομήσομεν οὖν, εἰ μέγα τὸ
<span class="lb" data-page="11.279" data-line="6" id="l11.279.6"></span>νόσημα προσδοκοίημεν εἶναι, ἢ παρὸν ἤδη θεωροίημεν ἢ ἀρχόμενον,
<span class="lb" data-page="11.279" data-line="7" id="l11.279.7"></span>ἐπισκεψάμενοι τὴν ῥώμην τῆς δυνάμεως, ἐξελοῦντες
<span class="lb" data-page="11.279" data-line="8" id="l11.279.8"></span>τοῦ λόγου μόνα τὰ παιδία, καὶ φήσομεν ἐλλειπέστερον εἰρῆσθαι
<span class="lb" data-page="11.279" data-line="9" id="l11.279.9"></span>τὴν ἀπὸ τῆς ἡλικίας διάγνωσιν ὑπὸ τοῦ γράψαντος τὰ
<span class="lb" data-page="11.279" data-line="10" id="l11.279.10"></span>προκείμενα τῷ περὶ διαίτης ὀξέων. ἀρκοῦσι γὰρ οὗτοι μόνοι
<span class="lb" data-page="11.279" data-line="11" id="l11.279.11"></span>σκοποὶ πρὸς φλεβοτομίαν. οὐδὲ γὰρ ὁπότε πλῆθος ὠμῶν
<span class="lb" data-page="11.279" data-line="12" id="l11.279.12"></span>χυμῶν ἤθροισται τοιοῦτον, ὡς κελεύεσθαι φλεβοτομεῖν, ὁ
<span class="lb" data-page="11.279" data-line="13" id="l11.279.13"></span>λόγος ἐλέγχεται. ῥώμη γὰρ τούτοις δυνάμεως οὐ πάρεστι.
<span class="lb" data-page="11.279" data-line="14" id="l11.279.14"></span>καὶ αὐτό γε τοῦτ’ ἐστὶ γνώρισμα τοῦ μὴ δύνασθαι φλεβοτομίαν
<span class="lb" data-page="11.279" data-line="15" id="l11.279.15"></span>ἐνεγκεῖν αὐτοὺς, ὅταν ἅμα τῷ χρώματι τοῦ παντὸς
<span class="lb" data-page="11.279" data-line="16" id="l11.279.16"></span>σώματος ἐμπεπτωκότι τοῦ δηλοῦντος αἷμα πλεονάζειν, ὁ
<span class="lb" data-page="11.279" data-line="17" id="l11.279.17"></span>σφυγμὸς ἀνώμαλος ᾖ κατὰ σφοδρότητα καὶ μέγεθος ἐπικρατούντων
<span class="lb" data-page="11.279" data-line="18" id="l11.279.18"></span>κατὰ τὴν ἀνωμαλίαν αὐτοῦ τῶν ἀμυδρῶν τε καὶ ﻿
<span class="pb" data-page="11.280" id="p11.280"></span>
<span class="lb" data-page="11.280" data-line="1" id="l11.280.1"></span>μικρῶν. ὡρισμένων οὖν τριῶν σκοπῶν φλεβοτομίας, μεγέθους
<span class="lb" data-page="11.280" data-line="2" id="l11.280.2"></span>νοσήματος, ἤτοι παρόντος ἢ προσδοκωμένου ἢ ἀρχομένου,
<span class="lb" data-page="11.280" data-line="3" id="l11.280.3"></span>ἡλικίας ἀκμάζοντος, ῥώμης δυνάμεως ἔξω τῆς τῶν παίδων
<span class="lb" data-page="11.280" data-line="4" id="l11.280.4"></span>ἡλικίας, ἐπὶ τὰ ἄλλα τὰ πρόσθεν εἰρημένα γνωρίσματα φλεβοτομίας,
<span class="lb" data-page="11.280" data-line="5" id="l11.280.5"></span>ἃ προσέθηκαν οὐκ ὀλίγοι τῶν ἰατρῶν ἀφίξομεν,
<span class="lb" data-page="11.280" data-line="6" id="l11.280.6"></span>συνενδεικνύμενοι τὸ ποσὸν τῆς ἀφαιρέσεως,<span class="milestone ed2page" data-n="10.439" data-unit="ed2page" id="ed2page.10.439"></span> οὐκ αὐτὴν
<span class="lb" data-page="11.280" data-line="7" id="l11.280.7"></span>τὴν φλεβοτομίαν, ὥστε ἐκ μὲν τοῦ νοσήματος καὶ τῆς ἡλικίας
<span class="lb" data-page="11.280" data-line="8" id="l11.280.8"></span>καὶ τῆς δυνάμεως ὅτι φλεβοτομητέον γνωρίζεσθαι, τὸ ποσὸν
<span class="lb" data-page="11.280" data-line="9" id="l11.280.9"></span>δὲ τῆς κενώσεως οὐκ ἐκ τούτων μόνων, ἀλλὰ καὶ τῶν ἄλλων
<span class="lb" data-page="11.280" data-line="10" id="l11.280.10"></span>λαμβάνεσθαι. ταῦτα δέ ἐστιν ἥ τε πληθωρικὴ καλουμένη συνδρομὴ
<span class="lb" data-page="11.280" data-line="11" id="l11.280.11"></span>καὶ ἡ τοῦ περιέχοντος ἡμᾶς ἀέρος κρᾶσις, εἰς ὥραν
<span class="lb" data-page="11.280" data-line="12" id="l11.280.12"></span>καὶ χώραν τεμνομένη καὶ τὰ κατὰ τὸν προηγούμενον βίον
<span class="lb" data-page="11.280" data-line="13" id="l11.280.13"></span>γεγονότα περί τε ποιότητα καὶ ποσότητα τῶν ἐδηδεσμένων,
<span class="lb" data-page="11.280" data-line="14" id="l11.280.14"></span>ἐκκρίσεις τε καὶ κινήσεις ἤτοι γεγονυίας ἢ μή. περὶ μὲν οὖν τῆς
<span class="lb" data-page="11.280" data-line="15" id="l11.280.15"></span>ἐν τούτοις διαφορᾶς ὀλίγον ὕστερον ὀψόμεθα.
</p>
        </article>

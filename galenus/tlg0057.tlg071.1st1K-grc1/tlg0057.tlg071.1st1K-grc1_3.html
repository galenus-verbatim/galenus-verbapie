<article xmlns="http://www.w3.org/1999/xhtml" id="urn:cts:greekLit:tlg0057.tlg071.1st1K-grc1:3">
<span class="pb page1" data-page="11.320" id="p11.320"></span>
<span class="milestone ed1page page1" data-n="4.28" data-unit="ed1page" id="ed1page.4.28"></span>
<span class="milestone ed2page page1" data-n="11.454" data-unit="ed2page" id="ed2page.11.454"></span>
          <p>
Περὶ σικύας.
</p>
          <p>
<span class="lb" data-page="11.320" data-line="8" id="l11.320.8"></span>Σικύαι προκενωθέντων χρήσιμοι. πληθωρικῶν
<span class="lb" data-page="11.320" data-line="9" id="l11.320.9"></span>γὰρ ὑπαρχόντων οὐ χρησόμεθα ταύταις. τῷ δὲ αὐτῷ
<span class="lb" data-page="11.320" data-line="10" id="l11.320.10"></span>λόγῳ κἀπὶ τῶν κατ’ ἐγκέφαλον καὶ μήνιγγας φλεγμονῶν οὐ
<span class="lb" data-page="11.320" data-line="11" id="l11.320.11"></span>χρησόμεθα σικύαις ἐν ἀρχῇ τῶν παθῶν, ὥσπερ οὐδ’ ἐπ’
<span class="lb" data-page="11.320" data-line="12" id="l11.320.12"></span>ἄλλου μορίου φλεγμαίνοντος οὐδενὸς, ἀλλ’ ὅταν μὴ ἐπιῤῥῇ
<span class="lb" data-page="11.320" data-line="13" id="l11.320.13"></span>μηδὲν ἔτι καὶ προκενώσωμεν ὅλον τὸ σῶμα, χρεία τε γένηται
<span class="lb" data-page="11.320" data-line="14" id="l11.320.14"></span>ἢ κινῆσαί τε καὶ ἐκμοχλεῦσαι τὸ καταφλεγμαῖνον, ἢ πρὸς
<span class="lb" data-page="11.320" data-line="15" id="l11.320.15"></span>τοὐκτὸς ἐπισπάσασθαι. γενομένων δὲ ἔτι τῶν παθῶν, οὐκ
<span class="lb" data-page="11.320" data-line="16" id="l11.320.16"></span>αὐτοῖς τοῖς ἀρχομένοις κάμνειν μέλεσιν, ἀλλὰ τοῖς συνεχέσιν
<span class="lb" data-page="11.320" data-line="17" id="l11.320.17"></span>αὐτῶν ἐπιθετέον τὴν σικύαν ἀντισπάσεως ἕνεκεν. κατὰ τὴν
<span class="pb" data-page="11.321" id="p11.321"></span>
<span class="lb" data-page="11.321" data-line="1" id="l11.321.1"></span>ἀρχὴν δὲ τοῖς ἀποκρουστικοῖς χρηστέον. σικύα δύναται τὴν
<span class="lb" data-page="11.321" data-line="2" id="l11.321.2"></span>ὕλην κενῶσαι, ὀδύνην λῦσαι, φλεγμονὴν μειῶσαι, ἐμπνευμάτωσιν
<span class="lb" data-page="11.321" data-line="3" id="l11.321.3"></span>διαφορῆσαι, ὀρέξεις ἀνακτήσασθαι, ἄτονον στόμαχον
<span class="lb" data-page="11.321" data-line="4" id="l11.321.4"></span>τονώδη ποιήσασθαι, λειποθυμίας ἀπαλλάξαι, τὰ ἐκ τῶν βάθεων
<span class="lb" data-page="11.321" data-line="5" id="l11.321.5"></span>μεταφέρειν ῥεύματα καὶ ξηρᾶναι καὶ αἱμοῤῥαγίας ἐπισχεῖν,
<span class="lb" data-page="11.321" data-line="6" id="l11.321.6"></span>καὶ ἐμμήνων φθοροποιοὺς δυνάμεις ἑλκύσαι, καὶ ἔμμηνα κουφίσαι.
</p>
        </article>

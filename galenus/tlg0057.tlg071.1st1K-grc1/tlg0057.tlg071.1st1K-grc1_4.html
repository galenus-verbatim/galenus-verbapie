<article xmlns="http://www.w3.org/1999/xhtml" id="urn:cts:greekLit:tlg0057.tlg071.1st1K-grc1:4">
<span class="pb page1" data-page="11.321" id="p11.321"></span>
<span class="milestone ed1page page1" data-n="4.28" data-unit="ed1page" id="ed1page.4.28"></span>
<span class="milestone ed2page page1" data-n="11.454" data-unit="ed2page" id="ed2page.11.454"></span>
          <p>
<span class="lb" data-page="11.321" data-line="7" id="l11.321.7"></span><span class="milestone ed2page" data-n="11.455" data-unit="ed2page" id="ed2page.11.455"></span>Περὶ ἐγχαράξεως καὶ κατασχασμοῦ.
</p>
          <p>
<span class="lb" data-page="11.321" data-line="8" id="l11.321.8"></span>Ἐγχαράξομεν μέρη τοῦ σώματος, ἤτοι φλεγμαίνοντα,
<span class="lb" data-page="11.321" data-line="9" id="l11.321.9"></span>ἢ σκιῤῥούμενα, ἢ τεταμένα, ἢ ἐπωδύνως ἔχοντα,
<span class="lb" data-page="11.321" data-line="10" id="l11.321.10"></span>ἢ ῥευματισθέντα, ἤδη στάσιν εἰληφότος τοῦ ῥευματισμοῦ, ἢ
<span class="lb" data-page="11.321" data-line="11" id="l11.321.11"></span>δριμείας ὕλης παρακειμένης, ἢ ἰώδους δυνάμεως ἔξωθεν ἐμπεσούσης,
<span class="lb" data-page="11.321" data-line="12" id="l11.321.12"></span>ἢ βουλόμενοι μεταγαγεῖν ἐξ ἑτέρων μερῶν εἰς ἄλλο
<span class="lb" data-page="11.321" data-line="13" id="l11.321.13"></span>τὴν ὕλην. οἷον σκέλη κατασχάζομεν κεφαλῆς πεπονθυίας ἢ
<span class="lb" data-page="11.321" data-line="14" id="l11.321.14"></span>πλεοναζούσης ὕλης ἐν τῷ σώματι μειῶσαι θέλοντες. καὶ
<span class="lb" data-page="11.321" data-line="15" id="l11.321.15"></span>μάλισθ’ ὅταν ὁ πλεονασμὸς γένηται δι’ ἐποχὴν ὕλης εἰωθυίας
<span class="lb" data-page="11.321" data-line="16" id="l11.321.16"></span>ἀποκρίνεσθαι συνήθως. οἷον αἱμοῤῥοΐδων ἐπισχεθεισῶν
<span class="lb" data-page="11.321" data-line="17" id="l11.321.17"></span>ἐγχαράσσομεν σκέλη προλουσάμενοι ἢ ἐν θερμῷ πυριᾷν ἢ
<span class="pb" data-page="11.322" id="p11.322"></span>
<span class="lb" data-page="11.322" data-line="1" id="l11.322.1"></span>σπόγγῳ. τὸ μὲν γὰρ φλέβα διελεῖν πολλάκις τοῦ ἔτους οὐκ
<span class="lb" data-page="11.322" data-line="2" id="l11.322.2"></span>ἐπιτήδειον ἐνόμισα. ἅμα γὰρ αἵματι πολλῷ συνεκκρίνεται τὸ
<span class="lb" data-page="11.322" data-line="3" id="l11.322.3"></span>ζωτικὸν πνεῦμα. τούτου δὲ ἀναλισκομένου πυκνότερον ὅ τε
<span class="lb" data-page="11.322" data-line="4" id="l11.322.4"></span>ὅλος ὄγκος καταψύχεται καὶ πάντα τὰ ψυχικὰ ἔργα χεῖρον
<span class="lb" data-page="11.322" data-line="5" id="l11.322.5"></span>γίνεται. διὰ τοῦτο ἀπὸ τῶν ἀκυρωτέρων, οἷον σκελῶν, τὴν
<span class="lb" data-page="11.322" data-line="6" id="l11.322.6"></span>ἀφαίρεσιν δεῖ ποιεῖσθαι. ὠφελεῖ δὲ ἡ ἐγχάραξις καὶ ὀφθαλμοὺς
<span class="lb" data-page="11.322" data-line="7" id="l11.322.7"></span>χρονίως ῥευματιζομένους καὶ κεφαλῆς διαθέσεις καὶ
<span class="lb" data-page="11.322" data-line="8" id="l11.322.8"></span>τὰ περὶ θώρακα καὶ μετάφρενα καὶ συνάγχας καὶ
<span class="lb" data-page="11.322" data-line="9" id="l11.322.9"></span>σφηνώσεις.
</p>
        </article>

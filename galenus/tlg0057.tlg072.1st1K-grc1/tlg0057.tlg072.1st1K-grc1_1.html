<article xmlns="http://www.w3.org/1999/xhtml" id="urn:cts:greekLit:tlg0057.tlg072.1st1K-grc1:1">
<span class="pb page1" data-page="11.323" id="p11.323"></span>
<span class="milestone ed1page page1" data-n="1.485" data-unit="ed1page" id="ed1page.2.485"></span>
<span class="milestone ed2page page1" data-n="9.462999999999999" data-unit="ed2page" id="ed2page.10.463"></span>
          <h1>ΓΑΛΗΝΟΥ ΠΕΡΙ ΤΗΣ ΤΩΝ ΚΑΘΑΙΡΟΝΤΩΝ
<br></br>ΦΑΡΜΑΚΩΝ ΔΥΝΑΜΕΩΣ.
</h1>
          <p>
<span class="lb" data-page="11.323" data-line="1" id="l11.323.1"></span>Κατὰ τὴν αὐτὴν αἰτίαν ἐοίκασιν οἱ παλαιότατοι
<span class="lb" data-page="11.323" data-line="2" id="l11.323.2"></span>τῶν ἰατρῶν τὰς πονηρὰς δόξας ἀνελέγκτους ἐᾶσαι,
<span class="lb" data-page="11.323" data-line="3" id="l11.323.3"></span>καθ’ ἣν καὶ τῶν νομοθετῶν οἱ ἀρχαιότατοι τὰ μέγιστα τῶν
<span class="lb" data-page="11.323" data-line="4" id="l11.323.4"></span>ἁμαρτημάτων ἀτιμώρητα. μετριωτέρας γὰρ οὔσης κατ’ ἐκεῖνον
<span class="lb" data-page="11.323" data-line="5" id="l11.323.5"></span>τὸν χρόνον τῆς κακίας καὶ μήτε ἀδικεῖν ἐπιχειρούντων
<span class="lb" data-page="11.323" data-line="6" id="l11.323.6"></span>τὰ μέγιστα μήτε ἀναισχυντεῖν ὑπομενόντων τὰ φανερώτατα,
<span class="lb" data-page="11.323" data-line="7" id="l11.323.7"></span>πῶς ἄν τις ἢ κόλασιν ὥριζε τοῖς μηδ’ ὅλως γεγενημένοις, ἢ
<span class="lb" data-page="11.323" data-line="8" id="l11.323.8"></span>ἔλεγχον ἐπῆγεν οἷς οὐδεὶς ὅλως εἶπεν; ἐπειδὴ δ’ ἐν τῷ χρόνῳ
<span class="lb" data-page="11.323" data-line="9" id="l11.323.9"></span>τῆς κακίας αὐξανομένης οὔτε ἀτόλμητον οὐδὲν ἔτι τοῖς
<span class="pb" data-page="11.324" id="p11.324"></span>
<span class="lb" data-page="11.324" data-line="1" id="l11.324.1"></span>ἀνθρώποις οὔτε ἄῤῥητον ἦν, οἱ μὲν νομοθέται πολλοὺς τρόπους
<span class="lb" data-page="11.324" data-line="2" id="l11.324.2"></span>καινοὺς ἐξευρίσκουσι τῶν ἐπὶ τοῖς ἀδικοῦσι τιμωριῶν.
<span class="lb" data-page="11.324" data-line="3" id="l11.324.3"></span><span class="milestone ed2page" data-n="10.463" data-unit="ed2page" id="ed2page.10.463"></span>οἱ δ’ ἀλήθειαν τιμῶντες ἐλέγχων ἰδέας πολυτρόπους
<span class="lb" data-page="11.324" data-line="4" id="l11.324.4"></span>ἐπὶ τοῖς σοφισταῖς, ὅπερ νῦν ἐοίκαμεν καὶ ἡμεῖς ἂν δράσειν,
<span class="lb" data-page="11.324" data-line="5" id="l11.324.5"></span>ἐξελέγχοντες τοὺς ἀναιροῦντας μὲν τῶν καθαιρόντων φαρμάκων
<span class="lb" data-page="11.324" data-line="6" id="l11.324.6"></span>τὴν ἑλκτικὴν δύναμιν ὧν ἐκκενοῦσι χυμῶν, μεταβλητικὴν
<span class="lb" data-page="11.324" data-line="7" id="l11.324.7"></span>δέ τινα φάσκοντας ἔχειν ἁπάντων ὁμοτίμως τῶν πλησιαζόντων
<span class="lb" data-page="11.324" data-line="8" id="l11.324.8"></span>αὐτοῖς. λέλεκται δ’ οὐδὲν Ἱπποκράτει πρὸς τὴν
<span class="lb" data-page="11.324" data-line="9" id="l11.324.9"></span>τοιαύτην δόξαν. οὔπω γὰρ οὔτ’ Ἀσκληπιάδης ἦν κατ’ αὐτὸν,
<span class="lb" data-page="11.324" data-line="10" id="l11.324.10"></span>ὁ προφανῶς ἀναισχυντήσας τε καὶ ὥσπερ ἔπαθλόν τινα κατὰ
<span class="lb" data-page="11.324" data-line="11" id="l11.324.11"></span>τῆς ἀληθείας ἀποδυσάμενος, οὔτ’ Ἐρασίστρατος, ὁ μετ’
<span class="lb" data-page="11.324" data-line="12" id="l11.324.12"></span>αἰδοῦς μέν τινος, ὅλον δ’ ἀνατρέψας τὸ κεφάλαιον αὐτὸ, ὃ
<span class="lb" data-page="11.324" data-line="13" id="l11.324.13"></span>περὶ τῶν καθαιρόντων φαρμάκων φανερῶς ὑπάρχει. τὴν
<span class="lb" data-page="11.324" data-line="14" id="l11.324.14"></span>γάρ τοι δραστικωτάτην τε καὶ οἰκειοτάτην τῆς φύσεως δύναμιν
<span class="lb" data-page="11.324" data-line="15" id="l11.324.15"></span>τὴν ἑλκτικὴν οὐκ οἶδεν Ἐρασίστρατος οὐδαμόθεν τῶν ἑαυτοῦ
<span class="lb" data-page="11.324" data-line="16" id="l11.324.16"></span>συγγραμμάτων, ἀλλὰ τῇ πρὸς τὸ κενούμενον ἀκολουθίᾳ
<span class="lb" data-page="11.324" data-line="17" id="l11.324.17"></span>μᾶλλον ἀντ’ αὐτῆς χρῆται. μέρος δέ ἐστι τῆς τῶν οἰκείων
<span class="pb" data-page="11.325" id="p11.325"></span>
<span class="lb" data-page="11.325" data-line="1" id="l11.325.1"></span>ἑλκτικῆς δυνάμεως ἡ ἐν τοῖς καθαίρουσι φαρμάκοις, ὥσπερ
<span class="lb" data-page="11.325" data-line="2" id="l11.325.2"></span>γε καὶ καθ’ ἣν ἡ χολὴ διακρίνεται καὶ τὸ οὖρον, ἄλλα τε
<span class="lb" data-page="11.325" data-line="3" id="l11.325.3"></span>πολλὰ κατά τε τὴν ὑγείαν τῶν ζώων ὑπὸ τῆς φύσεως ἀποτελούμενα
<span class="lb" data-page="11.325" data-line="4" id="l11.325.4"></span>καὶ κατὰ τὰς ἰάσεις τῶν νοσημάτων καὶ κατὰ τὰ
<span class="lb" data-page="11.325" data-line="5" id="l11.325.5"></span>νοσήματα, ὑπό τε τῶν ἰατρῶν καὶ αὐτῆς τῆς φύσεως οὐχ
<span class="lb" data-page="11.325" data-line="6" id="l11.325.6"></span>ἥκιστα. ἐπεὶ τοίνυν Ἱπποκράτης οὐδὲν εἶπεν πρὸς τοὺς
<span class="lb" data-page="11.325" data-line="7" id="l11.325.7"></span>ἀναιροῦντας ἐκ τῶν ὄντων τὴν ὁλκὴν, ὅτι μηδὲ προστάτην
<span class="lb" data-page="11.325" data-line="8" id="l11.325.8"></span>οὕτως ἰταμὸν ὁ λόγος ἔσχεν, οἷοι πολλοὶ τῶν μετ’ αὐτῶν
<span class="lb" data-page="11.325" data-line="9" id="l11.325.9"></span>ἐγένοντο, δίκαιον ἂν εἴη περὶ τῆς ἀληθείας ἀνθ’ Ἱπποκράτους
<span class="lb" data-page="11.325" data-line="10" id="l11.325.10"></span>ἡμᾶς ἀγωνίσασθαι καὶ πρῶτον μὲν οἷόν τι λέγουσιν
<span class="lb" data-page="11.325" data-line="11" id="l11.325.11"></span>ἀναμνῆσαι τοὺς ἄνδρας, εἶθ’ ἑξῆς ὡς οὐκ ὀρθῶς λέγοντας
<span class="lb" data-page="11.325" data-line="12" id="l11.325.12"></span>ἐπιδεῖξαι. ὁ μὲν δὴ λόγος αὐτῶν τοιόσδε. τὸ καθαῖρον φάρμακον,
<span class="lb" data-page="11.325" data-line="13" id="l11.325.13"></span>οὗπερ ἂν ψαύσῃ χυμοῦ, τοῦτον εἰς τὴν ἰδίαν ἰδέαν
<span class="lb" data-page="11.325" data-line="14" id="l11.325.14"></span>ἀλλοιοῖ, χολὴν μὲν ξανθὴν ἐργαζόμενον, ὅπερ ὀνομάζουσι
<span class="lb" data-page="11.325" data-line="15" id="l11.325.15"></span>χολαγωγὸν, ὥσπερ καὶ φλέγμα, ὃ καλοῦσι φλεγμαγωγόν·
<span class="lb" data-page="11.325" data-line="16" id="l11.325.16"></span>ὑδατώδη δέ τινα φύσιν ἀποτελοῦν ὃ καλοῦσιν ὑδραγωγὸν,
<span class="lb" data-page="11.325" data-line="17" id="l11.325.17"></span>ἄλλο γε μέλαιναν χολὴν ἀποφαῖνον οὗπερ ἂν ἅψηται χυμοῦ.
<span class="pb" data-page="11.326" id="p11.326"></span>
<span class="lb" data-page="11.326" data-line="1" id="l11.326.1"></span>συνελόντα δὲ φάναι, μεταβολὴ καὶ ἀλλοίωσίς ἐστι τῶν ἐν
<span class="lb" data-page="11.326" data-line="2" id="l11.326.2"></span>ταῖς φλεψὶ χυμῶν ἁπάντων, οὐ κένωσις ἑνὸς ἐξ αὐτῶν, ἡ
<span class="lb" data-page="11.326" data-line="3" id="l11.326.3"></span>προσαγορευομένη κάθαρσις, ὡς ὁ τούτων λόγος. ἀλλ’ εἴπερ
<span class="lb" data-page="11.326" data-line="4" id="l11.326.4"></span>ταῦτα βούλεσθε, λέγωμεν ἤδη πρὸς αὐτοὺς, ἄν τε χολῆς ἀγωγὸν,
<span class="lb" data-page="11.326" data-line="5" id="l11.326.5"></span>ἄν τε φλέγματος, ἄν τε μελαίνης, ἄν τε ὀῤῥώδους ὑγρότητος
<span class="lb" data-page="11.326" data-line="6" id="l11.326.6"></span>λάβῃ τὶς φάρμακον, ἅπαντας κενοῦσθαι τοὺς ἐκ τῶν
<span class="lb" data-page="11.326" data-line="7" id="l11.326.7"></span>φλεβῶν χυμούς. καὶ μὴν ταύτῃ μόνον ἄρα διαλλάττει τὸ
<span class="lb" data-page="11.326" data-line="8" id="l11.326.8"></span>καθῆραί τινα τοιούτῳ φαρμάκῳ, τοῦ τέμνοντα φλέβα κενῶσαι
<span class="lb" data-page="11.326" data-line="9" id="l11.326.9"></span>τὸ αἷμα, καθόσον ἐν μὲν ταῖς φλεβοτομίαις οἷόν περ
<span class="lb" data-page="11.326" data-line="10" id="l11.326.10"></span>ἔμπροσθεν ἐνυπάρχει ἐκκρίνεται, κατὰ δὲ τὰς καθάρσεις ἐξαλλαττόμενόν
<span class="lb" data-page="11.326" data-line="11" id="l11.326.11"></span>ἐστιν οὐ τῇ χρόᾳ μόνον, ἀλλὰ καὶ τῇ συστάσει.
<span class="lb" data-page="11.326" data-line="12" id="l11.326.12"></span>τὸ μὲν γὰρ τῶν ὑδατωδῶν<span class="milestone ed1page" data-n="2.485" data-unit="ed1page" id="ed1page.2.485"></span> ἀγωγὸν ὑγρὰ καὶ λεπτὰ
<span class="lb" data-page="11.326" data-line="13" id="l11.326.13"></span>πάντα ποιεῖται τὰ κατὰ τὰς φλέβας, εἰ καὶ τύχοι πρότερον
<span class="lb" data-page="11.326" data-line="14" id="l11.326.14"></span>ὄντα παχύτατα τὸ δὲ τῆς μελαίνης ἔμπαλιν ἅπαντα παχέα
<span class="lb" data-page="11.326" data-line="15" id="l11.326.15"></span>καὶ στάσιμα, κᾂν εἰ πρόσθεν ἦν ὑγρότατα. καὶ τοίνυν καὶ
<span class="lb" data-page="11.326" data-line="16" id="l11.326.16"></span>ἡ ἔκλεξις ἡμῖν τοῦ φλεβοτομῆσαί τε καὶ καθῆραι κατ’ ἄλλους
<span class="lb" data-page="11.326" data-line="17" id="l11.326.17"></span>μέν τινας ἔσται σκοποὺς, κατ’ αὐτὴν δὲ τὴν ἰδέαν τῶν κενουμένων
<span class="lb" data-page="11.326" data-line="18" id="l11.326.18"></span>οὐκ ἔσται. τίνες δ’ ἄλλοι σκοποί; πολλοὶ μὲν
<span class="pb" data-page="11.327" id="p11.327"></span>
<span class="lb" data-page="11.327" data-line="1" id="l11.327.1"></span>ἑτοιμότεροι πρὸς φλεβοτομίαν εἰσὶ τῶν ἄλλων, ἔνιοι δὲ πρὸς
<span class="lb" data-page="11.327" data-line="2" id="l11.327.2"></span>κάθαρσιν, ὥσπερ γε καὶ ἄλλοι θᾶττον ὁτιοῦν πάθειεν ἢ
<span class="lb" data-page="11.327" data-line="3" id="l11.327.3"></span>φλεβοτομοῖεν. ἔνιοι δὲ ἀποκοπῆναι μᾶλλον ὑπομένουσι μόριόν
<span class="lb" data-page="11.327" data-line="4" id="l11.327.4"></span>τι τοῦ σώματος ἢ καταπιεῖν φάρμακον. καὶ μὲν δὴ καὶ
<span class="lb" data-page="11.327" data-line="5" id="l11.327.5"></span>τινὲς μὲν ἀνατρέπονται<span class="milestone ed2page" data-n="10.464" data-unit="ed2page" id="ed2page.10.464"></span> τὸν στόμαχον ὑπὸ τῶν καθαιρόντων
<span class="lb" data-page="11.327" data-line="6" id="l11.327.6"></span>φαρμάκων, ἕτεροι δὲ ἀλύπως λαμβάνουσιν. ἀπὸ τῶν
<span class="lb" data-page="11.327" data-line="7" id="l11.327.7"></span>τοιούτων οὖν σκοπῶν ἐνίους μὲν τῶν ἀνθρώπων φλεβοτομήσομεν,
<span class="lb" data-page="11.327" data-line="8" id="l11.327.8"></span>ἐνίοις δὲ τὸ καθαῖρον φάρμακον δώσομεν, οὐκ ἀφ’
<span class="lb" data-page="11.327" data-line="9" id="l11.327.9"></span>ὧν ἐνόμιζον οἱ Ἀσκληπιάδαι, φλεβοτομίαν μὲν ὁμοτίμως
<span class="lb" data-page="11.327" data-line="10" id="l11.327.10"></span>ἐκκενοῦν ἅπαντας τοὺς ἐν ταῖς φλεψὶ νομίζοντες χυμοὺς, τὴν
<span class="lb" data-page="11.327" data-line="11" id="l11.327.11"></span>κάθαρσιν δ’ οὐχ ὁμοτίμως, ἀλλ’ ἕνα μέν τινα καὶ μόνον
<span class="lb" data-page="11.327" data-line="12" id="l11.327.12"></span>ἐκεῖνον, οὗπερ ἂν ἀγωγὸν εἶναι λέγεται. διὸ καὶ καθαίρεσθαι
<span class="lb" data-page="11.327" data-line="13" id="l11.327.13"></span>φασὶ τὸ αἷμα ὑπὸ τῶν τοιούτων φαρμάκων, οὐ κενοῦσθαι
<span class="lb" data-page="11.327" data-line="14" id="l11.327.14"></span>καθάπερ ἐν ταῖς φλεβοτομίαις. ταῦτα ὑμῶν ἕπεται ταῖς ὑποθέσεσιν
<span class="lb" data-page="11.327" data-line="15" id="l11.327.15"></span>ἑκόντων τε καὶ ἀκόντων.
</p>
        </article>

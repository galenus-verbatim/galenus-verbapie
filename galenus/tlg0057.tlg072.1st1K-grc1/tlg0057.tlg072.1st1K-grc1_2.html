<article xmlns="http://www.w3.org/1999/xhtml" id="urn:cts:greekLit:tlg0057.tlg072.1st1K-grc1:2">
<span class="pb page1" data-page="11.327" id="p11.327"></span>
<span class="milestone ed1page page1" data-n="2.485" data-unit="ed1page" id="ed1page.2.485"></span>
<span class="milestone ed2page page1" data-n="10.464" data-unit="ed2page" id="ed2page.10.464"></span>
          <p>
<span class="lb" data-page="11.327" data-line="16" id="l11.327.16"></span>Ἀναμνήσω δ’ αὐτῶν τὰ κεφάλαια. κατὰ
<span class="lb" data-page="11.327" data-line="17" id="l11.327.17"></span>μὲν τοὺς Ἀσκληπιάδας ἁπάντων τῶν ἐν ταῖς φλεψὶ χυμῶν
<span class="lb" data-page="11.327" data-line="18" id="l11.327.18"></span>ὁμότιμός ἐστιν ἡ ἐν ταῖς φλεβοτομίαις κένωσις, οὐχ ὁμότιμος ﻿
<span class="pb" data-page="11.328" id="p11.328"></span>
<span class="lb" data-page="11.328" data-line="1" id="l11.328.1"></span>δ’ ἡ ἐν ταῖς καθάρσεσιν, ἀλλὰ τῶν ἄλλων ἀφαίρεσις, ὡς
<span class="lb" data-page="11.328" data-line="2" id="l11.328.2"></span>καθαρὸν ἀποφῆναι τὸ αἷμα. κατὰ δὲ τοὺς περὶ Ἐρασίστρατον
<span class="lb" data-page="11.328" data-line="3" id="l11.328.3"></span>ὁμότιμος ἁπάντων ἐστὶν ὥσπερ ἐν ταῖς φλεβοτομίαις,
<span class="lb" data-page="11.328" data-line="4" id="l11.328.4"></span>οὕτω κᾀν ταῖς καθάρσεσιν ἡ κένωσις, ἃς οὐδὲ καθάρσεις
<span class="lb" data-page="11.328" data-line="5" id="l11.328.5"></span>ὄντως, ἀλλὰ κενώσεις ἅμα διαφθορᾷ καὶ ἀλλοιώσει τῶν
<span class="lb" data-page="11.328" data-line="6" id="l11.328.6"></span>κενουμένων ὑπάρχειν ἐροῦσιν. ἥκοντες τοίνυν ἐπὶ τὸν ἆθλον
<span class="lb" data-page="11.328" data-line="7" id="l11.328.7"></span>οἵ τε μετρίως ἀναίσχυντοι τῶν σοφιστῶν οἵ τε ἐσχάτως ἀγωνιζέσθωσαν
<span class="lb" data-page="11.328" data-line="8" id="l11.328.8"></span>ὥσπερ ἐν σταδίῳ μὴ λόγοις πρός με μηδὲ λήροις
<span class="lb" data-page="11.328" data-line="9" id="l11.328.9"></span>μακροῖς, ἀλλ’ αὐτοῖς τοῖς ἔργοις εἰς ἃ προσκαλοῦμαι κατὰ
<span class="lb" data-page="11.328" data-line="10" id="l11.328.10"></span>τὴν πολυανθρωποτάτην πόλιν τήνδε, μυρίων ὁσημέραι μὲν
<span class="lb" data-page="11.328" data-line="11" id="l11.328.11"></span>κατ’ αὐτὴν ἰκτεριώντων εὑρεθῆναι δυναμένων, μυρίων δὲ
<span class="lb" data-page="11.328" data-line="12" id="l11.328.12"></span>ὑδερικῶν. ἀρκεῖ γάρ μοι περὶ τούτων πρῶτον ποιήσασθαι
<span class="lb" data-page="11.328" data-line="13" id="l11.328.13"></span>λόγον. ἀγέτω τις πρός με τούτων δή τινα χωρὶς πυρετοῦ
<span class="lb" data-page="11.328" data-line="14" id="l11.328.14"></span>μεστὸν ἔχων τῆς πικρᾶς χολῆς τὸ σύμπαν σῶμα, καὶ θεασάσθω
<span class="lb" data-page="11.328" data-line="15" id="l11.328.15"></span>πῶς μετὰ τὸ παρασκευάσαι τὸν ἄνθρωπον ἡμέραις τισὶν,
<span class="lb" data-page="11.328" data-line="16" id="l11.328.16"></span>ὅταν ἤδη μοι καιρὸς εἶναι δοκῇ, δοὺς ὑπήλατόν τι τῶν χολαγωγῶν,
<span class="lb" data-page="11.328" data-line="17" id="l11.328.17"></span>εἰς τὸ κατὰ φύσιν ἐκ τῆς τοιαύτης καθάρσεως ἐπανάγω
<span class="lb" data-page="11.328" data-line="18" id="l11.328.18"></span>τὸν ἄνθρωπον, οὐδὲν ὅλως ἔτι περὶ τὸ σῶμα πραγματευσάμενος.
<span class="pb" data-page="11.329" id="p11.329"></span>
<span class="lb" data-page="11.329" data-line="1" id="l11.329.1"></span>ἀλλὰ τοῦθ’ ἡμεῖς οὐχ ἅπαξ ἢ δὶς, ἀλλὰ πάνυ
<span class="lb" data-page="11.329" data-line="2" id="l11.329.2"></span>πολλάκις ἐπεδειξάμεθα τοῖς ἡμιμοχθήροις αὐτῶν, καὶ πολλοὺς
<span class="lb" data-page="11.329" data-line="3" id="l11.329.3"></span>ἐπὶ τὰ βέλτια μετεστήσαμεν. οὐ μὴν τούτου γε ἕνεκεν, ὦ
<span class="lb" data-page="11.329" data-line="4" id="l11.329.4"></span>σοφιστὰ, πιστεύειν σε κελεύω τοῖς μαρτυροῦσιν, ἀλλὰ σαυτὸν,
<span class="lb" data-page="11.329" data-line="5" id="l11.329.5"></span>ὅτε βούλει, θεάσασθαι μιᾷ καθάρσει τὸν ἰκτεριῶντα, τὴν
<span class="lb" data-page="11.329" data-line="6" id="l11.329.6"></span>κατὰ φύσιν ἀπολαμβάνοντα χρόαν. ὅταν οὖν ἴδῃς τοῦτο
<span class="lb" data-page="11.329" data-line="7" id="l11.329.7"></span>γινόμενον, ὦ γενναῖε, τολμήσῃς ἐν τῷ μέσῳ καταστὰς λαμπρᾷ
<span class="lb" data-page="11.329" data-line="8" id="l11.329.8"></span>τῇ φωνῇ, κήρυκος γοῦν δίκην αἴρων αὐτὴν, ἀποτεῖναι
<span class="lb" data-page="11.329" data-line="9" id="l11.329.9"></span>λόγον μακρὸν, οἷον πολλάκις τοῖς μαθηταῖς, ὡς οὐχ ἕλκεται
<span class="lb" data-page="11.329" data-line="10" id="l11.329.10"></span>τὸ οἰκεῖον ὑφ’ ἑκάστου τῶν καθαιρόντων, ἀλλὰ τὸ περιεχόμενον
<span class="lb" data-page="11.329" data-line="11" id="l11.329.11"></span>ἐν ταῖς φλεψὶν ἅπαν, ὁποῖον ἂν εἴη, μεταβάλλεται
<span class="lb" data-page="11.329" data-line="12" id="l11.329.12"></span>πρὸς ὅπερ ἂν ἡ τοῦ φαρμάκου δύναμις ἀλλοιοῦν αὐτὸ φύσιν
<span class="lb" data-page="11.329" data-line="13" id="l11.329.13"></span>ἔχῃ. καὶ νῦν οὗτος ὁ θεραπευθεὶς τὸν ἴκτερον οὐ τῷ κενωθῆναι
<span class="lb" data-page="11.329" data-line="14" id="l11.329.14"></span>τὸν χυμὸν, ἀλλὰ τῷ κοινῷ λόγῳ τῆς κενώσεως
<span class="lb" data-page="11.329" data-line="15" id="l11.329.15"></span>ὤνητο. θεάσασθε γοῦν ὅπως ἐγὼ τῶν οὕτως ἐχόντων ἕτερον
<span class="lb" data-page="11.329" data-line="16" id="l11.329.16"></span>ἤτοι φλεβοτομήσας, ἢ δοὺς ἄλλο τι τῶν ὑπηλάτων
<span class="lb" data-page="11.329" data-line="17" id="l11.329.17"></span>ὁμοίως ὠφελήσω. ταῦτ’ εἰπὼν ἐφεξῆς μοι δύο τῶν ἰκτεριώντων,
<span class="lb" data-page="11.329" data-line="18" id="l11.329.18"></span>τὸν μὲν φλεβοτόμησον, τὸν δὲ διά τινος τῶν τοιούτων
<span class="pb" data-page="11.330" id="p11.330"></span>
<span class="lb" data-page="11.330" data-line="1" id="l11.330.1"></span>ὑπηλάτων <span class="milestone ed2page" data-n="10.465" data-unit="ed2page" id="ed2page.10.465"></span>ἐκκένωσον, ὃ σύμπαντες μὲν ἄνθρωποι τὴν
<span class="lb" data-page="11.330" data-line="2" id="l11.330.2"></span>μέλαιναν χολὴν κενοῦν, σὺ δὲ οὐ κενοῦν, ἀλλὰ γεννᾷν πέπεισαι.
<span class="lb" data-page="11.330" data-line="3" id="l11.330.3"></span>κᾄπειτ’ ἐὰν ὠφελήσῃς αὐτὸν, εὔχρουν ἀποφήνας τὸ σῶμα,
<span class="lb" data-page="11.330" data-line="4" id="l11.330.4"></span>πᾶν ὁτιοῦν ἂν ἐθελήσας με παθεῖν, συγχωρήσω σοι, μηδὲν
<span class="lb" data-page="11.330" data-line="5" id="l11.330.5"></span>μέντοι τὸν ἄνθρωπον ὀνήσας, ἀλλ’ εἰς τὸ ἔσχατον ἀγαγὼν
<span class="lb" data-page="11.330" data-line="6" id="l11.330.6"></span>βλάβης, ἐπὶ τὰ βελτίω μετάστηθι καὶ τὴν Ἱπποκράτους ζήλωσον
<span class="lb" data-page="11.330" data-line="7" id="l11.330.7"></span>τέχνην. ἀλλὰ περὶ μὲν τῶν ἰκτεριώντων ἅλις. ἐπὶ δὲ
<span class="lb" data-page="11.330" data-line="8" id="l11.330.8"></span>τὸν ὑδεριῶντα μεταβὰς θέασαι πάλιν καὶ τοῦτον οὐχ ὁμοίως
<span class="lb" data-page="11.330" data-line="9" id="l11.330.9"></span>ὑπό τε φλεβοτομίας διατιθέμενον καὶ φαρμάκου τινὸς τῶν
<span class="lb" data-page="11.330" data-line="10" id="l11.330.10"></span>ὑδραγωγῶν. εἰ γὰρ μὴ δείξαιμι τὸ κατὰ τὸ ἦτρον ὑδατῶδες
<span class="lb" data-page="11.330" data-line="11" id="l11.330.11"></span>ἐκκενούμενον ὑπὸ φαρμάκου, τότ’ ἔνεστί σοι καταγνῶναι μὲν
<span class="lb" data-page="11.330" data-line="12" id="l11.330.12"></span>τοῦ παλαιοῦ λόγου νομίζοντος οὐ γεννᾶσθαι τὸν τοιοῦτον
<span class="lb" data-page="11.330" data-line="13" id="l11.330.13"></span>χυμὸν, ὡς σὺ φῂς, ἀλλ’ ἐκ τοῦ σώματος ἕλκεσθαι πρὸς τοῦ
<span class="lb" data-page="11.330" data-line="14" id="l11.330.14"></span>φαρμάκου. καθ’ ἡμῶν δ’ ὅ τι βούλει πράξαι, καὶ μὴν εἰ μελαίνης
<span class="lb" data-page="11.330" data-line="15" id="l11.330.15"></span>χολῆς ἢ ξανθῆς ἀγωγὸν δοίης φάρμακον, οὐ κενώσεις
<span class="lb" data-page="11.330" data-line="16" id="l11.330.16"></span>τὸν ὄγκον, καὶ οὕτως ἕκαστον τῶν φαρμάκων οἰκείου τινὸς
<span class="lb" data-page="11.330" data-line="17" id="l11.330.17"></span>ἑλκτικόν ἐστι χυμοῦ. σὺ δ’ εἰ νομίζεις ἅπαντας ὁμοίως
<span class="pb" data-page="11.331" id="p11.331"></span>
<span class="lb" data-page="11.331" data-line="1" id="l11.331.1"></span>ἀλλοιοῦσθαι καὶ κένωσιν εἶναι κοινὴν, οὐ κάθαρσιν, τὸ γινόμενον,
<span class="lb" data-page="11.331" data-line="2" id="l11.331.2"></span>ἔξεστί σοι τέμνειν τὴν φλέβα. ταῦτα εἰ μὲν ἐν Ἰνδοῖς
<span class="lb" data-page="11.331" data-line="3" id="l11.331.3"></span>τις ὢν γράφων προσεκαλεῖτο, χαλεπὸν ἦν ἐξελέγχειν αὐτόν.
<span class="lb" data-page="11.331" data-line="4" id="l11.331.4"></span>ἐπεὶ δ’ ἄνθρωπος ἑκάστης μὲν ἡμέρας ὑφ’ ἡμῶν βλεπόμενος,
<span class="lb" data-page="11.331" data-line="5" id="l11.331.5"></span>ἐπ’ αὐτὸν δὲ τὸν διὰ τῶν ἔργων ἔλεγχον προσκαλούμενος,
<span class="lb" data-page="11.331" data-line="6" id="l11.331.6"></span>οὐκ οἶδα πῶς οὐκ αἰσχύνεσθε φλυαροῦντας. οὐ μέλλω λέγειν,
<span class="lb" data-page="11.331" data-line="7" id="l11.331.7"></span>ὅτι παμπόλλων ἰκτεριώντων ἐξεκάθηρα τὸ σῶμα τοῦ χολώδους
<span class="lb" data-page="11.331" data-line="8" id="l11.331.8"></span>χυμοῦ καθάρσει μιᾷ· καὶ γὰρ μυρίοι περὶ τούτου μαρτυροῦσιν·
<span class="lb" data-page="11.331" data-line="9" id="l11.331.9"></span>εἰ δὲ οἱ ἀναισχυντότατοι σοφισταὶ προσποιήσονται
<span class="lb" data-page="11.331" data-line="10" id="l11.331.10"></span>πᾶσιν ἀνθρώποις ἀπιστεῖν, θεασάσθωσαν αὐτοὶ γιγνόμενον
<span class="lb" data-page="11.331" data-line="11" id="l11.331.11"></span>αὐτὸ τὸ ἔργον, ὁποσάκις ἂν βουληθῶσι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg072.1st1K-grc1:3">
<span class="pb page1" data-page="11.331" id="p11.331"></span>
<span class="milestone ed1page page1" data-n="2.485" data-unit="ed1page" id="ed1page.2.485"></span>
<span class="milestone ed2page page1" data-n="10.465" data-unit="ed2page" id="ed2page.10.465"></span>
          <p>
<span class="lb" data-page="11.331" data-line="12" id="l11.331.12"></span>Καίτοι τί λέγω θεασάσθωσαν; ἐπέδειξα
<span class="lb" data-page="11.331" data-line="13" id="l11.331.13"></span>γὰρ ἤδη πολλάκις αὐτοῖς τοῦτο, καὶ μέμνημαί γε τινὰ καὶ
<span class="lb" data-page="11.331" data-line="14" id="l11.331.14"></span>τοιαύτης τινὸς ἀντιλαμβανόμενον ἀδολεσχίας. ἔφησε γὰρ οὐχ
<span class="lb" data-page="11.331" data-line="15" id="l11.331.15"></span>ἓν δή τι χυμῶν εἶδος ἕλκεσθαι πρὸς ἑκάστου τῶν φαρμάκων,
<span class="lb" data-page="11.331" data-line="16" id="l11.331.16"></span>ἀλλὰ ἁπλῶς ἕκαστον μὲν αὐτῶν ἕλκειν ὥσπερ τὰ βδάλλοντα.
<span class="lb" data-page="11.331" data-line="17" id="l11.331.17"></span>τῇ δὲ ὁλκῇ πρότερον μὲν ἀκολουθεῖν τὸ λεπτότερον ἐν τοῖς
<span class="lb" data-page="11.331" data-line="18" id="l11.331.18"></span>χυμοῖς, ἐφεξῆς δὲ αὐτῷ τὸ παχύτερον, εἶθ’ οὕτως τὸ παχύτατον.
<span class="pb" data-page="11.332" id="p11.332"></span>
<span class="lb" data-page="11.332" data-line="1" id="l11.332.1"></span>ὧν μὲν ἂν οὖν ἡ ῥώμη φαρμάκων ἐκλύηται θᾶττον,
<span class="lb" data-page="11.332" data-line="2" id="l11.332.2"></span>ἐπὶ τοῖς ὑδατώδεσιν ἵστασθαι τὴν κένωσιν. ὧν δ’ ἂν ἐπὶ
<span class="lb" data-page="11.332" data-line="3" id="l11.332.3"></span>πλέον ἐξαρκεῖ, κενοῦσθαι τούτων καὶ τὴν ξανθὴν χολήν.
<span class="lb" data-page="11.332" data-line="4" id="l11.332.4"></span>ὅσα δὲ ἰσχυρότατα, τούτων καὶ τὴν μέλαιναν ἐπισπᾶσθαι.
<span class="lb" data-page="11.332" data-line="5" id="l11.332.5"></span>παραχρῆμα μὲν οὖν ἔδοξε τοῖς θιασώταις ὁ τοιοῦτος εὖ λέγειν
<span class="lb" data-page="11.332" data-line="6" id="l11.332.6"></span>καὶ πάντες ἐπεβόων αὐτῷ καὶ δρόμῳ πολλῷ καταλιπὼν ἡμᾶς
<span class="lb" data-page="11.332" data-line="7" id="l11.332.7"></span>ἀπηλλάττετο, γινώσκων, οἶμαι, βεβαίως ὅτι μένων ἐξελεγχθήσεται.
<span class="lb" data-page="11.332" data-line="8" id="l11.332.8"></span>δοθέντος μέντοι κατὰ τὴν ὑστεραίαν ὑφ’ ἡμῶν τοῖς
<span class="lb" data-page="11.332" data-line="9" id="l11.332.9"></span>χορευταῖς αὐτοῦ βιβλίου τινὸς, ἐν ᾧ τῶν οὕτως ἐξαίφνης
<span class="lb" data-page="11.332" data-line="10" id="l11.332.10"></span>ἀποτετολμημένων ἦν ἔλεγχος, οὐκέτ’ οὐδέποτ’ αὐτοῖς ἐκείνοις
<span class="lb" data-page="11.332" data-line="11" id="l11.332.11"></span>ἔθ’ ὁμοίως ἦν πιθανὸς ἀπορῶν διαλύσασθαι τὰ προβεβλημένα.
<span class="lb" data-page="11.332" data-line="12" id="l11.332.12"></span>ταυτὶ γὰρ ἐνεγέγραπτο τῷ βιβλίῳ, χθὲς μὲν ἀπέδρας
<span class="lb" data-page="11.332" data-line="13" id="l11.332.13"></span>τὸν λόγον, ὅμοιόν τι ποιήσας ἀγωνιστῇ τὸν στέφανον
<span class="lb" data-page="11.332" data-line="14" id="l11.332.14"></span>ἁρπάσαντι καὶ φυγόντι πρὶν ἀγωνίσασθαι, τήμερον δὲ οὐκ
<span class="lb" data-page="11.332" data-line="15" id="l11.332.15"></span>ἐκφεύξῃ τὸν ἔλεγχον. ἀκολουθήσει γάρ σοι τουτὶ τὸ βιβλίον,
<span class="lb" data-page="11.332" data-line="16" id="l11.332.16"></span>εἰς τὰς χείρας ἐμπεσὸν τῶν ἀμφίσε<span class="milestone ed2page" data-n="10.466" data-unit="ed2page" id="ed2page.10.466"></span> χορευτῶν. οὐδὲ γὰρ
<span class="lb" data-page="11.332" data-line="17" id="l11.332.17"></span>ἧττόν τις πρὸς ἐκείνους ὁ λόγος ἐστὶν ἢ πρός σε, τοὺς οὐδέποτε
<span class="lb" data-page="11.332" data-line="18" id="l11.332.18"></span>μὲν ἔμπροσθεν ἀκηκοότας σοῦ συγχωροῦντος ὑπάρχειν ﻿
<span class="pb" data-page="11.333" id="p11.333"></span>
<span class="lb" data-page="11.333" data-line="1" id="l11.333.1"></span>ὁλκὴν ἐν οὐδενὶ τῶν ὄντων ἁπλῶς, χθὲς δὲ ὁμολογοῦντος
<span class="lb" data-page="11.333" data-line="2" id="l11.333.2"></span>ἠκηκοότας ἕλκεσθαι κοινῇ πάντα τὰ περιεχόμενα κατὰ τὰς
<span class="lb" data-page="11.333" data-line="3" id="l11.333.3"></span>φλέβας ὑπὸ τοῦ φαρμάκου. δίκαιον γὰρ ἦν αὐτοὺς μὴ ὅτι
<span class="lb" data-page="11.333" data-line="4" id="l11.333.4"></span>θαυμάζειν ἢ ὅλως ἐπαινεῖν τὸ ῥηθὲν, ἀλλὰ προδοσίαν ὑπολαμβάνειν
<span class="lb" data-page="11.333" data-line="5" id="l11.333.5"></span>ὧν ἐξ ἀρχῆς ἐτίθετο. περίτε<span class="milestone ed1page" data-n="2.486" data-unit="ed1page" id="ed1page.2.486"></span> γὰρ οὔρων διακρίσεως
<span class="lb" data-page="11.333" data-line="6" id="l11.333.6"></span>καὶ ξανθῆς χολῆς καὶ μελαίνης ἄλλων τε πολλῶν
<span class="lb" data-page="11.333" data-line="7" id="l11.333.7"></span>ἐνεργειῶν κατὰ τὸ σῶμα παμπόλλους λόγους ἑκάστοτε ποιεῖσθε,
<span class="lb" data-page="11.333" data-line="8" id="l11.333.8"></span>πάντα μᾶλλον ἢ ὁλκὴν εἶναι συγχωροῦντες ἐνέργειαν
<span class="lb" data-page="11.333" data-line="9" id="l11.333.9"></span>τινὰ φυσικὴν ἑκάστῳ σώματι τῶν οἰκείων ἑαυτῷ, νυνὶ δὲ οὐ
<span class="lb" data-page="11.333" data-line="10" id="l11.333.10"></span>μόνον εἶναι τὴν ὁλκὴν συγχωρήσαντες, ἀλλὰ καὶ πάντων
<span class="lb" data-page="11.333" data-line="11" id="l11.333.11"></span>ἁπλῶς, ὅπέρ ἐστι πολὺ μεῖζον ὁμολόγημα τοῦ τῶν οἰκείων
<span class="lb" data-page="11.333" data-line="12" id="l11.333.12"></span>φάναι. τὸ μὲν γὰρ ὥσπερ τις ἀποκριτικὴ τῶν ἀλλοτρίων ἐστὶ
<span class="lb" data-page="11.333" data-line="13" id="l11.333.13"></span>δύναμις ἐν τοῖς ζώοις, οὕτως εἶναι τινὰ καὶ τῶν οἰκείων
<span class="lb" data-page="11.333" data-line="14" id="l11.333.14"></span>ἑκάστῳ τῶν ὄντων ἑλκτικὴν, εὔλογον εἶναι δοκεῖ πᾶσιν ἀνθρώποις,
<span class="lb" data-page="11.333" data-line="15" id="l11.333.15"></span>ὅσοι γε μηδέπω τὴν ἡμετέραν σοφίαν σοφοί· τὸ
<span class="lb" data-page="11.333" data-line="16" id="l11.333.16"></span>δ’ ἕλκεσθαι πάνθ’ ὁμοτίμως ὑπό τινος, ἄν τ’ οἰκεῖα ταῖς
<span class="lb" data-page="11.333" data-line="17" id="l11.333.17"></span>ποιότησιν ἄν τ’ ἐναντιώτατα τύχῃ, θαυμαστῆς ἀλογίας μεστόν.
<span class="lb" data-page="11.333" data-line="18" id="l11.333.18"></span>οὕτως οὐ μόνον ὡμολόγησας τὴν ὁλκὴν, ἀλλὰ καὶ
<span class="pb" data-page="11.334" id="p11.334"></span>
<span class="lb" data-page="11.334" data-line="1" id="l11.334.1"></span>πολὺ χεῖρον ἢ ἐχρῆν οὐ μόνον τῶν οἰκείων, ἀλλ’ ἁπλῶς
<span class="lb" data-page="11.334" data-line="2" id="l11.334.2"></span>ἁπάντων εἰπών. οὕτω μὲν δή μοι δοκεῖς οὐκ ἐπαινεῖσθαι
<span class="lb" data-page="11.334" data-line="3" id="l11.334.3"></span>μᾶλλον ἢ παροινεῖσθαι δίκαιος ὑπάρχειν ὑπὸ τῶν περί σε
<span class="lb" data-page="11.334" data-line="4" id="l11.334.4"></span>χορευτῶν. ὅτι δὲ οὐδὲ κέχρησαι ποτὲ καθαίρουσι φαρμάκοις,
<span class="lb" data-page="11.334" data-line="5" id="l11.334.5"></span>ἀλλ’ ἰδιώτης τέ τις εἶ καὶ ἄπορος ἔργων ἰατρικῶν, ἐγώ μοι
<span class="lb" data-page="11.334" data-line="6" id="l11.334.6"></span>δοκῶ καὶ τοῦτο διὰ ταχέων ἐπιδείξειν. ὅσα καθαίρειν πέφυκε
<span class="lb" data-page="11.334" data-line="7" id="l11.334.7"></span>μέλαιναν χολὴν, εὐθέως ἐξ ἀρχῆς κενοῖ μέλαιναν. διαφέρουσι
<span class="lb" data-page="11.334" data-line="8" id="l11.334.8"></span>δ’ ἀλλήλων κενώσεις τῷ τὰ μὲν ὑγρότερα, τὰ δ’ ἐφεξῆς αὐτῶν
<span class="lb" data-page="11.334" data-line="9" id="l11.334.9"></span>ἀεὶ καὶ μᾶλλον εἶναι παχύτερα. αὐτὸ τοῦτο καὶ τοῖς τὸ
<span class="lb" data-page="11.334" data-line="10" id="l11.334.10"></span>φλέγμα καὶ τοῖς τὴν ξανθὴν χολὴν ἐκκαθαίρουσιν ὑπάρχει.
<span class="lb" data-page="11.334" data-line="11" id="l11.334.11"></span>ἕλκει μὲν γὰρ ἐξ ἀρχῆς ἕκαστον αὐτῶν τὸν οἰκεῖον χυμὸν,
<span class="lb" data-page="11.334" data-line="12" id="l11.334.12"></span>ἀλλ’ ἐν τῷ χρόνῳ παχύτερον, οὐ μὴν ὡς σὺ νομίζεις ἐπλήρωσέ
<span class="lb" data-page="11.334" data-line="13" id="l11.334.13"></span>τις πρότερον ὅλην λεκάνην ὀῤῥώδους περιττώματος,
<span class="lb" data-page="11.334" data-line="14" id="l11.334.14"></span>εἶθ’ ἑξῆς ἄλλην χολῆς ξανθῆς, κᾄπειτ’ ἄλλην φλέγματος, εἶθ’
<span class="lb" data-page="11.334" data-line="15" id="l11.334.15"></span>οὕτως κενοῦσθαι τὴν μέλαιναν. ᾧ δῆλον ὡς ὑπὸ μὲν τοῦ
<span class="lb" data-page="11.334" data-line="16" id="l11.334.16"></span>φαρμάκου τὸ οἰκεῖον ἕλκεται, συνέπεται δὲ αὐτῷ τὸ ἐπιπολάζον
<span class="lb" data-page="11.334" data-line="17" id="l11.334.17"></span>ὑδατῶδες. ἔνεστι δέ σοι τοῦτο θεᾶσθαι νῦν, εἰ καὶ
<span class="lb" data-page="11.334" data-line="18" id="l11.334.18"></span>μὴ πρότερον πλεῖστον μὲν ὑδατῶδες καὶ χολῶδες κενουμένους
<span class="pb" data-page="11.335" id="p11.335"></span>
<span class="lb" data-page="11.335" data-line="1" id="l11.335.1"></span>τοὺς ἀνθρώπους ἐπὶ ταῖς τοιαύταις τῶν φαρμάκων δόσεσιν,
<span class="lb" data-page="11.335" data-line="2" id="l11.335.2"></span>ὀλιγίστην δὲ τὴν σύμπασαν αὐτοῖς γιγνομένην κένωσιν ἐπὶ
<span class="lb" data-page="11.335" data-line="3" id="l11.335.3"></span>τοῖς τῆς μελαίνης ἀγωγοῖς. ἐχρῆν δὲ ἀεὶ πλεῖστον μὲν τὸ
<span class="lb" data-page="11.335" data-line="4" id="l11.335.4"></span>σύμπαν ἐπὶ τοῖς τῆς μελαίνης κενοῦσθαι κατά γε τὴν σὴν
<span class="lb" data-page="11.335" data-line="5" id="l11.335.5"></span>ὑπόθεσιν, ἐλάχιστον δὲ ἐπὶ τοῖς ὑδατώδεσίν τε καὶ χολώδεσιν.
<span class="lb" data-page="11.335" data-line="6" id="l11.335.6"></span>ἀσθενείᾳ γάρ που καὶ ῥώμῃ τῶν φαρμάκων ὁ λόγος
<span class="lb" data-page="11.335" data-line="7" id="l11.335.7"></span>σου διέκρινε τὴν τῶν κενουμένων ἰδέαν, ὡς ἐπὶ τοῖς
<span class="lb" data-page="11.335" data-line="8" id="l11.335.8"></span>τῆς μελαίνης ἀγωγοῖς. ἐπεὶ δὲ ῥώμῃ ταῦτα τῶν ἄλλων
<span class="lb" data-page="11.335" data-line="9" id="l11.335.9"></span>διαφέρει, παμπόλλη τις ἡ κένωσις γενήσεται, πρώτη μὲν
<span class="lb" data-page="11.335" data-line="10" id="l11.335.10"></span>τοῦ ὑδατώδους ἅπαντος, εἶτα τοῦ χολώδους, εἶτα τοῦ
<span class="lb" data-page="11.335" data-line="11" id="l11.335.11"></span>φλεγματώδους, εἶτ’ αὐτῆς τῆς μελαίνης. ἐπὶ δέ γε τῶν
<span class="lb" data-page="11.335" data-line="12" id="l11.335.12"></span>ἀσθενῶν ὑπηλάτων αὐτὰ μόνα κενωθήσεται τὰ ὑδατώδη.
<span class="lb" data-page="11.335" data-line="13" id="l11.335.13"></span>φαίνεται δὲ οὐδὲν τούτων γιγνόμενον, ὥστε ταῦτα τὰ
<span class="lb" data-page="11.335" data-line="14" id="l11.335.14"></span>φαινόμενα καταβάλλει σου τὸν λόγον. ἄξιον δὲ ἀποκρίνεσθαί
<span class="lb" data-page="11.335" data-line="15" id="l11.335.15"></span>σε καὶ διὰ τί τῶν παχυτέρων ἀεὶ μετὰ τὰ λεπτότερα
<span class="lb" data-page="11.335" data-line="16" id="l11.335.16"></span>κενουμένων ἡ μέλαινα χολὴ προτέρα τοῦ αἵματος
<span class="lb" data-page="11.335" data-line="17" id="l11.335.17"></span>ἕλκεται, καίτοι γε οἷον ἰλύς τις οὖσα τοῦ αἵματος, ὡς ἐν
<span class="lb" data-page="11.335" data-line="18" id="l11.335.18"></span>τοῖς οἴνοις ἡ τρύξ.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg072.1st1K-grc1:4">
<span class="pb page1" data-page="11.336" id="p11.336"></span>
<span class="milestone ed1page page1" data-n="2.486" data-unit="ed1page" id="ed1page.2.486"></span>
<span class="milestone ed2page page1" data-n="10.466" data-unit="ed2page" id="ed2page.10.466"></span>
          <p>
<span class="lb" data-page="11.336" data-line="1" id="l11.336.1"></span><span class="milestone ed2page" data-n="10.467" data-unit="ed2page" id="ed2page.10.467"></span>Ἴσως οὖν ζητήσεις εἰ ἔστι τι φάρμακον
<span class="lb" data-page="11.336" data-line="2" id="l11.336.2"></span>εὐθὺς ἐξ ἀρχῆς αἵματος ἀγωγόν. ἔστιν, ὦ βέλτιστε, χρήσαιτο
<span class="lb" data-page="11.336" data-line="3" id="l11.336.3"></span>δ’ ἂν οὐδεὶς αὐτῷ. διὰ τί; φήσεις ἴσως. ὅτι σφάξαι
<span class="lb" data-page="11.336" data-line="4" id="l11.336.4"></span>τοῦτ’ ἂν εἴη τὸν ἄνθρωπον, οὐ καθῆραι. τὰ γάρ τοι καθαίροντα
<span class="lb" data-page="11.336" data-line="5" id="l11.336.5"></span>δι’ αὐτὸ τοῦτο πρὸς ἁπάντων ὀνομάζεται καθαίροντα,
<span class="lb" data-page="11.336" data-line="6" id="l11.336.6"></span>διότι καθαρὸν ἀποφαίνει τὸ αἷμα τῶν εἰρημένων περιττωμάτων.
<span class="lb" data-page="11.336" data-line="7" id="l11.336.7"></span>οὐ μὴν οὕτω γέ τις ἐστὶ σοφὸς ἰατρὸς, ὡς ἐθελῆσαι
<span class="lb" data-page="11.336" data-line="8" id="l11.336.8"></span>μὲν κενῶσαι ἅπαν τὸ αἷμα, καταλιπεῖν δ’ ἐν τῷ σώματι
<span class="lb" data-page="11.336" data-line="9" id="l11.336.9"></span>τοὺς ἄλλους χυμούς. ὅθεν ἐν τοῖς δηλητηρίοις ἅπαντα τὰ
<span class="lb" data-page="11.336" data-line="10" id="l11.336.10"></span>τοιαῦτα καταριθμοῦσιν, ὅσα κένωσιν αἵματος ἐργάζεται διὰ
<span class="lb" data-page="11.336" data-line="11" id="l11.336.11"></span>τῶν κατὰ τὴν γαστέρα τε καὶ τὰ ἔντερα φλεβῶν. ἐχρῆν δὲ
<span class="lb" data-page="11.336" data-line="12" id="l11.336.12"></span>οὐδὲ ταῦτα κατὰ τὴν σὴν ὑπόθεσιν ἐξ ἀρχῆς κενοῦν αἷμα.
<span class="lb" data-page="11.336" data-line="13" id="l11.336.13"></span>τὰ δὲ ὀνόματα τῶν τοιούτων φαρμάκων, οὐδ’ εἰ βεβαίως
<span class="lb" data-page="11.336" data-line="14" id="l11.336.14"></span>ἠπιστάμην, ἐδήλουν ἂν ἐν τοῖς γράμμασιν. ἀλλ’ ἐκεῖνό γε
<span class="lb" data-page="11.336" data-line="15" id="l11.336.15"></span>μόνον ἀσφαλὲς εἰπεῖν μοι τὸ γενόμενον ἐν Θρᾳξὶ Βιθυνοῖς ἔτι
<span class="lb" data-page="11.336" data-line="16" id="l11.336.16"></span>παίδων ἡμῶν ὑπαρχόντων. εὗρέ τις ἄνθρωπος τοιαύτην
<span class="lb" data-page="11.336" data-line="17" id="l11.336.17"></span>βοτάνην, ὥστε τὸν προσαράμενον αὐτῆς ἀποκρίνειν αἷμα καὶ
<span class="lb" data-page="11.336" data-line="18" id="l11.336.18"></span>οὕτως ἀπόλλυσθαι. πολλῶν οὖν ἀποθνησκόντων ὁμοίῳ
<span class="pb" data-page="11.337" id="p11.337"></span>
<span class="lb" data-page="11.337" data-line="1" id="l11.337.1"></span>τρόπῳ, ζητήσεως ἀκριβεστέρας ἀξιώσαντες τὸ γινόμενον,
<span class="lb" data-page="11.337" data-line="2" id="l11.337.2"></span>εὗρόν τε τὸν φαρμακέα καὶ πρὸς τὸν ἡγούμενον τοῦ ἔθνους
<span class="lb" data-page="11.337" data-line="3" id="l11.337.3"></span>ἤγαγον. ἔργον δὲ ἐκείνου ποιουμένου μὴ μόνον αὐτὸν ἀποκτεῖναι
<span class="lb" data-page="11.337" data-line="4" id="l11.337.4"></span>τὸν ἄνθρωπον, ἀλλὰ καὶ εἴ τις ἄλλος ἢ ἐδίδαξεν αὐτὸν
<span class="lb" data-page="11.337" data-line="5" id="l11.337.5"></span>ἢ ἔμαθεν παρ’ αὐτοῦ, μαθεῖν μὲν παρ’ οὐδενὸς ἔφη τὴν
<span class="lb" data-page="11.337" data-line="6" id="l11.337.6"></span>πόαν, ἀλλ’ ἧπαρ ποτὲ χοίρειον εἴς τι προάστειον κομίζων,
<span class="lb" data-page="11.337" data-line="7" id="l11.337.7"></span>πηξάσης τῆς γαστρὸς, ἀποθέσθαι κατὰ βοτάνης αὐτὸ, κᾄπειτ’
<span class="lb" data-page="11.337" data-line="8" id="l11.337.8"></span>ἀναιρούμενον αὖθις ἰδεῖν ἰχῶρας αἱματώδεις ἐξ ὅλου τοῦ
<span class="lb" data-page="11.337" data-line="9" id="l11.337.9"></span>ἥπατος ἐπὶ τὴν βοτάνην ἐκρέοντας, ἐντεῦθέν τε στοχασάμενον
<span class="lb" data-page="11.337" data-line="10" id="l11.337.10"></span>εἰκὸς εἶναι τὴν βοτάνην ἕλκειν αἷμα, δοῦναι τινὶ πείρας
<span class="lb" data-page="11.337" data-line="11" id="l11.337.11"></span>ἕνεκα τῶν ἐπιτυχόντων ἀνθρώπων, ὡς δ’ ἅπερ ἤλπισεν εὗρεν,
<span class="lb" data-page="11.337" data-line="12" id="l11.337.12"></span>ἐπὶ κακῷ χρῆσθαι τοῦ λοιποῦ. οὐ μὴν οὐδὲ δεῖξαι ἔφη βοτάνην
<span class="lb" data-page="11.337" data-line="13" id="l11.337.13"></span>ἑτέρῳ ἀνθρώπων. ταῦτ’ εἶπεν ὁ φαρμακεὺς ἐκεῖνος ἐπὶ πλεῖστον
<span class="lb" data-page="11.337" data-line="14" id="l11.337.14"></span>βασανιζόμενος. ὁ δὲ τοῦ ἔθνους ἡγούμενος, ἐπεὶ κατὰ τὴν διήγησιν,
<span class="lb" data-page="11.337" data-line="15" id="l11.337.15"></span>ἣν ἐποιήσατο περὶ τῆς βοτάνης, παμπόλλην ἔφη πεφυκέναι
<span class="lb" data-page="11.337" data-line="16" id="l11.337.16"></span>πανταχόθεν, δεθέντα τοὺς ὀφθαλμοὺς ἐκέλευσεν αὐτὸν
<span class="lb" data-page="11.337" data-line="17" id="l11.337.17"></span>ἀπαχθῆναι τεθνηξόμενον, ὅπως μή τινι μεταξὺ δείξειεν. ὥστε,
<span class="lb" data-page="11.337" data-line="18" id="l11.337.18"></span>ὦ βέλτιστε, πολλὰ μὲν εἰκὸς εὑρῆσθαι φάρμακα τοιαύτην ﻿
<span class="pb" data-page="11.338" id="p11.338"></span>
<span class="lb" data-page="11.338" data-line="1" id="l11.338.1"></span>ἔχοντα δύναμιν, ὥστε εὐθὺς ἐξ ἀρχῆς ἕλκειν αἷμα. σιωπᾶσθαι
<span class="lb" data-page="11.338" data-line="2" id="l11.338.2"></span>δ’ εὔλογον αὐτὰ, καθάπερ τὰ ἄλλα δηλητήρια πρὸς
<span class="lb" data-page="11.338" data-line="3" id="l11.338.3"></span>ἁπάντων σιωπᾶται τῶν ἐχόντων νοῦν. ἐγένοντο γάρ τινες
<span class="lb" data-page="11.338" data-line="4" id="l11.338.4"></span>ἤδη καὶ περὶ τὴν τούτων διδασκαλίαν ἄφθονοι, τερατώδη
<span class="lb" data-page="11.338" data-line="5" id="l11.338.5"></span>τινὰ κοινωνίαν ἐπιδειξάμενοι καὶ γράψαντες ἑκάστου τῶν
<span class="lb" data-page="11.338" data-line="6" id="l11.338.6"></span>δηλητηρίων σκευασίας, ἀλλ’ οὐκ ἐκ τῶν νοῦν ἐχόντων οἱ τοιοῦτοι,
<span class="lb" data-page="11.338" data-line="7" id="l11.338.7"></span>καθάπερ οὐδὲ ὑμεῖς, ἐὰν ἡμᾶς ἐρωτᾶτε τίνα τῶν φαρμάκων
<span class="lb" data-page="11.338" data-line="8" id="l11.338.8"></span>αἵματός ἐστιν ἀγωγά. πάλιν τοίνυν τὸν λόγον ἐπὶ
<span class="lb" data-page="11.338" data-line="9" id="l11.338.9"></span>τὸν ἐξ ἀρχῆς ἀναγάγωμεν σκοπόν. ὁ μὲν ἕλκεσθαι λέγων
<span class="lb" data-page="11.338" data-line="10" id="l11.338.10"></span>ὁμοτίμως ἅπαντας τοὺς χυμοὺς, ἀλλὰ τοὺς μὲν εὐρουστάτους
<span class="lb" data-page="11.338" data-line="11" id="l11.338.11"></span>πρώτους, ἐφεξῆς δὲ τοὺς ἄλλους ἀποκρίνεσθαι, προδίδωσι τὰ
<span class="lb" data-page="11.338" data-line="12" id="l11.338.12"></span>φίλτατα, τὴν ἑλκτικὴν δύναμιν ὑπάρχειν ἐν τοῖς οὖσιν ὁμολογῶν.
<span class="lb" data-page="11.338" data-line="13" id="l11.338.13"></span>ὑπὲρ ἧς ἀναισχυντεῖ ὁ χορὸς αὐτοῦ, περί τε χολῆς
<span class="lb" data-page="11.338" data-line="14" id="l11.338.14"></span>καὶ οὔρου διακρίσεως, ἀναδόσεώς τε καὶ ἄλλων τοιούτων
<span class="lb" data-page="11.338" data-line="15" id="l11.338.15"></span>ἀλλόκοτα λέγειν ὑπέμεινεν, ἔτι τε <span class="milestone ed2page" data-n="10.468" data-unit="ed2page" id="ed2page.10.468"></span>τοῖς φαινομένοις
<span class="lb" data-page="11.338" data-line="16" id="l11.338.16"></span>ἐναντία τίθεται, καθάπερ ἐδείξαμεν ἔμπροσθεν. εἰ γὰρ ἀληθὴς
<span class="lb" data-page="11.338" data-line="17" id="l11.338.17"></span>ἡ ὑπόθεσις αὕτη, πλείστη μὲν ἡ σύμπασα κένωσις ἐπὶ
<span class="lb" data-page="11.338" data-line="18" id="l11.338.18"></span>τοῖς τῆς μελαίνης ἀγωγοῖς, ἐλαχίστη δὲ ἐπὶ τοῖς τῶν ὀῤῥωδῶν
<span class="pb" data-page="11.339" id="p11.339"></span>
<span class="lb" data-page="11.339" data-line="1" id="l11.339.1"></span>περιττωμάτων ἔσται. καὶ μὴν δείξω σοι μυριάκις, ἐὰν θελήσῃς,
<span class="lb" data-page="11.339" data-line="2" id="l11.339.2"></span>ὦ σοφιστὰ, κᾂν νῦν γοῦν θεάσασθαι τὰ τῆς τέχνης
<span class="lb" data-page="11.339" data-line="3" id="l11.339.3"></span>ἔργα, τοῖς μὲν ὑδραγωγοῖς φαρμάκοις ἑπομένην ἀεὶ πλείστην
<span class="lb" data-page="11.339" data-line="4" id="l11.339.4"></span>κένωσιν, τοῖς δὲ τὴν μέλαιναν ἐκκαθαίρουσιν ἐλαχίστην.
<span class="lb" data-page="11.339" data-line="5" id="l11.339.5"></span>δείξω δὲ καὶ κατ’ ἀρχὰς εὐθέως ἐκκενουμένην τὴν
<span class="lb" data-page="11.339" data-line="6" id="l11.339.6"></span>μέλαιναν.
</p>
        </article>

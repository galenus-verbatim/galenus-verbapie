<article xmlns="http://www.w3.org/1999/xhtml" id="urn:cts:greekLit:tlg0057.tlg074.1st1K-grc1:2">
<span class="pb page1" data-page="11.360" id="p11.360"></span>
<span class="milestone ed1page page1" data-n="4.29" data-unit="ed1page" id="ed1page.4.29"></span>
<span class="milestone ed2page page1" data-n="10.488" data-unit="ed2page" id="ed2page.10.488"></span>
          <p>
<span class="lb" data-page="11.360" data-line="3" id="l11.360.3"></span>Πειράσομαι δὲ ὡς οἷόν τε σαφέστατα διελθεῖν,
<span class="lb" data-page="11.360" data-line="4" id="l11.360.4"></span>ᾧ χρώμενος ὁ παῖς τρόπῳ τῆς διαίτης ὀνίναιτό τε ἂν οὐ
<span class="lb" data-page="11.360" data-line="5" id="l11.360.5"></span>σμικρὰ καὶ ἥκιστα βλάπτοιτο πρὸς τῶν ἐφ’ ἡμέρᾳ συμπιπτόντων
<span class="lb" data-page="11.360" data-line="6" id="l11.360.6"></span>ἀδοκήτως αὐτῷ. φυλάττεσθαι μὲν οὖν καὶ ταῦτα προσήκει,
<span class="lb" data-page="11.360" data-line="7" id="l11.360.7"></span>καθ’ ὅσον ἐγχωρεῖ. περιπίπτειν γε μὴν ἀναγκαῖον ἐνίοτε καὶ
<span class="lb" data-page="11.360" data-line="8" id="l11.360.8"></span>κρύει καὶ θάλπει σφοδρῷ καὶ ἀνέμοις ἰσχυροῖς καὶ λουτροῖς
<span class="lb" data-page="11.360" data-line="9" id="l11.360.9"></span>μοχθηροῖς καὶ τροφαῖς ἐκπληκτικαῖς καὶ τροχοῖς περιδινουμένοις
<span class="lb" data-page="11.360" data-line="10" id="l11.360.10"></span>καὶ ἀστραπαῖς καὶ βρονταῖς, ἀγρυπνίαις τε καὶ ἀπεψίαις
<span class="lb" data-page="11.360" data-line="11" id="l11.360.11"></span>καὶ λύπῃ καὶ θυμῷ καὶ κόπῳ καὶ ἄλλοις τοιούτοις, ὧν τὸ
<span class="lb" data-page="11.360" data-line="12" id="l11.360.12"></span>κεφάλαιόν ἐστι, σφοδρῶς κινῆσαι καὶ ταράξαι τὸ σῶμα καὶ
<span class="lb" data-page="11.360" data-line="13" id="l11.360.13"></span>τοῦ πάθους ἀναμνῆσαι καὶ παροξυσμὸν γεννῆσαι. ταῦτα δὲ
<span class="lb" data-page="11.360" data-line="14" id="l11.360.14"></span>οὖν ἐκ πολλοῦ φυλάττεσθαι προσήκει, καὶ εἴποτε γεγεννημένων
<span class="lb" data-page="11.360" data-line="15" id="l11.360.15"></span>αὐτῶν παρακολουθήσει παροξυσμὸς, ἀποσχέσθαι μὲν τελέως
<span class="lb" data-page="11.360" data-line="16" id="l11.360.16"></span>τηνικαῦτα πάσης κινήσεως, ἐπὶ δὲ τῆς οἰκίας διατρῖψαι καὶ
<span class="lb" data-page="11.360" data-line="17" id="l11.360.17"></span>πάνυ λεπτῶς διαιτηθῆναι, μέχρι περ ἂν ἀπόθηται τὸ σῶμα
<span class="pb" data-page="11.361" id="p11.361"></span>
<span class="lb" data-page="11.361" data-line="1" id="l11.361.1"></span><span class="milestone ed2page" data-n="10.489" data-unit="ed2page" id="ed2page.10.489"></span>τὸν ἐκ τοῦ παροξυσμοῦ κάματον. ἥτις δὲ ἡ λεπτὴ
<span class="lb" data-page="11.361" data-line="2" id="l11.361.2"></span>δίαιτα καὶ γνώσκειν μὲν οἶμαί σε καὶ διὰ τῶν ἐφεξῆς ἀναγνοὺς,
<span class="lb" data-page="11.361" data-line="3" id="l11.361.3"></span>οὐδὲν ἧττον ἀκούσει τί περὶ αὐτῆς. ἄρξασθαι γὰρ
<span class="lb" data-page="11.361" data-line="4" id="l11.361.4"></span>οὖν ἤδη μοι τῶν ὑποθηκῶν καιρός.
</p>
        </article>

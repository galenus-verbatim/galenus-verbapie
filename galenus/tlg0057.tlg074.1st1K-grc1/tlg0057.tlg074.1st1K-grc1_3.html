<article xmlns="http://www.w3.org/1999/xhtml" id="urn:cts:greekLit:tlg0057.tlg074.1st1K-grc1:3">
<span class="pb page1" data-page="11.361" id="p11.361"></span>
<span class="milestone ed1page page1" data-n="4.29" data-unit="ed1page" id="ed1page.4.29"></span>
<span class="milestone ed2page page1" data-n="10.489" data-unit="ed2page" id="ed2page.10.489"></span>
          <p>
<span class="lb" data-page="11.361" data-line="5" id="l11.361.5"></span>Εἰσβάλλοντος τοῦ ἦρος, καὶ γάρ πως οὕτως
<span class="lb" data-page="11.361" data-line="6" id="l11.361.6"></span>συμβαίνει κινεῖσθαι τὰ τῆς ἐπανόδου, καθῆραι φημὶ χρῆναι
<span class="lb" data-page="11.361" data-line="7" id="l11.361.7"></span>τὸν παῖδα μετρίᾳ καθάρσει. ταύτης δ’ ἂν ἐπιστατήσειε
<span class="lb" data-page="11.361" data-line="8" id="l11.361.8"></span>καὶ προσταίη παρὼν ὁ Διονύσιος, εἰδὼς ἀκριβῶς ὅπως τε
<span class="lb" data-page="11.361" data-line="9" id="l11.361.9"></span>χρὴ παρασκευάσαι πρὸς τὴν κάθαρσιν τὸ σῶμα, καὶ ᾧτινι
<span class="lb" data-page="11.361" data-line="10" id="l11.361.10"></span>χρήσασθαι φαρμάκῳ καὶ ἐν πόσῳ καὶ ὁποίῳ καιρῷ· καὶ
<span class="lb" data-page="11.361" data-line="11" id="l11.361.11"></span>μὲν δὴ καὶ μεθ’ ἡμῶν ὑπὲρ τούτων ἤδη διέσκεπται. ὥστε
<span class="lb" data-page="11.361" data-line="12" id="l11.361.12"></span>τὸ μὲν σῶμα παρὸν ἔχεις Ἀθήνησι τοῦ Διονυσίου, τὴν
<span class="lb" data-page="11.361" data-line="13" id="l11.361.13"></span>ψυχήν τε καὶ τὴν γνώμην ἅμα ἐκείνῳ καὶ τὴν ἐμήν. μετὰ
<span class="lb" data-page="11.361" data-line="14" id="l11.361.14"></span>δὲ τὴν κάθαρσιν, ὅταν ὅ τε Διονύσιος οἴχηται καὶ ὁ παῖς
<span class="lb" data-page="11.361" data-line="15" id="l11.361.15"></span>ὑπολείπηται κατὰ τὰς Ἀθήνας, ὧδε χρὴ διαιτᾷν αὐτόν.
<span class="lb" data-page="11.361" data-line="16" id="l11.361.16"></span>ἕωθεν μὲν ἐκ τῆς κοίτης ἀναστὰς, πρὶν τοῖς διδασκάλοις
<span class="lb" data-page="11.361" data-line="17" id="l11.361.17"></span>φοιτᾷν, περιπατείτω μετρία μὴ σφόδρα συντόνῳ βαδίσματι.
<span class="lb" data-page="11.361" data-line="18" id="l11.361.18"></span>τὸ δ’ ἀπὸ τοῦδε μέχρι τοῦ τῆς παλαίστρας καιροῦ τοῖς ﻿
<span class="pb" data-page="11.362" id="p11.362"></span>
<span class="lb" data-page="11.362" data-line="1" id="l11.362.1"></span>μαθήμασι σχολαζέτω, καθότι σύνηθες, ἐπειδὰν δὲ πρῶτον
<span class="lb" data-page="11.362" data-line="2" id="l11.362.2"></span>αὐτῶν ἀπαλλαγῇ, περιπατήσας αὖθις, οὕτως εἰς τὸν παιδοτρίβην
<span class="lb" data-page="11.362" data-line="3" id="l11.362.3"></span>ἀπίτω. χρὴ δὲ τοῦτον, εἴπερ τινα καὶ ἄλλον τῶν
<span class="lb" data-page="11.362" data-line="4" id="l11.362.4"></span>προνοησομένων τοῦ παιδὸς, ἱκανῶς εἶναι φρόνιμον. ἔστι
<span class="lb" data-page="11.362" data-line="5" id="l11.362.5"></span>δὲ οὐ πάνυ τι ῥᾴδιον εὑρεθῆναι τοιοῦτον, ὡς ἂν ἐξ ἀνθρώπων
<span class="lb" data-page="11.362" data-line="6" id="l11.362.6"></span>τῆς ἐκλογῆς γινομένης ἀπαιδεύτων τοὐπίπαν καὶ
<span class="lb" data-page="11.362" data-line="7" id="l11.362.7"></span>οὕτως ὀνωδῶν τε καὶ παχέων τὴν ψυχὴν, ὥσπερ καὶ τὸ
<span class="lb" data-page="11.362" data-line="8" id="l11.362.8"></span>σῶμα. μὴ τοίνυν ὡς μικρὸν τοῦτο παρέλθοι σε, μηδὲ
<span class="lb" data-page="11.362" data-line="9" id="l11.362.9"></span>ἐπιτρέψεις τὸν παῖδα τῷ προστυχόντι, γινώσκων ὡς τὸ μὲν
<span class="lb" data-page="11.362" data-line="10" id="l11.362.10"></span>κεφάλαιον τῆς θεραπείας ἐν δυοῖν τούτοιν ἐστὶ τῇ χρήσει
<span class="lb" data-page="11.362" data-line="11" id="l11.362.11"></span>τοῦ δοθέντος σοι πρὸς ἐμοῦ φαρμάκου καὶ τοῖς γυμνασίοις.
<span class="lb" data-page="11.362" data-line="12" id="l11.362.12"></span>τὰ δ’ ἄλλα πάντα παρασκευή τις ὑπάρχει πρὸς
<span class="lb" data-page="11.362" data-line="13" id="l11.362.13"></span>ταῦτα. τὸν μὲν δὴ παιδοτρίβην συνεκλέξοιτό σοι Διονύσιος.
<span class="lb" data-page="11.362" data-line="14" id="l11.362.14"></span>ἔστωσαν δ’ αὐτῷ σκοποὶ τῶν γυμνασίων, ἐν μὲν τῇ
<span class="lb" data-page="11.362" data-line="15" id="l11.362.15"></span>ποσότητι τό τε πρὶν κάμνειν ἀναπαύειν τὸν παῖδα καὶ τὸ
<span class="lb" data-page="11.362" data-line="16" id="l11.362.16"></span>θερμῆναι σύμπαν τὸ σῶμα καὶ κενῶσαι συμμέτρως. ἄμφω
<span class="lb" data-page="11.362" data-line="17" id="l11.362.17"></span>δ’ εἰς ἕνα καιρὸν τὸν αὐτὸν συμβαίη· ἡνίκα γὰρ αὐτάρκως
<span class="lb" data-page="11.362" data-line="18" id="l11.362.18"></span>ἐκκενοῦται τὸ περιττὸν, ἐκτεθέρμανται δὲ ἱκανῶς ἤδη τὸ
<span class="pb" data-page="11.363" id="p11.363"></span>
<span class="lb" data-page="11.363" data-line="1" id="l11.363.1"></span>σῶμα, τηνικαῦτα καταπαύων τις τὰ γυμνάσια πρὶν ἄρχεσθαι
<span class="lb" data-page="11.363" data-line="2" id="l11.363.2"></span>πονεῖν ἀναπαύσεται, τὸ δ’ ἐπέκεινα τοῦδε τοῦ καιροῦ
<span class="lb" data-page="11.363" data-line="3" id="l11.363.3"></span>γυμνάσιον ἅπτεται μὲν ἤδη τῶν στερεῶν σωμάτων καὶ
<span class="lb" data-page="11.363" data-line="4" id="l11.363.4"></span>συντήκει τὴν ἕξιν, ἀθροίζει δ’ ἔν τε τοῖς ἄρθροις μάλιστα
<span class="lb" data-page="11.363" data-line="5" id="l11.363.5"></span>καὶ τοῖς μυσὶ τὰ συντήγματα. κἀντεῦθεν ὅ τε κάματος ἕπεται
<span class="lb" data-page="11.363" data-line="6" id="l11.363.6"></span>τῆς δυνάμεως, εἶθ’ ἑλκώδης αἴσθησις, ἐπειδὰν κινῆσαί
<span class="lb" data-page="11.363" data-line="7" id="l11.363.7"></span>τι μόριον ἐπιχειρήσωσι, καὶ τοῦτ’ ἐστὶν ὁ κόπος. οὐ μόνον
<span class="lb" data-page="11.363" data-line="8" id="l11.363.8"></span>τοίνυν φρόνιμον, ἀλλὰ καὶ τρίβωνα μετρίου γυμνασίου
<span class="lb" data-page="11.363" data-line="9" id="l11.363.9"></span>εἶναι χρὴ τὸν παιδοτρίβην, ὡς μήτε θᾶττον τοῦ δέοντος
<span class="lb" data-page="11.363" data-line="10" id="l11.363.10"></span>καταπαύοι, δεδιὼς τὸν ἀκολουθήσοντα κάματον, μήτε θερμῆναι
<span class="lb" data-page="11.363" data-line="11" id="l11.363.11"></span>καὶ κενῶσαι τελέως ἅπαν τὸ περιττὸν ὀριγνώμενος
<span class="lb" data-page="11.363" data-line="12" id="l11.363.12"></span>τῷ κόπῳ περιβάλλοι τὸν παῖδα. τοῦ μὲν δὴ μετρίου τῶν
<span class="lb" data-page="11.363" data-line="13" id="l11.363.13"></span>γυμνασίων οὗτοι<span class="milestone ed2page" data-n="10.490" data-unit="ed2page" id="ed2page.10.490"></span> σκοποί· τῆς ποιότητος δὲ ῥῶσαι
<span class="lb" data-page="11.363" data-line="14" id="l11.363.14"></span>σύμπαντα τὰ μόρια, καὶ μάλιστα κεφαλὴν καὶ γαστέρα, καὶ
<span class="lb" data-page="11.363" data-line="15" id="l11.363.15"></span>ταύτης ἐξαιρέτως τὰ κατὰ τὸ στόμα τῆς γαστρός. ὅπως δ’
<span class="lb" data-page="11.363" data-line="16" id="l11.363.16"></span>ἄν τις καὶ τούτου τυγχάνοι καὶ δὴ φράσω. πρῶτον μὲν
<span class="lb" data-page="11.363" data-line="17" id="l11.363.17"></span>ἐπειδὴ τὰ σφοδρὰ γυμνάσια πληροῖ τὴν κεφαλὴν, ἀπέχεσθαι
<span class="lb" data-page="11.363" data-line="18" id="l11.363.18"></span>τῶν τοιούτων κελεύω. δεύτερον, εἰ καὶ δεήσειέ ποτε
<span class="pb" data-page="11.364" id="p11.364"></span>
<span class="lb" data-page="11.364" data-line="1" id="l11.364.1"></span>χρήσασθαι, τῆς κεφαλῆς ὀρθίας ἀνεστηκυίας κινείσθω τὰ
<span class="lb" data-page="11.364" data-line="2" id="l11.364.2"></span>κάτω, καὶ τούτων μάλιστα τὰ σκέλη, καὶ τρίτον ἐπὶ τούτοις
<span class="lb" data-page="11.364" data-line="3" id="l11.364.3"></span>ἀπὸ σμικρῶν καὶ βραδέων κινήσεων ἀρξάμενος ὁ παιδοτρίβης
<span class="lb" data-page="11.364" data-line="4" id="l11.364.4"></span>ἐπὶ τὸ σφοδρότερόν τε καὶ θᾶττον οὕτως ἀναγέτω.
<span class="lb" data-page="11.364" data-line="5" id="l11.364.5"></span>τὸ δ’ ἀθρόως ἐπὶ τὸ σύντονον ἔρχεσθαι γυμνάσιον οὐ
<span class="lb" data-page="11.364" data-line="6" id="l11.364.6"></span>τοῖς ἀσθενέσι μόνον, ἀλλὰ καὶ τοῖς ἰσχυροῖς σώμασιν ἐσχάτως
<span class="lb" data-page="11.364" data-line="7" id="l11.364.7"></span>βλαβερόν. ἡγεῖσθαι δὲ χρὴ καὶ τὴν τρίψιν εἶναι γυμνάσιον
<span class="lb" data-page="11.364" data-line="8" id="l11.364.8"></span>καὶ μάλιστα τοῖς ἀσθενεστέροις σώμασι, καὶ πολλάκις
<span class="lb" data-page="11.364" data-line="9" id="l11.364.9"></span>γε καὶ μόνη καλῶς γιγνομένη, τῶν γε ἄλλων κινήσεων
<span class="lb" data-page="11.364" data-line="10" id="l11.364.10"></span>οὐδὲν ἔτι προσδεῖται. χρὴ δὲ τὰ μὲν πρῶτα διὰ σινδόνων
<span class="lb" data-page="11.364" data-line="11" id="l11.364.11"></span>ἀτρέμα ἄνωθεν κάτω τῶν χειρῶν φερομένων ἐρυθραίνειν
<span class="lb" data-page="11.364" data-line="12" id="l11.364.12"></span>τὸ σῶμα, τὴν ἀρχὴν ἀπὸ βραχιόνων τε καὶ χειρῶν ποιουμένοις,
<span class="lb" data-page="11.364" data-line="13" id="l11.364.13"></span>εἶθ’ οὕτως ἐπὶ τὰ στέρνα τε καὶ γαστέρα προϊόντας,
<span class="lb" data-page="11.364" data-line="14" id="l11.364.14"></span>ἑξῆς δὲ καὶ τὰ σκέλη τρίβειν ἱκανώτερον, ὡς ἐκ τῶν
<span class="lb" data-page="11.364" data-line="15" id="l11.364.15"></span>ἄνω τι μεταῤῥέοι τῇδε, κᾄπειθ’ οὕτως ἅπτεσθαι τῆς κεφαλῆς.
<span class="lb" data-page="11.364" data-line="16" id="l11.364.16"></span>τὸ δ’ εὐθὺς ἐξ ἀρχῆς ἐπὶ ταύτην ἰέναι σφαλερὸν, ἔτι
<span class="lb" data-page="11.364" data-line="17" id="l11.364.17"></span>γὰρ μεστοῦ τοῦ σώματος ὄντος ἐπὶ τὸ πρῶτον θερμανθὲν
<span class="lb" data-page="11.364" data-line="18" id="l11.364.18"></span>ἕλκεται τὰ περιττώματα. χρὴ τοίνυν τῶν ἄλλων ὑστάτην
<span class="pb" data-page="11.365" id="p11.365"></span>
<span class="lb" data-page="11.365" data-line="1" id="l11.365.1"></span>μορίων τρίβεσθαι τὴν κεφαλὴν, ὡς εἴρηται νῦν, χωρὶς τοῦ
<span class="lb" data-page="11.365" data-line="2" id="l11.365.2"></span>λίπους. ἐπειδὰν δὲ καὶ τὸ ἔλαιον προσαγάγῃς, οὐδὲν κωλύει
<span class="lb" data-page="11.365" data-line="3" id="l11.365.3"></span>σὺν καὶ τοῖς ἄλλοις, ὥστε τὸν μέν τινα τὴν κεφαλὴν,
<span class="lb" data-page="11.365" data-line="4" id="l11.365.4"></span>ἑτέρους δὲ δύο τὰ περὶ τὰ στέρνα τε καὶ τὴν γαστέρα καὶ
<span class="lb" data-page="11.365" data-line="5" id="l11.365.5"></span>τοὺς ἄλλους δύο τὰ σκέλη τρίβειν. οὕτως δὲ καὶ μετὰ τὰ
<span class="lb" data-page="11.365" data-line="6" id="l11.365.6"></span>γυμνάσια, καὶ μᾶλλόν γε τηνικαῦτα τρίβειν ἅμα σύμπαντα
<span class="lb" data-page="11.365" data-line="7" id="l11.365.7"></span>τὰ μέλη. θᾶττόν τε γὰρ οὕτως ἀναπαύεται τὸ σῶμα
<span class="lb" data-page="11.365" data-line="8" id="l11.365.8"></span>καὶ ἧττον περιψύχεται. χρὴ δὲ, εἴπερ τινος ἄλλου, καὶ τούτου
<span class="lb" data-page="11.365" data-line="9" id="l11.365.9"></span>φροντίζειν. ἀλουτεῖν δὲ προσήκει τὰ πολλὰ καὶ ταῖς
<span class="lb" data-page="11.365" data-line="10" id="l11.365.10"></span>παλαίστραις μὴ εὐθὺς ἐξιέναι μετὰ τὸ γυμνάσιον, ἀλλ’
<span class="lb" data-page="11.365" data-line="11" id="l11.365.11"></span>ἐπειδὰν ἀκριβῶς καταστῇ τὸ πνεῦμα καὶ παύσηται τελέως
<span class="lb" data-page="11.365" data-line="12" id="l11.365.12"></span>ἡ ἐκ τοῦ γυμνασίου ταραχὴ, τηνικαῦτα δή που καὶ τὴν
<span class="lb" data-page="11.365" data-line="13" id="l11.365.13"></span>κεφαλὴν ἐπιπλεῖστον τρίβειν σινδόνι, πολλάκις δὲ καὶ κτενὶ
<span class="lb" data-page="11.365" data-line="14" id="l11.365.14"></span>προχρῆσθαι.
</p>
        </article>

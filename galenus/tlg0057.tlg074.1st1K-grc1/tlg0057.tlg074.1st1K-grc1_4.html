<article xmlns="http://www.w3.org/1999/xhtml" id="urn:cts:greekLit:tlg0057.tlg074.1st1K-grc1:4">
<span class="pb page1" data-page="11.365" id="p11.365"></span>
<span class="milestone ed1page page1" data-n="4.29" data-unit="ed1page" id="ed1page.4.29"></span>
<span class="milestone ed2page page1" data-n="10.490" data-unit="ed2page" id="ed2page.10.490"></span>
          <p>
<span class="lb" data-page="11.365" data-line="15" id="l11.365.15"></span>Μετὰ δὲ ταῦτα πρὸς τὸ ἄριστον ἰέναι,
<span class="lb" data-page="11.365" data-line="16" id="l11.365.16"></span>καί τι πρό γε αὐτοῦ τῶν λαπαττόντων τὴν γαστέρα λαχάνων,
<span class="lb" data-page="11.365" data-line="17" id="l11.365.17"></span>ἢ καὶ ταρίχους, ἢ πτισάνης, ἢ ἐλαίων ἅμα τῷ τρίτῳ
<span class="lb" data-page="11.365" data-line="18" id="l11.365.18"></span>μέρει τοῦ ἄρτου προσενεγκάμενον, εἰς τὸ δεῖπνον ἀποθέσθαι
<span class="pb" data-page="11.366" id="p11.366"></span>
<span class="lb" data-page="11.366" data-line="1" id="l11.366.1"></span>τὰ λοιπὰ δύο μέρει μετὰ τῶν ἰσχυροτέρων ὄψων. εἰρήσεται δὲ
<span class="lb" data-page="11.366" data-line="2" id="l11.366.2"></span>τὰ ἰσχυρότερα μικρὸν ὕστερον, <span class="milestone ed1page" data-n="4.30" data-unit="ed1page" id="ed1page.4.30"></span>ἐπειδὰν πρότερον ἅπαντα
<span class="lb" data-page="11.366" data-line="3" id="l11.366.3"></span>διέλθω τὰ χωρὶς βλάβης λαμβανόμενα. λαχάνων οὔτε θριδακίνης
<span class="lb" data-page="11.366" data-line="4" id="l11.366.4"></span>οὔτε μαλάχης οὔτε ἀτραφάξυος οὔτε βλίτου τὸ σύμπαν
<span class="lb" data-page="11.366" data-line="5" id="l11.366.5"></span>εἴργεσθαι κελεύω, λαμβάνειν δ’ οὐκ ἀεὶ μὲν <span class="milestone ed2page" data-n="10.491" data-unit="ed2page" id="ed2page.10.491"></span>ταὐτὸ,
<span class="lb" data-page="11.366" data-line="6" id="l11.366.6"></span>ἄλλοτε δὲ ἀπ’ ἄλλου τὸ μέτριον. ἐκ ταὐτοῦ δὲ γένους ἐστὶ
<span class="lb" data-page="11.366" data-line="7" id="l11.366.7"></span>καὶ τὸ τεῦτλον καὶ κράμβη. χρὴ γὰρ καὶ τούτων ἀπογεύσασθαι
<span class="lb" data-page="11.366" data-line="8" id="l11.366.8"></span>τὰ σύμμετρα. πράσου δὲ καὶ σελίνου καὶ σμυρνίου
<span class="lb" data-page="11.366" data-line="9" id="l11.366.9"></span>προσάψασθαί ποτὲ συνοίσει καὶ τῶν ὀπωρῶν ὅσαι μὴ παντάπασιν
<span class="lb" data-page="11.366" data-line="10" id="l11.366.10"></span>ὠμαὶ καὶ δύσπεπτοι τὴν φύσιν εἰσίν. ἴσχουσί τε γὰρ
<span class="lb" data-page="11.366" data-line="11" id="l11.366.11"></span>τινα περιττώματα σφῶν αὐτῶν καὶ τῶν ἄλλων σιτίων. τά τε
<span class="lb" data-page="11.366" data-line="12" id="l11.366.12"></span>οὖν μόρα καὶ τὰ πραικόκκια καλούμενα καὶ τὰ σῦκα καὶ εἴ
<span class="lb" data-page="11.366" data-line="13" id="l11.366.13"></span>τινα τούτοις ἔοικεν, ἀλύπως διέξεισι, καὶ ἡ καλουμένη κολοκύνθη
<span class="lb" data-page="11.366" data-line="14" id="l11.366.14"></span>τῶν μαλακωτάτων λαχάνων οὐδενὸς ἀποδεῖ καὶ οἱ
<span class="lb" data-page="11.366" data-line="15" id="l11.366.15"></span>πέπονες οἱ σίκυοι. μοχθηροὶ γὰρ ὅσοι μὴ τοιοῦτοι. καὶ βοτρύων
<span class="lb" data-page="11.366" data-line="16" id="l11.366.16"></span>πεπείρων ἅψασθαί ποτε συγχωρῆσαι τῷ παιδὶ, μήλων
<span class="lb" data-page="11.366" data-line="17" id="l11.366.17"></span>δὲ καὶ ἀπίων ἐλάχιστά τε καὶ σπανιάκις προσφέρεσθαι, καὶ ﻿
<span class="pb" data-page="11.367" id="p11.367"></span>
<span class="lb" data-page="11.367" data-line="1" id="l11.367.1"></span>ταῦτα μὴ μόνον ἐπὶ τοῦ δένδρου κατειργασμένα καλῶς, ἀλλὰ
<span class="lb" data-page="11.367" data-line="2" id="l11.367.2"></span>καὶ μετὰ τὴν ἀφαίρεσιν ἐπὶ τῆς οἰκίας. εὖ γὰρ εἰδέναι χρὴ
<span class="lb" data-page="11.367" data-line="3" id="l11.367.3"></span>περὶ τῶν εἰς ἀπόθεσιν ἐπιτηδείων ἀκροδρύων ὡς οὐδὲν ὅμοιον
<span class="lb" data-page="11.367" data-line="4" id="l11.367.4"></span>ἔχει τοῖς παλαιοῖς τὰ πρόσφατα, δύναται δὲ ἀποτίθεσθαι
<span class="lb" data-page="11.367" data-line="5" id="l11.367.5"></span>μῆλά τε καὶ ἄπια καὶ τὰ πλεῖστα τῶν ἀκροδρύων καὶ τὰ
<span class="lb" data-page="11.367" data-line="6" id="l11.367.6"></span>δαμασκηνὰ προσαγορευόμενα καὶ αἱ ἰσχάδες. τούτου τοῦ
<span class="lb" data-page="11.367" data-line="7" id="l11.367.7"></span>γένους εἰσὶ καὶ βάλανοι τῶν φοινίκων, ὧν οὐδ’ εἴργω
<span class="lb" data-page="11.367" data-line="8" id="l11.367.8"></span>τελέως, ἀλλ’ ἐν καιρῷ τε καὶ μέτρια προσφέρεσθαι συγχωρῶ.
<span class="lb" data-page="11.367" data-line="9" id="l11.367.9"></span>τὸ δὲ καθ’ ἑκάστην ἡμέραν ἤ πολλὰ φυλάττεσθαι συμβουλεύω,
<span class="lb" data-page="11.367" data-line="10" id="l11.367.10"></span>καθόλου δ’ εἰπεῖν ὅσα κακόχυμα τῶν ἐδεσμάτων εἰσὶν,
<span class="lb" data-page="11.367" data-line="11" id="l11.367.11"></span>ἢ ἐπέχοντα τὴν κοιλίαν, ἢ φυσώδη καὶ δύσπεπτα συνεχῶς, ἢ
<span class="lb" data-page="11.367" data-line="12" id="l11.367.12"></span>πλείω τοῦ καιροῦ προσφερόμενα, βλάπτειν εἴωθεν οὐ τοῦτο
<span class="lb" data-page="11.367" data-line="13" id="l11.367.13"></span>τὸ νόσημα μόνον, ἀλλὰ καὶ τἄλλα σύμπαντα. καὶ μέχρι γε
<span class="lb" data-page="11.367" data-line="14" id="l11.367.14"></span>τοῦδ’ ἥκων ὁ περὶ τῆς διαίτης λόγος ἑτέροις ἂν κοινὸς εἴη
<span class="lb" data-page="11.367" data-line="15" id="l11.367.15"></span>πολλοῖς ἀῤῥωστήμασιν. ὁ δὲ τοῦ πάθους ἴδιος καὶ ἐξαίρετος
<span class="lb" data-page="11.367" data-line="16" id="l11.367.16"></span>ἐν τῷ φυλάττεσθαι μάλιστα τὰ φλεγματικὰ τῶν ἐδεσμάτων.
<span class="pb" data-page="11.368" id="p11.368"></span>
<span class="lb" data-page="11.368" data-line="1" id="l11.368.1"></span>ὅθεν οὐδὲ τοῖς ἄλλοις μὲν ἀλύποις, γλίσχρον δέ τινα χυμὸν,
<span class="lb" data-page="11.368" data-line="2" id="l11.368.2"></span>ἢ ψυχρὸν ἢ παχὺν ἔχουσιν, ἐγχρονίζειν προσήκει. τοιαῦτα δέ
<span class="lb" data-page="11.368" data-line="3" id="l11.368.3"></span>ἐστιν ἀτράφαξύς τε καὶ βλίτον καὶ μαλάχη, ὧν οὐκ εἴργομεν
<span class="lb" data-page="11.368" data-line="4" id="l11.368.4"></span>ἅπτεσθαι, διὰ παντὸς δ’ ἐν αὐτοῖς καταγίνεσθαι κωλύω.
<span class="lb" data-page="11.368" data-line="5" id="l11.368.5"></span>τούτου δὲ τοῦ γένους εἰσὶ καὶ αἱ κολόκυνθαι, καὶ
<span class="lb" data-page="11.368" data-line="6" id="l11.368.6"></span>πολὺ δὲ μᾶλλον αὐτῶν οἵ τε σικυοὶ καὶ τὰ μῆλα καὶ ἄπια
<span class="lb" data-page="11.368" data-line="7" id="l11.368.7"></span>καὶ πάντων ὅσα φλεγματικὸν καὶ παχὺν ἢ γλίσχρον ἔχει
<span class="lb" data-page="11.368" data-line="8" id="l11.368.8"></span>χυμὸν, ἢ ἔδεσμα χείριστον, οἵ τε μύκητες ὀνομαζόμενοι. τούτου
<span class="lb" data-page="11.368" data-line="9" id="l11.368.9"></span>μέν γε τελέως ἀπέχεσθαι συμβουλεύω, καθάπερ καὶ
<span class="lb" data-page="11.368" data-line="10" id="l11.368.10"></span>τῶν γογγυλίδων, ὅσα τε ἄλλα τὴν ῥίζαν ἐδώδιμον ἔχει.
<span class="lb" data-page="11.368" data-line="11" id="l11.368.11"></span>παχύχυμά τε γάρ ἐστι καὶ δυσκατέργαστα τοὐπίπαν, ὅσα
<span class="lb" data-page="11.368" data-line="12" id="l11.368.12"></span>τ’ ἄλλα τοιαῦτα, πλὴν εἴ τινα τούτων ἔχει τι δριμὺ καὶ
<span class="lb" data-page="11.368" data-line="13" id="l11.368.13"></span>θερμὸν ἐν ἑαυτοῖς, οἷον οἵ τε δαῦκοι καὶ αἱ ῥαφανῖδες.
<span class="lb" data-page="11.368" data-line="14" id="l11.368.14"></span>ἀλλὰ ῥαφανίδων μὲν ἐκ περιόδου τινος ἡμερῶν οὐ κωλύω
<span class="lb" data-page="11.368" data-line="15" id="l11.368.15"></span>γενέσθαι. δαύκων δὲ καὶ ἀπέχεσθαι πειρᾶται, καὶ τούτων
<span class="lb" data-page="11.368" data-line="16" id="l11.368.16"></span>ἔτι μᾶλλον γογγυλίδων. πλεονάζειν δὲ ἐν τῇ χρήσει τῶν
<span class="lb" data-page="11.368" data-line="17" id="l11.368.17"></span>ἐδεσμάτων ὅσα δριμύ τι καὶ τμητικὸν ἔχει χωρὶς ἐπισήμου
<span class="pb" data-page="11.369" id="p11.369"></span>
<span class="lb" data-page="11.369" data-line="1" id="l11.369.1"></span>κακοχυμίας, ἤ τινος ὀδμῆς ἅψασθαι τῆς κεφαλῆς δυναμένης.
<span class="lb" data-page="11.369" data-line="2" id="l11.369.2"></span>ἐκ τούτου δὲ τοῦ γένους ἐστὶ καὶ ὅσα διὰ θερμότητα
<span class="lb" data-page="11.369" data-line="3" id="l11.369.3"></span>τὴν κεφαλὴν συμπληροῖ, καθάπερ οἶνός τε καὶ νᾶπυ καὶ
<span class="lb" data-page="11.369" data-line="4" id="l11.369.4"></span>πετροσέλινον καὶ δαῦκος καὶ κρόμμυον καὶ σμύρνιον. ταῦτα
<span class="lb" data-page="11.369" data-line="5" id="l11.369.5"></span>μὲν καὶ πέρα τοῦ δέοντος ἐστὶ καυσώδη<span class="milestone ed2page" data-n="10.492" data-unit="ed2page" id="ed2page.10.492"></span> τε κακόχυμα.
<span class="lb" data-page="11.369" data-line="6" id="l11.369.6"></span>τὸ δὲ νᾶπυ καίτοι γ’ ἐπιτηδειότατον ὑπάρχον ὅσον ἐπὶ
<span class="lb" data-page="11.369" data-line="7" id="l11.369.7"></span>τὸ τέμνειν τοὺς χυμοὺς, ὡς ἁπτόμενον τῆς κεφαλῆς παραιτητέον.
<span class="lb" data-page="11.369" data-line="8" id="l11.369.8"></span>ὀξυμέλιτι δὲ χρηστέον θαῤῥοῦντα, κᾂν εἰ καθ’
<span class="lb" data-page="11.369" data-line="9" id="l11.369.9"></span>ἑκάστην ἡμέραν βούλοιο. δύναται δὲ ἥ τε κάππαρις δι’ αὐτοῦ
<span class="lb" data-page="11.369" data-line="10" id="l11.369.10"></span>λαμβάνεσθαι καί τινα ταρίχη τῶν μικρῶν, ἐλαίου
<span class="lb" data-page="11.369" data-line="11" id="l11.369.11"></span>δηλονότι παραχεομένου βραχέος, εἰς ὅσον ἡδῦναι προσήκει
<span class="lb" data-page="11.369" data-line="12" id="l11.369.12"></span>τὸ ὄψον. ἀλλὰ τοῦτο μὲν ὥσπερ τι φάρμακόν ἐστιν αὐτῆς
<span class="lb" data-page="11.369" data-line="13" id="l11.369.13"></span>τῆς διαθέσεως. καὶ μᾶλλον εἰ καὶ τὸ ὄξος ἐσκευασμένον
<span class="lb" data-page="11.369" data-line="14" id="l11.369.14"></span>εἴη διὰ τῶν σκιλλῶν, ὃ δὴ καλοῦσι συνήθως ἅπαντες ἤδη
<span class="lb" data-page="11.369" data-line="15" id="l11.369.15"></span>σκιλλητικὸν, ὅπερ ἐγὼ μὲν, εἴπερ τι καὶ ἄλλο, καὶ τούτων·
<span class="lb" data-page="11.369" data-line="16" id="l11.369.16"></span>θάτερον ἐφ’ ἑκάστῃ κελεύω λαμβάνειν ἡμέρᾳ, λέγω δὲ τὴν
<span class="lb" data-page="11.369" data-line="17" id="l11.369.17"></span>κάππαριν ἢ τὸ τάριχος ὀξυμέλιτος ἔχον. εἰ δὲ καὶ πίνειν
<span class="lb" data-page="11.369" data-line="18" id="l11.369.18"></span>ἐθελήσειεν ὁ παῖς ὀξύμελι, ἔστω μὲν ἐσκευασμένον ἕτοιμον,
<span class="pb" data-page="11.370" id="p11.370"></span>
<span class="lb" data-page="11.370" data-line="1" id="l11.370.1"></span>οὐκ αὐτοσχέδιον ἐπὶ τοῦ καιροῦ συντιθέμενον ἐξ ὠμῶν
<span class="lb" data-page="11.370" data-line="2" id="l11.370.2"></span>ἀμφοτέρων. ὡς δὲ χρὴ σκευάζειν αὐτὸ, γεγράψεται μετ’
<span class="lb" data-page="11.370" data-line="3" id="l11.370.3"></span>ὀλίγον. ὕδατι δὲ κεραννύσθω πλείονι· καὶ γὰρ καὶ ἥδιον
<span class="lb" data-page="11.370" data-line="4" id="l11.370.4"></span>οὕτω γένοιτ’ ἄν· καὶ χειμῶνος μὲν θερμὸν λαμβανέσθω,
<span class="lb" data-page="11.370" data-line="5" id="l11.370.5"></span>θέρους δὲ οὐδὲν ἂν κωλύσειε καὶ ψυχρῷ χρῆσθαι πολλάκις,
<span class="lb" data-page="11.370" data-line="6" id="l11.370.6"></span>εἰ θάλπος γε ὑπερβάλλον εἴη καὶ δίψος σφοδρὸν καὶ
<span class="lb" data-page="11.370" data-line="7" id="l11.370.7"></span>ὁ λαμβάνων μὴ παντάπασιν ἀήθης πόσεως ψυχροῦ. τά τε
<span class="lb" data-page="11.370" data-line="8" id="l11.370.8"></span>γὰρ ἄλλα καὶ ἀδιψότατόν ἐστιν ὀξύμελι τὸ μὴ λίαν γλυκὺ
<span class="lb" data-page="11.370" data-line="9" id="l11.370.9"></span>καὶ μᾶλλον εἰ ὕδατι ψυχρῷ κεραννύοιτο. καί μοι πολλάκις
<span class="lb" data-page="11.370" data-line="10" id="l11.370.10"></span>ἤρκεσεν ἐπίληπτον παῖδα τελέως ἐξιᾶσθαι μετὰ τὴν πρώτην
<span class="lb" data-page="11.370" data-line="11" id="l11.370.11"></span>κάθαρσιν, οὐδὲν τῆς ἀρχαίας διαίτης μεταποιήσαντι, πλὴν
<span class="lb" data-page="11.370" data-line="12" id="l11.370.12"></span>τὰ περὶ τὴν δόσιν τοῦ ὀξυμέλιτος καὶ τὴν χρῆσιν τοῦ
<span class="lb" data-page="11.370" data-line="13" id="l11.370.13"></span>φαρμάκου. ἀλλ’ ἐπεὶ μήτε γινώσκω τὴν φύσιν τοῦ παιδός
<span class="lb" data-page="11.370" data-line="14" id="l11.370.14"></span>σου, μήτ’ εἰς ὅσον ἰσχύος ἥκει τὸ πάθος οἶδα, μήτ’
<span class="lb" data-page="11.370" data-line="15" id="l11.370.15"></span>αὐτὸς ἐφεστάναι μέλλω παρὼν, οὐκ ἔχω μαντεύσασθαι τίνων
<span class="lb" data-page="11.370" data-line="16" id="l11.370.16"></span>ἐλαχίστων τὸν ἀριθμὸν δεῖται βοηθημάτων, ἀλλ’ ἄμεινον
<span class="lb" data-page="11.370" data-line="17" id="l11.370.17"></span>εἶναί μοι δοκεῖ περὶ πάντων ὑποτίθεσθαι. μετὰ τοίνυν τὰ
<span class="lb" data-page="11.370" data-line="18" id="l11.370.18"></span>γυμνάσια κατὰ τὸ ἄριστον ὀξυμέλιτί τε χρηστέον, ὡς εἴρηται,
<span class="pb" data-page="11.371" id="p11.371"></span>
<span class="lb" data-page="11.371" data-line="1" id="l11.371.1"></span>καὶ λαχάνοις τισὶν ἐλαίαις τε καὶ καρύοις καὶ σύκοις καὶ
<span class="lb" data-page="11.371" data-line="2" id="l11.371.2"></span>ἰσχάσιν, οὐχ ἅμα πᾶσιν ἐφ’ ἑκάστης ἡμέρας. ἓν γάρ που καὶ
<span class="lb" data-page="11.371" data-line="3" id="l11.371.3"></span>ἁπλοῦν ἔστω τὸ λαμβανόμενον, ἀλλ’ ὑπὲρ τοῦ ποικίλλεσθαι
<span class="lb" data-page="11.371" data-line="4" id="l11.371.4"></span>τὴν δίαιταν ὑπὲρ ἁπάντων δίειμι. κατὰ δὲ τὸν καιρὸν
<span class="lb" data-page="11.371" data-line="5" id="l11.371.5"></span>τοῦτον, ὡς ἐλέγετο, καὶ τῶν ἄλλων ἀκροδρύων ἁπτέον ἐπιθυμοῦντος
<span class="lb" data-page="11.371" data-line="6" id="l11.371.6"></span>τοῦ παιδὸς, ἐπεὶ ἄλλως γε κάλλιον ἀπέχεσθαι μὴ ὅτι
<span class="lb" data-page="11.371" data-line="7" id="l11.371.7"></span>νοσήματος ἰάσεως ἕνεκεν, ἀλλὰ καὶ πρὸς τὴν ὅλην ὑγείαν, ὡς
<span class="lb" data-page="11.371" data-line="8" id="l11.371.8"></span>καὶ ἡμᾶς ὁρᾷς ἀπεχομένους ἁπάντων σχεδὸν τῶν ὡραίων
<span class="lb" data-page="11.371" data-line="9" id="l11.371.9"></span>ἐδεσμάτων. ἀλλὰ γὰρ οὐ φιλοσόφοις γράφομεν ὑποθήκας
<span class="lb" data-page="11.371" data-line="10" id="l11.371.10"></span>διαίτης ὑγιεινῆς, ὡς ἔμοιγε τοῦτ’ ἂν ἦν εὐκταιότατον, οὐκ
<span class="lb" data-page="11.371" data-line="11" id="l11.371.11"></span>εἰς τὴν τοῦ πάθους ἴασιν μόνον, ἀλλὰ καὶ πρὸς τὸν σύμπαντα
<span class="lb" data-page="11.371" data-line="12" id="l11.371.12"></span>τοῦ παιδός σου βίον. ἐπιτρεπτέον οὖν αὐτῷ προσφέρεσθαι
<span class="lb" data-page="11.371" data-line="13" id="l11.371.13"></span>φανερῶς τε καὶ κατὰ καιρὸν, ὅσα μὴ μεγάλας ἔχει
<span class="lb" data-page="11.371" data-line="14" id="l11.371.14"></span>τὰς βλάβας, ἵνα μὴ λαθραίως τε καὶ ἀκαίρως ἀπολαβὼν
<span class="lb" data-page="11.371" data-line="15" id="l11.371.15"></span>αὐτῶν βλάπτηται μειζόνως. καὶ γὰρ ἀθρόως καὶ πλειόνως
<span class="lb" data-page="11.371" data-line="16" id="l11.371.16"></span>ἐμπίπλανται τῶν ἐπιθυμουμένων οἱ φανερῶς ἐξειργόμενοι
<span class="lb" data-page="11.371" data-line="17" id="l11.371.17"></span>μὴ χρῆσθαι. ταῦτά τοι καὶ συγχωρῶ τοῖς παισὶν ἐγὼ πολλὰ
<span class="lb" data-page="11.371" data-line="18" id="l11.371.18"></span>τῶν οὐκ ἐπιτηδείων ἐδεσμάτων, ὅσα γε μὴ μεγάλως βλάπτει
<span class="pb" data-page="11.372" id="p11.372"></span>
<span class="lb" data-page="11.372" data-line="1" id="l11.372.1"></span>φανερῶς τε καὶ κατὰ καιρὸν καὶ σὺν τῷ προσήκοντι μέτρῳ
<span class="lb" data-page="11.372" data-line="2" id="l11.372.2"></span>προσφέρεσθαι μᾶλλον ἢ ὥστε διὰ τὴν σφοδρὰν ἐπιθυμίαν
<span class="lb" data-page="11.372" data-line="3" id="l11.372.3"></span>ἀκαίρως ἀναγκασθῆναι πλείω τε ἅμα καὶ λάβρως
<span class="lb" data-page="11.372" data-line="4" id="l11.372.4"></span>προσενέγκασθαι. τὰ μὲν δὴ κατὰ τὴν τροφὴν οὕτω
<span class="lb" data-page="11.372" data-line="5" id="l11.372.5"></span>διατετάχθω.
</p>
        </article>

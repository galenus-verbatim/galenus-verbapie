<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.11">
<span class="pb page1" data-page="11.398" id="p11.398">ㅤ</span>
<span class="milestone ed1page page1" data-n="2.8" data-unit="ed1page" id="ed1page.2.8">ㅤ</span>
<span class="milestone ed2page page1" data-n="13.8" data-unit="ed2page" id="ed2page.13.8">ㅤ</span>
            <p>
<span class="lb" data-page="11.398" data-line="12" id="l11.398.12">ㅤ</span>Φαίνεται τοίνυν οὐδὲν τῶν ὁμολογουμένων
<span class="lb" data-page="11.398" data-line="13" id="l11.398.13">ㅤ</span>θερμῶν ταῖς δυνάμεσιν ἡμᾶς θερμαῖνον, πρὶν εἰς λεπτὰ καταθραυσθῆναι.
<span class="lb" data-page="11.398" data-line="14" id="l11.398.14">ㅤ</span>πέπερι οὖν ἁδρομερὲς εἴ τις ἐπιπάττοι τῷ δέρματι,
<span class="lb" data-page="11.398" data-line="15" id="l11.398.15">ㅤ</span>θερμότητος οὐκ ἂν οὐδεμιᾶς αἴσθοιτο. κατὰ ταὐτὰ δὲ
<span class="lb" data-page="11.398" data-line="16" id="l11.398.16">ㅤ</span>κᾂν εἰ κατὰ γλώττης ἐπιθείη, κᾂν εἰ καταπίοι, κᾂν ὁπωσοῦν
<span class="lb" data-page="11.398" data-line="17" id="l11.398.17">ㅤ</span>ἄλλως ἁδρομερεῖ χρήσαιτο, μὴ λειώσας ἀκριβῶς καὶ διασήσας
<span class="lb" data-page="11.398" data-line="18" id="l11.398.18">ㅤ</span>καὶ πάνυ λειώσας, ὡς χνοῶδες γενέσθαι. τὸ μὲν γὰρ ὡς
<span class="pb" data-page="11.399" id="p11.399">ㅤ</span>
<span class="lb" data-page="11.399" data-line="1" id="l11.399.1">ㅤ</span>χνοῦς λεπτὸν κατὰ τοῦ δέρματος ἐπιπαττόμενον θερμαίνει,
<span class="lb" data-page="11.399" data-line="2" id="l11.399.2">ㅤ</span>καὶ μᾶλλον, εἰ ἀνατρίψαις αὐτὸ καὶ κατὰ τὴν <span class="milestone ed2page" data-n="13.9" data-unit="ed2page" id="ed2page.13.9">ㅤ</span>γλῶτταν
<span class="lb" data-page="11.399" data-line="3" id="l11.399.3">ㅤ</span>ἐπιβαλλόμενον καὶ εἰς τὴν γαστέρα καταπινόμενον· ὁλοσχερὲς
<span class="lb" data-page="11.399" data-line="4" id="l11.399.4">ㅤ</span>δὲ καὶ ἁδρομερὲς ἐπιτιθέμενον οὔτε δέρμα θερμαίνει καὶ τῇ
<span class="lb" data-page="11.399" data-line="5" id="l11.399.5">ㅤ</span>γλώττῃ καὶ τῇ γαστρὶ βραχεῖαν θερμότητος αἴσθησιν ἐπιφέρει.
<span class="lb" data-page="11.399" data-line="6" id="l11.399.6">ㅤ</span>ἐπεὶ τοίνυν λεπτομερὲς μὲν καλεῖται τὸ ῥᾳδίως εἰς λεπτὰ
<span class="lb" data-page="11.399" data-line="7" id="l11.399.7">ㅤ</span>καταθραυόμενον, ἁδρομερὲς δὲ τὸ ἐναντίον, ὑπάρχει δὲ τοῖς
<span class="lb" data-page="11.399" data-line="8" id="l11.399.8">ㅤ</span>μὲν σκληροῖς καὶ γλίσχροις ἢ μόγις καὶ χαλεπῶς ἤ οὐδ’ ὅλως
<span class="lb" data-page="11.399" data-line="9" id="l11.399.9">ㅤ</span>εἰς λεπτὰ καταθραύεσθαι, τοῖς δὲ κραύροις καὶ μαλακοῖς
<span class="lb" data-page="11.399" data-line="10" id="l11.399.10">ㅤ</span>ἄνευ γλισχρότητος ἑτοίμως εἰς λεπτότατα λύεσθαι, πρόδηλον,
<span class="lb" data-page="11.399" data-line="11" id="l11.399.11">ㅤ</span>οἶμαι, τοὐντεῦθεν ὡς πολλὰ δυνάμει μέν ἐστι θερμὰ
<span class="lb" data-page="11.399" data-line="12" id="l11.399.12">ㅤ</span>καὶ ῥᾳδίως ἐκπυροῦται, θερμαίνει δὲ οὐ ῥᾳδίως ἡμᾶς. τὸ
<span class="lb" data-page="11.399" data-line="13" id="l11.399.13">ㅤ</span>μὲν γὰρ πῦρ ἁπάντων λεπτομερέστατόν τε ἅμα καὶ θερμότατον
<span class="lb" data-page="11.399" data-line="14" id="l11.399.14">ㅤ</span>ὑπάρχον εἴς τε τὸ βάθος αὐτὸ διικνεῖται ῥᾳδίως καὶ
<span class="lb" data-page="11.399" data-line="15" id="l11.399.15">ㅤ</span>καταθραύει καὶ λεπτύνει καὶ μεταβάλλει καὶ νικᾷ καὶ πρὸς
<span class="lb" data-page="11.399" data-line="16" id="l11.399.16">ㅤ</span>τὴν ἑαυτοῦ μεθίστησι φύσιν, ὁμιλοῦν πάντῃ καὶ κρατοῦν
<span class="lb" data-page="11.399" data-line="17" id="l11.399.17">ㅤ</span>τοῦ πλησιάζοντος, ἡ δ’ ἡμετέρα θερμασία πρὸς τῷ παχυμερὴς
<span class="lb" data-page="11.399" data-line="18" id="l11.399.18">ㅤ</span>εἶναι καὶ ἀτμώδης ἔτι καὶ ἀσθενής ἐστιν, ὡς μὴ ῥᾳδίως
<span class="pb" data-page="11.400" id="p11.400">ㅤ</span>
<span class="lb" data-page="11.400" data-line="1" id="l11.400.1">ㅤ</span>μεταβάλλειν τὸ πλησιάζον. ἐδείχθη δὲ ἐν τῷ τρίτῳ περὶ κράσεων,
<span class="lb" data-page="11.400" data-line="2" id="l11.400.2">ㅤ</span>οὗ χωρὶς ἕπεσθαι τοῖς ἐν τῷδε λεγομένοις ἀδύνατον,
<span class="lb" data-page="11.400" data-line="3" id="l11.400.3">ㅤ</span>ὡς οὐδὲν τῶν θερμαίνειν ἡμᾶς φαινομένων ὁμοίως τῷ πυρὶ
<span class="lb" data-page="11.400" data-line="4" id="l11.400.4">ㅤ</span>θερμαίνειν πέφυκεν, ἀλλ’ ὡς εὐέξαπτος ὕλη. τὴν γὰρ ἀρχὴν
<span class="lb" data-page="11.400" data-line="5" id="l11.400.5">ㅤ</span>τῆς μεταβολῆς ἐκ τῆς ἐν ἡμῖν θερμότητος λαμβάνοντα, καθάπερ
<span class="lb" data-page="11.400" data-line="6" id="l11.400.6">ㅤ</span>οἱ ξηροὶ κάλαμοι παρὰ τοῦ πυρὸς ἀντιθερμαίνει τε
<span class="lb" data-page="11.400" data-line="7" id="l11.400.7">ㅤ</span>ἡμᾶς καὶ οἷον μόρια ἄττα τῆς ἐμφύτου γίνεται θερμασίας,
<span class="lb" data-page="11.400" data-line="8" id="l11.400.8">ㅤ</span>ὡς ἐκεῖνοι τοῦ πυρός. ὃ γὰρ ἦν πρότερον κάλαμος, τοῦτο
<span class="lb" data-page="11.400" data-line="9" id="l11.400.9">ㅤ</span>νῦν γίνεται πῦρ, ὥστε καὶ τὴν οὐσίαν ὅλην αὐξάνειν τοῦ
<span class="lb" data-page="11.400" data-line="10" id="l11.400.10">ㅤ</span>μεταβάλλοντος αὐτὸ πυρός. ἐδείχθη δὲ καὶ ὡς ἔνια βραχείας
<span class="lb" data-page="11.400" data-line="11" id="l11.400.11">ㅤ</span>μεταβολῆς ἔξωθεν τυχόντα κατὰ τὴν ἑαυτῶν ἤδη φύσιν
<span class="lb" data-page="11.400" data-line="12" id="l11.400.12">ㅤ</span>ἐπὶ πλεῖστον ἀλλοιώσεως προέρχεται. ὥστ’ οὐδὲν θαυμαστὸν,
<span class="lb" data-page="11.400" data-line="13" id="l11.400.13">ㅤ</span>εἰ τὴν μὲν ἀρχήν τι τῶν φαρμάκων τῆς πρώτης μεταβολῆς
<span class="lb" data-page="11.400" data-line="14" id="l11.400.14">ㅤ</span>ἐκ τῆς ἐν ἡμῖν ἴσχει θερμασίας, ἐπὶ πλέον δ’ ἐντεῦθεν καὶ
<span class="lb" data-page="11.400" data-line="15" id="l11.400.15">ㅤ</span>αὐτοῦ τοῦ μεταβάλλοντος προέρχεται. ἡ γὰρ ἰδιότης ἑκάστου
<span class="lb" data-page="11.400" data-line="16" id="l11.400.16">ㅤ</span>τῶν σωμάτων ἡ μὲν εὐφυὴς, ἡ δὲ ἀφυὴς εἰς θερμασίαν
<span class="lb" data-page="11.400" data-line="17" id="l11.400.17">ㅤ</span>ὑπάρχουσα ταῖς ἴσαις ἀρχαῖς οὐκ ἴσην τὴν αὔξησιν ἑπομένην
<span class="lb" data-page="11.400" data-line="18" id="l11.400.18">ㅤ</span>ἴσχει.
</p>
          </article>

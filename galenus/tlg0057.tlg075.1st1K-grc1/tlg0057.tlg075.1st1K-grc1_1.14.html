<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.14">
<span class="pb page1" data-page="11.405" id="p11.405"></span>
<span class="milestone ed1page page1" data-n="2.9" data-unit="ed1page" id="ed1page.2.9"></span>
<span class="milestone ed2page page1" data-n="13.11" data-unit="ed2page" id="ed2page.13.11"></span>
            <p>
<span class="lb" data-page="11.405" data-line="10" id="l11.405.10"></span>Ἐπισκέπτεσθαι δὲ, ὡς εἴρηται, μὴ μόνον
<span class="lb" data-page="11.405" data-line="11" id="l11.405.11"></span>εἰ παχυμερής ἐστιν ἢ λεπτομερὴς ἡ τῶν ἐξεταζομένων φαρμάκων
<span class="lb" data-page="11.405" data-line="12" id="l11.405.12"></span>οὐσία, ἀλλ’ εἰ καὶ ἀραιὰ καὶ πυκνή. λέγω δὴ ἀραιὰν
<span class="lb" data-page="11.405" data-line="13" id="l11.405.13"></span>ἧς τὰ μόρια διαλαμβάνεται χώραις κεναῖς, ἐπισταμένων ἡμῶν
<span class="lb" data-page="11.405" data-line="14" id="l11.405.14"></span>δηλονότι καὶ μεμνημένων ἀεὶ πῶς λέγεται χώρα κενὴ πρὸς
<span class="lb" data-page="11.405" data-line="15" id="l11.405.15"></span>τῶν ἡνῶσθαι φασκόντων τὴν οὐσίαν, ὅτι μὴ καθάπερ Ἐπικούρῳ
<span class="lb" data-page="11.405" data-line="16" id="l11.405.16"></span>καὶ Ἀσκληπιάδῃ δοκεῖ, ἀλλ’ ἔστιν ἀέρος πλήρης ἐν
<span class="lb" data-page="11.405" data-line="17" id="l11.405.17"></span>ἅπασι τοῖς ἀραιοῖς σώμασιν ἡ κενὴ χώρα. τοιαύταις οὖν
<span class="pb" data-page="11.406" id="p11.406"></span>
<span class="lb" data-page="11.406" data-line="1" id="l11.406.1"></span>εὐρυχωρίαις πολλαῖς, ὅταν ᾖ διειλημμένον τὸ σῶμα, ῥᾷον
<span class="lb" data-page="11.406" data-line="2" id="l11.406.2"></span>ἐκπυροῦται τῶν πυκνῶν, κᾂν ὁμοίως αὐτοῖς τῆς κατὰ τὸ
<span class="lb" data-page="11.406" data-line="3" id="l11.406.3"></span>θερμόν τε καὶ ψυχρὸν ἔχει κράσεως. ὁ γὰρ ἐν ταῖς εὐρυχωρίαις
<span class="lb" data-page="11.406" data-line="4" id="l11.406.4"></span>ἀὴρ εὐπαθέστατος ὑπάρχων ἐκφλογοῦται μὲν αὐτὸς
<span class="lb" data-page="11.406" data-line="5" id="l11.406.5"></span>εὐθέως κατὰ τὴν πρώτην τοῦ πυρὸς προσβολὴν, συνεκκαίει
<span class="lb" data-page="11.406" data-line="6" id="l11.406.6"></span>δ’ αὐτῷ καὶ τὸ πᾶν σῶμα, πανταχόθεν ἕκαστον αὐτοῦ μόριον
<span class="lb" data-page="11.406" data-line="7" id="l11.406.7"></span>προσλαμβάνον. εἴπερ οὖν τὰ σμικρὰ σώματα περιεχομένης
<span class="lb" data-page="11.406" data-line="8" id="l11.406.8"></span>αὐτοῖς ἐν κύκλῳ φλογὸς ἐξάπτεται ἑτοίμως· φαίνεται
<span class="lb" data-page="11.406" data-line="9" id="l11.406.9"></span>γὰρ τοῦτο ἐναργῶς εὐλόγως, τὸ ἀραιὸν σῶμα ταχέως ἐκπυροῦται,
<span class="lb" data-page="11.406" data-line="10" id="l11.406.10"></span>τῶν ἐν τῷ βάθει μορίων ἁπάντων αὐτοῦ ψαυούσης
<span class="lb" data-page="11.406" data-line="11" id="l11.406.11"></span>τῆς φλογός. οὕτως οὖν καὶ τοὺς ξηροὺς καλάμους τὸ πῦρ
<span class="lb" data-page="11.406" data-line="12" id="l11.406.12"></span>ἐκκαίει ταχέως, κᾂν ἧττον ἑτέρας οὐσίας ὦσι θερμοὶ, διὰ
<span class="lb" data-page="11.406" data-line="13" id="l11.406.13"></span>τὸ πλῆθος τῶν πόρων, οὓς πρότερον μὲν ἀὴρ κατειλήφει,
<span class="lb" data-page="11.406" data-line="14" id="l11.406.14"></span>ψαύσαντος δὲ τοῦ πυρὸς ἡ φλὸξ ἐπινέμεται. ἀὴρ μὲν γὰρ
<span class="lb" data-page="11.406" data-line="15" id="l11.406.15"></span>ἐκπυρωθεὶς φλόξ ἐστι, γῆ δὲ ἄνθραξ. ὅτι δ’ ἀερώδεις πόρους
<span class="lb" data-page="11.406" data-line="16" id="l11.406.16"></span>παμπόλλους ὁ ξηρὸς κάλαμος ἔχει μέγιστον τεκμήριον ἡ κουφότης
<span class="lb" data-page="11.406" data-line="17" id="l11.406.17"></span>αὐτοῦ. ξηρὸν γὰρ φύσει σῶμα κοῦφον ἄλλως οὐκ ἐγχωρεῖ
<span class="pb" data-page="11.407" id="p11.407"></span>
<span class="lb" data-page="11.407" data-line="1" id="l11.407.1"></span>γενέσθαι, εἰ μὴ ἔχει κενότητα. κατὰ δὲ τὸν αὐτὸν τρόπον
<span class="lb" data-page="11.407" data-line="2" id="l11.407.2"></span>καὶ κίσσηρις καὶ σπογγιὰ ξηρὰ καὶ πάνθ’ ὅσα σηραγγώδη καὶ
<span class="lb" data-page="11.407" data-line="3" id="l11.407.3"></span>πολύκενα, κοῦφα τοῖς σταθμοῖς ἐστιν. οὕτω μὲν καὶ ὁ
<span class="lb" data-page="11.407" data-line="4" id="l11.407.4"></span>κάλαμος οὐχὶ τῷ ξηρὸν εἶναι μόνον, ἀλλὰ καὶ τῷ πλείστου
<span class="lb" data-page="11.407" data-line="5" id="l11.407.5"></span>μετέχειν ἀέρος, ἑτοίμως ἐκφλογοῦται, τῷ δ’ ἡμετέρῳ σώματι
<span class="lb" data-page="11.407" data-line="6" id="l11.407.6"></span>δυσθέρμαντός ἐστιν, διὰ τὸ παχυμερὲς τῆς οὐσίας. <span class="milestone ed2page" data-n="13.12" data-unit="ed2page" id="ed2page.13.12"></span>ὅταν
<span class="lb" data-page="11.407" data-line="7" id="l11.407.7"></span>οὖν τινος τῶν φαρμάκων ἐκ τῆς πρὸς τὸ πῦρ ὁμιλίας τεκμαιρόμενοι
<span class="lb" data-page="11.407" data-line="8" id="l11.407.8"></span>τὴν κρᾶσιν, εἰ καὶ πρὸς ἡμᾶς φαίνεται τοιοῦτον,
<span class="lb" data-page="11.407" data-line="9" id="l11.407.9"></span>ἐθέλομεν ἐξευρεῖν, εἰς τὴν τῆς οὐσίας αὐτοῦ σύστασιν ἀποβλεπτέον.
<span class="lb" data-page="11.407" data-line="10" id="l11.407.10"></span>εἰ μὲν γὰρ λεπτομερής ἐστι καὶ συνεχὴς ἑαυτῇ, τὴν
<span class="lb" data-page="11.407" data-line="11" id="l11.407.11"></span>αὐτὴν καὶ πρὸς ἡμᾶς ἐπιδείξεται φύσιν, ἥνπερ καὶ πρὸς τὸ
<span class="lb" data-page="11.407" data-line="12" id="l11.407.12"></span>πῦρ. εἰ δὲ ἀραιά τε καὶ παχυμερὴς, ἐνδέχεται πρὸς μὲν τοῦ
<span class="lb" data-page="11.407" data-line="13" id="l11.407.13"></span>πυρὸς ἀλλοιοῦσθαι ῥᾳδίως αὐτὴν, οὐ μὴν πρός γε τῆς ἐν ἡμῖν
<span class="lb" data-page="11.407" data-line="14" id="l11.407.14"></span>θερμασίας, καὶ διὰ τοῦτο μηδὲ ἀντιθερμαίνειν ἡμᾶς.
</p>
          </article>

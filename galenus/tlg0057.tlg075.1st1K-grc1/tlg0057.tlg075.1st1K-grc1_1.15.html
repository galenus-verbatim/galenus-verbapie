<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.15">
<span class="pb page1" data-page="11.407" id="p11.407"></span>
<span class="milestone ed1page page1" data-n="2.9" data-unit="ed1page" id="ed1page.2.9"></span>
<span class="milestone ed2page page1" data-n="13.12" data-unit="ed2page" id="ed2page.13.12"></span>
            <p>
<span class="lb" data-page="11.407" data-line="15" id="l11.407.15"></span>Ὅτε τοίνυν ταῦθ’ οὕτω διώρισται, πάλιν
<span class="lb" data-page="11.407" data-line="16" id="l11.407.16"></span>ἐπανέλθωμεν ἐπὶ τὸν περὶ τοῦ ὕδατος λόγον. ὅτι μὲν γὰρ
<span class="lb" data-page="11.407" data-line="17" id="l11.407.17"></span>λεπτομερές ἐστιν ἐκ τοῦ διαῤῥεῖν ἑτοιμότατα καὶ πλοκάμων
<span class="lb" data-page="11.407" data-line="18" id="l11.407.18"></span>καὶ ὑφασμάτων ἔνεστι τεκμήρασθαι. διά τε γὰρ ὑγρότητα
<span class="pb" data-page="11.408" id="p11.408"></span>
<span class="lb" data-page="11.408" data-line="1" id="l11.408.1"></span>καὶ μαλακότητα καὶ τὸ μηδὲν ἔχειν γλίσχρον, εὔθραυστα
<span class="lb" data-page="11.408" data-line="2" id="l11.408.2"></span>κέκτηται τὰ μόρια καὶ μέχρι σμικροτάτου, ῥᾳδίως διαιρούμενα·
<span class="lb" data-page="11.408" data-line="3" id="l11.408.3"></span>τοιοῦτον δὲ ὂν ὅμως οὐδ’ ἡμᾶς θερμαίνει κατὰ τὴν
<span class="lb" data-page="11.408" data-line="4" id="l11.408.4"></span>ἑαυτοῦ φύσιν οὔτ’ ἔστιν οἰκεία τροφὴ πυρὸς, ἀλλὰ πᾶν τοὐναντίον
<span class="lb" data-page="11.408" data-line="5" id="l11.408.5"></span>ἀντίκειταί τε καὶ στασιάζει καὶ κατασβέννυσιν, ὡς
<span class="lb" data-page="11.408" data-line="6" id="l11.408.6"></span>ἐναντιώτατον ὑπάρχον αὐτοῦ. καὶ οὐδὲν θαυμαστὸν, εἰ θερμοτάτῳ
<span class="lb" data-page="11.408" data-line="7" id="l11.408.7"></span>καὶ ξηροτάτω τὴν φύσιν ὑπάρχοντι τῷ πυρὶ ψυχρὸν
<span class="lb" data-page="11.408" data-line="8" id="l11.408.8"></span>καὶ ὑγρὸν ὂν ἀντιτέτακται τὸ ὕδωρ. στοχάζεται τοίνυν, ὡς
<span class="lb" data-page="11.408" data-line="9" id="l11.408.9"></span>εἴρηται, κᾀκ τῆς πρὸς τὸ πῦρ ὁμιλίας, ὅπως ἔχει θερμότητος
<span class="lb" data-page="11.408" data-line="10" id="l11.408.10"></span>ἢ ψύξεως ἕκαστον τῶν φαρμάκων. οὐ μὴν εὐθύς γε καὶ πρὸς
<span class="lb" data-page="11.408" data-line="11" id="l11.408.11"></span>ἡμᾶς νομίζειν φαίνεσθαι τοιοῦτον, εἰ καὶ μὴ λεπτομερὲς εἴη καὶ
<span class="lb" data-page="11.408" data-line="12" id="l11.408.12"></span>πυκνόν. οὕτω γοῦν καὶ τοὔλαιον, καίτοι ῥᾳδίως ἐκφλογούμενον
<span class="lb" data-page="11.408" data-line="13" id="l11.408.13"></span>οὐ πάνυ τι ταχέως οὐδ’ ἐναργῶς ἡμᾶς θερμαίνει τῷ γλίσχρῳ
<span class="lb" data-page="11.408" data-line="14" id="l11.408.14"></span>καὶ παχυμερεῖ τῆς οὐσίας, δυσαπολύτως ἐμπλαττόμενον
<span class="lb" data-page="11.408" data-line="15" id="l11.408.15"></span>οἷς ἂν ὁμιλήσῃ πρώτοις. καὶ διὰ τοῦτο μέχρι πλείστου
<span class="lb" data-page="11.408" data-line="16" id="l11.408.16"></span>παραμένει πᾶσιν οἷς ἂν ἐπαλείφηται, μήθ’ ὑπὸ τοῦ περιέχοντος
<span class="lb" data-page="11.408" data-line="17" id="l11.408.17"></span>λεπτυνθῆναί τε καὶ διαφορηθῆναι ῥᾳδίως δυνάμενον,
<span class="lb" data-page="11.408" data-line="18" id="l11.408.18"></span>ἀλλὰ μηδ’ εἴσω τοῦ σώματος ἑτοίμως μεταληφθῆναι. τὸ
<span class="pb" data-page="11.409" id="p11.409"></span>
<span class="lb" data-page="11.409" data-line="1" id="l11.409.1"></span>ὕδωρ τοὐναντίον εἰς ἀτμοὺς τάχιστα διαλυόμενον ἑτοίμως
<span class="lb" data-page="11.409" data-line="2" id="l11.409.2"></span>διαφορεῖται. καὶ διὰ τοῦτο, κᾂν ἕψῃς, εἰς ταὐτὸν ἀγγεῖον
<span class="lb" data-page="11.409" data-line="3" id="l11.409.3"></span>ἐμβάλλων ἔλαιον ὕδατι, πρῶτον διαφορεῖται καὶ ἐκδαπανᾶται
<span class="lb" data-page="11.409" data-line="4" id="l11.409.4"></span>τὸ ὕδωρ. οὕτω κᾂν λιθάργυρον, ἢ ψιμμύθιον ἢ ὁτιοῦν
<span class="lb" data-page="11.409" data-line="5" id="l11.409.5"></span>ἄλλο μίξας ἀκριβῶς, ἀμφότερα ἑψεῖν ἐθελήσῃς, πρῶτον ὄψει
<span class="lb" data-page="11.409" data-line="6" id="l11.409.6"></span>διαφορούμενον τὸ ὕδωρ.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.17">
<span class="pb page1" data-page="11.409" id="p11.409"></span>
<span class="milestone ed1page page1" data-n="2.9" data-unit="ed1page" id="ed1page.2.9"></span>
<span class="milestone ed2page page1" data-n="13.12" data-unit="ed2page" id="ed2page.13.12"></span>
            <p>
<span class="lb" data-page="11.409" data-line="17" id="l11.409.17"></span><span class="milestone ed2page" data-n="13.13" data-unit="ed2page" id="ed2page.13.13"></span>Ὁ δ’ αὐτὸς οὗτος διορισμὸς ἀναγκαῖός
<span class="lb" data-page="11.409" data-line="18" id="l11.409.18"></span>ἐστι κᾀπειδὰν ἐκ τοῦ πήγνυσθαί τι ῥᾳδίως ψυχρὸν εἶναι
<span class="pb" data-page="11.410" id="p11.410"></span>
<span class="lb" data-page="11.410" data-line="1" id="l11.410.1"></span>συλλογιζώμεθα. τῶν γὰρ ὡσαύτως ἐχόντων κατὰ λεπτομερὲς
<span class="lb" data-page="11.410" data-line="2" id="l11.410.2"></span>ἢ παχυμερὲς τῆς συστάσεως τὸ θᾶττον ὑπὸ τοῦ ψυχροῦ
<span class="lb" data-page="11.410" data-line="3" id="l11.410.3"></span>πηγνύμενον ψυχρότερόν ἐστι τὴν κρᾶσιν. ὡς εἴη τὸ μὲν
<span class="lb" data-page="11.410" data-line="4" id="l11.410.4"></span>λεπτομερέστερον, ὡς οἶνος εἰ τύχοι, τὸ δὲ παχυμερέστερον,
<span class="lb" data-page="11.410" data-line="5" id="l11.410.5"></span>ὡς ἔλαιον, οὐκ ἀναγκαῖόν ἐστι θᾶττον ἢ μᾶλλον
<span class="lb" data-page="11.410" data-line="6" id="l11.410.6"></span>πήγνυσθαι τὸ ψυχρότερον. ἀλλ’ εἰ μὲν ὅσῳ θάτερόν ἐστι
<span class="lb" data-page="11.410" data-line="7" id="l11.410.7"></span>ψυχρότερον, τοσούτῳ θάτερον εἴη παχυμερέστερον, ἅμα
<span class="lb" data-page="11.410" data-line="8" id="l11.410.8"></span>μὲν ἄμφω παγήσεται, μᾶλλον δ’ ἂν δόξειε πεπῆχθαι τῇ
<span class="lb" data-page="11.410" data-line="9" id="l11.410.9"></span>σκληρότητι τῆς συστάσεως τὸ παχυμερέστερον. εὔλογον γὰρ
<span class="lb" data-page="11.410" data-line="10" id="l11.410.10"></span>οἶμαι τῶν ὁμοίως πεπηγότων τὸ παχυμερέστερον καὶ σκληρότερον
<span class="lb" data-page="11.410" data-line="11" id="l11.410.11"></span>γίνεσθαι. εἰ δ’ ἤτοι πλέον ψυχρότερον εἴη θάτερον,
<span class="lb" data-page="11.410" data-line="12" id="l11.410.12"></span>ἢ παχυμερέστερον τὸ λοιπὸν, ἢ ἔμπαλιν ἧττον ψυχρότερον
<span class="lb" data-page="11.410" data-line="13" id="l11.410.13"></span>τὸ ἕτερον αὐτῶν, παχυμερέστερον δὲ τὸ λοιπὸν,
<span class="lb" data-page="11.410" data-line="14" id="l11.410.14"></span>οὐκ ἔτ’ ἐν ἴσῳ χρόνῳ πήγνυσθαι τούτοις δυνατὸν, ἀλλὰ τὸ
<span class="lb" data-page="11.410" data-line="15" id="l11.410.15"></span>μὲν πλέον ψυχρότερον ἢ παχυμερέστερον θάτερον, ἐν ἐλάττονι
<span class="lb" data-page="11.410" data-line="16" id="l11.410.16"></span>χρόνῳ, τὸ δ’ ἧττον ψυχρότερον ἢ παχυμερέστερον τὸ
<span class="lb" data-page="11.410" data-line="17" id="l11.410.17"></span>λοιπὸν ἐν πλείονι. οὕτω δὲ καὶ τὸ μᾶλλον ἢ ἧπτον φαίνεσθαι
<span class="pb" data-page="11.411" id="p11.411"></span>
<span class="lb" data-page="11.411" data-line="1" id="l11.411.1"></span>σκληρὸν ὁπότερον αὐτῶν, ἀνάλογον τῷ μεγέθει τῆς
<span class="lb" data-page="11.411" data-line="2" id="l11.411.2"></span>ὑπεροχῆς ἀναγκαῖον ἀποβαίνειν.
</p>
          </article>

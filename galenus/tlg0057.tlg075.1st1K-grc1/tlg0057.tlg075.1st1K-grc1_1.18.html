<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.18">
<span class="pb page1" data-page="11.411" id="p11.411"></span>
<span class="milestone ed1page page1" data-n="2.9" data-unit="ed1page" id="ed1page.2.9"></span>
<span class="milestone ed2page page1" data-n="13.13" data-unit="ed2page" id="ed2page.13.13"></span>
            <p>
<span class="lb" data-page="11.411" data-line="3" id="l11.411.3"></span>Τούτων οὖν μεμνῆσθαι χρὴ, καὶ ὡς οὐ
<span class="lb" data-page="11.411" data-line="4" id="l11.411.4"></span>ταὐτόν ἐστι τὸ ψύχεσθαι τῷ πήγνυσθαι, κᾂν ὅτι μάλιστα
<span class="lb" data-page="11.411" data-line="5" id="l11.411.5"></span>διὰ τὸ ψύχεσθαι γίγνηται. τὸ μὲν γὰρ ψύχεσθαι ψυχράν
<span class="lb" data-page="11.411" data-line="6" id="l11.411.6"></span>ἐστιν ἐπιδέχεσθαι ποιότητα, τὸ δὲ πήγνυσθαι σκληρύνεσθαι
<span class="lb" data-page="11.411" data-line="7" id="l11.411.7"></span>διὰ ψύξιν. ὅσα τοίνυν ἐστὶ λεπτομερῆ σώματα, τῷ
<span class="lb" data-page="11.411" data-line="8" id="l11.411.8"></span>πάσχειν ῥᾳδίως ἑτοίμως μὲν θερμαίνεταί τε καὶ <span class="milestone ed1page" data-n="2.10" data-unit="ed1page" id="ed1page.2.10"></span>ψύχεται,
<span class="lb" data-page="11.411" data-line="9" id="l11.411.9"></span>πήγνυται δὲ οὐκ ἔθ’ ἑτοίμως, ὥσπερ ἀήρ τε καὶ πῦρ.
<span class="lb" data-page="11.411" data-line="10" id="l11.411.10"></span>τὸ μὲν γὰρ ὅλως οὐ πήγνυται, ὁ δ’ οὐχ ὁμοίως ὑάλῳ καὶ
<span class="lb" data-page="11.411" data-line="11" id="l11.411.11"></span>πίττῃ καὶ κηρῷ καὶ ῥητίνῃ καὶ ἀσφάλτῳ, καίτοι θερμοτάτη
<span class="lb" data-page="11.411" data-line="12" id="l11.411.12"></span>γε ἡ ἄσφαλτος, ἀλλὰ τὸ παχυμερὲς αὐτῆς καὶ γεῶδες
<span class="lb" data-page="11.411" data-line="13" id="l11.411.13"></span>εἰς τὸ πάχος τῆς πήξεως συντελεῖ. καὶ ἁψάμενος ἂν
<span class="lb" data-page="11.411" data-line="14" id="l11.411.14"></span>εὕρῃς ἔτι θερμὴν ἤδη πεπηγυῖαν τελέως, ὥσπερ, οἶμαι,
<span class="lb" data-page="11.411" data-line="15" id="l11.411.15"></span>καὶ ὁ μόλυβδος καὶ ὁ κασσίτερος ἔτι ζέοντα πέπηγεν
<span class="lb" data-page="11.411" data-line="16" id="l11.411.16"></span>ὁμοίως. οὕτω τοι καὶ τὸ ὕδωρ Ἱπποκράτης ἔλεγεν, τὸ
<span class="lb" data-page="11.411" data-line="17" id="l11.411.17"></span>ταχέως θερμαινόμενον καὶ ταχέως ψυχόμενον ἀεὶ κουφότατον.
<span class="lb" data-page="11.411" data-line="18" id="l11.411.18"></span>ὅσῳ γὰρ ἂν ᾖ λεπτομερέστερον, τοσούτῳ ῥᾷον πάσχει.
<span class="pb" data-page="11.412" id="p11.412"></span>
<span class="lb" data-page="11.412" data-line="1" id="l11.412.1"></span>λεπτομερέστερον δὲ τὸ γεώδους ἰλύος ἥκιστα μετέχον.
<span class="lb" data-page="11.412" data-line="2" id="l11.412.2"></span>οὐχ ἁπλῶς οὖν οὐδ’ ὡς ἔτυχεν ἐκ τῶν πρὸς τὸ πῦρ
<span class="lb" data-page="11.412" data-line="3" id="l11.412.3"></span>παθῶν τῆς ὕλης τεκμαίρεσθαι χρὴ τὴν πρὸς ἡμᾶς δύναμιν
<span class="lb" data-page="11.412" data-line="4" id="l11.412.4"></span>αὐτῆς, ἀλλὰ μετὰ τῶν εἰρημένων διορισμῶν. ὅθεν οὐδ’
<span class="lb" data-page="11.412" data-line="5" id="l11.412.5"></span>ἀσφαλὴς ἡ κρίσις ὁμοίως τῆς πρὸς ἡμᾶς αὐτούς. ἡ δὲ καὶ
<span class="lb" data-page="11.412" data-line="6" id="l11.412.6"></span>ταύτης ἔτι προσωτέρω μετάβασις παντάπασιν σφαλερά·
<span class="lb" data-page="11.412" data-line="7" id="l11.412.7"></span>καίτοι γε χρῶνται ταύτῃ πάμπολλοι τῶν ἰατρῶν, οἱ μὲν
<span class="lb" data-page="11.412" data-line="8" id="l11.412.8"></span>πᾶν τὸ γλίσχρον θερμὸν εἶναι λέγοντες, οἱ δὲ πᾶν τὸ
<span class="lb" data-page="11.412" data-line="9" id="l11.412.9"></span>στῦφον, οἱ δὲ πᾶν τὸ γλυκὺ, τὸ δ’ αὐστηρὸν ἢ τὸ στρύφνὸν
<span class="lb" data-page="11.412" data-line="10" id="l11.412.10"></span>ἕτεροι. τινὲς δὲ καθ’ ἕκαστον αὐτῶν τἀναντία τιθέμενοι.
<span class="lb" data-page="11.412" data-line="11" id="l11.412.11"></span>περὶ μὲν δὴ τῶν ἐν τούτοις σφαλμάτων ἐφεξῆς
<span class="lb" data-page="11.412" data-line="12" id="l11.412.12"></span>ἐρῶ. <span class="milestone ed2page" data-n="13.14" data-unit="ed2page" id="ed2page.13.14"></span>νυνὶ δὲ συντελέσαι βούλομαι τὸν ἐνεστῶταστρυφνὸν λόγον,
<span class="lb" data-page="11.412" data-line="13" id="l11.412.13"></span>ὡς εἰ κᾀκ τῆς πρὸς τὸ πῦρ κοινωνίας ἐθέλοι τις
<span class="lb" data-page="11.412" data-line="14" id="l11.412.14"></span>κρίνειν τὴν ὕλην, οὐχ ἁπλῶς οὐδ’ ἀορίστως προσήκει κρίνειν,
<span class="lb" data-page="11.412" data-line="15" id="l11.412.15"></span>οὐδ’ ὡσαύτως ἔχειν ἡγεῖσθαι τῶν κρινομένων ἕκαστον,
<span class="lb" data-page="11.412" data-line="16" id="l11.412.16"></span>πρὸς ἄνθρωπόν τε καὶ πῦρ. ὕδωρ μὲν οὖν ἐναντιώτατόν
<span class="lb" data-page="11.412" data-line="17" id="l11.412.17"></span>ἐστιν πυρὶ, ψυχρὸν καὶ ὑγρὸν ὑπάρχον τὴν δύναμιν.
<span class="pb" data-page="11.413" id="p11.413"></span>
<span class="lb" data-page="11.413" data-line="1" id="l11.413.1"></span>ἅλμη δὲ καὶ θάλαττα καὶ τὸ ἀσφαλτῶδες ὕδωρ
<span class="lb" data-page="11.413" data-line="2" id="l11.413.2"></span>καὶ τὸ θειῶδες οὐκ ἔθ’ ὡσαύτως. ἀποκεχώρηκε γὰρ ἅπαντα
<span class="lb" data-page="11.413" data-line="3" id="l11.413.3"></span>τὰ τοιαῦτα τοῦ ὕδατος ἐπὶ τὸ θερμότερον. ἀλλὰ περὶ μὲν
<span class="lb" data-page="11.413" data-line="4" id="l11.413.4"></span>τῶν αὐτοφυῶν ὑδάτων ἱκανὰ καὶ ταῦτα. καθ’ ἕκαστον γὰρ
<span class="lb" data-page="11.413" data-line="5" id="l11.413.5"></span>τῶν φαρμάκων, ὧν τὰς ποιότητας αὐτὸ τὸ ὕδωρ δέδεκται,
<span class="lb" data-page="11.413" data-line="6" id="l11.413.6"></span>τὸν λόγον ποιούμενοι, κᾂν εἴ τι νῦν ὑπὲρ αὐτῶν ἀσαφέστερον
<span class="lb" data-page="11.413" data-line="7" id="l11.413.7"></span>ἢ ἐλλιπέστερον εἴρηται προσθήσομεν.
</p>
          </article>

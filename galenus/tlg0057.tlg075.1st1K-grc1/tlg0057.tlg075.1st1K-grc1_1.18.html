<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.18">
<span class="pb page1" data-page="11.411" id="p11.411">ㅤ</span>
<span class="milestone ed1page page1" data-n="2.9" data-unit="ed1page" id="ed1page.2.9">ㅤ</span>
<span class="milestone ed2page page1" data-n="13.13" data-unit="ed2page" id="ed2page.13.13">ㅤ</span>
            <p>
<span class="lb" data-page="11.411" data-line="3" id="l11.411.3">ㅤ</span>Τούτων οὖν μεμνῆσθαι χρὴ, καὶ ὡς οὐ
<span class="lb" data-page="11.411" data-line="4" id="l11.411.4">ㅤ</span>ταὐτόν ἐστι τὸ ψύχεσθαι τῷ πήγνυσθαι, κᾂν ὅτι μάλιστα
<span class="lb" data-page="11.411" data-line="5" id="l11.411.5">ㅤ</span>διὰ τὸ ψύχεσθαι γίγνηται. τὸ μὲν γὰρ ψύχεσθαι ψυχράν
<span class="lb" data-page="11.411" data-line="6" id="l11.411.6">ㅤ</span>ἐστιν ἐπιδέχεσθαι ποιότητα, τὸ δὲ πήγνυσθαι σκληρύνεσθαι
<span class="lb" data-page="11.411" data-line="7" id="l11.411.7">ㅤ</span>διὰ ψύξιν. ὅσα τοίνυν ἐστὶ λεπτομερῆ σώματα, τῷ
<span class="lb" data-page="11.411" data-line="8" id="l11.411.8">ㅤ</span>πάσχειν ῥᾳδίως ἑτοίμως μὲν θερμαίνεταί τε καὶ <span class="milestone ed1page" data-n="2.10" data-unit="ed1page" id="ed1page.2.10">ㅤ</span>ψύχεται,
<span class="lb" data-page="11.411" data-line="9" id="l11.411.9">ㅤ</span>πήγνυται δὲ οὐκ ἔθ’ ἑτοίμως, ὥσπερ ἀήρ τε καὶ πῦρ.
<span class="lb" data-page="11.411" data-line="10" id="l11.411.10">ㅤ</span>τὸ μὲν γὰρ ὅλως οὐ πήγνυται, ὁ δ’ οὐχ ὁμοίως ὑάλῳ καὶ
<span class="lb" data-page="11.411" data-line="11" id="l11.411.11">ㅤ</span>πίττῃ καὶ κηρῷ καὶ ῥητίνῃ καὶ ἀσφάλτῳ, καίτοι θερμοτάτη
<span class="lb" data-page="11.411" data-line="12" id="l11.411.12">ㅤ</span>γε ἡ ἄσφαλτος, ἀλλὰ τὸ παχυμερὲς αὐτῆς καὶ γεῶδες
<span class="lb" data-page="11.411" data-line="13" id="l11.411.13">ㅤ</span>εἰς τὸ πάχος τῆς πήξεως συντελεῖ. καὶ ἁψάμενος ἂν
<span class="lb" data-page="11.411" data-line="14" id="l11.411.14">ㅤ</span>εὕρῃς ἔτι θερμὴν ἤδη πεπηγυῖαν τελέως, ὥσπερ, οἶμαι,
<span class="lb" data-page="11.411" data-line="15" id="l11.411.15">ㅤ</span>καὶ ὁ μόλυβδος καὶ ὁ κασσίτερος ἔτι ζέοντα πέπηγεν
<span class="lb" data-page="11.411" data-line="16" id="l11.411.16">ㅤ</span>ὁμοίως. οὕτω τοι καὶ τὸ ὕδωρ Ἱπποκράτης ἔλεγεν, τὸ
<span class="lb" data-page="11.411" data-line="17" id="l11.411.17">ㅤ</span>ταχέως θερμαινόμενον καὶ ταχέως ψυχόμενον ἀεὶ κουφότατον.
<span class="lb" data-page="11.411" data-line="18" id="l11.411.18">ㅤ</span>ὅσῳ γὰρ ἂν ᾖ λεπτομερέστερον, τοσούτῳ ῥᾷον πάσχει.
<span class="pb" data-page="11.412" id="p11.412">ㅤ</span>
<span class="lb" data-page="11.412" data-line="1" id="l11.412.1">ㅤ</span>λεπτομερέστερον δὲ τὸ γεώδους ἰλύος ἥκιστα μετέχον.
<span class="lb" data-page="11.412" data-line="2" id="l11.412.2">ㅤ</span>οὐχ ἁπλῶς οὖν οὐδ’ ὡς ἔτυχεν ἐκ τῶν πρὸς τὸ πῦρ
<span class="lb" data-page="11.412" data-line="3" id="l11.412.3">ㅤ</span>παθῶν τῆς ὕλης τεκμαίρεσθαι χρὴ τὴν πρὸς ἡμᾶς δύναμιν
<span class="lb" data-page="11.412" data-line="4" id="l11.412.4">ㅤ</span>αὐτῆς, ἀλλὰ μετὰ τῶν εἰρημένων διορισμῶν. ὅθεν οὐδ’
<span class="lb" data-page="11.412" data-line="5" id="l11.412.5">ㅤ</span>ἀσφαλὴς ἡ κρίσις ὁμοίως τῆς πρὸς ἡμᾶς αὐτούς. ἡ δὲ καὶ
<span class="lb" data-page="11.412" data-line="6" id="l11.412.6">ㅤ</span>ταύτης ἔτι προσωτέρω μετάβασις παντάπασιν σφαλερά·
<span class="lb" data-page="11.412" data-line="7" id="l11.412.7">ㅤ</span>καίτοι γε χρῶνται ταύτῃ πάμπολλοι τῶν ἰατρῶν, οἱ μὲν
<span class="lb" data-page="11.412" data-line="8" id="l11.412.8">ㅤ</span>πᾶν τὸ γλίσχρον θερμὸν εἶναι λέγοντες, οἱ δὲ πᾶν τὸ
<span class="lb" data-page="11.412" data-line="9" id="l11.412.9">ㅤ</span>στῦφον, οἱ δὲ πᾶν τὸ γλυκὺ, τὸ δ’ αὐστηρὸν ἢ τὸ στρύφνὸν
<span class="lb" data-page="11.412" data-line="10" id="l11.412.10">ㅤ</span>ἕτεροι. τινὲς δὲ καθ’ ἕκαστον αὐτῶν τἀναντία τιθέμενοι.
<span class="lb" data-page="11.412" data-line="11" id="l11.412.11">ㅤ</span>περὶ μὲν δὴ τῶν ἐν τούτοις σφαλμάτων ἐφεξῆς
<span class="lb" data-page="11.412" data-line="12" id="l11.412.12">ㅤ</span>ἐρῶ. <span class="milestone ed2page" data-n="13.14" data-unit="ed2page" id="ed2page.13.14">ㅤ</span>νυνὶ δὲ συντελέσαι βούλομαι τὸν ἐνεστῶταστρυφνὸν λόγον,
<span class="lb" data-page="11.412" data-line="13" id="l11.412.13">ㅤ</span>ὡς εἰ κᾀκ τῆς πρὸς τὸ πῦρ κοινωνίας ἐθέλοι τις
<span class="lb" data-page="11.412" data-line="14" id="l11.412.14">ㅤ</span>κρίνειν τὴν ὕλην, οὐχ ἁπλῶς οὐδ’ ἀορίστως προσήκει κρίνειν,
<span class="lb" data-page="11.412" data-line="15" id="l11.412.15">ㅤ</span>οὐδ’ ὡσαύτως ἔχειν ἡγεῖσθαι τῶν κρινομένων ἕκαστον,
<span class="lb" data-page="11.412" data-line="16" id="l11.412.16">ㅤ</span>πρὸς ἄνθρωπόν τε καὶ πῦρ. ὕδωρ μὲν οὖν ἐναντιώτατόν
<span class="lb" data-page="11.412" data-line="17" id="l11.412.17">ㅤ</span>ἐστιν πυρὶ, ψυχρὸν καὶ ὑγρὸν ὑπάρχον τὴν δύναμιν.
<span class="pb" data-page="11.413" id="p11.413">ㅤ</span>
<span class="lb" data-page="11.413" data-line="1" id="l11.413.1">ㅤ</span>ἅλμη δὲ καὶ θάλαττα καὶ τὸ ἀσφαλτῶδες ὕδωρ
<span class="lb" data-page="11.413" data-line="2" id="l11.413.2">ㅤ</span>καὶ τὸ θειῶδες οὐκ ἔθ’ ὡσαύτως. ἀποκεχώρηκε γὰρ ἅπαντα
<span class="lb" data-page="11.413" data-line="3" id="l11.413.3">ㅤ</span>τὰ τοιαῦτα τοῦ ὕδατος ἐπὶ τὸ θερμότερον. ἀλλὰ περὶ μὲν
<span class="lb" data-page="11.413" data-line="4" id="l11.413.4">ㅤ</span>τῶν αὐτοφυῶν ὑδάτων ἱκανὰ καὶ ταῦτα. καθ’ ἕκαστον γὰρ
<span class="lb" data-page="11.413" data-line="5" id="l11.413.5">ㅤ</span>τῶν φαρμάκων, ὧν τὰς ποιότητας αὐτὸ τὸ ὕδωρ δέδεκται,
<span class="lb" data-page="11.413" data-line="6" id="l11.413.6">ㅤ</span>τὸν λόγον ποιούμενοι, κᾂν εἴ τι νῦν ὑπὲρ αὐτῶν ἀσαφέστερον
<span class="lb" data-page="11.413" data-line="7" id="l11.413.7">ㅤ</span>ἢ ἐλλιπέστερον εἴρηται προσθήσομεν.
</p>
          </article>

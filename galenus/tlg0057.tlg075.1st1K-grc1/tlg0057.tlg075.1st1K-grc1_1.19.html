<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.19">
<span class="pb page1" data-page="11.413" id="p11.413">ㅤ</span>
<span class="milestone ed1page page1" data-n="2.10" data-unit="ed1page" id="ed1page.2.10">ㅤ</span>
<span class="milestone ed2page page1" data-n="13.14" data-unit="ed2page" id="ed2page.13.14">ㅤ</span>
            <p>
<span class="lb" data-page="11.413" data-line="8" id="l11.413.8">ㅤ</span>Ἐπὶ δὲ τὰ λοιπὰ τῶν ὑγρῶν φαρμάκων
<span class="lb" data-page="11.413" data-line="9" id="l11.413.9">ㅤ</span>ἤδη μεταβαίνωμεν, ὧν ἐν τοῖς μάλιστα περὶ ὄξους ἠμφισβήτηται,
<span class="lb" data-page="11.413" data-line="10" id="l11.413.10">ㅤ</span>τῶν μὲν ψυχρὸν εἶναι λεγόντων αὐτὸ, τῶν δὲ θερμὸν,
<span class="lb" data-page="11.413" data-line="11" id="l11.413.11">ㅤ</span>ἐνίων δὲ τινὰ μὲν θερμότητα διδόντων αὐτῷ, τινὰ δ’ ἀφαιρουμένων.
<span class="lb" data-page="11.413" data-line="12" id="l11.413.12">ㅤ</span>ὥσπερ οἱ λέγοντες οἶνον τεθνεῶτα καὶ νεκρὸν
<span class="lb" data-page="11.413" data-line="13" id="l11.413.13">ㅤ</span>εἶναι τὸ ὄξος. οὗτοι γὰρ ἀπολωλεκέναι μὲν αὐτό φασι τὴν
<span class="lb" data-page="11.413" data-line="14" id="l11.413.14">ㅤ</span>οἰκείαν οἴνου θερμότητα, σηπεδονώδη δέ τινα προσειληφέναι.
<span class="lb" data-page="11.413" data-line="15" id="l11.413.15">ㅤ</span>καὶ ἔγωγ’ ἂν ἐπῄνεσα τὴν γνώμην αὐτῶν, κἀξ ἑτοίμου προσηκάμην
<span class="lb" data-page="11.413" data-line="16" id="l11.413.16">ㅤ</span>καὶ συνεκινδύνευσα περὶ τὴν ἀπόφασίν τε καὶ δόξαν,
<span class="lb" data-page="11.413" data-line="17" id="l11.413.17">ㅤ</span>εἴ τινα μηχανὴν ἐξευρεῖν ἠδυνάμην, ὥσπερ ἐν γάλακτι τῶν
<span class="pb" data-page="11.414" id="p11.414">ㅤ</span>
<span class="lb" data-page="11.414" data-line="1" id="l11.414.1">ㅤ</span>ἐναντίων μορίων τῆς διακρίσεως, οὕτω κᾀνταῦθα. νυνὶ δ’
<span class="lb" data-page="11.414" data-line="2" id="l11.414.2">ㅤ</span>ὅτι μὲν τὸ γάλα μὴ σύμπαν ὁμοιομερές ἐστι, μηδὲ ταὐτὸν
<span class="lb" data-page="11.414" data-line="3" id="l11.414.3">ㅤ</span>ἑαυτῷ πάντη, σαφῶς ἐπιδείκνυσιν ἡ σχίσις αὐτοῦ πολλῶν
<span class="lb" data-page="11.414" data-line="4" id="l11.414.4">ㅤ</span>τοῖς ἀνθρώποις ἐξευρημένων τρόπων εἰς τὴν διάκρισιν τῶν
<span class="lb" data-page="11.414" data-line="5" id="l11.414.5">ㅤ</span>τυρωδῶν μορίων ἀπὸ τῶν ὀῤῥωδῶν. οὐ μὴν ἐπί γε τοῦ
<span class="lb" data-page="11.414" data-line="6" id="l11.414.6">ㅤ</span>ὄξους οὔθ’ εὕρηταί τι τοιοῦτον οὔτ’ ἐναργῶς ἀποδεῖξαι
<span class="lb" data-page="11.414" data-line="7" id="l11.414.7">ㅤ</span>δυνατὸν ὡς ὅσον μὲν αὐτοῦ λεπτὸν καὶ ὑγρὸν ἀκριβῶς ἐστιν,
<span class="lb" data-page="11.414" data-line="8" id="l11.414.8">ㅤ</span>τοῦτο μὲν ψύχει, τὸ δὲ κατὰ τὴν τρυγὸς οὐσίαν ἐμφερόμενον
<span class="lb" data-page="11.414" data-line="9" id="l11.414.9">ㅤ</span>αὐτῷ, καθάπερ κᾀν τοῖς οἴνοις θερμαίνει· μόνως γὰρ ἂν
<span class="lb" data-page="11.414" data-line="10" id="l11.414.10">ㅤ</span>οὕτως ἐναργῶς ἐπιδείξειέ τις ἐξ ἐναντίων ταῖς δυνάμεσι συγκείμενον
<span class="lb" data-page="11.414" data-line="11" id="l11.414.11">ㅤ</span>αὐτὸ μορίων, ὥσπερ τὸ γάλα. πᾶσι μὲν οὖν τοῖς
<span class="lb" data-page="11.414" data-line="12" id="l11.414.12">ㅤ</span>ἐκ καρπῶν ἀποθλιβομένων γιγνομένοις ὑγροῖς ἐμφέρεταί τι
<span class="lb" data-page="11.414" data-line="13" id="l11.414.13">ㅤ</span>παχυμερὲς, ὃ δὴ καὶ ὑφιζάνει τῷ χρόνῳ, τρὺξ μὲν ἐπὶ τῶν
<span class="lb" data-page="11.414" data-line="14" id="l11.414.14">ㅤ</span>οἴνων, ἀμόργη δ’ ἐπ’ ἐλαίου καλούμενον. ἀνάλογον δὲ κᾀπὶ
<span class="lb" data-page="11.414" data-line="15" id="l11.414.15">ㅤ</span>τῶν ἄλλων ἁπάντων ὑπάρχει, κᾂν εἰ μὴ τέτευχεν ἰδίων ὀνομάτων,
<span class="lb" data-page="11.414" data-line="16" id="l11.414.16">ㅤ</span>ἡ οἷον τρὺξ ἐν αὐτοῖς. ἔστι δή τι τοιοῦτον κᾀν τῷ
<span class="lb" data-page="11.414" data-line="17" id="l11.414.17">ㅤ</span>ὄξει καὶ τάχα, τὸ μὲν τῆς θερμότητος μετέχον ἐστὶ τοῦτο τὸ
<span class="lb" data-page="11.414" data-line="18" id="l11.414.18">ㅤ</span>δὲ τῆς ψύξεως, τὸ λεπτόν. ἴσως δὲ καὶ κατ’ αὐτὸ τὸ λεπτὸν
<span class="pb" data-page="11.415" id="p11.415">ㅤ</span>
<span class="lb" data-page="11.415" data-line="1" id="l11.415.1">ㅤ</span>ἐμφέρεταί τι σμικρὸν ἐν πολλῷ παρεσκευασμένον, τῆς ἑτέρας
<span class="lb" data-page="11.415" data-line="2" id="l11.415.2">ㅤ</span>φύσεως ἢ τὸ ὅλον ἐστιν. ὅτι μὲν γὰρ πλείονι μοίρᾳ ψυχρὸν
<span class="lb" data-page="11.415" data-line="3" id="l11.415.3">ㅤ</span>ἢ θερμόν ἐστιν, ἐναργῶς οἶμαι φαίνεσθαι τοῖς ἀληθῶς ἐξετάζουσιν
<span class="lb" data-page="11.415" data-line="4" id="l11.415.4">ㅤ</span>τὴν αὐτοῦ δύναμιν.
</p>
          </article>

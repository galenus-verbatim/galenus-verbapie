<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.2">
<span class="pb page1" data-page="11.382" id="p11.382">ㅤ</span>
<span class="milestone ed1page page1" data-n="1.6" data-unit="ed1page" id="ed1page.2.6">ㅤ</span>
<span class="milestone ed2page page1" data-n="13.2" data-unit="ed2page" id="ed2page.13.2">ㅤ</span>
            <p>
<span class="lb" data-page="11.382" data-line="1" id="l11.382.1">ㅤ</span>Πρῶτον μὲν δὴ καὶ μάλιστα τὴν βάσανον
<span class="lb" data-page="11.382" data-line="2" id="l11.382.2">ㅤ</span>τῆς κρινομένης δυνάμεως ἀπ’ αὐτοῦ χρὴ ποιεῖσθαι τοῦ πράγματος,
<span class="lb" data-page="11.382" data-line="3" id="l11.382.3">ㅤ</span>πρὸς ὃ λέγεται. οὐδὲ γὰρ εἰ ἀνθρώπῳ ψυκτικὸν τὸ
<span class="lb" data-page="11.382" data-line="4" id="l11.382.4">ㅤ</span>κώνειον, ἤδη καὶ ψαρὶ, οὐδ’ εἰ ψαρὶ ἀνθρώπων τρόφιμον, ἤδη
<span class="lb" data-page="11.382" data-line="5" id="l11.382.5">ㅤ</span>καὶ ἀνθρώπῳ. κατὰ ταὐτὰ δὲ οὐδ’ εἰ καθαρτικὸς ὁ ἑλλέβορος,
<span class="lb" data-page="11.382" data-line="6" id="l11.382.6">ㅤ</span>ἤδη καὶ ὀρτύγων, οὐδ’ εἰ τρόφιμος ἐκείνοις, ἤδη καὶ ἀνθρώποις.
<span class="lb" data-page="11.382" data-line="7" id="l11.382.7">ㅤ</span>ἐφεξῆς δὲ τὸ κατὰ συμβεβηκὸς διορίζεσθαι τοῦ πρώτως
<span class="lb" data-page="11.382" data-line="8" id="l11.382.8">ㅤ</span>τε καὶ καθ’ ἑαυτό. τὸ μὲν γὰρ ψυχρὸν ὕδωρ θέρμης ἐπανάκλησίν
<span class="lb" data-page="11.382" data-line="9" id="l11.382.9">ㅤ</span>ποτε ποιεῖται τῷ ψύχειν τὸ δέρμα καὶ συνάγειν
<span class="lb" data-page="11.382" data-line="10" id="l11.382.10">ㅤ</span>καὶ πυκνοῦν. ἕπεται γὰρ τούτῳ θέρμης ἐπανάκλησις, ὡς ἐν
<span class="lb" data-page="11.382" data-line="11" id="l11.382.11">ㅤ</span>τῷ τρίτῳ περὶ κράσεων ἐδείκνυτο. τὸ δὲ αὖ θερμὸν ψύχει
<span class="lb" data-page="11.382" data-line="12" id="l11.382.12">ㅤ</span>πολλάκις τῷ διαφορεῖν τὸν θερμαίνοντα χυμόν. εἰ γὰρ
<span class="lb" data-page="11.382" data-line="13" id="l11.382.13">ㅤ</span>ταῦτά τις διορισάμενος ἀκριβῶς ἐπὶ τὴν ἐξέτασιν ἀφίκοιτο
<span class="lb" data-page="11.382" data-line="14" id="l11.382.14">ㅤ</span>τῆς ζητουμένης δυνάμεως, οὐκ ἄν μοι δοκεῖ σφαλῆναι ῥᾳδίως.
<span class="lb" data-page="11.382" data-line="15" id="l11.382.15">ㅤ</span>ἀλλὰ τὸ μὲν ἀπὸ μηδενὸς ἄλλου ποιεῖσθαι τὴν
<span class="lb" data-page="11.382" data-line="16" id="l11.382.16">ㅤ</span>κρίσιν ἢ τοῦ πρὸς ὃ λέγεται καὶ πάνυ ῥᾴδιον, οὔτ’ εἰ
<span class="lb" data-page="11.382" data-line="17" id="l11.382.17">ㅤ</span>φθαρτικόν ἐστιν τῶν ἐντόμων ζώων τοὔλαιον, οὔτ’ εἰ
<span class="pb" data-page="11.383" id="p11.383">ㅤ</span>
<span class="lb" data-page="11.383" data-line="1" id="l11.383.1">ㅤ</span>λιπαρὸν ἢ γλίσχρον ἢ κοῦφον ἐπισκοποῦντας, ὁπότε ζητοῦμεν
<span class="lb" data-page="11.383" data-line="2" id="l11.383.2">ㅤ</span>εἰ θερμαίνειν πέφυκεν, ἢ ψύχειν, ἢ ξηραίνειν, ἢ ὑγραίνειν
<span class="lb" data-page="11.383" data-line="3" id="l11.383.3">ㅤ</span>τὸ ἀνθρώπειον σῶμα. κατὰ δὲ τὸν αὐτὸν τρόπον οὔτ’
<span class="lb" data-page="11.383" data-line="4" id="l11.383.4">ㅤ</span>εἰ τὴν χροιὰν ἐρυθρόν ἐστιν τὸ ῥόδον, οὔτ’ εἰ λευκὸν τὸ ψιμμύθιον.
<span class="lb" data-page="11.383" data-line="5" id="l11.383.5">ㅤ</span>οὐ γὰρ ἐξ ἀνάγκης οὔτε τὸ ἐρυθρὸν θερμὸν οὔτε
<span class="lb" data-page="11.383" data-line="6" id="l11.383.6">ㅤ</span>τὸ λευκὸν ψυχρόν ἐστιν, ἀλλ’ εἰ προσφερόμενα τοῖς σώμασιν
<span class="lb" data-page="11.383" data-line="7" id="l11.383.7">ㅤ</span>ἡμῶν ἐκθερμαίνει πρώτως καὶ καθ’ ἑαυτὰ καὶ μήτε διὰ μέσου
<span class="lb" data-page="11.383" data-line="8" id="l11.383.8">ㅤ</span>τινὸς ἑτέρου μήτε κατὰ <span class="milestone ed2page" data-n="13.3" data-unit="ed2page" id="ed2page.13.3">ㅤ</span>συμβεβηκὸς εἴη, κᾂν οὕτω γε,
<span class="lb" data-page="11.383" data-line="9" id="l11.383.9">ㅤ</span>θερμὰ τὴν δύναμιν, ὥσπερ εἰ καὶ ψύχει, ψυχρά. ἐπεὶ πόθεν,
<span class="lb" data-page="11.383" data-line="10" id="l11.383.10">ㅤ</span>ὦ πρὸς θεῶν, ἔχομεν εἰπεῖν εἰ θερμόν ἐστιν τὴν δύναμιν τὸ
<span class="lb" data-page="11.383" data-line="11" id="l11.383.11">ㅤ</span>λευκὸν πέπερι καὶ ὁ κόκκος ὁ Κνίδιος καὶ ὁ κνίκος καὶ ἡ τίτανος
<span class="lb" data-page="11.383" data-line="12" id="l11.383.12">ㅤ</span>καὶ ὁ λευκὸς ἑλλέβορος; ἢ πόθεν ὅτι ψυχρὸς ὁ Σάμιος
<span class="lb" data-page="11.383" data-line="13" id="l11.383.13">ㅤ</span>ἀστὴρ καὶ γῆ Σελινουσία καὶ ψιμμύθιον καὶ χιὼν καὶ γάλα;
<span class="lb" data-page="11.383" data-line="14" id="l11.383.14">ㅤ</span>λευκὰ μὲν γὰρ τὴν χρόαν ἐστὶ σύμπαντα τὰ εἰρημένα, κατὰ
<span class="lb" data-page="11.383" data-line="15" id="l11.383.15">ㅤ</span>μέντοι τὰς δυνάμεις αὐτῶν ἐναντιώτατα. ἔστι μὲν οὖν ἡ
<span class="lb" data-page="11.383" data-line="16" id="l11.383.16">ㅤ</span>χιών τε καὶ ἡ τίτανος τὴν χροιὰν ὁμοιότατα, κατὰ δὲ τὰς
<span class="lb" data-page="11.383" data-line="17" id="l11.383.17">ㅤ</span>δυνάμεις αὐτῶν ἐναντιώτατα, ἀλλὰ τὴν ἐναντίωσιν ἡ αἴσθησις
<span class="lb" data-page="11.383" data-line="18" id="l11.383.18">ㅤ</span>κρίνει. τῆς μὲν γὰρ χιόνος προσαγομένης, εὐθύς τε κατὰ
<span class="pb" data-page="11.384" id="p11.384">ㅤ</span>
<span class="lb" data-page="11.384" data-line="1" id="l11.384.1">ㅤ</span>πρώτην προσβολὴν ψυχρᾶς αἰσθανόμεθα καὶ μέχρι περ ἂν
<span class="lb" data-page="11.384" data-line="2" id="l11.384.2">ㅤ</span>ἅπτηται, ψυχούσης ἀεὶ καὶ μᾶλλον. ὁρῶμεν δὲ μήθ’ ὑπομένουσαν
<span class="lb" data-page="11.384" data-line="3" id="l11.384.3">ㅤ</span>ἔτι μήτε σωζομένην, εἰ βραχείας ἐπιλάβηται θερμότητος.
<span class="lb" data-page="11.384" data-line="4" id="l11.384.4">ㅤ</span>ἡ δὲ τίτανος οὔτε κατὰ τὴν πρώτην προσβολὴν
<span class="lb" data-page="11.384" data-line="5" id="l11.384.5">ㅤ</span>φαίνεται ψύχουσα, καὶ μέχρι περ ἂν ἡμῖν πλησιάζῃ, θερμαίνει
<span class="lb" data-page="11.384" data-line="6" id="l11.384.6">ㅤ</span>σαφῶς ἀεὶ καὶ μᾶλλον. ᾧ καὶ δῆλον ὡς τῷ διαπαντὸς ἕν τι
<span class="lb" data-page="11.384" data-line="7" id="l11.384.7">ㅤ</span>ποιεῖν, ἄχρι περ ἂν ἡμῶν ἅπτηται τὸ φάρμακον, ἡ οἰκεία
<span class="lb" data-page="11.384" data-line="8" id="l11.384.8">ㅤ</span>αὐτοῦ δύναμις κριθήσεται.
</p>
          </article>

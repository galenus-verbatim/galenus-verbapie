<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.20">
<span class="pb page1" data-page="11.415" id="p11.415"></span>
<span class="milestone ed1page page1" data-n="2.10" data-unit="ed1page" id="ed1page.2.10"></span>
<span class="milestone ed2page page1" data-n="13.14" data-unit="ed2page" id="ed2page.13.14"></span>
            <p>
<span class="lb" data-page="11.415" data-line="5" id="l11.415.5"></span>Καὶ θαυμάζω γε ὅπως εἰς τοσοῦτόν τινες
<span class="lb" data-page="11.415" data-line="6" id="l11.415.6"></span>ἀπεφήναντο θερμὸν εἶναι τὸ ὄξος, ὡς καυτῆρι προσεοικέναι.
<span class="lb" data-page="11.415" data-line="7" id="l11.415.7"></span><span class="milestone ed2page" data-n="13.15" data-unit="ed2page" id="ed2page.13.15"></span>ταύτῃ γοῦν φασι καὶ τὰς αἱμοῤῥαγίας ἐπέχειν αὐτό.
<span class="lb" data-page="11.415" data-line="8" id="l11.415.8"></span>πρῶτον μὲν γὰρ οὐκ ἂν ἐλάνθανε τὴν αἴσθησιν ἡμῶν ἡ
<span class="lb" data-page="11.415" data-line="9" id="l11.415.9"></span>τοσαύτη θερμότης. ἔπειτα δὲ καὶ κατὰ τὴν αὐτῶν ἐκείνων
<span class="lb" data-page="11.415" data-line="10" id="l11.415.10"></span>τῶν θερμῶν εἰκόνα πάντως ἄν που τοιοῦτον ὑπάρχον ἐσχάραν
<span class="lb" data-page="11.415" data-line="11" id="l11.415.11"></span>εἰργάζετο τοῖς θερμοῖς φαρμάκοις ὁμοίως. ὁρῶμεν γὰρ
<span class="lb" data-page="11.415" data-line="12" id="l11.415.12"></span>ἐπὶ τούτων ἐναργῶς, ὅταν αἷμα δι’ αὐτῶν ἐπισχεῖν βουληθῶμεν,
<span class="lb" data-page="11.415" data-line="13" id="l11.415.13"></span>ἐσχάραν οὐ μικρὰν γενομένην, ὡς εἴ γε μὴ ποιήσῃς
<span class="lb" data-page="11.415" data-line="14" id="l11.415.14"></span>ἐσχάραν, οὐδ’ ἐπέχεις τὸ αἷμα. γίγνεται γὰρ οἷον ἐπίθεμά τι
<span class="lb" data-page="11.415" data-line="15" id="l11.415.15"></span>τῶν αἱμοῤῥαγούντων σωμάτων αὕτη. καὶ διὰ τοῦτο καὶ τὰ
<span class="lb" data-page="11.415" data-line="16" id="l11.415.16"></span>καυτήρια προσφέρομεν αὐτοῖς ἀκριβῶς ἐκπεπυρωμένα, γινώσκοντες,
<span class="lb" data-page="11.415" data-line="17" id="l11.415.17"></span>οἶμαι, τὰ μὴ τοιαῦτα πρὸς τῷ μηδὲν ἀνύειν ἔτι
<span class="lb" data-page="11.415" data-line="18" id="l11.415.18"></span>καὶ βλάπτοντα καὶ παροξύνοντα τὰς αἱμοῤῥαγίας. οὐ γὰρ
<span class="pb" data-page="11.416" id="p11.416"></span>
<span class="lb" data-page="11.416" data-line="1" id="l11.416.1"></span>δὴ κατὰ τὸν ἑαυτοῦ λόγον οὐδὲ τῷ θερμαίνειν τὸ πῦρ ἐφίστησιν
<span class="lb" data-page="11.416" data-line="2" id="l11.416.2"></span>αὐτὰς, ἀλλὰ τὸ κατακαῦσαν οἷς ἂν ἐπιπέσοι, τὸ οἷον
<span class="lb" data-page="11.416" data-line="3" id="l11.416.3"></span>ὑπόλειμμα τῆς καύσεως ἀπεργάζεται πῶμα τῶν ὑποκειμένων,
<span class="lb" data-page="11.416" data-line="4" id="l11.416.4"></span>ὅπερ ἔθος ὀνομάζειν ἐστὶ τοῖς Ἕλλησιν ἐσχάραν. ἀλλὰ τό
<span class="lb" data-page="11.416" data-line="5" id="l11.416.5"></span>γε ὄξος οὐδενὶ τῶν ἐσχαρούντων φαρμάκων ὁμοίως, ἀλλὰ
<span class="lb" data-page="11.416" data-line="6" id="l11.416.6"></span>μᾶλλον, ὡς τὰ στύφοντα χωρὶς ἐσχάρας ἐπέχει τὰς αἱμοῤῥαγίας,
<span class="lb" data-page="11.416" data-line="7" id="l11.416.7"></span>ὥστε ταύτῃ μὲν οὖν οὐ θερμαίνειν ἄκρως, ἀλλὰ ψύχειν
<span class="lb" data-page="11.416" data-line="8" id="l11.416.8"></span>ὑποληφθείη. κάλλιον μέντοι, καθότι καὶ πρόσθεν εἴρηται,
<span class="lb" data-page="11.416" data-line="9" id="l11.416.9"></span>τῶν τοιούτων ἀποχωρῆσαι τεκμηρίων· οὐ γὰρ ἐπὶ τὴν
<span class="lb" data-page="11.416" data-line="10" id="l11.416.10"></span>αἴ θησίν ἀνάγει τὴν κρίσιν, οὐδ’ ἐκ τῶν παρακειμένων οὐδ’
<span class="lb" data-page="11.416" data-line="11" id="l11.416.11"></span>ἐγγύθεν, ἀλλὰ πόῤῥωθέν τε καὶ διὰ μακρῶν λημμάτων συλλογίζεται.
<span class="lb" data-page="11.416" data-line="12" id="l11.416.12"></span>καὶ δείξω τὴν ἀτοπίαν αὐτῷ ἐπὶ πλέον ἐν τοῖς
<span class="lb" data-page="11.416" data-line="13" id="l11.416.13"></span>ἑξῆς λόγοις.
</p>
          </article>

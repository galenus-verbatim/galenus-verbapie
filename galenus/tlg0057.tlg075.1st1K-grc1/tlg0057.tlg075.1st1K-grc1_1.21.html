<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.21">
<span class="pb page1" data-page="11.416" id="p11.416">ㅤ</span>
<span class="milestone ed1page page1" data-n="2.10" data-unit="ed1page" id="ed1page.2.10">ㅤ</span>
<span class="milestone ed2page page1" data-n="13.15" data-unit="ed2page" id="ed2page.13.15">ㅤ</span>
            <p>
<span class="lb" data-page="11.416" data-line="14" id="l11.416.14">ㅤ</span>Ἡμεῖς μὲν οὖν κατὰ τὴν ἐξ ἀρχῆς μέθοδον
<span class="lb" data-page="11.416" data-line="15" id="l11.416.15">ㅤ</span>ἐπί τε τῶν ἀμέμπτως ὑγιαινόντων πειρασόμεθα τῆς
<span class="lb" data-page="11.416" data-line="16" id="l11.416.16">ㅤ</span>δυνάμεως αὐτοῦ, κᾄπειτ’ ἐφεξῆς ἐπὶ τῶν δυσκράτων, εἶτα
<span class="lb" data-page="11.416" data-line="17" id="l11.416.17">ㅤ</span>καὶ τῶν νοσούντων. σπόγγον οὖν ἢ ἔριον ὄξει βρέξαντες ἐπιθήσομεν
<span class="lb" data-page="11.416" data-line="18" id="l11.416.18">ㅤ</span>ὁτῳδήποτε μορίῳ τῶν ὑγιεινῶν σωμάτων, εἶθ’
<span class="pb" data-page="11.417" id="p11.417">ㅤ</span>
<span class="lb" data-page="11.417" data-line="1" id="l11.417.1">ㅤ</span>ὥσπερ εἴρηται ἔμπροσθεν, ἔν τε τῷ παραχρῆμα πευσόμεθα
<span class="lb" data-page="11.417" data-line="2" id="l11.417.2">ㅤ</span>τῶν ἰδιωτῶν, ἀδεκάστως γὰρ ἐκεῖνοι τὰ τοιαῦτα κρινοῦσιν
<span class="lb" data-page="11.417" data-line="3" id="l11.417.3">ㅤ</span>τῷ μὴ δουλεύειν δόγματι, πότερα ψύξεως ἢ θερμασίας αἰσθάνονται.
<span class="lb" data-page="11.417" data-line="4" id="l11.417.4">ㅤ</span>δῆλον δ’ ὡς οὔτε ψυχρὸν ἄκρως οὔτε θερμὸν αὐτὸ
<span class="lb" data-page="11.417" data-line="5" id="l11.417.5">ㅤ</span>προσοίσομεν. εἴρηται γὰρ ἤδη καὶ περὶ τούτου πρόσθεν. εἰ
<span class="lb" data-page="11.417" data-line="6" id="l11.417.6">ㅤ</span>δὴ τοιοῦτον εἴη τὸ προφερόμενον ὄξος, καὶ μάλιστα εἰ μὴ παλαιὸν
<span class="lb" data-page="11.417" data-line="7" id="l11.417.7">ㅤ</span>σφόδρα μηδ’ ἐσχάτως δριμὺ, σαφοῦς αἰσθήσονται
<span class="lb" data-page="11.417" data-line="8" id="l11.417.8">ㅤ</span>ψύξεως, ἐκ τοῦ παραχρῆμα καὶ μετὰ μίαν ὥραν καὶ δύο καὶ
<span class="lb" data-page="11.417" data-line="9" id="l11.417.9">ㅤ</span>τρεῖς καὶ τέτταρας, ἐξ ὑστέρου μέντοι καὶ θερμασίας τινὸς
<span class="lb" data-page="11.417" data-line="10" id="l11.417.10">ㅤ</span>ἤδη κατὰ βραχὺ γεννωμένης ἐν τῷ μορίῳ, φαντασίαν τινὰ
<span class="lb" data-page="11.417" data-line="11" id="l11.417.11">ㅤ</span>ἕξουσιν. δριμέος δ’ ἰσχυρῶς ὄντος τοῦ ὄξους κατὰ μὲν τὴν
<span class="lb" data-page="11.417" data-line="12" id="l11.417.12">ㅤ</span>ἀρχὴν κᾀπὶ τούτῳ ψύχεσθαι φήσουσιν, ταχέως μέντοι τῆς
<span class="lb" data-page="11.417" data-line="13" id="l11.417.13">ㅤ</span>ὑποστρεφομένης αἰσθήσονται θερμασίας καὶ οὐ μετὰ πολὺν
<span class="lb" data-page="11.417" data-line="14" id="l11.417.14">ㅤ</span>χρόνον, ὡς ἐπὶ τοῦ νεωτέρου τε καὶ μὴ πάνυ δριμέος ὄξους.
<span class="lb" data-page="11.417" data-line="15" id="l11.417.15">ㅤ</span>ἐξ ὧν δῆλον ὡς ἔστι ψυχρὸν μὲν πάντως, ἤδη δὲ καὶ θερμασίας
<span class="lb" data-page="11.417" data-line="16" id="l11.417.16">ㅤ</span>τινὸς <span class="milestone ed1page" data-n="2.11" data-unit="ed1page" id="ed1page.2.11">ㅤ</span>ὀλίγης μετέχον, ἣ τῷ λόγῳ τῆς δριμύτητος
<span class="lb" data-page="11.417" data-line="17" id="l11.417.17">ㅤ</span>κατά τι συμβεβηκὸς ἐν τῷ χρόνῳ μετρίως ὑποθερμαίνει τὰ
<span class="pb" data-page="11.418" id="p11.418">ㅤ</span>
<span class="lb" data-page="11.418" data-line="1" id="l11.418.1">ㅤ</span>σώματα, καίτοι γ’ οὐδὲ τοῦτο διαπαντὸς, ἀλλ’ ἐπ’ ἐνίων πέφυκε
<span class="lb" data-page="11.418" data-line="2" id="l11.418.2">ㅤ</span>δρᾷν. ὅσα οὖν χαῦνα καὶ ἀνώδυνα τῶν οἰδημάτων οὔτ’
<span class="lb" data-page="11.418" data-line="3" id="l11.418.3">ㅤ</span>ἐντῷ<span class="milestone ed2page" data-n="13.16" data-unit="ed2page" id="ed2page.13.16">ㅤ</span> παραχρῆμα θερμασίας αἴσθησιν, οὔτ’ εἰς ὕστερον
<span class="lb" data-page="11.418" data-line="4" id="l11.418.4">ㅤ</span>ἔχει χρωμένων ὄξει. κνῆσις μέντοι ἐπ’ αὐτῶν γίγνεται, δι’ ἣν
<span class="lb" data-page="11.418" data-line="5" id="l11.418.5">ㅤ</span>καὶ πολλάκις τοῖς ἄκρως χρωμένοις ἔρευθος ἐπιτρέχει λεπτὸν,
<span class="lb" data-page="11.418" data-line="6" id="l11.418.6">ㅤ</span>ὥστ’ οὐδὲ πρώτως, οὐδὲ κατὰ τὴν οἰκείαν τάξιν ὑποθερμαίνειν
<span class="lb" data-page="11.418" data-line="7" id="l11.418.7">ㅤ</span>δόξειεν ἂν, ἀλλ’ ἐρεθίζειν τῇ δήξει τῆς δριμύτητος.
<span class="lb" data-page="11.418" data-line="8" id="l11.418.8">ㅤ</span>ἐπεὶ δὲ ἅπαξ ἐπὶ τὰ παθήματα μετέβημεν ἀπὸ τῶν ὑγιαινόντων
<span class="lb" data-page="11.418" data-line="9" id="l11.418.9">ㅤ</span>σωμάτων, ἀναμνήσωμεν ὅσα πέφυκε δρᾷν ἐπὶ ταῖς
<span class="lb" data-page="11.418" data-line="10" id="l11.418.10">ㅤ</span>θερμοτάταις τε καὶ ψυχροτάταις διαθέσεσιν. ὅταν οὖν τις
<span class="lb" data-page="11.418" data-line="11" id="l11.418.11">ㅤ</span>ὑπὸ θαψίας ἐπαλειφθείσης διακαίηται, κατασβέννυσιν ὄξος
<span class="lb" data-page="11.418" data-line="12" id="l11.418.12">ㅤ</span>τὸ καῦμα. καὶ τοῦτ’ ἔξεστι τῷ βουλομένῳ πείρᾳ μαθεῖν,
<span class="lb" data-page="11.418" data-line="13" id="l11.418.13">ㅤ</span>ὥσπερ καὶ ἡμεῖς ἐποιήσαμεν ἐφ’ ἡμῶν αὐτῶν, ἐπὶ τῷ βάσανον
<span class="lb" data-page="11.418" data-line="14" id="l11.418.14">ㅤ</span>ἀκριβῆ λαβεῖν τῆς τοῦ φαρμάκου δυνάμεως, ἐπαλείψαντες
<span class="lb" data-page="11.418" data-line="15" id="l11.418.15">ㅤ</span>πολλαχόθι τὰς κνήμας, ἡνίκα μετὰ τέτταρας ὥρας καὶ πέντε
<span class="lb" data-page="11.418" data-line="16" id="l11.418.16">ㅤ</span>διακαίεσθαί τε καὶ φλεγμαίνειν ὑπήρξαντο, τῷ μὲν ὄξους, τῷ
<span class="lb" data-page="11.418" data-line="17" id="l11.418.17">ㅤ</span>δ’ ὕδατος προσεῤῥαίνομεν, ἑτέρῳ δ’ ἔλαιον, ἄλλο δὲ ῥοδίνῳ
<span class="lb" data-page="11.418" data-line="18" id="l11.418.18">ㅤ</span>ἐπηλείφομεν, ἄλλῳ δ’ ἄλλο τι τῶν ἢ δριμύτητας ἀμβλύνειν
<span class="pb" data-page="11.419" id="p11.419">ㅤ</span>
<span class="lb" data-page="11.419" data-line="1" id="l11.419.1">ㅤ</span>ἢ θερμότητας ἐμψύχειν πεπιστευμένων, καὶ πάντων αὐτῶν
<span class="lb" data-page="11.419" data-line="2" id="l11.419.2">ㅤ</span>ἐνεργέστερον τὸ ὄξος ηὑρίσκετο. δῆλον οὖν ὡς οὐχὶ τῷ τὰς
<span class="lb" data-page="11.419" data-line="3" id="l11.419.3">ㅤ</span>δριμύτητάς τε καὶ δήξεις ἀμβλύνειν, ὁμοίως ἐλαίῳ τε καὶ
<span class="lb" data-page="11.419" data-line="4" id="l11.419.4">ㅤ</span>ῥοδίνῳ, καὶ γὰρ καὶ αὐτὸ πέφυκε ποιεῖν ταῦτα, ἀλλὰ τῷ ψύχειν.
<span class="lb" data-page="11.419" data-line="5" id="l11.419.5">ㅤ</span>εἰ γάρ οὐκ ἐνδέχεται μὲν ἄλλως ἰᾶσθαι τὰς ἀπὸ τῆς
<span class="lb" data-page="11.419" data-line="6" id="l11.419.6">ㅤ</span>θαψίας φλεγμονὰς αὐτὸ, πλὴν ἢ τῷ ψύχειν ἢ τῷ τὰς δήξεις
<span class="lb" data-page="11.419" data-line="7" id="l11.419.7">ㅤ</span>τε καὶ δριμύτητας ἀμβλύνειν, οὐχ ὑπάρχει δ’ αὐτῷ θάτερον,
<span class="lb" data-page="11.419" data-line="8" id="l11.419.8">ㅤ</span>ἀνάγκη ἄρα κατὰ τὸ λοιπὸν ἰᾶσθαι· καὶ τῶν ἄλλων δὲ τῶν
<span class="lb" data-page="11.419" data-line="9" id="l11.419.9">ㅤ</span>θερμῶν ἁπάντων παθημάτων, τῶν μὲν μᾶλλον, τῶν δ’ ἧττον
<span class="lb" data-page="11.419" data-line="10" id="l11.419.10">ㅤ</span>ἐμψυκτικὸν ὑπάρχει, φλεγμονῶν, ἑρπήτων, φυγέθλων, ἐρυσιπελάτων,
<span class="lb" data-page="11.419" data-line="11" id="l11.419.11">ㅤ</span>ἀνθράκων. ὥστε εἰ μὴ τὸ σφοδρόν τε καὶ τραχύ
<span class="lb" data-page="11.419" data-line="12" id="l11.419.12">ㅤ</span>τῆς δυνάμεως αὐτῷ λυπηρὸν ἦν, οὐκ ἂν ἄλλῳ τινὶ πρὸς ἔμψυξιν
<span class="lb" data-page="11.419" data-line="13" id="l11.419.13">ㅤ</span>ἐχρώμεθα.
</p>
          </article>

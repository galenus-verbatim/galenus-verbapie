<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.23">
<span class="pb page1" data-page="11.421" id="p11.421"></span>
<span class="milestone ed1page page1" data-n="2.11" data-unit="ed1page" id="ed1page.2.11"></span>
<span class="milestone ed2page page1" data-n="13.17" data-unit="ed2page" id="ed2page.13.17"></span>
            <p>
<span class="lb" data-page="11.421" data-line="12" id="l11.421.12"></span>Τὸ δ’ ὄξος, ὥσπερ οὖν καὶ τὸ ῥόδινον, ὅτι
<span class="lb" data-page="11.421" data-line="13" id="l11.421.13"></span>μὲν οὔτ’ ἄκρως ψυχρὸν οὔτε θερμόν ἐστιν, ἐξ αὐτοῦ τοῦ
<span class="lb" data-page="11.421" data-line="14" id="l11.421.14"></span>διστάζεσθαι πρόδηλον. οὐδέτερον δέ πως ἑκάτερον αὐτῶν
<span class="lb" data-page="11.421" data-line="15" id="l11.421.15"></span>ἀναγκαῖον εἶναι. τριχῶς δὲ τῶν οὐδετέρων λεγομένων, ὥσπερ
<span class="lb" data-page="11.421" data-line="16" id="l11.421.16"></span>καὶ Ἡρόφιλος διῃρεῖτο, τῶν μὲν τῷ μετέχειν ἴσον ἀμφοτέρων
<span class="lb" data-page="11.421" data-line="17" id="l11.421.17"></span>τῶν ἄκρων, τῶν δὲ τῷ μηδετέρου, τῶν δὲ νῦν μὲν τοῦδε,
<span class="lb" data-page="11.421" data-line="18" id="l11.421.18"></span>νῦν δὲ τοῦδε, πάντως που καὶ ταῦτα ἢ κατά τι τῶν σημαινομένων,
<span class="pb" data-page="11.422" id="p11.422"></span>
<span class="lb" data-page="11.422" data-line="1" id="l11.422.1"></span>ἤ τινα τῆς τῶν οὐδετέρων ἐστὶ φύσεως. ἐμοὶ μὲν
<span class="lb" data-page="11.422" data-line="2" id="l11.422.2"></span>δὴ μᾶλλον δοκεῖ, τῷ μετέχειν ἑκατέρων τῶν ἄκρων καὶ τῷ
<span class="lb" data-page="11.422" data-line="3" id="l11.422.3"></span>νῦν μὲν θερμαίνειν αἰσθητῶς δοκεῖν, αὖθις δὲ ψύχειν. οὕτως
<span class="lb" data-page="11.422" data-line="4" id="l11.422.4"></span>οὖν οὐδέτερα λεχθείη ἂν καὶ ὄξος καὶ ῥόδινον. εἰ δέ τις καὶ
<span class="lb" data-page="11.422" data-line="5" id="l11.422.5"></span>τῷ μηδετέρου τῶν ἄκρων μετέχειν ἐπιχειρήσειεν οὐδέτερα
<span class="lb" data-page="11.422" data-line="6" id="l11.422.6"></span>δεικνύειν, εὐπορήσει μὲν ἴσως καὶ οὗτός τινων λόγων πιθανῶν,
<span class="lb" data-page="11.422" data-line="7" id="l11.422.7"></span>οὐ μὴν ἀποδεικτικῶν τε καὶ ἐπιστημονικῶν. ἀκριβῶς
<span class="lb" data-page="11.422" data-line="8" id="l11.422.8"></span>τοῦτο γινώσκειν μοι δοκῶ, καὶ μάλιστα περὶ ὄξους. τὸ μὲν
<span class="lb" data-page="11.422" data-line="9" id="l11.422.9"></span>γὰρ ἑκατέρους εὐπορεῖν ἐπιχειρημάτων πιθανῶν, τούς τε ψυχρότατον
<span class="lb" data-page="11.422" data-line="10" id="l11.422.10"></span>ἀποδεικνύντας αὐτὸ καὶ τοὺς θερμότατον, οὐ σμικρὸν
<span class="lb" data-page="11.422" data-line="11" id="l11.422.11"></span>τεκμήριόν ἐστι τοῦ μετέχειν ἀμφοτέρων αὐτό. χαλεπὸν
<span class="lb" data-page="11.422" data-line="12" id="l11.422.12"></span>μὴν ἱκανῶς πιστώσασθαι τῷ λόγῳ τὴν τῶν ἐναντίων μέθεξιν,
<span class="lb" data-page="11.422" data-line="13" id="l11.422.13"></span>οὐκ ἔχοντας λῦσαι καὶ σχίσαι τὴν οὐσίαν αὐτοῦ, καθάπερ
<span class="lb" data-page="11.422" data-line="14" id="l11.422.14"></span>ἐπί τε γάλακτος ἐργαζόμεθα καὶ ἄλλων παμπόλλων, ἃ
<span class="lb" data-page="11.422" data-line="15" id="l11.422.15"></span>προϊὼν ὁ λόγος ἐκδείξει πάντα. καὶ διὰ τοῦτο ἐναργεστέρας
<span class="lb" data-page="11.422" data-line="16" id="l11.422.16"></span>καὶ ἀκινδυνοτέρας ἀρχῆς ἐπιλαβέσθαι ποθοῦμεν. ἔστι δὲ,
<span class="lb" data-page="11.422" data-line="17" id="l11.422.17"></span>ὡς ἐμοὶ φαίνεται, τὴν ἀρχὴν ἐκείνην θηρατέον, ἐκ τῆς λεπτομεροῦς
<span class="pb" data-page="11.423" id="p11.423"></span>
<span class="lb" data-page="11.423" data-line="1" id="l11.423.1"></span>τε καὶ παχυμεροῦς φύσεως, ὑπὲρ ἧς εἴρηται μέντοι
<span class="lb" data-page="11.423" data-line="2" id="l11.423.2"></span>μοι καὶ πρόσθεν, ἀλλὰ καὶ νῦν ἄμεινον ἐπιπλέον ὑπὲρ αὐτῆς
<span class="lb" data-page="11.423" data-line="3" id="l11.423.3"></span>διελθεῖν, ἐπειδὴ καὶ Πλάτων φησὶ, περὶ τῶν ἀρχῶν χρὴ τοὺς
<span class="lb" data-page="11.423" data-line="4" id="l11.423.4"></span>πλείστους γίγνεσθαι λόγους.
</p>
          </article>

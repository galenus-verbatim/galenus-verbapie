<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.24">
<span class="pb page1" data-page="11.423" id="p11.423">ㅤ</span>
<span class="milestone ed1page page1" data-n="2.11" data-unit="ed1page" id="ed1page.2.11">ㅤ</span>
<span class="milestone ed2page page1" data-n="13.17" data-unit="ed2page" id="ed2page.13.17">ㅤ</span>
            <p>
<span class="lb" data-page="11.423" data-line="5" id="l11.423.5">ㅤ</span>Τὸν ἀέρα τοίνυν οὐκ ἔστιν ὅστις οὐκ
<span class="lb" data-page="11.423" data-line="6" id="l11.423.6">ㅤ</span>εἶπε λεπτομερῆ, τῷ καταθραύεσθαι δηλονότι ῥᾳδίως εἰς
<span class="lb" data-page="11.423" data-line="7" id="l11.423.7">ㅤ</span>λεπτὰ μόρια καὶ διὰ πυκνοτάτων σωμάτων ἑτοίμως διέρχεσθαι,
<span class="lb" data-page="11.423" data-line="8" id="l11.423.8">ㅤ</span><span class="milestone ed2page" data-n="13.18" data-unit="ed2page" id="ed2page.13.18">ㅤ</span>ἢ, εἴπερ ἐξ ἄλλου τινὸς ἐπιφέρουσιν αὐτῷ τὸ
<span class="lb" data-page="11.423" data-line="9" id="l11.423.9">ㅤ</span>λεπτομερὲς ὄνομα, διδασκόντων ἡμᾶς σαφῶς. οὐ γὰρ δὴ ἐξ
<span class="lb" data-page="11.423" data-line="10" id="l11.423.10">ㅤ</span>ὄγκων γε λεπτῶν, ὡς οἱ τῆς ἑτέρας αἱρέσεως εἴποιεν ἂν
<span class="lb" data-page="11.423" data-line="11" id="l11.423.11">ㅤ</span>ἡγεμόνες, ἐροῦμεν καὶ ἡμεῖς συγκεῖσθαι τὸν ἀέρα. συνεχὴς
<span class="lb" data-page="11.423" data-line="12" id="l11.423.12">ㅤ</span>γάρ ἐστιν καὶ εἷς ὅλος, οὐδαμόθι κενὸν ἐν ἑαυτῷ περιέχων
<span class="lb" data-page="11.423" data-line="13" id="l11.423.13">ㅤ</span>οὐδέν. ἐν δὲ τοιαύτῃ φύσει σώματος ἡ λεπτομέρεια,
<span class="lb" data-page="11.423" data-line="14" id="l11.423.14">ㅤ</span>τῷ τάχει τῆς εἰς μικρὰ διαιρέσεως ἐπινοεῖται μόνῳ. ἀλλ’
<span class="lb" data-page="11.423" data-line="15" id="l11.423.15">ㅤ</span>εἴπερ διὰ τοῦτο λεπτομερὴς ὁ ἀὴρ, οὐχ ἅπαν πῦρ ἔσται
<span class="lb" data-page="11.423" data-line="16" id="l11.423.16">ㅤ</span>λεπτομερές. ἔστι μὲν γὰρ δήπου καὶ χαλκὸς καὶ σίδηρος
<span class="lb" data-page="11.423" data-line="17" id="l11.423.17">ㅤ</span>καὶ λίθος καὶ ξύλον καὶ πᾶν ὅπερ ἀνθρακωθῇ πῦρ, οὐ
<span class="lb" data-page="11.423" data-line="18" id="l11.423.18">ㅤ</span>μὴν λεπτομερέστερον νῦν ἢ πρόσθεν. αἱ μέντοι φλόγες,
<span class="pb" data-page="11.424" id="p11.424">ㅤ</span>
<span class="lb" data-page="11.424" data-line="1" id="l11.424.1">ㅤ</span>ἕτερόν τι γένος πυρὸς, ὄντως εἰσὶ λεπτομερεῖς. οὔτ’ οὖν
<span class="lb" data-page="11.424" data-line="2" id="l11.424.2">ㅤ</span>πᾶν πῦρ λεπτομερὲς οὔτε λεπτομερὲς ἅπαν πῦρ. ὅτε γὰρ
<span class="lb" data-page="11.424" data-line="3" id="l11.424.3">ㅤ</span>ἄνθραξ πῦρ μὲν, οὐ λεπτομερὲς δὲ, ὅ τε ἀήρ λεπτομερὴς
<span class="lb" data-page="11.424" data-line="4" id="l11.424.4">ㅤ</span>μὲν, οὐ πῦρ δὲ, τί ποτε ἐξ ἑτοίμου λαμβάνουσιν ὀλίγου
<span class="lb" data-page="11.424" data-line="5" id="l11.424.5">ㅤ</span>δεῖν ἅπαντες ἰατροί τε καὶ φιλόσοφοι τὰς προτάσεις πάσας,
<span class="lb" data-page="11.424" data-line="6" id="l11.424.6">ㅤ</span>τὴν τε τὸ πῦρ ἅπαν ἀποφαίνουσαν λεπτομερὲς τήν τε
<span class="lb" data-page="11.424" data-line="7" id="l11.424.7">ㅤ</span>τὸ λεπτομερὲς ἅπαν πυρῶδες;<span class="milestone ed1page" data-n="2.12" data-unit="ed1page" id="ed1page.2.12">ㅤ</span> εἰ γὰρ ἐπιστήσειέ τις
<span class="lb" data-page="11.424" data-line="8" id="l11.424.8">ㅤ</span>ἀκριβῶς καὶ προσέχοι τοῖς πράγμασιν τὸν νοῦν, οὐκ ἂν
<span class="lb" data-page="11.424" data-line="9" id="l11.424.9">ㅤ</span>εἴποι τὸν ἄνθρακα λεπτομερέστερον ἀέρος. ἀναμνησθῶμεν
<span class="lb" data-page="11.424" data-line="10" id="l11.424.10">ㅤ</span>γὰρ ἐν κρύει σφοδρῷ καὶ βορείᾳ καταστάσει τὸ καθαρὸν
<span class="lb" data-page="11.424" data-line="11" id="l11.424.11">ㅤ</span>τοῦ περιέχοντος ἡμᾶς ἀέρος καὶ παραβάλλωμεν αὐτὸν, εἰ
<span class="lb" data-page="11.424" data-line="12" id="l11.424.12">ㅤ</span>βούλει, σιδήρῳ διαπύρῳ· γνωσόμεθα γὰρ ἐκ τῶν τοιούτων
<span class="lb" data-page="11.424" data-line="13" id="l11.424.13">ㅤ</span>παραδειγμάτων, ὡς ἔστι τι καὶ ψυχρὸν ἀκριβῶς λεπτομερὲς
<span class="lb" data-page="11.424" data-line="14" id="l11.424.14">ㅤ</span>καὶ θερμὸν παχυμερές.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.25">
<span class="pb page1" data-page="11.424" id="p11.424">ㅤ</span>
<span class="milestone ed1page page1" data-n="2.12" data-unit="ed1page" id="ed1page.2.12">ㅤ</span>
<span class="milestone ed2page page1" data-n="13.18" data-unit="ed2page" id="ed2page.13.18">ㅤ</span>
            <p>
<span class="lb" data-page="11.424" data-line="15" id="l11.424.15">ㅤ</span>Ὥσθ’ ὅταν ἐπὶ τοῦ δακνῶδες εἶναι τὸ
<span class="lb" data-page="11.424" data-line="16" id="l11.424.16">ㅤ</span>ὄξος, ὅτι λεπτομερές ἐστι καὶ θερμὸν ἀναλογίζονταί τινες,
<span class="pb" data-page="11.425" id="p11.425">ㅤ</span>
<span class="lb" data-page="11.425" data-line="1" id="l11.425.1">ㅤ</span>οὐ συγχωρητέον αὐτοῖς. οὐ γὰρ ἅπαν τὸ λεπτομερὲς θερμὸν
<span class="lb" data-page="11.425" data-line="2" id="l11.425.2">ㅤ</span>ἴσως μὲν οὖν οὐδὲ τὸ δακνῶδες ἅπαν λεπτομερές. ἀλλ’ ἔν
<span class="lb" data-page="11.425" data-line="3" id="l11.425.3">ㅤ</span>γε τῷ παρόντι συγκεχωρήσθω, καίτοι γ’ εἴχομεν λέγειν καὶ
<span class="lb" data-page="11.425" data-line="4" id="l11.425.4">ㅤ</span>χιὼν καὶ βοῤῥὰς καὶ ὕδωρ ψυχρὸν, οὐκ ὀφθαλμοῖς μόνον,
<span class="lb" data-page="11.425" data-line="5" id="l11.425.5">ㅤ</span>ἀλλὰ καὶ τοῖς ἕλκεσι καὶ πᾶσι τοῖς ἀραιοῖς σώμασιν ὑπάρχει
<span class="lb" data-page="11.425" data-line="6" id="l11.425.6">ㅤ</span>δακνῶδες· καθότι καὶ Ἱπποκράτης ἔλεγεν τὸ μὲν
<span class="lb" data-page="11.425" data-line="7" id="l11.425.7">ㅤ</span>ψυχρὸν δακνῶδες· ἀλλ’ εἰ καὶ τοῦτό τις, ὡς ἔφην, συγχωρήσειε,
<span class="lb" data-page="11.425" data-line="8" id="l11.425.8">ㅤ</span>τὸ πᾶν δακνῶδες εἶναι καὶ λεπτομερὲς, οὐκ εὐθὺς
<span class="lb" data-page="11.425" data-line="9" id="l11.425.9">ㅤ</span>καὶ θερμὸν εἶναι συγχωρήσει. οὐκοῦν τὸ ὄξος, ὅτι δακνῶδες,
<span class="lb" data-page="11.425" data-line="10" id="l11.425.10">ㅤ</span>διὰ τοῦτο καὶ θερμὸν, ἀλλὰ λεπτομερὲς μὲν ὥσπερ ἀὴρ
<span class="lb" data-page="11.425" data-line="11" id="l11.425.11">ㅤ</span>βόρειος, οὐ μὴν θερμόν γε.
</p>
          </article>

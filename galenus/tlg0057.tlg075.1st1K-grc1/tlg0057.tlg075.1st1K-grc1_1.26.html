<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.26">
<span class="pb page1" data-page="11.425" id="p11.425"></span>
<span class="milestone ed1page page1" data-n="2.12" data-unit="ed1page" id="ed1page.2.12"></span>
<span class="milestone ed2page page1" data-n="13.18" data-unit="ed2page" id="ed2page.13.18"></span>
            <p>
<span class="lb" data-page="11.425" data-line="12" id="l11.425.12"></span>Πόθεν οὖν ἐνίοις αἴσθησις γίνεται θερμότητος
<span class="lb" data-page="11.425" data-line="13" id="l11.425.13"></span>ἀμυδρᾶς; τάχα μὲν, ὡς ἔφην καὶ πρόσθεν, ἐξ ἐναντίων
<span class="lb" data-page="11.425" data-line="14" id="l11.425.14"></span>σύγκειται δυνάμεων, ὁμοίως τῷ γάλακτι, τάχα δὲ καὶ
<span class="lb" data-page="11.425" data-line="15" id="l11.425.15"></span>τῷ θερμότητος ἐπανάκλησιν ποιεῖσθαι. δύναιτο δ’ ἂν καὶ
<span class="lb" data-page="11.425" data-line="16" id="l11.425.16"></span>τὸ τραχεῖάν τε καὶ ἀνιαρὰν ἔχον τὴν διέξοδον ἄλγημα ποιεῖν,
<span class="lb" data-page="11.425" data-line="17" id="l11.425.17"></span>ἐπισπᾶσθαί τε ῥεῦμα θερμὸν τῷ τόπῳ. καὶ γὰρ τοῦτο
<span class="lb" data-page="11.425" data-line="18" id="l11.425.18"></span>ἐναργές ἐστιν, ὡς ἐπιῤῥεῖ τι τοῖς ὀδυνωμένοις μορίοις. ἀλλὰ
<span class="pb" data-page="11.426" id="p11.426"></span>
<span class="lb" data-page="11.426" data-line="1" id="l11.426.1"></span>πολὺ μὲν οὐκ ἂν ἐπιῤῥυῇ, τῷ ψυχρὸν εἶναι τὸ ὄξος καὶ
<span class="lb" data-page="11.426" data-line="2" id="l11.426.2"></span>ἀποκρούεσθαι τὸ ἐπιφερόμενον. ὅσον δ’ ἀκριβῶς λεπτόν
<span class="lb" data-page="11.426" data-line="3" id="l11.426.3"></span>ἐστι, <span class="milestone ed2page" data-n="13.19" data-unit="ed2page" id="ed2page.13.19"></span>διαφεῦγον τοῦτο τὰς λαβὰς τοῦ φαρμάκου
<span class="lb" data-page="11.426" data-line="4" id="l11.426.4"></span>παραῤῥεῖ τε καὶ στηρίζεται κατὰ τὸ μόριον, οὐκέτι παλινδρομοῦν,
<span class="lb" data-page="11.426" data-line="5" id="l11.426.5"></span>ὥσπερ τὸ παχύτερον, ὀπίσω. φαίνεται γὰρ οὖν δὴ
<span class="lb" data-page="11.426" data-line="6" id="l11.426.6"></span>καὶ λεπτὸν ἀκριβῶς, ἐπανθοῦν ἔρευθος τοῖς ὑπ’ ὄξους ἐρεθισθεῖσι
<span class="lb" data-page="11.426" data-line="7" id="l11.426.7"></span>μορίοις. ἴσως δὲ καὶ ἄλλη τίς ἐστιν αἰτία γνωσθῆναι
<span class="lb" data-page="11.426" data-line="8" id="l11.426.8"></span>μὴ δυναμένη. δι’ αὐτὸ γὰρ δὴ τοῦτο καὶ πόῤῥωθεν
<span class="lb" data-page="11.426" data-line="9" id="l11.426.9"></span>ἄρχεσθαι τῆς τῶν δυνάμεων ἐξετάσεως ἐκώλυον, ὅτι περιπίπτειν
<span class="lb" data-page="11.426" data-line="10" id="l11.426.10"></span>ἀναγκαῖόν ἐστι φυσικοῖς προβλήμασιν, οὐ σμικρὰς
<span class="lb" data-page="11.426" data-line="11" id="l11.426.11"></span>ἔχουσιν ἀπορίας· ἡμῖν δὲ νῦν οὐχ ὡς φυσικοῖς ἀνδράσι
<span class="lb" data-page="11.426" data-line="12" id="l11.426.12"></span>πρόκειται πάντων τῶν πραγμάτων τὰς αἰτίας ἐξευρίσκειν,
<span class="lb" data-page="11.426" data-line="13" id="l11.426.13"></span>ἀλλὰ τὰς δυνάμεις τῶν φαρμάκων ἐπιγνῶναι, πρὸς τὸ χρήσασθαί
<span class="lb" data-page="11.426" data-line="14" id="l11.426.14"></span>τε δεξιῶς αὐτοῖς ἀγαθούς τε δημιουργοὺς γίγνεσθαι
<span class="lb" data-page="11.426" data-line="15" id="l11.426.15"></span>τῶν συνθέτων. ὅτι γὰρ οὐχ οἷόν τε καλῶς οὔτ’
<span class="lb" data-page="11.426" data-line="16" id="l11.426.16"></span>αὐτὸν συνθεῖναι φάρμακον οὔθ’ ὑπ’ ἄλλου συγκειμένῳ
<span class="lb" data-page="11.426" data-line="17" id="l11.426.17"></span>χρήσασθαι, πρὸ τοῦ τὰς τῶν ἁπλῶν φαρμάκων δυνάμεις
<span class="lb" data-page="11.426" data-line="18" id="l11.426.18"></span>εἰδέναι, διά τε τῆς θεραπευτικῆς μεθόδου καὶ τῆς περὶ
<span class="pb" data-page="11.427" id="p11.427"></span>
<span class="lb" data-page="11.427" data-line="1" id="l11.427.1"></span>συνθέσεως φαρμάκων ἱκανῶς ἐπιδείκνυται. τοῦτον οὖν
<span class="lb" data-page="11.427" data-line="2" id="l11.427.2"></span>τὸν σκοπὸν ἐχούσης τῆς ἐνεστώσης πραγματείας, ἐπειδὰν
<span class="lb" data-page="11.427" data-line="3" id="l11.427.3"></span>πρῶτον εὕρωμεν τὸ πρὸς αὐτῶν χρηστὸν, ἀποχωρεῖν δεῖ
<span class="lb" data-page="11.427" data-line="4" id="l11.427.4"></span>προβλημάτων φυσικῶν, ἀπορίας ἐχόντων συχνάς. ὑπὸ τίνος
<span class="lb" data-page="11.427" data-line="5" id="l11.427.5"></span>γὰρ κράσεως ἐν τῷ καθόλου πέφυκεν ὀξύτης καὶ γλυκύτης
<span class="lb" data-page="11.427" data-line="6" id="l11.427.6"></span>καὶ πικρότης, ἁλυκότης τε καὶ αὐστηρότης καὶ δριμύτης,
<span class="lb" data-page="11.427" data-line="7" id="l11.427.7"></span>ἑκάστη τε τῶν ἄλλων ποιοτήτων γίγνεσθαι; καὶ αὐτοῖς τοῖς
<span class="lb" data-page="11.427" data-line="8" id="l11.427.8"></span>φυσικοῖς ἀνδράσι ζητοῦσιν ἀπορίαι μέγισταί τε καὶ πάμπολλαι
<span class="lb" data-page="11.427" data-line="9" id="l11.427.9"></span>κατὰ τοὺς λόγους ἀναφαίνονται. ταύτας οὖν ἐγὼ
<span class="lb" data-page="11.427" data-line="10" id="l11.427.10"></span>φυλάττεσθαι παραινῶ καθάπερ τινὰ κρημνὸν, ἔχοντάς γε
<span class="lb" data-page="11.427" data-line="11" id="l11.427.11"></span>λεωφόρον ὁδὸν, ᾖ κρίνειν ἐγχωρεῖ τὰ φάρμακα, καὶ πρῶτον
<span class="lb" data-page="11.427" data-line="12" id="l11.427.12"></span>μὲν ὅπερ ἤδη μοι καὶ μικρὸν ἔμπροσθεν εἴρηται, λογίζεσθαι
<span class="lb" data-page="11.427" data-line="13" id="l11.427.13"></span>τὸ μηδεμίαν ἀμφισβητεῖσθαι δύναμιν τῶν ἰσχυρῶς
<span class="lb" data-page="11.427" data-line="14" id="l11.427.14"></span>θερμαινόντων ἢ ψυχόντων φαρμάκων, ἀλλ’ οἷς τοῦτο συμβέβηκεν,
<span class="lb" data-page="11.427" data-line="15" id="l11.427.15"></span>οὐδετέρας ὑπάρχειν. ἔπειτα δὲ ὡς ἐξ ἐναντίων
<span class="lb" data-page="11.427" data-line="16" id="l11.427.16"></span>δυνάμεων σύγκειται πολλὰ τῶν ἁπλῶν ὡς πρὸς αἴσθησιν.
<span class="lb" data-page="11.427" data-line="17" id="l11.427.17"></span>οὐ γὰρ τὸ γάλα μόνον, ἀλλὰ καὶ τὰ θειώδη καὶ τὰ ἀσφαλτώδη
<span class="lb" data-page="11.427" data-line="18" id="l11.427.18"></span>καὶ τὰ νιτρώδη καὶ πάνθ’ ὅσα τοιαῦτα τῶν αὐτοφυῶν
<span class="pb" data-page="11.428" id="p11.428"></span>
<span class="lb" data-page="11.428" data-line="1" id="l11.428.1"></span>ὑδάτων ἐστὶν, ἐξ ἐπιμιξίας ἐγένετο τῶν ἐναντίων δυνάμεων,
<span class="lb" data-page="11.428" data-line="2" id="l11.428.2"></span>εἴ γε ψυχρὸν μὲν καὶ ὑγρόν ἐστι κατὰ τὴν ἑαυτοῦ
<span class="lb" data-page="11.428" data-line="3" id="l11.428.3"></span>φύσιν τὸ ὕδωρ, ἄσφαλτος δὲ καὶ θεῖον καὶ μῖσυ καὶ χαλκῖτις
<span class="lb" data-page="11.428" data-line="4" id="l11.428.4"></span>καὶ τἄλλα τὰ τοιαῦτα θερμά. μεμνῆσθαι δὲ καὶ
<span class="lb" data-page="11.428" data-line="5" id="l11.428.5"></span>τοῦ πολλὰ μὲν τῶν θερμῶν εἶναι παχυμερῆ, πολλὰ δὲ τῶν
<span class="lb" data-page="11.428" data-line="6" id="l11.428.6"></span>ψυχρῶν λεπτομερῆ καὶ κατὰ ταύτας τὰς ἀρχὰς ἀσφαλῶς
<span class="lb" data-page="11.428" data-line="7" id="l11.428.7"></span>ἀποφαίνεσθαι περὶ τῆς τῶν φαρμάκων δυνάμεως. αὐτίκα
<span class="lb" data-page="11.428" data-line="8" id="l11.428.8"></span>γὰρ ἀρκεῖ λεπτομερὲς εἰπεῖν. καὶ ψυκτικὸν καὶ ξηραντικὸν
<span class="lb" data-page="11.428" data-line="9" id="l11.428.9"></span>τὸ ὄξος, ἀποχωρήσαντα τῶν φυσικωτέρων ὑπὲρ αὐτοῦ
<span class="lb" data-page="11.428" data-line="10" id="l11.428.10"></span>λογισμῶν. ἐκ γὰρ τοῦ ταῦτα γινώσκειν εἴσεταί τις ὅπως
<span class="lb" data-page="11.428" data-line="11" id="l11.428.11"></span>χρὴ μιγνύναι τοῖς ἄλλοις φαρμάκοις αὐτό.
</p>
          </article>

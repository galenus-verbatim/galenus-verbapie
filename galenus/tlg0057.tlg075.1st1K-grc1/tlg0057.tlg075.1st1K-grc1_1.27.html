<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.27">
<span class="pb page1" data-page="11.428" id="p11.428"></span>
<span class="milestone ed1page page1" data-n="2.12" data-unit="ed1page" id="ed1page.2.12"></span>
<span class="milestone ed2page page1" data-n="13.19" data-unit="ed2page" id="ed2page.13.19"></span>
            <p>
<span class="lb" data-page="11.428" data-line="12" id="l11.428.12"></span>Ταῦτα μὲν οὖν μέμφομαι τοῖς ἀδολεσχήσασιν
<span class="lb" data-page="11.428" data-line="13" id="l11.428.13"></span>περὶ τῆς δυνάμεως αὐτοῦ μακρὰ, καὶ τούτων ἔτι
<span class="lb" data-page="11.428" data-line="14" id="l11.428.14"></span>μᾶλλον ὀλίγου δεῖν ἅπασι τοῖς ἰατροῖς, ὅτι μὴ διεστήσαντο
<span class="lb" data-page="11.428" data-line="15" id="l11.428.15"></span>κατὰ τὸ μᾶλλόν τε καὶ ἧττον ἁπάντων τῶν ἁπλῶν
<span class="lb" data-page="11.428" data-line="16" id="l11.428.16"></span>φαρμάκων ἤρκεσεν αὐτοῖς ταυτὶ μὲν, εἰ τύχοι, θερμαίνειν
<span class="lb" data-page="11.428" data-line="17" id="l11.428.17"></span>φάναι, ταυτὶ δὲ ψύχειν, καὶ ταυτὶ μὲν ξηραίνειν, ταυτὶ δὲ
<span class="lb" data-page="11.428" data-line="18" id="l11.428.18"></span>ὑγραίνειν, οὐ γὰρ τοῦτο χρήσιμον<span class="milestone ed2page" data-n="13.20" data-unit="ed2page" id="ed2page.13.20"></span> ἁπλῶς οὑτωσὶ γνωσθὲν,
<span class="pb" data-page="11.429" id="p11.429"></span>
<span class="lb" data-page="11.429" data-line="1" id="l11.429.1"></span>ἀλλὰ μέχρι πόσου μὲν ψύλλιον ψύχει, μέχρι πόσου καὶ
<span class="lb" data-page="11.429" data-line="2" id="l11.429.2"></span>στρύχνος ἢ σκάνδυξ ἢ ψιμμύθιον, ἀνδράχνη τε καὶ θριδακίνη,
<span class="lb" data-page="11.429" data-line="3" id="l11.429.3"></span>καὶ μέχρι πόσου μὲν κασία θερμαίνει, μέχρι δὲ πόσου
<span class="lb" data-page="11.429" data-line="4" id="l11.429.4"></span>κινάμωμον, ἢ ἄμωμον ἢ ἀμάρακον. οὕτω δὲ καὶ ἐπὶ τῶν
<span class="lb" data-page="11.429" data-line="5" id="l11.429.5"></span>ξηραινόντων τε καὶ ὑγραινόντων ταῖς δυνάμεσι φαρμάκων,
<span class="lb" data-page="11.429" data-line="6" id="l11.429.6"></span>οὐ τὸ καθόλου μόνον ἐπίστασθαι χρὴ, ἀλλὰ τί μὲν πρῶτον
<span class="lb" data-page="11.429" data-line="7" id="l11.429.7"></span>ἀποκεχώρηκεν τοῦ συμμέτρου τε καὶ μέσου τῶν ἐναντίων
<span class="lb" data-page="11.429" data-line="8" id="l11.429.8"></span>ταῖς δυνάμεσιν, τί δ’ ἐφεξῆς ἐκείνῳ, καὶ τρίτην δὴ καὶ
<span class="lb" data-page="11.429" data-line="9" id="l11.429.9"></span>τετάρτην καὶ πέμπτην, εἰ δυνατὸν, ἀπόστασιν οὕτω διαστείλασθαι,
<span class="lb" data-page="11.429" data-line="10" id="l11.429.10"></span>σαφέσιν ὅροις ὁρισάμενον. ἐν γὰρ τῇ τοιαύτῃ
<span class="lb" data-page="11.429" data-line="11" id="l11.429.11"></span>τῶν δυνάμεων ἐπιγνώσει τό τε τοῖς ἁπλοῖς αὐτοῖς χρῆσθαι
<span class="lb" data-page="11.429" data-line="12" id="l11.429.12"></span>τεχνικῶς καὶ τὸ συνθεῖναι δύνασθαι κατὰ μέθοδον ἡμῖν
<span class="lb" data-page="11.429" data-line="13" id="l11.429.13"></span>ὑπάρξει, καὶ πρὸς τούτοις καὶ αὐτοῖς ἤδη συγκειμένοις
<span class="lb" data-page="11.429" data-line="14" id="l11.429.14"></span>ὀρθῶς χρήσασθαι. ἔστι μὲν οὖν χαλεπώτατον τοῦτο καὶ
<span class="lb" data-page="11.429" data-line="15" id="l11.429.15"></span>πολλῆς ἀκριβείας τε καὶ τριβῆς δεόμενον, ἄρχεσθαι μὲν γὰρ
<span class="lb" data-page="11.429" data-line="16" id="l11.429.16"></span>ἀπὸ τῆς πείρας ἐν ἅπασι τοῖς τοιούτοις ἀναγκαῖόν ἐστιν,
<span class="lb" data-page="11.429" data-line="17" id="l11.429.17"></span>ὥσπερ ἤδη εἴρηται, ἀσφαλῶς δὲ συλλογίσασθαι φυλαττόμενον
<span class="pb" data-page="11.430" id="p11.430"></span>
<span class="lb" data-page="11.430" data-line="1" id="l11.430.1"></span>ἐμπλέκειν ἑαυτὸν ἀπόροις ζητήμασιν. ᾧ καὶ θαυμάσειεν
<span class="lb" data-page="11.430" data-line="2" id="l11.430.2"></span>ἄν τις τῶν τὰ τοιαῦτα ζητησάντων, ὁρῶν περιπίπτοντας
<span class="lb" data-page="11.430" data-line="3" id="l11.430.3"></span>αὐτοὺς ἑαυτῶν χερσὶν ἐν τοῖς πλείστοις οἷς
<span class="lb" data-page="11.430" data-line="4" id="l11.430.4"></span>ζητοῦσί τε καὶ γράφουσιν, ὥσπερ Ἡρόδοτον.
</p>
          </article>

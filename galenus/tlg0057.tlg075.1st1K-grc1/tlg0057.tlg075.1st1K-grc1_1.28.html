<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.28">
<span class="pb page1" data-page="11.430" id="p11.430"></span>
<span class="milestone ed1page page1" data-n="2.12" data-unit="ed1page" id="ed1page.2.12"></span>
<span class="milestone ed2page page1" data-n="13.20" data-unit="ed2page" id="ed2page.13.20"></span>
            <p>
<span class="lb" data-page="11.430" data-line="5" id="l11.430.5"></span>Ἐξ ἁπάσης γὰρ τῆς παλαιοτάτης ἱστορίας
<span class="lb" data-page="11.430" data-line="6" id="l11.430.6"></span>ἀρχόμενοι τῶν συνθέτων φαρμάκων, ἐπὶ τὴν ἐξέτασιν
<span class="lb" data-page="11.430" data-line="7" id="l11.430.7"></span>ἔρχονται τῶν ἐν αὐτοῖς ἁπλῶν. ἐπειδὴ τοῖσδέ τισι τῶν
<span class="lb" data-page="11.430" data-line="8" id="l11.430.8"></span>φαρμάκων θερμαίνουσιν, εἰ τύχοι, μέμικται τὸ ὄξος, οὕτως
<span class="lb" data-page="11.430" data-line="9" id="l11.430.9"></span>ἤδη καὶ αὐτὸ θερμὸν ἀποφαίνοντες. οὔτε γὰρ εἰ καλῶς
<span class="lb" data-page="11.430" data-line="10" id="l11.430.10"></span>μέμικται δῆλον τῷ πρὶν ἐξευρεῖν αὐτοῦ μόνον τὴν δύναμιν,
<span class="lb" data-page="11.430" data-line="11" id="l11.430.11"></span>οὔτ’ εἰ καὶ συγχωρηθείη, γινώσκομεν ἤδη τὴν μέθοδον
<span class="lb" data-page="11.430" data-line="12" id="l11.430.12"></span>τῆς συνθέσεως τῶν φαρμάκων, ᾗ κρίνοντες ἐξευρήσομεν
<span class="lb" data-page="11.430" data-line="13" id="l11.430.13"></span>ᾧτινι μέμικται λόγῳ θερμαίνουσιν πολλοῖς φαρμάκοις ἓν
<span class="lb" data-page="11.430" data-line="14" id="l11.430.14"></span>ἐμψῦχον, ἢ δή διαψύχουσιν θερμαῖνον. ὅτε δὲ καὶ διαθέσεων
<span class="lb" data-page="11.430" data-line="15" id="l11.430.15"></span>ἀδήλων μνημονεύωσιν πρὸς ἃς ἁρμόττειν δοκεῖ, κᾄπειτα
<span class="lb" data-page="11.430" data-line="16" id="l11.430.16"></span>δογματικαῖς ὑπολήψεσιν συνάπτωσιν παραλογισμοὺς
<span class="lb" data-page="11.430" data-line="17" id="l11.430.17"></span>ἑτέρους, ἐκ ζητουμένων ζητούμενα καὶ ἐξ ἀδήλων ἄδηλα
<span class="pb" data-page="11.431" id="p11.431"></span>
<span class="lb" data-page="11.431" data-line="1" id="l11.431.1"></span>δι’ ἀλλήλων συλλογιζόμενοι, τότε δὴ καὶ μάλιστα καταμαθεῖν
<span class="lb" data-page="11.431" data-line="2" id="l11.431.2"></span>ἐστιν αὐτῶν τὴν ἀδολεσχίαν.
</p>
          </article>

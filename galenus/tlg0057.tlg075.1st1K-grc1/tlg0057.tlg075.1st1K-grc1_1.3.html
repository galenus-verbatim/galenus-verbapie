<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.3">
<span class="pb page1" data-page="11.384" id="p11.384"></span>
<span class="milestone ed1page page1" data-n="1.6" data-unit="ed1page" id="ed1page.2.6"></span>
<span class="milestone ed2page page1" data-n="13.3" data-unit="ed2page" id="ed2page.13.3"></span>
            <p>
<span class="lb" data-page="11.384" data-line="9" id="l11.384.9"></span>Τὸ γὰρ ἀπ’ ἀρχῆς ἄχρι τέλους ἔστ’ ἂν
<span class="lb" data-page="11.384" data-line="10" id="l11.384.10"></span>ὁμιλῇ, θερμαῖνον ἀεὶ καὶ μᾶλλον, οὐ κατά τι συμβεβηκὸς,
<span class="lb" data-page="11.384" data-line="11" id="l11.384.11"></span>ἀλλὰ κατὰ τὴν ἑαυτοῦ φύσιν ἐστὶ τοιοῦτον. οὕτω δὲ καὶ τὸ
<span class="lb" data-page="11.384" data-line="12" id="l11.384.12"></span>ψῦχον ἀπ’ ἀρχῆς μέχρι τέλους ψυχρόν ἐστιν κατὰ τὴν ἑαυτοῦ
<span class="lb" data-page="11.384" data-line="13" id="l11.384.13"></span>δύναμιν, οὐ κατὰ συμβεβηκός. εἰ δὲ μήτε ἀναμείνας
<span class="lb" data-page="11.384" data-line="14" id="l11.384.14"></span>χρόνον ἐξ ὑστέρου τε μετὰ τὴν πλύσιν ἐξετάσεις τὴν δύναμιν
<span class="lb" data-page="11.384" data-line="15" id="l11.384.15"></span>αὐτοῦ, σφαλήσῃ πολλαχόθεν. καὶ ἴσως δέ ποτε καὶ τὸ ψυχρὸν
<span class="lb" data-page="11.384" data-line="16" id="l11.384.16"></span>ὕδωρ οὐ ψυχρὸν μόνον ἐρεῖς τὴν δύναμιν, ἀλλὰ καὶ
<span class="lb" data-page="11.384" data-line="17" id="l11.384.17"></span>θερμόν. ὅτε μὲν ψῦχον φαίνεται, διὰ παντὸς, ἔστ’ ἂν ἡμῖν
<span class="lb" data-page="11.384" data-line="18" id="l11.384.18"></span>πλησιάζῃ, ψυχρὸν, ὅτε δὲ πολλάκις ἐπανάκλησιν θερμότητος
<span class="pb" data-page="11.385" id="p11.385"></span>
<span class="lb" data-page="11.385" data-line="1" id="l11.385.1"></span>ἤνεγκεν θερμόν. οὔκουν χρὴ ταῦτα παραλιπεῖν ἀδιόριστα καὶ
<span class="lb" data-page="11.385" data-line="2" id="l11.385.2"></span>τῶν κρινομένων ἕκαστον φαρμάκων, ὡς κᾀν τοῖς περὶ κράσεως
<span class="lb" data-page="11.385" data-line="3" id="l11.385.3"></span>ἐλέγετο. μηδεμιᾶς ἐπικτήτου ψύξεως ἢ θερμότητος
<span class="lb" data-page="11.385" data-line="4" id="l11.385.4"></span>ἔστω μετέχον, ἵνα μὴ νοθεύσῃ τὴν φυσικὴν αὐτοῦ δύναμιν
<span class="lb" data-page="11.385" data-line="5" id="l11.385.5"></span>ἡ ἐπίκτητος ποιότης. ἔτι τε πρὸς τούτοις, ὡς καὶ ταῦτ’ ἐλέγετο,
<span class="lb" data-page="11.385" data-line="6" id="l11.385.6"></span><span class="milestone ed1page" data-n="2.6" data-unit="ed1page" id="ed1page.2.6"></span>διωρίσθω σοι καὶ τροφὴ φαρμάκου καὶ μνημονευέσθω
<span class="lb" data-page="11.385" data-line="7" id="l11.385.7"></span>πρός τι μὲν ἄμφω λεγόμενα, πολλαχόθι δὲ περὶ μίαν
<span class="lb" data-page="11.385" data-line="8" id="l11.385.8"></span>οὐσίαν συνιστάμενα, καθ’ ὅ τι καὶ τοῦτο ἐπεδείξαμεν. οὐδὲν
<span class="lb" data-page="11.385" data-line="9" id="l11.385.9"></span>δὲ ἧττον ὅτι τὰ μὲν ὅλαις ταῖς οὐσίαις εἰς ἄλληλα δρᾷ καὶ
<span class="lb" data-page="11.385" data-line="10" id="l11.385.10"></span>πάσχει, τὰ δὲ κατὰ μίαν ἢ δύο ποιότητας· καὶ πρὸς τούτοις
<span class="lb" data-page="11.385" data-line="11" id="l11.385.11"></span>τὰ μὲν εἶναι λεπτομερῆ, τὰ δὲ παχυμερῆ· λεπτομερῆ μὲν
<span class="lb" data-page="11.385" data-line="12" id="l11.385.12"></span>ὅσα ῥᾳδίως εἰς λεπτὰ καταθραύεται, παχυμερῆ δὲ τἀναντία.
<span class="lb" data-page="11.385" data-line="13" id="l11.385.13"></span>ἁπλῶς δὲ εἰπεῖν ἁπάντων μεμνῆσθαι χρὴ τῶν ἐν τῷ τρίτῳ
<span class="lb" data-page="11.385" data-line="14" id="l11.385.14"></span>περὶ κράσεων εἰρημένων διορισμῶν, ἵνα κατ’ ἐκείνους ἐξετάζηται
<span class="lb" data-page="11.385" data-line="15" id="l11.385.15"></span>τῶν πάντων εἴδους φαρμάκων ἡ δυνάμις.
</p>
          </article>

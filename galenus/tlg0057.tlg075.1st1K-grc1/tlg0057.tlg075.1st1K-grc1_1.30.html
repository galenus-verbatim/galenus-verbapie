<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.30">
<span class="pb page1" data-page="11.434" id="p11.434">ㅤ</span>
<span class="milestone ed1page page1" data-n="2.13" data-unit="ed1page" id="ed1page.2.13">ㅤ</span>
<span class="milestone ed2page page1" data-n="13.21" data-unit="ed2page" id="ed2page.13.21">ㅤ</span>
            <p>
<span class="lb" data-page="11.434" data-line="8" id="l11.434.8">ㅤ</span>Ἤδη γάρ τινος εἰς τοσοῦτον ἐμπληξίας
<span class="lb" data-page="11.434" data-line="9" id="l11.434.9">ㅤ</span>ἥκοντος ἐπειράθην, ὡς καταφρονεῖν ἀξιοῦντος τῶν αἰσθήσεων.
<span class="lb" data-page="11.434" data-line="10" id="l11.434.10">ㅤ</span>ὃν εὐθὺς μὲν ἤρετό τις, εἰ τὸ λευκὸν αὐτῷ πέπερι
<span class="lb" data-page="11.434" data-line="11" id="l11.434.11">ㅤ</span>δοκοίη θερμὸν ὑπάρχειν. ὁ δ, ὡς τὸ εἰκὸς, ὡμολόγησεν, εἶτ’
<span class="lb" data-page="11.434" data-line="12" id="l11.434.12">ㅤ</span>αὖθις ἐρωτηθεὶς ὁπόθεν γινώσκεις τοῦτο; καὶ τοιοῦτον
<span class="lb" data-page="11.434" data-line="13" id="l11.434.13">ㅤ</span>φαίνεσθαι φήσας, εἰκότως ὑπὸ τῶν παρόντων κατεγελάσθη
<span class="lb" data-page="11.434" data-line="14" id="l11.434.14">ㅤ</span>μὴ συνιεὶς ὅπερ ἐφθέγγετο. τοῦτο γὰρ αὐτὸ τὸ φαίνεσθαι
<span class="lb" data-page="11.434" data-line="15" id="l11.434.15">ㅤ</span>πιστὴν αὐτῷ τὴν αἴσθησιν ἀπέφαινεν, ἧς ὀλίγον ἔμπροσθεν
<span class="lb" data-page="11.434" data-line="16" id="l11.434.16">ㅤ</span>ὡς ἀπίστου κατεγίνωσκεν. ἐπεὶ πόθεν, ὦ πρὸς θεῶν,
<span class="lb" data-page="11.434" data-line="17" id="l11.434.17">ㅤ</span>ὅτι θερμόν ἐστι τὸ πῦρ ἴσμεν, ἐκ τίνος συλλογισμοῦ μαθόντες;
<span class="pb" data-page="11.435" id="p11.435">ㅤ</span>
<span class="lb" data-page="11.435" data-line="1" id="l11.435.1">ㅤ</span>ἢ διὰ ποίας ἀποδείξεως πιστωσάμενοι; πόθεν δ’
<span class="lb" data-page="11.435" data-line="2" id="l11.435.2">ㅤ</span>ὅτι ψυχρὸς ὁ κρύσταλλος ἄλλοθεν ἢ ἐκ τῆς αἰσθήσεως
<span class="lb" data-page="11.435" data-line="3" id="l11.435.3">ㅤ</span>ἐμάθομεν; εἶτά τις ταύτην ἐάσας ἀναπίμπλησι τὰ βιβλία
<span class="lb" data-page="11.435" data-line="4" id="l11.435.4">ㅤ</span>προβλημάτων φυσικῶν, ἢ οὐκ ἐξ ἐκείνων ἐστὶ καὶ τὸ διὰ
<span class="lb" data-page="11.435" data-line="5" id="l11.435.5">ㅤ</span>τίνα αἰτίαν ἀναζυμοῖ τὴν γῆν τὸ ὄξος; ἔνεστι γὰρ, οἶμαι,
<span class="lb" data-page="11.435" data-line="6" id="l11.435.6">ㅤ</span>λέγειν ἡμῖν ὡς ἀγνοοῦμεν, ὥσπερ καὶ ἄλλα πολλὰ τῶν τοιούτων
<span class="lb" data-page="11.435" data-line="7" id="l11.435.7">ㅤ</span>προβλημάτων. ἢν δέ τις ἐκ προχείρου λαμβάνῃ, διότι
<span class="lb" data-page="11.435" data-line="8" id="l11.435.8">ㅤ</span>θερμὸν ἢ διότι ψυχρὸν, ἑκάτερα γὰρ λέγουσιν, εἰς ἀμφισβητουμένους
<span class="lb" data-page="11.435" data-line="9" id="l11.435.9">ㅤ</span>καὶ εἰς ἀσαφεῖς ἑαυτὸν ἐμβάλλει λόγους.
</p>
          </article>

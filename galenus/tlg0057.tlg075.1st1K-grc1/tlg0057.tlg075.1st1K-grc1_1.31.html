<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.31">
<span class="pb page1" data-page="11.435" id="p11.435"></span>
<span class="milestone ed1page page1" data-n="2.13" data-unit="ed1page" id="ed1page.2.13"></span>
<span class="milestone ed2page page1" data-n="13.21" data-unit="ed2page" id="ed2page.13.21"></span>
            <p>
<span class="lb" data-page="11.435" data-line="10" id="l11.435.10"></span>Ἐγὼ δὲ ἀγαπήσαιμ’ ἂν, εἰ καὶ τὰ παρακείμενα
<span class="lb" data-page="11.435" data-line="11" id="l11.435.11"></span>τοῖς διὰ τῶν αἰσθήσεων φαινομένοις ἐξευρεῖν ἀκριβῶς
<span class="lb" data-page="11.435" data-line="12" id="l11.435.12"></span>δυναίμην, ἀφορίζων ἐν αὐτοῖς καὶ διακρίνων τὸ καθ’ ἑαυτὸ
<span class="lb" data-page="11.435" data-line="13" id="l11.435.13"></span>τοῦ κατὰ συμβεβηκὸς, οἷον αὐτίκα θέρους ὥρᾳ πιόντες ὀξύκρατον
<span class="lb" data-page="11.435" data-line="14" id="l11.435.14"></span>ἔνιοι, σαφῶς ἐμψύχονταί τε καὶ ἄδιψοι διατελοῦσιν,
<span class="lb" data-page="11.435" data-line="15" id="l11.435.15"></span>ἀλλ’ οὔπω δῆλον εἰ διὰ τὸ ὄξος, ὀλίγον γὰρ πολλῷ τῷ ὕδατι
<span class="lb" data-page="11.435" data-line="16" id="l11.435.16"></span>κεραννύντες αὐτὸ καὶ οὐδὲ θερμὸν, ἀλλὰ ψυχρὸν ὡς ἔνι
<span class="lb" data-page="11.435" data-line="17" id="l11.435.17"></span>μάλιστα προσφέρονται. τάχα οὖν τις φαίη, διότι βραδύτερόν
<span class="lb" data-page="11.435" data-line="18" id="l11.435.18"></span>ἐστι τὸ ὕδωρ καὶ πλεῖστον χρόνον ἐν τοῖς ὑποχονδρίοις διαμένει,
<span class="pb" data-page="11.436" id="p11.436"></span>
<span class="lb" data-page="11.436" data-line="1" id="l11.436.1"></span>μήθ’ ὑποβιβαζόμενον μήτ’ ἀναδιδόμενον, διὰ τοῦτο
<span class="lb" data-page="11.436" data-line="2" id="l11.436.2"></span>αὐτῷ μίγνυσθαι τὸ ὄξος, οἷον ὄχημά τι τῆς πάντη φορᾶς
<span class="lb" data-page="11.436" data-line="3" id="l11.436.3"></span>γενησόμενον. οὕτω δὲ κᾂν μετ’ οἴνου ποθῇ τὸ ὕδωρ, ἀδιψότερον
<span class="lb" data-page="11.436" data-line="4" id="l11.436.4"></span>ὑπάρχειν ἤπερ καθ’ αὑτὸ, ποδηγοῦντος αὐτὸ πρὸς
<span class="lb" data-page="11.436" data-line="5" id="l11.436.5"></span>τὴν ἀνάδοσιν τοῦ οἴνου. τὴν μὲν οὖν ἔμψυξίν τε καὶ τὴν
<span class="lb" data-page="11.436" data-line="6" id="l11.436.6"></span>τοῦ δίψους ἴασιν ἐπὶ τῷ ὕδατι γίγνεσθαι, ψυχρῷ καὶ ὑγρῷ
<span class="lb" data-page="11.436" data-line="7" id="l11.436.7"></span>τὴν φύσιν ὑπάρχοντι. βοήθημα δ’ αὐτὸ καὶ οἷον πτέρωμα
<span class="lb" data-page="11.436" data-line="8" id="l11.436.8"></span>τῆς εἰς πάντα τὰ μόρια τοῦ ζώου φορᾶς, τὸν
<span class="lb" data-page="11.436" data-line="9" id="l11.436.9"></span>οἶνόν τε γίγνεσθαι καὶ ὄξος, οὐκ αὐτὰ ψύχοντά τε καὶ
<span class="lb" data-page="11.436" data-line="10" id="l11.436.10"></span>ὑγραίνοντα. μόνα γὰρ ἂν οὕτω γε δίδοσθαι μᾶλλον ἢ
<span class="lb" data-page="11.436" data-line="11" id="l11.436.11"></span>μετὰ ὕδατος, ὅτι ῥᾳδίως ὑπὸ λεπτότητος ἀναδίδοται καὶ
<span class="lb" data-page="11.436" data-line="12" id="l11.436.12"></span>ἀποχωρεῖ τῶν ὑποχονδρίων. ἐπεὶ δὲ ἅπαξ εἰς τοῦτον ἀφικόμεθα
<span class="lb" data-page="11.436" data-line="13" id="l11.436.13"></span>τὸν λόγον, οὐ χεῖρον ἀκριβῶς ἅπαντα διελθεῖν
<span class="lb" data-page="11.436" data-line="14" id="l11.436.14"></span>αὐτόν. ὅτι μὲν γὰρ ἐγχωρεῖ καὶ ποδηγεῖν τῷ ὕδατι τὸ
<span class="lb" data-page="11.436" data-line="15" id="l11.436.15"></span>ὄξος, οὐκ ἐμψύχειν αὐτὸ καὶ μὴ ποδηγεῖν μόνον, ἀλλὰ καὶ
<span class="lb" data-page="11.436" data-line="16" id="l11.436.16"></span>ψύχειν, ἄντικρυς δῆλον. ὁπότερον δ’ ἀληθές ἐστιν ἐπισκέψεως
<span class="lb" data-page="11.436" data-line="17" id="l11.436.17"></span>δεῖται. διορισθείη δ’ αὐτό γε τοιοῦτον, εἰ δοίη μέν
<span class="pb" data-page="11.437" id="p11.437"></span>
<span class="lb" data-page="11.437" data-line="1" id="l11.437.1"></span>τινι καὶ οἶνον καὶ ὄξος, ἑκάτερον ἰδίᾳ καθ’ αὑτό. φαίνεται
<span class="lb" data-page="11.437" data-line="2" id="l11.437.2"></span>γὰρ ἐπὶ μὲν τῷ οἴνῳ διψωδέστερος ἀεὶ γιγνόμενος ὁ
<span class="lb" data-page="11.437" data-line="3" id="l11.437.3"></span>ἄνθρωπος, ἐπὶ δὲ τῇ τοῦ ὄξους πόσει ποτὲ μὲν διψωδέστερός
<span class="lb" data-page="11.437" data-line="4" id="l11.437.4"></span>ἐστιν, ποτὲ δὲ ἀδιψότερος,
</p>
          </article>

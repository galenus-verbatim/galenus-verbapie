<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.32">
<span class="pb page1" data-page="11.437" id="p11.437"></span>
<span class="milestone ed1page page1" data-n="2.13" data-unit="ed1page" id="ed1page.2.13"></span>
<span class="milestone ed2page page1" data-n="13.21" data-unit="ed2page" id="ed2page.13.21"></span>
            <p>
<span class="lb" data-page="11.437" data-line="5" id="l11.437.5"></span>ὅτι καὶ τὸ δίψος αὐτὸ διττῶς γίνεται,
<span class="lb" data-page="11.437" data-line="6" id="l11.437.6"></span>τὸ μὲν ὑγρότητος ἐνδείᾳ, τὸ δὲ πλεονεξίᾳ θερμότητος· ὥστ’
<span class="lb" data-page="11.437" data-line="7" id="l11.437.7"></span>οὐδὲν θαυμαστὸν εἰ τὸ μὲν πρότερον οὐκ ἰᾶται, θάτερον δ’
<span class="lb" data-page="11.437" data-line="8" id="l11.437.8"></span>ἰᾶται. ὑγραίνειν μὲν γὰρ <span class="milestone ed2page" data-n="13.23" data-unit="ed2page" id="ed2page.13.23"></span>οὐ δύναται, ψύχει δὲ οὐκ
<span class="lb" data-page="11.437" data-line="9" id="l11.437.9"></span>ἀγεννῶς. οὔκουν οὔτε τὴν ἐπὶ ξηρᾷ διαθέσει δίψαν οὔτε τὴν
<span class="lb" data-page="11.437" data-line="10" id="l11.437.10"></span>ἐπὶ θερμῇ καὶ ξηρᾷ δύναιτ’ ἄν ποτε ἰᾶσθαι πινόμενον ὄξος.
<span class="lb" data-page="11.437" data-line="11" id="l11.437.11"></span>εἰ δὲ συνδράμῃ ποτὲ εἰς ταυτὸν ὑγρότης θερμότητι, τῆς
<span class="lb" data-page="11.437" data-line="12" id="l11.437.12"></span>τοιαύτης δίψης ἄριστον ἴαμα τὸ ὄξος ἔσται. σπανία δὴ
<span class="lb" data-page="11.437" data-line="13" id="l11.437.13"></span>τοιαύτη διάθεσις, ἐν ὑδρωπικαῖς ἐνίοτε παρεγχύσεσιν γι
<span class="lb" data-page="11.437" data-line="14" id="l11.437.14"></span><span class="milestone ed1page" data-n="2.14" data-unit="ed1page" id="ed1page.2.14"></span>γνομένη, πλήθους ὑγροῦ ἁλμώδους ἠθροισμένου κατὰ τὴν
<span class="lb" data-page="11.437" data-line="15" id="l11.437.15"></span>γαστέρα καὶ ὅσοις ἁλμυρὸν φλέγμα κατ’ αὐτὴν ἐμπέπλασται.
<span class="lb" data-page="11.437" data-line="16" id="l11.437.16"></span>τοῖς δ’ ἄλλως διψώδεσιν ἔν τε καύσοις πυρετοῖς καὶ τοῖς
<span class="lb" data-page="11.437" data-line="17" id="l11.437.17"></span>περικαέσιν ἅπασιν καὶ τοῖς ἐν θέρει καὶ θάλπει σφοδρῷ
<span class="pb" data-page="11.438" id="p11.438"></span>
<span class="lb" data-page="11.438" data-line="1" id="l11.438.1"></span>σύνθετος ἡ διάθεσίς ἐστιν ἐκ θερμότητός τε καὶ ξηρότητος,
<span class="lb" data-page="11.438" data-line="2" id="l11.438.2"></span>ὥστ’ εἰκότως αὐτοῖς ἐστι σύνθετον καὶ τὸ ἴαμα, τὸ μὲν ὄξος
<span class="lb" data-page="11.438" data-line="3" id="l11.438.3"></span>οὐκ ἀγεννῶς γε ψῦχον καὶ πάντη ῥᾳδίως διϊὸν, τὸ ὕδωρ δὲ
<span class="lb" data-page="11.438" data-line="4" id="l11.438.4"></span>πρὸς τῷ ψύχειν ἔτι καὶ ὑγρότατον ἁπάντων ὑπάρχον· οὐδὲν
<span class="lb" data-page="11.438" data-line="5" id="l11.438.5"></span>γάρ ἐστιν ὑγρότερον ὕδατος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.34">
<span class="pb page1" data-page="11.440" id="p11.440">ㅤ</span>
<span class="milestone ed1page page1" data-n="2.14" data-unit="ed1page" id="ed1page.2.14">ㅤ</span>
<span class="milestone ed2page page1" data-n="13.23" data-unit="ed2page" id="ed2page.13.23">ㅤ</span>
            <p>
<span class="lb" data-page="11.440" data-line="9" id="l11.440.9">ㅤ</span><span class="milestone ed2page" data-n="13.24" data-unit="ed2page" id="ed2page.13.24">ㅤ</span>Οὐδὲν γὰρ ἀποδείξαντες ἰδίᾳ περὶ
<span class="lb" data-page="11.440" data-line="10" id="l11.440.10">ㅤ</span>τῶν κολληθησομένων, ἢ σαρκωθησομένων, ἢ ἐπουλωθησομένων
<span class="lb" data-page="11.440" data-line="11" id="l11.440.11">ㅤ</span>ἑλκῶν ἐξ ἐπαγωγῆς συλλογίζονται, τὰ στύφοντα πάντα
<span class="lb" data-page="11.440" data-line="12" id="l11.440.12">ㅤ</span>φάσκοντες ἑλκῶν εἶναι κολλητικά. χρὴ δ’ οὐκ ἐξ ἐπαγωγῆς,
<span class="lb" data-page="11.440" data-line="13" id="l11.440.13">ㅤ</span>ἀλλὰ δι’ ἀποδείξεως ἐν τῷ καθόλου τὰ τοιαῦτα λαμβάνεσθαι,
<span class="lb" data-page="11.440" data-line="14" id="l11.440.14">ㅤ</span>καθάπερ ἡμεῖς ἐν τοῖς τῆς θεραπευτικῆς μεθόδου ποιήσομεν
<span class="lb" data-page="11.440" data-line="15" id="l11.440.15">ㅤ</span>ὑπομνήμασιν, ἀλλ’ ἁπλῶς γε οὕτως ῥηθὲν ὁτιοῦν τῶν τοιούτων
<span class="lb" data-page="11.440" data-line="16" id="l11.440.16">ㅤ</span>οὐ μόνον ἀναπόδεικτον, ἀλλὰ καὶ ψεῦδός ἐστιν. οὔτε
<span class="lb" data-page="11.440" data-line="17" id="l11.440.17">ㅤ</span>γὰρ χαλκῖτις, οὔτε κηκὶς, οὔτε αὐτὰ τὰ λέμματα τῶν ῥοιῶν,
<span class="pb" data-page="11.441" id="p11.441">ㅤ</span>
<span class="lb" data-page="11.441" data-line="1" id="l11.441.1">ㅤ</span>οὔτε ὀμφάκιον, οὔτε στυπτηρία, πολὺ δὲ μᾶλλον οὔτε χαλκὸς
<span class="lb" data-page="11.441" data-line="2" id="l11.441.2">ㅤ</span>κεκαυμένος, οὔτε λεπὶς, οὔτε μίσυ κολλᾷν ἕλκη πέφυκεν,
<span class="lb" data-page="11.441" data-line="3" id="l11.441.3">ㅤ</span>ἕτερά τε μυρία τῶν στυφόντων ἐστὶν ἀδύνατα κολλᾷν. εἰ
<span class="lb" data-page="11.441" data-line="4" id="l11.441.4">ㅤ</span>δ’ ἄρα καὶ μὴ τοῦτό τις, ἀλλὰ τὰ κολλητικὰ πάντα στυπτικὰ
<span class="lb" data-page="11.441" data-line="5" id="l11.441.5">ㅤ</span>λέγοι, δειχθήσεται κᾀνταῦθα πολλὰ κολλῶντα χωρὶς
<span class="lb" data-page="11.441" data-line="6" id="l11.441.6">ㅤ</span>τοῦ στύφειν. οὐδέτερος οὖν ἀληθὴς λόγος ἁπλῶς καὶ
<span class="lb" data-page="11.441" data-line="7" id="l11.441.7">ㅤ</span>ἀδιορίστως λεχθεὶς, οὔθ’ ὅταν ἅπαντα φάσκωσι τὰ στύφοντα
<span class="lb" data-page="11.441" data-line="8" id="l11.441.8">ㅤ</span>κολλᾷν ἕλκος, οὔθ’ ὅταν πάντα τὰ κολλώμενα διὰ
<span class="lb" data-page="11.441" data-line="9" id="l11.441.9">ㅤ</span>τῶν στυφόντων κολλᾶσθαι. πολὺ δὲ δὴ καὶ τούτων ἔτι
<span class="lb" data-page="11.441" data-line="10" id="l11.441.10">ㅤ</span>μᾶλλον ἄτοπά τε καὶ ψεύδη λέγουσιν ἤδη καὶ περὶ τὴν
<span class="lb" data-page="11.441" data-line="11" id="l11.441.11">ㅤ</span>αἴσθησιν, ὅταν καὶ τὰ δακνώδη καὶ τὰ δριμέα καὶ τὰ
<span class="lb" data-page="11.441" data-line="12" id="l11.441.12">ㅤ</span>πικρὰ καὶ τὰ ἁλυκὰ καὶ πρὸς τούτοις ἔτι τὰ μαλακώτατα
<span class="lb" data-page="11.441" data-line="13" id="l11.441.13">ㅤ</span>καὶ ἥδιστα ταῖς ποιότησι στύφειν λέγουσιν, ὥσπερ οὐ τῆς
<span class="lb" data-page="11.441" data-line="14" id="l11.441.14">ㅤ</span>γεύσεως αἰσθητὸν τὸ στῦφον ὑπάρχον, ἀλλ’ ἐκ τῆς ἐκείνων
<span class="lb" data-page="11.441" data-line="15" id="l11.441.15">ㅤ</span>νομοθεσίας λαμβανόμενον. ἡ μὲν γὰρ ῥοιὰ καὶ τὸ μῆλον,
<span class="lb" data-page="11.441" data-line="16" id="l11.441.16">ㅤ</span>εἰ τύχοι, καὶ τὸ μέσπιλον, ἀπίων τέ τινα γένη καὶ μύρτα
<span class="lb" data-page="11.441" data-line="17" id="l11.441.17">ㅤ</span>καὶ οὖα καὶ οἶνος Ἀμυναῖος καὶ Μαρσὸς ἐναργῶς ἡμᾶς
<span class="lb" data-page="11.441" data-line="18" id="l11.441.18">ㅤ</span>στύφει. πυροὶ δὲ καὶ ζειαὶ καὶ κέγχροι Ἡρόδοτον μὲν
<span class="pb" data-page="11.442" id="p11.442">ㅤ</span>
<span class="lb" data-page="11.442" data-line="1" id="l11.442.1">ㅤ</span>ἴσως ἔστυφον, τῶν δ’ ἄλλων ἀνθρώπων οὐδένα. μυρίων
<span class="lb" data-page="11.442" data-line="2" id="l11.442.2">ㅤ</span>γὰρ ἐπυθόμην ἐγὼ καὶ περὶ τούτων καὶ πολὺ μᾶλλον ἔτι
<span class="lb" data-page="11.442" data-line="3" id="l11.442.3">ㅤ</span>περὶ ἀμύλου, καὶ γὰρ καὶ τοῦτο στύφειν Ἡρόδοτός φησιν,
<span class="lb" data-page="11.442" data-line="4" id="l11.442.4">ㅤ</span>ὥσπερ οὖν καὶ τὸ πέπερι, στῦφον μηδ’ αὐτὸ μηδένα τῶν
<span class="lb" data-page="11.442" data-line="5" id="l11.442.5">ㅤ</span>ἄλλων ἀνθρώπων, ὅσοι καθαρῶς καὶ ἀδεκάστως ἐξετάζουσιν
<span class="lb" data-page="11.442" data-line="6" id="l11.442.6">ㅤ</span>τὰς ποιότητας. ἀλλ’ Ἡρόδοτος μὲν συνέχεεν εἰς ταὐτὸν
<span class="lb" data-page="11.442" data-line="7" id="l11.442.7">ㅤ</span>ἅπαντα, καὶ τὰ δριμύτατα ταῖς δυνάμεσιν καὶ τὰ ἄκρως διαβρωτικὰ
<span class="lb" data-page="11.442" data-line="8" id="l11.442.8">ㅤ</span>καὶ τὰ μαλακώτατα καὶ τὰ προσηνέστατα. πάντα
<span class="lb" data-page="11.442" data-line="9" id="l11.442.9">ㅤ</span>στύφειν ἔφησεν, ὡς ἐν τῷ καταψεύσασθαί τισι τῆς αἰσθήσεως
<span class="lb" data-page="11.442" data-line="10" id="l11.442.10">ㅤ</span>τὸ τοῦ νικᾷν ὑπάρχοντος. ἀλλ’ οὐκ αὐτὸ δή τοῦτο μέγιστον
<span class="lb" data-page="11.442" data-line="11" id="l11.442.11">ㅤ</span>δεῖγμα τῆς τῶν λόγων αὐτοῦ μοχθηρίας ἐσόμενον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.36">
<span class="pb page1" data-page="11.443" id="p11.443">ㅤ</span>
<span class="milestone ed1page page1" data-n="2.14" data-unit="ed1page" id="ed1page.2.14">ㅤ</span>
<span class="milestone ed2page page1" data-n="13.24" data-unit="ed2page" id="ed2page.13.24">ㅤ</span>
            <p>
<span class="lb" data-page="11.443" data-line="4" id="l11.443.4">ㅤ</span>Εἶτά τινες ἐξ αὐτῶν, ὥσπερ Ἡρόδοτος
<span class="lb" data-page="11.443" data-line="5" id="l11.443.5">ㅤ</span>καὶ Διοσκουρίδης, ἐκ τοῦ φάρμακα ἄττα διαῤῥοίας τε καὶ
<span class="lb" data-page="11.443" data-line="6" id="l11.443.6">ㅤ</span>δυσεντερίας ὠφελεῖν συλλογίζονται στύφειν αὐτὰ, καίτοι μηδ’
<span class="lb" data-page="11.443" data-line="7" id="l11.443.7">ㅤ</span>ἐλαχίστης μετέχοντα στύψεως, ἀλλ’ αὐτὸ τοὐναντίον ἀραιότερα
<span class="lb" data-page="11.443" data-line="8" id="l11.443.8">ㅤ</span>τε καὶ χαλαστικὰ ταῖς δυνάμεσιν ὑπάρχοντα τῶν στυφόντων,
<span class="lb" data-page="11.443" data-line="9" id="l11.443.9">ㅤ</span>συναγαγόντων τε καὶ πιλούντων καὶ πυκνούντων
<span class="lb" data-page="11.443" data-line="10" id="l11.443.10">ㅤ</span>καὶ σφιγγόντων τὰ σώματα. καταφρονήσαντες γὰρ ἅπαξ τῆς
<span class="lb" data-page="11.443" data-line="11" id="l11.443.11">ㅤ</span>αἰσθήσεως ἀνέτρεψαν ἅπαντα καὶ συνέχεαν ἃ σαφῶς ἐστιν
<span class="lb" data-page="11.443" data-line="12" id="l11.443.12">ㅤ</span>αἰσθήσει διαγνῶναι, ταῦτα μοχθηρῷ λόγῳ πιστούμενοι. τὸ
<span class="lb" data-page="11.443" data-line="13" id="l11.443.13">ㅤ</span>γοῦν αἴγειον στέαρ ἐναντιώτατόν ἐστιν τοῖς στύφουσιν
<span class="lb" data-page="11.443" data-line="14" id="l11.443.14">ㅤ</span>ἅπασι καὶ γεύσει καὶ δυνάμει, καθάπερ καὶ τὸ τῶν πυρῶν
<span class="lb" data-page="11.443" data-line="15" id="l11.443.15">ㅤ</span>ἄλευρον, ἄμυλόν τε καὶ ἄλλα μυρία τῶν ἐμπλασάντων τε καὶ
<span class="lb" data-page="11.443" data-line="16" id="l11.443.16">ㅤ</span>παρηγορούντων καὶ δριμύτητας ἀμβλυνόντων καὶ ταύτῃ τοῖς
<span class="lb" data-page="11.443" data-line="17" id="l11.443.17">ㅤ</span>δακνώδη τε καὶ δριμέα διαχωροῦσιν ἀρηγόντων. καὶ εἰ διὰ
<span class="lb" data-page="11.443" data-line="18" id="l11.443.18">ㅤ</span>ταῦτα στύφει, ἔστω δὴ καὶ τὸ ἔλαιον ἡμῖν τῶν στυφόντων,
<span class="pb" data-page="11.444" id="p11.444">ㅤ</span>
<span class="lb" data-page="11.444" data-line="1" id="l11.444.1">ㅤ</span>ὅτι δὴ καὶ πολλάκις ὠφέλησεν τοὺς σφοδρῶς δακνομένους
<span class="lb" data-page="11.444" data-line="2" id="l11.444.2">ㅤ</span>ἐνεθέν. ἔσται δὲ καὶ κηρὸς καὶ στέαρ χοίρειον, ὀρνίθειόν
<span class="lb" data-page="11.444" data-line="3" id="l11.444.3">ㅤ</span>τε καὶ χήνειον καὶ χόνδρου καὶ τράγου χυλός. ἐνίεμεν γὰρ
<span class="lb" data-page="11.444" data-line="4" id="l11.444.4">ㅤ</span>καὶ ταῦτα καὶ κηρωτὴν ἐνίοτε τοῖς δακνομένοις ἰσχυρῶς,
<span class="lb" data-page="11.444" data-line="5" id="l11.444.5">ㅤ</span>ὥσπερ καὶ τὸ αἴγειον στέαρ. ἐναργεστέραν δὲ τὴν ὠφέλειαν
<span class="lb" data-page="11.444" data-line="6" id="l11.444.6">ㅤ</span>τὸ αἴγειον ἐπιδείκνυται τῷ ῥᾳδίως πήγνυσθαι ἐπαλείφεσθαί
<span class="lb" data-page="11.444" data-line="7" id="l11.444.7">ㅤ</span>τε τοῖς ἐντέροις καὶ περιμένειν ἐπὶ πλεῖστον. εἴτε
<span class="lb" data-page="11.444" data-line="8" id="l11.444.8">ㅤ</span>δὲ διὰ πάχος, εἴτε δι’ <span class="milestone ed1page" data-n="2.15" data-unit="ed1page" id="ed1page.2.15">ㅤ</span>ἄλλην τινὰ αἰτίαν πήγνυται
<span class="lb" data-page="11.444" data-line="9" id="l11.444.9">ㅤ</span>ταχέως, οὐδὲν δέομαι τάδε νῦν ζητεῖν ἐναργῶς φαινομένου
<span class="lb" data-page="11.444" data-line="10" id="l11.444.10">ㅤ</span>τοῦ πράγματος. ἀλλ’ ὥσπερ ὅτι καὶ πήγνυται τάχιστα
<span class="lb" data-page="11.444" data-line="11" id="l11.444.11">ㅤ</span>καὶ τὰς δήξεις τῶν ἐντέρων ἀμβλύνει, τῷ φαίνεσθαι πιστότερόν
<span class="lb" data-page="11.444" data-line="12" id="l11.444.12">ㅤ</span>ἐστιν, οὕτω δὴ καὶ ὅτι μηδεμιᾶς αὐτῷ μέτεστι
<span class="lb" data-page="11.444" data-line="13" id="l11.444.13">ㅤ</span>ψύξεως ἢ στύψεως. οὗτοι μὲν οὖν ἐξ ἀδήλων ὑπὲρ τῶν
<span class="lb" data-page="11.444" data-line="14" id="l11.444.14">ㅤ</span>φαινομένων συλλογίζονται. μᾶλλον δ’, εἰ χρὴ τἀληθὲς
<span class="lb" data-page="11.444" data-line="15" id="l11.444.15">ㅤ</span>εἰπεῖν, παραλογίζονται σφᾶς αὐτοὺς, ἡμᾶς δὲ τοσῷδε μᾶλλον
<span class="lb" data-page="11.444" data-line="16" id="l11.444.16">ㅤ</span>ἐπὶ τὴν αἴσθησιν ἀνέρχεσθαι προσῆκεν, ἐπιμελῶς τε
<span class="lb" data-page="11.444" data-line="17" id="l11.444.17">ㅤ</span>προσέχειν αὐτῇ διὰ παντὸς, ὅσῳ καὶ μᾶλλον οὐκ ὀλίγα
<span class="lb" data-page="11.444" data-line="18" id="l11.444.18">ㅤ</span>καταψεύδονται πάντες αὐτῆς οἱ σοφισταί. πάλιν οὖν ἀναμνήσαντες
<span class="pb" data-page="11.445" id="p11.445">ㅤ</span>
<span class="lb" data-page="11.445" data-line="1" id="l11.445.1">ㅤ</span>αὐτοὺς, ὅτι ἃ τοῖς μὲν ἰδιώταις ἐστὶ δῆλα καὶ
<span class="lb" data-page="11.445" data-line="2" id="l11.445.2">ㅤ</span>τούτοις ἦν, ὅτ’ οὔπω διὰ φιλονεικίαν ὑπερεφρόνουν τῶν
<span class="lb" data-page="11.445" data-line="3" id="l11.445.3">ㅤ</span>αἰσθήσεων, ὕστερον δ’ ἀπώλετο διὰ περιττὴν σοφίαν, ἐπὶ τὸ
<span class="lb" data-page="11.445" data-line="4" id="l11.445.4">ㅤ</span>συνεχὲς τοῦ λόγου μεταβήσομαι.
</p>
          </article>

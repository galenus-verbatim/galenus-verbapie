<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.38">
<span class="pb page1" data-page="11.449" id="p11.449">ㅤ</span>
<span class="milestone ed1page page1" data-n="2.15" data-unit="ed1page" id="ed1page.2.15">ㅤ</span>
<span class="milestone ed2page page1" data-n="13.27" data-unit="ed2page" id="ed2page.13.27">ㅤ</span>
            <p>
<span class="lb" data-page="11.449" data-line="12" id="l11.449.12">ㅤ</span>Ἀλλὰ τοὺς μὲν τοιούτους οὐκ ἐγχωρεῖ
<span class="lb" data-page="11.449" data-line="13" id="l11.449.13">ㅤ</span>μεταδιδάξαι· τῶν δ’ ἄλλων ἕνεκα τῶν ὠφεληθῆναι δυναμένων
<span class="lb" data-page="11.449" data-line="14" id="l11.449.14">ㅤ</span>ἀναληπτέον ἐστὶν καὶ διοριστέον ἀκριβῶς τὸν περὶ τῶν
<span class="lb" data-page="11.449" data-line="15" id="l11.449.15">ㅤ</span>ἰδίων τῆς γλώττης αἰσθητῶν λόγον. ὀνομάζεται μὲν οὖν ὑπὸ
<span class="lb" data-page="11.449" data-line="16" id="l11.449.16">ㅤ</span>τῶν περὶ Θεόφραστόν τε καὶ Ἀριστοτέλην καὶ Μνησίθεον
<span class="lb" data-page="11.449" data-line="17" id="l11.449.17">ㅤ</span>τὸν ἰατρὸν ἡ γευστὴ δύναμις χυμὸς, ἀπὸ τοῦ μ στοιχείου τῆς
<span class="pb" data-page="11.450" id="p11.450">ㅤ</span>
<span class="lb" data-page="11.450" data-line="1" id="l11.450.1">ㅤ</span>δευτέρας συλλαβῆς ἀρχομένης. ἡ δ’ ἐξ ὑγροῦ καὶ ξηροῦ
<span class="lb" data-page="11.450" data-line="2" id="l11.450.2">ㅤ</span>σύστασις ὑπὸ θερμότητος πεφθέντων χυλὸς, ἀπὸ τοῦ λ
<span class="lb" data-page="11.450" data-line="3" id="l11.450.3">ㅤ</span>τῆς δευτέρας ἀρχομένης συλλαβῆς. παρὰ μέντοι τοῖς παλαιοτέροις
<span class="lb" data-page="11.450" data-line="4" id="l11.450.4">ㅤ</span>αὐτῶν οὐκ Ἀττικοῖς μόνον, ἀλλὰ καὶ Ἴωσιν ἑκάτερα
<span class="lb" data-page="11.450" data-line="5" id="l11.450.5">ㅤ</span>διὰ τοῦ μ γέγραπται. καὶ γὰρ καὶ παρὰ Πλάτωνι τῷ φιλοσόφῳ
<span class="lb" data-page="11.450" data-line="6" id="l11.450.6">ㅤ</span>καὶ παρ’ Ἱπποκράτει καὶ παρὰ τοῖς παλαιοῖς κωμικοῖς
<span class="lb" data-page="11.450" data-line="7" id="l11.450.7">ㅤ</span>οὕτως εὑρίσκεται. λελέχθω δ’ ἔν γε τῷ παρόντι λόγῳ πρὸς
<span class="lb" data-page="11.450" data-line="8" id="l11.450.8">ㅤ</span>ἡμῶν ἕνεκα σαφοῦς διδασκαλίας ἡ μὲν γευστὴ δύναμις, ἢ
<span class="lb" data-page="11.450" data-line="9" id="l11.450.9">ㅤ</span>ποιότης, ἢ ὅπως ἄν τις ὀνομάζειν ἐθέλῃ, διὰ τοῦ μ στοιχείου
<span class="lb" data-page="11.450" data-line="10" id="l11.450.10">ㅤ</span>χυμὸς, ἡ δ’ ἔν τε τοῖς ζώοις καὶ φυτοῖς ὑγρότης πεπαχυσμένη
<span class="lb" data-page="11.450" data-line="11" id="l11.450.11">ㅤ</span>χυλὸς, ἀπὸ τοῦ λ τῆς δευτέρας ἀρχομένης συλλαβῆς.
<span class="lb" data-page="11.450" data-line="12" id="l11.450.12">ㅤ</span>ἰστέον οὖν ὡς οἱ μὲν καθ’ ἕκαστον φυτόν τε καὶ ζῶον, ἤδη
<span class="lb" data-page="11.450" data-line="13" id="l11.450.13">ㅤ</span>δὲ καὶ οἱ κατὰ τὴν γῆν εὑρισκόμενοι χυμοὶ πάμπολλοί τινές
<span class="lb" data-page="11.450" data-line="14" id="l11.450.14">ㅤ</span>εἰσι καὶ οὐκ εὐαρίθμητοι ταῖς ἰδέαις. αἱ δ’ ἐν αὐτοῖς γευσταὶ
<span class="lb" data-page="11.450" data-line="15" id="l11.450.15">ㅤ</span>διαφοραὶ τοῖς μὲν ὀκτὼ τὸν ἀριθμὸν ἔδοξαν εἶναι, τοῖς δὲ
<span class="lb" data-page="11.450" data-line="16" id="l11.450.16">ㅤ</span>ἑπτὰ, τοῖς δὲ καὶ <span class="milestone ed1page" data-n="2.16" data-unit="ed1page" id="ed1page.2.16">ㅤ</span>τούτων ἐλάττους. ὁ μὲν οὖν Πλάτων ἐν
<span class="lb" data-page="11.450" data-line="17" id="l11.450.17">ㅤ</span>Τιμαίῳ διὰ τῆς προγεγραμμένης ῥήσεως πρῶτον μὲν δυοῖν
<span class="lb" data-page="11.450" data-line="18" id="l11.450.18">ㅤ</span>μέμνηται χυμῶν ὁμοειδῶν μὲν, ἀλλὰ τῷ μᾶλλόν τε καὶ ἧττον
<span class="pb" data-page="11.451" id="p11.451">ㅤ</span>
<span class="lb" data-page="11.451" data-line="1" id="l11.451.1">ㅤ</span>διαφερόντων. ὀνομάζει δ’ αὐτῶν τὸν μὲν αὐστηρὸν, τὸν δὲ
<span class="lb" data-page="11.451" data-line="2" id="l11.451.2">ㅤ</span>στρυφνόν. εἴη δ’ ἂν ὁ μὲν αὐστηρὸς κατὰ τὸν ὑφ’ ἡμῶν
<span class="lb" data-page="11.451" data-line="3" id="l11.451.3">ㅤ</span>στύφοντα προσαγορευόμενος, ὁ δὲ στρυφνὸς ἐπιτάσει τούτου
<span class="lb" data-page="11.451" data-line="4" id="l11.451.4">ㅤ</span>γιγνόμενος, ὥσπερ οὖν καὶ αὐτὸς ὁ Πλάτων ἐδήλωσεν. τούτους
<span class="lb" data-page="11.451" data-line="5" id="l11.451.5">ㅤ</span>μὲν οὖν ὡς ἓν εἶδος ἀριθμητέον· ἕτερον δὲ τὸ τῶν
<span class="lb" data-page="11.451" data-line="6" id="l11.451.6">ㅤ</span>ἀντικειμένων αὐτοῖς τῶν νιτρωδῶν τε καὶ ἁλυκῶν καὶ πικρῶν.
<span class="lb" data-page="11.451" data-line="7" id="l11.451.7">ㅤ</span>ἔστι δὲ κᾀν τούτοις ὁ μὲν πικρὸς ἐξ ἐπιτάσεως τοῦ νιτρώδους
<span class="lb" data-page="11.451" data-line="8" id="l11.451.8">ㅤ</span>γενόμενος, ὁ δὲ ἁλυκὸς ἤτοι τοῦ νιτρώδους ἀσθενέστερος,
<span class="lb" data-page="11.451" data-line="9" id="l11.451.9">ㅤ</span>ἢ καὶ στύψεώς τι προσλαμβάνων. ἑξῆς δὲ ὑπὸ Πλάτωνος
<span class="lb" data-page="11.451" data-line="10" id="l11.451.10">ㅤ</span>μὲν ὁ δριμὺς εἴρηται καὶ μετ’ αὐτὸν ὁ ὀξὺς καὶ τελευταῖος ὁ
<span class="lb" data-page="11.451" data-line="11" id="l11.451.11">ㅤ</span>γλυκύς. ὑπὸ Θεοφράστου δὲ καὶ ὁ λιπαρὸς πρόσκειται, παραλελειμμένος
<span class="lb" data-page="11.451" data-line="12" id="l11.451.12">ㅤ</span>μὲν ὑπὸ τοῦ Πλάτωνος ἐν τῷ περὶ τῶν τῆς
<span class="lb" data-page="11.451" data-line="13" id="l11.451.13">ㅤ</span>γλώττης ἰδίων αἰσθητῶν λόγῳ, γεγραμμένος δ’ ἐν τοῖς τῶν
<span class="lb" data-page="11.451" data-line="14" id="l11.451.14">ㅤ</span>φυτῶν χυλοῖς ἔμπροσθεν εὐθὺς, ἐν οἷς διῃρεῖτο τὸν οἰνώδη
<span class="lb" data-page="11.451" data-line="15" id="l11.451.15">ㅤ</span>τοῦ ἐλαιώδους τε καὶ μελιτώδους. ἀλλ’ ἐν ἐκείνῳ μὲν τῷ λόγῳ
<span class="lb" data-page="11.451" data-line="16" id="l11.451.16">ㅤ</span>πρὸς τοῖς τρισὶν οἷς εἴρηκα νῦν τέταρτον ἐτίθει γένος χυμοῦ
<span class="lb" data-page="11.451" data-line="17" id="l11.451.17">ㅤ</span>περιλαμβάνων ἑνὶ προσρήματι καὶ καλῶν ὀπόν. ἐν οἷς δὲ
<span class="lb" data-page="11.451" data-line="18" id="l11.451.18">ㅤ</span>ἐπὶ τὰ τῇ γεύσει αἰσθητὰ μετέβη, τοῦ μὲν γλυκέος εὐθὺς ἐν
<span class="lb" data-page="11.451" data-line="19" id="l11.451.19">ㅤ</span>αὐτοῖς ἐμνημόνευσεν. οὐδὲν γὰρ διαφέρει δήπου γλυκὺ ἢ
<span class="pb" data-page="11.452" id="p11.452">ㅤ</span>
<span class="lb" data-page="11.452" data-line="1" id="l11.452.1">ㅤ</span>μελιτῶδες φάναι, καθάπερ οὐδὲ λιπαρὸν ἢ ἐλαιῶδες. παραλέλοιπε
<span class="lb" data-page="11.452" data-line="2" id="l11.452.2">ㅤ</span>δὲ τὸν λιπαρὸν ὡς οὐδὲν προσήκοντα τῇ γεύσει.
</p>
          </article>

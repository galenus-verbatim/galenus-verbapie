<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.4">
<span class="pb page1" data-page="11.385" id="p11.385">ㅤ</span>
<span class="milestone ed1page page1" data-n="2.6" data-unit="ed1page" id="ed1page.2.6">ㅤ</span>
<span class="milestone ed2page page1" data-n="13.3" data-unit="ed2page" id="ed2page.13.3">ㅤ</span>
            <p>
<span class="lb" data-page="11.385" data-line="16" id="l11.385.16">ㅤ</span><span class="milestone ed2page" data-n="13.4" data-unit="ed2page" id="ed2page.13.4">ㅤ</span>Ἔστω δὴ πρῶτον ἡμῖν ὕδωρ εἰς σκέψιν
<span class="lb" data-page="11.385" data-line="17" id="l11.385.17">ㅤ</span>προβεβλημένον, ὅτι καὶ κοινότατον ἅπασιν ἀνθρώποις ἐστὶν
<span class="pb" data-page="11.386" id="p11.386">ㅤ</span>
<span class="lb" data-page="11.386" data-line="1" id="l11.386.1">ㅤ</span>ὑγιαίνουσί τε καὶ νοσοῦσιν καὶ ἀναγκαιότατον εἰς τὴν ζωήν.
<span class="lb" data-page="11.386" data-line="2" id="l11.386.2">ㅤ</span>καὶ πρῶτον μὲν εὐκράτῳ σώματι προσφερέσθω μήτε ψυχρὸν
<span class="lb" data-page="11.386" data-line="3" id="l11.386.3">ㅤ</span>ἐπισήμως μήτε θερμόν. ἐφεξῆς δὲ καὶ τοῖς δυσκράτοις φύσει
<span class="lb" data-page="11.386" data-line="4" id="l11.386.4">ㅤ</span>καὶ τρίτοις τοῖς κατὰ πάθος· οὕτω γὰρ ἀκριβῶς ἐπὶ πάντων
<span class="lb" data-page="11.386" data-line="5" id="l11.386.5">ㅤ</span>ἐξετάσαιμεν ἂν αὐτοῦ τὴν οἰκείαν δύναμιν. τῷ μὲν οὖν
<span class="lb" data-page="11.386" data-line="6" id="l11.386.6">ㅤ</span>εὐκράτῳ προσφερόμενον ἐν χρόνῳ πλείονι καταψύξει πάντως
<span class="lb" data-page="11.386" data-line="7" id="l11.386.7">ㅤ</span>αὐτὸ, τῷ δὲ δυσκράτῳ θᾶττον μὲν τὸ ψυχρότερον ψύξει,
<span class="lb" data-page="11.386" data-line="8" id="l11.386.8">ㅤ</span>βραδύτερον δὲ τὸ θερμότερον. ἀεὶ δὲ πάντα ψύξει, κᾂν εἰ
<span class="lb" data-page="11.386" data-line="9" id="l11.386.9">ㅤ</span>μὴ πολλαῖς ἐφεξῆς ἡμέραις, ἀλλὰ μιᾷ τις αὐτῷ χρήσαιτο ἢ
<span class="lb" data-page="11.386" data-line="10" id="l11.386.10">ㅤ</span>πλείοσιν ὥραις οὐδὲ γὰρ ἐπανάκλησιν ἐπ’ οὐδενὸς αὐτῶν
<span class="lb" data-page="11.386" data-line="11" id="l11.386.11">ㅤ</span>τόγε τοιοῦτον ποιήσεται θερμότητος. ἀκραιφνὲς γὰρ ψυχρὸν,
<span class="lb" data-page="11.386" data-line="12" id="l11.386.12">ㅤ</span>εὐσάρκῳ καὶ νέᾳ φύσει σώματος ὀλιγοχρονίως ὁμιλῆσαι ἀνακαλεῖται
<span class="lb" data-page="11.386" data-line="13" id="l11.386.13">ㅤ</span>θερμασίαν· ἄλλως δὲ χρωμένων ἀεὶ καταψύξει. καὶ
<span class="lb" data-page="11.386" data-line="14" id="l11.386.14">ㅤ</span>μὲν δὴ κᾂν εἰ τοῖς ἁπλῷ τινι νοσήματι νοσοῦσιν ἤτοι θερμῷ
<span class="lb" data-page="11.386" data-line="15" id="l11.386.15">ㅤ</span>τὴν κρᾶσιν ἤ ψυχρῷ προσαχθείη τὸ τοιοῦτον ὕδωρ, ἐμψύξει
<span class="lb" data-page="11.386" data-line="16" id="l11.386.16">ㅤ</span>καὶ τούτους σαφῶς· ἁπλοῦν γὰρ εἶναι χρὴ τὸ πάθος, ὡς κᾀν
<span class="lb" data-page="11.386" data-line="17" id="l11.386.17">ㅤ</span>τῷ τρίτῳ περὶ κράσεων διώριστο, χάριν τοῦ μὴ κατὰ συμβεβηκὸς,
<span class="pb" data-page="11.387" id="p11.387">ㅤ</span>
<span class="lb" data-page="11.387" data-line="1" id="l11.387.1">ㅤ</span>ἀλλὰ διὰ τὴν ἑαυτοῦ φύσιν ἐμψύχειν τὸ προσαγόμενον.
<span class="lb" data-page="11.387" data-line="2" id="l11.387.2">ㅤ</span>ἐπείτοι πολλάκις συνθέτου τῆς διαθέσεως οὔσης πρώτως
<span class="lb" data-page="11.387" data-line="3" id="l11.387.3">ㅤ</span>μὲν ἄλλο τι γίνεται πρὸς τοῦ φαρμάκου, κατὰ συμβεβηκὸς
<span class="lb" data-page="11.387" data-line="4" id="l11.387.4">ㅤ</span>δὲ ἄλλο, καθάπερ ἐν ταῖς φλεγμοναῖς. ἔγγονον
<span class="lb" data-page="11.387" data-line="5" id="l11.387.5">ㅤ</span>μὲν γάρ ἐστι θερμοῦ ῥεύματος καὶ πολλοῦ τὸ πάθος. ὅσα
<span class="lb" data-page="11.387" data-line="6" id="l11.387.6">ㅤ</span>δὲ θερμαίνει μετρίως φάρμακα κενοῦντα τὸ περιττὸν, εὐθὺς
<span class="lb" data-page="11.387" data-line="7" id="l11.387.7">ㅤ</span>οἶμαι καὶ ψυχρότερον τὸ πεπονθὸς ἐργάζεται. ἀλλ’ ὅταν
<span class="lb" data-page="11.387" data-line="8" id="l11.387.8">ㅤ</span>ἁπλῆ καὶ μία διάθεσις ᾖ τὸ κατὰ συμβεβηκὸς, ἐπ’ αὐτῆς
<span class="lb" data-page="11.387" data-line="9" id="l11.387.9">ㅤ</span>οὐκ ἐγχωρεῖ γενέσθαι. οὕτω γοῦν ἐξετάζοντί σοι πανταχόθεν
<span class="lb" data-page="11.387" data-line="10" id="l11.387.10">ㅤ</span>φανεῖται τὸ πότιμον ὕδωρ ψυχρόν. οὐ μὴν τῶν ἄλλων
<span class="lb" data-page="11.387" data-line="11" id="l11.387.11">ㅤ</span>γε ὑδάτων τῶν αὐτοφυῶν, ὅσα δὴ θειώδη τε καὶ ἀσφαλτώδη
<span class="lb" data-page="11.387" data-line="12" id="l11.387.12">ㅤ</span>καὶ νιτρώδη ταῖς ποιότησίν ἐστιν, ἡ αὐτὴ δύναμις·
<span class="lb" data-page="11.387" data-line="13" id="l11.387.13">ㅤ</span>οὐδὲν γὰρ αὐτῶν ὅταν ἐπικτήτου θερμότητος ἤ φυχρότητος
<span class="lb" data-page="11.387" data-line="14" id="l11.387.14">ㅤ</span>χωρισθὲν προσφέρηται, ψύχειν φαίνεται. καὶ μέν γε
<span class="lb" data-page="11.387" data-line="15" id="l11.387.15">ㅤ</span>καὶ ἡ θάλαττα καὶ αὐτὴ, πρὶν ἐπίκτητον ψύξιν ἀκραιφνῆ
<span class="lb" data-page="11.387" data-line="16" id="l11.387.16">ㅤ</span>προσλάβῃ, οὐ πάνυ τι φαίνεται ψύχουσα. κατὰ μὲν γὰρ
<span class="lb" data-page="11.387" data-line="17" id="l11.387.17">ㅤ</span>τὸ πότιμον ὕδωρ, εἴ τις δι’ ὅλης ἡμέρας ἐννήχοιτο, μὴ
<span class="lb" data-page="11.387" data-line="18" id="l11.387.18">ㅤ</span>πάνυ ψυχρὸν ὑπάρχον, ἀλλ’ ὡς ἐξ ἡλίου χλιαρὸν ἐξ ἀνάγκης
<span class="pb" data-page="11.388" id="p11.388">ㅤ</span>
<span class="lb" data-page="11.388" data-line="1" id="l11.388.1">ㅤ</span>ψυγήσεται. θάλατταν δ’ ἀλύπως ἤνεγκαν, οὐ δι’ ὅλης ἡμέρας
<span class="lb" data-page="11.388" data-line="2" id="l11.388.2">ㅤ</span>μόνον, ἀλλὰ καὶ διὰ νυκτὸς ἐνίοτε πάμπολλοι τῶν
<span class="lb" data-page="11.388" data-line="3" id="l11.388.3">ㅤ</span>νέων. ᾧ δῆλον ὡς τὸ μὲν ὕδωρ τὸ γοῦν πότιμον καὶ
<span class="lb" data-page="11.388" data-line="4" id="l11.388.4">ㅤ</span>γλυκὺ κατὰ τὴν ἑαυτοῦ φύσιν ἀεὶ ψυχρόν ἐστιν, ἡ θάλαττα
<span class="lb" data-page="11.388" data-line="5" id="l11.388.5">ㅤ</span>δ’ οὐχ ὁμοίως· εἰ δὲ καὶ μὴ προσθείη μέν ποτε ἐν τῷ
<span class="lb" data-page="11.388" data-line="6" id="l11.388.6">ㅤ</span>λόγῳ τὸ πότιμον, ἀλλ’ ἁπλῶς εἴποιμεν ὅσον ἐφ’ ἑαυτὸ
<span class="lb" data-page="11.388" data-line="7" id="l11.388.7">ㅤ</span>ψυχρὸν εἶναι τὸ ὕδωρ, οὐ χρὴ συκοφαντεῖν ὡς ἐλλιπῶς ἢ
<span class="lb" data-page="11.388" data-line="8" id="l11.388.8">ㅤ</span>ἀδιορίστως εἰρηκότας. ὅ τι γὰρ ἂν ἀκριβῶς τε καὶ εἰλικρινῶς
<span class="lb" data-page="11.388" data-line="9" id="l11.388.9">ㅤ</span>ὕδωρ ᾖ πάσης ἑτέρας οὐσίας ἄμικτον, ἐξ ἀνάγκης
<span class="lb" data-page="11.388" data-line="10" id="l11.388.10">ㅤ</span>ἐκεῖνο ψυχρόν ἐστι κατὰ τὴν ἑαυτοῦ δύναμιν· εἰ δ’ ἤτοι δι’
<span class="lb" data-page="11.388" data-line="11" id="l11.388.11">ㅤ</span>ἀσφαλτώδους, ἢ θειώδους, ἢ νιτρώδους, ἢ στυπτηριώδους
<span class="lb" data-page="11.388" data-line="12" id="l11.388.12">ㅤ</span>χωρίου διηθούμενον ῥύπτοιτό τι τῆς οὐσίας αὐτοῦ καὶ
<span class="lb" data-page="11.388" data-line="13" id="l11.388.13">ㅤ</span>ἅμα ἑαυτῷ παρασύροι, μικτὸν ἤδη τὸ τοιοῦτόν ἐστι καὶ
<span class="lb" data-page="11.388" data-line="14" id="l11.388.14">ㅤ</span>οὐκ ἀκριβῶς ὕδωρ, ὥσπερ εἰ καὶ σὺ βουληθείης αὐτὸς ἢ
<span class="lb" data-page="11.388" data-line="15" id="l11.388.15">ㅤ</span>ἁλῶν, ἢ στυπτηρίας, ἤ τινος ἑτέρου τοιούτου μῖξαι συχνὸν
<span class="lb" data-page="11.388" data-line="16" id="l11.388.16">ㅤ</span>ὕδατι ποτίμῳ, <span class="milestone ed2page" data-n="13.5" data-unit="ed2page" id="ed2page.13.5">ㅤ</span>καθάπερ καὶ ποιοῦμεν πολλάκις, ὅταν
<span class="lb" data-page="11.388" data-line="17" id="l11.388.17">ㅤ</span>ἀποροῦντες θαλάττης ἅλμην σκευάσαι βουληθῶμεν. ἐμβάλλομεν
<span class="lb" data-page="11.388" data-line="18" id="l11.388.18">ㅤ</span>γὰρ τηνικαῦτα τῶν ἁλῶν τῷ ὕδατι, καὶ τοσοῦτον
<span class="pb" data-page="11.389" id="p11.389">ㅤ</span>
<span class="lb" data-page="11.389" data-line="1" id="l11.389.1">ㅤ</span>ἄρα τὸ διαλλάττον ἐστὶν τῆς δυνάμεως, ὥστε τὸ μὲν ὕδωρ
<span class="lb" data-page="11.389" data-line="2" id="l11.389.2">ㅤ</span>αὐτὸ τὸ γλυκὺ δηλονότι, τὸ μήτε ψυχρὸν ἐπιφανῶς μήτε
<span class="lb" data-page="11.389" data-line="3" id="l11.389.3">ㅤ</span>θερμὸν, ἀλλ’ οἷον τὸ καλούμενον εἱληθερὲς, εἰ προσφέρεις
<span class="lb" data-page="11.389" data-line="4" id="l11.389.4">ㅤ</span>ἐρυσιπέλατι, βλάβην οὐδεμίαν ἐργάσῃ περὶ τὸ σῶμα τἀνθρώπου.
<span class="lb" data-page="11.389" data-line="5" id="l11.389.5">ㅤ</span>θάλατταν δὲ ἢ ἅλμην ἤ τι τοιοῦτον ὕδωρ ἐπίμικτον,
<span class="lb" data-page="11.389" data-line="6" id="l11.389.6">ㅤ</span>ἀσφαλτῶδες ἢ θειῶδες εἰ προσενέγκῃς, οὕτως βλάψαις τὸν
<span class="lb" data-page="11.389" data-line="7" id="l11.389.7">ㅤ</span>ἄνθρωπον, ὡς ἐπικαῦσαι τὸ μέρος. ὕδωρ μὲν οὖν αὐτὸ καθ’
<span class="lb" data-page="11.389" data-line="8" id="l11.389.8">ㅤ</span>ἑαυτὸ ψυχρὸν τὴν δύναμίν ἐστιν· εἰ δ’ ἐπίκτητον αὐτῷ
<span class="lb" data-page="11.389" data-line="9" id="l11.389.9">ㅤ</span>θερμότητα προσάψας ἐθέλοις καταντλεῖν ἀνθρώπου σῶμα,
<span class="lb" data-page="11.389" data-line="10" id="l11.389.10">ㅤ</span>νομιεῖς μὲν ἴσως ἁπλοῦν τι καὶ φυσικὸν προσενηνοχέναι, τὸ
<span class="lb" data-page="11.389" data-line="11" id="l11.389.11">ㅤ</span>δ’ ἄρα σύνθετόν πώς ἐστιν, ἤτοι μοῖράν τινα τῆς οὐσίας τοῦ
<span class="lb" data-page="11.389" data-line="12" id="l11.389.12">ㅤ</span>πυρὸς, ἢ τήν γε ποιότητα πάντως προσειληφώς. ὡς γὰρ εἰ
<span class="lb" data-page="11.389" data-line="13" id="l11.389.13">ㅤ</span>καὶ τῶν ἁλῶν ἐμεμίχεις αὐτῷ, σύνθετον ἂν ἦν ὁμολογουμένως,
<span class="lb" data-page="11.389" data-line="14" id="l11.389.14">ㅤ</span>οὕτω καὶ μᾶλλον ἐπειδὴ πυρὸς ἔμιξας εἴτ’ οὖν ποιότητος
<span class="lb" data-page="11.389" data-line="15" id="l11.389.15">ㅤ</span>εἴτ’ οὐσίας εἰργάσω πως καὶ νῦν σύνθετον. ἔστι δὲ
<span class="lb" data-page="11.389" data-line="16" id="l11.389.16">ㅤ</span>δήπου καὶ τὸ ἰλυῶδες ὕδωρ σύνθετον ὡς καὶ τὸ τοῦ Νείλου
<span class="lb" data-page="11.389" data-line="17" id="l11.389.17">ㅤ</span>καὶ κατ’ Αἴγυπτον, ἀλλὰ διὰ τῶν κεραμίων ἀγγείων διηθούμενον
<span class="lb" data-page="11.389" data-line="18" id="l11.389.18">ㅤ</span>ἀκριβῶς γίνεται καθαρὸν. χρὴ δὲ μὴ ἅπαξ, ἀλλὰ καὶ
<span class="pb" data-page="11.390" id="p11.390">ㅤ</span>
<span class="lb" data-page="11.390" data-line="1" id="l11.390.1">ㅤ</span>δὶς ἢ τρὶς διηθεῖν αὐτὸ, καίτοι καὶ οὕτως ἴσως ἀδύνατον
<span class="lb" data-page="11.390" data-line="2" id="l11.390.2">ㅤ</span>ἀκριβῶς ἐργάσασθαι καθαρόν· ἀλλ’ ὅταν ἐκφύγῃ πᾶσαν
<span class="lb" data-page="11.390" data-line="3" id="l11.390.3">ㅤ</span>αἴσθησιν ἡ ἐπιφερομένη τοῖς ὕδασιν ἰλὺς, ἀρκεῖ πρὸς γε
<span class="lb" data-page="11.390" data-line="4" id="l11.390.4">ㅤ</span>τὴν τοιαύτην χρείαν τὰ τοιαῦτα καθαρὰ καὶ εἰλικρινῆ λέγειν
<span class="lb" data-page="11.390" data-line="5" id="l11.390.5">ㅤ</span>ὕδατα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.5">
<span class="pb page1" data-page="11.390" id="p11.390">ㅤ</span>
<span class="milestone ed1page page1" data-n="2.6" data-unit="ed1page" id="ed1page.2.6">ㅤ</span>
<span class="milestone ed2page page1" data-n="13.5" data-unit="ed2page" id="ed2page.13.5">ㅤ</span>
            <p>
<span class="lb" data-page="11.390" data-line="6" id="l11.390.6">ㅤ</span>Τρισὶ δ’ αἰσθήσεσιν κρίνεται ταῦτα, γεύσει
<span class="lb" data-page="11.390" data-line="7" id="l11.390.7">ㅤ</span>καὶ ὄψει καὶ ὀσφρήσει. γεύσει μὲν καθαρὸν, εἰ μηδεμιᾶς
<span class="lb" data-page="11.390" data-line="8" id="l11.390.8">ㅤ</span>προσλάβοι ποιότητος, ἀλλ’ ἀκριβῶς ἄποιον φαίνοιτο· τῇ
<span class="lb" data-page="11.390" data-line="9" id="l11.390.9">ㅤ</span>δ’ ὄψει καθαρὸν, ὅταν εἰλικρινὲς ᾖ καὶ διαυγὲς ἀκριβῶς.
<span class="lb" data-page="11.390" data-line="10" id="l11.390.10">ㅤ</span>οὕτω δὲ καὶ πρὸς τὴν ὀσμὴν οὐδεμίαν ἐμφαίνειν αὐτῷ χρὴ
<span class="lb" data-page="11.390" data-line="11" id="l11.390.11">ㅤ</span>ποιότητα, καθάπερ ἔνια τῶν ἐσχάτως μοχθηρῶν ὀξύτητος,
<span class="lb" data-page="11.390" data-line="12" id="l11.390.12">ㅤ</span>ἢ δριμύτητος, ἢ ἅλμης, ἢ σηπεδόνος, ἤ τινος ἄλλης κακίας
<span class="lb" data-page="11.390" data-line="13" id="l11.390.13">ㅤ</span>ἀῤῥήτου προσβάλλει. τὸ τοίνυν ἐκτὸς ἁπάντων τούτων ὕδωρ
<span class="lb" data-page="11.390" data-line="14" id="l11.390.14">ㅤ</span>ἔστι μὲν οὐδ’ αὐτὸ πρὸς γε τὴν φύσιν εἰλικρινὲς ἀκριβῶς,
<span class="lb" data-page="11.390" data-line="15" id="l11.390.15">ㅤ</span>ὥσπερ οὐδ’ ἄλλο τι τῶν τεττάρων στοιχείων τῶν αἰσθητῶν,
<span class="lb" data-page="11.390" data-line="16" id="l11.390.16">ㅤ</span>ὡς μέντοι πρὸς αἴσθησίν τε καὶ χρείαν εἰλικρινὲς ὑπάρχει.
<span class="lb" data-page="11.390" data-line="17" id="l11.390.17">ㅤ</span>τὸ γοῦν τοιοῦτόν ἐστι καὶ ψυχρὸν, ὡς εἴρηται, κατὰ τὴν
<span class="lb" data-page="11.390" data-line="18" id="l11.390.18">ㅤ</span>ἑαυτοῦ φύσιν, ἐπεί τοι θερμήνας σφοδρῶς οὐχ ὕδωρ μόνον,
<span class="pb" data-page="11.391" id="p11.391">ㅤ</span>
<span class="lb" data-page="11.391" data-line="1" id="l11.391.1">ㅤ</span>ἀλλὰ καὶ μανδραγόραν καὶ ὑοσκύαμον καὶ κώνειον καὶ μηκώνιον,
<span class="lb" data-page="11.391" data-line="2" id="l11.391.2">ㅤ</span>οὐ μόνον ἂν ἐκθερμήναις προσφέρων, ἀλλὰ καὶ καύσειας
<span class="lb" data-page="11.391" data-line="3" id="l11.391.3">ㅤ</span>ἀνθρώπειον σῶμα. πάντ’ οὖν τὰ δοκιμαζόμενα φάρμακα
<span class="lb" data-page="11.391" data-line="4" id="l11.391.4">ㅤ</span>πάσης ἐπικτήτου τε καὶ σφοδρᾶς θερμότητός τε καὶ
<span class="lb" data-page="11.391" data-line="5" id="l11.391.5">ㅤ</span>ψύξεως ἐκτὸς ἔστωσαν, μὴ μόνον ὕδωρ.
</p>
          </article>

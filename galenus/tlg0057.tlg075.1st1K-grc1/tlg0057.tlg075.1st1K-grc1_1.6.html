<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.6">
<span class="pb page1" data-page="11.391" id="p11.391"></span>
<span class="milestone ed1page page1" data-n="2.6" data-unit="ed1page" id="ed1page.2.6"></span>
<span class="milestone ed2page page1" data-n="13.5" data-unit="ed2page" id="ed2page.13.5"></span>
            <p>
<span class="lb" data-page="11.391" data-line="6" id="l11.391.6"></span>Ὅτι δὲ ψύχει σαφῶς ἅπαν ὕδωρ γλυκὺ
<span class="lb" data-page="11.391" data-line="7" id="l11.391.7"></span>μάθοις ἂν κἀνθένδε. κηρωτὴν ὑγρὰν, εἰ δι’ ὕδατος ψυχροῦ
<span class="lb" data-page="11.391" data-line="8" id="l11.391.8"></span>μαλάξας καὶ ἀναδεύσας ἐπιμελῶς ἐπιθείης<span class="milestone ed2page" data-n="13.6" data-unit="ed2page" id="ed2page.13.6"></span> θερμῷ τινὶ
<span class="lb" data-page="11.391" data-line="9" id="l11.391.9"></span>παθήματι, παραχρῆμα καταψύξεις αὐτό. χρὴ δ’ ὡς ὅτι
<span class="lb" data-page="11.391" data-line="10" id="l11.391.10"></span>πλεῖστον μιγνύναι τοῦ ὕδατος, γένοιτο δ’ ἂν ἡ μίξις ᾧδέ
<span class="lb" data-page="11.391" data-line="11" id="l11.391.11"></span>πως ἄριστα. καθαρὸν ὡς ἔνι μάλιστα κηρὸν ἐλαίῳ χρὴ
<span class="lb" data-page="11.391" data-line="12" id="l11.391.12"></span>τήξαντας ὑγρὰν ποιῆσαι κηρωτὴν, ἔπειτα ψύξαντάς τε καὶ
<span class="lb" data-page="11.391" data-line="13" id="l11.391.13"></span>ξύσαντας ἐν θυείᾳ μαλάττειν διὰ τῶν χειρῶν ὕδωρ ψυχρὸν
<span class="lb" data-page="11.391" data-line="14" id="l11.391.14"></span>παραχέοντας, εἰς ὅσον ἂν ἡ κηρωτὴ δύνηται δέχεσθαι καὶ
<span class="lb" data-page="11.391" data-line="15" id="l11.391.15"></span>μήπως περιῤῥέῃ τὸ ὕδωρ. ἐμψύχει τοῦτο καὶ τοὺς ἐν πυρετῷ
<span class="lb" data-page="11.391" data-line="16" id="l11.391.16"></span>καυσουμένους, εἰ κατὰ τῶν ὑποχονδρίων<span class="milestone ed1page" data-n="2.7" data-unit="ed1page" id="ed1page.2.7"></span> ἐπιτεθείη
<span class="lb" data-page="11.391" data-line="17" id="l11.391.17"></span>καὶ φλεγμονὴν ἅπασαν, ὡσαύτως ἕρπητάς τε καὶ ἄνθρακας,
<span class="lb" data-page="11.391" data-line="18" id="l11.391.18"></span>ἐρυσιπέλατα καὶ φύγεθλα καὶ πάντα ἁπλῶς εἰπεῖν τὰ
<span class="pb" data-page="11.392" id="p11.392"></span>
<span class="lb" data-page="11.392" data-line="1" id="l11.392.1"></span>θερμὰ νοσήματα. μὴ τοίνυν ὕδωρ γλυκὺ, ἀλλὰ καὶ θάλατταν
<span class="lb" data-page="11.392" data-line="2" id="l11.392.2"></span>ἢ ἅλμην αὐτῷ παραμίξας ἐφ’ ἑνὸς τῶν εἰρημένων ὅτου
<span class="lb" data-page="11.392" data-line="3" id="l11.392.3"></span>βούλῃ χρήσασθαι, θεάσῃ γὰρ αὐτίκα διαφορὰν οὐ σμικρὰν,
<span class="lb" data-page="11.392" data-line="4" id="l11.392.4"></span>οὐ μόνον οὐκ ἐμψύχοντος ἔτι τοῦ γενομένου φαρμάκου τῶν
<span class="lb" data-page="11.392" data-line="5" id="l11.392.5"></span>εἰρημένων διαθέσεων οὐδεμίαν, ἀλλὰ καὶ προεκκαίοντος.
<span class="lb" data-page="11.392" data-line="6" id="l11.392.6"></span>οὕτως ἄρα πολλὴ διαφορὰ τῶν ποτίμων ὑδάτων ἐστὶν πρὸς
<span class="lb" data-page="11.392" data-line="7" id="l11.392.7"></span>ἅλμην τε καὶ θάλατταν. οὐχ ἧττον δ’ ἅλμης καὶ θαλάττης
<span class="lb" data-page="11.392" data-line="8" id="l11.392.8"></span>τὰ θειώδη καὶ ἀσφαλτώδη, νιτρώδη καὶ χαλκάνθου καὶ μίσυος
<span class="lb" data-page="11.392" data-line="9" id="l11.392.9"></span>καὶ χαλκίτεως, ἤ τινος ἁπλῶς τῶν φύσει θερμῶν φαρμάκων
<span class="lb" data-page="11.392" data-line="10" id="l11.392.10"></span>ἐμφαίνοντος τῇ γεύσει, πολέμια πάντα ταῖς θερμαῖς τοῦ
<span class="lb" data-page="11.392" data-line="11" id="l11.392.11"></span>σώματος ἡμῶν διαθέσεσιν ὑπάρχει. ᾧ δῆλον ὡς ταυτὶ μὲν
<span class="lb" data-page="11.392" data-line="12" id="l11.392.12"></span>ἅπαντα θερμὰ ταῖς δυνάμεσίν ἐστιν. τὸ δὲ πότιμον ὕδωρ
<span class="lb" data-page="11.392" data-line="13" id="l11.392.13"></span>μόνον ψυχρόν.
</p>
          </article>

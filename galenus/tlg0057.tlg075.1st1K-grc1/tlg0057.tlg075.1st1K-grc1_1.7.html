<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.7">
<span class="pb page1" data-page="11.392" id="p11.392">ㅤ</span>
<span class="milestone ed1page page1" data-n="2.7" data-unit="ed1page" id="ed1page.2.7">ㅤ</span>
<span class="milestone ed2page page1" data-n="13.6" data-unit="ed2page" id="ed2page.13.6">ㅤ</span>
            <p>
<span class="lb" data-page="11.392" data-line="14" id="l11.392.14">ㅤ</span>Ὅτι δὲ καὶ ὑγρὸν τοῦτο μόνον τῶν εἰρημένων
<span class="lb" data-page="11.392" data-line="15" id="l11.392.15">ㅤ</span>ὑδάτων ἀκριβῶς ἐκ τῆς αὐτῆς ἐπιγνώσῃ μεθόδου. τά
<span class="lb" data-page="11.392" data-line="16" id="l11.392.16">ㅤ</span>τε γὰρ ἕλκη τὰ πέρα τοῦ δέοντος αὐχμώδη καὶ ξηρὰ τούτῳ
<span class="lb" data-page="11.392" data-line="17" id="l11.392.17">ㅤ</span>τέγγων, αὐτίκα μάλα ποιήσεις ὑγρὰ καὶ πλαδαρὰ, τῶν ἄλλων
<span class="lb" data-page="11.392" data-line="18" id="l11.392.18">ㅤ</span>ἁπάντων ὑδάτων ξηραινόντων τὰ ἕλκη, τά τε τῶν ἁλιέων
<span class="pb" data-page="11.393" id="p11.393">ㅤ</span>
<span class="lb" data-page="11.393" data-line="1" id="l11.393.1">ㅤ</span>ξηρά τε καὶ τεταριχευμένα φαίνεται, τά τε τῶν βαλανέων
<span class="lb" data-page="11.393" data-line="2" id="l11.393.2">ㅤ</span>ὑγρὰ καὶ πλαδαρά. κἂν εἰ βουληθείης δὲ βρέχων μότον
<span class="lb" data-page="11.393" data-line="3" id="l11.393.3">ㅤ</span>ἐπιτιθέναι τοῖς ἕλκεσιν, ὑγρὰ μὲν ὑπὸ τοῦ ποτίμου, ξηρὰ
<span class="lb" data-page="11.393" data-line="4" id="l11.393.4">ㅤ</span>δὲ ὑφ’ ἅλμης τε καὶ θαλάττης εὑρήσεις γινόμενα. τὰ μέντοι
<span class="lb" data-page="11.393" data-line="5" id="l11.393.5">ㅤ</span>στυπτηριώδη τῶν ὑδάτων, οἷον τὰ κατὰ τὴν Ἰταλίαν
<span class="lb" data-page="11.393" data-line="6" id="l11.393.6">ㅤ</span>Ἄλβουλα προσαγορευόμενα, καὶ τοῖς ἄλλοις μὲν ἕλκεσίν
<span class="lb" data-page="11.393" data-line="7" id="l11.393.7">ㅤ</span>ἐστιν ἐπιτήδεια καὶ τὰ ῥευματικὰ δὲ πάντα ξηραίνει ῥᾳδίως.
<span class="lb" data-page="11.393" data-line="8" id="l11.393.8">ㅤ</span>οὕτως ἄρα τῶν ἄλλων ὑδάτων οὐδὲν ὑγραίνειν πέφυκεν,
<span class="lb" data-page="11.393" data-line="9" id="l11.393.9">ㅤ</span>ὅτι μηδ’ ὕδωρ ἐστὶν ἀκριβῶς, ἀλλ’ ἐπίμικτόν τε καὶ νόθον
<span class="lb" data-page="11.393" data-line="10" id="l11.393.10">ㅤ</span>ἤτοι στυπτηρίας τε καὶ χαλκίτεως, ἢ ἁλῶν, ἤ τινος ἄλλου
<span class="lb" data-page="11.393" data-line="11" id="l11.393.11">ㅤ</span>τοιούτου προσειληφός. ὅθεν αὐτῶν ἔνια παροξυντικὰ τῶν
<span class="lb" data-page="11.393" data-line="12" id="l11.393.12">ㅤ</span>ἑλκῶν ἐστιν, ὅσα τε δριμέα ἱκανῶς ὑπάρχει καὶ δακνώδη.
<span class="lb" data-page="11.393" data-line="13" id="l11.393.13">ㅤ</span>καὶ μὲν δὴ καὶ διψῶντι τὸ μὲν ὕδωρ παρηγορικὸν ἴαμα,
<span class="lb" data-page="11.393" data-line="14" id="l11.393.14">ㅤ</span>τὰ δ’ ἄλλα πάντα παροξυντικὰ, καὶ τοῖς ὑδερικοῖς ἐναντιώτατον
<span class="lb" data-page="11.393" data-line="15" id="l11.393.15">ㅤ</span>μὲν καὶ πόμα καὶ λουτρὸν τὸ ὕδωρ τὸ γλυκὺ,
<span class="lb" data-page="11.393" data-line="16" id="l11.393.16">ㅤ</span>τὰ δ’ ἁλμυρώδη καὶ νιτρώδη καὶ θειώδη καὶ ἀσφαλτώδη
<span class="lb" data-page="11.393" data-line="17" id="l11.393.17">ㅤ</span>πάντα χρηστά· καὶ μιμήσασθαι δ’ ἂν δύναιο, καθάπερ
<span class="pb" data-page="11.394" id="p11.394">ㅤ</span>
<span class="lb" data-page="11.394" data-line="1" id="l11.394.1">ㅤ</span>θάλατταν, οὕτω καὶ τῶν ἄλλων ἕκαστον ἐπιμιξίᾳ τῆς
<span class="lb" data-page="11.394" data-line="2" id="l11.394.2">ㅤ</span>οὐσίας, ἥτις ἂν ἐν ἑκάστῳ φαίνηται κρατεῖν. θεῖον μὲν
<span class="lb" data-page="11.394" data-line="3" id="l11.394.3">ㅤ</span>γὰρ ἐμβαλὼν ὕδατι γλυκεῖ θειῶδες ὕδωρ ἐργάσῃ, στυπτηρίαν
<span class="lb" data-page="11.394" data-line="4" id="l11.394.4">ㅤ</span>δὲ στυπτηριῶδες, καὶ τῶν ἄλλων ἕκαστον.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:1.9">
<span class="pb page1" data-page="11.397" id="p11.397"></span>
<span class="milestone ed1page page1" data-n="2.7" data-unit="ed1page" id="ed1page.2.7"></span>
<span class="milestone ed2page page1" data-n="13.8" data-unit="ed2page" id="ed2page.13.8"></span>
            <p>
<span class="lb" data-page="11.397" data-line="5" id="l11.397.5"></span>Ἐξ ἐπιμέτρου δ’ εἰ βούλοιτό τις ἀπὸ τῶν
<span class="lb" data-page="11.397" data-line="6" id="l11.397.6"></span>ἔξωθεν ἐπάγειν τὰς πίστεις, οὐ κωλύω μὲν οὐδὲ τοῦτο,
<span class="lb" data-page="11.397" data-line="7" id="l11.397.7"></span>προσέχειν δ’ ἀκριβῶς τὸν νοῦν αὐτῷ συμβουλεύω. παραλογισμοὺς
<span class="lb" data-page="11.397" data-line="8" id="l11.397.8"></span>γὰρ ἴσχει συχνούς· ἀλλὰ τούτους μὲν ἐν τοῖς ἐφεξῆς
<span class="lb" data-page="11.397" data-line="9" id="l11.397.9"></span>ἐρῶ. ὃ δὲ μόνον ἄν τις ἀπὸ τῶν ἔξωθεν εἰς πίστιν τοῦ θερμαίνειν
<span class="lb" data-page="11.397" data-line="10" id="l11.397.10"></span>ἢ ψύχειν τὸ κρινόμενον φάρμακον λαμβάνοι, τὸ
<span class="lb" data-page="11.397" data-line="11" id="l11.397.11"></span>κατὰ τὴν τοῦ πυρὸς ὁμιλίαν ἐστίν. οὐ γὰρ ἄπο τρόπου τὸ
<span class="lb" data-page="11.397" data-line="12" id="l11.397.12"></span>ῥᾳδίως ἐκπυρούμενον ὑπολαμβάνειν θερμὸν εἶναι δυνάμει.
<span class="lb" data-page="11.397" data-line="13" id="l11.397.13"></span>μεμνήμεθα γὰρ, οἶμαι, τῶν τοῦ δυνάμει σημαινομένων
<span class="lb" data-page="11.397" data-line="14" id="l11.397.14"></span>ἁπάντων ἐν τῷ τρίτῳ περὶ κράσεων διῃρημένων. ἓν οὖν ἐξ
<span class="lb" data-page="11.397" data-line="15" id="l11.397.15"></span>αὐτῶν ἦν καὶ τὸ κατὰ τὴν οἰκείαν ὕλην τοῦ λεγομένου, τόδε
<span class="lb" data-page="11.397" data-line="16" id="l11.397.16"></span>τι κατὰ δύναμιν ὑπάρχειν. εἰ δέ τι ῥᾳδίως εἰς πῦρ μεταβάλλοι,
<span class="lb" data-page="11.397" data-line="17" id="l11.397.17"></span>δυνάμει τοῦτο πῦρ ἐστιν, οὐκ ἐνεργείᾳ δηλονότι. τουτὶ
<span class="pb" data-page="11.398" id="p11.398"></span>
<span class="lb" data-page="11.398" data-line="1" id="l11.398.1"></span>μὲν γὰρ τὸ δυνάμει τῷ κατ’ ἐνέργειαν ἀντιδιαιρεῖται, θάτερον
<span class="lb" data-page="11.398" data-line="2" id="l11.398.2"></span>δὲ τὸ καθ’ αὑτὸ τῷ κατὰ συμβεβηκός. ἐν τούτῳ τοίνυν
<span class="lb" data-page="11.398" data-line="3" id="l11.398.3"></span>τῷ τρόπῳ τῆς κρίσεως ἐπισκέπτεσθαί τε καὶ διορίζεσθαι
<span class="lb" data-page="11.398" data-line="4" id="l11.398.4"></span>προσήκει.
</p>
          </article>

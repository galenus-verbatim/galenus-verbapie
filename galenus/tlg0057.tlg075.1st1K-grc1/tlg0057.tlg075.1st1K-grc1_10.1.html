<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:10.1">
<span class="pb page1" data-page="12.245" id="p12.245">ㅤ</span>
<span class="milestone ed1page page1" data-n="2.130" data-unit="ed1page" id="ed1page.2.130">ㅤ</span>
<span class="milestone ed2page page1" data-n="13.272" data-unit="ed2page" id="ed2page.13.272">ㅤ</span>
            <h2><a class="tree_back" href="#tree_urn:cts:greekLit:tlg0057.tlg075.1st1K-grc1:10.1">[Capitulum 1] ΓΑΛΗΝΟΥ ΠΕΡΙ ΤΗΣ ΤΩΝ ΑΠΛΩΝ ΦΑΡΜΑΚΩΝ
<br/>ΚΡΑΣΕΩΣ ΚΑΙ ΔΥΝΑΜΕΩΣ
<br/>ΒΙΒΛΙΟΝ Κ.
</a></h2>
            <p>
<span class="lb" data-page="12.245" data-line="1" id="l12.245.1">ㅤ</span>Οὐδὲν τῶν νῦν λεχθησομένων τοῖς ἀγνοοῦσι
<span class="lb" data-page="12.245" data-line="2" id="l12.245.2">ㅤ</span>τὰ κατὰ τὴν ἀρχὴν τῆς πραγματείας ἐν τοῖς πρώτοις
<span class="lb" data-page="12.245" data-line="3" id="l12.245.3">ㅤ</span>πέντε βιβλίοις εἰρημένα μεγάλην ὠφέλειαν οἴσει, τινὰ δ’
<span class="lb" data-page="12.245" data-line="4" id="l12.245.4">ㅤ</span>ἴσως καὶ βλάψει τὸν χρησόμενον τοῖς ἐν αὐτῷ γεγραμμένοις
<span class="lb" data-page="12.245" data-line="5" id="l12.245.5">ㅤ</span>φαρμάκοις, οὐκ ἔχοντα μέθοδον. ὡς οὖν ἐκεῖνα μεμαθηκότι
<span class="lb" data-page="12.245" data-line="6" id="l12.245.6">ㅤ</span>σοι διαλέξομαι, τὸ κεφάλαιον ἀναμνήσας ὅλης τῆς πραγματείας.
<span class="lb" data-page="12.245" data-line="7" id="l12.245.7">ㅤ</span>ἐδείχθη τὰ φάρμακα κατὰ μὲν τὰς δραστικὰς ὀνομαζομένας
<span class="pb" data-page="12.246" id="p12.246">ㅤ</span>
<span class="lb" data-page="12.246" data-line="1" id="l12.246.1">ㅤ</span>ποιότητας ἐνεργοῦντα θερμότητα καὶ ψυχρότητα
<span class="lb" data-page="12.246" data-line="2" id="l12.246.2">ㅤ</span>καὶ ξηρότητα καὶ ὑγρότητα, τῇ δὲ τούτων κράσει στρυφνὰ
<span class="lb" data-page="12.246" data-line="3" id="l12.246.3">ㅤ</span>καὶ αὐστηρὰ καὶ ἁλμυρὰ καὶ ἁλυκὰ καὶ πικρὰ καὶ δριμέα
<span class="lb" data-page="12.246" data-line="4" id="l12.246.4">ㅤ</span>καὶ γλυκέα γιγνόμενα, καὶ τὰ μὲν ῥυπτικὰ, τὰ δὲ ἀποκρουστικὰ,
<span class="lb" data-page="12.246" data-line="5" id="l12.246.5">ㅤ</span>τὰ δὲ ἑλκτικὰ, τὰ δὲ μαλακτικὰ, τὰ δὲ καυστικὰ, τὰ
<span class="lb" data-page="12.246" data-line="6" id="l12.246.6">ㅤ</span>δὲ σηπτικὰ, τὰ δὲ ἐσχαρωτικὰ, καὶ πρός γε τούτοις ἔτι κατ’
<span class="lb" data-page="12.246" data-line="7" id="l12.246.7">ㅤ</span>ἄλλας ἰδικωτέρας ἐνεργείας, σαρκωτικά τε καὶ συνουλωτικὰ
<span class="lb" data-page="12.246" data-line="8" id="l12.246.8">ㅤ</span>καὶ κολλητικὰ συρίγγων ἢ ἑλκῶν, ἢ καθαιρετικὰ τῶν ὑπεραυξανόμενον
<span class="lb" data-page="12.246" data-line="9" id="l12.246.9">ㅤ</span>σαρκῶν. ἐδείχθη δὲ καὶ ὡς ἡ καθόλου δύναμις
<span class="lb" data-page="12.246" data-line="10" id="l12.246.10">ㅤ</span>ἐκ πείρας μιᾶς ἐνδεικτικῶς εὑρίσκοιτο, καὶ οὐ τῆς τυχούσης
<span class="lb" data-page="12.246" data-line="11" id="l12.246.11">ㅤ</span>γε πείρας, ἀλλὰ μετὰ τῶν εἰρημένων διορισμῶν γιγνομένης·
<span class="lb" data-page="12.246" data-line="12" id="l12.246.12">ㅤ</span>εὑρεθείσης δ’ ἅπαξ τῆς καθόλου δυνάμεως οὐδεμιᾶς ἔτι
<span class="lb" data-page="12.246" data-line="13" id="l12.246.13">ㅤ</span>πείρας εἶναι χρείαν εἴς γε τὰς κατὰ μέρος ἐνεργείας, ὅτι μὴ
<span class="lb" data-page="12.246" data-line="14" id="l12.246.14">ㅤ</span>πρὸς βεβαίωσιν μόνην ὧν ὁ λόγος εὗρεν. οὕτως οὖν καὶ νῦν
<span class="lb" data-page="12.246" data-line="15" id="l12.246.15">ㅤ</span>ποιησαίμεθα τὴν κρίσιν τῆς προκειμένης ὕλης, αὕτη δ’ ἐστὶν
<span class="lb" data-page="12.246" data-line="16" id="l12.246.16">ㅤ</span>ἡ ἐκ τῶν ζώων. ἐν μὲν γὰρ τοῖς μετὰ τὸ πέμπτον ἐφεξῆς
<span class="lb" data-page="12.246" data-line="17" id="l12.246.17">ㅤ</span>τρισὶ βιβλίοις, ἕκτω καὶ ἑβδόμῳ καὶ ὀγδόω, τὴν περὶ τὰ φυτὰ
<span class="lb" data-page="12.246" data-line="18" id="l12.246.18">ㅤ</span>διήλθομεν ὕλην, οὐ πᾶσαν δηλονότι τὴν καθ’ ὅλην τὴν
<span class="pb" data-page="12.247" id="p12.247">ㅤ</span>
<span class="lb" data-page="12.247" data-line="1" id="l12.247.1">ㅤ</span>οἰκουμένην, <span class="milestone ed2page" data-n="13.274" data-unit="ed2page" id="ed2page.13.274">ㅤ</span>ἀλλ’ ὅσης ἡμεῖς ἔχομεν πεῖραν. ἐν δὲ τῷ
<span class="lb" data-page="12.247" data-line="2" id="l12.247.2">ㅤ</span>πρὸ τοῦδε, τῆς δ’ ὅλης πραγματείας ἐννάτῳ, τὴν περὶ τὰ
<span class="lb" data-page="12.247" data-line="3" id="l12.247.3">ㅤ</span>γεώδη τε καὶ λιθώδη σώματα. λείπεται δ’ ἡμῖν ἔτι τὴν περὶ
<span class="lb" data-page="12.247" data-line="4" id="l12.247.4">ㅤ</span>τὰ ζῶα διελεῖν ὕλην· εἶτ’ ἔτι τῶν ἐν θαλάττῃ καὶ λίμναις
<span class="lb" data-page="12.247" data-line="5" id="l12.247.5">ㅤ</span>ἢ ὅλως ἐν ὕδατι γεννωμένων ἐστὶν ὑπόλοιπον, ἃ μήτε φυτὰ
<span class="lb" data-page="12.247" data-line="6" id="l12.247.6">ㅤ</span>μήτε γῆ μήτε λίθος ἐστὶ μήτε ζῶον. ὀλίγιστα δὲ τὰ τοιαῦτα
<span class="lb" data-page="12.247" data-line="7" id="l12.247.7">ㅤ</span>παντάπασίν ἐστι καὶ γεγράψεται τελευταῖα, μετὰ τὸ διελθεῖν
<span class="lb" data-page="12.247" data-line="8" id="l12.247.8">ㅤ</span>ἡμᾶς τὰ κατὰ τὰ σώματα τῶν ζώων. ἔσται δὲ καὶ
<span class="lb" data-page="12.247" data-line="9" id="l12.247.9">ㅤ</span>τούτων ἡ τάξις τῆς διδασκαλίας κατὰ τὴν τῶν πρώτων
<span class="lb" data-page="12.247" data-line="10" id="l12.247.10">ㅤ</span>γραμμάτων τάξιν ἐν ταῖς προσηγορίαις αὐτῶν. ὥσπερ δ’ ἐν
<span class="lb" data-page="12.247" data-line="11" id="l12.247.11">ㅤ</span>τῇ τῶν φυτῶν ὕλῃ καὶ περὶ τῶν ἐξ αὐτῶν γινομένων χυμῶν
<span class="lb" data-page="12.247" data-line="12" id="l12.247.12">ㅤ</span>τὸν λόγον ἐποιησάμην, οὕτως καὶ νῦν οὐ μόνον τῶν
<span class="lb" data-page="12.247" data-line="13" id="l12.247.13">ㅤ</span>στερεῶν μορίων ἐν τοῖς ζώοις ἡ διδασκαλία τῆς δυνάμεως,
<span class="lb" data-page="12.247" data-line="14" id="l12.247.14">ㅤ</span>ἀλλὰ καὶ τῶν ἐν αὐτοῖς περιεχομένων ἔσται, φλέγματος, χολῆς,
<span class="lb" data-page="12.247" data-line="15" id="l12.247.15">ㅤ</span>αἵματος, οὔρου, κόπρου καὶ τῶν ὁμοίων. ἐν μὲν οὖν
<span class="lb" data-page="12.247" data-line="16" id="l12.247.16">ㅤ</span>τοῖς ἔμπροσθεν εἰρημένοις οὐ πολλὰ τῶν κατὰ μέρος ἐν
<span class="lb" data-page="12.247" data-line="17" id="l12.247.17">ㅤ</span>ταῖς ὑπὸ τῶν ἰατρῶν γεγραμμέναις ὕλαις ἄγνωστά μοι γέγονεν,
<span class="pb" data-page="12.248" id="p12.248">ㅤ</span>
<span class="lb" data-page="12.248" data-line="1" id="l12.248.1">ㅤ</span>ἀλλ’ αὐτὸς ἐσπούδασα διὰ τῆς πείρας γνῶναι τὰς
<span class="lb" data-page="12.248" data-line="2" id="l12.248.2">ㅤ</span>δυνάμεις αὐτῶν, εἴ τινος δ’ οὐκ ἔγνων, οὐδ’ ἔγραψα περὶ
<span class="lb" data-page="12.248" data-line="3" id="l12.248.3">ㅤ</span>τούτου τὴν ἀρχὴν, οὐκ ἀξιῶν ἄλλοις πιστεύειν οὐδὲ περὶ
<span class="lb" data-page="12.248" data-line="4" id="l12.248.4">ㅤ</span>ἑνὸς τοιούτου, διὰ τὸ καταμαθεῖν ἐνίους πολλὰ ψευδομένους.
<span class="lb" data-page="12.248" data-line="5" id="l12.248.5">ㅤ</span>ἐπὶ δὲ τῆς νῦν προκειμένης ὕλης οὐχ οὕτως ἔχει. πάμπολλα
<span class="lb" data-page="12.248" data-line="6" id="l12.248.6">ㅤ</span>ὁμολογῶ μορίων τε καὶ ὑγρῶν ἐν τοῖς τῶν ζώων
<span class="lb" data-page="12.248" data-line="7" id="l12.248.7">ㅤ</span>σώμασι περιεχομένων, ὧν οὐδεμίαν αὐτὸς ἔσχηκα τοιαύτην
<span class="lb" data-page="12.248" data-line="8" id="l12.248.8">ㅤ</span>πεῖραν, ὁποίαν ἔγραψάν τινες· ἔνια μὲν γὰρ αὐτῶν ἀσελγῆ
<span class="lb" data-page="12.248" data-line="9" id="l12.248.9">ㅤ</span>τέ ἐστι καὶ βδελυρὰ, τινὰ δὲ καὶ πρὸς τῶν νόμων ἀπηγορευμένα,
<span class="lb" data-page="12.248" data-line="10" id="l12.248.10">ㅤ</span>περὶ ὧν οὐκ οἶδα πῶς ἔγραψεν ὁ Ξενοκράτης, ἄνθρωπος
<span class="lb" data-page="12.248" data-line="11" id="l12.248.11">ㅤ</span>οὐ πάλαι γεγονὼς, ἀλλὰ κατὰ τοὺς πάππους ἡμῶν,
<span class="lb" data-page="12.248" data-line="12" id="l12.248.12">ㅤ</span>τῆς Ῥωμαϊκῆς βασιλείας ἀπηγορευκυίας ἀνθρώπους ἐσθίειν,
<span class="lb" data-page="12.248" data-line="13" id="l12.248.13">ㅤ</span>ἀλλ’ ἐκεῖνός γε ὡς αὐτὸς πεπειραμένος ἀξιοπίστως πάνυ
<span class="lb" data-page="12.248" data-line="14" id="l12.248.14">ㅤ</span>γράφει τίνα πάθη θεραπεύειν πέφυκεν ἐγκέφαλος ἐσθιόμενος
<span class="lb" data-page="12.248" data-line="15" id="l12.248.15">ㅤ</span>ἢ σάρκες ἢ ἧπαρ ἀνθρώπου, τίνα δὲ τὰ τῆς κεφαλῆς
<span class="lb" data-page="12.248" data-line="16" id="l12.248.16">ㅤ</span>ἢ κνήμης ἢ δακτύλων ὀστᾶ τὰ μὲν καυθέντα, τὰ δ’ ἄκαυστα
<span class="lb" data-page="12.248" data-line="17" id="l12.248.17">ㅤ</span>πινόμενα, τίνα δ’ αὐτὸ τὸ αἷμα. ταῦτα μὲν οὖν εἰ καὶ
<span class="pb" data-page="12.249" id="p12.249">ㅤ</span>
<span class="lb" data-page="12.249" data-line="1" id="l12.249.1">ㅤ</span>παρὰ τοὺς νόμους, ἀλλ’ οὐκ ἀσελγῆ γε. πόσις δ’ ἱδρῶτός
<span class="lb" data-page="12.249" data-line="2" id="l12.249.2">ㅤ</span>τε καὶ οὔρου καὶ καταμηνίου γυναικὸς ἀσελγῆ καὶ βδελυρὰ,
<span class="lb" data-page="12.249" data-line="3" id="l12.249.3">ㅤ</span>καὶ τούτων οὐδὲν ἧττον ἡ κόπρος, ἣν διαχριομένην τε τοῖς
<span class="lb" data-page="12.249" data-line="4" id="l12.249.4">ㅤ</span>κατὰ τὸ στόμα καὶ τὴν φάρυγγα μορίοις εἴς τε τὴν γαστέρα
<span class="lb" data-page="12.249" data-line="5" id="l12.249.5">ㅤ</span>καταπινομένην ἔγραψεν ὁ Ξενοκράτης ὅ τί ποτε ποιεῖν δύναται·
<span class="lb" data-page="12.249" data-line="6" id="l12.249.6">ㅤ</span>γέγραφε δὲ καὶ περὶ τοῦ κατὰ τὰ ὦτα ῥύπου καταπινομένου.
<span class="lb" data-page="12.249" data-line="7" id="l12.249.7">ㅤ</span>ἐγὼ μὲν οὖν οὐδὲ τοῦτον ἂν ὑπέμεινα καταπιεῖν,
<span class="lb" data-page="12.249" data-line="8" id="l12.249.8">ㅤ</span>ἐφ’ ᾧ γε μηδέποτε νοσῆσαι. πολὺ δ’ αὐτοῦ βδελυρώτερον
<span class="lb" data-page="12.249" data-line="9" id="l12.249.9">ㅤ</span>ἡγοῦμαι τὴν κόπρον εἶναι. καὶ μεῖζόν γε ὄνειδός ἐστιν ἀνθρώπῳ
<span class="lb" data-page="12.249" data-line="10" id="l12.249.10">ㅤ</span>σωφρονοῦντι κοπροφάγον ἀκούειν ἢ αἰσχρουργὸν ἢ
<span class="lb" data-page="12.249" data-line="11" id="l12.249.11">ㅤ</span>κίναιδον, ἀλλὰ καὶ τῶν αἰσχρουργῶν μᾶλλον βδελυττόμεθα
<span class="lb" data-page="12.249" data-line="12" id="l12.249.12">ㅤ</span>τοὺς φοινικίζοντας τῶν λεσβιαζόντων, ᾧ φαίνεταί μοι παραπλήσιόν
<span class="lb" data-page="12.249" data-line="13" id="l12.249.13">ㅤ</span>τι πάσχειν ὁ καὶ καταμηνίου πίνων. οὔτ’ οὖν τούτων
<span class="lb" data-page="12.249" data-line="14" id="l12.249.14">ㅤ</span>ὑπομείναι τις ἂν εἰς πεῖραν ἐλθεῖν ἄνθρωπος κατὰ φύσιν
<span class="lb" data-page="12.249" data-line="15" id="l12.249.15">ㅤ</span>ἔχων οὔθ’ ὅσα μετριώτερα μὲν τούτων, ἔτι δ’ ἀσελγῆ,
<span class="lb" data-page="12.249" data-line="16" id="l12.249.16">ㅤ</span>κόπρῳ καταχρίεσθαί τι τοῦ σώματος μέρος, ἕνεκα τοῦ κατ’
<span class="lb" data-page="12.249" data-line="17" id="l12.249.17">ㅤ</span>αὐτὸ πάθους, ἢ ἀνθρώπου σπέρματος. γόνον δὲ αὐτὸ καλεῖν ﻿
<span class="pb" data-page="12.250" id="p12.250">ㅤ</span>
<span class="lb" data-page="12.250" data-line="1" id="l12.250.1">ㅤ</span>εἴωθεν ὁ Ξενοκράτης, <span class="milestone ed2page" data-n="13.275" data-unit="ed2page" id="ed2page.13.275">ㅤ</span>καὶ διορίζεταί γε μετὰ πάσης
<span class="lb" data-page="12.250" data-line="2" id="l12.250.2">ㅤ</span>ἐπιμελείας τίνα μὲν αὐτὸς ὁ γόνος μόνος ὠφελεῖν πέφυκε
<span class="lb" data-page="12.250" data-line="3" id="l12.250.3">ㅤ</span>καταχριόμενος, τίνα δὲ μετὰ τὴν ὁμιλίαν ἀνδρὸς καὶ γυναικὸς,
<span class="lb" data-page="12.250" data-line="4" id="l12.250.4">ㅤ</span>ὅταν ἐκπέσῃ τοῦ γυναικείου κόλπου. μεγάλην γάρ τινα
<span class="lb" data-page="12.250" data-line="5" id="l12.250.5">ㅤ</span>δεῖ γενέσθαι βοηθημάτων πενίαν, ἵνα τις χίμεθλα θεραπεύσῃ
<span class="lb" data-page="12.250" data-line="6" id="l12.250.6">ㅤ</span>ὑπερεχούσας ἀνδρὸς σπέρμα μὴ μεῖναν ἔνδον, ἀλλ’ ἐκρυὲν τῆς
<span class="lb" data-page="12.250" data-line="7" id="l12.250.7">ㅤ</span>γυναικὸς ἐπὶ τῇ συνουσίᾳ. πολὺ μὲν δὴ καὶ τὸ τοιοῦτο τῆς
<span class="lb" data-page="12.250" data-line="8" id="l12.250.8">ㅤ</span>ὕλης εἶδός ἐστιν ἐν τοῖς περὶ τῆς ἀπὸ τῶν ζώων ὠφελείας
<span class="lb" data-page="12.250" data-line="9" id="l12.250.9">ㅤ</span>ὑπ’ αὐτοῦ γεγραμμένοις. οὐ γὰρ ἀνθρώπου δηλονότι, τίνα
<span class="lb" data-page="12.250" data-line="10" id="l12.250.10">ㅤ</span>δύναμιν ἔχει πινόμενον οὖρον ἢ καταπινομένοις τε καὶ διαχριομένοις
<span class="lb" data-page="12.250" data-line="11" id="l12.250.11">ㅤ</span>τοῖς ἐν τὸ στόματι μέρεσι κόπρος, ἀλλὰ καὶ τῶν
<span class="lb" data-page="12.250" data-line="12" id="l12.250.12">ㅤ</span>ἄλλων ζώων ἑκάστου διηγεῖται, πολὺ δ’ ἄλλο τῶν δυσπορίστων,
<span class="lb" data-page="12.250" data-line="13" id="l12.250.13">ㅤ</span>οἷον ὅταν ἐλέφαντος ἢ ἵππου Νειλώου μνημονεύῃ.
<span class="lb" data-page="12.250" data-line="14" id="l12.250.14">ㅤ</span>βασιλίσκον μὲν γὰρ τὸ θηρίον οὐδὲ εἶδον οὐδέποτε, καὶ εἰ
<span class="lb" data-page="12.250" data-line="15" id="l12.250.15">ㅤ</span>ἀληθῆ τὰ λεγόμενα περὶ αὐτοῦ, κινδυνῶδές ἐστι καὶ τὸ
<span class="lb" data-page="12.250" data-line="16" id="l12.250.16">ㅤ</span>πλησίον ἀφικέσθαι τῷ ζώῳ τούτῳ. παραπλήσια δὲ τῷ Ξενακράτει
<span class="lb" data-page="12.250" data-line="17" id="l12.250.17">ㅤ</span>καὶ ἄλλοι τινὲς ἔγραψαν περὶ ζώων, ἐξ ὧν καὶ
<span class="pb" data-page="12.251" id="p12.251">ㅤ</span>
<span class="lb" data-page="12.251" data-line="1" id="l12.251.1">ㅤ</span>αὐτὸς<span class="milestone ed1page" data-n="2.131" data-unit="ed1page" id="ed1page.2.131">ㅤ</span> ὁ Ξενοκράτης ἐξεγράψατο τὰ πλεῖστα. πόθεν
<span class="lb" data-page="12.251" data-line="2" id="l12.251.2">ㅤ</span>γὰρ ἂν ηὐπόρησε τοσούτων τε καὶ τοιούτων πραγμάτων
<span class="lb" data-page="12.251" data-line="3" id="l12.251.3">ㅤ</span>αὐτὸς πειραθῆναι; ὁ γοῦν ἡμέτερος γενόμενός ποτε βασιλεὺς
<span class="lb" data-page="12.251" data-line="4" id="l12.251.4">ㅤ</span>Ἄτταλος ἐλάττονα φαίνεται γράφων, καίτοι φιλοτιμότατα
<span class="lb" data-page="12.251" data-line="5" id="l12.251.5">ㅤ</span>σχὼν περὶ τὴν τῶν τοιούτων πεῖραν. ἐπαινῶν δέ τις
<span class="lb" data-page="12.251" data-line="6" id="l12.251.6">ㅤ</span>Ἀτευρίστου τὴν αὐτὴν πραγματείαν, ἔδωκέ μοι καὶ αὐτὴν
<span class="lb" data-page="12.251" data-line="7" id="l12.251.7">ㅤ</span>διελθεῖν, ὥς γε ἐμοὶ δοκεῖ, χωρὶς αὐτοψίας ἰδίας τοῦ γράψαντος
<span class="lb" data-page="12.251" data-line="8" id="l12.251.8">ㅤ</span>αὐτὴν γεγονυῖαν. ἐγὼ τοίνυν οὔτε βασιλίσκων οὔτε
<span class="lb" data-page="12.251" data-line="9" id="l12.251.9">ㅤ</span>ἐλεφάντων οὔθ’ ἵππων Νειλώων οὔτ’ ἄλλου τινὸς οὗ μὴ
<span class="lb" data-page="12.251" data-line="10" id="l12.251.10">ㅤ</span>πεῖραν αὐτὸς ἔχω μνημονεύσω, τῶν δὲ καλουμένων φίλτρων,
<span class="lb" data-page="12.251" data-line="11" id="l12.251.11">ㅤ</span>ἀγωγίμων, ὀνειροπομπῶν τε καὶ μισήτρων, αὐτοῖς γὰρ τοῖς
<span class="lb" data-page="12.251" data-line="12" id="l12.251.12">ㅤ</span>ἐκείνων ὀνόμασιν ἐξεπίτηδες χρῶμαι, τὴν ἀρχὴν ἂν, οὐδ’ εἰ
<span class="lb" data-page="12.251" data-line="13" id="l12.251.13">ㅤ</span>πεῖραν ἱκανὴν εἶχον, ἐμνημόνευσα διὰ γραμμάτων, ὥσπερ
<span class="lb" data-page="12.251" data-line="14" id="l12.251.14">ㅤ</span>οὐδὲ τῶν θανασίμων φαρμάκων ἢ τῶν ὡς αὐτοὶ καλοῦσιν
<span class="lb" data-page="12.251" data-line="15" id="l12.251.15">ㅤ</span>παθοποιῶν. ἐκεῖνα μὲν γὰρ αὐτῶν καὶ γελοῖα, καταδῆσαι
<span class="lb" data-page="12.251" data-line="16" id="l12.251.16">ㅤ</span>τοὺς ἀντιδίκους, ὡς μηδὲν ἐπὶ τοῦ δικανικοῦ δυνηθῆναι
<span class="lb" data-page="12.251" data-line="17" id="l12.251.17">ㅤ</span>φθέγξασθαι, ἢ ἐκτρῶσαι ποιῆσαι τὴν κύουσαν, ἢ μηδέποτε
<span class="pb" data-page="12.252" id="p12.252">ㅤ</span>
<span class="lb" data-page="12.252" data-line="1" id="l12.252.1">ㅤ</span>συλλαβεῖν, ὅσα τ’ ἄλλα τοιαῦτα. τὰ μέν γε πλεῖστα εἶναι
<span class="lb" data-page="12.252" data-line="2" id="l12.252.2">ㅤ</span>τούτων ἐστὶ καὶ πρὸς τῆς πείρας ἀδύνατα ὑπάρχειν, ἔνια
<span class="lb" data-page="12.252" data-line="3" id="l12.252.3">ㅤ</span>δὲ εἰ καὶ δυνατὰ, βλαβερὰ γοῦν γ’ ἐστὶ τῷ βίῳ τῶν ἀνθρώπων,
<span class="lb" data-page="12.252" data-line="4" id="l12.252.4">ㅤ</span>ὥστ’ ἐγὼ νὴ τοὺς θεοὺς θαυμάζω κατὰ τίνα τὴν
<span class="lb" data-page="12.252" data-line="5" id="l12.252.5">ㅤ</span>ἔννοιαν ἧκον ἐπὶ τὸ γράφειν αὐτά τινες. ἃ γὰρ καὶ τοῖς
<span class="lb" data-page="12.252" data-line="6" id="l12.252.6">ㅤ</span>ζῶσιν ἀδοξίαν φέρει γνωσθέντα, πῶς ταῦτα μετὰ θάνατον
<span class="lb" data-page="12.252" data-line="7" id="l12.252.7">ㅤ</span>εὐδοξίαν οἴσειν αὑτοῖς ἤλπισαν; εἰ μὲν οὖν βασιλεῖς ὄντες
<span class="lb" data-page="12.252" data-line="8" id="l12.252.8">ㅤ</span>ἐν ἀνθρώποις ἐπὶ θανάτῳ κατακεκριμένοις ἐποιήσαντο τὴν
<span class="lb" data-page="12.252" data-line="9" id="l12.252.9">ㅤ</span>πεῖραν αὐτῶν, οὐδὲν ἔπραξαν δεινόν. ἐπεὶ δ’ ἰδιῶται τοιαύτης
<span class="lb" data-page="12.252" data-line="10" id="l12.252.10">ㅤ</span>ἐξουσίας ἐν ὅλῳ τῷ βίῳ γεγονότες ἐπὶ τὸ γράφειν ἧκον
<span class="lb" data-page="12.252" data-line="11" id="l12.252.11">ㅤ</span>αὐτὰ, δυοῖν θάτερον, ἢ μὴ πειραθέντες αὐτοὶ γράφουσιν
<span class="lb" data-page="12.252" data-line="12" id="l12.252.12">ㅤ</span>ὑπὲρ ὧν οὐκ ἴσασιν, ἢ εἴπερ ἐπειράθησαν, ἀσεβέστατοι πάντων
<span class="lb" data-page="12.252" data-line="13" id="l12.252.13">ㅤ</span>ἀνθρώπων εἰσὶν, ἕνεκα πείρας ὀλέθρια δόντες φάρμακα
<span class="lb" data-page="12.252" data-line="14" id="l12.252.14">ㅤ</span>τοῖς οὐδὲν ἠδικηκόσιν, ἐνίοτε δὲ καὶ καλοῖς τε καὶ ἀγαθοῖς
<span class="lb" data-page="12.252" data-line="15" id="l12.252.15">ㅤ</span>ἀνδράσιν. ἰατροὺς γοῦν τις ἑστῶτας ἐπὶ ῥωποπώλαις θεασάμενος
<span class="lb" data-page="12.252" data-line="16" id="l12.252.16">ㅤ</span>δύο, προσεκόμισεν αὐτοῖς μέλι πιπράσκων δῆθεν.
<span class="lb" data-page="12.252" data-line="17" id="l12.252.17">ㅤ</span>οἱ δὲ ἐγεύσαντό τε καὶ περὶ τῆς τιμῆς διελέγοντο καὶ ὡς
<span class="lb" data-page="12.252" data-line="18" id="l12.252.18">ㅤ</span>ὀλίγον αὐτῶν διδόντων, ὁ μὲν σπεύσας ἐχωρήθη, τῶν δ’
<span class="pb" data-page="12.253" id="p12.253">ㅤ</span>
<span class="lb" data-page="12.253" data-line="1" id="l12.253.1">ㅤ</span>ἰατρῶν οὐδέτερος ἐσώθη. <span class="milestone ed2page" data-n="13.276" data-unit="ed2page" id="ed2page.13.276">ㅤ</span>τὰ τοιαῦτ’ οὖν ἅπαντα τῶν
<span class="lb" data-page="12.253" data-line="2" id="l12.253.2">ㅤ</span>πραξάντων τοὺς γράψαντας οὐχ ἧττον, ἀλλὰ καὶ μᾶλλον
<span class="lb" data-page="12.253" data-line="3" id="l12.253.3">ㅤ</span>ἄξιον μισεῖν, ὅσῳ καὶ μεῖόν ἐστιν ἀδίκημα μόνον τι ποιῆσαι
<span class="lb" data-page="12.253" data-line="4" id="l12.253.4">ㅤ</span>κακὸν ἢ μετὰ πολλῶν. καὶ τῷ μὲν πράξαντι συναπέθανεν
<span class="lb" data-page="12.253" data-line="5" id="l12.253.5">ㅤ</span>ἡ τῶν κακῶν θεωρημάτων ἐμπειρία, τῶν δὲ γραψάντων
<span class="lb" data-page="12.253" data-line="6" id="l12.253.6">ㅤ</span>πάντων ἀθάνατός ἐστιν τοῖς πονηροῖς ὅπλα τῆς κακουργίας
<span class="lb" data-page="12.253" data-line="7" id="l12.253.7">ㅤ</span>παρασκευάζουσα. λέγωμεν οὖν ἡμεῖς ἤδη περὶ τῶν
<span class="lb" data-page="12.253" data-line="8" id="l12.253.8">ㅤ</span>χρησίμων ἀνθρώποις πραγμάτων, ὅσων πεῖραν ἔχομεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:11.1">
<span class="pb page1" data-page="12.311" id="p12.311"></span>
<span class="milestone ed1page page1" data-n="2.140" data-unit="ed1page" id="ed1page.2.140"></span>
<span class="milestone ed2page page1" data-n="13.294" data-unit="ed2page" id="ed2page.13.294"></span>
            <section id="urn:cts:greekLit:tlg0057.tlg075.1st1K-grc1:11.1.1" class="textpart section">
              <p>
<span class="lb" data-page="12.311" data-line="14" id="l12.311.14"></span><span class="milestone ed2page" data-n="13.296" data-unit="ed2page" id="ed2page.13.296"></span><label class="head">α΄. Περὶ σαρκὸς ἐχίδνης.</label> Οὐχ ἅπασαι
<span class="lb" data-page="12.311" data-line="15" id="l12.311.15"></span>τῶν ζώων αἱ σάρκες ἄνθρωπον τρέφουσιν, ἀλλ’ ἐνίων εἰσὶ
<span class="lb" data-page="12.311" data-line="16" id="l12.311.16"></span>καὶ θανάσιμοι τῶν φαρμακωδῶν οὐδὲν ἧττον, ἃ καλοῦσι
<span class="lb" data-page="12.311" data-line="17" id="l12.311.17"></span>δηλητήρια, καὶ τῶν τρεφουσῶν δὲ ἡμᾶς σαρκῶν ἔνιαι μὲν
<span class="lb" data-page="12.311" data-line="18" id="l12.311.18"></span>αὐτὸ τοῦτο μόνον εἰσὶ τροφαὶ, τινὲς δὲ πρὸς τῷ τρέφειν
<span class="pb" data-page="12.312" id="p12.312"></span>
<span class="lb" data-page="12.312" data-line="1" id="l12.312.1"></span>ἔχουσι καὶ τὴν ὡς φαρμάκου δύναμιν, ἐπειδὴ κατὰ τὸ ξηραίνειν
<span class="lb" data-page="12.312" data-line="2" id="l12.312.2"></span>ἢ ὑγραίνειν καὶ θερμαίνειν ἢ ψύχειν, ἀλλοιοῦσι τὸ
<span class="lb" data-page="12.312" data-line="3" id="l12.312.3"></span>σῶμα. τὰς γοῦν τῶν ἐχιδνῶν θερμαινούσας τε καὶ ξηραινούσας
<span class="lb" data-page="12.312" data-line="4" id="l12.312.4"></span>ἐναργῶς ἔστιν ἰδεῖν ἀρτυομένας, ὥσπερ αἱ ἐγχέλεις ἐλαίῳ
<span class="lb" data-page="12.312" data-line="5" id="l12.312.5"></span>καὶ ἁλσὶ καὶ ἀνήθῳ καὶ πράσῳ καὶ ὕδατι δηλονότι μετὰ
<span class="lb" data-page="12.312" data-line="6" id="l12.312.6"></span>τοῦ συμμέτρου. ὅτι δὲ καθαίρουσιν διὰ τοῦ δέρματος ἅπαν
<span class="lb" data-page="12.312" data-line="7" id="l12.312.7"></span>τὸ σῶμα γνῶναί σοι πάρεστι κᾀξ ὧν ἐπειράθην ἐγὼ ἔτι
<span class="lb" data-page="12.312" data-line="8" id="l12.312.8"></span>νέος γενόμενος ἐπὶ τῆς ἡμετέρας Ἀσίας, ὧν ἕκαστον ἐφεξῆς
<span class="lb" data-page="12.312" data-line="9" id="l12.312.9"></span>ἤδη δίειμι. ἄνθρωπος νοσῶν τὸ καλούμενον πάθος ἐλέφαντα
<span class="lb" data-page="12.312" data-line="10" id="l12.312.10"></span>μέχρι μέν τινος ὁμοδίαιτος ἦν τοῖς συνήθεσιν, ἐπεὶ
<span class="lb" data-page="12.312" data-line="11" id="l12.312.11"></span>δ’ ἐκ τῆς πρὸς αὐτὸν κοινωνίας τε καὶ ὁμιλίας ἐκοινώνησαν
<span class="lb" data-page="12.312" data-line="12" id="l12.312.12"></span>μὲν ἔνιοι τοῦ πάθους, αὐτὸς δὲ δυσώδης ἦν ἤδη καὶ εἰδεχθὴς,
<span class="lb" data-page="12.312" data-line="13" id="l12.312.13"></span>καλύβην αὐτῷ πηξάμενοι πλησίον τῆς κώμης ἐπὶ
<span class="lb" data-page="12.312" data-line="14" id="l12.312.14"></span>χθαμαλοῦ τοῦ λόφου παρά τινι πηγῇ ἱδρύουσιν ἐν αὐτῇ
<span class="lb" data-page="12.312" data-line="15" id="l12.312.15"></span>τὸν ἄνθρωπον φέροντες τροφὰς αὐτῷ ἐφ’ ἡμέρας τοσαύτας
<span class="lb" data-page="12.312" data-line="16" id="l12.312.16"></span>ὅσον ἀποζῆν ἱκανῶς. περὶ δὲ κυνὸς ἐπιτολὴν θερισταῖς πλησίον
<span class="lb" data-page="12.312" data-line="17" id="l12.312.17"></span>αὐτοῦ θερίζουσιν ἐκομίσθη τις οἶνος ἐν κεραμίῳ μάλ’
<span class="pb" data-page="12.313" id="p12.313"></span>
<span class="lb" data-page="12.313" data-line="1" id="l12.313.1"></span>εὐώδης. ὁ μὲν κομίσας ἐγγὺς τῶν θεριζόντων καταθεὶς ἐχωρίσθη·
<span class="lb" data-page="12.313" data-line="2" id="l12.313.2"></span>τοῖς δ’ ὡς ἧκεν ὁ καιρὸς τοῦ πίνειν, ἔθος μὲν ἦν
<span class="lb" data-page="12.313" data-line="3" id="l12.313.3"></span>αὐτοῖς ἐκχέουσι κρατῆρα μεθ’ ὕδατος συμμέτρου κεραννύναι
<span class="lb" data-page="12.313" data-line="4" id="l12.313.4"></span>τὸν οἶνον, ὡς δὲ ἀνελομένου νεανίσκου τὸ κεράμιον, ἐξαιροῦντά
<span class="lb" data-page="12.313" data-line="5" id="l12.313.5"></span>τε τὸν οἶνον εἰς τὸν κρατῆρα, συνεξέπεσεν ἔχιδνα
<span class="lb" data-page="12.313" data-line="6" id="l12.313.6"></span>νεκρά. δείσαντες οὖν οἱ θερισταὶ μή τι πάθοιεν ἐκ τοῦ πόματος,
<span class="lb" data-page="12.313" data-line="7" id="l12.313.7"></span>αὐτοὶ μὲν ὕδατος ἔπιον, ὡς δ’ ἀπηλλάττοντο, χαρίζονται
<span class="lb" data-page="12.313" data-line="8" id="l12.313.8"></span>δῆθεν ὑπὸ φιλανθρωπίας τῷ τὸν ἐλέφαντα νοσοῦντι
<span class="lb" data-page="12.313" data-line="9" id="l12.313.9"></span>τὸν ὅλον οἶνον, ἄμεινον αὐτῷ κρίναντες εἶναι τεθνάναι
<span class="lb" data-page="12.313" data-line="10" id="l12.313.10"></span>μᾶλλον ἢ ζῇν τοιούτῳ. ὁ δ’ ἐκ τούτου πίνων ὑγιὴς ἐγένετο
<span class="lb" data-page="12.313" data-line="11" id="l12.313.11"></span>θαυμαστόν τινα τρόπον. ὅλον γὰρ αὐτοῦ τὸ τοῦ δέρματος
<span class="lb" data-page="12.313" data-line="12" id="l12.313.12"></span>ὀχθῶδες ἀπέπεσεν ὡς τῶν μαλακοστράκων ζώων τὸ σκέπασμα.
<span class="lb" data-page="12.313" data-line="13" id="l12.313.13"></span>ὅσον δ’ ὑπόλοιπον ἦν ἔτι μαλακὸν ἱκανῶς ἐφαίνετο
<span class="lb" data-page="12.313" data-line="14" id="l12.313.14"></span>καθάπερ τὸ τῶν καράβων τε καὶ καρκίνων, ὅταν ἀποπέσῃ
<span class="lb" data-page="12.313" data-line="15" id="l12.313.15"></span>τὸ πέριξ ὄστρακον. ἕτερον τοιοῦτον ἐξ ὁμοίας περιπτώσεως
<span class="lb" data-page="12.313" data-line="16" id="l12.313.16"></span>ἐγένετο κατὰ τὴν ἐν Ἀσίᾳ Μυσίαν, οὐ πόῤῥω τῆς ἡμετέρας
<span class="lb" data-page="12.313" data-line="17" id="l12.313.17"></span>πόλεως. ἄνθρωπος ἐλέφαντι κάμνων ἐπὶ χρῆσιν ὥρμησεν
<span class="lb" data-page="12.313" data-line="18" id="l12.313.18"></span>ὑδάτων θερμῶν αὐτοφυῶν ὠφελείας ἐλπίδι. παλλακὶς δ’
<span class="pb" data-page="12.314" id="p12.314"></span>
<span class="lb" data-page="12.314" data-line="1" id="l12.314.1"></span>ἦν αὐτῷ δούλη νέα τε καὶ καλὴ πολλοὺς ἐραστὰς ἔχουσα,
<span class="lb" data-page="12.314" data-line="2" id="l12.314.2"></span>ταύτῃ καὶ ἄλλα μέν τινα τῶν κατὰ τὴν οἰκίαν, ἀτὰρ οὖν
<span class="lb" data-page="12.314" data-line="3" id="l12.314.3"></span>καὶ τὰ κατὰ τὸ ταμεῖον ἐπίστευεν ὁ κάμνων. ὡς δὲ καταχθέντων
<span class="lb" data-page="12.314" data-line="4" id="l12.314.4"></span>αὐτῶν, ἡνίκ’ ἐχρῆτο τοῖς ὕδασιν, ἐν οἰκίᾳ παρακείμενον
<span class="lb" data-page="12.314" data-line="5" id="l12.314.5"></span>ἐχούσῃ χωρίον αὐχμηρὸν ἐχιδνῶν μεστὸν, ἐμπεσοῦσά
<span class="lb" data-page="12.314" data-line="6" id="l12.314.6"></span>τις αὐτῶν εἰς οἴνου κεράμιον ἀμελῶς κείμενον ἐναπέθανεν,
<span class="lb" data-page="12.314" data-line="7" id="l12.314.7"></span>ἕρμαιον ἡγησαμένη τὸ κατὰ τύχην ἐκβὰν ἡ παλλακὴ τῷ
<span class="lb" data-page="12.314" data-line="8" id="l12.314.8"></span>δεσπότῃ τὸν ποτὸν ἐκ τούτου προσέφερεν. ὁ δὲ πίνων αὐτὸ
<span class="lb" data-page="12.314" data-line="9" id="l12.314.9"></span>τῷ κατὰ τὴν καλύβην ὡσαύτως ὑγιάσθη. δύο μὲν ἤδη σοι
<span class="lb" data-page="12.314" data-line="10" id="l12.314.10"></span>ταῦτα διδάγματα τῆς κατὰ τὴν περίπτωσιν πείρας, ἕτερον
<span class="lb" data-page="12.314" data-line="11" id="l12.314.11"></span>δ’ ἐπ’ αὐτοῖς τρίτον ἐξ ἡμετέρας μιμήσεως. ἐπειδὴ γάρ τις
<span class="lb" data-page="12.314" data-line="12" id="l12.314.12"></span>νοσῶν τοῦτο τὸ νόσημα φιλοσοφώτερος ἢ κατὰ τοὺς πολλοὺς
<span class="lb" data-page="12.314" data-line="13" id="l12.314.13"></span>ἐδυσχέραινέ τε δεινῶς καὶ τεθνάναι βέλτιον ἢ ζῇν
<span class="lb" data-page="12.314" data-line="14" id="l12.314.14"></span>ἔφασκεν εἶναι, διακειμένῳ οὕτως ἀθλίως ἐδήλωσα τὰς προειρημένας
<span class="lb" data-page="12.314" data-line="15" id="l12.314.15"></span>δύο <span class="milestone ed2page" data-n="13.297" data-unit="ed2page" id="ed2page.13.297"></span>περιπτώσεις αὐτῶν. ὁ δ’ , αὐτός τε γὰρ
<span class="lb" data-page="12.314" data-line="16" id="l12.314.16"></span>ἦν ἔμπειρος οἰωνῶν ἐχρήσατό τε φίλῳ θαυμαστῶς κατορθοῦντι
<span class="lb" data-page="12.314" data-line="17" id="l12.314.17"></span>τὸ μάθημα, καθίσας ἐπ’ ὄρνισιν ἅμ’ ἐκείνῳ προὐτράπη ﻿
<span class="pb" data-page="12.315" id="p12.315"></span>
<span class="lb" data-page="12.315" data-line="1" id="l12.315.1"></span>τε μιμήσασθαι τὰ διὰ τῆς πείρας ἐγνωσμένα καὶ πίνων
<span class="lb" data-page="12.315" data-line="2" id="l12.315.2"></span>οἶνον οὕτω φαρμαχθέντα λεπρώδης ἐγένετο. χρόνῳ δ’
<span class="lb" data-page="12.315" data-line="3" id="l12.315.3"></span>ὕστερον ἰασάμεθα καὶ τὴν λέπραν αὐτοῦ τοῖς συνήθεσι
<span class="lb" data-page="12.315" data-line="4" id="l12.315.4"></span>φαρμάκοις. τέταρτος ἐπὶ τούτῳ τέχνην πεποιημένος ἐχίδνας
<span class="lb" data-page="12.315" data-line="5" id="l12.315.5"></span>ζώσας συλλαμβάνειν ἐν ἀρχῇ μὲν ἦν τοῦ πάθους ἐκείνου,
<span class="lb" data-page="12.315" data-line="6" id="l12.315.6"></span>προὔκειτο δ’ ἡμῖν ὅπως ἰαθῇ τάχιστα. φλέβα τε οὖν αὐτοῦ
<span class="lb" data-page="12.315" data-line="7" id="l12.315.7"></span>τεμόντες καὶ καθήραντες φαρμάκῳ μέλαιναν κενοῦντι, χρήσασθαι
<span class="lb" data-page="12.315" data-line="8" id="l12.315.8"></span>ταῖς ἀγρευομέναις ἐχίδναις συνεβουλεύσαμεν, ἐν λοπάδι
<span class="lb" data-page="12.315" data-line="9" id="l12.315.9"></span>σκευάζοντι, καθάπερ τὰς ἐγχέλεις. οὗτος μὲν οὖν οὕτως
<span class="lb" data-page="12.315" data-line="10" id="l12.315.10"></span>ἐθεραπεύθη, διαπνεύσαντος αὐτῷ τοῦ πάθους. ἄλλος
<span class="lb" data-page="12.315" data-line="11" id="l12.315.11"></span>δέ τις ἀνὴρ πλούσιος οὐχ ἡμεδαπὸς οὗτός γε, ἀλλ’ ἐκ μέσης
<span class="lb" data-page="12.315" data-line="12" id="l12.315.12"></span>Θρᾴκης ἧκεν, ὀνείρατος προτρέψαντος αὐτὸν εἰς τὸ Πέργαμον,
<span class="lb" data-page="12.315" data-line="13" id="l12.315.13"></span>εἶτα τοῦ θεοῦ προστάξαντος ὄναρ αὐτῷ πίνειν τε
<span class="lb" data-page="12.315" data-line="14" id="l12.315.14"></span>τοῦ διὰ τῶν ἐχιδνῶν φαρμάκου καθ’ ἑκάστην ἡμέραν καὶ
<span class="lb" data-page="12.315" data-line="15" id="l12.315.15"></span>χρίειν ἔξωθεν τὸ σῶμα, μετέπεσεν τὸ πάθος οὐ μετὰ πολλὰς
<span class="lb" data-page="12.315" data-line="16" id="l12.315.16"></span>ἡμέρας εἰς λέπραν, ἐθεραπεύθη τε πάλιν οἷς ὁ θεὸς
<span class="lb" data-page="12.315" data-line="17" id="l12.315.17"></span>ἐκέλευεν φαρμάκοις καὶ τοῦτο τὸ νόσημα. ἡ μὲν δὴ τῶν
<span class="lb" data-page="12.315" data-line="18" id="l12.315.18"></span>ἐχιδνῶν σὰρξ εἰς τοσοῦτον ἥκει τῆς ξηραντικῆς δυνάμεως·
<span class="pb" data-page="12.316" id="p12.316"></span>
<span class="lb" data-page="12.316" data-line="1" id="l12.316.1"></span>ἐπεὶ δ’ ἔνιοι τῶν φαγόντων αὐτὴν ἑάλωσαν δίψει σφοδροτάτῳ
<span class="lb" data-page="12.316" data-line="2" id="l12.316.2"></span>καὶ διὰ τοῦτο προσαγορεύουσι τὰς ἐχίδνας διψάδας.
<span class="lb" data-page="12.316" data-line="3" id="l12.316.3"></span>εἰσὶ δ’ οἳ καὶ τοὺς δηχθέντας ὑπ’ αὐτῶν φασιν οὐκ ἐμπίπλασθαι
<span class="lb" data-page="12.316" data-line="4" id="l12.316.4"></span>πίνοντας, ἀλλὰ διαῤῥήγνυσθαι πρότερον ἢ παύσασθαι
<span class="lb" data-page="12.316" data-line="5" id="l12.316.5"></span>διψῶντας. διὰ τοῦτο τῶν ἐν Ῥώμῃ τὰς ἐχίδνας θηρευόντων,
<span class="lb" data-page="12.316" data-line="6" id="l12.316.6"></span>οὓς ὀνομάζουσι Μαρσοὺς, ἐπυθόμην εἴ τι σημεῖον
<span class="lb" data-page="12.316" data-line="7" id="l12.316.7"></span>ἔχοιέν με διδάξαι διακριτικὸν ἑκατέρου τοῦ γένους τῶν ἐχιδνῶν·
<span class="lb" data-page="12.316" data-line="8" id="l12.316.8"></span>οἱ δ’ οὐδὲν ὅλως ἔφασαν εἶναι γένος ἐχιδνῶν διψάδων,
<span class="lb" data-page="12.316" data-line="9" id="l12.316.9"></span>ἀλλὰ τὰς παρὰ θαλάττῃ καὶ τόποις ἁλμυρίδα πολλὴν
<span class="lb" data-page="12.316" data-line="10" id="l12.316.10"></span>ἔχουσι διαιτωμένας ἁλμυρὰν ἴσχειν τὴν σάρκα, διὸ καὶ κατὰ
<span class="lb" data-page="12.316" data-line="11" id="l12.316.11"></span>Λιβύην πολλὰς γίγνεσθαι τοιαύτας, ἐν Ἰταλίᾳ δ’ οὐκ εἶναι
<span class="lb" data-page="12.316" data-line="12" id="l12.316.12"></span>διὰ τὴν ὑγρότητα τῆς χώρας. ταῦτα μὲν οὖν ἤκουσα τῶν
<span class="lb" data-page="12.316" data-line="13" id="l12.316.13"></span>Μαρσῶν λεγόντων, οὐ μὴν ἔχω βεβαίως εἰπεῖν εἴτ’ ἀληθεύσουσι
<span class="lb" data-page="12.316" data-line="14" id="l12.316.14"></span>τὸ σύμπαν εἴτε καὶ ψεύδονται κατά τι. τὸ μὲν γὰρ
<span class="lb" data-page="12.316" data-line="15" id="l12.316.15"></span>ἐν οἷς εἰρήκασι χωρίοις γίνεσθαί τινας ἐχίδνας <span class="milestone ed1page" data-n="2.142" data-unit="ed1page" id="ed1page.2.142"></span>ἁλυκὴν
<span class="lb" data-page="12.316" data-line="16" id="l12.316.16"></span>ἐχούσας τὴν σάρκα πιθανώτατον εἶναί μοι δοκεῖ. συμμεταβαλλούσας
<span class="lb" data-page="12.316" data-line="17" id="l12.316.17"></span>γὰρ οἶδα ταῖς τροφαῖς τὰς τῶν ζώων σάρκας,
<span class="lb" data-page="12.316" data-line="18" id="l12.316.18"></span>οὐ μὴν ὡς οὐδέν ἐστι γένος ἐχιδνῶν διψάδων ἀποφήνασθαι
<span class="pb" data-page="12.317" id="p12.317"></span>
<span class="lb" data-page="12.317" data-line="1" id="l12.317.1"></span>δύναμαι. τὸ δ’ οὖν ἀσφαλέστατόν ἐστι φυλάττεσθαι
<span class="lb" data-page="12.317" data-line="2" id="l12.317.2"></span>τὰς ἐν τοῖς τοιούτοις χωρίοις ἐχίδνας θηρεύειν εἰς ἐδωδὴν ἢ
<span class="lb" data-page="12.317" data-line="3" id="l12.317.3"></span>φαρμάκου κατασκευὴν, ὁποῖόν ἐστι καὶ τουτὶ τὸ ἔνδοξον, ὃ
<span class="lb" data-page="12.317" data-line="4" id="l12.317.4"></span>καλοῦσιν ἅπαντες σχεδὸν ἰατροὶ θηριακήν. ἐπεὶ δ’ ἔθος ἡμῖν
<span class="lb" data-page="12.317" data-line="5" id="l12.317.5"></span>ἐστιν, ὅταν τοὺς καλουμένους ἀρτίσκους θηριακοὺς σκευάζωμεν,
<span class="lb" data-page="12.317" data-line="6" id="l12.317.6"></span>ἀφαιρεῖν οὐ μόνον τὴν κεφαλὴν αὐτῶν, ἀλλὰ καὶ
<span class="lb" data-page="12.317" data-line="7" id="l12.317.7"></span>τὴν οὐρὰν, ἐνενόησα πολλάκις εὐλόγως ἴσως μὲν τὴν κεφαλὴν
<span class="lb" data-page="12.317" data-line="8" id="l12.317.8"></span>ὅλην, διὰ τὸν ἐν τῷ στόματι περιεχόμενον ἰὸν, ἀλόγως
<span class="lb" data-page="12.317" data-line="9" id="l12.317.9"></span>δὲ τὴν οὐρὰν ἀφαιρεῖσθαι. οὐδὲ γὰρ τοῦτ’ ἔστιν εἰπεῖν, ὅτι
<span class="lb" data-page="12.317" data-line="10" id="l12.317.10"></span>διὰ τὰ περιττώματα τῆς τροφῆς τά θ’ ὑγρὰ καὶ τὰ ξηρὰ
<span class="lb" data-page="12.317" data-line="11" id="l12.317.11"></span>πρακτέον οὕτως ἐστίν. ἀποκτείναντες γὰρ αὐτὰς, εἶτ’ ἐκδείραντές
<span class="lb" data-page="12.317" data-line="12" id="l12.317.12"></span>τε καὶ ἀναπτύξαντες, ἐξαιροῦμέν τε καὶ ἀποῤῥίπτομεν
<span class="lb" data-page="12.317" data-line="13" id="l12.317.13"></span>ἅπαντα τὰ ἔνδον, ὡς μόνην καταλείπεσθαι τὴν τῶν
<span class="lb" data-page="12.317" data-line="14" id="l12.317.14"></span>σαρκῶν οὐσίαν ἅμα ταῖς διαπεφυκυίαις αὐτῶν ἀρτηρίαις τε
<span class="lb" data-page="12.317" data-line="15" id="l12.317.15"></span>καὶ φλεψὶν, ἐλάχιστον ἐχούσαις ὄγκον ὡς πρὸς τὴν ὅλην
<span class="lb" data-page="12.317" data-line="16" id="l12.317.16"></span>σάρκα, καὶ μηδὲ φαινόμενον, ἐὰν μὴ πάνυ τις ἐπιμελῶς κατασκέψηται.
<span class="lb" data-page="12.317" data-line="17" id="l12.317.17"></span>τοὺς μὲν οὖν ἀρτίσκους, οὓς δὴ καὶ θηριακοὺς
<span class="lb" data-page="12.317" data-line="18" id="l12.317.18"></span>ὀνομάζουσι, σκευάζομεν οὕτως. κεκαθαρμένας αὐτὰς λαβόντες,
<span class="lb" data-page="12.317" data-line="19" id="l12.317.19"></span>εἶθ’ ἕψοντες ἐν ὕδατι, μέχρις ἂν ἀκριβῶς ἡμῖν εἶναι δόξωσιν
<span class="pb" data-page="12.318" id="p12.318"></span>
<span class="lb" data-page="12.318" data-line="1" id="l12.318.1"></span>ἑφθαί. <span class="milestone ed2page" data-n="13.298" data-unit="ed2page" id="ed2page.13.298"></span>συνεμβάλλομεν δ’ εὐθέως ἐξ ἀρχῆς ἀνήθου
<span class="lb" data-page="12.318" data-line="2" id="l12.318.2"></span>τῷ ὕδατι καὶ μετὰ τὴν ἕψησιν ἀπὸ τῶν σαρκῶν διακρίνομεν
<span class="lb" data-page="12.318" data-line="3" id="l12.318.3"></span>τὰς ἀκάνθας, εἶτα μίγνυμεν ἄρτῳ λελειωμένῳ τὴν
<span class="lb" data-page="12.318" data-line="4" id="l12.318.4"></span>σάρκα. τὸν δ’ ἄρτον τοῦτον οὐ τὸν ἐπιτυχόντα λαμβάνομεν,
<span class="lb" data-page="12.318" data-line="5" id="l12.318.5"></span>ἀλλ’ ὡς ἔνι μάλιστα καθαρώτατόν τε καὶ καλῶς ὠπτημένον
<span class="lb" data-page="12.318" data-line="6" id="l12.318.6"></span>ἐν κλιβάνῳ, συμμέτρων ἁλῶν ἔχοντα καὶ ζύμης. προαναξηραίνομεν
<span class="lb" data-page="12.318" data-line="7" id="l12.318.7"></span>δὲ αὐτὸν ἐν οἴκῳ ξηρῷ καὶ ἀνίκμῳ, μέχρις
<span class="lb" data-page="12.318" data-line="8" id="l12.318.8"></span>ἂν οὕτω γένηται ξηρὸς ὡς ἐν ὅλμῳ κοπῆναι δύνασθαι.
<span class="lb" data-page="12.318" data-line="9" id="l12.318.9"></span>οὐ μὴν κόπτοντές γε μίγνυμεν, ἀλλὰ διαβρέχοντες τῷ ὕδατι,
<span class="lb" data-page="12.318" data-line="10" id="l12.318.10"></span>καθὸ τὰς ἐχίδνας ἑψήσαμεν. αὐτὴν δὲ τὴν σάρκα πρὶν μιγνύναι
<span class="lb" data-page="12.318" data-line="11" id="l12.318.11"></span>τῷ ἄρτῳ, τρίβομεν ἐν θυίᾳ τῶν μαγείρων, ἄχρις ἂν
<span class="lb" data-page="12.318" data-line="12" id="l12.318.12"></span>ἀκριβῶς γένηται λεία. καὶ μετὰ ταῦτα μικροὺς ἀρτίσκους
<span class="lb" data-page="12.318" data-line="13" id="l12.318.13"></span>λεπτοὺς πλάσαντες, εἶτα ξηράναντες ἐν οἴκῳ θερμῷ καὶ ξηρῷ
<span class="lb" data-page="12.318" data-line="14" id="l12.318.14"></span>φυλάττομεν ἀποτιθέμενοι πάλιν ἐν οἴκῳ τοιούτῳ. τούτους
<span class="lb" data-page="12.318" data-line="15" id="l12.318.15"></span>μὲν οὖν εἰσβάλλοντος τοῦ θέρους σκευάζομεν, ἡνίκα
<span class="lb" data-page="12.318" data-line="16" id="l12.318.16"></span>μάλιστα βελτίστη τῶν ἐχιδνῶν ἐστιν ἡ σάρξ. χρώμεθα δ’
<span class="lb" data-page="12.318" data-line="17" id="l12.318.17"></span>ὕστερον κόπτοντές τε καὶ διάττοντες, εἶτ’ αὖθις λειοῦντες
<span class="lb" data-page="12.318" data-line="18" id="l12.318.18"></span>ἀναμιγνύντες τε τοῖς ἐσκευασμένοις εἰς ἡδονὴν ἁλσὶν, ἐμβάλλομεν
<span class="pb" data-page="12.319" id="p12.319"></span>
<span class="lb" data-page="12.319" data-line="1" id="l12.319.1"></span>δ’ αὐτῶν καὶ τῇ θηριακῇ. γίγνονται δὲ καὶ οἱ διὰ
<span class="lb" data-page="12.319" data-line="2" id="l12.319.2"></span>τῶν ὀπτηθεισῶν ἐχιδνῶν ἅλες ὑπὸ τὸν αὐτὸν καιρὸν εἶς
<span class="lb" data-page="12.319" data-line="3" id="l12.319.3"></span>χύτραν καινὴν ἐμβαλλόντων ἡμῶν τὰς ἐχίδνας ζώσας, ἅμα
<span class="lb" data-page="12.319" data-line="4" id="l12.319.4"></span>τοῖς ὑπεστορεσμένοις τε καὶ περικειμένοις αὐταῖς φαρμάκοις,
<span class="lb" data-page="12.319" data-line="5" id="l12.319.5"></span>ἃ λέγειν ἅπαντα νῦν οὐκ ἔστι τῆς ἐνεστώσης πραγματείας.
<span class="lb" data-page="12.319" data-line="6" id="l12.319.6"></span>ἴσως γάρ τις ἡμῖν εὐλόγως ἐγκαλέσει καὶ περὶ τῶν ἀρτίσκων
<span class="lb" data-page="12.319" data-line="7" id="l12.319.7"></span>τῆς κατασκευῆς ὡς οὐκ ἐν καιρῷ διελθοῦσιν. ἀλλὰ
<span class="lb" data-page="12.319" data-line="8" id="l12.319.8"></span>ταῦτα μὲν ἐπειδὴ φθάνει λελέχθαι, φυλαττέσθω, κᾂν δοκῇ
<span class="lb" data-page="12.319" data-line="9" id="l12.319.9"></span>μὴ πάνυ τι τῆς προκειμένης εἶναι πραγματείας ἴδια. τὰ δ’
<span class="lb" data-page="12.319" data-line="10" id="l12.319.10"></span>ἑξῆς κατὰ τὸ προσῆκον μέτρον λεγέσθω. προσῆκον δ’ ἐστὶ
<span class="lb" data-page="12.319" data-line="11" id="l12.319.11"></span>περὶ τῆς καθόλου δυνάμεως ἀναμνῆσαι τὴν σάρκα τῶν ἐχιδνῶν,
<span class="lb" data-page="12.319" data-line="12" id="l12.319.12"></span>εἰπόντα εἶναι ξηραντικήν τε καὶ διαφορητικὴν ἰσχυρῶς,
<span class="lb" data-page="12.319" data-line="13" id="l12.319.13"></span>ἄμα τῷ θερμαίνειν μετρίως. ἐπείγεται δ’, ὡς ἔοικεν, ἡ
<span class="lb" data-page="12.319" data-line="14" id="l12.319.14"></span>δύναμις αὐτῆς ἐπὶ τὸ δέρμα, διὰ τούτου κινοῦσα τὰ κατὰ
<span class="lb" data-page="12.319" data-line="15" id="l12.319.15"></span>τὸ σῶμα περιττώματα. φθειρῶν τε οὖν πλῆθος οὐκ ὀλίγον
<span class="lb" data-page="12.319" data-line="16" id="l12.319.16"></span>γεννᾶται τοῖς ἔχουσι κακοχυμίαν ἐν τοῖς σώμασι δαψιλῆ καὶ
<span class="lb" data-page="12.319" data-line="17" id="l12.319.17"></span>τοῦ δέρματος ἀφίσταταί τε καὶ ἀποπίπτει καθάπερ τι λέπος
<span class="lb" data-page="12.319" data-line="18" id="l12.319.18"></span>ἡ ἐπιδερμὶς ὀνομαζομένη, καθ’ ἣν ἴσχονται μᾶλλον τῶν ﻿
<span class="pb" data-page="12.320" id="p12.320"></span>
<span class="lb" data-page="12.320" data-line="1" id="l12.320.1"></span>εἰς τὸ δέρμα φερομένων χυμῶν οἱ παχεῖς καὶ γεώδεις, ὑφ’
<span class="lb" data-page="12.320" data-line="2" id="l12.320.2"></span>ὧν αἵ τε ψῶραι καὶ αἱ λέπραι καὶ οἱ ἐλέφαντες γίνονται.
<span class="lb" data-page="12.320" data-line="3" id="l12.320.3"></span>ταῦτα μὲν οὖν εἶχόν σοι λέγειν περὶ τῶν τῆς ἐχίδνης σαρκῶν,
<span class="lb" data-page="12.320" data-line="4" id="l12.320.4"></span>ἐφεξῆς δὲ πάλιν ἀναλήψομαι τὸν λόγον. αἱ μὲν τῶν
<span class="lb" data-page="12.320" data-line="5" id="l12.320.5"></span>θερμοτέρων φύσει ζώων σάρκες οὐ μόνον τρέφουσιν ἡμᾶς,
<span class="lb" data-page="12.320" data-line="6" id="l12.320.6"></span>ἀλλὰ καὶ θερμαίνουσιν, αἱ δὲ τῶν ψυχροτέρων ψύχουσιν.
<span class="lb" data-page="12.320" data-line="7" id="l12.320.7"></span>οὕτως δὲ καὶ αἱ μὲν τῶν ξηροτέρων ξηραίνουσιν, αἱ δὲ τῶν
<span class="lb" data-page="12.320" data-line="8" id="l12.320.8"></span>ὑγροτέρων ὑγραίνουσιν. μεμνημένος οὖν ὧν ἔμαθες ἐν τοῖς
<span class="lb" data-page="12.320" data-line="9" id="l12.320.9"></span>περὶ κράσεων, ὅταν γνωρίσῃς τι τῶν ζώων εἶναι τῇ κράσει
<span class="lb" data-page="12.320" data-line="10" id="l12.320.10"></span>ξηρότερον, ὥσπερ εἰ τύχοι τὸν ἄγριον ὗν τοῦ ἡμέρου, γίνωσκε
<span class="lb" data-page="12.320" data-line="11" id="l12.320.11"></span>τούτου καὶ τὴν σάρκα ξηραντικωτέραν εἶναι καὶ κατὰ
<span class="lb" data-page="12.320" data-line="12" id="l12.320.12"></span>τὰς ἄλλας διαφορὰς τῶν κράσεων ὡσαύτως, οἷον ὅτι συὸς
<span class="lb" data-page="12.320" data-line="13" id="l12.320.13"></span>μὲν πρόβατον ξηρότερον, τούτου δ’ αἴξ, τούτου δὲ βοῦς, καὶ
<span class="lb" data-page="12.320" data-line="14" id="l12.320.14"></span>τούτου λέων. οὕτω δὲ καὶ κατὰ θερμότητα λέων μὲν κυνὸς
<span class="lb" data-page="12.320" data-line="15" id="l12.320.15"></span>θερμότερος, κύων δὲ ταύρου, ταῦρος δὲ τοῦ τοὺς ὄρχεις
<span class="lb" data-page="12.320" data-line="16" id="l12.320.16"></span>ἐκτετμημένου βοός. ἀνάλογον οὖν τῇ κατὰ τὴν κρᾶσιν
<span class="lb" data-page="12.320" data-line="17" id="l12.320.17"></span>ὑπεροχῇ τῶν ἄλλων ζώων καὶ αἱ σάρκες αὐτῶν διοίσουσιν.
<span class="lb" data-page="12.320" data-line="18" id="l12.320.18"></span>καὶ διὰ τοῦτο ξηραίνειν μὲν ἐθέλων τὸ σῶμα τῶν ξηροτέρων
<span class="lb" data-page="12.320" data-line="19" id="l12.320.19"></span>τῇ κράσει ζώων δώσεις τὴν σάρκα, θερμαίνειν δὲ βουλόμενος
<span class="pb" data-page="12.321" id="p12.321"></span>
<span class="lb" data-page="12.321" data-line="1" id="l12.321.1"></span>τῶν θερμοτέρων, καὶ ψυχρότερον μὲν ἐπιχειρῶν ἐργάζεσθαι
<span class="lb" data-page="12.321" data-line="2" id="l12.321.2"></span>τῶν ψυχροτέρων, ὑγρότερον δὲ τῶν ὑγροτέρων. οὐ
<span class="lb" data-page="12.321" data-line="3" id="l12.321.3"></span>σμικρὰ δὲ διαφορὰ τῶν σαρκῶν ἐστι κᾀν τῷ τεταριχεῦσθαί
<span class="lb" data-page="12.321" data-line="4" id="l12.321.4"></span>τινας αὐτῶν. ὅλῳ γὰρ παντὶ διαλλάττουσιν, ὡς πολλάκις
<span class="lb" data-page="12.321" data-line="5" id="l12.321.5"></span>ὑγροτάτου τῇ κράσει ζώου ταριχευθεῖσαν σάρκα ξηραντικωτέραν
<span class="lb" data-page="12.321" data-line="6" id="l12.321.6"></span>εἶναι μακρῷ τῆς φύσεως ξηρᾶς. <span class="milestone ed2page" data-n="13.299" data-unit="ed2page" id="ed2page.13.299"></span>ἀταριχεύτου
<span class="lb" data-page="12.321" data-line="7" id="l12.321.7"></span>καὶ ἡ ὀπτηθεῖσα δὲ ξηροτέρα τῆς ἑψηθείσης ἐστὶν
<span class="lb" data-page="12.321" data-line="8" id="l12.321.8"></span>ἐν ὕδατι. ἔγραψαν δὲ καὶ ἄλλων ζώων ἔνιοι σάρκας ὠφελεῖν
<span class="lb" data-page="12.321" data-line="9" id="l12.321.9"></span>ἐσθιομένας τε καὶ κατὰ πεπονθότων μερῶν ἐπιτιθεμένας,
<span class="lb" data-page="12.321" data-line="10" id="l12.321.10"></span>οἷον τὴν τοῦ χερσαίου ἐχίνου σκελετευθεῖσαν, εἰ ποθείη
<span class="lb" data-page="12.321" data-line="11" id="l12.321.11"></span>ἐλεφαντιῶσιν καὶ καχέκταις καὶ σπασμώδεσιν καὶ νεφριτικοῖς,
<span class="lb" data-page="12.321" data-line="12" id="l12.321.12"></span>ἔτι τε τοῖς τὸν ἀνασάρκα προσαγορευόμενον ὕδερον ἔχουσιν.
<span class="lb" data-page="12.321" data-line="13" id="l12.321.13"></span>εἰ δὲ ταῦτα ποιεῖν πέφυκεν, εἴη ἂν ἡ δύναμις αὐτῆς ἰσχυρῶς
<span class="lb" data-page="12.321" data-line="14" id="l12.321.14"></span>διαφορητική τε καὶ ξηραντικὴ, ὥσπερ καὶ ἡ τῆς σκελετευθείσης
<span class="lb" data-page="12.321" data-line="15" id="l12.321.15"></span>γαλῆς, ἥπερ οὖν ὀνίνησι τοὺς ἐπιληπτικοὺς πινομένη.
<span class="lb" data-page="12.321" data-line="16" id="l12.321.16"></span>τῶν δὲ ταριχευθέντων αἰλούρων τὴν σάρκα λειωθεῖσαν
<span class="lb" data-page="12.321" data-line="17" id="l12.321.17"></span>ἐπιτιθεμένην ἐξάγειν σκόλοπάς φασιν, ὡς ἑλκτικὴν ἔχουσαν
<span class="pb" data-page="12.322" id="p12.322"></span>
<span class="lb" data-page="12.322" data-line="1" id="l12.322.1"></span>δύναμιν δηλονότι, τῶν δὲ μυάκων ἁρμόττειν ἕλκεσιν ὑπὸ
<span class="lb" data-page="12.322" data-line="2" id="l12.322.2"></span>κυνὸς δάκνοντος γεγονόσιν. ἐγὼ δ’ οὐδεμίαν ἐξαίρετον εὑρίσκω
<span class="lb" data-page="12.322" data-line="3" id="l12.322.3"></span>δύναμιν, ἧς δεῖται τὰ τοιαῦτα τῶν ἑλκῶν, ὥσπερ τὰ
<span class="lb" data-page="12.322" data-line="4" id="l12.322.4"></span>ὑπὸ τοῦ λυττῶντος κυνὸς δακόντος γενόμενα. καὶ ἡ τῶν
<span class="lb" data-page="12.322" data-line="5" id="l12.322.5"></span>κοχλιῶν δὲ σὰρξ κοπεῖσα πρότερον ἐν ὅλμῳ καὶ μετὰ ταῦτα
<span class="lb" data-page="12.322" data-line="6" id="l12.322.6"></span>λειωθεῖσα ξηραντικωτάτη γίνεται πάντων τῶν ὑγρότητα
<span class="lb" data-page="12.322" data-line="7" id="l12.322.7"></span>περιττὴν ἐχόντων μορίων, ὥστε καὶ τοῖς ὑδερικοῖς ἁρμόττειν.
<span class="lb" data-page="12.322" data-line="8" id="l12.322.8"></span>ἡ δὲ ἐξ αὐτῶν ὑγρότης, μόνη καθ’ ἑαυτὴν ἄνευ τῆς
<span class="lb" data-page="12.322" data-line="9" id="l12.322.9"></span>σαρκὸς λαμβανομένη, καλεῖται ὑπὸ τῶν πολλῶν μύξα κοχλίου,
<span class="lb" data-page="12.322" data-line="10" id="l12.322.10"></span>μιγνυμένη δὲ λιβανωτῷ ἢ ἀλόῃ ἢ σμύρνῃ ἤ τισι
<span class="lb" data-page="12.322" data-line="11" id="l12.322.11"></span>τούτων ἢ πᾶσιν ἄχρι τοῦ κηρωτῆς πάχος ἔχειν, ἐχέκολλόν
<span class="lb" data-page="12.322" data-line="12" id="l12.322.12"></span>τε γίνεται φάρμακον καὶ ξηραίνει καλῶς τοὺς ὑποπύους μύξους
<span class="lb" data-page="12.322" data-line="13" id="l12.322.13"></span>τῶν ὤτων. ἔστι δὲ καὶ ἀνακόλλημα ξηραντικὸν τῶν
<span class="lb" data-page="12.322" data-line="14" id="l12.322.14"></span>εἰς ὀφθαλμοὺς ῥευμάτων, ἐπιτιθεμένη κατὰ τὸ μέτωπον.
<span class="lb" data-page="12.322" data-line="15" id="l12.322.15"></span>ἔνιοι δὲ καὶ πρὸς σκόλοπας χρῶνται, λειοῦντες ὅλους μετὰ
<span class="lb" data-page="12.322" data-line="16" id="l12.322.16"></span>τῶν ὀστράκων, εἰσὶ δ’ οἳ καὶ πρὸς καταμηνίων ἐπίσχεσιν.
<span class="lb" data-page="12.322" data-line="17" id="l12.322.17"></span>αὐτὰς δὲ τὰς σάρκας μόνας κᾀγώ ποτε κατ’ ἀγρὸν ἐπὶ
<span class="lb" data-page="12.322" data-line="18" id="l12.322.18"></span>τραύματος ἅμα νεύρου τρώσει τε καὶ θλάσει γεγονότος ἐπέθηκα
<span class="pb" data-page="12.323" id="p12.323"></span>
<span class="lb" data-page="12.323" data-line="1" id="l12.323.1"></span>λειώσας, καὶ τό τε τραῦμα καλῶς ἐκολλήθη καὶ τὸ
<span class="lb" data-page="12.323" data-line="2" id="l12.323.2"></span>νεῦρον οὐκ ἐφλέγμηνε. ἦν δὲ σκληρὸς καὶ ἀγροῖκος ἄνθρωπος,
<span class="lb" data-page="12.323" data-line="3" id="l12.323.3"></span>ἔμιξά γε μὴν λειουμέναις αὐταῖς ἄχνην ἀλεύρου,
<span class="lb" data-page="12.323" data-line="4" id="l12.323.4"></span><span class="milestone ed1page" data-n="2.143" data-unit="ed1page" id="ed1page.2.143"></span>λαβὼν ἀπὸ τοῦ πλησιάζοντος τῇ μύλῃ τοίχου. γεγράφασι δέ
<span class="lb" data-page="12.323" data-line="5" id="l12.323.5"></span>τινες τῶν πρὸ ἡμῶν ἰατρῶν σμύρναν ἢ λιβανωτὸν μιγνύειν
<span class="lb" data-page="12.323" data-line="6" id="l12.323.6"></span>αὐτοῖς δεῖν ἐπὶ τῆς τοιαύτης χρήσεως, ἀλλ’ οὐδετέραν εἶχον
<span class="lb" data-page="12.323" data-line="7" id="l12.323.7"></span>τούτων ἔξωθεν τῆς πόλεως ἐπὶ τῆς ἀγροικίας. δύναιτο δ’
<span class="lb" data-page="12.323" data-line="8" id="l12.323.8"></span>ἄν τις καὶ ῥητίνης φρικτῆς λείας μιγνύειν εἰ παρείη. ὁπόταν
<span class="lb" data-page="12.323" data-line="9" id="l12.323.9"></span>μέντοι πολὺ τῆς μύξης τῶν κοχλιῶν ἐθέλεις λαβεῖν μόνης,
<span class="lb" data-page="12.323" data-line="10" id="l12.323.10"></span>κατακέντησον αὐτῶν τὴν σάρκα γραφείῳ. χρὴ δὲ μὴ πρὸ
<span class="lb" data-page="12.323" data-line="11" id="l12.323.11"></span>πολλῶν ἡμερῶν αὐτοὺς θηρεῦσαι, καταξηραίνονται γὰρ ἐν
<span class="lb" data-page="12.323" data-line="12" id="l12.323.12"></span>τῷ χρόνῳ. πρόσφατοι δ’ ὄντες πολὺ τῆς γλίσχρας ὑγρότητος
<span class="lb" data-page="12.323" data-line="13" id="l12.323.13"></span>ἔχουσιν, ἣν κατακεντούμενοι τῷ γραφείῳ προϊᾶσιν. ἡ
<span class="lb" data-page="12.323" data-line="14" id="l12.323.14"></span>δ’ ὑγρότης αὕτη καὶ τῶν ἐν τοῖς βλεφάροις τριχῶν παρὰ
<span class="lb" data-page="12.323" data-line="15" id="l12.323.15"></span>φύσιν ἀνακόλλημα γίνεται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.2" class="textpart section">
              <p>
<span class="lb" data-page="12.323" data-line="16" id="l12.323.16"></span><label class="head">β΄. Περὶ πιμελῆς καὶ στέατος.</label> Πιμελὴ καὶ στέαρ.
<span class="lb" data-page="12.323" data-line="17" id="l12.323.17"></span>κοινότατα καὶ ταῦτα τῶν ἐν τοῖς ζώοις μορίων ἐστί. τὰ
<span class="lb" data-page="12.323" data-line="18" id="l12.323.18"></span>γὰρ εὐτροφοῦντα πάντα πιμελὴν ἢ στέαρ ἴσχει, τὰ δὲ
<span class="pb" data-page="12.324" id="p12.324"></span>
<span class="lb" data-page="12.324" data-line="1" id="l12.324.1"></span>ἰσχνὰ καὶ ἄτροφα πολλάκις μὲν οὐδ’ ὅλως ἔχειν φαίνεται,
<span class="lb" data-page="12.324" data-line="2" id="l12.324.2"></span>πολλάκις δ’ οὕτως ὀλίγην τε καὶ ξηρὰν, ὡς δύσχρηστον εἶναι.
<span class="lb" data-page="12.324" data-line="3" id="l12.324.3"></span>διαφέρει δὲ πιμελῆς στέαρ τῷ πάχει, διὸ καὶ τοῖς γεωδεστέραν
<span class="lb" data-page="12.324" data-line="4" id="l12.324.4"></span>ἔχουσιν τὴν ὅλην φύσιν ζώοις τὸ στέαρ γίνεται καθάπερ
<span class="lb" data-page="12.324" data-line="5" id="l12.324.5"></span>τοῖς ὑγροτέραν ἡ πιμελή. διὰ τοῦτο τοιγαροῦν ἡ μὲν
<span class="lb" data-page="12.324" data-line="6" id="l12.324.6"></span>πιμελὴ τήκεται ῥαδίως ὑπὸ τοῦ πυρὸς, οὐ ῥᾳδίως δὲ πήγνυται
<span class="lb" data-page="12.324" data-line="7" id="l12.324.7"></span>τακεῖσα. τὸ δὲ στέαρ οὔτε τήκεται ῥᾳδίως, κᾂν τακῇ,
<span class="lb" data-page="12.324" data-line="8" id="l12.324.8"></span>πήγνυται τάχιστα καὶ φαίνεται πολὺ σκληρότερον τῆς πιμελῆς.
<span class="lb" data-page="12.324" data-line="9" id="l12.324.9"></span>ὗς μὲν οὖν εὐτροφῶν πιμελὴν πλείστην ἔχει διὰ τὴν
<span class="lb" data-page="12.324" data-line="10" id="l12.324.10"></span>φυσικὴν τῆς κράσεως ὑγρότητα, <span class="milestone ed2page" data-n="13.300" data-unit="ed2page" id="ed2page.13.300"></span>βόες δὲ καὶ αἶγες
<span class="lb" data-page="12.324" data-line="11" id="l12.324.11"></span>ὅσα τε ἄλλα κερασφόρα διὰ τὴν ξηρότητα τὸ στέαρ πλεῖστον
<span class="lb" data-page="12.324" data-line="12" id="l12.324.12"></span>γεννᾷ. σὺ δ’ εἰ βούλει τὴν ἐλαιώδη καὶ λιπαρὰν οὐσίαν
<span class="lb" data-page="12.324" data-line="13" id="l12.324.13"></span>ἅπασαν ἐν τοῖς ζώοις κάλει στέαρ, ὥσπερ οἱ πλεῖστοι
<span class="lb" data-page="12.324" data-line="14" id="l12.324.14"></span>τῶν ἰατρῶν. ἔξεστι δέ σοι καὶ πιμελὴν ὀνομάζειν ἅπαν τοῦτο
<span class="lb" data-page="12.324" data-line="15" id="l12.324.15"></span>τὸ γένος. οὐ μὴν ἔξεστί γέ σοι βουλομένῳ μὴ ψεύδεσθαι τὸ
<span class="lb" data-page="12.324" data-line="16" id="l12.324.16"></span>στέαρ τῶν αἰγῶν ὑγρότερον εἶναι φάναι τοῦ τῶν ὑῶν.
<span class="lb" data-page="12.324" data-line="17" id="l12.324.17"></span>ὑγρότατον γὰρ τοῦτο σχεδὸν ἁπάντων τῶν ἄλλων ἐστὶ, καὶ ﻿
<span class="pb" data-page="12.325" id="p12.325"></span>
<span class="lb" data-page="12.325" data-line="1" id="l12.325.1"></span>διὰ τοῦτο κατὰ τὴν ἐνέργειαν ἐγγὺς ἐλαίου τὴν δύναμιν,
<span class="lb" data-page="12.325" data-line="2" id="l12.325.2"></span>μαλακτικώτερόν γε μὴν ἐλαίου καὶ πεπτικώτερόν ἐστι. καὶ
<span class="lb" data-page="12.325" data-line="3" id="l12.325.3"></span>διὰ τοῦτο τοῖς πρὸς φλεγμονὰς ἁρμόττουσιν καταπλάσμασι
<span class="lb" data-page="12.325" data-line="4" id="l12.325.4"></span>μίγνυται. τοῖς δὲ δακνομένοις τὰ κατὰ τὸ ἀπευθυσμένον ἢ
<span class="lb" data-page="12.325" data-line="5" id="l12.325.5"></span>τὸ κῶλον ἐνίεμεν αἴγειον μᾶλλον ἢ ὕειον στέαρ, οὐχ ὅτι
<span class="lb" data-page="12.325" data-line="6" id="l12.325.6"></span>μᾶλλον ἀμβλυτικόν ἐστι δριμύτητος, ὅσον γὰρ ἐπὶ τῇ φύσει
<span class="lb" data-page="12.325" data-line="7" id="l12.325.7"></span>μᾶλλον ἀμβλύνει τὸ ὕειον καὶ διὰ τοῦτο μίγνυται καὶ
<span class="lb" data-page="12.325" data-line="8" id="l12.325.8"></span>τοῖς ἕλκη θεραπεύουσι φαρμάκοις, οἷόν πέρ ἐστι καὶ τὸ καλούμενον
<span class="lb" data-page="12.325" data-line="9" id="l12.325.9"></span>πάρυγρον. ἀλλ’ ὅτι τὸ μὲν αἴγειον πήγνυται ῥᾳδίως
<span class="lb" data-page="12.325" data-line="10" id="l12.325.10"></span>διὰ πάχος, ἀποῤῥεῖ δὲ τὸ ὕειον ὁμοίως τῷ ἐλαίῳ διὰ
<span class="lb" data-page="12.325" data-line="11" id="l12.325.11"></span>τοῦτ’ ἐνίεμεν αὐτὸ μᾶλλον ἐπὶ τῶν δυσεντερικῶν τε καὶ
<span class="lb" data-page="12.325" data-line="12" id="l12.325.12"></span>τεινεσμωδῶν, ὅταν παρηγορῆσαι τὴν δῆξιν αὐτῶν βουληθῶμεν.
<span class="lb" data-page="12.325" data-line="13" id="l12.325.13"></span>καὶ διὰ λεπτομέρειαν δ’ ἔνια μᾶλλον ἀμβλύνει δριμύτητας,
<span class="lb" data-page="12.325" data-line="14" id="l12.325.14"></span>ὅταν ἐν τῷ βάθει τῶν δακνομένων σωμάτων τὸ λυποῦν
<span class="lb" data-page="12.325" data-line="15" id="l12.325.15"></span>ᾖ. ἧττον μὲν γὰρ τὸ παχυμερὲς, μᾶλλον δὲ τὸ λεπτομερὲς
<span class="lb" data-page="12.325" data-line="16" id="l12.325.16"></span>ὅλα διεξέρχεται τὰ σώματα καὶ πᾶσι κεράννυται τοῖς
<span class="lb" data-page="12.325" data-line="17" id="l12.325.17"></span>δάκνουσιν ἰχῶρσιν αὐτό. κατὰ τοῦτο γοῦν καὶ τὸ χήνειον
<span class="pb" data-page="12.326" id="p12.326"></span>
<span class="lb" data-page="12.326" data-line="1" id="l12.326.1"></span>στέαρ τὰ κατὰ βάθος τῶν σωμάτων δάκνοντα μᾶλλον
<span class="lb" data-page="12.326" data-line="2" id="l12.326.2"></span>ἀμβλύνει. ἔστι δὲ καὶ θερμότερον τοῦ ὑείου. μεταξύ γε μὴν
<span class="lb" data-page="12.326" data-line="3" id="l12.326.3"></span>αὐτῶν ἐστι τὸ τῶν ἀλεκτρυόνων, θερμότερον δ’ ἀεὶ καὶ ξηρότερον
<span class="lb" data-page="12.326" data-line="4" id="l12.326.4"></span>τὸ τῶν ἀῤῥένων ζώων ἐστίν. αὐτῶν δὲ τούτων τὸ
<span class="lb" data-page="12.326" data-line="5" id="l12.326.5"></span>τῶν ἐκτεμνομένων τοὺς ὄρχεις ἧττον θερμόν τε καὶ ξηρόν.
<span class="lb" data-page="12.326" data-line="6" id="l12.326.6"></span>ὁμοιοῦται γὰρ ἀεὶ τὸ εὐνουχισθὲν ἄῤῥεν τοῖς ὁμογενέσι θήλεσι.
<span class="lb" data-page="12.326" data-line="7" id="l12.326.7"></span>κεφάλαιον δ’ ἐστὶ τοῦ λόγου τόδε κοινὸν, οὗ μεμνῆσθαι
<span class="lb" data-page="12.326" data-line="8" id="l12.326.8"></span>χρὴ, τὸ κατὰ τὴν τῶν ζώων κρᾶσιν ἀεὶ τὰς διαφορὰς
<span class="lb" data-page="12.326" data-line="9" id="l12.326.9"></span>γίνεσθαι τῆς ἐν αὐτοῖς πιμελῆς ἢ στέατος ἢ ὅπως ἂν
<span class="lb" data-page="12.326" data-line="10" id="l12.326.10"></span>ὀνομάζειν ἐθέλῃς ὅλον τὸ γένος τοῦτο τοῦ κατὰ τὰ ζῶα
<span class="lb" data-page="12.326" data-line="11" id="l12.326.11"></span>σώματος ἐλαιώδους τε καὶ λιπαροῦ. ἐπεὶ τοίνυν ὗς ἀπολείπεται
<span class="lb" data-page="12.326" data-line="12" id="l12.326.12"></span>κατὰ θερμότητά τε καὶ ξηρότητα σχεδὸν ἁπάντων
<span class="lb" data-page="12.326" data-line="13" id="l12.326.13"></span>τῶν τετραπόδων ζώων, διὰ τοῦτο καὶ πιμελὴν ἧττόν τε θερμὴν
<span class="lb" data-page="12.326" data-line="14" id="l12.326.14"></span>ἔχει καὶ μᾶλλον ὑγράν. ἁπάσης μὲν οὖν πιμελῆς δύναμίς
<span class="lb" data-page="12.326" data-line="15" id="l12.326.15"></span>ἐστιν ὑγραντική τε καὶ θερμαντικὴ τῶν ἀνθρωπίνων
<span class="lb" data-page="12.326" data-line="16" id="l12.326.16"></span>σωμάτων. τούτου γὰρ μεμνῆσθαι χρὴ διὰ παντὸς, εἰρημένου
<span class="lb" data-page="12.326" data-line="17" id="l12.326.17"></span>κατὰ τὴν ἀρχὴν τῆσδε τῆς πραγματείας· αἱ δὲ καθ’
<span class="lb" data-page="12.326" data-line="18" id="l12.326.18"></span>ἕκαστον αὐτῶν διαφοραὶ κατὰ τὸ μᾶλλόν τε καὶ ἧττόν εἰσιν.
<span class="pb" data-page="12.327" id="p12.327"></span>
<span class="lb" data-page="12.327" data-line="1" id="l12.327.1"></span>τοῦ μὲν γὰρ ὑὸς ὡς πρὸς ἡμᾶς ἡ πιμελὴ τὸ μὲν ὑγραίνειν
<span class="lb" data-page="12.327" data-line="2" id="l12.327.2"></span>ἔχει δαψιλῶς, τὸ θερμαίνειν δ’ οὐχ ὁμοίως ὥσπερ τοὔλαιον,
<span class="lb" data-page="12.327" data-line="3" id="l12.327.3"></span>ἀλλ’ ἔστι κατὰ τὴν ἐν ἡμῖν θερμότητα καὶ ἡ τοῦ λίπους
<span class="lb" data-page="12.327" data-line="4" id="l12.327.4"></span>τῶν ὑῶν. ἡ δὲ τῶν ταύρων πολὺ θερμοτέρα καὶ ξηροτέρα
<span class="lb" data-page="12.327" data-line="5" id="l12.327.5"></span>τῆς τῶν ὑῶν, μεμνημένων ἡμῶν πάλιν κἀνταῦθα τὸ μὲν
<span class="lb" data-page="12.327" data-line="6" id="l12.327.6"></span>ἄῤῥεν τοῦ θήλεος ἀεὶ ξηρότερον εἶναι καὶ θερμότερον, τὸ
<span class="lb" data-page="12.327" data-line="7" id="l12.327.7"></span>δ’ εὐνουχισθὲν ἄῤῥεν ὁμοιοῦσθαι τῷ θήλει, καθάπερ γε καὶ
<span class="lb" data-page="12.327" data-line="8" id="l12.327.8"></span>τὸ νέον ἅπαν. αὐτῶν δὲ τῶν νέων τὸ θῆλυ τοῦ ἄῤῥενος
<span class="lb" data-page="12.327" data-line="9" id="l12.327.9"></span>ὑγρότερόν τε εἶναι καὶ ἧττον θερμόν. οὕτως οὖν καὶ τὸ
<span class="lb" data-page="12.327" data-line="10" id="l12.327.10"></span>μόσχειον στέαρ ἀπολείπεται τοῦ τῶν ταύρων θερμότητί τε
<span class="lb" data-page="12.327" data-line="11" id="l12.327.11"></span>καὶ ξηρότητι καὶ τὸ τῶν ἐρίφων τοῦ τῶν αἰγῶν, ἀπολείπεται
<span class="lb" data-page="12.327" data-line="12" id="l12.327.12"></span>δὲ καὶ τὸ τῶν αἰγῶν τοῦ τῶν τράγων, αὐτῶν δὴ πάλιν
<span class="lb" data-page="12.327" data-line="13" id="l12.327.13"></span>τὸ τῶν ταύρων τοῦ τῶν λεόντων· διαφορητικώτατον γὰρ
<span class="lb" data-page="12.327" data-line="14" id="l12.327.14"></span>ἐκεῖνο σχεδὸν ἁπάντων τῶν ἐν τοῖς τετράποσι. καὶ γὰρ καὶ
<span class="lb" data-page="12.327" data-line="15" id="l12.327.15"></span>θερμότατον αὐτῶν ἐστι καὶ λεπτομερέστατον, ὥστε εἰ μίξαις
<span class="lb" data-page="12.327" data-line="16" id="l12.327.16"></span>αὐτὸ τοῖς πρὸς ἕλκη καὶ φλεγμονὰς ἁρμόττουσι φαρμάκοις,
<span class="lb" data-page="12.327" data-line="17" id="l12.327.17"></span>οὐ μόνον οὐδὲν ὀνήσεις, ἀλλὰ καὶ βλάψεις δριμύτερον τοῦ
<span class="lb" data-page="12.327" data-line="18" id="l12.327.18"></span>προσήκοντος ἐργασάμενος. ὄγκοις δὲ χρονίοις ἐσκληρυσμένοις
<span class="pb" data-page="12.328" id="p12.328"></span>
<span class="lb" data-page="12.328" data-line="1" id="l12.328.1"></span><span class="milestone ed2page" data-n="13.301" data-unit="ed2page" id="ed2page.13.301"></span>καὶ νεύρων ἀγκύλαις καὶ ἁπλῶς ὅσα σκιῤῥώδη, προσφορώτατόν
<span class="lb" data-page="12.328" data-line="2" id="l12.328.2"></span>ἐστιν ἐφ’ ὧν ἀπρακτότατον φαίνεται τὸ τῶν
<span class="lb" data-page="12.328" data-line="3" id="l12.328.3"></span>ὑῶν. τὸ δὲ τῶν ταύρων ἶσόν πως ἑκατέρου διέστηκεν, ὅσῳ
<span class="lb" data-page="12.328" data-line="4" id="l12.328.4"></span>θερμότερόν τέ ἐστι καὶ ξηρότερον τοῦ τῶν ὑῶν, τοσούτῳ
<span class="lb" data-page="12.328" data-line="5" id="l12.328.5"></span>καὶ τοῦ τῶν λεόντων ἀπολειπόμενον. ὡς ἂν οὖν ἐν τῷ μέσῳ
<span class="lb" data-page="12.328" data-line="6" id="l12.328.6"></span>τεταγμένον, εἰκότως ἑκατέρῳ τῷ γένει μίγνυται τῶν φαρμάκων,
<span class="lb" data-page="12.328" data-line="7" id="l12.328.7"></span>τοῖς τε τὰ σκιῤῥώδη θεραπεύουσι. καὶ τοῖς τὰ φλεγμαίνοντα
<span class="lb" data-page="12.328" data-line="8" id="l12.328.8"></span>πέπτουσιν, ὁποῖόν ἐστιν τὸ τετραφάρμακον ὀνομαζόμενον
<span class="lb" data-page="12.328" data-line="9" id="l12.328.9"></span>ἐκ κηροῦ καὶ ῥητίνης καὶ πίττης καὶ στέατος
<span class="lb" data-page="12.328" data-line="10" id="l12.328.10"></span>συγκειμένου. εἰς γάρ τοι τοῦτο, κᾂν ταύρειον βάλῃς κᾂν
<span class="lb" data-page="12.328" data-line="11" id="l12.328.11"></span>μόσχειον κᾂν τράγειον κᾂν αἴγειον κᾂν ὕειον, ἐκπυπτικόν
<span class="lb" data-page="12.328" data-line="12" id="l12.328.12"></span>τε καὶ πεπτικὸν ἐργάσῃ φάρμακον. ἀλλὰ τὸ μὲν ὕειον ἐμβληθὲν
<span class="lb" data-page="12.328" data-line="13" id="l12.328.13"></span>ἐπὶ παίδων ἁρμόζει καὶ γυναικῶν καὶ συνελόντι φάναι
<span class="lb" data-page="12.328" data-line="14" id="l12.328.14"></span>τῶν ἁπαλοσάρκων, τὸ δὲ τοῦ ταύρου σκαπανεῦσι καὶ θερισταῖς
<span class="lb" data-page="12.328" data-line="15" id="l12.328.15"></span>καὶ πᾶσι τοῖς σκληρὰς ἔχουσι σάρκας ἢ διὰ τὴν
<span class="lb" data-page="12.328" data-line="16" id="l12.328.16"></span>φυσικὴν κρᾶσιν ἢ διὰ τὴν ἰδέαν τοῦ βίου χρήσιμον ὑπάρχει.
<span class="lb" data-page="12.328" data-line="17" id="l12.328.17"></span>χρονίζον δ’ ἅπαν στέαρ ἑαυτοῦ γίνεται θερμότερόν τε
<span class="lb" data-page="12.328" data-line="18" id="l12.328.18"></span>καὶ λεπτομερέστερον, ὥστε καὶ διαφορητικώτερον. ὑπάρχει δὲ
<span class="pb" data-page="12.329" id="p12.329"></span>
<span class="lb" data-page="12.329" data-line="1" id="l12.329.1"></span>τοῦτο σχεδὸν ἅπασι τοῖς χρονίζουσιν, ὅσα γε μὴ φθάνει
<span class="lb" data-page="12.329" data-line="2" id="l12.329.2"></span>σαπῆναι. καὶ γὰρ οἶνος καὶ μέλι καὶ ὄξος καὶ τυρὸς καὶ
<span class="lb" data-page="12.329" data-line="3" id="l12.329.3"></span>βούτυρον καὶ οἴσυπος ἔλαιόν τε πᾶν, εἴτε σχίνινον εἴτε κίκινον
<span class="lb" data-page="12.329" data-line="4" id="l12.329.4"></span>εἴτε ῥαφάνινον εἴτ’ αὐτὸ τὸ ἐκ τῶν ἐλαιῶν εἴη, χρονίζοντα
<span class="lb" data-page="12.329" data-line="5" id="l12.329.5"></span>λεπτότερά τε καὶ λεπτομερέστερα γίνεται καὶ διὰ
<span class="lb" data-page="12.329" data-line="6" id="l12.329.6"></span>τοῦτο δριμύτερά τε γευομένοις φαίνεται διαφορητικώτερόν
<span class="lb" data-page="12.329" data-line="7" id="l12.329.7"></span>τε χρωμένοις, ἐπὶ τῶν σκληρυνομένων τε καὶ δυσλύτων
<span class="lb" data-page="12.329" data-line="8" id="l12.329.8"></span>ἁπάντων παθῶν. ἐγὼ μὲν οὖν εἴρηκα δριμύτερον γευομένοις
<span class="lb" data-page="12.329" data-line="9" id="l12.329.9"></span>φαίνεσθαι. τινὲς δὲ τῶν διαφθειρόντων τὰ σημαινόμενα
<span class="lb" data-page="12.329" data-line="10" id="l12.329.10"></span>τῶν ὀνομάτων οὐ δριμέα καλοῦσιν, ἀλλὰ στύφοντα
<span class="lb" data-page="12.329" data-line="11" id="l12.329.11"></span>τὰ τοιαῦτα πάντα, μέχρι τοῦ πεπέρεως, ὡς οὐδὲν διαφέρον
<span class="lb" data-page="12.329" data-line="12" id="l12.329.12"></span>ἢ στῦφον εἰπεῖν ἢ δριμύ. καὶ <span class="milestone ed1page" data-n="2.144" data-unit="ed1page" id="ed1page.2.144"></span>εἰ αὖθις αὐτοὺς ἔροιο
<span class="lb" data-page="12.329" data-line="13" id="l12.329.13"></span>περί τε κηκίδων καὶ μύρτων καὶ μεσπίλων καὶ σιδίων ῥοιᾶς,
<span class="lb" data-page="12.329" data-line="14" id="l12.329.14"></span>ὀμφακίου τε καὶ ῥοῦ, καὶ ταῦτα στύφειν φασὶ, καίτοι γε
<span class="lb" data-page="12.329" data-line="15" id="l12.329.15"></span>ἐναντιωτάτην αἴσθησιν ἔχομεν ἐπ’ αὐτῶν τῆς γινομένης ἡμῖν
<span class="lb" data-page="12.329" data-line="16" id="l12.329.16"></span>ἀπὸ πεπέρεως καὶ πυρέθρου καὶ νάπυος, εὐφορβίου τε καὶ
<span class="lb" data-page="12.329" data-line="17" id="l12.329.17"></span>κρομμύου καὶ σκορόδου καὶ ἀδάρκης. εἰ μὲν οὖν ὡς τὸ τῆς
<span class="lb" data-page="12.329" data-line="18" id="l12.329.18"></span>στύψεως ὄνομα κοινὸν ἐπιφέρουσιν, κατ’ ἀμφοτέρων τῶν
<span class="lb" data-page="12.329" data-line="19" id="l12.329.19"></span>γιγνομένων ἡμῖν ἐν τῇ γεύσει παθῶν, οὕτω καὶ αὐτὰ τὰ ﻿
<span class="pb" data-page="12.330" id="p12.330"></span>
<span class="lb" data-page="12.330" data-line="1" id="l12.330.1"></span>πάθη μίαν ἔχειν οἴονται φύσιν, ἀλλ’ ὅτι μᾶλλον ἢ ἀνθρώπους
<span class="lb" data-page="12.330" data-line="2" id="l12.330.2"></span>αὐτοὺς εἶναι νομιστέον ἰδίας αἰσθήσεις ἔχοντας μόνους.
<span class="lb" data-page="12.330" data-line="3" id="l12.330.3"></span>εἰ δ’ ὄμφακα μὲν καὶ ῥοῦν καὶ κηκῖδα βαλαύστιόν τε καὶ
<span class="lb" data-page="12.330" data-line="4" id="l12.330.4"></span>ὑποκυστίδα, συνάγειν τε καὶ σφίγγειν ἡμῶν ὁμολογοῦσι τὴν
<span class="lb" data-page="12.330" data-line="5" id="l12.330.5"></span>οὐσίαν, διακρίνειν τε καὶ δάκνειν καὶ διεξέρχεσθαι τὸ πέπερι
<span class="lb" data-page="12.330" data-line="6" id="l12.330.6"></span>καὶ νᾶπυ καὶ πύρεθρον, ἀκύρως μὲν ὀνομάζουσι στύφοντα
<span class="lb" data-page="12.330" data-line="7" id="l12.330.7"></span>τὰ δάκνοντα καὶ θερμαίνοντα, τῆς γνώσεως μέντοι τῶν φαρμάκων
<span class="lb" data-page="12.330" data-line="8" id="l12.330.8"></span>αὐτῶν οὐχ ἡμαρτήκασιν. εἰ δὲ δεῖ στοχασάμενον εἰπεῖν
<span class="lb" data-page="12.330" data-line="9" id="l12.330.9"></span>πότερον ἐν τοῖς ὀνόμασιν ἢ ἐν τοῖς πράγμασι σφάλλονται,
<span class="lb" data-page="12.330" data-line="10" id="l12.330.10"></span>φαίην ἂν ἔγωγε μᾶλλον ἐν τοῖς ὀνόμασιν ἐσφάλθαι
<span class="lb" data-page="12.330" data-line="11" id="l12.330.11"></span>τοὺς ἄνδρας, καὶ μάλιστα τοὺς ἀήθεις Ἑλλάδος φωνῆς,
<span class="lb" data-page="12.330" data-line="12" id="l12.330.12"></span>οἷός ἐστιν ὁ Ἀναζαρβεὺς Διοσκορίδης, πολλὰ μὲν καλῶς εἴρηκε
<span class="lb" data-page="12.330" data-line="13" id="l12.330.13"></span>τῶν περὶ τῆς ἰατρικῆς ὕλης ἱστορουμένων, ἀγνοῶν δὲ
<span class="lb" data-page="12.330" data-line="14" id="l12.330.14"></span>τὰ σημαινόμενα τῶν Ἑλληνικῶν ὀνομάτων. οὗτος οὖν, ὅταν
<span class="lb" data-page="12.330" data-line="15" id="l12.330.15"></span>λέγει στυπτικώτερον στέαρ εἶναι τὸ τῶν αἰγῶν τοῦ τῶν ὑῶν,
<span class="lb" data-page="12.330" data-line="16" id="l12.330.16"></span>εἰ μὲν οὖν τὸ δριμύτερον διὰ τοῦ στυπτικωτέρου βούλεται
<span class="lb" data-page="12.330" data-line="17" id="l12.330.17"></span>δηλῶσαι, ἐκδεξόμεθα τὸν λόγον ὡς ἀληθῆ· εἰ δὲ τὸ τοιαύτην
<span class="lb" data-page="12.330" data-line="18" id="l12.330.18"></span>ἔχον ποιότητά τε καὶ δύναμιν, οἷον ῥοῦς καὶ ῥῆον ὑπόκυστίς
<span class="pb" data-page="12.331" id="p12.331"></span>
<span class="lb" data-page="12.331" data-line="1" id="l12.331.1"></span>τε καὶ βαλαύστιον, οὐκ ἀληθῆ φήσομεν εἶναι τὸν λόγον.
<span class="lb" data-page="12.331" data-line="2" id="l12.331.2"></span>ἐπειδὴ δὲ καὶ τὸ τῶν ἐχιδνῶν στέαρ, ὅταν ἐκ ῥιζῶν
<span class="lb" data-page="12.331" data-line="3" id="l12.331.3"></span>τις ἀνασπάσας τὰς ἐν ταῖς μασχάλαις τρίχας ἐπαλείφῃ, φασὶ
<span class="lb" data-page="12.331" data-line="4" id="l12.331.4"></span>μὴ καὶ ταύτας φύεσθαι, κάλλιον ἔδοξέ μοι καὶ τούτου πειραθῆναι,
<span class="lb" data-page="12.331" data-line="5" id="l12.331.5"></span>καὶ πράξας ὡς ἐκέλευσαν εὗρον ψευδομένους αὐτοὺς,
<span class="lb" data-page="12.331" data-line="6" id="l12.331.6"></span>ὥσπερ καὶ ὅτι <span class="milestone ed2page" data-n="13.302" data-unit="ed2page" id="ed2page.13.302"></span>τὰς ἀρχὰς τῶν ὑποχύσεων ἰᾶται.
<span class="lb" data-page="12.331" data-line="7" id="l12.331.7"></span>τὸ δὲ τῶν ἄρκτων στέαρ ἀλωπεκίαις ἁρμόττείν ἀληθῶς
<span class="lb" data-page="12.331" data-line="8" id="l12.331.8"></span>ἔγραψαν, ἔχομεν δ’ αὐτοῦ δοκιμώτερα φάρμακα πρὸς τὸ πάθος.
<span class="lb" data-page="12.331" data-line="9" id="l12.331.9"></span>ἀλλὰ τό γε μὴν τῶν ἀλωπέκων ὅταν ὠταλγίας φῶσι
<span class="lb" data-page="12.331" data-line="10" id="l12.331.10"></span>θεραπεύειν, ἄνευ τοῦ διορίσασθαι ποίας λέγουσιν ὠταλγίας,
<span class="lb" data-page="12.331" data-line="11" id="l12.331.11"></span>ὡς οὐδὲ γινώσκουσιν διηρθρωμένως αὐτοῖς ἃ λέγουσιν, οὐδ’
<span class="lb" data-page="12.331" data-line="12" id="l12.331.12"></span>ὅλως χρὴ προσέχειν τὸν νοῦν. ἄλλοι δὲ ἰχθύων ἐπαινοῦσι
<span class="lb" data-page="12.331" data-line="13" id="l12.331.13"></span>στέαρ, ὡς πρὸς τὰς ὑποχύσεις ἢ ὅπερ ἂν ἐθέλωσι πάθος
<span class="lb" data-page="12.331" data-line="14" id="l12.331.14"></span>ὀνομάζειν. ἕτεροι δ’ οὐχ ἁπλῶς ἰχθύων, ἀλλὰ ποταμίων γράφουσιν,
<span class="lb" data-page="12.331" data-line="15" id="l12.331.15"></span>ἄλλοι δὲ μᾶλλον θαλαττίων, ἵνα δοκῶσί τι πλέον
<span class="lb" data-page="12.331" data-line="16" id="l12.331.16"></span>ἐπίστασθαι τῶν πολλῶν.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.3" class="textpart section">
              <p>
<span class="lb" data-page="12.331" data-line="17" id="l12.331.17"></span><label class="head">γ΄. Περὶ μυελοῦ.</label> Μυελὸς μαλακτικῆς τῶν σκληρυνομένων
<span class="lb" data-page="12.331" data-line="18" id="l12.331.18"></span>τε καὶ σκιῤῥουμένων σωμάτων ἐστὶ δυνάμεως, εἴτε
<span class="pb" data-page="12.332" id="p12.332"></span>
<span class="lb" data-page="12.332" data-line="1" id="l12.332.1"></span>μύες εἴτε τένοντες εἴτε σύνδεσμοι τοῦτο πάσχοιεν εἴτε καὶ
<span class="lb" data-page="12.332" data-line="2" id="l12.332.2"></span>σπλάγχνα. καλλίστου δ’ ἐπειράθην ἀεὶ τοῦ τῶν ἐλάφων,
<span class="lb" data-page="12.332" data-line="3" id="l12.332.3"></span>ἐφεξῆς δ’ αὐτῶν τοῦ τῶν νέων βοῶν, οὓς δὴ καὶ μόσχους
<span class="lb" data-page="12.332" data-line="4" id="l12.332.4"></span>καλοῦσι, καὶ διὰ τοῦτο καὶ τὸν μυελὸν αὐτῶν ὀνομάζουσι
<span class="lb" data-page="12.332" data-line="5" id="l12.332.5"></span>μόσχειον. ὁ δὲ τῶν τράγων καὶ τῶν ταύρων δριμύτερος αὐτῶν
<span class="lb" data-page="12.332" data-line="6" id="l12.332.6"></span>ἐστι καὶ ξηραντικώτερος, ὥστ’ οὐ δύναται διαλύειν σκληρότητας
<span class="lb" data-page="12.332" data-line="7" id="l12.332.7"></span>σκιῤῥώδεις, εἴ τι μεμνήμεθα τῶν ἐν τῷ πέμπτῳ γράμματι
<span class="lb" data-page="12.332" data-line="8" id="l12.332.8"></span>περὶ τούτων εἰρημένων. ἐκ δ’ οὖν τοῦ μοσχείου γε
<span class="lb" data-page="12.332" data-line="9" id="l12.332.9"></span>καὶ ἐλαφείου μυελοῦ καὶ πεσσοὶ μαλακτικοὶ τῶν κατὰ τὰς
<span class="lb" data-page="12.332" data-line="10" id="l12.332.10"></span>μήτρας συντίθενται καὶ κατ’ αὐτῆς ἔξωθεν τῆς μήτρας ἐπιτίθεται
<span class="lb" data-page="12.332" data-line="11" id="l12.332.11"></span>φάρμακα διὰ μυελοῦ σκευαζόμενα, δύναμιν ἔχοντα
<span class="lb" data-page="12.332" data-line="12" id="l12.332.12"></span>μαλακτικήν. λαμβάνεται δ’ οὐ μόνος ὁ ἐκ τῶν ὀστῶν μυελὸς,
<span class="lb" data-page="12.332" data-line="13" id="l12.332.13"></span>ὅσπερ δὴ καὶ ὄντως ἐστὶ μυελὸς, ἀλλὰ καὶ ἐκ τῆς ῥάχεως,
<span class="lb" data-page="12.332" data-line="14" id="l12.332.14"></span>ὃν καὶ αὐτὸν ὀνομάζουσι μυελὸν νωτιαῖον, ὄντα σκληρότερόν
<span class="lb" data-page="12.332" data-line="15" id="l12.332.15"></span>τε καὶ αὐχμηρότερον τοῦ λοιποῦ. μαλακώτερος γάρ
<span class="lb" data-page="12.332" data-line="16" id="l12.332.16"></span>ἐστιν ἐκεῖνος καὶ λιπαρώτερος, καὶ διὰ τοῦτ’ ἐγὼ τὸν ἐκ τῆς
<span class="lb" data-page="12.332" data-line="17" id="l12.332.17"></span>ῥάχεως ἰδίᾳ καθ’ ἑαυτὸν ἄνευ τούτου κατατίθεμαι. φροντίζω
<span class="lb" data-page="12.332" data-line="18" id="l12.332.18"></span>δὲ τοῦ μήτε σαπῆναι μήτ’ εὐρῶτα σχεῖν ἑκάτερον τῶν
<span class="lb" data-page="12.332" data-line="19" id="l12.332.19"></span>μυελῶν. ἐν χειμῶνί τε οὖν πρῶτον αὐτοὺς λαμβάνω, καθάπερ
<span class="pb" data-page="12.333" id="p12.333"></span>
<span class="lb" data-page="12.333" data-line="1" id="l12.333.1"></span>καὶ τὸ στέαρ, εἶτ’ ἐν οἴκῳ ξηραίνων ὑπερώῳ τε καὶ ἀνίκμῳ
<span class="lb" data-page="12.333" data-line="2" id="l12.333.2"></span>μετὰ φύλλων δάφνης ξηρῶν ἀποτίθεμαι. τὰ γὰρ ὑγρὰ καὶ
<span class="lb" data-page="12.333" data-line="3" id="l12.333.3"></span>πρόσφατα φύλλα πολὺ τῆς ἑαυτῶν μεταδίδωσι ποιότητος,
<span class="lb" data-page="12.333" data-line="4" id="l12.333.4"></span>ὥστε δριμυτέρους γενέσθαι τοὺς μυελούς. εἰ δέ ποτε καὶ θερμοῦ
<span class="lb" data-page="12.333" data-line="5" id="l12.333.5"></span>καὶ νοτίου τοῦ περιέχοντος ὄντος ἀποθέσθαι βουληθείης
<span class="lb" data-page="12.333" data-line="6" id="l12.333.6"></span>μυελοὺς ἢ στέαρ, ἔστω σοι παρεσκευασμένος οἶκος μήτε θερμὸς,
<span class="lb" data-page="12.333" data-line="7" id="l12.333.7"></span>οἷοι μάλιστά εἰσιν οἱ πρὸς μεσημβρίαν ἐστραμμένοι, σήπεται
<span class="lb" data-page="12.333" data-line="8" id="l12.333.8"></span>γὰρ ἐν τοῖς τοιούτοις μήτε κατάγειος ὑγρὸς, εὐρωτιᾷ
<span class="lb" data-page="12.333" data-line="9" id="l12.333.9"></span>γὰρ ἐν τοῖς τοιούτοις, ἀλλ’ ὑπερῶός τε καὶ πρὸς ἄρκτον
<span class="lb" data-page="12.333" data-line="10" id="l12.333.10"></span>ἐστραμμένος, ἀναπεπταμένας ἔχων μικρὰς θυρίδας ὡς δέχεσθαι
<span class="lb" data-page="12.333" data-line="11" id="l12.333.11"></span>τοὺς ἀρκτικοὺς ἀνέμους δι’ ἡμέρας τε καὶ νυκτός.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.4" class="textpart section">
              <p>
<span class="lb" data-page="12.333" data-line="12" id="l12.333.12"></span><label class="head">δ΄. Περὶ κεφαλῶν μαινίδων.</label> Κεφαλῶν μαινίδων ταριχηρῶν
<span class="lb" data-page="12.333" data-line="13" id="l12.333.13"></span>καίων τις ἐχρῆτο πρὸς τὰς ἐν ἕδρᾳ ῥαγάδας, ὁ δ’ αὐτὸς
<span class="lb" data-page="12.333" data-line="14" id="l12.333.14"></span>οὗτος καὶ πρὸς γαργαρεῶνα χρονίως ἐσκιῤῥωμένον. ἔοικεν
<span class="lb" data-page="12.333" data-line="15" id="l12.333.15"></span>οὖν ἡ δύναμις αὐτῶν ξηραντική τις εἶναι, μὴ πάνυ δριμεῖα.
<span class="lb" data-page="12.333" data-line="16" id="l12.333.16"></span>τοῦτο γὰρ ἐνίοις ὑπάρχει τῶν κεκαυμένων, ὡς τό γε ξηραίνειν
<span class="lb" data-page="12.333" data-line="17" id="l12.333.17"></span>κοινὸν ἅπασιν.
</p>
            </section>
            <span class="pb" data-page="12.334" id="p12.334"></span>
            <section id="urn:cts:greekLit:tlg0057.tlg075.1st1K-grc1:11.1.5" class="textpart section">
              <p>
<span class="lb" data-page="12.334" data-line="1" id="l12.334.1"></span><label class="head">ε΄. Περὶ κεφαλῆς λαγωῶν.</label> Ἕτερος δὲ κεφαλὴν ὅλην
<span class="lb" data-page="12.334" data-line="2" id="l12.334.2"></span>λαγωοῦ καίων ἐχρῆτο πρὸς ἀλωπεκίας μετὰ στέατος ἀρκτείου.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.6" class="textpart section">
              <p>
<span class="lb" data-page="12.334" data-line="3" id="l12.334.3"></span><span class="milestone ed2page" data-n="13.303" data-unit="ed2page" id="ed2page.13.303"></span><label class="head">στ΄. Περὶ κεφαλῆς σαύρων.</label> Τὴν δὲ τῆς σαύρας
<span class="lb" data-page="12.334" data-line="4" id="l12.334.4"></span>κεφαλὴν λειωθεῖσαν ἔνιοι γράφουσι σκόλοπας ἐξάγειν καὶ
<span class="lb" data-page="12.334" data-line="5" id="l12.334.5"></span>μυρμηκίας καὶ ἀκροχορδόνας καὶ ἥλους.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.7" class="textpart section">
              <p>
<span class="lb" data-page="12.334" data-line="6" id="l12.334.6"></span><label class="head">ζ΄. Περὶ ἐγκεφάλου λαγωοῦ.</label> Ἐγκέφαλον λαγωοῦ παρατριβόμενόν
<span class="lb" data-page="12.334" data-line="7" id="l12.334.7"></span>τε καὶ ἐσθιόμενον ἐπὶ τῶν ὀδοντιώντων παίδων
<span class="lb" data-page="12.334" data-line="8" id="l12.334.8"></span>ἐμάθομεν ὠφέλιμον ὑπάρχειν, ἡψημένης δηλονότι τῆς
<span class="lb" data-page="12.334" data-line="9" id="l12.334.9"></span>κεφαλῆς ὅλης ὥσπερ εἴωθα, οὐ μὴν ἐξαίρετός γε ἡ δύναμις
<span class="lb" data-page="12.334" data-line="10" id="l12.334.10"></span>αὐτοῦ, ἀλλὰ παραπλησία μέλιτι καὶ βουτύρῳ καὶ τοῖς ἄλλοις,
<span class="lb" data-page="12.334" data-line="11" id="l12.334.11"></span>ὅσα πρὸς ὀδόντας φυομένων παιδίων ἁρμόττει. τινὲς δὲ καὶ
<span class="lb" data-page="12.334" data-line="12" id="l12.334.12"></span>φόβοις βοηθεῖν ἐσθιόμενον τὸν ἐγκέφαλον τοῦτον ἔγραψαν.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.8" class="textpart section">
              <p>
<span class="lb" data-page="12.334" data-line="13" id="l12.334.13"></span><label class="head">η΄. Περὶ κεράτων ἐλάφου καὶ αἰγῶν.</label> Κέρασιν ἐλάφου
<span class="lb" data-page="12.334" data-line="14" id="l12.334.14"></span>καὶ αἰγὸς κεκαυμένοις μάλιστα χρῶνται, καθάπερ καὶ
<span class="lb" data-page="12.334" data-line="15" id="l12.334.15"></span>ἡμεῖς ἐχρησάμεθα πολλάκις εἴς τε τὸ λαμπρύνειν τοὺς ὀδόντας
<span class="lb" data-page="12.334" data-line="16" id="l12.334.16"></span>καὶ προστέλλειν τὰ οὖλα τὰ πλαδαρά. τὸ δὲ τῆς ἐλάφου
<span class="lb" data-page="12.334" data-line="17" id="l12.334.17"></span>τινὲς τῶν γραψάντων τὰ τοιαῦτα μάλιστ’ ἐπαινοῦσιν,
<span class="lb" data-page="12.334" data-line="18" id="l12.334.18"></span>ὡς εἰ μετὰ τὸ καυθῆναι πλυθείη καὶ δυσεντερίαν καὶ πτύσιν ﻿
<span class="pb" data-page="12.335" id="p12.335"></span>
<span class="lb" data-page="12.335" data-line="1" id="l12.335.1"></span>αἵματος, ἔτι τε τὰς καλουμένας κοιλιακὰς διαθέσεις ἐκθεραπεύειν,
<span class="lb" data-page="12.335" data-line="2" id="l12.335.2"></span>ἰκτερικοῖς τε διδόμενον ὠφέλιμον, ἐπὶ πάντων δὲ τούτων
<span class="lb" data-page="12.335" data-line="3" id="l12.335.3"></span>κελεύουσι διδόναι κοχλιάρια δύο, μεμίχασι δὲ αὐτό τινες,
<span class="lb" data-page="12.335" data-line="4" id="l12.335.4"></span>ὡς εἴρηται, κεκαυμένον τε καὶ πεπλυμένον καὶ τοῖς ξηραίνουσι
<span class="lb" data-page="12.335" data-line="5" id="l12.335.5"></span>κολλυρίοις τὰ ἐν ὀφθαλμοῖς ῥεύματα. ἔστι γὰρ δηλονότι
<span class="lb" data-page="12.335" data-line="6" id="l12.335.6"></span>πάντων τῶν τοιούτων ἡ δύναμις ξηραντικὴ, καθάπερ
<span class="lb" data-page="12.335" data-line="7" id="l12.335.7"></span>καὶ εἴρηται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.9" class="textpart section">
              <p>
<span class="lb" data-page="12.335" data-line="8" id="l12.335.8"></span><span class="milestone ed1page" data-n="2.145" data-unit="ed1page" id="ed1page.2.145"></span><label class="head">θ΄. Περὶ πνεύμονος ἀρνείου καὶ χοιρείου καὶ
<span class="lb" data-page="12.335" data-line="9" id="l12.335.9"></span>ἀλώπεκος.</label> Πνεύμων ἄρνειός τε καὶ χοίρειος τὰ ἐξ ὑποδημάτων
<span class="lb" data-page="12.335" data-line="10" id="l12.335.10"></span>παρατρίμματα θεραπεύειν πεπίστευται. ὁ δὲ τῆς ἀλώπεκος
<span class="lb" data-page="12.335" data-line="11" id="l12.335.11"></span>σκελετευθεὶς εἰ πίνοιτο, τοὺς ἀσθματικοὺς ὠφελεῖ.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.10" class="textpart section">
              <p>
<span class="lb" data-page="12.335" data-line="12" id="l12.335.12"></span><label class="head">ι΄. Περὶ ἥπατος κυνὸς λυττῶντος.</label> Ἧπαρ τὸ μὲν
<span class="lb" data-page="12.335" data-line="13" id="l12.335.13"></span>λυττῶντος κυνὸς ἔγραψάν τινες, εἰ ὀπτηθὲν βρωθείη, τοῖς
<span class="lb" data-page="12.335" data-line="14" id="l12.335.14"></span>ὑπ’ αὐτοῦ δεδηγμένοις γίγνεσθαι βοήθημα, καί τινας μὲν οἶδα
<span class="lb" data-page="12.335" data-line="15" id="l12.335.15"></span>τῶν προσενεγκαμένων αὐτὸ ζῇν, ἀλλ’ οὐκ ἐκείνῳ μόνῳ, χρησαμένους
<span class="lb" data-page="12.335" data-line="16" id="l12.335.16"></span>δ’ ἐφεξῆς καὶ τοῖς ἄλλοις φαρμάκοις, ὧν πεῖραν
<span class="lb" data-page="12.335" data-line="17" id="l12.335.17"></span>ἔχομεν ἐπὶ τῶν λυσσοδήκτων. ἤκουσα δέ τινας αὐτῷ μόνῳ
<span class="lb" data-page="12.335" data-line="18" id="l12.335.18"></span>πιστεύσαντας ὕστερον ἀποθανόντας.
</p>
            </section>
            <span class="pb" data-page="12.336" id="p12.336"></span>
            <section id="urn:cts:greekLit:tlg0057.tlg075.1st1K-grc1:11.1.11" class="textpart section">
              <p>
<span class="lb" data-page="12.336" data-line="1" id="l12.336.1"></span><label class="head">ια΄. Περὶ ἥπατος αἰγὸς καὶ τράγου.</label> Τὸ δὲ τῆς αἰγὸς
<span class="lb" data-page="12.336" data-line="2" id="l12.336.2"></span>ἧπαρ ὀπτῶντές τινες, εἶτα λαμβάνοντες τὸν ἀποῤῥέοντα
<span class="lb" data-page="12.336" data-line="3" id="l12.336.3"></span>ἰχῶρα πρὸς νυκτάλωπας χρῶνται, καὶ τὸν ἀτμὸν δ’ αὐτοῦ
<span class="lb" data-page="12.336" data-line="4" id="l12.336.4"></span>δέχεσθαι τοῖς ὀφθαλμοῖς ἀνεῳγόσι κελεύουσιν ἑψομένου. καὶ
<span class="lb" data-page="12.336" data-line="5" id="l12.336.5"></span>μέντοι καὶ ὀπτὸν ἐσθιόμενον πρὸς ταῦτα τὰ παθήματά
<span class="lb" data-page="12.336" data-line="6" id="l12.336.6"></span>φασιν ἁρμόττειν, ἐλέγχειν τε τοὺς ἐπιλήπτους, εἰ βρωθείη.
<span class="lb" data-page="12.336" data-line="7" id="l12.336.7"></span>ταὐτὸ δὲ δύνασθαι καὶ τὸ τράγειον ἧπαρ.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.12" class="textpart section">
              <p>
<span class="lb" data-page="12.336" data-line="8" id="l12.336.8"></span><label class="head">ιβ΄. Περὶ ἥπατος σαύρας.</label> Ἧπαρ σαύρας ἐντεθὲν
<span class="lb" data-page="12.336" data-line="9" id="l12.336.9"></span>ὀδοῦσι βεβρωμένοις ἔγραψάν τινες ἀνωδυνίαν ἐργάζεσθαι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.13" class="textpart section">
              <p>
<span class="lb" data-page="12.336" data-line="10" id="l12.336.10"></span><span class="milestone ed2page" data-n="13.304" data-unit="ed2page" id="ed2page.13.304"></span><label class="head">ιγ΄. Περὶ κοιλίας αἰθυίας.</label> Κοιλίαν αἰθυίας
<span class="lb" data-page="12.336" data-line="11" id="l12.336.11"></span>ἐπαινοῦσί τινες ὡς πεπτικὸν φάρμακον, εἴ τις ἢ παραχρῆμα
<span class="lb" data-page="12.336" data-line="12" id="l12.336.12"></span>λαμβάνων ἑφθὴν ἢ σκελετεύων προσφέροιτο. πειραθέντες δ’
<span class="lb" data-page="12.336" data-line="13" id="l12.336.13"></span>ἡμεῖς αὐτοῦ ματαίαν εὕρομεν τὴν ὑπόσχεσιν, ὥσπερ καὶ τοῦ
<span class="lb" data-page="12.336" data-line="14" id="l12.336.14"></span>τῶν ἀλεκτορίδων ἔνδον χιτῶνος, ὃν καὶ αὐτὸν ἔνιοι σκελετεύοντες
<span class="lb" data-page="12.336" data-line="15" id="l12.336.15"></span>ὠφελεῖν φασιν, εἰ ποθείη τοὺς στομαχικούς.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.14" class="textpart section">
              <p>
<span class="lb" data-page="12.336" data-line="16" id="l12.336.16"></span><label class="head">ιδ΄. Περὶ ἥπατος λύκου.</label> Τὸ δὲ ἧπαρ τοῦ λύκου πολλάκις
<span class="lb" data-page="12.336" data-line="17" id="l12.336.17"></span>μὲν ἔβαλλον εἰς τὸ δι’ εὐπατορίου φάρμακον ἡπατικὸν,
<span class="pb" data-page="12.337" id="p12.337"></span>
<span class="lb" data-page="12.337" data-line="1" id="l12.337.1"></span>οὐ μὴν ὑπεροχῆς τινος ἐπειράθην ἀξιολόγου, παραβάλλων
<span class="lb" data-page="12.337" data-line="2" id="l12.337.2"></span>αὐτῷ τὸ χωρὶς τούτου σκευαζόμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.15" class="textpart section">
              <p>
<span class="lb" data-page="12.337" data-line="3" id="l12.337.3"></span><label class="head">ιε΄. Περὶ καστορίου.</label> Ὄρχεις κάστορος ὀνομάζουσι
<span class="lb" data-page="12.337" data-line="4" id="l12.337.4"></span>καστόριον. ἔνδοξον δὲ καὶ πολύχρηστον φάρμακον, ὡς καὶ
<span class="lb" data-page="12.337" data-line="5" id="l12.337.5"></span>βιβλίον ὅλον Ἀρχιγένει γεγράφθαι περὶ καστορίου χρήσεως.
<span class="lb" data-page="12.337" data-line="6" id="l12.337.6"></span>ἐκεῖνος μὲν οὖν τὰς κατὰ μέρος αὐτοῦ δυνάμεις διῆλθεν,
<span class="lb" data-page="12.337" data-line="7" id="l12.337.7"></span>ἐγὼ δ’ ὥσπερ ἐπὶ τῶν ἄλλων φαρμάκων, οὕτω κᾀπὶ τούτου
<span class="lb" data-page="12.337" data-line="8" id="l12.337.8"></span>τὴν καθόλου δύναμιν ἐρῶ, πρὸς ἣν ἀποβλέπων τις εὑρίσκειν
<span class="lb" data-page="12.337" data-line="9" id="l12.337.9"></span>ἑαυτῷ δυνήσεται τὰς κατὰ μέρος. ὅτι μὲν δὴ θερμαίνει
<span class="lb" data-page="12.337" data-line="10" id="l12.337.10"></span>πρόδηλον. εἰ γὰρ ἐθελήσαις λεῖον ἀκριβῶς ἐργασάμενος
<span class="lb" data-page="12.337" data-line="11" id="l12.337.11"></span>αὐτὸ, δεύσας ἐλαίῳ, χρῖσαί τε καὶ ἀνατρῖψαι τι αὐτῷ
<span class="lb" data-page="12.337" data-line="12" id="l12.337.12"></span>μόριον, ἐναργῶς αἰσθήσῃ θερμαινόμενον αὐτό. τὰ δὲ θερμαίνοντα
<span class="lb" data-page="12.337" data-line="13" id="l12.337.13"></span>πάντα διαφοροῦντά τι τῆς πλησιαζούσης οὐσίας
<span class="lb" data-page="12.337" data-line="14" id="l12.337.14"></span>εὐθέως αὐτὴν καὶ ξηραίνει, πλὴν εἰ μή τι φύσει ὑγρὸν εἴη,
<span class="lb" data-page="12.337" data-line="15" id="l12.337.15"></span>καθάπερ ἔλαιόν τε καὶ ὕδωρ, ἐπίκτητόν τε ποιότητα θερμὴν,
<span class="lb" data-page="12.337" data-line="16" id="l12.337.16"></span>οὐ δύναμιν, προσλάβοι, καθάπερ αὐτὰ ταῦτα πυρὶ πλησιάσαντα
<span class="lb" data-page="12.337" data-line="17" id="l12.337.17"></span>καὶ ἡλίῳ θερινῷ. τοῦ τοίνυν καστορίου καὶ ἡ
<span class="pb" data-page="12.338" id="p12.338"></span>
<span class="lb" data-page="12.338" data-line="1" id="l12.338.1"></span>σύστασις οὖσα ξηρὰ προσειληφυῖά τε τὸ θερμαίνειν εἰκότως
<span class="lb" data-page="12.338" data-line="2" id="l12.338.2"></span>ξηραίνει. τοῦτο μὲν οὖν κοινὸν αὐτῷ καὶ ἄλλοις φαρμάκοις
<span class="lb" data-page="12.338" data-line="3" id="l12.338.3"></span>παμπόλλοις ἐστί· λεπτομερὲς δ’ ἱκανῶς ὑπάρχει καὶ κατὰ
<span class="lb" data-page="12.338" data-line="4" id="l12.338.4"></span>τοῦτο πλέον ἑτέρων δύναται, θερμαινόντων τε καὶ ξηραινόντων
<span class="lb" data-page="12.338" data-line="5" id="l12.338.5"></span>ὁμοίως αὐτῷ. τὰ γάρ τοι λεπτομερῆ φάρμακα δραστικώτερα
<span class="lb" data-page="12.338" data-line="6" id="l12.338.6"></span>τῶν παχυμερῶν ἐστι, κᾂν ἴσην ἔχῃ τὴν δύναμιν
<span class="lb" data-page="12.338" data-line="7" id="l12.338.7"></span>ἐκ τοῦ διεξέρχεσθαι καὶ κατὰ βάθους ἰέναι τῶν ὁμιλούντων
<span class="lb" data-page="12.338" data-line="8" id="l12.338.8"></span>σωμάτων, καὶ μάλισθ’ ὅταν ᾖ ταῦτα πυκνὰ, καθάπερ
<span class="lb" data-page="12.338" data-line="9" id="l12.338.9"></span>τὰ νευρώδη. φανερῶς γοῦν ὑπὸ τοῦ καστορίου τὰ τοιαῦτα
<span class="lb" data-page="12.338" data-line="10" id="l12.338.10"></span>μεγάλως ὠφελεῖται διὰ τὴν εἰρημένην αἰτίαν. ἀγνοοῦσι δὲ
<span class="lb" data-page="12.338" data-line="11" id="l12.338.11"></span>οἱ πλεῖστοι τῶν ἰατρῶν, ἐν τῇ τοῦ καστορίου χρήσει προσέχοντες
<span class="lb" data-page="12.338" data-line="12" id="l12.338.12"></span>τὸν νοῦν αὐτῷ μόνῳ τῶ τρέμειν ἢ σπᾶσθαί τι μόριον,
<span class="lb" data-page="12.338" data-line="13" id="l12.338.13"></span>ἢ ἀναίσθητον ἢ ἀκίνητον εἶναι, ἢ δυσαίσθητον ἢ δυσκίνητον,
<span class="lb" data-page="12.338" data-line="14" id="l12.338.14"></span>μὴ γινώσκοντες ἑπόμενα τοιαῦτα συμπτώματα διαθέσεσι
<span class="lb" data-page="12.338" data-line="15" id="l12.338.15"></span>σώματος ἀνομοίαις. ἀλλὰ σύ γε παρ’ Ἱπποκράτους μαθὼν
<span class="lb" data-page="12.338" data-line="16" id="l12.338.16"></span>ἐπὶ πληρώσει τε καὶ κενώσει γίγνεσθαι σπασμὸν, ἔνθα
<span class="lb" data-page="12.338" data-line="17" id="l12.338.17"></span>μὲν χρὴ κενῶσαι τὰ παρὰ φύσιν ἐν τοῖς νεύροις περιεχόμενα,
<span class="lb" data-page="12.338" data-line="18" id="l12.338.18"></span>καὶ πίνειν δίδου καὶ κατὰ τοῦ δέρματος ἔξωθεν ἐπιτίθει
<span class="pb" data-page="12.339" id="p12.339"></span>
<span class="lb" data-page="12.339" data-line="1" id="l12.339.1"></span>καστόριον. ἔνθα δὲ δι’ ὑπερβάλλουσαν ξηρότητα γίγνεται
<span class="lb" data-page="12.339" data-line="2" id="l12.339.2"></span>σπασμὸς, ἐναντιώτατον εἶναι γίγνωσκε τὸ φάρμακον τοῦτο.
<span class="lb" data-page="12.339" data-line="3" id="l12.339.3"></span>κατὰ δὲ τὸν αὐτὸν λόγον καὶ τοῖς τρέμουσι διὰ πλήθους
<span class="lb" data-page="12.339" data-line="4" id="l12.339.4"></span>ὠφελιμώτατόν ἐστιν, ἐναντιώτατον δὲ τοῖς διὰ κένωσιν εἰς
<span class="lb" data-page="12.339" data-line="5" id="l12.339.5"></span>τὸ τοιοῦτον πάθος ἐμπίπτουσιν. ἀνάλογον δὲ τοῖς εἰρημένοις
<span class="lb" data-page="12.339" data-line="6" id="l12.339.6"></span>πάθεσι καὶ τοῦ λύζειν ἐν τῷ στομάχῳ γιγνομένου τὴν
<span class="lb" data-page="12.339" data-line="7" id="l12.339.7"></span>διάθεσιν εὗρον καὶ διορισάμενος. εἰ μὲν ὑπὸ πλήθους τοῦτο
<span class="lb" data-page="12.339" data-line="8" id="l12.339.8"></span>πάσχοιεν οἱ κάμνοντες, ἐπὶ τὴν τοῦ καστορίου χρῆσιν ἧκε,
<span class="lb" data-page="12.339" data-line="9" id="l12.339.9"></span>διὰ ξηρότητα δὲ καὶ κένωσιν ἢ δι’ ὑγρῶν <span class="milestone ed2page" data-n="13.305" data-unit="ed2page" id="ed2page.13.305"></span>δριμέων
<span class="lb" data-page="12.339" data-line="10" id="l12.339.10"></span>δῆξιν εἰ συσταίη, φεῦγε τὸ φάρμακον. ὑπονοήσειε μὲν οὖν
<span class="lb" data-page="12.339" data-line="11" id="l12.339.11"></span>τις αὐτὸ τῇ τε ὀσμῇ καὶ τῇ γεύσει προσέχων ἀλλοτριωτάτην
<span class="lb" data-page="12.339" data-line="12" id="l12.339.12"></span>ἔχειν ἀνθρώπου σώματι τὴν οὐσίαν. ἐν μέντοι τῇ χρήσει
<span class="lb" data-page="12.339" data-line="13" id="l12.339.13"></span>φαίνεται μηδὲν ἐργαζόμενον ὧν τὰ τοιαῦτα ποιεῖ, τὰ
<span class="lb" data-page="12.339" data-line="14" id="l12.339.14"></span>μὲν στόμαχον κακοῦντα, τὰ δὲ γαστέρα, τὰ δὲ κεφαλὴν, τὰ
<span class="lb" data-page="12.339" data-line="15" id="l12.339.15"></span>δὲ ἄλλο τι. τουτὶ δὲ τὸ φάρμακον εἴθ’ ὑγρῷ σώματι προσφέροις
<span class="lb" data-page="12.339" data-line="16" id="l12.339.16"></span>δεομένῳ ξηρότητος εἴτε ψυχρῷ θερμότητος, εἴθ’
<span class="lb" data-page="12.339" data-line="17" id="l12.339.17"></span>ὑγρῷ καὶ ψυχρῷ θερμότητος καὶ ξηρότητος χρῄζοντι, μεγάλην
<span class="lb" data-page="12.339" data-line="18" id="l12.339.18"></span>μὲν ὠφέλειαν ἐπιδείκνυται, βλάβην δ’ οὐδεμίαν οὐδενὶ ﻿
<span class="pb" data-page="12.340" id="p12.340"></span>
<span class="lb" data-page="12.340" data-line="1" id="l12.340.1"></span>προστρίβεται μορίῳ, καὶ μάλισθ’ ὅταν ἀπύρετος ὁ ἄνθρωπος
<span class="lb" data-page="12.340" data-line="2" id="l12.340.2"></span>ᾖ, καὶ τῶν πυρεσσόντων δὲ μὴ πάνυ θερμῶς, ἀλλ’ ὡς
<span class="lb" data-page="12.340" data-line="3" id="l12.340.3"></span>ἂν εἴποι τις χλιαρὸν πυρετὸν, οἷος ἐν καταφοραῖς μάλιστα
<span class="lb" data-page="12.340" data-line="4" id="l12.340.4"></span>καὶ ληθάργοις γίγνεται. πολλοῖς μὲν πάνυ τὸ καστόριον
<span class="lb" data-page="12.340" data-line="5" id="l12.340.5"></span>ἐδώκαμεν, ἅμα μὲν πέπερι λευκῷ κοχλιαρίου πλῆθος ἑκατέρου
<span class="lb" data-page="12.340" data-line="6" id="l12.340.6"></span>διὰ μελικράτου ποτίζοντες, ἐβλάβη δ’ οὐδεὶς οὐδὲν, ἀλλὰ
<span class="lb" data-page="12.340" data-line="7" id="l12.340.7"></span>καταμηνίων ἐπεχομένων προκενώσας ἀπὸ σφυροῦ μετρίως,
<span class="lb" data-page="12.340" data-line="8" id="l12.340.8"></span>εἶτα διδοὺς καστόριον μετὰ γλήχωνος ἢ καλαμίνθης, ἐπειράθην
<span class="lb" data-page="12.340" data-line="9" id="l12.340.9"></span>ἀεὶ τοῦ φαρμάκου κινοῦντος κάθαρσιν, ἄνευ τοῦ βλαβῆναί
<span class="lb" data-page="12.340" data-line="10" id="l12.340.10"></span>τι τὴν ἄνθρωπον. ἐκβάλλει δὲ καὶ χόρια κατεσχημένα.
<span class="lb" data-page="12.340" data-line="11" id="l12.340.11"></span>ταῦτα μὲν οὖν ἅπαντα διὰ μελικράτου πινόμενον ἐργάζεται.
<span class="lb" data-page="12.340" data-line="12" id="l12.340.12"></span>τοὺς δὲ ἐμπνευματουμένους τὴν γαστέρα δυσιάτως ἢ
<span class="lb" data-page="12.340" data-line="13" id="l12.340.13"></span>στροφουμένους ἢ λύζοντας, ἐπὶ ψυχροῖς καὶ γλίσχροις χυμοῖς
<span class="lb" data-page="12.340" data-line="14" id="l12.340.14"></span>ἢ παχεῖ καὶ φυσώδει πνεύματι, δι’ ὀξυκράτου πινόμενον
<span class="lb" data-page="12.340" data-line="15" id="l12.340.15"></span>ὀνίνησιν· ὅσα δὲ εἴσω τοῦ σώματος λαμβανόμενον ὠφελεῖ,
<span class="lb" data-page="12.340" data-line="16" id="l12.340.16"></span>ταῦτα καὶ κατὰ τοῦ δέρματος ἐπιτιθέμενον ἅμα σικυωνίῳ
<span class="lb" data-page="12.340" data-line="17" id="l12.340.17"></span>ἢ παλαιῷ ἐλαίῳ. τὰ δὲ πλείονος θερμότητος δεόμενα
<span class="lb" data-page="12.340" data-line="18" id="l12.340.18"></span>καὶ ἀνατρίβειν προσήκει δι’ ἑαυτοῦ. ὠφελεῖ δὲ καὶ εἴ τις
<span class="pb" data-page="12.341" id="p12.341"></span>
<span class="lb" data-page="12.341" data-line="1" id="l12.341.1"></span>ἐπ’ ἄνθραξιν αὐτὸ θυμιῶν ἀρύῃ διὰ τῆς εἰσπνοῆς, καὶ μάλιστα
<span class="lb" data-page="12.341" data-line="2" id="l12.341.2"></span>τὰ κατὰ τὸν πνεύμονα καὶ ἐγκέφαλον ὑγρὰ καὶ ψυχρὰ
<span class="lb" data-page="12.341" data-line="3" id="l12.341.3"></span>πάθη. τά γε μὴν ληθαργικὰ καὶ καταφορικὰ πάντα
<span class="lb" data-page="12.341" data-line="4" id="l12.341.4"></span>πάθη μετὰ πυρετῶν ἄμεινον οὐ τῶν εἰρημένων ἐλαίων τινὶ
<span class="lb" data-page="12.341" data-line="5" id="l12.341.5"></span>δεύοντας θεραπεύειν, ἀλλὰ διὰ ῥοδίνου μᾶλλον ἐπιτιθέναι
<span class="lb" data-page="12.341" data-line="6" id="l12.341.6"></span>τῇ κεφαλῇ καὶ τῷ αὐχένι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.16" class="textpart section">
              <p>
<span class="lb" data-page="12.341" data-line="7" id="l12.341.7"></span><span class="milestone ed1page" data-n="2.146" data-unit="ed1page" id="ed1page.2.146"></span><label class="head">ιστ΄. Περὶ νεφρῶν σκίγκων.</label> Τὰ περὶ τοὺς νεφροὺς
<span class="lb" data-page="12.341" data-line="8" id="l12.341.8"></span>τῶν σκίγκων ὡς ἐντατικὰ αἰδοίων πίνεται καὶ ἀντιπεπονθέναι
<span class="lb" data-page="12.341" data-line="9" id="l12.341.9"></span>γε αὐτοῖς δοκεῖ, μάλιστα θρίδακος σπέρμα μεθ’
<span class="lb" data-page="12.341" data-line="10" id="l12.341.10"></span>ὕδατος πινόμενον. ἔνιοι δὲ καὶ τὸ τῶν φακῶν ἀφέψημα μετὰ
<span class="lb" data-page="12.341" data-line="11" id="l12.341.11"></span>μέλιτος πινόμενον παύειν φασὶ τὰς ἐντάσεις.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.17" class="textpart section">
              <p>
<span class="lb" data-page="12.341" data-line="12" id="l12.341.12"></span><label class="head">ιζ΄. Περὶ ὀνύχων αἰγείων καὶ ὀνείων.</label> Ὄνυχας αἰγῶν
<span class="lb" data-page="12.341" data-line="13" id="l12.341.13"></span>ἔνιοι καυθέντας, εἶτα τὴν τέφραν ὄξει δεύοντες ἀλωπεκίας
<span class="lb" data-page="12.341" data-line="14" id="l12.341.14"></span>καταχρίουσιν, ὥστ’ εἴη ἂν καὶ ἡ τοιαύτη τέφρα λεπτυντικῆς
<span class="lb" data-page="12.341" data-line="15" id="l12.341.15"></span>δυνάμιως. ἔνιοι τοὺς τῶν ὄνων ὄνυχας καυθέντας ἐπιλήπτους
<span class="lb" data-page="12.341" data-line="16" id="l12.341.16"></span>φασὶ θεραπεύειν, εἰ πίνοιντο συνεχῶς, ἐλαίῳ δὲ φυραθέντας
<span class="lb" data-page="12.341" data-line="17" id="l12.341.17"></span>χοιράδας διαφορεῖν· ἐπιπαττομένην δὲ τὴν αὐτὴν τέφραν
<span class="lb" data-page="12.341" data-line="18" id="l12.341.18"></span>ξηρὰν ἰᾶσθαι τὰ χίμεθλα.
</p>
            </section>
            <span class="pb" data-page="12.342" id="p12.342"></span>
            <section id="urn:cts:greekLit:tlg0057.tlg075.1st1K-grc1:11.1.18" class="textpart section">
              <p>
<span class="lb" data-page="12.342" data-line="1" id="l12.342.1"></span><label class="head">ιη΄. Περὶ ὀστῶν κεκαυμένων.</label> Ὀστᾶ κεκαυμένα διαφορητικῆς
<span class="lb" data-page="12.342" data-line="2" id="l12.342.2"></span>καὶ ξηραντικῆς ἱκανῶς ἐστι δυνάμεως, μάλιστα δέ
<span class="lb" data-page="12.342" data-line="3" id="l12.342.3"></span>φασιν ἔνιοι τὰ τῶν ἀνθρώπων δύνασθαι τοῦτο. τόν γε μὴν
<span class="lb" data-page="12.342" data-line="4" id="l12.342.4"></span>ὕειον ἀστράγαλον κεκαυμένον, εἶτα πινόμενον, ἐμπνευματώσεις
<span class="lb" data-page="12.342" data-line="5" id="l12.342.5"></span>καὶ στρόφους ἔφασαν θεραπεύειν. ἔγνων δέ τινας τῶν
<span class="lb" data-page="12.342" data-line="6" id="l12.342.6"></span>καθ’ ἡμᾶς ἀνθρώπων ὀστᾶ κεκαυμένα ποτίζοντας, μὴ γινωσκόντων
<span class="lb" data-page="12.342" data-line="7" id="l12.342.7"></span>τῶν πινόντων ὅ τι πίνοιεν, ὅπως μὴ μυσάττοιντο,
<span class="lb" data-page="12.342" data-line="8" id="l12.342.8"></span>πολλῶν ἐπιληψίαν τε καὶ ἀρθρῖτιν ἐκτεθεραπευκέναι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.19" class="textpart section">
              <p>
<span class="lb" data-page="12.342" data-line="9" id="l12.342.9"></span><span class="milestone ed2page" data-n="13.306" data-unit="ed2page" id="ed2page.13.306"></span><label class="head">ιθ΄. Περὶ γήρως ὄφεως.</label> Γῆρας ὄφεως ἔγραψάν
<span class="lb" data-page="12.342" data-line="10" id="l12.342.10"></span>τινες ἀναζεσθὲν ἐν ὄξει θεραπεύειν ὀδονταλγίας.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.20" class="textpart section">
              <p>
<span class="lb" data-page="12.342" data-line="11" id="l12.342.11"></span><label class="head">κ΄. Περὶ δέρματος προβάτου.</label> Δέρμα προβάτου νεωστὶ
<span class="lb" data-page="12.342" data-line="12" id="l12.342.12"></span>ἐκδεδαρμένου περιτεθὲν τοῖς μεμαστιγωμένοις ὁπωσοῦν
<span class="lb" data-page="12.342" data-line="13" id="l12.342.13"></span>ἐναργῶς ὠφελεῖ πάντων ἑτέρων μᾶλλον, ὡς ἐν ἡμέρᾳ μιᾷ
<span class="lb" data-page="12.342" data-line="14" id="l12.342.14"></span>καὶ νυκτὶ θεραπεύειν αὐτούς· συμπέπτει τε γὰρ καὶ διαφορεῖ
<span class="lb" data-page="12.342" data-line="15" id="l12.342.15"></span>τὰ ὕφαιμα.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.21" class="textpart section">
              <p>
<span class="lb" data-page="12.342" data-line="16" id="l12.342.16"></span><label class="head">κα΄. Περὶ ἵππων λειχήνων.</label> Λειχῆνας ἵππων λειωθέντας
<span class="lb" data-page="12.342" data-line="17" id="l12.342.17"></span>σὺν ὄξει γεγράφασί τινες ἐπιληψίας θεραπεύειν, ἔνιοι δὲ
<span class="lb" data-page="12.342" data-line="18" id="l12.342.18"></span>καὶ πρὸς παντὸς θηρίου δῆγμα συμβουλεύουσι χρῆσθαι.
</p>
            </section>
            <span class="pb" data-page="12.343" id="p12.343"></span>
            <section id="urn:cts:greekLit:tlg0057.tlg075.1st1K-grc1:11.1.22" class="textpart section">
              <p>
<span class="lb" data-page="12.343" data-line="1" id="l12.343.1"></span><label class="head">κβ΄. Περὶ ἀράχνης ὑφάσματος.</label> Ἀράχνης ὕφασμα
<span class="lb" data-page="12.343" data-line="2" id="l12.343.2"></span>γράφουσί τινες ἀφλέγμαντα φυλάττειν τὰ ἐπιπολῆς ἕλκη.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.23" class="textpart section">
              <p>
<span class="lb" data-page="12.343" data-line="3" id="l12.343.3"></span><label class="head">κγ΄. Περὶ δερμάτων παλαιῶν.</label> Δέρματα παλαιὰ τὰ
<span class="lb" data-page="12.343" data-line="4" id="l12.343.4"></span>ἀπὸ τῶν καττυμάτων καυθέντα πρὸς τὰ ἐκ τῶν ὑποδημάτων
<span class="lb" data-page="12.343" data-line="5" id="l12.343.5"></span>ἐκθλίμματα γεγράφασιν ἁρμόττειν, ὡς δῆθεν ἀντιπαθείᾳ
<span class="lb" data-page="12.343" data-line="6" id="l12.343.6"></span>τινὶ τοῦτο ποιοῦντα. φλεγμαίνοντα μὲν οὖν οὐκ ὠφελεῖται,
<span class="lb" data-page="12.343" data-line="7" id="l12.343.7"></span>παυσαμένης δὲ τῆς φλεγμονῆς εἰκότως ὠφελεῖται ξηραινόμενα·
<span class="lb" data-page="12.343" data-line="8" id="l12.343.8"></span>ξηραντικὴ γὰρ ἡ τοιαύτη τέφρα. καὶ ἡμεῖς ἐχρησάμεθά
<span class="lb" data-page="12.343" data-line="9" id="l12.343.9"></span>ποτε κατὰ ἀγρὸν αὐτῇ πρός τι τοιοῦτον ἐκ παρατρίμματος
<span class="lb" data-page="12.343" data-line="10" id="l12.343.10"></span>ἕλκος. θεραπεύει δ’ εἰκότως ἡ τοιαύτη τέφρα
<span class="lb" data-page="12.343" data-line="11" id="l12.343.11"></span>καὶ τὰ πυρίκαυτα τῶν ἑλκῶν καὶ τὰ καλούμενα παρατρίμματα
<span class="lb" data-page="12.343" data-line="12" id="l12.343.12"></span>κατὰ τοὺς μηροὺς γινόμενα.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.24" class="textpart section">
              <p>
<span class="lb" data-page="12.343" data-line="13" id="l12.343.13"></span><label class="head">κδ΄. Περὶ ὀστρείων.</label> Ὄστρεια καλοῦσιν ἔνιοι πάντα
<span class="lb" data-page="12.343" data-line="14" id="l12.343.14"></span>τὰ ὀστρακόδερμα πρὸς Ἀριστοτέλους ὀνομασθέντα. τὸ δ’
<span class="lb" data-page="12.343" data-line="15" id="l12.343.15"></span>ὑπὸ τῶν πολλῶν ὄστρεον ὀνομαζόμενον, ἐν τῇ δευτέρᾳ συλλαβῇ
<span class="lb" data-page="12.343" data-line="16" id="l12.343.16"></span>χωρὶς τοῦ ι λεγόμενον, εἶδος ἕν τι τῶν ὀστρείων τίθενται,
<span class="lb" data-page="12.343" data-line="17" id="l12.343.17"></span>περιλαμβάνοντες ἐν τῷ παντὶ γένει καὶ κήρυκας καὶ
<span class="pb" data-page="12.344" id="p12.344"></span>
<span class="lb" data-page="12.344" data-line="1" id="l12.344.1"></span>πορφύρας καὶ χήμας καὶ πίνας ἅπαντά τε τὰ παραπλήσια,
<span class="lb" data-page="12.344" data-line="2" id="l12.344.2"></span>ἐφ’ ὧν ἐφεξῆς ἐρῶ.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.25" class="textpart section">
              <p>
<span class="lb" data-page="12.344" data-line="3" id="l12.344.3"></span><label class="head">κε΄. Περὶ κηρύκων καὶ πορφυρῶν.</label> Κηρύκων καὶ πορφυρῶν
<span class="lb" data-page="12.344" data-line="4" id="l12.344.4"></span>τὸ ὄστρακον, ἐπειδὴ σκληρότατόν ἐστιν, οὐδέποτ’
<span class="lb" data-page="12.344" data-line="5" id="l12.344.5"></span>αὐτῷ χωρὶς καύσεως κέχρημαι. καυθὲν μέντοι ξηραντικῆς
<span class="lb" data-page="12.344" data-line="6" id="l12.344.6"></span>ἐστι δυνάμεως, ἀκριβῶς δ’ αὐτὸ χρὴ λειοῦν, ὡς χνοῶδες γίνεσθαι,
<span class="lb" data-page="12.344" data-line="7" id="l12.344.7"></span>κόψαντα δηλονότι τι καὶ σήσαντα πρότερον. ἔστω
<span class="lb" data-page="12.344" data-line="8" id="l12.344.8"></span>δέ σοι τοῦτο κοινὸν ἐπὶ πάντων τῶν λιθώδη καὶ ὀστρακώδη
<span class="lb" data-page="12.344" data-line="9" id="l12.344.9"></span>τὴν οὐσίαν ἐχόντων. εἰ μὴ γὰρ ἀκριβῶς λειωθείη, παραπλήσια
<span class="lb" data-page="12.344" data-line="10" id="l12.344.10"></span>ταῖς ψάμμοις ἐστί. καὶ αὐτὸ δὲ καθ’ αὑτὸ λειωθέντων
<span class="lb" data-page="12.344" data-line="11" id="l12.344.11"></span>αὐτῶν τὸ γινόμενον ἄλευρον ἕλκεσι κακοήθεσιν ἁρμόττει.
<span class="lb" data-page="12.344" data-line="12" id="l12.344.12"></span>κοινὸν δὲ καὶ τοῦτ’ αὐτὸ πάντων ἐστὶ τῶν ξηραινόντων
<span class="lb" data-page="12.344" data-line="13" id="l12.344.13"></span>ἰσχυρῶς, ἄνευ τοῦ δάκνειν ἐπιφανῶς· ἐρεθίζοντα γὰρ
<span class="lb" data-page="12.344" data-line="14" id="l12.344.14"></span>ἐκεῖνα ῥευμάτων αἴτια γίνεται. καὶ ἄλλο δέ τι κοινὸν ὑπάρχει
<span class="lb" data-page="12.344" data-line="15" id="l12.344.15"></span>τοῖς τοιούτοις ἅπασι, μετ’ ὀξυκράτου γὰρ ἢ ὄξους ἢ οἰνομέλιτος
<span class="lb" data-page="12.344" data-line="16" id="l12.344.16"></span>ἢ ὀξυμέλιτος ἐπιτήδεια τοῖς σηπεδονώδεσιν ἕλκεσι γίγνεται.
<span class="lb" data-page="12.344" data-line="17" id="l12.344.17"></span>διὰ τοῦτο καὶ οἱ λίθοι πάντες εἰς τοιαύτην ἀγόμενοι
<span class="lb" data-page="12.344" data-line="18" id="l12.344.18"></span>χρείαν οἱ μὲν μᾶλλον, οἱ δ’ ἧττον, ἅπαντες δ’ αὖ ὠφελοῦσι.
</p>
            </section>
            <span class="pb" data-page="12.345" id="p12.345"></span>
            <section id="urn:cts:greekLit:tlg0057.tlg075.1st1K-grc1:11.1.26" class="textpart section">
              <p>
<span class="lb" data-page="12.345" data-line="1" id="l12.345.1"></span><span class="milestone ed2page" data-n="13.307" data-unit="ed2page" id="ed2page.13.307"></span><label class="head">κστ΄. Περὶ ὀστρέων.</label> Ὀστρέων τὸ ὄστρακον
<span class="lb" data-page="12.345" data-line="2" id="l12.345.2"></span>καυθὲν ὁμοίας ἐστὶ δυνάμεως τῷ τῶν κηρύκων ὀστράκῳ,
<span class="lb" data-page="12.345" data-line="3" id="l12.345.3"></span>καὶ μᾶλλον ἔτι λεπτομερεστέρας, ἀσφαλέστερον δ’ εἰπεῖν,
<span class="lb" data-page="12.345" data-line="4" id="l12.345.4"></span>ἧττον παχυμεροῦς. ἅπαντα γὰρ γεώδη καὶ σκληρὰν τὴν τοῦ
<span class="lb" data-page="12.345" data-line="5" id="l12.345.5"></span>σώματος ἔχοντα σύστασίν τε καὶ πῆξιν ἱκανῶς ἐστι παχυμερῆ,
<span class="lb" data-page="12.345" data-line="6" id="l12.345.6"></span>διὸ καὶ λειοῦν ἐπιμελῶς αὐτὰ προσήκει. ὅταν οὖν ποτ’
<span class="lb" data-page="12.345" data-line="7" id="l12.345.7"></span>εἴπωμεν ἕτερον ἑτέρου τούτων εἶναι λεπτομερέστερον, οὕτως
<span class="lb" data-page="12.345" data-line="8" id="l12.345.8"></span>ἀκούειν χρὴ τῆς λέξεως, ὡς εἰ καὶ τὸν Ὀδυσσέα φαίημεν
<span class="lb" data-page="12.345" data-line="9" id="l12.345.9"></span>εἶναι τοῦ Θερσίτου μείζονα, μικρῶν ἀμφοτέρων ὄντων, ἢ
<span class="lb" data-page="12.345" data-line="10" id="l12.345.10"></span>τὸν Αἴαντα τοῦ Ἀχιλλέως μικρότερον, ἀμφοῖν καὶ τούτων
<span class="lb" data-page="12.345" data-line="11" id="l12.345.11"></span>μεγάλων ὄντων. ἔχει δ’, ὡς εἴρηται καὶ πρόσθεν, ἅπαντα τὰ
<span class="lb" data-page="12.345" data-line="12" id="l12.345.12"></span>τοιαῦτα τῆς συνακτικῆς τι δυνάμεως ἐν ἑαυτοῖς, δι’ ἣν καὶ
<span class="lb" data-page="12.345" data-line="13" id="l12.345.13"></span>πιληθείσης αὐτῶν τῆς οὐσίας σκληρὰ καὶ γεώδη γέγονεν, ὃ
<span class="lb" data-page="12.345" data-line="14" id="l12.345.14"></span>διὰ τῆς καύσεως ἀποβαλόντα τὴν ἐναντίαν ἐπικτᾶται δύναμιν,
<span class="lb" data-page="12.345" data-line="15" id="l12.345.15"></span>ἣν διαφορητικὴν ὀνομάζομεν. εἰ δὲ πλύναις αὐτὰ καὶ
<span class="lb" data-page="12.345" data-line="16" id="l12.345.16"></span>καύσαις, τὸ μὲν οἷον ἐμπύρευμα πᾶν ἐναποτίθεται τῷ ὕδατι,
<span class="lb" data-page="12.345" data-line="17" id="l12.345.17"></span>καὶ τοῦτό γ’ ἐργάζεται θερμαῖνον λεπτομερῶς, ὡς καὶ σήπειν
<span class="lb" data-page="12.345" data-line="18" id="l12.345.18"></span>ἐνίοτε. τὸ δὲ ὑπόλοιπον ἄδηκτον γίγνεται γεῶδες, ὃ
<span class="pb" data-page="12.346" id="p12.346"></span>
<span class="lb" data-page="12.346" data-line="1" id="l12.346.1"></span>μάλιστά ἐστιν ἐπὶ τῶν ὑγρῶν ἑλκῶν χρήσιμον, εἰς πλήρωσίν
<span class="lb" data-page="12.346" data-line="2" id="l12.346.2"></span>τε καὶ συνούλωσιν. τῷ δ’ οὖν ὀστράκῳ τῶν ὀνομαζομένων
<span class="lb" data-page="12.346" data-line="3" id="l12.346.3"></span>ἰδίως ὀστρέων κεκαυμένῳ χρῶμαι πρὸς τὰς ἐκ ῥευμάτων
<span class="lb" data-page="12.346" data-line="4" id="l12.346.4"></span>χρονίας καὶ δυσσαρκώτους κοιλότητας, ὅσαι συραγγώδεις
<span class="lb" data-page="12.346" data-line="5" id="l12.346.5"></span>εἰσὶ καὶ βαθεῖαι, περιτεθεὶς ἔξωθεν αὐτὸ μετὰ παλαιοῦ
<span class="lb" data-page="12.346" data-line="6" id="l12.346.6"></span>στέατος ὑείου. καλεῖται δ’ ὑπὸ τῶν πολλῶν ἀξούγγιον
<span class="lb" data-page="12.346" data-line="7" id="l12.346.7"></span>τοῦτο. καὶ εἴς γε τὸν κόλπον αὐτὸν ἐμβάλλω τι τῶν
<span class="lb" data-page="12.346" data-line="8" id="l12.346.8"></span>τὰ τοιαῦτα σαρκούντων, οἷόν ἐστι καὶ τὸ κεκαυμένον διφρυγὲς,
<span class="lb" data-page="12.346" data-line="9" id="l12.346.9"></span>ὃ καλοῦσι σπεκάριον. ὁμοίας δὲ κατὰ γένος ἐστὶ
<span class="lb" data-page="12.346" data-line="10" id="l12.346.10"></span>δυνάμεως καὶ τὰ τῶν ἄλλων ὀστρακοδέρμων ὄστρακα καυθέντα,
<span class="lb" data-page="12.346" data-line="11" id="l12.346.11"></span>μάλιστα δ’, ὡς ἔφην, τὸ τῶν ὀστρέων, εἶτα τῶν κηρύκων
<span class="lb" data-page="12.346" data-line="12" id="l12.346.12"></span>τε καὶ πορφυρῶν. μίγνυταί τε οὖν ἐμπλαστικαῖς δυνάμεσι
<span class="lb" data-page="12.346" data-line="13" id="l12.346.13"></span>διαφορητικαῖς ἡ τοιαύτη τέφρα καὶ μετὰ στέατος
<span class="lb" data-page="12.346" data-line="14" id="l12.346.14"></span>ἅπαντος διαφορεῖ. τῷ δ’ εἶναι διαφορητικώτερον τὸ παλαιὸν
<span class="lb" data-page="12.346" data-line="15" id="l12.346.15"></span>ἐκείνῳ μᾶλλον μίγνυται. δριμύτερον δὲ τοῦ προσήκοντος
<span class="lb" data-page="12.346" data-line="16" id="l12.346.16"></span><span class="milestone ed1page" data-n="2.147" data-unit="ed1page" id="ed1page.2.147"></span>γίνεται τὸ φάρμακον, εἰ τῶν δριμέων τι μίξειας αὐτῷ
<span class="lb" data-page="12.346" data-line="17" id="l12.346.17"></span>στεάτων, ὑπὲρ ὧν ἔμπροσθεν διωρισάμην. ἀλλὰ καὶ λαμπρύνει
<span class="lb" data-page="12.346" data-line="18" id="l12.346.18"></span>τοὺς ὀδόντας ἡ τῶν τοιούτων ἁπάντων τέφρα, οὐ
<span class="pb" data-page="12.347" id="p12.347"></span>
<span class="lb" data-page="12.347" data-line="1" id="l12.347.1"></span>μόνῳ τῷ ῥυπτικῷ τῆς δυνάμεως, ἀλλὰ καὶ τῷ τῆς οὐσίας
<span class="lb" data-page="12.347" data-line="2" id="l12.347.2"></span>τραχεῖ, καθάπερ ἡ κίσσηρίς τε καὶ τὸ τῶν κλιβάνων ὄστρακον.
<span class="lb" data-page="12.347" data-line="3" id="l12.347.3"></span>ἐν μὲν οὖν τῇ τοιαύτῃ χρήσει πάνυ σφόδρα λειοῦν οὐκ
<span class="lb" data-page="12.347" data-line="4" id="l12.347.4"></span>ἀναγκαῖόν ἐστι τὰ οὕτω καυθέντα, τοῖς δὲ κακοήθεσιν ἕλκεσιν
<span class="lb" data-page="12.347" data-line="5" id="l12.347.5"></span>ἐπὶ πάντων ἀκριβῶς προλειώσεις. καὶ τὰ ὑπερσαρκοῦντα
<span class="lb" data-page="12.347" data-line="6" id="l12.347.6"></span>δὲ μετρίως καθαιρεῖ καὶ προστέλλει. μετά γε μὴν
<span class="lb" data-page="12.347" data-line="7" id="l12.347.7"></span>ἁλῶν πάντα τὰ τοιαῦτα καυθέντα ποιεῖ μὲν καὶ τὸ τῶν
<span class="lb" data-page="12.347" data-line="8" id="l12.347.8"></span>ὀδόντων σμῆγμα δραστικώτερον, ὡς τὰ πλαδαρὰ τῶν οὔλων
<span class="lb" data-page="12.347" data-line="9" id="l12.347.9"></span>ξηραίνειν, ἀλλὰ καὶ τὰ σηπεδονώδη τῶν ἑλκῶν ὠφελεῖ.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.27" class="textpart section">
              <p>
<span class="lb" data-page="12.347" data-line="10" id="l12.347.10"></span><label class="head">κζ΄. Περὶ σηπίας.</label> Ἱκανῶς τὸ σηπίας ὄστρακον χαῦνόν
<span class="lb" data-page="12.347" data-line="11" id="l12.347.11"></span>ἐστιν, οὐχ ὥσπερ τὰ τῶν ὀστρείων λιθώδη. τὸ μὲν οὖν
<span class="lb" data-page="12.347" data-line="12" id="l12.347.12"></span>ῥύπτειν, ὥσπερ καὶ τἄλλα τῶν ὀστρακοδέρμων ὄστρακα,
<span class="lb" data-page="12.347" data-line="13" id="l12.347.13"></span>κοινὸν αὐτῷ πρὸς ἐκεῖνα, καθάπερ γε καὶ τὸ ξηραίνειν. τὸ
<span class="lb" data-page="12.347" data-line="14" id="l12.347.14"></span>δὲ τῆς οὐσίας λεπτομερὲς ἐξαίρετον αὐτῷ παρὰ τἄλλα ὑπάρχει,
<span class="lb" data-page="12.347" data-line="15" id="l12.347.15"></span>διὸ καὶ καυθέντι χρώμεθα πρὸς ἀλφοὺς ἔφηλίν τε καὶ
<span class="lb" data-page="12.347" data-line="16" id="l12.347.16"></span>φακοὺς καὶ ψώρας. ἀλλὰ καὶ τοῖς ὀρυκτοῖς ἁλσὶ μιχθὲν
<span class="lb" data-page="12.347" data-line="17" id="l12.347.17"></span>ἀποτήκει τὰ κατ’ ὀφθαλμοὺς γινόμενα πτερύγια. καὶ πρὶν
<span class="lb" data-page="12.347" data-line="18" id="l12.347.18"></span>καυθῆναι δὲ ὀπτώμενόν τε καὶ λειούμενον ὀδόντας τε λαμπρύνει
<span class="pb" data-page="12.348" id="p12.348"></span>
<span class="lb" data-page="12.348" data-line="1" id="l12.348.1"></span>καὶ ξηραίνει τὰ <span class="milestone ed2page" data-n="13.308" data-unit="ed2page" id="ed2page.13.308"></span>ἕλκη. τῷ συμμέτρῳ αὐτοῦ τῆς
<span class="lb" data-page="12.348" data-line="2" id="l12.348.2"></span>τραχύτητος καὶ πρὸς τὰς ἐν ὀφθαλμοῖς μεγάλας τραχύτητας,
<span class="lb" data-page="12.348" data-line="3" id="l12.348.3"></span>ἃς καλοῦσιν συκώσεις, εἰώθαμεν χρῆσθαι, διαγλύφοντες ἐξ
<span class="lb" data-page="12.348" data-line="4" id="l12.348.4"></span>αὐτοῦ παραπλήσιόν τι κολλυρίῳ κατὰ τὸ σχῆμα καὶ ἀνατρίβοντες
<span class="lb" data-page="12.348" data-line="5" id="l12.348.5"></span>αὐτὰς ὡς αἱμάξαι. τούτου γὰρ γενομένου καὶ τὰ
<span class="lb" data-page="12.348" data-line="6" id="l12.348.6"></span>καθαιρετικὰ τῶν κολλυρίων ἄμεινον ἐπ’ αὐτῶν ἐνεργεῖ.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.28" class="textpart section">
              <p>
<span class="lb" data-page="12.348" data-line="7" id="l12.348.7"></span><label class="head">κη΄. Περὶ πωμάτων πορφυρῶν.</label> Πώματα πορφυρῶν
<span class="lb" data-page="12.348" data-line="8" id="l12.348.8"></span>δι’ ὄξους ποθέντα σπλῆνας οἰδαλέους ἔγραψάν τινες ἰᾶσθαι,
<span class="lb" data-page="12.348" data-line="9" id="l12.348.9"></span>θυμιώμενα δὲ τὰς πνιγομένας ὑστερικῶς ὠφελεῖν ἐκβάλλειν
<span class="lb" data-page="12.348" data-line="10" id="l12.348.10"></span>τε τὰ κατεχόμενα χόρια.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.29" class="textpart section">
              <p>
<span class="lb" data-page="12.348" data-line="11" id="l12.348.11"></span><label class="head">κθ΄. Περὶ ἐρίων οἰσυπηρῶν.</label> Ἔρια τὰ μὲν ἔτι ῥυπαρὰ,
<span class="lb" data-page="12.348" data-line="12" id="l12.348.12"></span>καὶ διὰ τοῦτο καλούμενα πρός τινων οἰσυπηρὰ, χρησίμως
<span class="lb" data-page="12.348" data-line="13" id="l12.348.13"></span>δέχεται τὰς κατὰ τῶν τεθλασμένων ἢ ὁπωσοῦν πεπληγότων
<span class="lb" data-page="12.348" data-line="14" id="l12.348.14"></span>μορίων ἐπιβροχὰς, συνεργαζόμενα πρὸς τὴν ἐξ αὐτῶν
<span class="lb" data-page="12.348" data-line="15" id="l12.348.15"></span>ὠφέλειαν διὰ τὸν οἴσυπον. τὰ δὲ πεπλυμένα καὶ μηκέτι
<span class="lb" data-page="12.348" data-line="16" id="l12.348.16"></span>ἔχοντα τὸν οἴσυπον ὕλη τις ἐπιτήδειος γίνεται πρὸς τὸ δέξασθαι
<span class="lb" data-page="12.348" data-line="17" id="l12.348.17"></span>τὰς ἐπιβρεχομένας ὑγρότητας. καυθέντα δὲ δύναμιν
<span class="pb" data-page="12.349" id="p12.349"></span>
<span class="lb" data-page="12.349" data-line="1" id="l12.349.1"></span>ἔχει δριμεῖάν τε καὶ θερμὴν ἅμα λεπτομερείᾳ, ὥστε καὶ τὰς
<span class="lb" data-page="12.349" data-line="2" id="l12.349.2"></span>πλαδαρὰς σάρκας ἐπὶ τῶν ἑλκῶν ἀποτήκειν τάχιστα. βάλλεται
<span class="lb" data-page="12.349" data-line="3" id="l12.349.3"></span>δὲ καὶ εἰς φάρμακον ξηραντικὸν, καῖε δ’ αὐτὰ καθάπερ
<span class="lb" data-page="12.349" data-line="4" id="l12.349.4"></span>καὶ τῶν ἄλλων τὰ πλεῖστα, χύτραν καινὴν πληρῶν, εἶτα
<span class="lb" data-page="12.349" data-line="5" id="l12.349.5"></span>πωμάζων ὀπὰς πλέονας ἔχοντι πώματι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.30" class="textpart section">
              <p>
<span class="lb" data-page="12.349" data-line="6" id="l12.349.6"></span><label class="head">λ΄. Περὶ τριχῶν κεκαυμένων.</label> Τρίχες κεκαυμέναι παραπλησίως
<span class="lb" data-page="12.349" data-line="7" id="l12.349.7"></span>τοῖς κεκαυμένοις ἐρίοις θερμαντικῆς τε καὶ ξηραντικῆς
<span class="lb" data-page="12.349" data-line="8" id="l12.349.8"></span>ἱκανῶς εἰσι δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.31" class="textpart section">
              <p>
<span class="lb" data-page="12.349" data-line="9" id="l12.349.9"></span><label class="head">λα΄. Περὶ τῆς τῶν ὠῶν δυνάμεως.</label> Ἀκόλουθον ἂν
<span class="lb" data-page="12.349" data-line="10" id="l12.349.10"></span>εἴη τῇ περὶ τῶν μορίων διδασκαλίᾳ καὶ περὶ τῶν ὠῶν εἰπεῖν,
<span class="lb" data-page="12.349" data-line="11" id="l12.349.11"></span>ἀλλαχόθι γὰρ αὐτῶν οὐκ ἔχω μνημονεῦσαι. μέρη μὲν
<span class="lb" data-page="12.349" data-line="12" id="l12.349.12"></span>οὖν τῶν ζώων οὐκ ἔστι τὰ ὠὰ, καθάπερ οὐδὲ τῶν δένδρων
<span class="lb" data-page="12.349" data-line="13" id="l12.349.13"></span>ὁ καρπὸς, οὐδὲ τῶν κυουσῶν τὰ ἔμβρυα, τοῖς δ’ ἐπιφυομένοις
<span class="lb" data-page="12.349" data-line="14" id="l12.349.14"></span>ἀνάλογον ἔχει. φαίνεται δὲ τῶν ἐπιφυομένων τὰ μὲν
<span class="lb" data-page="12.349" data-line="15" id="l12.349.15"></span>οἰκεῖα πάντῃ ταῖς φύσεσιν τῶν φυτῶν ἢ ζώων εἶναι, τὰ δ’
<span class="lb" data-page="12.349" data-line="16" id="l12.349.16"></span>οὐ πάντῃ τοιαῦτα, καθάπερ ὁ ἰξὸς ὁ ἐπιφυόμενος ταῖς
<span class="lb" data-page="12.349" data-line="17" id="l12.349.17"></span>δρυσὶν, οὐδ’ ἁπλῶς εἴ τι τοῖς δένδροις ἑτερογενὲς ἐπιφύεται
<span class="lb" data-page="12.349" data-line="18" id="l12.349.18"></span>δένδρον ἢ θάμνος ἢ καρπὸς ἢ πόα ἢ ὅλως ἐκβλάστημά τι, ﻿
<span class="pb" data-page="12.350" id="p12.350"></span>
<span class="lb" data-page="12.350" data-line="1" id="l12.350.1"></span>καθάπερ οἱ μύκητες. ἐκ δ’ οὖν τῶν οἰκείων ἐστὶ καὶ τὸ
<span class="lb" data-page="12.350" data-line="2" id="l12.350.2"></span>ἔριον ἐπὶ τῶν προβάτων καὶ αἱ τρίχες ἐπὶ τῶν ἄλλων ζώων,
<span class="lb" data-page="12.350" data-line="3" id="l12.350.3"></span>καὶ τὰ κέρατα δὲ τὰ ἀποπίπτοντα καὶ πάλιν φυόμενα, καθάπερ
<span class="lb" data-page="12.350" data-line="4" id="l12.350.4"></span>ἐπὶ τῶν ἀῤῥένων ἐλάφων, ἐκ τούτου τοῦ γένους
<span class="lb" data-page="12.350" data-line="5" id="l12.350.5"></span>ἐστί. τὰ δὲ κυούμενα τοῖς καρποῖς ἀνάλογον ἔχει, διαδοχῆς
<span class="lb" data-page="12.350" data-line="6" id="l12.350.6"></span>ἕνεκα τοῦ γένους ὑπὸ τῆς φύσεως γινόμενα. τούτων ἕν τι
<span class="lb" data-page="12.350" data-line="7" id="l12.350.7"></span>καὶ τὸ ὠόν ἐστιν, ἕνεκα τῆς τοῦ γένους διαμονῆς γεγονός.
<span class="lb" data-page="12.350" data-line="8" id="l12.350.8"></span>ἔστι δὲ καὶ ὡς τροφὴ χρήσιμον, ἀλλὰ νῦν οὐ πρόκειται περὶ
<span class="lb" data-page="12.350" data-line="9" id="l12.350.9"></span>τροφῆς λέγειν. ὅσα τοίνυν ὡς φάρμακα ἐνεργεῖ, ταῦτ’ εἰρήσεται
<span class="lb" data-page="12.350" data-line="10" id="l12.350.10"></span>κατὰ τόνδε τὸν λόγον, ἐξ ὀλίγων τῶν κατὰ μέρος χρήσεων
<span class="lb" data-page="12.350" data-line="11" id="l12.350.11"></span>εὑρισκόντων ἡμῶν τὴν δύναμιν αὐτοῦ, κατά τε τὰ μόρια
<span class="lb" data-page="12.350" data-line="12" id="l12.350.12"></span>καὶ τὴν ὅλην οὐσίαν, ἐμάθομεν γὰρ ὅπως εὑρεθείσης τῆς
<span class="lb" data-page="12.350" data-line="13" id="l12.350.13"></span>καθόλου δυνάμεως ἑκάστου τῶν ὄντων ἐπὶ πολλὰς κατὰ
<span class="lb" data-page="12.350" data-line="14" id="l12.350.14"></span>μέρος χρήσεις ἄγειν αὐτὴν δυνάμεθα. προμεμαθήκαμεν δὲ καὶ
<span class="lb" data-page="12.350" data-line="15" id="l12.350.15"></span>ὅπως ἐκ μιᾶς <span class="milestone ed2page" data-n="13.309" data-unit="ed2page" id="ed2page.13.309"></span>ἢ δευτέρας πείρας ἐστὶ περὶ τῆς καθόλου
<span class="lb" data-page="12.350" data-line="16" id="l12.350.16"></span>δυνάμεως συλλογίσασθαι. τὸ μὲν οὖν λευκὸν καὶ λεπτὸν
<span class="lb" data-page="12.350" data-line="17" id="l12.350.17"></span>τῶν ὠῶν, ᾧ καὶ πρὸς τὰς ὀφθαλμίας χρώμεθα, τῶν
<span class="lb" data-page="12.350" data-line="18" id="l12.350.18"></span>ἀδηκτοτάτων ἐστὶ φαρμάκων, οὐδ’ ἀποτυχίαν εἶχον ἐκ δυσκρασίας
<span class="pb" data-page="12.351" id="p12.351"></span>
<span class="lb" data-page="12.351" data-line="1" id="l12.351.1"></span>τοιαύτης, οἵαν ἔχει τὸ γάλα πολλάκις, ὡς ἔμπροσθεν
<span class="lb" data-page="12.351" data-line="2" id="l12.351.2"></span>ἐδείκνυμεν ἐπὶ τῶν ἠπεπτηκότων ζώων ἢ ὑπερπεπεινηκότων ἢ
<span class="lb" data-page="12.351" data-line="3" id="l12.351.3"></span>ὑπερδεδιψηκότων ἢ μοχθηροῖς ἐδέσμασι κεχρημένων, ἃ δὴ καὶ
<span class="lb" data-page="12.351" data-line="4" id="l12.351.4"></span>μᾶλλον ἐπὶ γυναικῶν εἴωθε γίνεσθαι διὰ τὴν τῆς διαίτης πλημμέλειαν.
<span class="lb" data-page="12.351" data-line="5" id="l12.351.5"></span>τὰ δ’ ὠὰ μίαν μόνην ἐπιδέχεται μοχθηρίαν τὴν ἐκ
<span class="lb" data-page="12.351" data-line="6" id="l12.351.6"></span>τῆς παλαιότητος, ἣν ῥᾷστον φυλάττεσθαι τοῖς προσφάτοις
<span class="lb" data-page="12.351" data-line="7" id="l12.351.7"></span>χρώμενον. ἔστι δὲ συνηθέστατον ἡμῖν εὐποριστώτατόν τε τὸ
<span class="lb" data-page="12.351" data-line="8" id="l12.351.8"></span>τῶν ἀλεκτορίδων, καὶ διὰ τοῦτο αὐτῷ χρώμεθα μὴ δεόμενοι
<span class="lb" data-page="12.351" data-line="9" id="l12.351.9"></span>τῶν ἄλλων, καίτοι τὴν αὐτὴν ἐχόντων φύσιν. τῇ κράσει δ’
<span class="lb" data-page="12.351" data-line="10" id="l12.351.10"></span>ἐστὶ ψυχρότερον τοῦ συμμέτρου. χρηστέον οὖν τῷ λευκῷ
<span class="lb" data-page="12.351" data-line="11" id="l12.351.11"></span>τῶν ὠῶν οὐ μόνον ἐπὶ τῶν ὀφθαλμῶν, ἀλλὰ καὶ ἐπὶ τῶν
<span class="lb" data-page="12.351" data-line="12" id="l12.351.12"></span>ἄλλων ἁπάντων ὅσα τῶν ἀδηκτοτάτων δεῖται φαρμάκων,
<span class="lb" data-page="12.351" data-line="13" id="l12.351.13"></span>ὡς τὰ καθ’ ἕδραν τε καὶ αἰδοῖον ἕλκη κακοήθη πάντα. μίγνυται
<span class="lb" data-page="12.351" data-line="14" id="l12.351.14"></span>δὲ χρησίμως καὶ τοῖς τὰς ἐκ μηνίγγων αἱμοῤῥαγίας
<span class="lb" data-page="12.351" data-line="15" id="l12.351.15"></span>ἐπέχουσι φαρμάκοις, ἅπερ ἐστὶν ἀδήκτως ἐμπλαττόμενά τε
<span class="lb" data-page="12.351" data-line="16" id="l12.351.16"></span>καὶ στύφοντα. καὶ πρὸς τὰ κακοήθη δὲ τῶν ἑλκῶν μίγνυται
<span class="lb" data-page="12.351" data-line="17" id="l12.351.17"></span>τοῖς ξηραίνειν ἀδήκτως ταῦτα πεφυκόσιν, ὁποῖόν ἐστι
<span class="pb" data-page="12.352" id="p12.352"></span>
<span class="lb" data-page="12.352" data-line="1" id="l12.352.1"></span>φάρμακον ὅ τε πεπλυμένος πομφόλυξ καὶ τῶν μεταλλικῶν
<span class="lb" data-page="12.352" data-line="2" id="l12.352.2"></span>ἔνια πλυθέντα, περὶ ὧν προείρηται κατὰ τὸν ἴδιον λόγον.
<span class="lb" data-page="12.352" data-line="3" id="l12.352.3"></span>ἔστι δὲ καὶ ἡ λέκιθος τῶν ὠῶν ὁμοίας φύσεως, καὶ διὰ
<span class="lb" data-page="12.352" data-line="4" id="l12.352.4"></span>τοῦτο μίγνυται κηρωταῖς ἀδήκτοις ἑψηθέντων ἢ ὀπτηθέντων
<span class="lb" data-page="12.352" data-line="5" id="l12.352.5"></span>τῶν ὠῶν. εὔδηλον δ’ ὅτι διοίσουσιν ἀλλήλων αὗται
<span class="lb" data-page="12.352" data-line="6" id="l12.352.6"></span>βραχεῖαν διαφορὰν διὰ τὸ ξηραντικώτερα μὲν ἠρέμα γίγνεσθαι
<span class="lb" data-page="12.352" data-line="7" id="l12.352.7"></span>τὴν ὄπτησιν, ὅσον δὲ προσέλαβε τῆς δυνάμεως ταύτης
<span class="lb" data-page="12.352" data-line="8" id="l12.352.8"></span>τοσοῦτον ἀπολλύναι τοῦ παρηγορικοῦ. μίγνυται δὲ καὶ καταπλάσμασιν
<span class="lb" data-page="12.352" data-line="9" id="l12.352.9"></span>ἀφλεγμάντοις, ὥσπερ ἐν ἕδρᾳ τοῖς διὰ μελιλώτου.
<span class="lb" data-page="12.352" data-line="10" id="l12.352.10"></span>ὠμῷ δ’ ὅλῳ ὠῷ χρώμεθα, μιγνύντες ῥόδινον ἐπὶ
<span class="lb" data-page="12.352" data-line="11" id="l12.352.11"></span>τῶν κατὰ βλέφαρα καὶ ὦτα καὶ τιτθοὺς φλεγμονῶν, ὅσαι
<span class="lb" data-page="12.352" data-line="12" id="l12.352.12"></span>τε πληγέντων αὐτῶν ἢ καὶ ἄλλως γίγνονται καὶ κατὰ τῶν
<span class="lb" data-page="12.352" data-line="13" id="l12.352.13"></span>νευρωδῶν δὲ σωμάτων, οἷον ἀγκῶνός τε καὶ τῶν κατὰ τοὺς
<span class="lb" data-page="12.352" data-line="14" id="l12.352.14"></span>δακτύλους τενόντων ἢ ἄρθρων ἐν ποσί τε καὶ χερσίν. ἐν
<span class="lb" data-page="12.352" data-line="15" id="l12.352.15"></span>ὄξει δ’ ἑψηθὲν ὠὸν βρωθείη, ξηραίνει τὰ κατὰ<span class="milestone ed1page" data-n="2.148" data-unit="ed1page" id="ed1page.2.148"></span> γαστέρα
<span class="lb" data-page="12.352" data-line="16" id="l12.352.16"></span>ῥεύματα. καὶ εἰ μίξειας δ’ αὐτῷ τι τῶν πρὸς δυσεντερίαν ἢ
<span class="lb" data-page="12.352" data-line="17" id="l12.352.17"></span>κοιλιακὴν διάθεσιν ἁρμοττόντων, εἴτ’ ἐπ’ ἀκάπνου τε καὶ
<span class="lb" data-page="12.352" data-line="18" id="l12.352.18"></span>μετρίου πυρὸς, ὁποῖόν ἐστι τὸ ἐκ τῶν ἀνθράκων, ταγηνίσας
<span class="pb" data-page="12.353" id="p12.353"></span>
<span class="lb" data-page="12.353" data-line="1" id="l12.353.1"></span>δοίης φαγεῖν, οὐ σμικρότατα τοὺς κάμνοντας ὠφελήσεις.
<span class="lb" data-page="12.353" data-line="2" id="l12.353.2"></span>ἐπιτηδειότατα δὲ πρὸς τὴν τοιαύτην μίξιν ἐστὶν ὀμφάκιόν
<span class="lb" data-page="12.353" data-line="3" id="l12.353.3"></span>τε καὶ ῥοῦς ὅ τε τοῖς ὄψοις ἐπιπαττόμενος, ἐρυθρὸς ὀνομαζόμενος,
<span class="lb" data-page="12.353" data-line="4" id="l12.353.4"></span>ὅ τε χυλὸς αὐτοῦ κηκίς τε καὶ σίδια καὶ τέφρα
<span class="lb" data-page="12.353" data-line="5" id="l12.353.5"></span>τῶν ὀπτηθέντων ὅλων κοχλιῶν. ἐπιτήδεια δὲ καὶ γίγαρτα
<span class="lb" data-page="12.353" data-line="6" id="l12.353.6"></span>σταφυλῶν καὶ μύρτα καὶ μέσπιλα καὶ κράνα. φαρμακωδέστερα
<span class="lb" data-page="12.353" data-line="7" id="l12.353.7"></span>δὲ τούτων βαλαύστιόν τε καὶ ὑποκυστὶς καὶ κύτινοι.
<span class="lb" data-page="12.353" data-line="8" id="l12.353.8"></span>καὶ πρὸς κατακαύματα δὲ παραχρῆμα ὠμὸν ἐπιτιθέμενον
<span class="lb" data-page="12.353" data-line="9" id="l12.353.9"></span>ὠφέλιμόν ἐστιν, εἴτε τις ἀναλαβὼν ἐρίῳ μαλακῷ τὸ λευκὸν
<span class="lb" data-page="12.353" data-line="10" id="l12.353.10"></span>αὐτοῦ μόνον, εἴτε καὶ σὺν λεκίθῳ πᾶν ἀναδεύσας ἐπιθείη.
<span class="lb" data-page="12.353" data-line="11" id="l12.353.11"></span>καὶ γὰρ ἐμψύχει μετρίως καὶ ἀδήκτως ξηραίνει. τοιούτῳ δ’
<span class="lb" data-page="12.353" data-line="12" id="l12.353.12"></span>ὄντι χρώμεθα αὐτῷ καὶ πρὸς τὰ κατὰ τοῦ μετώπου τῶν
<span class="lb" data-page="12.353" data-line="13" id="l12.353.13"></span>καλουμένων ἀνακολλημάτων ἐπιτιθέμενα καὶ τὰς ἐκ τῶν
<span class="lb" data-page="12.353" data-line="14" id="l12.353.14"></span>βλεφάρων δὲ τρίχας ἀνακολλῶμεν, ἐπιμιγνύντες τι τῶν ἐπιτηδείων,
<span class="lb" data-page="12.353" data-line="15" id="l12.353.15"></span>οἷός πέρ ἐστι καὶ ὁ λιβανωτὸς, καὶ μάλισθ’ ὅταν
<span class="lb" data-page="12.353" data-line="16" id="l12.353.16"></span>ᾖ λιπαρὸς καὶ μὴ παλαιὸς καὶ ξηρός. ἀλλ’ ἔν γε τοῖς τοιούτοις
<span class="lb" data-page="12.353" data-line="17" id="l12.353.17"></span>ἡ γλισχρότης τοῦ λευκοῦ τῶν ὠῶν ἐστι χρήσιμος,
<span class="lb" data-page="12.353" data-line="18" id="l12.353.18"></span>οὐχ ἡ κρᾶσις, εἰ μὴ καθ’ ὅσον οὐδὲν ἐναντιοῦται τῷ προσφερομένῳ
<span class="pb" data-page="12.354" id="p12.354"></span>
<span class="lb" data-page="12.354" data-line="1" id="l12.354.1"></span>φαρμάκῳ, χρήσιμον εἶναί τις αὐτὴν λέγοι. <span class="milestone ed2page" data-n="13.310" data-unit="ed2page" id="ed2page.13.310"></span>τινὰ
<span class="lb" data-page="12.354" data-line="2" id="l12.354.2"></span>γὰρ τῶν γλίσχρων ἐναντιοῦται, καθάπερ ὁ ἰξὸς δριμὺς καὶ
<span class="lb" data-page="12.354" data-line="3" id="l12.354.3"></span>θερμὸς ὢν εἰς τὰ μὴ δεόμενα θερμαίνεσθαι. καὶ λέλεκταί
<span class="lb" data-page="12.354" data-line="4" id="l12.354.4"></span>γε πολλάκις ὡς τὰ μηδεμίαν ἰσχυρὰν ἔχοντα δύναμιν φάρμακα
<span class="lb" data-page="12.354" data-line="5" id="l12.354.5"></span>μίγνυται τοῖς τὰς τοιαύτας ἔχουσιν δυνάμεις ὡς ὕλη
<span class="lb" data-page="12.354" data-line="6" id="l12.354.6"></span>καὶ διὰ τοῦτ’ ἔστι πολύχρηστα τοῖς ἰσχυρῶς ἐνεργοῦσιν ὑπηρετοῦντα.
<span class="lb" data-page="12.354" data-line="7" id="l12.354.7"></span>τοιοῦτον ὑπάρχον καὶ τὸ ὠὸν, ἅμα δὲ καὶ κατὰ
<span class="lb" data-page="12.354" data-line="8" id="l12.354.8"></span>τὴν τῆς ἑψήσεως ἢ ὀπτήσεως ποσότητα προσεπικτώμενον
<span class="lb" data-page="12.354" data-line="9" id="l12.354.9"></span>οὐ σμικρὰν διαφορὰν, πολύχρηστον γίνεται. τοῖς μὲν γὰρ
<span class="lb" data-page="12.354" data-line="10" id="l12.354.10"></span>ξηραίνουσι τὰς ὑγρότητας φαρμάκοις ἑψηθέν τε καὶ ὀπτηθὲν
<span class="lb" data-page="12.354" data-line="11" id="l12.354.11"></span>καὶ ταγηνισθὲν μίγνυται, τοῖς δὲ τὰ κατὰ θώρακα καὶ
<span class="lb" data-page="12.354" data-line="12" id="l12.354.12"></span>πνεύμονα τέμνουσιν τὸ καλούμενον ῥοφητὸν, ὃ μέχρι τοσούτου
<span class="lb" data-page="12.354" data-line="13" id="l12.354.13"></span>προσήκει δι’ ὕδατος ἕψειν, ὡς γενέσθαι θερμόν. κατὰ
<span class="lb" data-page="12.354" data-line="14" id="l12.354.14"></span>δὲ τὴν αὐτὴν φύσιν ἐπὶ τῶν τετραχυσμένων τὴν φάρυγγα
<span class="lb" data-page="12.354" data-line="15" id="l12.354.15"></span>διὰ κραυγὴν ἢ χυμοῦ δριμύτητα παραλαμβάνεται, περιπλαττόμενον
<span class="lb" data-page="12.354" data-line="16" id="l12.354.16"></span>μὲν τοῖς πεπονθόσι μέρεσι καὶ προσμένον ὥσπερ
<span class="lb" data-page="12.354" data-line="17" id="l12.354.17"></span>τι κατάπλασμα, τῷ δὲ τῆς οὐσίας ἀδήκτῳ παρηγοροῦν τε
<span class="lb" data-page="12.354" data-line="18" id="l12.354.18"></span>ἅμα καὶ ἐκθεραπεῦον αὐτά. τῷ δ’ αὐτῷ λόγῳ καὶ τὰς ﻿
<span class="pb" data-page="12.355" id="p12.355"></span>
<span class="lb" data-page="12.355" data-line="1" id="l12.355.1"></span>κατὰ τὸν στόμαχον καὶ γαστέρα καὶ ἔντερα καὶ κύστιν ἰᾶται
<span class="lb" data-page="12.355" data-line="2" id="l12.355.2"></span>τραχύτητας.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.32" class="textpart section">
              <p>
<span class="lb" data-page="12.355" data-line="3" id="l12.355.3"></span><label class="head">λβ΄. Περὶ ἐχίνων κεκαυμένων.</label> Ἐχίνων ἀμφοτέρων,
<span class="lb" data-page="12.355" data-line="4" id="l12.355.4"></span>τοῦ τε θαλαττίου καὶ τοῦ χερσαίου, τὸ σῶμα πᾶν καιόμενον
<span class="lb" data-page="12.355" data-line="5" id="l12.355.5"></span>ἐργάζεται τέφραν, ῥυπτικῆς τε καὶ διαφορητικῆς καὶ καθαιρετικῆς
<span class="lb" data-page="12.355" data-line="6" id="l12.355.6"></span>δυνάμεως. ἔνιοι γοῦν αὐτῷ πρός τε τὰ ὑπερσαρκήσαντα
<span class="lb" data-page="12.355" data-line="7" id="l12.355.7"></span>καὶ τὰ ῥυπαρὰ τῶν ἑλκῶν ἐχρήσαντο.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.33" class="textpart section">
              <p>
<span class="lb" data-page="12.355" data-line="8" id="l12.355.8"></span><label class="head">λγ΄. Περὶ κοχλιῶν.</label> Κοχλίαι δὲ ὅλοι, μετὰ τῶν ὀστράκων
<span class="lb" data-page="12.355" data-line="9" id="l12.355.9"></span>καιόμενοι μιγνυμένης αὐτοῖς κηκίδος ὀμφακίτιδος καὶ
<span class="lb" data-page="12.355" data-line="10" id="l12.355.10"></span>πεπέρεως λευκοῦ, μεγάλα ὠφελοῦσι δυσεντερίας, ἐφ’ ὧν οὐδέπω
<span class="lb" data-page="12.355" data-line="11" id="l12.355.11"></span>σηπεδονώδη τὰ ἕλκη. προσήκει δ’ εἶναι τοῦ μὲν πεπέρεως
<span class="lb" data-page="12.355" data-line="12" id="l12.355.12"></span>ἓν μέρος, τῆς δὲ κηκίδος δύο, τέσσαρα δὲ τῆς τέφρας
<span class="lb" data-page="12.355" data-line="13" id="l12.355.13"></span>τῶν κοχλιῶν. ἀκριβῶς λεῖα ποιήσας ταῦτα, τοῖς τ’ ὄψοις
<span class="lb" data-page="12.355" data-line="14" id="l12.355.14"></span>ἐπίπαττε καὶ δίδου πίνειν δι’ ὕδατος ἢ οἴνου λευκοῦ τε καὶ
<span class="lb" data-page="12.355" data-line="15" id="l12.355.15"></span>αὐστηροῦ. χωρὶς δὲ τοῦ μιχθῆναι κηκίδι, κοχλιῶν ἡ τέφρα
<span class="lb" data-page="12.355" data-line="16" id="l12.355.16"></span>ξηραντικῆς ἱκανῶς ἐστι δυνάμεως, ἐχούσης τι διὰ τὴν καῦσιν
<span class="lb" data-page="12.355" data-line="17" id="l12.355.17"></span>καὶ θερμοῦ. ἄκαυστοι δ’ οἱ κοχλίαι λειωθέντες ἅμα τοῖς
<span class="lb" data-page="12.355" data-line="18" id="l12.355.18"></span>ὀστράκοις ἐπιτίθενται κατά τε τῆς γαστρὸς ὅλης ἐπὶ τῶν
<span class="pb" data-page="12.356" id="p12.356"></span>
<span class="lb" data-page="12.356" data-line="1" id="l12.356.1"></span>ὑδερικῶν, κατά τε τῶν ἐν τοῖς ἄρθροις ὄγκων ἐπὶ τῶν ἀρθριτικῶν.
<span class="lb" data-page="12.356" data-line="2" id="l12.356.2"></span>καὶ γίνεται μὲν ἡ πρόθεσις αὐτῶν δυσαφαίρετος, ἱκανῶς
<span class="lb" data-page="12.356" data-line="3" id="l12.356.3"></span>δὲ ξηραίνει. καὶ μέντοι καὶ προσκεῖσθαι διὰ παντὸς ἐᾷν
<span class="lb" data-page="12.356" data-line="4" id="l12.356.4"></span>αὐτοὺς προσῆκεν, ἄχρις ἂν ἀποπέσωσιν αὐτόματα. τοῦτο δὲ
<span class="lb" data-page="12.356" data-line="5" id="l12.356.5"></span>ποιητέον κᾀπὶ τῶν δυσλύτων ἐκ πληγῆς ὄγκων καὶ περὶ
<span class="lb" data-page="12.356" data-line="6" id="l12.356.6"></span>θλάσεως γενομένης ἐν ὠσί. ξηραίνουσι γὰρ ἱκανῶς ἅπαντας
<span class="lb" data-page="12.356" data-line="7" id="l12.356.7"></span>αὐτοὺς, κᾂν γλίσχρον καὶ παχὺ κατὰ βάθους ὑγρὸν
<span class="lb" data-page="12.356" data-line="8" id="l12.356.8"></span>περιέχηται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.34" class="textpart section">
              <p>
<span class="lb" data-page="12.356" data-line="9" id="l12.356.9"></span><label class="head">λδ΄. Περὶ καρκίνων κεκαυμένων.</label> Ἥ γε μὴν τῶν ποταμίων
<span class="lb" data-page="12.356" data-line="10" id="l12.356.10"></span>καρκίνων τέφρα ξηραντικὴ μέν ἐστιν ὁμοίως τοῖς
<span class="lb" data-page="12.356" data-line="11" id="l12.356.11"></span>προειρημένοις, ἰδιότητι δὲ τῆς ὅλης οὐσίας θαυμαστῶς ἐπὶ
<span class="lb" data-page="12.356" data-line="12" id="l12.356.12"></span>τῶν λυσσοδήκτων ἐνεργεῖ, καὶ μόνη μὲν, ἀλλὰ καὶ μετὰ γεντιανῆς
<span class="lb" data-page="12.356" data-line="13" id="l12.356.13"></span>τε καὶ λιβανωτοῦ πολὺ μᾶλλον. εἶναι δὲ χρὴ τοῦ
<span class="lb" data-page="12.356" data-line="14" id="l12.356.14"></span>μὲν λιβανωτοῦ μοῖραν μίαν, πέντε δὲ τῆς γεντιανῆς καὶ τῶν
<span class="lb" data-page="12.356" data-line="15" id="l12.356.15"></span>καρκίνων δέκα. καὶ ἄλλως μὲν οὖν καυθεῖσιν αὐτοῖς ἐχρησάμεθά
<span class="lb" data-page="12.356" data-line="16" id="l12.356.16"></span>ποτε σπανίως, ὡς τὸ πολὺ δὲ καθ’ ὃν Αἰσχρίων
<span class="lb" data-page="12.356" data-line="17" id="l12.356.17"></span>ὁ ἐμπειρικὸς ἐχρήσατο φαρμάκων ἐμπειρικώτατος γέρων, πολίτης
<span class="lb" data-page="12.356" data-line="18" id="l12.356.18"></span>τε καὶ διδάσκαλος ἡμέτερος.<span class="milestone ed2page" data-n="13.311" data-unit="ed2page" id="ed2page.13.311"></span> ἦν δὲ λοπὰς ἐρυθροῦ
<span class="pb" data-page="12.357" id="p12.357"></span>
<span class="lb" data-page="12.357" data-line="1" id="l12.357.1"></span>χαλκοῦ, καθ’ ἧς ἐπιτιθεὶς ζῶντας τοὺς καρκίνους ἔκαε
<span class="lb" data-page="12.357" data-line="2" id="l12.357.2"></span>ἄχρις οὗ τεφρωθῶσιν, ὡς εὐκόλως λειοῦσθαι. οὗτος ὁ Αἰσχρίων
<span class="lb" data-page="12.357" data-line="3" id="l12.357.3"></span>εἶχεν ἀεὶ παρεσκευασμένον ἕτοιμον ἐπὶ τῆς οἰκίας
<span class="lb" data-page="12.357" data-line="4" id="l12.357.4"></span>τὸ φάρμακον, ὥρᾳ θέρους κάων τοὺς καρκίνους, μετὰ τὴν
<span class="lb" data-page="12.357" data-line="5" id="l12.357.5"></span>τοῦ κυνὸς ἐπιτολὴν, ἡνίκα λέοντι ἥλιος ἦν, ἡ σελήνη δὲ ὀκτωκαιδεκαταία.
<span class="lb" data-page="12.357" data-line="6" id="l12.357.6"></span>πίνειν τε καθ’ ἑκάστην ἡμέραν ἐδίδου τὸ
<span class="lb" data-page="12.357" data-line="7" id="l12.357.7"></span>φάρμακον τοῦτο τοῖς λυσσοδήκτοις, ἄχρι τῆς τεσσαρακοστῆς
<span class="lb" data-page="12.357" data-line="8" id="l12.357.8"></span>ἐπιπάσσων ὕδατι κοχλιάριον εὐμέγεθες. εἰ δ’ οὐκ ἐξ ἀρχῆς,
<span class="lb" data-page="12.357" data-line="9" id="l12.357.9"></span>ἀλλὰ μεθ’ ἡμέρας τινὰς τοῦ δηχθῆναι προὐνοεῖτο τοῦ δεδηγμένου,
<span class="lb" data-page="12.357" data-line="10" id="l12.357.10"></span>δύο κοχλιάρια καθ’ ἑκάστην ἡμέραν ἐπέπαττεν. ἐχρῆτο
<span class="lb" data-page="12.357" data-line="11" id="l12.357.11"></span>δὲ καὶ κατ’ αὐτοῦ τραύματος τῷ διὰ τῆς Βρυτίας πίττης,
<span class="lb" data-page="12.357" data-line="12" id="l12.357.12"></span>ὀποπάνακός τε καὶ ὄξους, ἐμπλαστικῷ φαρμάκῳ, μίαν λαμβάνοντι
<span class="lb" data-page="12.357" data-line="13" id="l12.357.13"></span>πίττης λίτραν, ἕνα δὲ ὄξους δριμυτάτου ξέστην Ἰταλικὸν,
<span class="lb" data-page="12.357" data-line="14" id="l12.357.14"></span>ὀποπάνακος δὲ τρεῖς οὐγγίας. ταῦτα καίτοι τῆς προκειμένης
<span class="lb" data-page="12.357" data-line="15" id="l12.357.15"></span>οὐκ ὄντα πραγματείας, ἔγραψα διὰ τὸ θαῤῥεῖν τῷ
<span class="lb" data-page="12.357" data-line="16" id="l12.357.16"></span>φαρμάκῳ, μηδενὸς μηδέποτε ἀποθανόντος τῶν ὡς εἴρηται
<span class="lb" data-page="12.357" data-line="17" id="l12.357.17"></span>χρησαμένων αὐτῷ. ποιήσομαι δὲ καὶ κατὰ μόνας ἑτέραν.
<span class="pb" data-page="12.358" id="p12.358"></span>
<span class="lb" data-page="12.358" data-line="1" id="l12.358.1"></span>πραγματείαν περὶ τῶν ἰδιότητι τῆς ὅλης οὐσίας ἐνεργούντων,
<span class="lb" data-page="12.358" data-line="2" id="l12.358.2"></span>ἐν οἷς ἐστι καὶ τὰ τοιαῦτα πάντα. συγγινώσκειν οὖν χρὴ
<span class="lb" data-page="12.358" data-line="3" id="l12.358.3"></span>τῷ τῆς γραφῆς ἀκαίρῳ καὶ νῦν καὶ κατ’ ἄλλα χωρία τῆσδε
<span class="lb" data-page="12.358" data-line="4" id="l12.358.4"></span>τῆς πραγματείας ἐνίοτε γεγονότι, διὰ τὴν ἐκ τῶν λεγομένων
<span class="lb" data-page="12.358" data-line="5" id="l12.358.5"></span>ὠφέλειαν μεγίστην οὖσαν, ἣν διασώζεσθαι βούλομαι τοῖς μεθ’
<span class="lb" data-page="12.358" data-line="6" id="l12.358.6"></span>ἡμᾶς ἀνθρώποις, εἰ καὶ μεταξὺ θάνατος γενόμενος ἀποκωλύσει
<span class="lb" data-page="12.358" data-line="7" id="l12.358.7"></span>με γράψαι τὰς ἐφεξῆς τῆσδε τῆς πραγματείας. ἁπάντων
<span class="lb" data-page="12.358" data-line="8" id="l12.358.8"></span>δὲ τῶν τοιούτων τὰς αἰτίας λέγειν βουλόμενος ὁ διδάσκαλος
<span class="lb" data-page="12.358" data-line="9" id="l12.358.9"></span>ἡμῶν Πέλοψ εἰκότως ἔφη τὸν καρκίνον, ἔνυδρον ζῶον ὑπάρχοντα,
<span class="lb" data-page="12.358" data-line="10" id="l12.358.10"></span>ὠφελεῖν τοὺς λυσσοδήκτους, οἷς φόβος ἐστὶν ἁλῶναι
<span class="lb" data-page="12.358" data-line="11" id="l12.358.11"></span>πάθει ξηροτάτῳ τῇ λύττῃ, διὸ καὶ τὸ ὕδωρ φοβοῦνται. ποταμίους
<span class="lb" data-page="12.358" data-line="12" id="l12.358.12"></span>δὲ τοὺς καρκίνους, οὐ θαλαττίους, ἔφασκεν ἁρμόττειν,
<span class="lb" data-page="12.358" data-line="13" id="l12.358.13"></span>ἐπειδὴ διὰ τὴν ἐπιμιξίαν τῶν ἁλῶν, ξηραντικωτάτων
<span class="lb" data-page="12.358" data-line="14" id="l12.358.14"></span>ὄντων, τὰ θαλάττια ζῶα τὴν πρὸς τὴν λύτταν ἐναντιότητα
<span class="lb" data-page="12.358" data-line="15" id="l12.358.15"></span>μὴ διαφυλάξειεν ἀκριβῆ. καί τινος εἰπόντος αὐτῷ, διὰ τί
<span class="lb" data-page="12.358" data-line="16" id="l12.358.16"></span>οὖν οὐχὶ καὶ πάντα τὰ ἐν ὕδατι ποτίμῳ ζῶα παραπλησίως
<span class="lb" data-page="12.358" data-line="17" id="l12.358.17"></span>τοῖς καρκίνοις ὠφελεῖ; ὅτι, <span class="milestone ed1page" data-n="2.149" data-unit="ed1page" id="ed1page.2.149"></span>ἔφη, τὴν ὁμοίαν σκευασίαν
<span class="pb" data-page="12.359" id="p12.359"></span>
<span class="lb" data-page="12.359" data-line="1" id="l12.359.1"></span>τοῖς καρκίνοις οὐ δύναται δέξασθαι. τούτων γὰρ καυθέντων
<span class="lb" data-page="12.359" data-line="2" id="l12.359.2"></span>τὴν τέφραν, ξηραντικὴν γινομένην, ἐκδαπανᾷν τε ἅμα καὶ
<span class="lb" data-page="12.359" data-line="3" id="l12.359.3"></span>διαφορεῖν τὸν ἰὸν τῶν δακνόντων κυνῶν. ταῦτα μὲν οὖν ὁ
<span class="lb" data-page="12.359" data-line="4" id="l12.359.4"></span>Πέλοψ ἔλεγεν, ἐπαγγελλόμενός τε καὶ φιλοτιμούμενος ἐπίστασθαι
<span class="lb" data-page="12.359" data-line="5" id="l12.359.5"></span>τὰς αἰτίας αὐτῶν ἁπάντων. ἐγὼ δὲ ἐὰν μὴ πρότερον
<span class="lb" data-page="12.359" data-line="6" id="l12.359.6"></span>ἐμαυτὸν πείσω γινώσκειν ἀκριβῶς τι, τοὺς πέλας οὐκ
<span class="lb" data-page="12.359" data-line="7" id="l12.359.7"></span>ἐπιχειρῶ πείθειν. οὐκοῦν οὐδὲ τὸν τοῦ Πέλοπος λόγον ὡς
<span class="lb" data-page="12.359" data-line="8" id="l12.359.8"></span>ἀληθῆ προσηκάμην, ἀντιλογίας ἔχοντα συχνὰς, ἀλλὰ καὶ τοὺς
<span class="lb" data-page="12.359" data-line="9" id="l12.359.9"></span>καρκίνους ἡγοῦμαι κατὰ τὴν ἰδιότητα τῆς ὅλης οὐσίας ὠφελεῖν.
<span class="lb" data-page="12.359" data-line="10" id="l12.359.10"></span>διὰ δὲ τὸ μηδένα τεθνάναι τῶν χρησαμένων αὐτοῖς,
<span class="lb" data-page="12.359" data-line="11" id="l12.359.11"></span>τοῖς γε μὴν σώμασιν ὅλοις ἐβουλήθην ἤδη δεδηλῶσθαί μοι
<span class="lb" data-page="12.359" data-line="12" id="l12.359.12"></span>τοῦτο, κᾂν μὴ τῆς ἐνεστώσης πραγματείας οἰκεῖον ᾖ. τοῦτο
<span class="lb" data-page="12.359" data-line="13" id="l12.359.13"></span>γὰρ οὐκ ἦν τὸ προκείμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.35" class="textpart section">
              <p>
<span class="lb" data-page="12.359" data-line="14" id="l12.359.14"></span><label class="head">λε΄. Περὶ χελιδόνων κεκαυμένων.</label> Οὐδ’ ἐφ’ ὧν εἶπον
<span class="lb" data-page="12.359" data-line="15" id="l12.359.15"></span>μόνων ζώων, ἀλλὰ καὶ τῶν χελιδόνων ἐχρήσαντο πολλοὶ
<span class="lb" data-page="12.359" data-line="16" id="l12.359.16"></span>καίοντες καὶ τῇ τέφρᾳ μέλι μιγνύντες, εἶτα διαχρίοντες τοὺς
<span class="lb" data-page="12.359" data-line="17" id="l12.359.17"></span>συναγχικούς. καὶ ὅλως ὅσα κατὰ φάρυγγα καὶ γαργαρεῶνα
<span class="lb" data-page="12.359" data-line="18" id="l12.359.18"></span>σὺν ὄγκοις γίγνεται πάθη. χρῶνται δ’ ἔνιοι καὶ πρὸς ὀξυδερκίαν ﻿
<span class="pb" data-page="12.360" id="p12.360"></span>
<span class="lb" data-page="12.360" data-line="1" id="l12.360.1"></span>τῇ τέφρᾳ ταύτῃ. σκελετεύοντες δὲ αὐτὰς ἄλλοι διδόασι
<span class="lb" data-page="12.360" data-line="2" id="l12.360.2"></span>πίνειν δραχμῆς πλῆθος.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.36" class="textpart section">
              <p>
<span class="lb" data-page="12.360" data-line="3" id="l12.360.3"></span><span class="milestone ed2page" data-n="13.312" data-unit="ed2page" id="ed2page.13.312"></span><label class="head">λστ΄. Περὶ τεττίγων.</label> Καὶ τοῖς τέττιξι δὲ ξηροῖς
<span class="lb" data-page="12.360" data-line="4" id="l12.360.4"></span>χρῶνταί τινες ἐπὶ τῶν κωλικῶν διαθέσεων, μετὰ πεπέρεως
<span class="lb" data-page="12.360" data-line="5" id="l12.360.5"></span>ἴσων τὸν ἀριθμὸν κόκκων, καὶ διδόασιν ἢ τρεῖς ἢ πέντε
<span class="lb" data-page="12.360" data-line="6" id="l12.360.6"></span>ἢ ἑπτὰ, κατά τε τὰ διαλείμματα καὶ τοὺς παροξυσμούς.
<span class="lb" data-page="12.360" data-line="7" id="l12.360.7"></span>ὀπτῶντες δ’ αὐτοὺς ἄλλοι διδόασιν ἐσθίειν τοῖς πεπονθόσι
<span class="lb" data-page="12.360" data-line="8" id="l12.360.8"></span>κύστιν.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.37" class="textpart section">
              <p>
<span class="lb" data-page="12.360" data-line="9" id="l12.360.9"></span><label class="head">λζ΄. Περὶ κορύδων.</label> Ὅ γε μὴν κόρυδος τὸ πτηνὸν ζῶον
<span class="lb" data-page="12.360" data-line="10" id="l12.360.10"></span>τουτὶ τὸ μικρὸν, ὃ καὶ κατὰ τὰς ὁδοὺς πολλάκις ὁρῶμεν,
<span class="lb" data-page="12.360" data-line="11" id="l12.360.11"></span>ἑψόμενον ἐν τῷ ζωμῷ τοὺς κωλικοὺς ὠφελεῖ. χρὴ δὲ συνεχῶς
<span class="lb" data-page="12.360" data-line="12" id="l12.360.12"></span>καὶ πολλάκις ἐσθίειν αὐτὸ μετὰ τοῦ ζωμοῦ. ἔχει δὲ ἐπὶ
<span class="lb" data-page="12.360" data-line="13" id="l12.360.13"></span>τῆς κεφαλῆς τοῦτο τὸ ζῶον ὥσπερ τινὰ λόφον ἐκ τῶν τριχῶν
<span class="lb" data-page="12.360" data-line="14" id="l12.360.14"></span>αὐτοφυῆ, δι’ ὃν καὶ ὁ μῦθος ὃν Ἀριστοφάνης ὁ κωμικὸς
<span class="lb" data-page="12.360" data-line="15" id="l12.360.15"></span>ἔγραψεν ἐπλάσθη. λέγει δὲ περὶ αὐτοῦ τόνδε τὸν τρόπον·
<span class="lb" data-page="12.360" data-line="16" id="l12.360.16"></span>ἀμαθὴς γὰρ ἔφυς καὶ πολυπράγμων, οὐδ’ Αἴσωπον
<span class="lb" data-page="12.360" data-line="17" id="l12.360.17"></span>μεμάθηκας, ὃς ἔφασκε λέγων κόρυδον πρώτην πάντων ὀρνίθων
<span class="lb" data-page="12.360" data-line="18" id="l12.360.18"></span>γενέσθαι, πρότερον τῆς γῆς, κᾄπειτα νόσῳ τὸν πατέρα
<span class="lb" data-page="12.360" data-line="19" id="l12.360.19"></span>αὐτῆς ἀποθνήσκειν, γῆν δ’ οὐκ εἶναι, αὐτὸν δὲ προκεῖσθαι
<span class="pb" data-page="12.361" id="p12.361"></span>
<span class="lb" data-page="12.361" data-line="1" id="l12.361.1"></span>πεμπταῖον, τὴν δ’ ἀποροῦσαν ὑπ’ ἀμηχανίας τὸν πατέρα
<span class="lb" data-page="12.361" data-line="2" id="l12.361.2"></span>αὐτῆς ἐν τῇ κεφαλῇ κατορύξαι. τοῦτο δέ φασι καὶ τὸν Θεόκριτον
<span class="lb" data-page="12.361" data-line="3" id="l12.361.3"></span>αἰνίττεσθαι λέγοντα,
</p>
              <div class="l"><span class="lb" data-page="12.361" data-line="4" id="l12.361.4"></span>Οὐδ’ ἐπιτυμβίδιαι κορυδαλλίδες ἠλαίνοντι.</div>
              <p>
<span class="lb" data-page="12.361" data-line="5" id="l12.361.5"></span>δηλοῦν γὰρ αὐτὸν τὰς τὸν τύμβον ἐπὶ τῆς κεφαλῆς ἐχούσας.
<span class="lb" data-page="12.361" data-line="6" id="l12.361.6"></span>προσέθηκα δὲ ταῦτα τῷ λόγῳ, διὰ τὸ βούλεσθαι σαφῶς
<span class="lb" data-page="12.361" data-line="7" id="l12.361.7"></span>δηλῶσαι τὸ ζῶον τὸν κόρυδον, ὁποίαν τινὰ τὴν ἐπὶ
<span class="lb" data-page="12.361" data-line="8" id="l12.361.8"></span>τῆς κεφαλῆς ἀνάστασιν ἔχει τῶν τριχῶν, ἐπειδὴ τῆς ὠφελείας
<span class="lb" data-page="12.361" data-line="9" id="l12.361.9"></span>αὐτοῦ πρὸς τοὺς κωλικοὺς ἐπειράθην, καὶ βούλομαι
<span class="lb" data-page="12.361" data-line="10" id="l12.361.10"></span>καλῶς γνωρίσαι τοῖς οὐκ εἰδόσιν αὐτὸ, ἐπειδὴ τοῖς πυργήτοις
<span class="lb" data-page="12.361" data-line="11" id="l12.361.11"></span>ὀνομαζομένοις ἔοικεν, ἀλλὰ τῷ τε λόφῳ διακρίνεται καὶ
<span class="lb" data-page="12.361" data-line="12" id="l12.361.12"></span>βραχύ τι μείζων ἐστὶν αὐτοῦ. καὶ γάρ τοι καὶ ἡ κορυδαλὶς
<span class="lb" data-page="12.361" data-line="13" id="l12.361.13"></span>καλουμένη βοτάνη καὶ αὐτοῖς κωλικοῖς ἁρμόττει. καί σοι καὶ
<span class="lb" data-page="12.361" data-line="14" id="l12.361.14"></span>τοῦτο κατὰ τὸ πάρεργον ἐγνώσθω.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.38" class="textpart section">
              <p>
<span class="lb" data-page="12.361" data-line="15" id="l12.361.15"></span><label class="head">λη΄. Περὶ ἀλεκτορίδων.</label> Ὅ γε μὴν τῶν ἀλεκτορίδων
<span class="lb" data-page="12.361" data-line="16" id="l12.361.16"></span>ἁπλοῦς ζωμὸς ἐπικεραστικῆς ἐστι δυνάμεως, ὥσπερ ὁ τῶν
<span class="lb" data-page="12.361" data-line="17" id="l12.361.17"></span>παλαιῶν ἀλεκτρυόνων ὑπακτικῆς. ἕψειν δὲ αὐτοὺς χρὴ μεθ’
<span class="lb" data-page="12.361" data-line="18" id="l12.361.18"></span>ἁλῶν ἐπὶ πλεῖστον. ἀλλὰ τούτων μὲν αὐτοὶ πεῖραν ἔχομεν.
</p>
            </section>
            <span class="pb" data-page="12.362" id="p12.362"></span>
            <section id="urn:cts:greekLit:tlg0057.tlg075.1st1K-grc1:11.1.39" class="textpart section">
              <p>
<span class="lb" data-page="12.362" data-line="1" id="l12.362.1"></span><label class="head">λθ΄. Περὶ γαλῆς.</label> Γαλῆν δὲ οὐδέποτε ἐκαύσαμεν, ἐφ’
<span class="lb" data-page="12.362" data-line="2" id="l12.362.2"></span>ἧς γεγράφασι τὴν τέφραν καταχριομένην μετ’ ὄξους ὠφελεῖν
<span class="lb" data-page="12.362" data-line="3" id="l12.362.3"></span>ποδαγρικούς τε καὶ ἀρθριτικοὺς, ὡς ἱκανῶς διαφορεῖν πεφυκυῖαν,
<span class="lb" data-page="12.362" data-line="4" id="l12.362.4"></span>σκελετευθεῖσαν δὲ πινομένην ἐπιλήπτους, κατὰ τὴν
<span class="lb" data-page="12.362" data-line="5" id="l12.362.5"></span>αὐτὴν δηλονότι δύναμιν. ἔνιοι δὲ καὶ πάντως ἀλεξιφάρμακον
<span class="lb" data-page="12.362" data-line="6" id="l12.362.6"></span>εἶναι θηρίου, καὶ μάλιστα τὴν κοιλίαν αὐτῆς.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.40" class="textpart section">
              <p>
<span class="lb" data-page="12.362" data-line="7" id="l12.362.7"></span><label class="head">μ΄. Περὶ κεκαυμένων βατράχων.</label> Τῶν γε μὴν κεκαυμένων
<span class="lb" data-page="12.362" data-line="8" id="l12.362.8"></span>βατράχων τὴν τέφραν αἱμοῤῥαγίας ἴαμά φασιν ὑπάρχειν
<span class="lb" data-page="12.362" data-line="9" id="l12.362.9"></span>ἐπιπαττομένην, ἀλωπεκίας δὲ ἰᾶσθαι μετὰ πίττης ὑγρᾶς.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.41" class="textpart section">
              <p>
<span class="lb" data-page="12.362" data-line="10" id="l12.362.10"></span><label class="head">μα΄. Περὶ ἱπποκάμπου.</label> Καὶ τὸν ἱππόκαμπον δὲ τὸ
<span class="lb" data-page="12.362" data-line="11" id="l12.362.11"></span>θαλάττιον ζῶον ὅλον καυθὲν ἔγραψάν τινες ἀλωπεκίας ὠφελεῖν,
<span class="lb" data-page="12.362" data-line="12" id="l12.362.12"></span>καὶ αὐτὸ δηλονότι ξηραντικῆς τε καὶ λεπτομεροῦς δυνάμεως
<span class="lb" data-page="12.362" data-line="13" id="l12.362.13"></span>ὑπάρχειν ἢ τὴν τέφραν αὐτοῦ. μιγνύουσι δ’ αὐτὴν
<span class="lb" data-page="12.362" data-line="14" id="l12.362.14"></span>τινὲς μὲν ἀμαρακίνῳ μύρῳ, τινὲς δ’ ὑγρᾷ πίττῃ, τινὲς δὲ
<span class="lb" data-page="12.362" data-line="15" id="l12.362.15"></span>παλαιῷ στέατι ὑός.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.42" class="textpart section">
              <p>
<span class="lb" data-page="12.362" data-line="16" id="l12.362.16"></span><span class="milestone ed2page" data-n="13.313" data-unit="ed2page" id="ed2page.13.313"></span><label class="head">μβ΄. Περὶ ταριχηρῶν τελλινῶν.</label> Καὶ τὰς ταριχηρὰς
<span class="lb" data-page="12.362" data-line="17" id="l12.362.17"></span>δὲ τελλίνας καυθείσας καυστικὴν ἐργάζεσθαι τέφραν
<span class="lb" data-page="12.362" data-line="18" id="l12.362.18"></span>εἰς τοσοῦτόν φασιν, ὥστε μετὰ κεδρίας μιγνυμένην αὐτὴν,
<span class="pb" data-page="12.363" id="p12.363"></span>
<span class="lb" data-page="12.363" data-line="1" id="l12.363.1"></span>ὅταν ἐκ τῶν ῥιζῶν ἐξέλωμεν τὰς τρίχας τῶν βλεφάρων, ἐνσταζομένην
<span class="lb" data-page="12.363" data-line="2" id="l12.363.2"></span>τῷ χωρίῳ κωλύειν αὖθις αὐτὰς ἀναφύεσθαι.
<span class="lb" data-page="12.363" data-line="3" id="l12.363.3"></span>Περὶ γῆς ἐντέρων. Χωρὶς δὲ καύσεως ἢ ἑψήσεως ὅλων τῶν
<span class="lb" data-page="12.363" data-line="4" id="l12.363.4"></span>ζώων ἐπιτιθεμένων τοῖς πεπονθόσι μορίοις ἢ εἴσω τοῦ σώματος
<span class="lb" data-page="12.363" data-line="5" id="l12.363.5"></span>λαμβανομένων ἐπειράθησαν, ἢ ὡς πεπειραμένοι γεγράφασιν
<span class="lb" data-page="12.363" data-line="6" id="l12.363.6"></span>ἔνιοι τῶν ἰατρῶν γῆς μὲν ἔντερα λειωθέντα, νεύροις
<span class="lb" data-page="12.363" data-line="7" id="l12.363.7"></span>διῃρημένοις ἐπιτιθέμενα, παραχρῆμα θαυμαστῶς ὀνινάναι,
<span class="lb" data-page="12.363" data-line="8" id="l12.363.8"></span>τὰ δ’ αὐτὰ ταῦτα πάντα σὺν γλυκεῖ πινόμενα φάρμακον
<span class="lb" data-page="12.363" data-line="9" id="l12.363.9"></span>οὐρητικὸν εἶναι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.43" class="textpart section">
              <p>
<span class="lb" data-page="12.363" data-line="10" id="l12.363.10"></span><label class="head">μγ΄. Περὶ κόρεων.</label> Γεγράφασι δὲ καὶ περὶ κόρεων,
<span class="lb" data-page="12.363" data-line="11" id="l12.363.11"></span>ὡς εἰ μετ’ ὄξους ποθεῖεν, ἐκβαλλόντων βδέλλας καταπεπομένας.
<span class="lb" data-page="12.363" data-line="12" id="l12.363.12"></span>ἀλλ’ ἡμεῖς γε διὰ σκορόδων ἐδωδῆς ἐκβάλλοντες αὐτὰς
<span class="lb" data-page="12.363" data-line="13" id="l12.363.13"></span>ἀεὶ κόρεων οὐκ ἐδεήθημεν.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.44" class="textpart section">
              <p>
<span class="lb" data-page="12.363" data-line="14" id="l12.363.14"></span><label class="head">μδ΄. Περὶ κανθαρίδων.</label> Κανθαρίδων γε μὴν ἱκανὴν
<span class="lb" data-page="12.363" data-line="15" id="l12.363.15"></span>πεῖραν ἔχομεν ἐπὶ τῶν ψωρωδῶν ὀνύχων, οἷς ἐπιτιθέμεναι
<span class="lb" data-page="12.363" data-line="16" id="l12.363.16"></span>μετὰ τῶν ἐπιτηδείων κηρωτῶν ἢ ἐμπλαστῶν φαρμάκων ἐξάγουσιν
<span class="lb" data-page="12.363" data-line="17" id="l12.363.17"></span>αὐτοὺς, ὡς ἐκπίπτειν ὅλους. ἐμίξαμεν δὲ καὶ ταῖς
<span class="lb" data-page="12.363" data-line="18" id="l12.363.18"></span>πρὸς ψώρας καὶ λέπρας ἁρμοζούσαις δυνάμεσι καί τισι τῶν
<span class="pb" data-page="12.364" id="p12.364"></span>
<span class="lb" data-page="12.364" data-line="1" id="l12.364.1"></span>σηπτῶν, ἐνίοτε δὲ καὶ τῶν τοὺς καλουμένους ἥλους ἐκβαλλόντων.
<span class="lb" data-page="12.364" data-line="2" id="l12.364.2"></span>εἷς δέ τις τῶν ἡμετέρων διδασκάλων ἐνέβαλλεν αὐτῶν
<span class="lb" data-page="12.364" data-line="3" id="l12.364.3"></span>ὀλίγον εἰς οὐρητικὸν φάρμακον. ἔνιοι δὲ μόνα τὰ πτερὰ
<span class="lb" data-page="12.364" data-line="4" id="l12.364.4"></span>καὶ τοὺς <span class="milestone ed1page" data-n="2.150" data-unit="ed1page" id="ed1page.2.150"></span>πόδας ἐμβάλλουσιν, ἃ δὴ καὶ ἀλεξητήριά
<span class="lb" data-page="12.364" data-line="5" id="l12.364.5"></span>φασιν εἶναι τοῖς τὰ τώματα πιοῦσιν αὐτῶν. ἔνιοι δὲ ἔμπαλιν,
<span class="lb" data-page="12.364" data-line="6" id="l12.364.6"></span>ἡμεῖς δὲ ὅλας ἐμβάλλομεν. ἐπιτηδειότεραι δ’ εἰσὶ πρὸς
<span class="lb" data-page="12.364" data-line="7" id="l12.364.7"></span>ἅπερ ἔφην λέγων πεπειράσθαι τῶν κανθαρίδων ἐκ τῶν πυρῶν
<span class="lb" data-page="12.364" data-line="8" id="l12.364.8"></span>ὅσαι μηλίνας ἐγκαρσίας ζώνας ἔχουσιν ἐν τοῖς πτεροῖς,
<span class="lb" data-page="12.364" data-line="9" id="l12.364.9"></span>καὶ μᾶλλον, ἐὰν ἐμβαλὼν αὐτὰς εἰς ἀγγεῖον καινὸν κεράμιον,
<span class="lb" data-page="12.364" data-line="10" id="l12.364.10"></span>εἶτα περιτιθεὶς τῷ στόματι τοῦ ἀγγείου τῶν ἀραιῶν
<span class="lb" data-page="12.364" data-line="11" id="l12.364.11"></span>ὀθονίων τι κρατῇς οὕτω τὸ ἀγγεῖον, ὡς ἐστράφθαι τὴν
<span class="lb" data-page="12.364" data-line="12" id="l12.364.12"></span>ὀθόνην κάτω, δεχομένην τὸν ἀναφερόμενον ἀτμὸν τοῦ ὄξους
<span class="lb" data-page="12.364" data-line="13" id="l12.364.13"></span>ἄχρις ἂν ἀποθάνωσιν αἱ κανθαρίδες.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.45" class="textpart section">
              <p>
<span class="lb" data-page="12.364" data-line="14" id="l12.364.14"></span><label class="head">με΄. Περὶ βουπρήστεως.</label> Οὕτω δὲ καὶ τὰς βουπρήστεις
<span class="lb" data-page="12.364" data-line="15" id="l12.364.15"></span>ἀποτίθεσθαι προσῆκεν. εἰσὶ δὲ καὶ αὗται γένος τι ζώου,
<span class="lb" data-page="12.364" data-line="16" id="l12.364.16"></span>παραπλήσιον κανθαρίσι κατὰ τὴν ἰδέαν καὶ τὴν δύναμιν.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.46" class="textpart section">
              <p>
<span class="lb" data-page="12.364" data-line="17" id="l12.364.17"></span><label class="head">μστ΄. Περὶ πιτυοκάμπης.</label> Καὶ μὴν καὶ ἐπὶ ταῖς
<span class="lb" data-page="12.364" data-line="18" id="l12.364.18"></span>πίτυσι κάμπαι, καλούμεναι δὲ εἰκότως πιτυοκάμπαι, τοιαύτης
<span class="lb" data-page="12.364" data-line="19" id="l12.364.19"></span>εἰσὶ δυνάμεως.
</p>
            </section>
            <span class="pb" data-page="12.365" id="p12.365"></span>
            <section id="urn:cts:greekLit:tlg0057.tlg075.1st1K-grc1:11.1.47" class="textpart section">
              <p>
<span class="lb" data-page="12.365" data-line="1" id="l12.365.1"></span><label class="head">μζ΄. Περὶ σαλαμάνδρας.</label> Καὶ τῆς σαλαμάνδρας δὲ
<span class="lb" data-page="12.365" data-line="2" id="l12.365.2"></span>καυθείσης τὴν τέφραν ἔνιοι μιγνύουσι σηπταῖς τε καὶ λεπρικαῖς
<span class="lb" data-page="12.365" data-line="3" id="l12.365.3"></span>καὶ ψωρικαῖς δυνάμεσι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.48" class="textpart section">
              <p>
<span class="lb" data-page="12.365" data-line="4" id="l12.365.4"></span><span class="milestone ed2page" data-n="13.314" data-unit="ed2page" id="ed2page.13.314"></span><label class="head">μη΄. Περὶ νάρκης.</label> Καὶ τὴν νάρκην δ’ ὅλην,
<span class="lb" data-page="12.365" data-line="5" id="l12.365.5"></span>λέγω δὲ δηλονότι τὸ θαλάττιον ζῶον, ἔγραψαν ἔνιοι κεφαλαλγίας
<span class="lb" data-page="12.365" data-line="6" id="l12.365.6"></span>ἰᾶσθαι προσφερομένην τῇ κεφαλῇ καὶ τὴν ἐξεστραμμένην
<span class="lb" data-page="12.365" data-line="7" id="l12.365.7"></span>ἕδραν ἐντρέπειν. ἀλλ’ ἐγὼ πειραθεὶς ἀμφοῖν οὐδέτερον
<span class="lb" data-page="12.365" data-line="8" id="l12.365.8"></span>ἐργαζομένην εὗρον. ἐννοήσας οὖν αὐτὴν ἔτι ζῶσαν προστιθέναι
<span class="lb" data-page="12.365" data-line="9" id="l12.365.9"></span>τινὶ κεφαλὴν ὀδυνωμένῳ, δύνασθαι γὰρ ἀνώδυνον
<span class="lb" data-page="12.365" data-line="10" id="l12.365.10"></span>εἶναι φάρμακον, ὁμοίως τοῖς ἄλλοις ὅσα ναρκοῖ τὴν αἴσθησιν
<span class="lb" data-page="12.365" data-line="11" id="l12.365.11"></span>εὗρον οὕτως ἔχειν. οἴομαι δὲ καὶ τὸν πρῶτον χρησάμενον
<span class="lb" data-page="12.365" data-line="12" id="l12.365.12"></span>ἔκ τινος τοιαύτης ἐπινοίας ὁρμηθέντα χρῆσθαι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.49" class="textpart section">
              <p>
<span class="lb" data-page="12.365" data-line="13" id="l12.365.13"></span><label class="head">μθ΄. Περὶ δράκοντος θαλαττίου καὶ τρίγλης.</label> Ζῶντα
<span class="lb" data-page="12.365" data-line="14" id="l12.365.14"></span>δ’ ἀναπτυχθέντα καὶ παραχρῆμα προσενεχθέντα τοῖς πεπονθόσι
<span class="lb" data-page="12.365" data-line="15" id="l12.365.15"></span>μορίοις ὠφελεῖν ἔγραψαν ζῶα ταυτὶ, δράκοντα μὲν θαλάττιον
<span class="lb" data-page="12.365" data-line="16" id="l12.365.16"></span>ἐπὶ τῆς ἰδίας πληγῆς ἐπιτιθέμενον, ὡσαύτως δὲ καὶ
<span class="lb" data-page="12.365" data-line="17" id="l12.365.17"></span>τρίγλην ἐπὶ τὴν τοῦ δράκοντος, μῦς δὲ τοὺς κατ’ οἶκον ἐπὶ
<span class="lb" data-page="12.365" data-line="18" id="l12.365.18"></span>τὴν τοῦ σκορπίου, καθάπερ καὶ τὴν σαῦραν, μυγαλὴν δ’ ἐπὶ
<span class="pb" data-page="12.366" id="p12.366"></span>
<span class="lb" data-page="12.366" data-line="1" id="l12.366.1"></span>τὴν ἑαυτῆς καὶ σαῦραν τὴν Χαλκιδικὴν, ἣν καὶ δι’ οἴνου
<span class="lb" data-page="12.366" data-line="2" id="l12.366.2"></span>ποτίζουσιν, ὡς θεραπεύουσαν τὸ ἑαυτῆς δῆγμα. καὶ σκορπίον
<span class="lb" data-page="12.366" data-line="3" id="l12.366.3"></span>δὲ τὴν ἑαυτοῦ πληγὴν ἐκθεραπεύειν ἐπιτιθέμενον λεῖον·
<span class="lb" data-page="12.366" data-line="4" id="l12.366.4"></span>ὡσαύτως δὲ καὶ ὀπτὸν ἐσθιόμενον. ἁρμόττειν δ’ αὐτόν φασι
<span class="lb" data-page="12.366" data-line="5" id="l12.366.5"></span>καὶ τοῖς ὑπ’ ἐχίδνης δηχθεῖσιν, ἀσκαλαβώτην δὲ τοῖς ὑπὸ
<span class="lb" data-page="12.366" data-line="6" id="l12.366.6"></span>σκορπίου. λέγουσι δὲ κᾀν τοῖς κατ’ Αἴγυπτον χωρίοις σκελετευθέντα
<span class="lb" data-page="12.366" data-line="7" id="l12.366.7"></span>τὸν καλούμενον ἀσείρακον τοῖς ὑπὸ σκορπίου πληγεῖσι
<span class="lb" data-page="12.366" data-line="8" id="l12.366.8"></span>δίδοσθαι καὶ τὸ καλούμενον κύβιον ἐπὶ κυνὸς δήγματος
<span class="lb" data-page="12.366" data-line="9" id="l12.366.9"></span>ὠφελίμως παραλαμβάνεσθαι κατὰ τοῦ τραύματος ἐπιτιθέμενον,
<span class="lb" data-page="12.366" data-line="10" id="l12.366.10"></span>ἄλλα τε πολλὰ τοιαῦτα, περὶ ὧν ἐπιπλέον ἐροῦμεν
<span class="lb" data-page="12.366" data-line="11" id="l12.366.11"></span>ἐν τοῖς κατὰ ἰδιότητα τῆς ὅλης οὐσίας ἐνεργοῦσιν. ἐν
<span class="lb" data-page="12.366" data-line="12" id="l12.366.12"></span>ἐλαίῳ δ’ ἑψηθέντων ὅλων ζώων ἐχρήσαντο τῷ ἐλαίῳ τινὲς
<span class="lb" data-page="12.366" data-line="13" id="l12.366.13"></span>τῶν καθ’ ἡμᾶς ἰατρῶν. ἔνιοι δὲ τῶν ἔμπροσθεν, ἕνεκα
<span class="lb" data-page="12.366" data-line="14" id="l12.366.14"></span>μὲν ψιλώσεως τριχῶν πιτυοκάμπαις τε καὶ ταῖς θαλαττίαις
<span class="lb" data-page="12.366" data-line="15" id="l12.366.15"></span>ἀκαλήφαις καὶ λαγωῷ τῷ θαλαττίῳ καὶ σκολοπένδρᾳ τῇ
<span class="lb" data-page="12.366" data-line="16" id="l12.366.16"></span>θαλαττίᾳ· πρὸς ὠταλγίαν δὲ σίλφαις ἐνεψηθείσαις τῷ ἐλαίῳ
<span class="lb" data-page="12.366" data-line="17" id="l12.366.17"></span>καὶ τοῖς καλουμένοις ὀνίσκοις. ἔστι δὲ ζῶα σφαιρούμενα κατὰ
<span class="lb" data-page="12.366" data-line="18" id="l12.366.18"></span>τὴν εἰς ἑαυτὸν σύνοδον, ἅπερ ὀνομάζουσί τινες τῶν παρ’ ἡμῖν
<span class="pb" data-page="12.367" id="p12.367"></span>
<span class="lb" data-page="12.367" data-line="1" id="l12.367.1"></span>κυάμους, ἐπειδὴ παραπλήσιοι τοῖς ἐδωδίμοις κυάμοις εἰσὶν,
<span class="lb" data-page="12.367" data-line="2" id="l12.367.2"></span>ὅταν ἑαυτοὺς σφαιρώσωσι φαιοὶ κατὰ τὴν χρόαν ὄντες. ἐπὶ
<span class="lb" data-page="12.367" data-line="3" id="l12.367.3"></span>δὲ τῆς ἀγροικίας ἔστιν ἰδεῖν πλείστους τούτους γεννωμένους
<span class="lb" data-page="12.367" data-line="4" id="l12.367.4"></span>ὑπὸ ταῖς ὑδρίαις, αἷς ἀπὸ τῶν κρηνῶν κομίζουσι τὸ ὕδωρ
<span class="lb" data-page="12.367" data-line="5" id="l12.367.5"></span>οἱ ἀγροῖκοι, κατατίθενται δ’ αὐτὰς πλησίον τῆς ἑστίας, καί
<span class="lb" data-page="12.367" data-line="6" id="l12.367.6"></span>τινας τῶν κατὰ ἀγρὸν ἰατρευόντων εἶδον ἀεὶ χρωμένους τῷ
<span class="lb" data-page="12.367" data-line="7" id="l12.367.7"></span>ἐξ αὐτῶν ἐλαίῳ πρὸς τὰ τῶν ὤτων ἀλγήματα πάντα, μὴ
<span class="lb" data-page="12.367" data-line="8" id="l12.367.8"></span>διοριζομένους κατὰ τίνα γέγονε διάθεσιν· ὅθεν εἰκότως ἐνίοτε
<span class="lb" data-page="12.367" data-line="9" id="l12.367.9"></span>μὲν ἐπιτυγχάνουσιν, ἐνίοτε δὲ καὶ βλάπτουσι. καὶ τί θαυμαστὸν,
<span class="lb" data-page="12.367" data-line="10" id="l12.367.10"></span>ὅπου καὶ τῶν ἐνδόξων ἰατρῶν ἔνιοι χωρὶς διορισμοῦ
<span class="lb" data-page="12.367" data-line="11" id="l12.367.11"></span>περὶ τῶν τοιούτων ἔγραψαν; τοιαῦτα γοῦν ἐστι καὶ τὰ τῶν
<span class="lb" data-page="12.367" data-line="12" id="l12.367.12"></span>εὐπορίστων φαρμάκων Ἀπολλωνίου βιβλία. οὗτος τοίνυν καὶ
<span class="lb" data-page="12.367" data-line="13" id="l12.367.13"></span>τὰ τῆς γῆς ἔντερα γέγραφεν ἐν ἐλαίῳ καθεψηθέντα τῶν
<span class="lb" data-page="12.367" data-line="14" id="l12.367.14"></span>ὤτων ἀλγήματα πραΰνειν, ἔνιοι δὲ στέατι χηνὸς ἀξιοῦσι
<span class="lb" data-page="12.367" data-line="15" id="l12.367.15"></span>μίξαντας οὕτω χρῆσθαι.
</p>
            </section>
            <section id="urn:cts:greekLit:tlg0057.tlg075.1st1K-grc1:11.1.50" class="textpart section">
              <p>
<span class="lb" data-page="12.367" data-line="16" id="l12.367.16"></span><span class="milestone ed2page" data-n="13.315" data-unit="ed2page" id="ed2page.13.315"></span><label class="head">ν΄. Περὶ ἀλωπέκων καὶ ὑαινῶν.</label> Περὶ δὲ τῶν
<span class="lb" data-page="12.367" data-line="17" id="l12.367.17"></span>ὅλων ἐν ἐλαίῳ καθεψομένων ἀλωπέκων, οὕτως γάρ τινες
<span class="lb" data-page="12.367" data-line="18" id="l12.367.18"></span>ἀρθριτικοὺς θεραπεύουσιν, οἱ μὲν ζώσας ἐμβάλλοντες μεγίστῳ
<span class="lb" data-page="12.367" data-line="19" id="l12.367.19"></span>λέβητι τὰς ἀλώπεκας, οἱ δὲ καὶ τεθνεώσας, ἀναγκαῖον εἰπεῖν
<span class="pb" data-page="12.368" id="p12.368"></span>
<span class="lb" data-page="12.368" data-line="1" id="l12.368.1"></span>ἐπιπλέον, ἐπειδὴ πολλοὺς ἔδοξαν κατ’ ἀρχὰς μὲν ἀπηλλαχέναι
<span class="lb" data-page="12.368" data-line="2" id="l12.368.2"></span>τοῦ πάθους, οὐ μετὰ πολὺν δὲ χρόνον ὠφεληκέναι
<span class="lb" data-page="12.368" data-line="3" id="l12.368.3"></span>μόνον. ἐπανῆλθε γὰρ αὐτοῖς τὸ πάθος, οὐ μὴν οὕτω γε
<span class="lb" data-page="12.368" data-line="4" id="l12.368.4"></span>σφοδρὸν ὡς ἔμπροσθεν ἦν. ἔστι δὴ τὸ κατὰ τὰς ἀλώπεκας
<span class="lb" data-page="12.368" data-line="5" id="l12.368.5"></span>οὐδέν τι διαφορητικώτερον τοῦ κατὰ τὴν ὕαιναν, ἧς ὁμοίως
<span class="lb" data-page="12.368" data-line="6" id="l12.368.6"></span>ἑψομένης ἐν ἐλαίῳ διαφορητικώτατον γίνεται τοὔλαιον. εἴρηται
<span class="lb" data-page="12.368" data-line="7" id="l12.368.7"></span>δὲ πολλάκις ὡς τοῖς τοιούτοις φαρμάκοις ὑπάρχει τὰ
<span class="lb" data-page="12.368" data-line="8" id="l12.368.8"></span>διὰ βάθους ἐν τῷ σώματι περιεχόμενα πρὸς τὴν ἐπιφάνειαν
<span class="lb" data-page="12.368" data-line="9" id="l12.368.9"></span>ἕλκειν καὶ κατὰ τοῦτο τὰς ὀδύνας ἐνίοτε παύειν. οὐ γὰρ
<span class="lb" data-page="12.368" data-line="10" id="l12.368.10"></span>δὴ διὰ παντός γε τοῦτ’ αὐτοῖς ἕπεται μόνον, ἐκείνων τῶν
<span class="lb" data-page="12.368" data-line="11" id="l12.368.11"></span>ὀδυνῶν παυομένων ὑπὸ τῶν τοιούτων φαρμάκων, ἐφ’ ὧν
<span class="lb" data-page="12.368" data-line="12" id="l12.368.12"></span>ἐν τῷ βάθει περιέχεται χυμὸς ὀδύνης ποιητικὸς, ἢ διὰ τὸ
<span class="lb" data-page="12.368" data-line="13" id="l12.368.13"></span>πάχος τῆς οὐσίας ἢ διὰ ψύξιν ἢ δριμύτητα σφοδρὰν ἢ καὶ
<span class="lb" data-page="12.368" data-line="14" id="l12.368.14"></span>πνεῦμα φυσῶδες, οὐκ ἔχον διέξοδον. οἱ τοίνυν ταῖς ἀλώπεξι
<span class="lb" data-page="12.368" data-line="15" id="l12.368.15"></span>χρώμενοι καὶ αὐτοὶ διαφορητικὸν εἰργάζοντο τοὔλαιον, εἶτα
<span class="lb" data-page="12.368" data-line="16" id="l12.368.16"></span>πυέλους αὐτῷ πληροῦντες ἐνεβίβαζον αὐταῖς ὅλους τοὺς
<span class="lb" data-page="12.368" data-line="17" id="l12.368.17"></span>ἀρθριτικοὺς, ἐνδιατρίβειν χρόνῳ συχνῷ κελεύοντες, ἐκ τούτου
<span class="pb" data-page="12.369" id="p12.369"></span>
<span class="lb" data-page="12.369" data-line="1" id="l12.369.1"></span>τε συνέβαινεν οὐ μόνον τοὺς περὶ τοῖς ἄρθροις ὄγκους
<span class="lb" data-page="12.369" data-line="2" id="l12.369.2"></span>αὐτῶν, ἀλλὰ καὶ τὸ σύμπαν σῶμα κενοῦσθαι. πληθωρικῶς
<span class="lb" data-page="12.369" data-line="3" id="l12.369.3"></span>οὖν ὅλου τοῦ σώματος αὐτοῖς προδιακειμένου θαυμαστὸν
<span class="lb" data-page="12.369" data-line="4" id="l12.369.4"></span>οὐδὲν ἦν ὠφέλειαν τῇ κενώσει γενέσθαι, μηδενὸς μὴν ἐπιῤῥέοντος
<span class="lb" data-page="12.369" data-line="5" id="l12.369.5"></span>τοῖς πεπονθόσι μέρεσι διὰ τὸ κενοῦσθαι τὸ σύμπαν
<span class="lb" data-page="12.369" data-line="6" id="l12.369.6"></span>σῶμα, τῶν ἐν αὐτοῖς περιεχομένων χυμῶν διαφορουμένων.
<span class="lb" data-page="12.369" data-line="7" id="l12.369.7"></span>ὥσπερ δ’ ἔμπροσθεν ἀπαθοῦς ὄντος αὐτοῖς τοῦ σώματος
<span class="lb" data-page="12.369" data-line="8" id="l12.369.8"></span>ἡ μοχθηρὰ δίαιτα τὸ πάθος εἰργάσατο, κατὰ τὸν
<span class="lb" data-page="12.369" data-line="9" id="l12.369.9"></span>αὐτὸν τρόπον ἢ καὶ μᾶλλον ἔτι διὰ τῆς ὁμοίας διαίτης εἰκὸς
<span class="lb" data-page="12.369" data-line="10" id="l12.369.10"></span>ἦν αὖθις αὐτοὺς ὡσαύτως διατεθήσεσθαι τοῖς πεπονηκόσιν
<span class="lb" data-page="12.369" data-line="11" id="l12.369.11"></span>ἄρθροις.
</p>
            </section>
          </article>

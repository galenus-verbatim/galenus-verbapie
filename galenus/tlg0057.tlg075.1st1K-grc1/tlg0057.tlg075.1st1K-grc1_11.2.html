<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:11.2">
<span class="pb page1" data-page="12.369" id="p12.369">ㅤ</span>
<span class="milestone ed1page page1" data-n="2.150" data-unit="ed1page" id="ed1page.2.150">ㅤ</span>
<span class="milestone ed2page page1" data-n="13.315" data-unit="ed2page" id="ed2page.13.315">ㅤ</span>
            <section id="urn:cts:greekLit:tlg0057.tlg075.1st1K-grc1:11.2.1" class="textpart section">
              <p>
<span class="lb" data-page="12.369" data-line="12" id="l12.369.12">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.1">α΄. Περὶ τῶν ἐν θαλάττῃ καὶ ἁλμυροῖς
<span class="lb" data-page="12.369" data-line="13" id="l12.369.13">ㅤ</span>ὕδασι γεννωμένων.</a> Μόνα ταῦτα ἔτι λείποντα τῇ συμπάσῃ
<span class="lb" data-page="12.369" data-line="14" id="l12.369.14">ㅤ</span>πραγματείᾳ καιρὸν ἐπιτήδειον ἔχει τόνδε. τὰ μὲν γὰρ ἐν
<span class="lb" data-page="12.369" data-line="15" id="l12.369.15">ㅤ</span>θαλάττῃ <span class="milestone ed1page" data-n="2.151" data-unit="ed1page" id="ed1page.2.151">ㅤ</span>τε καὶ ὕδατι γεννώμενα ζῶα κατὰ τὸν ἔμπροσθεν
<span class="lb" data-page="12.369" data-line="16" id="l12.369.16">ㅤ</span>εἴρηται λόγον περὶ τῶν ζώων. ὅσα δὲ γεννᾶται μὲν
<span class="lb" data-page="12.369" data-line="17" id="l12.369.17">ㅤ</span>ἐν ὕδασιν ἢ ἐξ ὑδάτων, οὐκ ἔστι δὲ ταῦτα ζῶα, νῦν
<span class="lb" data-page="12.369" data-line="18" id="l12.369.18">ㅤ</span>εἰρήσεται.
</p>
            </section>
            <span class="pb" data-page="12.370" id="p12.370">ㅤ</span>
            <section id="urn:cts:greekLit:tlg0057.tlg075.1st1K-grc1:11.2.2" class="textpart section">
              <p>
<span class="lb" data-page="12.370" data-line="1" id="l12.370.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.2">β΄. Περὶ ἀδαρκίου.</a> Ἀδάρκιον, ἔνιοι δὲ ἀῤῥενικῶς
<span class="lb" data-page="12.370" data-line="2" id="l12.370.2">ㅤ</span>ἄδαρκόν, ἄλλοι δὲ θηλυκῶς ἀδάρκην καλοῦσι κατὰ μὲν τὴν
<span class="lb" data-page="12.370" data-line="3" id="l12.370.3">ㅤ</span>οὐσίαν οἷος ἀφρός τίς ἐστι πεπηγὼς, ὕδατος ἁλμυροῦ περιπηγνύμενος
<span class="lb" data-page="12.370" data-line="4" id="l12.370.4">ㅤ</span>φορυτῷ τε καὶ καλάμοις. δριμύτατον δ’ ἐστὶ
<span class="lb" data-page="12.370" data-line="5" id="l12.370.5">ㅤ</span>καὶ θερμαντικώτατον τοῦτο, διὸ καὶ καθ’ αὑτὸ μὲν ἄχρηστόν
<span class="lb" data-page="12.370" data-line="6" id="l12.370.6">ㅤ</span>ἐστι, μίγνυται δὲ τοῖς ἀμβλύνουσι τὴν δύναμιν αὐτοῦ
<span class="lb" data-page="12.370" data-line="7" id="l12.370.7">ㅤ</span>καὶ οὕτω γίγνεται πολύχρηστον ἐπὶ τῶν θερμανθῆναι δεομένων
<span class="lb" data-page="12.370" data-line="8" id="l12.370.8">ㅤ</span>διαθέσεων ἔξωθεν προσαγόμενον. εἴσω γὰρ τοῦ σώματος
<span class="lb" data-page="12.370" data-line="9" id="l12.370.9">ㅤ</span>οὐχ οἷόν τε λαβεῖν αὐτὸ διὰ τὸ σφοδρὸν τῆς δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.3" class="textpart section">
              <p>
<span class="lb" data-page="12.370" data-line="10" id="l12.370.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.3">γ΄. Περὶ ἀλκυονίων.</a> Ἀλκυόνια ῥύπτει μὲν ἅπαντα
<span class="lb" data-page="12.370" data-line="11" id="l12.370.11">ㅤ</span>καὶ διαφορεῖ, δριμεῖαν ἔχοντα ποιότητα καὶ θερμὴν δύναμιν,
<span class="lb" data-page="12.370" data-line="12" id="l12.370.12">ㅤ</span>ἀλλὰ τὸ μᾶλλόν τε <span class="milestone ed2page" data-n="13.316" data-unit="ed2page" id="ed2page.13.316">ㅤ</span>καὶ ἧττον ἐν αὐτοῖς ἐστιν
<span class="lb" data-page="12.370" data-line="13" id="l12.370.13">ㅤ</span>οὐκ ὀλίγον, ἔν τε τούτοις αὐτοῖς οἷς εἴρηκα καὶ προσέτι
<span class="lb" data-page="12.370" data-line="14" id="l12.370.14">ㅤ</span>κατὰ τὸ λεπτομερὲς τῆς ὅλης οὐσίας. ἔστι δ’ αὐτῶν ἓν μὲν
<span class="lb" data-page="12.370" data-line="15" id="l12.370.15">ㅤ</span>πυκνὸν καὶ βαρὺ καὶ μοχθηρὸν κατὰ τὴν ὀσμὴν, ὄζει γὰρ
<span class="lb" data-page="12.370" data-line="16" id="l12.370.16">ㅤ</span>ἰχθύων σαπρῶν, ἐοικὸς κατὰ σχῆμα σπόγγῳ. δεύτερον δ’
<span class="lb" data-page="12.370" data-line="17" id="l12.370.17">ㅤ</span>ἄλλο προμηκέστερον τῷ σχήματι κοῦφον καὶ ἀραιὸν, ὀσμὴν
<span class="lb" data-page="12.370" data-line="18" id="l12.370.18">ㅤ</span>φυκίοις ὁμοίαν ἔχον. ἄλλο δὲ τρίτον σκώληκι μέν ἐστι τὸ
<span class="pb" data-page="12.371" id="p12.371">ㅤ</span>
<span class="lb" data-page="12.371" data-line="1" id="l12.371.1">ㅤ</span>σχῆμα παραπλήσιον, πορφυρίζει δὲ τῇ χρόᾳ καὶ τῇ συστάσει
<span class="lb" data-page="12.371" data-line="2" id="l12.371.2">ㅤ</span>μαλακόν ἐστιν. ὀνομάζουσι δ’ αὐτὸ Μιλήσιον. ἐφ’ οἷς
<span class="lb" data-page="12.371" data-line="3" id="l12.371.3">ㅤ</span>ἄλλο τέταρτον, ὁμοίως μὲν τῷ δευτέρῳ λελεγμένῳ κοῦφόν
<span class="lb" data-page="12.371" data-line="4" id="l12.371.4">ㅤ</span>τε καὶ ἀραιὸν, ἐοικὸς δὲ ἐρίοις οἰσυπηροῖς. τὸ δὲ πέμπτον
<span class="lb" data-page="12.371" data-line="5" id="l12.371.5">ㅤ</span>ἔξωθεν μὲν ἐπιφανείᾳ λείᾳ περιγράφεται, τὴν δ’ ἐντὸς οὐσίαν
<span class="lb" data-page="12.371" data-line="6" id="l12.371.6">ㅤ</span>ἔχει τραχεῖαν, οὐδεμίαν μὲν ἔχον ὀσμὴν, ἐν τῇ γεύσει
<span class="lb" data-page="12.371" data-line="7" id="l12.371.7">ㅤ</span>δὲ δριμὺ φαινόμενον· ἔστι γὰρ δήπου καὶ θερμότατον ἁπάντων
<span class="lb" data-page="12.371" data-line="8" id="l12.371.8">ㅤ</span>τῶν ἀλκυονίων, ὡς τρίχας ἀποκάειν δύνασθαι. διὸ τῶν
<span class="lb" data-page="12.371" data-line="9" id="l12.371.9">ㅤ</span>μὲν πρώτων δύο λειχῆνας καὶ ἀλφοὺς καὶ μέντοι καὶ ψώρας
<span class="lb" data-page="12.371" data-line="10" id="l12.371.10">ㅤ</span>καὶ λέπρας ὠφελούντων, ἔτι τε λαμπρυνόντων τὸ δέρμα
<span class="lb" data-page="12.371" data-line="11" id="l12.371.11">ㅤ</span>διὰ τὸ σύμμετρον τῆς δυνάμεως, δύναται ταὐτὸ ποιεῖν τουτὶ
<span class="lb" data-page="12.371" data-line="12" id="l12.371.12">ㅤ</span>τὸ ἔσχατον εἰρημένον. οὐ γὰρ ἀποῤῥύπτει μόνον ἐκεῖνα,
<span class="lb" data-page="12.371" data-line="13" id="l12.371.13">ㅤ</span>ὥσπερ τὴν ἔξωθεν ἐπιφάνειαν, ἀλλ’ ἀποδέρει τε καὶ ἐκδέρει
<span class="lb" data-page="12.371" data-line="14" id="l12.371.14">ㅤ</span>προσερχόμενον εἰς τὸ βάθος τοῦ δέρματος ὡς ἕλκη
<span class="lb" data-page="12.371" data-line="15" id="l12.371.15">ㅤ</span>ποιεῖν. τὸ δὲ τρίτον εἰρημένον ἁπάντων ἐστὶ λεπτομερέστατον,
<span class="lb" data-page="12.371" data-line="16" id="l12.371.16">ㅤ</span>διὸ καὶ καυθὲν ἀλωπεκίας ἰᾶται μετ’ οἴνου καταχριόμενον
<span class="lb" data-page="12.371" data-line="17" id="l12.371.17">ㅤ</span>πυῤῥοῦ μὲν τὴν χρόαν, λεπτοῦ δὲ τῇ συστάσει. τὸ
<span class="lb" data-page="12.371" data-line="18" id="l12.371.18">ㅤ</span>τέταρτον δὲ τούτων ἐστὶν ὁμοειδὲς κατὰ τὴν δύναμιν, ἀσθενέστερον
<span class="lb" data-page="12.371" data-line="19" id="l12.371.19">ㅤ</span>δ’ οὐκ ὀλίγον.
</p>
            </section>
            <span class="pb" data-page="12.372" id="p12.372">ㅤ</span>
            <section id="urn:cts:greekLit:tlg0057.tlg075.1st1K-grc1:11.2.4" class="textpart section">
              <p>
<span class="lb" data-page="12.372" data-line="1" id="l12.372.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.4">δ΄. Περὶ ἁλῶν.</a> Ἅλες τῆς αὐτῆς κατὰ γένος δυνάμεως
<span class="lb" data-page="12.372" data-line="2" id="l12.372.2">ㅤ</span>οἴ τ’ ὀρυκτοὶ καὶ οἱ θαλάττιοι. διαφέρουσι δὲ τῷ μᾶλλον
<span class="lb" data-page="12.372" data-line="3" id="l12.372.3">ㅤ</span>πεπιλῆσθαι τὴν οὐσίαν τῶν ἐκ τῆς γῆς ἁλῶν, διὸ καὶ
<span class="lb" data-page="12.372" data-line="4" id="l12.372.4">ㅤ</span>τὸ παχυμερές τε καὶ στῦφον ἐν τούτοις μᾶλλόν ἐστιν. οἱ μὲν
<span class="lb" data-page="12.372" data-line="5" id="l12.372.5">ㅤ</span>οὖν θαλάττιοι τήκονται παραχρῆμα περιχυθέντος ὕδατος
<span class="lb" data-page="12.372" data-line="6" id="l12.372.6">ㅤ</span>αὐτοῖς, οἱ δ’ ἐκ τῆς γῆς οὐ πάσχουσι τοῦτο. τοῖς θαλαττίοις
<span class="lb" data-page="12.372" data-line="7" id="l12.372.7">ㅤ</span>δ’ ὁμοειδεῖς εἰσι καὶ οἱ κατὰ λίμνας τινὰς, ἐχούσας
<span class="lb" data-page="12.372" data-line="8" id="l12.372.8">ㅤ</span>ἁλμυρίδα, γεννώμενοι τοῦ θέρους, ἐξοπτωμένου τοῦ ὕδατος
<span class="lb" data-page="12.372" data-line="9" id="l12.372.9">ㅤ</span>ἐξ αὐτῶν, ὥσπερ καὶ οἱ Τραγάσιοι πλησίον Σμινθίου. συνίσταται
<span class="lb" data-page="12.372" data-line="10" id="l12.372.10">ㅤ</span>γὰρ ἐνταῦθα πρὸς τῶν αὐτοφυῶν ὑδάτων θερμῶν
<span class="lb" data-page="12.372" data-line="11" id="l12.372.11">ㅤ</span>ἱκανῶς ὄντων ὕδωρ δαψιλὲς λιμνάζον οὐκ ἐν πολλῷ χωρίῳ,
<span class="lb" data-page="12.372" data-line="12" id="l12.372.12">ㅤ</span>καὶ τοῦτο τοῦ θέρους ὅλον ἐκδαπανᾶται ξηραινόμενον
<span class="lb" data-page="12.372" data-line="13" id="l12.372.13">ㅤ</span>ὑπὸ τοῦ ἡλίου, τοῦ τόπου δ’ ἁλμυρίδα σύμφυτον ἔχοντος,
<span class="lb" data-page="12.372" data-line="14" id="l12.372.14">ㅤ</span>τὸ ὑπολειπόμενον αὐτοῦ πᾶν ἅλες γίνονται, τὴν ἐπωνυμίαν
<span class="lb" data-page="12.372" data-line="15" id="l12.372.15">ㅤ</span>ἀπό τε τοῦ χωρίου καὶ τῶν ὑδάτων λαμβάνοντες. καὶ γὰρ
<span class="lb" data-page="12.372" data-line="16" id="l12.372.16">ㅤ</span>αὐτὰ τὰ αὐτοφυῆ κατ’ ἐκεῖνον τὸν τόπον ὕδατα Τραγάσια
<span class="lb" data-page="12.372" data-line="17" id="l12.372.17">ㅤ</span>καλεῖται, ξηραντικωτάτης ὄντα δυνάμεως, καὶ χρῶνταί
<span class="lb" data-page="12.372" data-line="18" id="l12.372.18">ㅤ</span>γε πρὸς τοῦτ’ αὐτοῖς οἱ κατ’ ἐκεῖνον τὸν τόπον ἰατροί.
<span class="pb" data-page="12.373" id="p12.373">ㅤ</span>
<span class="lb" data-page="12.373" data-line="1" id="l12.373.1">ㅤ</span>λέλεκται δὲ καὶ περὶ τῶν Σοδομηνῶν τῶν ἐν τῇ νεκρᾷ θαλάσσῃ
<span class="lb" data-page="12.373" data-line="2" id="l12.373.2">ㅤ</span>καλουμένῃ γεννωμένων ἐν τῷ τετάρτῳ γράμματι, καὶ
<span class="lb" data-page="12.373" data-line="3" id="l12.373.3">ㅤ</span>εἴ τις ἐκεῖνο τὸ βιβλίον ἀνέγνωκεν ἐπιμελῶς, ἀναμνήσεως αὐτῷ
<span class="lb" data-page="12.373" data-line="4" id="l12.373.4">ㅤ</span>μόνον δεήσει νῦν, ὥστε ῥηθείσης τῆς γευστῆς ποιότητος
<span class="lb" data-page="12.373" data-line="5" id="l12.373.5">ㅤ</span>αὐτὸν ἐπίστασθαι τὴν δύναμιν τοῦ φαρμάκου. τῆς οὖν ἁλυκῆς
<span class="lb" data-page="12.373" data-line="6" id="l12.373.6">ㅤ</span>ποιότητος διαφορούσης τε ἅμα καὶ συναγούσης τὴν
<span class="lb" data-page="12.373" data-line="7" id="l12.373.7">ㅤ</span>πλησιάζουσαν οὐσίαν, τὸ καλούμενον ἀφρόνιτρον ἐν τούτῳ
<span class="lb" data-page="12.373" data-line="8" id="l12.373.8">ㅤ</span>τὴν διαφορὰν ἔχει, καθόσον ἕνα μόνον ἐν τούτῳ τὸν ἐπικρατοῦντα
<span class="lb" data-page="12.373" data-line="9" id="l12.373.9">ㅤ</span>χυμὸν ἐναργῶς ἔστιν ἰδεῖν, ὃν ὀνομάζουσι πικρὸν,
<span class="lb" data-page="12.373" data-line="10" id="l12.373.10">ㅤ</span>διαφορητικὴν ἔχοντα δύναμιν, συνακτικὴν δ’ οὐκ ἔχοντα,
<span class="lb" data-page="12.373" data-line="11" id="l12.373.11">ㅤ</span>καθάπερ οἱ ἅλες. οὗτοι γὰρ ὅσον μὲν ὑγρόν ἐστιν ἐν τοῖς
<span class="lb" data-page="12.373" data-line="12" id="l12.373.12">ㅤ</span>σώμασι, τοῦτο πᾶν ἐκβόσκονται· τὸ δ’ ὑπόλοιπον τῆς στερεᾶς
<span class="lb" data-page="12.373" data-line="13" id="l12.373.13">ㅤ</span>οὐσίας συνάγουσι τῇ στύψει, διὸ καὶ ταριχεύουσι
<span class="lb" data-page="12.373" data-line="14" id="l12.373.14">ㅤ</span><span class="milestone ed2page" data-n="13.317" data-unit="ed2page" id="ed2page.13.317">ㅤ</span>καὶ ἄσηπτα φυλάσσουσι τὰ σώματα τῶν σηπομένων, ὑγρότητα
<span class="lb" data-page="12.373" data-line="15" id="l12.373.15">ㅤ</span>περιττωματικὴν ἐχόντων ἀδιάλυτόν τε καὶ ἄσφιγκτον
<span class="lb" data-page="12.373" data-line="16" id="l12.373.16">ㅤ</span>τὴν οὐσίαν. οἷς τοίνυν σώμασι μηδ’ ὅλως ἐστὶν ὑγρότης
<span class="lb" data-page="12.373" data-line="17" id="l12.373.17">ㅤ</span>περιττὴ, καθάπερ τῷ καλλίστῳ μέλιτι, καὶ πεπίληται τὸ
<span class="lb" data-page="12.373" data-line="18" id="l12.373.18">ㅤ</span>στερεὸν σῶμα, καθάπερ τοῖς λίθοις, ἀδύνατον τούτοις σαπῆναι,
<span class="pb" data-page="12.374" id="p12.374">ㅤ</span>
<span class="lb" data-page="12.374" data-line="1" id="l12.374.1">ㅤ</span>διόπερ καὶ ἡ τῶν ἁλῶν χρῆσις οὐκ ἐπὶ τούτων εὐδόκιμος,
<span class="lb" data-page="12.374" data-line="2" id="l12.374.2">ㅤ</span>ἀλλ’ ὑφ’ ὧν ὕποπτος ἡ σῆψις.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.5" class="textpart section">
              <p>
<span class="lb" data-page="12.374" data-line="3" id="l12.374.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.5">ε΄. Περὶ ἁλῶν κεκαυμένων.</a> Ἅλες κεκαυμένοι τὸ μὲν
<span class="lb" data-page="12.374" data-line="4" id="l12.374.4">ㅤ</span>διαφορητικὸν μᾶλλον ἔχουσι τῶν ἀκαύστων, εἰς ὅσον αὐτῶν
<span class="lb" data-page="12.374" data-line="5" id="l12.374.5">ㅤ</span>λεπτομερέστερον γίγνεται τὸ σῶμα, τὴν ἀπὸ τοῦ πυρὸς λαμβάνον
<span class="lb" data-page="12.374" data-line="6" id="l12.374.6">ㅤ</span>δύναμιν, ὡς κᾀπὶ τῶν ἄλλων ἐδείχθη τῶν κεκαυμένων
<span class="lb" data-page="12.374" data-line="7" id="l12.374.7">ㅤ</span>συμβαίνειν, οὐ μὴν ὁμοίως γε τοῖς ἀκαύστοις συνάγειν
<span class="lb" data-page="12.374" data-line="8" id="l12.374.8">ㅤ</span>καὶ πιλοῦν τὴν στερεὰν οὐσίαν ἔτι δύνανται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.6" class="textpart section">
              <p>
<span class="lb" data-page="12.374" data-line="9" id="l12.374.9">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.6">στ΄. Περὶ νίτρου.</a> Νίτρον. ἐδείχθη καὶ τοῦτο τὸ
<span class="lb" data-page="12.374" data-line="10" id="l12.374.10">ㅤ</span>φάρμακον ἐν τῷ μεταξὺ δύναμιν ἔχον ἁλῶν τε καὶ
<span class="lb" data-page="12.374" data-line="11" id="l12.374.11">ㅤ</span>ἀφρονίτρου.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.7" class="textpart section">
              <p>
<span class="lb" data-page="12.374" data-line="12" id="l12.374.12">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.7">ζ΄. Περὶ ἁλὸς ἄνθους.</a> Ἁλὸς ἄνθος, ἔνιοι μὲν ὡς
<span class="lb" data-page="12.374" data-line="13" id="l12.374.13">ㅤ</span>ἓν ὄνομα τὸ ἁλόσανθον, ἔνιοι δὲ καὶ διαιροῦντες ἁλὸς ἄνθος
<span class="lb" data-page="12.374" data-line="14" id="l12.374.14">ㅤ</span>ὀνομάζουσιν. ἔστι δ’ ὑγρὸν τοῦτο τὸ φάρμακον λεπτομερέστερον
<span class="lb" data-page="12.374" data-line="15" id="l12.374.15">ㅤ</span>καὶ τῶν κεκαυμένων ἁλῶν, δριμύ τε τῇ ποιότητι
<span class="lb" data-page="12.374" data-line="16" id="l12.374.16">ㅤ</span>καὶ διαφορητικὸν ἱκανῶς τῇ δυνάμει.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.8" class="textpart section">
              <p>
<span class="lb" data-page="12.374" data-line="17" id="l12.374.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.8">η΄. Περὶ ἁλὸς ἄχνης.</a> Ἁλὸς ἄχνη, ἀφρῶδές ἐστιν
<span class="lb" data-page="12.374" data-line="18" id="l12.374.18">ㅤ</span>ἐπάνθισμα τῶν ἁλῶν λεπτομερεστέρας πολὺ φύσεως ὑπάρχον ﻿
<span class="pb" data-page="12.375" id="p12.375">ㅤ</span>
<span class="lb" data-page="12.375" data-line="1" id="l12.375.1">ㅤ</span>αὐτῶν τῶν ἁλῶν, ὥστε καὶ λεπτύνειν καὶ διαφορεῖν
<span class="lb" data-page="12.375" data-line="2" id="l12.375.2">ㅤ</span>πολὺ μᾶλλον αὐτῶν δύναται, τὸ δ’ ὑπόλοιπον τῆς οὐσίας
<span class="lb" data-page="12.375" data-line="3" id="l12.375.3">ㅤ</span>συνάγειν καθάπερ οἱ ἅλες οὐ δύναται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.9" class="textpart section">
              <p>
<span class="lb" data-page="12.375" data-line="4" id="l12.375.4">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.9">θ΄. Περὶ ἀσφάλτου.</a> Ἄσφαλτον. ἕν τι καὶ τοῦτο
<span class="lb" data-page="12.375" data-line="5" id="l12.375.5">ㅤ</span>τῶν ἐν ὕδατι θαλαττίῳ γεννωμένων καὶ ἄλλῳ τινὶ τῶν
<span class="lb" data-page="12.375" data-line="6" id="l12.375.6">ㅤ</span>ὁμοίων θαλάττῃ, καθάπερ ἐν Ἀπολλωνίᾳ τε τῇ κατ’ Ἤπειρον
<span class="lb" data-page="12.375" data-line="7" id="l12.375.7">ㅤ</span>καὶ τἄλλα χωρία τοιαῦτα, πολλοῖς ὕδασιν αὐτοφυέσιν
<span class="lb" data-page="12.375" data-line="8" id="l12.375.8">ㅤ</span>οἷον ἀφρὸς, ἐποχούμενον <span class="milestone ed1page" data-n="2.152" data-unit="ed1page" id="ed1page.2.152">ㅤ</span>εὑρίσκεται τὸ φάρμακον
<span class="lb" data-page="12.375" data-line="9" id="l12.375.9">ㅤ</span>τοῦτο μαλακὸν μὲν ὄν, ὁπότ’ ἐπινήχεται, μετὰ δὲ ταῦτα ξηραινόμενον,
<span class="lb" data-page="12.375" data-line="10" id="l12.375.10">ㅤ</span>ὡς σκληρὸν γίνεσθαι μᾶλλον τῆς ξηρᾶς πίττης.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.10" class="textpart section">
              <p>
<span class="lb" data-page="12.375" data-line="11" id="l12.375.11">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.10">ι΄. Περὶ ἀσφάλτου γεννωμένου ἐν τῇ νεκρᾷ θαλάσσῃ.</a>
<span class="lb" data-page="12.375" data-line="12" id="l12.375.12">ㅤ</span>Καλλίστη δ’ ἄσφαλτος γεννᾶται κατὰ τὴν νεκρὰν ὀνομαζομένην
<span class="lb" data-page="12.375" data-line="13" id="l12.375.13">ㅤ</span>θάλασσαν. ἔστι δ’ αὐτὴ λίμνη τις ἁλμυρὰ κατὰ τὴν
<span class="lb" data-page="12.375" data-line="14" id="l12.375.14">ㅤ</span>κοίλην Συρίαν. ἡ δὲ δύναμις τοῦ φαρμάκου ξηραντική τ’
<span class="lb" data-page="12.375" data-line="15" id="l12.375.15">ㅤ</span>ἐστὶ καὶ θερμαντικὴ κατὰ τὴν δευτέραν που τάξιν. εἰκότως
<span class="lb" data-page="12.375" data-line="16" id="l12.375.16">ㅤ</span>οὖν αὐτῷ χρῶνται πρός γε <span class="milestone ed2page" data-n="13.318" data-unit="ed2page" id="ed2page.13.318">ㅤ</span>τὰς κολλήσεις τῶν
<span class="lb" data-page="12.375" data-line="17" id="l12.375.17">ㅤ</span>ἐναίμων τραυμάτων πρὸς τἄλλα, ὅσα ξηραίνειν δεόμενα
<span class="lb" data-page="12.375" data-line="18" id="l12.375.18">ㅤ</span>μετὰ τοῦ θερμῆναι μετρίως.
</p>
            </section>
            <span class="pb" data-page="12.376" id="p12.376">ㅤ</span>
            <section id="urn:cts:greekLit:tlg0057.tlg075.1st1K-grc1:11.2.11" class="textpart section">
              <p>
<span class="lb" data-page="12.376" data-line="1" id="l12.376.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.11">ια΄. Περὶ σπόγγου.</a> Σπόγγος ὁ μὲν κεκαυμένος δριμείας
<span class="lb" data-page="12.376" data-line="2" id="l12.376.2">ㅤ</span>ἐστὶ καὶ διαφορητικῆς δυνάμεως. ἐχρῆτο δ’ αὐτῷ τις
<span class="lb" data-page="12.376" data-line="3" id="l12.376.3">ㅤ</span>τῶν ἡμετέρων διδασκάλων καὶ πρὸς τὰς ἐν ταῖς χειρουργίαις
<span class="lb" data-page="12.376" data-line="4" id="l12.376.4">ㅤ</span>αἱμοῤῥαγίας, ἕτοιμον ἔχων ξηρὸν μὲν καὶ ἄνικμον, δεδευμένον
<span class="lb" data-page="12.376" data-line="5" id="l12.376.5">ㅤ</span>δὲ μάλιστα μὲν ἀσφάλτῳ, μὴ παρούσης δὲ ταύτης
<span class="lb" data-page="12.376" data-line="6" id="l12.376.6">ㅤ</span>πίττῃ, προσετίθει δ’ αὐτὸν τοῖς αἱμοῤῥαγοῦσι χωρίοις, ἔτι
<span class="lb" data-page="12.376" data-line="7" id="l12.376.7">ㅤ</span>καιόμενον, ὡς ἐσχαροῦσθαί τε ἅμα τὸ μόριον καὶ οἷον πῶμά
<span class="lb" data-page="12.376" data-line="8" id="l12.376.8">ㅤ</span>τι λαμβάνειν αὐτὸ τὸ σῶμα τοῦ καυθέντος σπόγγου.
<span class="lb" data-page="12.376" data-line="9" id="l12.376.9">ㅤ</span>καινὸς δ’ ὁ σπόγγος αὐτὸς καθ’ ἑαυτὸν οὐχ ὡς ἔριον ἢ
<span class="lb" data-page="12.376" data-line="10" id="l12.376.10">ㅤ</span>μοτὸς τιλτὸς, ὕλη μόνον ἐστὶ τῶν ἐπιβρεχομένων ὑγρῶν,
<span class="lb" data-page="12.376" data-line="11" id="l12.376.11">ㅤ</span>ἀλλὰ καὶ ξηραίνει σαφῶς. εἴσῃ δὲ χρησάμενος ἐπὶ τραύματος
<span class="lb" data-page="12.376" data-line="12" id="l12.376.12">ㅤ</span>αὐτῷ μόνῳ μεθ’ ὕδατος ἢ ὀξυκράτου ἢ οἴνου κατὰ τὰς
<span class="lb" data-page="12.376" data-line="13" id="l12.376.13">ㅤ</span>τῶν σωμάτων διαφορὰς, ὡς προείρηται, κολλήσει γὰρ αὐτὰ
<span class="lb" data-page="12.376" data-line="14" id="l12.376.14">ㅤ</span>παραπλησίως τοῖς ἐναίμοις ὀνομαζομένοις φαρμάκοις. εἰ δὲ
<span class="lb" data-page="12.376" data-line="15" id="l12.376.15">ㅤ</span>μὴ καινὸς, ἀλλ’ ἀπὸ χρήσεως εἴη, γνώσῃ σαφῶς ὅσον ἀπολείπεται
<span class="lb" data-page="12.376" data-line="16" id="l12.376.16">ㅤ</span>τοῦ καινοῦ κατὰ τραυμάτων ἐπιτιθέμενος εἴτ’ οὖν
<span class="lb" data-page="12.376" data-line="17" id="l12.376.17">ㅤ</span>ὕδατι βεβρεγμένος εἴτ’ οἴνῳ εἴτ’ ὀξυκράτῳ. καὶ οὐδὲν θαυμαστὸν
<span class="lb" data-page="12.376" data-line="18" id="l12.376.18">ㅤ</span>ἐπὶ τοῦ καινοῦ σπόγγου, διασωζομένης ἔτι τῆς δυνάμεως
<span class="pb" data-page="12.377" id="p12.377">ㅤ</span>
<span class="lb" data-page="12.377" data-line="1" id="l12.377.1">ㅤ</span>ἣν ἐκ τῆς θαλάττης εἶχε, ξηραίνεσθαι μετρίως τὰ σώματα.
<span class="lb" data-page="12.377" data-line="2" id="l12.377.2">ㅤ</span>ταῦτα δὲ δύναται ποιεῖν, ὅταν ἔτι διασώζῃ τὴν ἀπὸ
<span class="lb" data-page="12.377" data-line="3" id="l12.377.3">ㅤ</span>τῆς θαλάττης ὀσμὴν, ὡς ἔν γε τῷ χρόνῳ, κᾂν μηδέπω πρὸς
<span class="lb" data-page="12.377" data-line="4" id="l12.377.4">ㅤ</span>χρῆσιν ἠγμένος ᾖ, τήν τ’ ὀσμὴν ἀπόλλυσι καὶ ξηραίνειν
<span class="lb" data-page="12.377" data-line="5" id="l12.377.5">ㅤ</span>ὁμοίως οὐ δύναται.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.12" class="textpart section">
              <p>
<span class="lb" data-page="12.377" data-line="6" id="l12.377.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.12">ιβ΄. Περὶ γάρου.</a> Γάρος δυνάμεώς ἐστι θερμῆς ἱκανῶς
<span class="lb" data-page="12.377" data-line="7" id="l12.377.7">ㅤ</span>καὶ ξηρᾶς, καὶ διὰ τοῦτο πρὸς τὰ σηπεδονώδη τῶν
<span class="lb" data-page="12.377" data-line="8" id="l12.377.8">ㅤ</span>ἑλκῶν ἐχρήσαντό τινες αὐτῷ τῶν ἰατρῶν, ἐνιᾶσί τε τοῖς
<span class="lb" data-page="12.377" data-line="9" id="l12.377.9">ㅤ</span>δυσεντερικοῖς τε καὶ ἰσχιαδικοῖς.
</p>
            </section>
            <section id="urn:cts:greekLit:tlg0057.tlg075.1st1K-grc1:11.2.13" class="textpart section">
              <p>
<span class="lb" data-page="12.377" data-line="10" id="l12.377.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:11.2.13">ιγ΄. Περὶ ἅλμης.</a> Ἅλμη τῶν ταριχηρῶν ἰχθύων ὁμοίως
<span class="lb" data-page="12.377" data-line="11" id="l12.377.11">ㅤ</span>τῷ γάρῳ πρός τε τὰς σηπεδόνας ἁρμόζει καὶ πρὸς ἰσχιάδας
<span class="lb" data-page="12.377" data-line="12" id="l12.377.12">ㅤ</span>καὶ δυσεντερίαν ἐνιεμένη, τῇ δὲ δριμύτητι τοὺς μὲν τὸ ἰσχίον
<span class="lb" data-page="12.377" data-line="13" id="l12.377.13">ㅤ</span>ἐνοχλοῦντας χυμοὺς ἐπισπᾶται καὶ διὰ τῶν ἐντέρων ἐκκενοῖ,
<span class="lb" data-page="12.377" data-line="14" id="l12.377.14">ㅤ</span>τὰ δὲ σηπεδονώδη τῶν ἑλκῶν ἐν τῇ δυσεντερίᾳ περικλύζει
<span class="lb" data-page="12.377" data-line="15" id="l12.377.15">ㅤ</span>τε καὶ ξηραίνει. μάλιστα δὲ τῇ τῶν ταριχηρῶν σιλούρων
<span class="lb" data-page="12.377" data-line="16" id="l12.377.16">ㅤ</span>καὶ τῇ τῶν μαινίδων ἅλμῃ πρὸς τὰ τοιαῦτα κέχρηνταί τινες
<span class="lb" data-page="12.377" data-line="17" id="l12.377.17">ㅤ</span>ἰατροὶ, καὶ ἡμεῖς δ’ ἐπὶ τῶν ἐν στόματι σηπεδονωδῶν ἑλκῶν
<span class="lb" data-page="12.377" data-line="18" id="l12.377.18">ㅤ</span>ἐχρησάμεθα.
</p>
            </section>
          </article>

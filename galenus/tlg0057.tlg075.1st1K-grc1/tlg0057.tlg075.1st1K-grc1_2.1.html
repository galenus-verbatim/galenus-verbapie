<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.1">
<span class="pb page1" data-page="11.459" id="p11.459"></span>
<span class="milestone ed1page page1" data-n="2.17" data-unit="ed1page" id="ed1page.2.17"></span>
<span class="milestone ed2page page1" data-n="13.29" data-unit="ed2page" id="ed2page.13.29"></span>
            <h2>ΓΑΛΗΝΟΥ ΠΕΡΙ ΚΡΑΣΕΩΣ ΚΑΙ ΛΥΝΑΜΕΩΣ
<br></br>ΤΩΝ ΑΠΛΩΝ ΦΑΡΜΑΚΩΝ
<br></br>ΒΙΒΛΙΟΝ Β.
</h2>
            <p>
<span class="lb" data-page="11.459" data-line="1" id="l11.459.1"></span>Οἱ τοὺς οἰκείους ὅρους ὑπερβαίνοντες σοφισταὶ
<span class="lb" data-page="11.459" data-line="2" id="l11.459.2"></span>μακρὸν ἡμῖν ποιοῦσιν τὸν περὶ τῆς τῶν ἁπλῶν φαρμάκων
<span class="lb" data-page="11.459" data-line="3" id="l11.459.3"></span>δυνάμεως λόγον. πόῤῥωθεν γὰρ ἀρχόμενοι καὶ τὴν
<span class="lb" data-page="11.459" data-line="4" id="l11.459.4"></span>αἴσθησιν ἀτιμάζοντες, ἐμβάλλοντές τε σφᾶς αὑτοὺς εἰς τὰ
<span class="lb" data-page="11.459" data-line="5" id="l11.459.5"></span>καὶ ἐν τοῖς φιλοσόφοις ἠπορημένα, προσαπολλύουσιν οἷς
<span class="lb" data-page="11.459" data-line="6" id="l11.459.6"></span>ἀγνοοῦσιν καὶ τὰ σαφῶς γινωσκόμενα. καὶ ταῦτα ποιοῦσιν
<span class="lb" data-page="11.459" data-line="7" id="l11.459.7"></span>οἱ πλείους αὐτῶν ἀμαθεῖς ὑπάρχοντες οὐ τῆς φυσικῆς θεωρίας
<span class="pb" data-page="11.460" id="p11.460"></span>
<span class="lb" data-page="11.460" data-line="1" id="l11.460.1"></span>μόνον, ἀλλὰ καὶ τῶν λογικῶν μεθόδων, αἷς ἀναγκαῖον
<span class="lb" data-page="11.460" data-line="2" id="l11.460.2"></span>ἐστιν χρῆσθαι τὸν ὁτιοῦν ἀποδείξαντα, ὥστε μήθ’ ὅσα καλῶς
<span class="lb" data-page="11.460" data-line="3" id="l11.460.3"></span>εὕρηται τοῖς φυσικοῖς ἀνδράσιν μήθ’ ὑπὲρ ὧν αὐτῶν εὐλόγως
<span class="lb" data-page="11.460" data-line="4" id="l11.460.4"></span>ἠπόρηται γινώσκοντες, ἑκατέροις πολλάκις ἀποφαίνεσθαι
<span class="lb" data-page="11.460" data-line="5" id="l11.460.5"></span>τολμῶσι τἀναντία. φέρε δὲ ὦ πρὸς θεῶν, εἴπερ ἐγὼ νῦν
<span class="lb" data-page="11.460" data-line="6" id="l11.460.6"></span>ἀρξάμενος ὧδέ πως λέγειν, ὡς τεττάρων ὄντων στοιχείων
<span class="lb" data-page="11.460" data-line="7" id="l11.460.7"></span>ἀέρος καὶ γῆς ὕδατός τε καὶ πυρὸς, ὡς οὐδενὸς ἄλλου ξύμφυτόν
<span class="lb" data-page="11.460" data-line="8" id="l11.460.8"></span>ἐστι τὸ λευκὸν καὶ λαμπρὸν χρῶμα, πλὴν αὐγῆς καὶ
<span class="lb" data-page="11.460" data-line="9" id="l11.460.9"></span>πυρὸς, εἶτα καὶ τὸν Ἐμπεδοκλέα καὶ τοὺς ἄλλους τινας τῶν
<span class="lb" data-page="11.460" data-line="10" id="l11.460.10"></span>φυσικῶν ἐπὶ τῷ λόγῳ καλέσας μάρτυρας, ἅπαντα τὰ λαμπρὰ
<span class="lb" data-page="11.460" data-line="11" id="l11.460.11"></span><span class="milestone ed2page" data-n="13.31" data-unit="ed2page" id="ed2page.13.31"></span>σώματα πυρὸς πλείστου μετέχειν ἀποφηναίην ἀμελήσας
<span class="lb" data-page="11.460" data-line="12" id="l11.460.12"></span>ἐμβλέψαι χιόνι καὶ ψιμυθίῳ καὶ κρυστάλλῳ ἑτέροις τε μυρίοις
<span class="lb" data-page="11.460" data-line="13" id="l11.460.13"></span>τῶν λαμπροτάτων τε ἅμα καὶ ψυχροτάτων, εἶτά τινος αὐτὰ
<span class="lb" data-page="11.460" data-line="14" id="l11.460.14"></span>προχειριζομένου, τὸν ἀπὸ τῆς αἰσθήσεως ἔλεγχον ἀποδιδράσκων
<span class="lb" data-page="11.460" data-line="15" id="l11.460.15"></span>ἀξιοίην ἐπὶ τὸν λόγον ἰέναι καὶ τούτῳ σκοπεῖσθαι
<span class="lb" data-page="11.460" data-line="16" id="l11.460.16"></span>περὶ φύσεως πραγμάτων, οὐκ αἰσθήσεσιν ἀλόγοις ἐπιτρέπειν
<span class="lb" data-page="11.460" data-line="17" id="l11.460.17"></span>τὸ πᾶν, ἆρ’ οὐκ ἂν τοῖς νοῦν ἔχουσιν μαίνεσθαι δόξαιμι,
<span class="lb" data-page="11.460" data-line="18" id="l11.460.18"></span>μηδ’ ἀφ’ ὧν ἄρχομαι τοῦ λόγου γινώσκων; ἐξ αἰσθήσεως
<span class="pb" data-page="11.461" id="p11.461"></span>
<span class="lb" data-page="11.461" data-line="1" id="l11.461.1"></span>γὰρ, οἶμαι, καὶ δι’ αἰσθήσεως ἅπαντα τὰ τοιαῦτα τῶν ἀξιωμάτων
<span class="lb" data-page="11.461" data-line="2" id="l11.461.2"></span>ἐμάθομεν, ὡς ὁ μὲν ἥλιος λαμπρὸς ἐστιν, αἱ δὲ φλόγες
<span class="lb" data-page="11.461" data-line="3" id="l11.461.3"></span>ὑπόξανθοι, τῶν δ’ ἀνθράκων οἱ πλεῖστοι ξανθοί. εἰ
<span class="lb" data-page="11.461" data-line="4" id="l11.461.4"></span>μὲν οὖν ἀποστητέον ἐστὶ ταῖς αἰσθήσεσιν, οὐδεμίαν ἕξομεν
<span class="lb" data-page="11.461" data-line="5" id="l11.461.5"></span>ἀπόδειξιν οὔθ’ ἡμεῖς ὧν νῦν εἰρήκαμεν οὔτε Ἐμπεδοκλῆς
<span class="lb" data-page="11.461" data-line="6" id="l11.461.6"></span>ὡδὶ γράφων,
</p>
            <div class="l"><span class="lb" data-page="11.461" data-line="7" id="l11.461.7"></span>Ἠέλιον μὲν θερμὸν ὁρᾷν καὶ λαμπρὸν ἁπάντη.</div>
            <p>
<span class="lb" data-page="11.461" data-line="8" id="l11.461.8"></span>εἰ δέ ἐστιν ἀληθῆ ταῦτα, δῆλον ὡς πολὺ πρότερον αὐτῶν
<span class="lb" data-page="11.461" data-line="9" id="l11.461.9"></span>τὴν αἴσθησιν εἶναι χρὴ πιστήν. ἀλλ’ ἄρχεσθαι μέν φασιν ἀπὸ
<span class="lb" data-page="11.461" data-line="10" id="l11.461.10"></span>τῶν αἰσθήσεων ἀναγκαῖόν ἐστιν ἀνθρώπους γε ὄντας, οὐ
<span class="lb" data-page="11.461" data-line="11" id="l11.461.11"></span>μὴν ἐπ’ αὐτήν γε προσήκει καταμένειν διὰ παντὸς, ἀλλ’ ἐπὶ
<span class="lb" data-page="11.461" data-line="12" id="l11.461.12"></span>τὸ θειότερον ἰέναι τὸν λόγον. αἰσθήσεως μὲν γὰρ καὶ τοῖς
<span class="lb" data-page="11.461" data-line="13" id="l11.461.13"></span>ἀλόγοις ζώοις μετεῖναι, λόγου δὲ μόνον τοῖς θεοῖς. κᾀντεῦθεν
<span class="lb" data-page="11.461" data-line="14" id="l11.461.14"></span>ἀρξάμενοι, δολιχὸν ἀποτείνουσι τὸν λόγον. καί τινες
<span class="lb" data-page="11.461" data-line="15" id="l11.461.15"></span>ἐξ αὐτῶν καὶ τὸν Ἀναξαγόραν ἐπικαλοῦνται μάρτυρα, περὶ
<span class="lb" data-page="11.461" data-line="16" id="l11.461.16"></span>τῆς χιόνος ἀποφηνάμενον, ὡς οὐκ εἴη λευκή. οὗτος ἄρα,
<span class="lb" data-page="11.461" data-line="17" id="l11.461.17"></span>φασί, φυσικὸς ἀνὴρ ὑπὲρ τὴν αἴσθησίν ἐστιν καὶ καταφρονεῖ
<span class="pb" data-page="11.462" id="p11.462"></span>
<span class="lb" data-page="11.462" data-line="1" id="l11.462.1"></span>μὲν τῶν ταύτης φαντασμάτων, ἐπὶ δὲ τὸν λόγον ἀνέρχεται,
<span class="lb" data-page="11.462" data-line="2" id="l11.462.2"></span>καὶ τούτῳ τὴν τῶν ὄντων θηρᾶται φύσιν. ἐμὲ δ’ εἰ χρὴ τὸ
<span class="lb" data-page="11.462" data-line="3" id="l11.462.3"></span>παριστάμενον εἰπεῖν, ὡς ἐλευθέριόν τε καὶ παρ’ ὅλον τὸν
<span class="lb" data-page="11.462" data-line="4" id="l11.462.4"></span>βίον ἀλήθειαν σπουδάσαντα, μελαγχολίας ἐπέκεινα προεληλυθέναι
<span class="lb" data-page="11.462" data-line="5" id="l11.462.5"></span>νομίζω τοὺς τὰ τοιαῦτα ληροῦντας. εἰ μὲν γὰρ ἀνατρέψουσι
<span class="lb" data-page="11.462" data-line="6" id="l11.462.6"></span>τὰ διὰ τῶν αἰσθήσεων ἐναργῶς φαινόμενα, πόθεν
<span class="lb" data-page="11.462" data-line="7" id="l11.462.7"></span>ἄρξονται τῶν ἀποδείξεων οὐχ ἕξουσιν. εἰ δ’ ὡς ἀπὸ πιστῶν
<span class="lb" data-page="11.462" data-line="8" id="l11.462.8"></span>ἄρξονται, πῶς ὕστερον εὐλόγως ἀπιστήσουσιν; αἱ γὰρ τῶν
<span class="lb" data-page="11.462" data-line="9" id="l11.462.9"></span>ἀποδείξεων ἀρχαὶ πιστότεραι τῶν ἀποδεικνυμένων, ἃ τῆς
<span class="lb" data-page="11.462" data-line="10" id="l11.462.10"></span>ἐξ ἑτέρων δεῖται πίστεως. αἱ δ’ ἀρχαὶ τῶν ἀποδείξεων οὔ
<span class="lb" data-page="11.462" data-line="11" id="l11.462.11"></span>μόνον αὐταὶ καθ’ ἑαυτὰς, ἀλλὰ καὶ πρὸς τὴν τῶν ζητουμένων
<span class="lb" data-page="11.462" data-line="12" id="l11.462.12"></span>εὕρεσιν ὑπάρχουσι πισταί.
</p>
          </article>

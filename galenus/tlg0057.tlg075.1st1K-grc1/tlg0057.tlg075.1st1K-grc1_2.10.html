<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.10">
<span class="pb page1" data-page="11.485" id="p11.485"></span>
<span class="milestone ed1page page1" data-n="2.21" data-unit="ed1page" id="ed1page.2.21"></span>
<span class="milestone ed2page page1" data-n="13.39" data-unit="ed2page" id="ed2page.13.39"></span>
            <p>
<span class="lb" data-page="11.485" data-line="10" id="l11.485.10"></span>Σφάλλονται δ’ ἔνιοι τῶν ἰατρῶν οὐ περὶ
<span class="lb" data-page="11.485" data-line="11" id="l11.485.11"></span>ταῦτα μόνον, ἀλλὰ κᾀν ταῖς περὶ τῶν παθημάτων δόξαις.
<span class="lb" data-page="11.485" data-line="12" id="l11.485.12"></span>αὐτίκα τοὔλαιον, ὅτι μὲν ἴαμα κόπων ἐστὶν ἅπαντες σχεδὸν
<span class="lb" data-page="11.485" data-line="13" id="l11.485.13"></span>ὁμολογοῦσιν. ὁποῖον δέ τι πάθος ὁ κόπος ἐστὶν, οὐκέτι ὁμοδοξοῦσιν.
<span class="lb" data-page="11.485" data-line="14" id="l11.485.14"></span>ὁ μὲν γάρ τις ξηρότητα τῶν ἄρθρων εἶναί φησιν,
<span class="lb" data-page="11.485" data-line="15" id="l11.485.15"></span>ἐξικμασθέντων ἐν ταῖς κινήσεσιν, ὁ δέ τις καὶ τῶν μυῶν
<span class="lb" data-page="11.485" data-line="16" id="l11.485.16"></span>προστίθησιν, ἕτερος δέ τις ἔμπαλιν τούτοις ὑγρότητα πολλὴν
<span class="lb" data-page="11.485" data-line="17" id="l11.485.17"></span>καὶ τάσιν καὶ θερμασίαν, ἐπελθόντος γε ῥεύματος τοῖς
<span class="lb" data-page="11.485" data-line="18" id="l11.485.18"></span>σφοδρῶς κινηθεῖσι μέρεσιν. ἄλλος δὲ οὐ πλῆθος ὑγρῶν, ἀλλὰ
<span class="pb" data-page="11.486" id="p11.486"></span>
<span class="lb" data-page="11.486" data-line="1" id="l11.486.1"></span>ποιότητα μόνην αἰτιᾶται, συντήξεις τινὰς φάμενος ἐν ταῖς
<span class="lb" data-page="11.486" data-line="2" id="l11.486.2"></span>ἀμετροτέραις κινήσεσιν γίγνεσθαι πιμελῆς τε ἅμα καὶ σαρκὸς
<span class="lb" data-page="11.486" data-line="3" id="l11.486.3"></span>ἁπαλῆς, ὧν μέρος μέν τι διαπνεῖσθαι εἰς τοὐκτὸς, μέρος δ’
<span class="lb" data-page="11.486" data-line="4" id="l11.486.4"></span>ἴσχεσθαι κατὰ τὸ σῶμα, καὶ τοῦτο δριμὺ καὶ δακνῶδες ὑπάρχον,
<span class="lb" data-page="11.486" data-line="5" id="l11.486.5"></span>τὴν οἷον ἐλαιώδη διάθεσιν ἐργάζεσθοι. ὥστ’ εἰ καὶ τὸ θεραπεύεσθαι
<span class="lb" data-page="11.486" data-line="6" id="l11.486.6"></span>τοὺς κόπους ὑπὸ τοῦ ἐλαίου συμφωνεῖται, τό γε τῆς
<span class="lb" data-page="11.486" data-line="7" id="l11.486.7"></span>διαθέσεως τοῦ σώματος ἀμφισβητούμενον οὐδὲν ἐᾷ συλλογίζεσθαι
<span class="lb" data-page="11.486" data-line="8" id="l11.486.8"></span>βέβαιον ὑπὲρ ἐλαίου δυνάμεως. οὐ μόνον δὲ ἐπὶ
<span class="lb" data-page="11.486" data-line="9" id="l11.486.9"></span>κόπου τοῦτο συμβέβηκεν, ἀλλὰ κᾀπειδὰν ἀλγήματος ἕνεκεν,
<span class="lb" data-page="11.486" data-line="10" id="l11.486.10"></span>ἢ δήξεως, ἢ φλεγμονῆς ἔλαιον ποτίζωμεν, ἢ δι’ ἕδρας ἐγχέομεν,
<span class="lb" data-page="11.486" data-line="11" id="l11.486.11"></span>ἢ καταντλῶμεν. ἐπὶ μὲν γὰρ τῶν φλεγμαινόντων ἑλκῶν
<span class="lb" data-page="11.486" data-line="12" id="l11.486.12"></span>οὐ μόνον, ἀλλὰ μεθ’ ὕδατος αὐτὸ συμμέτρως θερμοῦ καταχέομεν,
<span class="lb" data-page="11.486" data-line="13" id="l11.486.13"></span>ὥσπερ ἐν τοῖς κόποις ἅμα τοῖς διὰ τῶν γλυκέων
<span class="lb" data-page="11.486" data-line="14" id="l11.486.14"></span>ὑδάτων λουτροῖς. ὁμολογεῖται δ’ οὐδ’ ἐπὶ τῆς φλεγμονῆς,
<span class="lb" data-page="11.486" data-line="15" id="l11.486.15"></span>ἡ διάθεσις ὁποία τίς ἐστιν. ἐνιέντες δὲ διὰ τῆς ἕδρας, ἢ ποτίζοντες,
<span class="lb" data-page="11.486" data-line="16" id="l11.486.16"></span>οὐδ’ οὖν οὐδὲ τότε γινώσκομεν ἐναργῶς ὁποίῳ
<span class="lb" data-page="11.486" data-line="17" id="l11.486.17"></span>τινὶ σώματι προσάγομεν αὐτὸ, πότερα φλέγματος, ἢ χολῆς,
<span class="lb" data-page="11.486" data-line="18" id="l11.486.18"></span>ἤ τινων ἄλλων περιττωμάτων μεστῷ. δῆλον γὰρ ὡς οὐχ
<span class="pb" data-page="11.487" id="p11.487"></span>
<span class="lb" data-page="11.487" data-line="1" id="l11.487.1"></span>ὁμοίως διαθήσει τὸν ἄνθρωπον, ἐπειδὰν φλέγματος γλίσχρου
<span class="lb" data-page="11.487" data-line="2" id="l11.487.2"></span>μεστὸν εὕρῃ τὸ ἔντερον ἅπαν ἅμα τῇ γαστρὶ, κᾀπειδὰν χολωδῶν
<span class="lb" data-page="11.487" data-line="3" id="l11.487.3"></span>περιττωμάτων, ἤ τινων ἄλλων δριμέων χυμῶν, ἢ
<span class="lb" data-page="11.487" data-line="4" id="l11.487.4"></span>κόπρου πολλῆς, ἢ τούτων μὲν μηδενὸς, καθαρᾶς δ’ ἀκριβῶς
<span class="lb" data-page="11.487" data-line="5" id="l11.487.5"></span>ἐπιτύχῃ τῆς τε γαστρὸς ἁπάσης καὶ τῶν ἐντέρων, ἢ πρὸς τῷ
<span class="lb" data-page="11.487" data-line="6" id="l11.487.6"></span>καθαρὸν εἶναι τοῦτο καὶ τετραχυσμένον ὑπάρχει.
</p>
          </article>

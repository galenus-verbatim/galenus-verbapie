<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.11">
<span class="pb page1" data-page="11.487" id="p11.487"></span>
<span class="milestone ed1page page1" data-n="2.21" data-unit="ed1page" id="ed1page.2.21"></span>
<span class="milestone ed2page page1" data-n="13.39" data-unit="ed2page" id="ed2page.13.39"></span>
            <p>
<span class="lb" data-page="11.487" data-line="7" id="l11.487.7"></span>Ἀμελῶς οὖν πάνυ καὶ ῥᾳθύμως ὑπὲρ
<span class="lb" data-page="11.487" data-line="8" id="l11.487.8"></span>ἁπάντων τούτων οἱ πολλοὶ τῶν ἰατρῶν συλλογίζονται, μηδ’
<span class="lb" data-page="11.487" data-line="9" id="l11.487.9"></span>ὅπως ἔχοντι τῷ ἀνθρώπῳ <span class="milestone ed2page" data-n="13.40" data-unit="ed2page" id="ed2page.13.40"></span>δίδοται τοὔλαιον εἰπόντες,
<span class="lb" data-page="11.487" data-line="10" id="l11.487.10"></span>ἀλλὰ μηδ’ ὁποῖον αὐτό· κᾄπειτα φάσκοντες οἱ μὲν δάκνειν
<span class="lb" data-page="11.487" data-line="11" id="l11.487.11"></span>καὶ ξύειν πάντως τὰ ἐντὸς, οἱ δὲ καὶ εἴ τις ἂν εἴη δῆξις ἤδη
<span class="lb" data-page="11.487" data-line="12" id="l11.487.12"></span>προϋπάρχουσα, καὶ ταύτην πραΰνειν. οὐ γὰρ σμικρὸν δήπου
<span class="lb" data-page="11.487" data-line="13" id="l11.487.13"></span>διήνεγκεν ἢ τὸ παντάπασιν ἄναλον ὀνομαζόμενόν τε καὶ
<span class="lb" data-page="11.487" data-line="14" id="l11.487.14"></span>ὄντως ὑπάρχον ἔλαιον εἰς φλεγματώδη κοιλίαν ἐμβαλεῖν, ἢ
<span class="lb" data-page="11.487" data-line="15" id="l11.487.15"></span>τὸ πλείστων ἁλῶν μετέχον εἰς καθαράν. ἄμφω μὲν γὰρ
<span class="lb" data-page="11.487" data-line="16" id="l11.487.16"></span>λαπάξει τὴν γαστέρα, διαφερούσαις μέντοι ταῖς δυνάμεσιν.
<span class="lb" data-page="11.487" data-line="17" id="l11.487.17"></span>τὸ μὲν γὰρ ἄναλον ἐν φλεγματώδει διὰ τὸν ὄλισθον ὁμοίως
<span class="pb" data-page="11.488" id="p11.488"></span>
<span class="lb" data-page="11.488" data-line="1" id="l11.488.1"></span>μαλάχαις τε καὶ βλίτοις καὶ μόροις· τὸ δὲ ἡλισμένον ἐν καθαρᾷ
<span class="lb" data-page="11.488" data-line="2" id="l11.488.2"></span>διὰ τὴν δριμύτητα παραπλησίως ἅλμῃ καὶ θαλάττῃ.
<span class="lb" data-page="11.488" data-line="3" id="l11.488.3"></span>καὶ δὴ καὶ ξύσει μὲν τοῦτο, θάτερον δ’ οὐ ξύσει. μὴ τοίνυν
<span class="lb" data-page="11.488" data-line="4" id="l11.488.4"></span>μήτε ξύειν ἁπλῶς λέγομεν τοὔλαιον πάντως τἀντὸς, ἢ διαχωρήματα
<span class="lb" data-page="11.488" data-line="5" id="l11.488.5"></span>ποιεῖν αἱματώδη, μήτε πραΰνειν δήξεις, ἀλλὰ τὸ
<span class="lb" data-page="11.488" data-line="6" id="l11.488.6"></span>μὲν ἁλῶδες ἐν καθαρᾷ ξύειν, τὸ δ’ ἄναλον ἐν φλεγματώδει
<span class="lb" data-page="11.488" data-line="7" id="l11.488.7"></span>μὴ ξύειν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.12">
<span class="pb page1" data-page="11.488" id="p11.488">ㅤ</span>
<span class="milestone ed1page page1" data-n="2.21" data-unit="ed1page" id="ed1page.2.21">ㅤ</span>
<span class="milestone ed2page page1" data-n="13.40" data-unit="ed2page" id="ed2page.13.40">ㅤ</span>
            <p>
<span class="lb" data-page="11.488" data-line="8" id="l11.488.8">ㅤ</span>Ἐνίοτε δὲ κατὰ συμβεβηκὸς ἰάσαιτ’ ἂν
<span class="lb" data-page="11.488" data-line="9" id="l11.488.9">ㅤ</span>δήξεις τὸ ἁλμῶδες, ὥσπερ καὶ τὸ μελίκρατον καὶ ἅλμη καὶ
<span class="lb" data-page="11.488" data-line="10" id="l11.488.10">ㅤ</span>γάλακτος ὀῤῥός. συνεξάγονται γὰρ σὺν αὐτοῖς ἐνίοτε ταῦτα
<span class="lb" data-page="11.488" data-line="11" id="l11.488.11">ㅤ</span>τὸν τὴν δῆξιν ἐργαζόμενον χυμὸν, ἰάματά τε γίγνεται δήξεως
<span class="lb" data-page="11.488" data-line="12" id="l11.488.12">ㅤ</span>ὁμοίως τοῖς ἄλλοις ἅπασιν, τοῖς ἀποπλύνουσί τε καὶ
<span class="lb" data-page="11.488" data-line="13" id="l11.488.13">ㅤ</span>ῥύπτουσιν. ἀλλὰ μετὰ τὴν ἔνεσιν οὐχ ὅπως παύει τὰ
<span class="lb" data-page="11.488" data-line="14" id="l11.488.14">ㅤ</span>τοιαῦτα φάρμακα τὴν δῆξιν εὐθὺς, ἀλλὰ καὶ παροξύνει.
<span class="lb" data-page="11.488" data-line="15" id="l11.488.15">ㅤ</span>τῷ γὰρ τῆς κενώσεως λόγῳ τὴν ἴασιν, οὐ τῷ τῆς ἐπικράσεως
<span class="lb" data-page="11.488" data-line="16" id="l11.488.16">ㅤ</span>ἐργάζεται. κηρωτὴ μέντοι πολλάκις ἐνεθεῖσα διὰ ῥοδίνου
<span class="lb" data-page="11.488" data-line="17" id="l11.488.17">ㅤ</span>καὶ στέατος ἢ πιμελῆς, ἐν τῷ παραχρῆμα τὰς δήξεις
<span class="lb" data-page="11.488" data-line="18" id="l11.488.18">ㅤ</span>ἰάσατο τῷ τῆς ἐπικράσεως λόγῳ. καὶ μὲν δὴ καὶ ἔλαιον ﻿
<span class="pb" data-page="11.489" id="p11.489">ㅤ</span>
<span class="lb" data-page="11.489" data-line="1" id="l11.489.1">ㅤ</span>αὐτὸ μόνον γλυκύτατον τοῦτο πολλάκις ἔδρασεν, ὥσπερ
<span class="lb" data-page="11.489" data-line="2" id="l11.489.2">ㅤ</span>οὖν καὶ στέαρ τράγου, ἢ χόνδρου χυλὸς, ἢ κηρωτὴ δι’
<span class="lb" data-page="11.489" data-line="3" id="l11.489.3">ㅤ</span>ἐλαίου γλυκέος. ἡμεῖς δὲ καὶ τοῖς διά τινα ψύξιν ἀλγοῦσι
<span class="lb" data-page="11.489" data-line="4" id="l11.489.4">ㅤ</span>τἀντὸς ἐνιέντες ἐλαίου θερμοῦ παραχρῆμα πολλάκις ἀνωδύνους
<span class="lb" data-page="11.489" data-line="5" id="l11.489.5">ㅤ</span>εἰργασάμεθα. καὶ εἰ μείζονα δὲ τὴν ψύξιν εἶναι
<span class="lb" data-page="11.489" data-line="6" id="l11.489.6">ㅤ</span>στοχαζόμεθα, προσεπιβάλλομεν ἄνηθον, θερμαίνοντες τοὔλαιον,
<span class="lb" data-page="11.489" data-line="7" id="l11.489.7">ㅤ</span>εἰ δ’ ἔτι μείζονα, καὶ πήγανον καὶ ἄσφαλτον. τοιαῦτα
<span class="lb" data-page="11.489" data-line="8" id="l11.489.8">ㅤ</span>οὖν ἅπαντα τοῖς πολλοῖς τῶν ἰατρῶν οὐκ εἰδόσιν
<span class="lb" data-page="11.489" data-line="9" id="l11.489.9">ㅤ</span>οὔτε τὴν ὑπὸ δυσκρασίας γινομένην ὀδύνην διορίσασθαι
<span class="lb" data-page="11.489" data-line="10" id="l11.489.10">ㅤ</span>τῆς ὑπὸ κακοχυμίας, οὐδ’ ὅτι τῶν ἐνιεμένων φαρμάκων
<span class="lb" data-page="11.489" data-line="11" id="l11.489.11">ㅤ</span>ὀδύνης ἕνεκα τὸ μὲν τῷ θερμαίνειν τὸ κατεψυγμένον μόριον
<span class="lb" data-page="11.489" data-line="12" id="l11.489.12">ㅤ</span>ἰᾶται, τὸ δὲ τῷ κενοῦν τὸν δάκνοντα χυμὸν, τὸ δὲ
<span class="lb" data-page="11.489" data-line="13" id="l11.489.13">ㅤ</span>τῷ κατακεραννύναι. πολλάκις δὲ καὶ μικταὶ γίνονται διαθέσεις
<span class="lb" data-page="11.489" data-line="14" id="l11.489.14">ㅤ</span>ἐκ δυσκρασίας τε ἅμα καὶ δήξεως, ἐφ’ ὧν ἡμεῖς
<span class="lb" data-page="11.489" data-line="15" id="l11.489.15">ㅤ</span>εἰώθαμεν ἀνήθινον ἢ πηγάνινον ἔλαιον ἐγχεῖν ἐναποτήξαντες
<span class="lb" data-page="11.489" data-line="16" id="l11.489.16">ㅤ</span>αὐτῷ χήνειον στέαρ· εἰ δὲ μὴ παρείη τοῦτο, τὸ
<span class="pb" data-page="11.490" id="p11.490">ㅤ</span>
<span class="lb" data-page="11.490" data-line="1" id="l11.490.1">ㅤ</span>γοῦν ὀρνίθειον· εἰ δὲ μηδὲ τοῦτο, τῶν ἄλλων τι. μηδενὸς
<span class="lb" data-page="11.490" data-line="2" id="l11.490.2">ㅤ</span>δὲ παρόντος τούτων ἀδήκτου μίγνυμεν κηροῦ, καλῶ δ’
<span class="lb" data-page="11.490" data-line="3" id="l11.490.3">ㅤ</span>οὕτως τὸν πεπλυμμένον, ἢ καὶ νὴ Δία τοὔλαιον αὐτὸ τὸ
<span class="lb" data-page="11.490" data-line="4" id="l11.490.4">ㅤ</span>λελευκασμένον ἐγχεόμενον. ἀνάλογον γὰρ ἐστιν ἀδήκτῳ
<span class="lb" data-page="11.490" data-line="5" id="l11.490.5">ㅤ</span>κηρῷ καὶ τοῦτο. προπετὴς οὖν ἀπόφασίς ἐστι καὶ ἀδιόριστος
<span class="lb" data-page="11.490" data-line="6" id="l11.490.6">ㅤ</span>ἥ τε τῶν δακνῶδες <span class="milestone ed1page" data-n="2.22" data-unit="ed1page" id="ed1page.2.22">ㅤ</span>ἐν παντὶ καιρῷ πᾶν
<span class="lb" data-page="11.490" data-line="7" id="l11.490.7">ㅤ</span>ἔλαιον <span class="milestone ed2page" data-n="13.41" data-unit="ed2page" id="ed2page.13.41">ㅤ</span>ἥ τε τῶν παρηγορικὸν ἀποφηναμένων. τὸ
<span class="lb" data-page="11.490" data-line="8" id="l11.490.8">ㅤ</span>μὲν γὰρ ἁλμῶδες δακνῶδες, τὸ δ’ ἄναλον καὶ γλυκὺ
<span class="lb" data-page="11.490" data-line="9" id="l11.490.9">ㅤ</span>παρηγορικὸν ὅσον ἐφ’ ἑαυτῷ. δόξειε γὰρ ἄν ποτε καὶ τοῦτο
<span class="lb" data-page="11.490" data-line="10" id="l11.490.10">ㅤ</span>παρὰ τὰς διαθέσεις αἷς προσφέρεται μηκέτι εἶναι τοιοῦτον.
<span class="lb" data-page="11.490" data-line="11" id="l11.490.11">ㅤ</span>ἕκαστον γὰρ τῶν ἐπικεραννύντων φαρμάκων ἰσχυρότερον
<span class="lb" data-page="11.490" data-line="12" id="l11.490.12">ㅤ</span>γιγνόμενον τῶν δακνόντων χυμῶν ἀμβλύνει τὴν δῆξιν
<span class="lb" data-page="11.490" data-line="13" id="l11.490.13">ㅤ</span>αὐτῶν. ἀλλ’ ἂν ἰσχυροτέραις ταῖς δυνάμεσιν, ἢ πολλαῖς
<span class="lb" data-page="11.490" data-line="14" id="l11.490.14">ㅤ</span>ὀλίγον ἀναμιχθῇ, συνδιαφθείρεταί τε καὶ τρέφει τὴν κακοχυμίαν,
<span class="lb" data-page="11.490" data-line="15" id="l11.490.15">ㅤ</span>ὅθεν καὶ κενοῦν δεῖ παραχρῆμα τοὺς ἐκ τῶν ἐπικεραστικῶν
<span class="lb" data-page="11.490" data-line="16" id="l11.490.16">ㅤ</span>παροξυνομένους, ὡς ἂν πολλῆς καὶ δυσκινήτου
<span class="lb" data-page="11.490" data-line="17" id="l11.490.17">ㅤ</span>διαφθορᾶς πεπληρωμένους.
</p>
          </article>

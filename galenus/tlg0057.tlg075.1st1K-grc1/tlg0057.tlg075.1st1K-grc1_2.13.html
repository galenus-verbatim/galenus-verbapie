<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.13">
<span class="pb page1" data-page="11.491" id="p11.491">ㅤ</span>
<span class="milestone ed1page page1" data-n="2.22" data-unit="ed1page" id="ed1page.2.22">ㅤ</span>
<span class="milestone ed2page page1" data-n="13.41" data-unit="ed2page" id="ed2page.13.41">ㅤ</span>
            <p>
<span class="lb" data-page="11.491" data-line="1" id="l11.491.1">ㅤ</span>Οὕτως οὖν καὶ τὸ γάλα πολλάκις ἅμα
<span class="lb" data-page="11.491" data-line="2" id="l11.491.2">ㅤ</span>τῷ προσενεχθῆναι τοῖς μὲν ὀξύνεται, τοῖς δὲ κνισοῦται,
<span class="lb" data-page="11.491" data-line="3" id="l11.491.3">ㅤ</span>πρὶν καλῶς πεφθὲν ἐπικεράσαι τὴν διαφθοράν. καὶ χρὴ τούτων
<span class="lb" data-page="11.491" data-line="4" id="l11.491.4">ㅤ</span>πρότερον ἐκκενώσαντας τὸ πολὺ τῆς κακοχυμίας οὕτω
<span class="lb" data-page="11.491" data-line="5" id="l11.491.5">ㅤ</span>προσφέρειν καὶ χόνδρον καὶ πτισάνην καὶ γάλα καὶ τἄλλα
<span class="lb" data-page="11.491" data-line="6" id="l11.491.6">ㅤ</span>ὅσα καλῶς πεφθέντα πρὸς εὐχυμίαν συντελεῖ, μὴ μέντοι μήτε
<span class="lb" data-page="11.491" data-line="7" id="l11.491.7">ㅤ</span>τὰς χείρους μήτε τὰς ἐναντίας ἔχειν δυνάμεις ὅσον ἐπὶ τούτῳ
<span class="lb" data-page="11.491" data-line="8" id="l11.491.8">ㅤ</span>νομίζειν ἅπαντα μήτε παραλιπεῖν ἐν τοῖς λόγοις ἑκόντα
<span class="lb" data-page="11.491" data-line="9" id="l11.491.9">ㅤ</span>τῶν γιγνομένων θάτερα, καθάπερ Ἀρχίδαμος ἐπ’ ἐλαίου
<span class="lb" data-page="11.491" data-line="10" id="l11.491.10">ㅤ</span>τῶν μὲν δακνομένων ὀφθαλμῶν ἐμνημόνευσεν καὶ τῆς κερχνώδους
<span class="lb" data-page="11.491" data-line="11" id="l11.491.11">ㅤ</span>φάρυγγος καὶ τῆς ξυομένης γαστρὸς, ὅτι δὲ πολλάκις
<span class="lb" data-page="11.491" data-line="12" id="l11.491.12">ㅤ</span>καὶ στόμαχον ἰσχυρῶς δακνόμενον ἔλαιον γλυκὺ ποθὲν
<span class="lb" data-page="11.491" data-line="13" id="l11.491.13">ㅤ</span>ἰάσατο παραχρῆμα καὶ τὰς καθ’ ὅλην τὴν γαστέρα δήξεις
<span class="lb" data-page="11.491" data-line="14" id="l11.491.14">ㅤ</span>ἐνεθὲν ἐπράϋνε καὶ τὰς ἀπὸ θαψίας τε καὶ ἀκαλήφης καὶ
<span class="lb" data-page="11.491" data-line="15" id="l11.491.15">ㅤ</span>σκίλλης κατὰ τὸ δέρμα γιγνομένας ἐπαλειφθὲν ἔπαυσεν, οὐκ
<span class="lb" data-page="11.491" data-line="16" id="l11.491.16">ㅤ</span>ἔτ’ ἐμνημόνευσεν. ἐγὼ δ’ οὐκ ἀμφισβητῶ μὲν οὐδ’ αὐτὸς,
<span class="lb" data-page="11.491" data-line="17" id="l11.491.17">ㅤ</span>οὐδ’ ἀπιστῶ τοῖς φάσκουσιν ἐν ἅπασι σχεδὸν τοῖς οὖσι πολλὰς
<span class="lb" data-page="11.491" data-line="18" id="l11.491.18">ㅤ</span>καὶ διαφερούσας περιέχεσθαι δυνάμεις, ἀλλὰ καὶ δείξειν
<span class="pb" data-page="11.492" id="p11.492">ㅤ</span>
<span class="lb" data-page="11.492" data-line="1" id="l11.492.1">ㅤ</span>ἐπαγγέλλομαι τοῦτο κατὰ τὸν ἑξῆς λόγον. οὐ μὴν τούτου
<span class="lb" data-page="11.492" data-line="2" id="l11.492.2">ㅤ</span>γε ἕνεκα καὶ τὴν ἐν ἑκάστῳ κρατοῦσαν ἄγνωστον εἶναί
<span class="lb" data-page="11.492" data-line="3" id="l11.492.3">ㅤ</span>φημι. διοριζομένῳ δέ σοι τὸ καθ’ αὑτὸ τοῦ κατὰ συμβεβηκὸς
<span class="lb" data-page="11.492" data-line="4" id="l11.492.4">ㅤ</span>ἐπιγνωσθήσεται σαφῶς ἅπαντα. θέασαι γὰρ ὡδί
<span class="lb" data-page="11.492" data-line="5" id="l11.492.5">ㅤ</span>πως ἑκάτερον ἐπὶ παραδειγμάτων, ὑπόδειγμα θέμενος ἐν
<span class="lb" data-page="11.492" data-line="6" id="l11.492.6">ㅤ</span>τῷ λόγῳ δύο τινὰς ἀνθρώπους δακνομένους μὲν ὁμοίως
<span class="lb" data-page="11.492" data-line="7" id="l11.492.7">ㅤ</span>τὸ τῆς γαστρὸς στόμα, προσφερομένους δὲ χυλὸν πτισάνης
<span class="lb" data-page="11.492" data-line="8" id="l11.492.8">ㅤ</span>ἢ χόνδρον ἢ ἄρτον πλυτὸν, εἶτα τῷ μὲν ἑτέρῳ παυομένην
<span class="lb" data-page="11.492" data-line="9" id="l11.492.9">ㅤ</span>τὴν δῆξιν, αὐξανομένην δὲ θατέρῳ, πότερον οὖν
<span class="lb" data-page="11.492" data-line="10" id="l11.492.10">ㅤ</span>ὅσον ἐφ’ ἑαυτῷ δακνώδης ἐστὶν ὁ χυλὸς τῆς πτισάνης, ἢ
<span class="lb" data-page="11.492" data-line="11" id="l11.492.11">ㅤ</span>ὁ χόνδρος, ἢ ὁ ἄρτος, κατὰ δέ τι συμβεβηκὸς ἐπὶ θατέρου
<span class="lb" data-page="11.492" data-line="12" id="l11.492.12">ㅤ</span>τῶν ἀνθρώπων οὐχ ὅπως ηὔξησεν, ἀλλὰ παρηγόρησεν τὴν
<span class="lb" data-page="11.492" data-line="13" id="l11.492.13">ㅤ</span>δῆξιν; ἢ παρηγόρησεν μὲν ὅσον ἐφ’ ἑαυτῷ, κατὰ δέ τι
<span class="lb" data-page="11.492" data-line="14" id="l11.492.14">ㅤ</span>συμβεβηκὸς ἐπὶ θατέρου παρώξυνεν; ἐγὼ μὲν ἐπικεραστικὸν
<span class="lb" data-page="11.492" data-line="15" id="l11.492.15">ㅤ</span>ὑπάρχοντα κατά γε τὴν ἑαυτοῦ φύσιν φημὶ τὸν χυλὸν τῆς
<span class="lb" data-page="11.492" data-line="16" id="l11.492.16">ㅤ</span>πτισάνης, ἢ τὸν χόνδρον, ἢ τὸν ἄρτον, ἢ νὴ Δία τὸ γάλα,
<span class="lb" data-page="11.492" data-line="17" id="l11.492.17">ㅤ</span>παροξύνεσθαι δὲ θατέρῳ τῶν ἀνθρώπων τὴν δῆξιν, τῷ
<span class="lb" data-page="11.492" data-line="18" id="l11.492.18">ㅤ</span>φθάσαι νικηθῆναι πρὸς τῆς διαφθορᾶς. οὕτω δὲ καὶ τοὺς
<span class="pb" data-page="11.493" id="p11.493">ㅤ</span>
<span class="lb" data-page="11.493" data-line="1" id="l11.493.1">ㅤ</span>παλαιοὺς ἰατροὺς σχεδὸν ἅπαντας οἶδα γινώσκοντας, ὥσπερ
<span class="lb" data-page="11.493" data-line="2" id="l11.493.2">ㅤ</span>γε καὶ τῶν νεωτέρων τοὺς ἀρίστους, εἴη δ’ ἄν τις ἴσως ἐμὲ
<span class="lb" data-page="11.493" data-line="3" id="l11.493.3">ㅤ</span>λανθάνων. οὐδὲν γὰρ ἀτόλμητόν ἐστιν ἐνίοις τῶν νεωτέρων
<span class="lb" data-page="11.493" data-line="4" id="l11.493.4">ㅤ</span>ἰατρῶν, ὡς ἀποφῆναι τῇ μὲν αὐτοῦ φύσει τὰς διαφθορὰς
<span class="lb" data-page="11.493" data-line="5" id="l11.493.5">ㅤ</span>αὐξάνειν τὸν χόνδρον, ἢ τὸν ἄρτον, ἢ τὴν πτισάνην, ἐπ’ ἐνίων
<span class="lb" data-page="11.493" data-line="6" id="l11.493.6">ㅤ</span>μέντοι κατά τι συμβεβηκὸς πραΰνειν. ἀλλ’ ὁ μὲν ταῦτα
<span class="lb" data-page="11.493" data-line="7" id="l11.493.7">ㅤ</span>λέγων οὐδεμίαν ἀπόδειξιν εἰπεῖν ἔχει τῆς ἀποφάσεως. ἡμεῖς
<span class="lb" data-page="11.493" data-line="8" id="l11.493.8">ㅤ</span>δὲ λέγομεν ὡς εἴπερ ἡ πτισάνη φύσει κακόχυμος ἦν, οὔποτ’
<span class="lb" data-page="11.493" data-line="9" id="l11.493.9">ㅤ</span>ἂν ἐπράϋνε δήξεις. <span class="milestone ed2page" data-n="13.42" data-unit="ed2page" id="ed2page.13.42">ㅤ</span>ἀλλὰ μὴν ὁρᾶται καὶ ἄνωθεν λαμβανομένη
<span class="lb" data-page="11.493" data-line="10" id="l11.493.10">ㅤ</span>καὶ διὰ τῆς ἕδρας ἐνιεμένη πραΰνουσα πολλάκις, ᾧ
<span class="lb" data-page="11.493" data-line="11" id="l11.493.11">ㅤ</span>δῆλον ὅτι κατὰ μὲν τὴν ἑαυτῆς φύσιν εὔχυμός ἐστιν. συνδιαφθειρομένη
<span class="lb" data-page="11.493" data-line="12" id="l11.493.12">ㅤ</span>δ’ ἐνίοτε τοῖς τὰς δήξεις ἐργαζομένοις χυμοῖς
<span class="lb" data-page="11.493" data-line="13" id="l11.493.13">ㅤ</span>αὐξάνει τὸ σύμπτωμα.
</p>
          </article>

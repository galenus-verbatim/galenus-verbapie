<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.14">
<span class="pb page1" data-page="11.493" id="p11.493">ㅤ</span>
<span class="milestone ed1page page1" data-n="2.22" data-unit="ed1page" id="ed1page.2.22">ㅤ</span>
<span class="milestone ed2page page1" data-n="13.42" data-unit="ed2page" id="ed2page.13.42">ㅤ</span>
            <p>
<span class="lb" data-page="11.493" data-line="14" id="l11.493.14">ㅤ</span>Τάχ’ οὖν ἔροιτό τις ἡμᾶς εἰ μηδὲν τῶν
<span class="lb" data-page="11.493" data-line="15" id="l11.493.15">ㅤ</span>κακοχύμων ἰάσατό ποτε δῆξιν; ἐγὼ δὲ τοῦτο μὲν οἶδα οὐκ
<span class="lb" data-page="11.493" data-line="16" id="l11.493.16">ㅤ</span>ὀλιγάκις γιγνόμενον, ἀλλ’ οὐκ ἐπικεραννύντα φημὶ, ἀλλὰ τὸ
<span class="lb" data-page="11.493" data-line="17" id="l11.493.17">ㅤ</span>δάκνον ἅμ’ ἑαυτοῖς συνεξάγοντα τὰ τοιαῦτα τῶν φαρμάκων
<span class="lb" data-page="11.493" data-line="18" id="l11.493.18">ㅤ</span>ἰᾶσθαι τὰς δήξεις. καὶ διὰ τοῦτο παραχρῆμά τε καὶ μέχρι ﻿
<span class="pb" data-page="11.494" id="p11.494">ㅤ</span>
<span class="lb" data-page="11.494" data-line="1" id="l11.494.1">ㅤ</span>περ ἂν ἐκκενωθῇ δάκνειν τε τὸν ἄνθρωπον ἀπολιπεῖν τέ
<span class="lb" data-page="11.494" data-line="2" id="l11.494.2">ㅤ</span>τινα τραχεῖαν αἴσθησιν ἐν τοῖς μέρεσιν, ἑτέρου φαρμάκου
<span class="lb" data-page="11.494" data-line="3" id="l11.494.3">ㅤ</span>δεομένην, οὐ μὴν τά τε εὔχυμα καὶ γλυκύχυμα. καὶ γὰρ καὶ
<span class="lb" data-page="11.494" data-line="4" id="l11.494.4">ㅤ</span>ἐν τῷ παραχρῆμα πραΰνει καὶ χωρὶς τοῦ κένωσιν ἐργάζεσθαι,
<span class="lb" data-page="11.494" data-line="5" id="l11.494.5">ㅤ</span>καὶ τραχεῖαν οὐδεμίαν αἴσθησιν ἐπάγει, τοὐναντίον δ’ ἅπαν
<span class="lb" data-page="11.494" data-line="6" id="l11.494.6">ㅤ</span>αὐτὰ τῶν τραχειῶν ἐστιν αἰσθήσεων ἰατικά. τὸν γοῦν χόνδρον
<span class="lb" data-page="11.494" data-line="7" id="l11.494.7">ㅤ</span>καὶ τὸ γάλα καὶ τὴν πτισάνην ἐπὶ τῶν τοιούτων διαθέσεων
<span class="lb" data-page="11.494" data-line="8" id="l11.494.8">ㅤ</span>ἐσθίειν τε δίδομεν ἐνίεμέν τε διὰ τῆς ἕδρας, ἐπειδὰν
<span class="lb" data-page="11.494" data-line="9" id="l11.494.9">ㅤ</span>ἤτοι διὰ μέλιτος, ἢ ἄλλου τινὸς τῶν τοιούτων ἀποῤῥύψωμεν
<span class="lb" data-page="11.494" data-line="10" id="l11.494.10">ㅤ</span>τὸ λυποῦν. ἐν τούτῳ δὲ τῷ καιρῷ καὶ στέαρ ἡμῖν γίγνεται
<span class="lb" data-page="11.494" data-line="11" id="l11.494.11">ㅤ</span>χρήσιμον καὶ κηρωτὴ γλυκεῖα καὶ ἔλαιον γλυκύ. λέγειν δέ με
<span class="lb" data-page="11.494" data-line="12" id="l11.494.12">ㅤ</span>νόμιζε καὶ νῦν καὶ κατὰ τὸν ἑξῆς λόγον ἅπαντα γλυκέα καὶ
<span class="lb" data-page="11.494" data-line="13" id="l11.494.13">ㅤ</span>χωρὶς ἁλῶν σκευαζόμενα καὶ τὰ πεπλυμμένα. τέσσαρσι τοίνυν
<span class="lb" data-page="11.494" data-line="14" id="l11.494.14">ㅤ</span>γνωρίσμασιν ἔχων διορίσασθαι τὸ καθ’ ἑαυτὸ τοῦ κατὰ
<span class="lb" data-page="11.494" data-line="15" id="l11.494.15">ㅤ</span>συμβεβηκὸς πραϋντικοῦ, ῥᾳδίως ἐξευρήσεις ἑκάστου τῶν
<span class="lb" data-page="11.494" data-line="16" id="l11.494.16">ㅤ</span>τοιούτων φαρμάκων τὴν δύναμιν. ἔστι δὲ τὰ τέσσαρα γνωρίσματα
<span class="lb" data-page="11.494" data-line="17" id="l11.494.17">ㅤ</span>ταῦτα. πρῶτον μὲν τὸ παραχρῆμα πραΰνειν, ἢ μὴ,
<span class="lb" data-page="11.494" data-line="18" id="l11.494.18">ㅤ</span>καὶ δεύτερον τὸ συνεκκενοῦσθαι τὰ λυποῦντα, ἢ μὴ, καὶ
<span class="pb" data-page="11.495" id="p11.495">ㅤ</span>
<span class="lb" data-page="11.495" data-line="1" id="l11.495.1">ㅤ</span>τρίτον τὸ καταλιπεῖν τινα τραχύτητα περὶ τοῖς σώμασιν, ἢ
<span class="lb" data-page="11.495" data-line="2" id="l11.495.2">ㅤ</span>μὴ, καὶ τέταρτον, εἰ μὴ τοῖς οὕτως ἔχουσι χρηστὸν φαίνοιτο.
<span class="lb" data-page="11.495" data-line="3" id="l11.495.3">ㅤ</span>τὸ μὲν γὰρ μήτε ἐν τῷ παραχρῆμα πραΰνειν τὰς
<span class="lb" data-page="11.495" data-line="4" id="l11.495.4">ㅤ</span>δήξεις, ἀλλὰ μετὰ πλείονός γε σφοδρότητος ἐκκρινόμενον
<span class="lb" data-page="11.495" data-line="5" id="l11.495.5">ㅤ</span>μήτε μένειν ἔνδον ἰώμενον, ἀπολεῖπόν τέ τινα περὶ τοῖς
<span class="lb" data-page="11.495" data-line="6" id="l11.495.6">ㅤ</span>σώμασιν ἀνιαρὰν τραχύτητα, παροξῦνόν τε ταύτην εἰ προσαχθείη
<span class="lb" data-page="11.495" data-line="7" id="l11.495.7">ㅤ</span>δεύτερον, ἀναβρωτικὸν μέν ἐστιν καὶ δακνῶδες τῇ
<span class="lb" data-page="11.495" data-line="8" id="l11.495.8">ㅤ</span>φύσει, κατὰ συμβεβηκὸς δέ ποτε δήξεις ἰᾶται, τὸ δὲ κᾀν
<span class="lb" data-page="11.495" data-line="9" id="l11.495.9">ㅤ</span>τῷ παραχρῆμα πραϋντικὸν ἔκκρισίν τε μηδεμίαν ἐρεθίζον,
<span class="lb" data-page="11.495" data-line="10" id="l11.495.10">ㅤ</span>ἀλλὰ μηδὲ τραχῦνον ἐν τῷ μένειν, ἴαμά τε τῶν τετραχυμένων
<span class="lb" data-page="11.495" data-line="11" id="l11.495.11">ㅤ</span>γιγνόμενον αὐτὸ μὲν φύσει χρηστόν ἐστι, δακνῶδες
<span class="lb" data-page="11.495" data-line="12" id="l11.495.12">ㅤ</span>δ’ ὑπὸ τῆς ἀλλοιούσης αὐτὸ καὶ διαφθειρούσης κακοχυμίας
<span class="lb" data-page="11.495" data-line="13" id="l11.495.13">ㅤ</span>ἔστιν ὅτε γίγνεται. ταῦτ’ εἴρηταί μοι καὶ ἅμα τε τὸν καιρὸν
<span class="lb" data-page="11.495" data-line="14" id="l11.495.14">ㅤ</span>ἢ τὸν τρόπον τῆς χρήσεως ἑκατέρου τοῦ γένους τῶν
<span class="lb" data-page="11.495" data-line="15" id="l11.495.15">ㅤ</span>φαρμάκων ἅμα τε τὴν τῆς δυνάμεως εὕρεσιν ὁ λόγος ἐδίδαξεν,
<span class="lb" data-page="11.495" data-line="16" id="l11.495.16">ㅤ</span>ἀπέδειξέ τε καὶ πτισάνης χυλὸν καὶ χόνδρον καὶ
<span class="lb" data-page="11.495" data-line="17" id="l11.495.17">ㅤ</span>τράγον καὶ γάλα καὶ ἄρτον πλυτὸν ἐκ τῶν εὐχύμων ὑπάρχοντα,
<span class="lb" data-page="11.495" data-line="18" id="l11.495.18">ㅤ</span>καὶ μὲν δὴ καὶ πιμελὴν καὶ στέαρ, ἔλαιόν τε γλυκὺ
<span class="pb" data-page="11.496" id="p11.496">ㅤ</span>
<span class="lb" data-page="11.496" data-line="1" id="l11.496.1">ㅤ</span>καὶ κηρὸν γλυκὺν, ἐκ τῆς τῶν παρηγορικῶν ὄντα φύσεως.
<span class="lb" data-page="11.496" data-line="2" id="l11.496.2">ㅤ</span>εἴη δ’ ἂν καὶ γλυκὺς κηρὸς ὁ τῇ φύσει τοιοῦτος, ὡς ἔνιοί γε
<span class="lb" data-page="11.496" data-line="3" id="l11.496.3">ㅤ</span>πικροὶ γευομένοις εἰσὶ, καὶ ὁ πρὸς τῷ τοιοῦτος εἶναι καὶ πεπλυμμένος
<span class="lb" data-page="11.496" data-line="4" id="l11.496.4">ㅤ</span>ἐν ὕδατι χρηστῷ.
</p>
          </article>

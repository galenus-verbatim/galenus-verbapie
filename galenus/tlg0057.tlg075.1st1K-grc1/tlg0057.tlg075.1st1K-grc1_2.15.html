<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.15">
<span class="pb page1" data-page="11.496" id="p11.496"></span>
<span class="milestone ed1page page1" data-n="2.22" data-unit="ed1page" id="ed1page.2.22"></span>
<span class="milestone ed2page page1" data-n="13.42" data-unit="ed2page" id="ed2page.13.42"></span>
            <p>
<span class="lb" data-page="11.496" data-line="5" id="l11.496.5"></span><span class="milestone ed2page" data-n="13.43" data-unit="ed2page" id="ed2page.13.43"></span>Χρὴ δὲ πλύνειν οὐ κηρὸν μόνον, ἀλλὰ
<span class="lb" data-page="11.496" data-line="6" id="l11.496.6"></span>καὶ πίτταν καὶ ῥητίνην, ἔλαιόν τε καὶ πᾶν ὁτιοῦν ἄλλο τοιοῦτον
<span class="lb" data-page="11.496" data-line="7" id="l11.496.7"></span>τὸ μὴ κεραννύμενον ὕδατι προθερμαίνοντας συμμέτρως,
<span class="lb" data-page="11.496" data-line="8" id="l11.496.8"></span>εἶτα κατάῤῥοντας εἰς ἀγγεῖον πλατὺ καὶ μέγα, πλῆθος ὕδατος
<span class="lb" data-page="11.496" data-line="9" id="l11.496.9"></span>ἔχον ἐν ἑαυτῷ καθαρωτάτου τε ἅμα καὶ ἀποιοτάτου. τούτῳ
<span class="lb" data-page="11.496" data-line="10" id="l11.496.10"></span>γὰρ ἐναποτίθεται τὸ πλυνόμενον ὅ τί περ ἂν εἴη τὴν ἑαυτοῦ
<span class="lb" data-page="11.496" data-line="11" id="l11.496.11"></span>δριμύτητα. χρὴ δὲ καὶ ἀνατρίβειν αὐτὸ καὶ κόπτειν καὶ
<span class="lb" data-page="11.496" data-line="12" id="l11.496.12"></span>θλᾷν καὶ μαλάττειν ταῖς χερσὶν ἱκανῶς, ἵνα πᾶν μόριον
<span class="lb" data-page="11.496" data-line="13" id="l11.496.13"></span>ὁμιλήσῃ τοῦ πλυνομένου φαρμάκου τῷ ὕδατι, καὶ τοῦτο
<span class="lb" data-page="11.496" data-line="14" id="l11.496.14"></span>ποιήσαντας ἀποχεῖν <span class="milestone ed1page" data-n="2.23" data-unit="ed1page" id="ed1page.2.23"></span>μὲν τὸ πρότερον ὕδωρ, αὖθις δὲ
<span class="lb" data-page="11.496" data-line="15" id="l11.496.15"></span>θερμαίνοντας τὸ πλυνόμενον εἰς ἕτερον ὕδωρ ἐμβάλλειν
<span class="lb" data-page="11.496" data-line="16" id="l11.496.16"></span>ὁμοίως καθαρὸν, ἀνακόπτειν δὲ χρὴ μέχρι πλείστου πάλιν,
<span class="lb" data-page="11.496" data-line="17" id="l11.496.17"></span>ἄχρις ἂν ἐναπόθηται τῷ ὕδατι τὴν ἑαυτοῦ ποιότητα. πάρεστι
<span class="lb" data-page="11.496" data-line="18" id="l11.496.18"></span>δέ σοι τοῦτο καὶ γευομένῳ διαγινώσκειν, εἶτα καὶ τρίτον καὶ
<span class="pb" data-page="11.497" id="p11.497"></span>
<span class="lb" data-page="11.497" data-line="1" id="l11.497.1"></span>τέταρτον καὶ πολλάκις ἐφεξῆς τοῦτο ποιεῖν, ἄχρι περ ἂν
<span class="lb" data-page="11.497" data-line="2" id="l11.497.2"></span>μηκέτι μηδεμίαν ἐκ τοῦ πλυνομένου φαρμάκου ποιότητα δέχηται
<span class="lb" data-page="11.497" data-line="3" id="l11.497.3"></span>τὸ ὕδωρ. οὕτω μὲν οὖν ἅπαντα τὰ θερμαίνεσθαί τε καὶ
<span class="lb" data-page="11.497" data-line="4" id="l11.497.4"></span>χεῖσθαι δυνάμενα πλύνειν. εἰ δέ τι λιθῶδες εἴη καὶ σκληρὸν,
<span class="lb" data-page="11.497" data-line="5" id="l11.497.5"></span>ὡς ἡ καδμεία καὶ ἡ τοῦ χαλκοῦ λεπὶς, ὅ τε κεκαυμένος χαλκὸς,
<span class="lb" data-page="11.497" data-line="6" id="l11.497.6"></span>ἀκριβῶς ἐκεῖνα καταθραύσαντας εἰς λεπτὰ τρίβειν ἐπιπλεῖστον
<span class="lb" data-page="11.497" data-line="7" id="l11.497.7"></span>ἐν ὕδατι πηγαίῳ τε καὶ καθαρωτάτῳ, πολλάκις
<span class="lb" data-page="11.497" data-line="8" id="l11.497.8"></span>ἀποχέοντας τὸ πρότερον, ἔστ’ ἂν μήτ’ ἐφίστηται μηδὲν, εἰ
<span class="lb" data-page="11.497" data-line="9" id="l11.497.9"></span>κατασταίη τὸ ὕδωρ, ἄποιόν τε τοῦ τριβομένου φαρμάκου
<span class="lb" data-page="11.497" data-line="10" id="l11.497.10"></span>γίγνηται, μέχρι δ’ ἂν ἤτοι τῆς ποιότητος αὐτοῦ τι φαίνοιτο
<span class="lb" data-page="11.497" data-line="11" id="l11.497.11"></span>γευομένοις, ἢ ἐφίστηταί τι μέχρι τοσοῦδε καὶ τρίβειν καὶ
<span class="lb" data-page="11.497" data-line="12" id="l11.497.12"></span>ἀποχεῖν. ἂν γὰρ οὕτω πλύνῃ τις ὁτιοῦν τῶν πλυθῆναι δυναμένων,
<span class="lb" data-page="11.497" data-line="13" id="l11.497.13"></span>ἄδηκτον γίγνεται. καὶ δὴ καὶ τοὔλαιον οὐκ ἄδηκτον
<span class="lb" data-page="11.497" data-line="14" id="l11.497.14"></span>μόνον, ἀλλὰ καὶ λευκότερον ἐν τῷδε φαίνεται γιγνόμενον.
<span class="lb" data-page="11.497" data-line="15" id="l11.497.15"></span>χρὴ δὲ μὴ ἀνακόπτειν ὁμοίως αὐτὸ πίττῃ καὶ κηρῷ καὶ ῥητίνῃ
<span class="lb" data-page="11.497" data-line="16" id="l11.497.16"></span>σφοδρῶς, ἵνα μὴ δύσλυτος ἡ πρὸς τὸ ὕδωρ αὐτοῦ γένηται
<span class="lb" data-page="11.497" data-line="17" id="l11.497.17"></span>μίξις, ἀλλ’ ἐασάντων ἀτρεμῆσαι ῥᾳδίως λαβεῖν ἐποχούμενον.
<span class="lb" data-page="11.497" data-line="18" id="l11.497.18"></span>εἰσὶ καὶ ἕτεροι τρόποι λευκάνσεως ἐλαίου παρὰ τοῖς τά τε
<span class="pb" data-page="11.498" id="p11.498"></span>
<span class="lb" data-page="11.498" data-line="1" id="l11.498.1"></span>τῶν σκευασιῶν βιβλία γεγραφόσι καὶ τὰ περὶ τῆς ὕλης,
<span class="lb" data-page="11.498" data-line="2" id="l11.498.2"></span>ὥσπερ καὶ τὰ παρὰ τῷ Διοσκουρίδῃ. κατὰ τὸ πρῶτον.
<span class="lb" data-page="11.498" data-line="3" id="l11.498.3"></span>ἀλλ’ ἐκείνων μὲν οἱ πλείους ἐκδαπανῶντες τὸ ὑδατῶδες καὶ
<span class="lb" data-page="11.498" data-line="4" id="l11.498.4"></span>τὸ πυῤῥὸν τοῦ ἐλαίου τὸ ὑπόλοιπον ἀποφαίνουσι λευκὸν, ὁ
<span class="lb" data-page="11.498" data-line="5" id="l11.498.5"></span>δὲ διὰ τῆς πλύσεως οἷον ἀποῤῥύπτων αὐτὸ καὶ ἀπομάττων.
</p>
          </article>

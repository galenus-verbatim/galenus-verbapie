<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.2">
<span class="pb page1" data-page="11.462" id="p11.462">ㅤ</span>
<span class="milestone ed1page page1" data-n="2.17" data-unit="ed1page" id="ed1page.2.17">ㅤ</span>
<span class="milestone ed2page page1" data-n="13.31" data-unit="ed2page" id="ed2page.13.31">ㅤ</span>
            <p>
<span class="lb" data-page="11.462" data-line="13" id="l11.462.13">ㅤ</span>Καὶ ἔγωγ’ ἂν εὐξαίμην ἅπαντα τὰ πράγματα
<span class="lb" data-page="11.462" data-line="14" id="l11.462.14">ㅤ</span>ταῖς αἰσθήσεσιν ἡμῶν ἐναργῶς ὑποπίπτειν καὶ μηδὲν
<span class="lb" data-page="11.462" data-line="15" id="l11.462.15">ㅤ</span>εἶναι τὸ διαφεῦγον αὐτὰς, ὡς οὕτως ἂν οὔτ’ ἄπορον οὔτ’
<span class="lb" data-page="11.462" data-line="16" id="l11.462.16">ㅤ</span>ἀμφισβητούμενον ἦν οὐδέν. ἐπεὶ δ’ ἐκφεύγει τινὰ, πειρατέον
<span class="lb" data-page="11.462" data-line="17" id="l11.462.17">ㅤ</span>ἐπάγειν αὐτοῖς τὸν λόγον, ἀλλ’ οὔτε πόῤῥωθεν, ὡς ἐκεῖνοι
<span class="lb" data-page="11.462" data-line="18" id="l11.462.18">ㅤ</span>ποιοῦσιν, οὔτ’ ἀπέραντα συλλογιζομένους, ἀλλὰ πρῶτον μὲν
<span class="pb" data-page="11.463" id="p11.463">ㅤ</span>
<span class="lb" data-page="11.463" data-line="1" id="l11.463.1">ㅤ</span>τὰ σημαινόμενα τῶν ὀνομάτων ἀκριβῶς διαιρουμένους, ἵνα
<span class="lb" data-page="11.463" data-line="2" id="l11.463.2">ㅤ</span>μή τις παρὰ τὴν ὁμωνυμίαν ἐν τοῖς μετὰ ταῦτα ἀπάτη γίγνηται.
<span class="lb" data-page="11.463" data-line="3" id="l11.463.3">ㅤ</span>δεύτερον δὲ τὸ καθ’ αὑτό τι δρῶν, τοῦ κατὰ συμβεβηκὸς
<span class="lb" data-page="11.463" data-line="4" id="l11.463.4">ㅤ</span>ἀφορίζοντας. εἴρηται δ’ ἐν τοῖς ἔμπροσθεν ὑπὲρ ἀμφοῖν
<span class="lb" data-page="11.463" data-line="5" id="l11.463.5">ㅤ</span>ἀκριβῶς, καὶ τὰ σημαινόμενα τῶν δυνάμει θερμῶν, ἢ ψυχρῶν,
<span class="lb" data-page="11.463" data-line="6" id="l11.463.6">ㅤ</span>ἢ ξηρῶν, ἢ ὑγρῶν, ἢ ὁτιοῦν ἄλλο λεγομένων εἶναι
<span class="lb" data-page="11.463" data-line="7" id="l11.463.7">ㅤ</span>διῄρηται. καὶ ὅπως ἄν τις εὑρίσκοι τὴν οἰκείαν ἑκάστου φαρμάκου
<span class="lb" data-page="11.463" data-line="8" id="l11.463.8">ㅤ</span>δύναμιν ἀφορίζων τοῖς κατὰ συμβεβηκὸς, ἔν τε τῷ
<span class="lb" data-page="11.463" data-line="9" id="l11.463.9">ㅤ</span>τρίτῳ περὶ κράσεων βιβλίῳ καθόλου διεληλύθαμεν, ἔν τε τῇ
<span class="lb" data-page="11.463" data-line="10" id="l11.463.10">ㅤ</span>νῦν ἐνεστώσῃ πραγματείᾳ διὰ τῶν κατὰ μέρος ἐπεξίωμεν,
<span class="lb" data-page="11.463" data-line="11" id="l11.463.11">ㅤ</span><span class="milestone ed2page" data-n="13.32" data-unit="ed2page" id="ed2page.13.32">ㅤ</span>ὡς ἤδη κᾀν τῷ πρώτῳ βιβλίῳ πεποιήκαμεν ἐφ’ ὕδατος καὶ
<span class="lb" data-page="11.463" data-line="12" id="l11.463.12">ㅤ</span>ὄξους· ἐνταυθοῖ δὲ πάλιν, ἐπ’ ἐλαίου τε καὶ ῥοδίνου πράξομεν,
<span class="lb" data-page="11.463" data-line="13" id="l11.463.13">ㅤ</span>ἐνδειξάμενοι πρότερον ἡλίκον ἁμαρτάνουσιν οἱ πόῤῥωθεν
<span class="lb" data-page="11.463" data-line="14" id="l11.463.14">ㅤ</span>τῶν ἰατρῶν ἀποδείξεων ἀρχόμενοι. τί γὰρ ἔδει τὴν
<span class="lb" data-page="11.463" data-line="15" id="l11.463.15">ㅤ</span>χρόαν ἐλαίου σκοπεῖν, ἢ ῥόδων, ἔχοντάς γε αὐτοῖς χρῆσθαι
<span class="lb" data-page="11.463" data-line="16" id="l11.463.16">ㅤ</span>τοῖς πράγμασιν πολυειδῶς, οὐκ ἐπὶ τῶν ὑγιαινόντων μόνον;
<span class="lb" data-page="11.463" data-line="17" id="l11.463.17">ㅤ</span>ἀλλὰ καὶ ἐπὶ τῶν νοσούντων σωμάτων; καὶ γὰρ αὐτὰ καθ’
<span class="lb" data-page="11.463" data-line="18" id="l11.463.18">ㅤ</span>ἑαυτὰ ῥόδα καὶ τὸν χυλὸν αὐτῶν ἔνεστι λαμβάνοντας ἐπιτιθέναι ﻿
<span class="pb" data-page="11.464" id="p11.464">ㅤ</span>
<span class="lb" data-page="11.464" data-line="1" id="l11.464.1">ㅤ</span>τῷ σώματι καὶ ὑγιαίνοντι καὶ νοσοῦντι νόσον ἁπλῆν,
<span class="lb" data-page="11.464" data-line="2" id="l11.464.2">ㅤ</span>ὡς ἔμπροσθεν, εἴρηται καὶ μιγνύντας ἐλαίῳ γλυκεῖ, κατά τε
<span class="lb" data-page="11.464" data-line="3" id="l11.464.3">ㅤ</span>τῶν ἰσχυρῶς ἐψυγμένων ἢ τεθερμασμένων<span class="milestone ed1page" data-n="2.18" data-unit="ed1page" id="ed1page.2.18">ㅤ</span> σωμάτων
<span class="lb" data-page="11.464" data-line="4" id="l11.464.4">ㅤ</span>ἐπιφέρειν, ἀνατρίβοντάς τε καὶ κατατλοῦντας καὶ καταβρέχοντας,
<span class="lb" data-page="11.464" data-line="5" id="l11.464.5">ㅤ</span>εἴσω τε τοῦ σώματος λαμβάνειν ἢ ἄνωθεν διὰ
<span class="lb" data-page="11.464" data-line="6" id="l11.464.6">ㅤ</span>τοῦ στόματος, ἢ κάτωθεν διὰ τῆς ἕδρας, εἶθ’ ὁρᾷν τὸ
<span class="lb" data-page="11.464" data-line="7" id="l11.464.7">ㅤ</span>γιγνόμενον ἐφ’ ἑκάστῃ χρήσει. καὶ γὰρ δὴ καὶ τούτου
<span class="lb" data-page="11.464" data-line="8" id="l11.464.8">ㅤ</span>χάριν ἐπισκεπτόμεθα τὴν δύναμιν πάντων τῶν φαρμάκων,
<span class="lb" data-page="11.464" data-line="9" id="l11.464.9">ㅤ</span>ἵνα ἔχωμεν οἷς δεῖ χρῆσθαι, διακαιομένων ὑποχονδρίων καὶ
<span class="lb" data-page="11.464" data-line="10" id="l11.464.10">ㅤ</span>κεφαλῆς, ἢ κατεψυγμένων, ἢ ἡλκωμένων, ἢ φλεγμαινόντων,
<span class="lb" data-page="11.464" data-line="11" id="l11.464.11">ㅤ</span>ἤ τι τοιοῦτον ἕτερον πασχόντων, αὐτῶν τε τούτων καὶ
<span class="lb" data-page="11.464" data-line="12" id="l11.464.12">ㅤ</span>τῶν ἄλλων ἁπάντων μελῶν τοῦ σώματος. εἶθ’ οὕτως
<span class="lb" data-page="11.464" data-line="13" id="l11.464.13">ㅤ</span>ἐναργῆ τε ἅμα καὶ σύντομον ὁδὸν ἔχοντες ἐφ’ ἃ ζητοῦμεν,
<span class="lb" data-page="11.464" data-line="14" id="l11.464.14">ㅤ</span>ἔτι χρόας ἐξετάσομεν, ἢ ὀσμὰς, ἢ συστάσεις, ἢ ψόφους
<span class="lb" data-page="11.464" data-line="15" id="l11.464.15">ㅤ</span>ἑκάστου τῶν φαρμάκων ὅμοιόν τι δρῶντες, τοῖς ἐξ εἰκόνος
<span class="lb" data-page="11.464" data-line="16" id="l11.464.16">ㅤ</span>ἤτοι πλαστῆς, ἢ γραπτῆς ἄνθρωπόν τινα διαγνῶναι
<span class="lb" data-page="11.464" data-line="17" id="l11.464.17">ㅤ</span>βουλομένοις ἐνὸν, αὐτὸν θεάσασθαι τὸν
<span class="lb" data-page="11.464" data-line="18" id="l11.464.18">ㅤ</span>γνωρισθησόμενον.
</p>
          </article>

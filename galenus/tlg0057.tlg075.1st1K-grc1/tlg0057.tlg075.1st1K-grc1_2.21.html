<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.21">
<span class="pb page1" data-page="11.518" id="p11.518">ㅤ</span>
<span class="milestone ed1page page1" data-n="2.26" data-unit="ed1page" id="ed1page.2.26">ㅤ</span>
<span class="milestone ed2page page1" data-n="13.50" data-unit="ed2page" id="ed2page.13.50">ㅤ</span>
            <p>
<span class="lb" data-page="11.518" data-line="9" id="l11.518.9">ㅤ</span>Βάσανος δ’ ὀρθὴ πρῶτον μὲν ἡ ἐπὶ τῶν
<span class="lb" data-page="11.518" data-line="10" id="l11.518.10">ㅤ</span>εὐκράτων σωμάτων, ἐφεξῆς δ’ ἡ ἐπὶ τῶν δυσκράτων, εἶθ’, ὡς
<span class="lb" data-page="11.518" data-line="11" id="l11.518.11">ㅤ</span>εἴρηται πολλάκις ἡμῖν καὶ πρόσθεν, ἡ ἐπὶ τῶν θερμῶν καὶ
<span class="lb" data-page="11.518" data-line="12" id="l11.518.12">ㅤ</span>ψυχρῶν καὶ ξηρῶν καὶ ὑγρῶν νοσημάτων. ἐν οἷς προσέχειν
<span class="lb" data-page="11.518" data-line="13" id="l11.518.13">ㅤ</span>τὸν νοῦν ἠξιοῦμεν καὶ ὡς διορίζεσθαι τὸ καθ’ ἑαυτό τι δρῶν
<span class="lb" data-page="11.518" data-line="14" id="l11.518.14">ㅤ</span>τοῦ κατὰ συμβεβηκός. ἔσεσθαι δὲ τοῦτο πρῶτον μὲν, εἰ
<span class="lb" data-page="11.518" data-line="15" id="l11.518.15">ㅤ</span>ἁπλοῖς ὡς ἔνι μάλιστα προσφέροιτο πάθεσιν, δεύτερον δὲ
<span class="lb" data-page="11.518" data-line="16" id="l11.518.16">ㅤ</span>εἰ εὐθὺς τοῦτο ἐξ ἀρχῆς αἰσθητῶς ἐμφαίνοι τὴν ἑαυτοῦ δύναμιν,
<span class="lb" data-page="11.518" data-line="17" id="l11.518.17">ㅤ</span>ἢ μετὰ χρόνον, ἢ καὶ τελέως ἀρθὲν, ὥσπερ τὸ τῆς θερμασίας ﻿
<span class="pb" data-page="11.519" id="p11.519">ㅤ</span>
<span class="lb" data-page="11.519" data-line="1" id="l11.519.1">ㅤ</span>ἐπανάκλησιν ἐργαζόμενον ὕδωρ ψυχρὸν, ἔτι τε πρὸς
<span class="lb" data-page="11.519" data-line="2" id="l11.519.2">ㅤ</span>τούτοις ἄμικτον ἑτέρας ποιότητος, εἰς ὅσον οἷόν τε δυνατὸν
<span class="lb" data-page="11.519" data-line="3" id="l11.519.3">ㅤ</span>ἐργάσασθαι τὸ τοιοῦτον. πῶς μὲν οὖν ἄν τις ἔλαιον ἐργάζηται
<span class="lb" data-page="11.519" data-line="4" id="l11.519.4">ㅤ</span>τοιοῦτον λέλεκται καὶ πρόσθεν· πῶς δ’ ἄν τις ἁπλῷ
<span class="lb" data-page="11.519" data-line="5" id="l11.519.5">ㅤ</span>νοσήματι προσφέροι, νῦν εἰρήσεται, τοσοῦτον ἀναμνησάντων
<span class="lb" data-page="11.519" data-line="6" id="l11.519.6">ㅤ</span>ἡμῶν πρότερον, ὡς ἐν ταῖς τῶν νοσημάτων διαφοραῖς ἐδείκνυτο,
<span class="lb" data-page="11.519" data-line="7" id="l11.519.7">ㅤ</span>τινὰ μὲν ἐπὶ τὸ θερμότερον ἐκτετράφθαι σώματα χωρὶς
<span class="lb" data-page="11.519" data-line="8" id="l11.519.8">ㅤ</span>κακοχυμίας τινὸς ἢ στήθους ἢ σπλάγχνου φλεγμονῆς, ὥσπερ
<span class="lb" data-page="11.519" data-line="9" id="l11.519.9">ㅤ</span>ἐν ταῖς σφοδραῖς ἐγκαύσεσιν εἴωθεν γίγνεσθαι, τινὰ δὲ ἐπὶ
<span class="lb" data-page="11.519" data-line="10" id="l11.519.10">ㅤ</span>τὸ ψυχρότερον, ὡς ἐν τοῖς καλουμένοις ἤδη συνήθως ὑπὸ
<span class="lb" data-page="11.519" data-line="11" id="l11.519.11">ㅤ</span>πάντων ἀνθρώπων ψυγμοῖς. ἐν δὴ ταῖς τοιαύταις διαθέσεσιν
<span class="lb" data-page="11.519" data-line="12" id="l11.519.12">ㅤ</span>ἔλαιον προσφέρων ἐξευρήσεις ἐναργῶς εἴτε θερμαίνειν ἡμᾶς
<span class="lb" data-page="11.519" data-line="13" id="l11.519.13">ㅤ</span>πέφυκεν εἴτε καὶ ψύχειν. ἔστω δὲ δηλονότι πάσης ἐπικτήτου
<span class="lb" data-page="11.519" data-line="14" id="l11.519.14">ㅤ</span>ποιότητος ἰσχυρᾶς ἀπηλλαγμένον. ἀεὶ γὰρ ἐπὶ παντὸς φαρμάκου
<span class="lb" data-page="11.519" data-line="15" id="l11.519.15">ㅤ</span>μεμνῆσθαι χρὴ τούτου. τὸ μὲν κεφάλαιον τοῦ λόγου
<span class="lb" data-page="11.519" data-line="16" id="l11.519.16">ㅤ</span>τουτί· τὸ δ’ ἔργον αὐτὸ τὸ γιγνόμενον ἡ πεῖρα δείκνυσιν.
<span class="lb" data-page="11.519" data-line="17" id="l11.519.17">ㅤ</span>οἱ μὲν ἐγκεκαυμένοι πρὸς τὸ μὴ παύεσθαι τῆς θέρμης ἔτι καὶ
<span class="lb" data-page="11.519" data-line="18" id="l11.519.18">ㅤ</span>ἀσωδέστεροι γίγνονται καὶ τοῦ χρόνου προϊόντος θερμότεροι.
<span class="pb" data-page="11.520" id="p11.520">ㅤ</span>
<span class="lb" data-page="11.520" data-line="1" id="l11.520.1">ㅤ</span>τοῖς ἐψυγμένοις δὲ σαφῶς οὐδὲν εἰς ὠφέλειαν ἢ βλάβος ἐξ
<span class="lb" data-page="11.520" data-line="2" id="l11.520.2">ㅤ</span>ἐλαίου χρίσεως ἀποβαίνει. ᾧ καὶ δῆλον ὡς εἰ καὶ θερμαίνειν
<span class="lb" data-page="11.520" data-line="3" id="l11.520.3">ㅤ</span><span class="milestone ed2page" data-n="13.51" data-unit="ed2page" id="ed2page.13.51">ㅤ</span>ἡμᾶς πέφυκεν, ἀλλ’ οὐκ ἔτι γε σφοδρῶς ἢ ἐναργῶς,
<span class="lb" data-page="11.520" data-line="4" id="l11.520.4">ㅤ</span>ὥσπερ ῥητίνη καὶ πίττα καὶ ἄσφαλτος. ἀκούειν δέ σε χρὴ νῦν
<span class="lb" data-page="11.520" data-line="5" id="l11.520.5">ㅤ</span>οὔτε ξηρὰν ῥητίνην ἢ πίτταν ἢ ἄσφαλτον, οὐ γὰρ ἂν οὐδὲ
<span class="lb" data-page="11.520" data-line="6" id="l11.520.6">ㅤ</span>ἀλείψαιτό τις αὐταῖς, οὐ μὴν οὐδὲ τὰς ἐν ἡλίῳ τετηκυίας,
<span class="lb" data-page="11.520" data-line="7" id="l11.520.7">ㅤ</span>οὐ γὰρ ἁπλοῦν ἔτι τό γε τοιοῦτον οὐδ’ αὐτοφυὲς ἂν εἴη
<span class="lb" data-page="11.520" data-line="8" id="l11.520.8">ㅤ</span>φάρμακον, ἀλλὰ ῥητίνην μὲν ἤτοι τὴν αὐτόῤῥυτον ὀνομαζομένην,
<span class="lb" data-page="11.520" data-line="9" id="l11.520.9">ㅤ</span>ἢ τὴν τερμινθίνην τε καὶ σχινίνην ὑγρὰν ἔτι καὶ πρόσφατον,
<span class="lb" data-page="11.520" data-line="10" id="l11.520.10">ㅤ</span>ἢ τῆς πευκίνης τὴν ἐφισταμένην ἄνωθεν τοῖς κεραμίοις
<span class="lb" data-page="11.520" data-line="11" id="l11.520.11">ㅤ</span>ἐλαιώδη· πίττης δὲ τὴν ὑγράν. καὶ μᾶλλον ἔτι τὸ κατ’ αὐτῆς
<span class="lb" data-page="11.520" data-line="12" id="l11.520.12">ㅤ</span>ἐποχούμενον ἐλαιῶδες, ὃ δὴ πίσσανθον ὀνομάζουσιν. ἔστι
<span class="lb" data-page="11.520" data-line="13" id="l11.520.13">ㅤ</span>γὰρ ὄντως οἷον ἄνθος τι πίττης. οὕτω δὲ καὶ ἄσφαλτον τὴν
<span class="lb" data-page="11.520" data-line="14" id="l11.520.14">ㅤ</span>ὑγρὰν, ἔτι τὴν ἐκ Μηδείας. ἅπαντα γὰρ ταῦτα λιπαρὰ μέν
<span class="lb" data-page="11.520" data-line="15" id="l11.520.15">ㅤ</span>ἐστιν καὶ πλεῖστον τῆς ἐλαιώδους ἔχοντα φύσεως, ἐναργῶς
<span class="lb" data-page="11.520" data-line="16" id="l11.520.16">ㅤ</span>μέντοι θερμαίνει, καθάπερ ἥ τε στακτὴ σμύρνα καὶ τὸ πεύκινον,
<span class="lb" data-page="11.520" data-line="17" id="l11.520.17">ㅤ</span>ἢ ἀρκεύθινον, ἢ τὸ κέδρινον καὶ τὸ δάφνινον ἔλαιον,
<span class="lb" data-page="11.520" data-line="18" id="l11.520.18">ㅤ</span>ἕτερά τε τοιαῦτα, σαφῶς μὲν ἐκθερμαίνει τοὺς ἐψυγμένους,
<span class="pb" data-page="11.521" id="p11.521">ㅤ</span>
<span class="lb" data-page="11.521" data-line="1" id="l11.521.1">ㅤ</span>ἐσχάτως δ’ ἀνιᾷ τοὺς ἐγκεκαυμένους. ταῦτα μὲν οὖν ἑκατέρωθεν
<span class="lb" data-page="11.521" data-line="2" id="l11.521.2">ㅤ</span>ὁμολογεῖται θερμαίνειν. ἔλαιον δὲ οὐδ’ ἑτέρωθεν
<span class="lb" data-page="11.521" data-line="3" id="l11.521.3">ㅤ</span>ἰσχυρῶς οὔτε τοὺς κατεψυγμένους ἐκθερμαίνειν οὔτε βλάπτειν
<span class="lb" data-page="11.521" data-line="4" id="l11.521.4">ㅤ</span>τοὺς ἐγκεκαυμένους. οὐ μὴν οὐδ’ ἀσαφῶς γε τοῖς ἐπ’
<span class="lb" data-page="11.521" data-line="5" id="l11.521.5">ㅤ</span>ἐγκαύσει πυρέξασιν ἄσης γέ τινος αἴτιον γίγνεται καὶ τὴν
<span class="lb" data-page="11.521" data-line="6" id="l11.521.6">ㅤ</span>θερμότητα παραύξειν φαίνεται, καθάπερ κᾀν τοῖς ἀκριβέσιν
<span class="lb" data-page="11.521" data-line="7" id="l11.521.7">ㅤ</span>ἐρυσιπέλασιν. ἔστι δὲ δήπου ταῦτα χολώδη ῥεύματα, σαφῶς
<span class="lb" data-page="11.521" data-line="8" id="l11.521.8">ㅤ</span>γὰρ δήπου καὶ ἐν αὐτοῖς τούτοις αὐξάνειν τὴν θερμασίαν, εἰ
<span class="lb" data-page="11.521" data-line="9" id="l11.521.9">ㅤ</span>καὶ ψυχρὸν ἐσχάτως αὐτὸ προσάγοις. ἐπὶ μὲν γὰρ τῶν ἐγκαύσεων,
<span class="lb" data-page="11.521" data-line="10" id="l11.521.10">ㅤ</span>εἰ χωρὶς ἁλῶν εἴη, καὶ ἄλλως λελευκασμένον ἔχει τινὰ
<span class="lb" data-page="11.521" data-line="11" id="l11.521.11">ㅤ</span>παραμυθίαν ψυχρὸν καταντλούμενον. ἐπὶ δὲ τῶν ἐρυσιπελάτων
<span class="lb" data-page="11.521" data-line="12" id="l11.521.12">ㅤ</span>ὅπως ἂν ᾖ ψυχρὸν οὐδὲν ὀνίνησιν, ἀλλὰ καὶ βλάπτειν
<span class="lb" data-page="11.521" data-line="13" id="l11.521.13">ㅤ</span>πέφυκε, τὰ <span class="milestone ed1page" data-n="2.27" data-unit="ed1page" id="ed1page.2.27">ㅤ</span>μὲν ἐκ χολώδους ῥεύματος ἀκριβῶς ἅπαντα
<span class="lb" data-page="11.521" data-line="14" id="l11.521.14">ㅤ</span>μεγίστας βλάβας, τὰ δ’ ἐξ αἵματος αὐτῷ μεμιγμένου μικροτέρας
<span class="lb" data-page="11.521" data-line="15" id="l11.521.15">ㅤ</span>μὲν, οὐ μὴν τὰς ἐπιτυχούσας γε οὐδὲ ταύτας. ἧττον
<span class="lb" data-page="11.521" data-line="16" id="l11.521.16">ㅤ</span>δὲ τούτων, ἐναργῶς δ’ οὖν ἔτι καὶ τὰς ζεούσας ἀνιᾷ φλεγμονὰς,
<span class="lb" data-page="11.521" data-line="17" id="l11.521.17">ㅤ</span>ἐξ ὧν ἁπάντων τεκμαιρομένῳ μοι θερμότητα παραπλησίαν
<span class="lb" data-page="11.521" data-line="18" id="l11.521.18">ㅤ</span>ἀνάπτειν ἔδοξεν οἷσπερ ἂν ὁμιλῆσαν τύχῃ. φαίνεται
<span class="pb" data-page="11.522" id="p11.522">ㅤ</span>
<span class="lb" data-page="11.522" data-line="1" id="l11.522.1">ㅤ</span>γοῦν τοῖς μὲν μετρίως θερμοῖς σώμασιν προσφερόμενον μετρίως
<span class="lb" data-page="11.522" data-line="2" id="l11.522.2">ㅤ</span>θερμαίνειν αὐτὰ, τοῖς δ’ ἰσχυρῶς ἰσχυρὰν τὴν θερμασίαν
<span class="lb" data-page="11.522" data-line="3" id="l11.522.3">ㅤ</span>ἀνάπτον.
</p>
          </article>

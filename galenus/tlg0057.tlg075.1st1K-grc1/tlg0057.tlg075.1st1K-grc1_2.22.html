<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.22">
<span class="pb page1" data-page="11.522" id="p11.522">ㅤ</span>
<span class="milestone ed1page page1" data-n="2.27" data-unit="ed1page" id="ed1page.2.27">ㅤ</span>
<span class="milestone ed2page page1" data-n="13.51" data-unit="ed2page" id="ed2page.13.51">ㅤ</span>
            <p>
<span class="lb" data-page="11.522" data-line="4" id="l11.522.4">ㅤ</span>Εἴρηται μὲν οὖν ἤδη κᾀν τῷ τρίτῳ περὶ
<span class="lb" data-page="11.522" data-line="5" id="l11.522.5">ㅤ</span>κράσεων, εἰρήσεται δὲ καὶ νῦν ὡς ἕκαστα τῶν προσφερομένων
<span class="lb" data-page="11.522" data-line="6" id="l11.522.6">ㅤ</span>τῷ σώματι φαρμάκων, ἃ δὴ καὶ θερμὰ ταῖς δυνάμεσιν
<span class="lb" data-page="11.522" data-line="7" id="l11.522.7">ㅤ</span>ὑπάρχειν ἔφαμεν, ἀρχὴν τοῦ θερμαίνεσθαι παρ’ ἡμῶν
<span class="lb" data-page="11.522" data-line="8" id="l11.522.8">ㅤ</span>λαμβάνοντα, τὰ μὲν ὡσαύτως ἡμᾶς ἀντιθερμαίνει, τὰ δὲ
<span class="lb" data-page="11.522" data-line="9" id="l11.522.9">ㅤ</span>σφοδρότερον. ἐκ δὴ τῶν εἰς ἴσον ἀντιθερμαινόντων ἐφάνη
<span class="lb" data-page="11.522" data-line="10" id="l11.522.10">ㅤ</span>μοι τοὔλαιον ἐπισκοποῦντι τὰς κατὰ μέρος αὐτοῦ δυνάμεις.
<span class="lb" data-page="11.522" data-line="11" id="l11.522.11">ㅤ</span>εὕρισκον γὰρ ἀεὶ χλιαρὰν μὲν ἐν τοῖς μετρίως θερμοῖς
<span class="lb" data-page="11.522" data-line="12" id="l11.522.12">ㅤ</span>σώμασιν ἀπεργαζόμενον αὐτὸ θερμότητα, ζέουσαν δ’
<span class="lb" data-page="11.522" data-line="13" id="l11.522.13">ㅤ</span>ἐν τοῖς ζέουσιν. ἐφαίνετο δέ μοι διὰ τοῦτο καὶ σπασμοὺς
<span class="lb" data-page="11.522" data-line="14" id="l11.522.14">ㅤ</span>καὶ τρόμους, ἀναισθησίας τε καὶ δυσαισθησίας, μήτ’ ὠφελεῖν
<span class="lb" data-page="11.522" data-line="15" id="l11.522.15">ㅤ</span>μηδὲν ἀξιόλογον μήτε βλάπτειν. ὠφελεῖν μὲν γὰρ οὐκ
<span class="lb" data-page="11.522" data-line="16" id="l11.522.16">ㅤ</span>ἠδύνατο τῷ μὴ θερμαίνειν ἰσχυρῶς, βλάπτειν δ’ οὐκ ἦν
<span class="lb" data-page="11.522" data-line="17" id="l11.522.17">ㅤ</span>ἱκανὸν, ὅτι μηδ’ ὅλως ἔψυχεν, ἐπικτήτου μὲν θερμότητος
<span class="lb" data-page="11.522" data-line="18" id="l11.522.18">ㅤ</span>ἰσχυρᾶς λαβόμενον ἱκανῶς ὠφελεῖν· ἐπειδὰν εἰς πυέλους
<span class="pb" data-page="11.523" id="p11.523">ㅤ</span>
<span class="lb" data-page="11.523" data-line="1" id="l11.523.1">ㅤ</span>ἐλαίου θερμοῦ ῥίζας τινὰς, ἢ πόας θερμαντικὰς ἐναφεψημένας
<span class="lb" data-page="11.523" data-line="2" id="l11.523.2">ㅤ</span>ἔχοντας, τοὺς οὕτω πεπονθότας ἐμβιβάζοιμεν.
<span class="lb" data-page="11.523" data-line="3" id="l11.523.3">ㅤ</span><span class="milestone ed2page" data-n="13.52" data-unit="ed2page" id="ed2page.13.52">ㅤ</span>ὅθεν εὐλόγως οἷον ὕλη τίς ἐστιν τῶν ἄλλων φαρμάκων.
<span class="lb" data-page="11.523" data-line="4" id="l11.523.4">ㅤ</span>ἄν τε γὰρ ψυχρὰ μίξῃς αὐτῷ, ψυχρὸν ἔσται τὸ μικτὸν,
<span class="lb" data-page="11.523" data-line="5" id="l11.523.5">ㅤ</span>ἄν τε θερμὰ, θερμόν. ὃ γὰρ ἂν ἐκ τῆς μέσης ὑπάρχῃ κράσεως,
<span class="lb" data-page="11.523" data-line="6" id="l11.523.6">ㅤ</span>ὑπηρετεῖ τοῖς ἄκροις ἑκατέροις, ὡς μήτ’ εἰ θερμῷ
<span class="lb" data-page="11.523" data-line="7" id="l11.523.7">ㅤ</span>μιχθείη ψυχρὸν, τὸ μιχθὲν ἐξ ἀμφοῖν ἀπεργάσασθαι δυνάμενον,
<span class="lb" data-page="11.523" data-line="8" id="l11.523.8">ㅤ</span>ὅτι μηδ’ αὐτὸ ψυχρόν ἐστιν μήτ’ εἰ ψυχρῷ θερμὸν,
<span class="lb" data-page="11.523" data-line="9" id="l11.523.9">ㅤ</span>οὐδὲ γὰρ θερμὸν ὑπάρχει. καὶ κατὰ τοῦτο εὐλόγως
<span class="lb" data-page="11.523" data-line="10" id="l11.523.10">ㅤ</span>οἱ μὲν θερμαίνειν αὐτὸ φάσκουσιν ἡμᾶς, οἱ δὲ οὐ θερμαίνειν.
<span class="lb" data-page="11.523" data-line="11" id="l11.523.11">ㅤ</span>θερμαίνειν μὲν γὰρ ἂν δόξειε εἰς ἴσην τῷ θερμαίνοντι
<span class="lb" data-page="11.523" data-line="12" id="l11.523.12">ㅤ</span>σώματι θερμασίαν ἀφικνούμενον, ἀντιθερμαίνειν γοῦν δύναται
<span class="lb" data-page="11.523" data-line="13" id="l11.523.13">ㅤ</span>ταύτῃ. τῷ δὲ μὴ προσαυξάνειν ἣν κατέλαβε θέρμην,
<span class="lb" data-page="11.523" data-line="14" id="l11.523.14">ㅤ</span>οὐκ ἂν δόξειε θερμαίνειν. οὐ γὰρ τὸ φυλάττειν ἣν εὗρεν,
<span class="lb" data-page="11.523" data-line="15" id="l11.523.15">ㅤ</span>ἀλλὰ τὸ παραύξειν ἔργον εἶναι τοῦ θερμαίνοντος.
</p>
          </article>

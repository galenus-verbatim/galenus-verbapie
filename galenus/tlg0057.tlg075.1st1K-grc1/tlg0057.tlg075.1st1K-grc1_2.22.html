<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.22">
<span class="pb page1" data-page="11.522" id="p11.522"></span>
<span class="milestone ed1page page1" data-n="2.27" data-unit="ed1page" id="ed1page.2.27"></span>
<span class="milestone ed2page page1" data-n="13.51" data-unit="ed2page" id="ed2page.13.51"></span>
            <p>
<span class="lb" data-page="11.522" data-line="4" id="l11.522.4"></span>Εἴρηται μὲν οὖν ἤδη κᾀν τῷ τρίτῳ περὶ
<span class="lb" data-page="11.522" data-line="5" id="l11.522.5"></span>κράσεων, εἰρήσεται δὲ καὶ νῦν ὡς ἕκαστα τῶν προσφερομένων
<span class="lb" data-page="11.522" data-line="6" id="l11.522.6"></span>τῷ σώματι φαρμάκων, ἃ δὴ καὶ θερμὰ ταῖς δυνάμεσιν
<span class="lb" data-page="11.522" data-line="7" id="l11.522.7"></span>ὑπάρχειν ἔφαμεν, ἀρχὴν τοῦ θερμαίνεσθαι παρ’ ἡμῶν
<span class="lb" data-page="11.522" data-line="8" id="l11.522.8"></span>λαμβάνοντα, τὰ μὲν ὡσαύτως ἡμᾶς ἀντιθερμαίνει, τὰ δὲ
<span class="lb" data-page="11.522" data-line="9" id="l11.522.9"></span>σφοδρότερον. ἐκ δὴ τῶν εἰς ἴσον ἀντιθερμαινόντων ἐφάνη
<span class="lb" data-page="11.522" data-line="10" id="l11.522.10"></span>μοι τοὔλαιον ἐπισκοποῦντι τὰς κατὰ μέρος αὐτοῦ δυνάμεις.
<span class="lb" data-page="11.522" data-line="11" id="l11.522.11"></span>εὕρισκον γὰρ ἀεὶ χλιαρὰν μὲν ἐν τοῖς μετρίως θερμοῖς
<span class="lb" data-page="11.522" data-line="12" id="l11.522.12"></span>σώμασιν ἀπεργαζόμενον αὐτὸ θερμότητα, ζέουσαν δ’
<span class="lb" data-page="11.522" data-line="13" id="l11.522.13"></span>ἐν τοῖς ζέουσιν. ἐφαίνετο δέ μοι διὰ τοῦτο καὶ σπασμοὺς
<span class="lb" data-page="11.522" data-line="14" id="l11.522.14"></span>καὶ τρόμους, ἀναισθησίας τε καὶ δυσαισθησίας, μήτ’ ὠφελεῖν
<span class="lb" data-page="11.522" data-line="15" id="l11.522.15"></span>μηδὲν ἀξιόλογον μήτε βλάπτειν. ὠφελεῖν μὲν γὰρ οὐκ
<span class="lb" data-page="11.522" data-line="16" id="l11.522.16"></span>ἠδύνατο τῷ μὴ θερμαίνειν ἰσχυρῶς, βλάπτειν δ’ οὐκ ἦν
<span class="lb" data-page="11.522" data-line="17" id="l11.522.17"></span>ἱκανὸν, ὅτι μηδ’ ὅλως ἔψυχεν, ἐπικτήτου μὲν θερμότητος
<span class="lb" data-page="11.522" data-line="18" id="l11.522.18"></span>ἰσχυρᾶς λαβόμενον ἱκανῶς ὠφελεῖν· ἐπειδὰν εἰς πυέλους
<span class="pb" data-page="11.523" id="p11.523"></span>
<span class="lb" data-page="11.523" data-line="1" id="l11.523.1"></span>ἐλαίου θερμοῦ ῥίζας τινὰς, ἢ πόας θερμαντικὰς ἐναφεψημένας
<span class="lb" data-page="11.523" data-line="2" id="l11.523.2"></span>ἔχοντας, τοὺς οὕτω πεπονθότας ἐμβιβάζοιμεν.
<span class="lb" data-page="11.523" data-line="3" id="l11.523.3"></span><span class="milestone ed2page" data-n="13.52" data-unit="ed2page" id="ed2page.13.52"></span>ὅθεν εὐλόγως οἷον ὕλη τίς ἐστιν τῶν ἄλλων φαρμάκων.
<span class="lb" data-page="11.523" data-line="4" id="l11.523.4"></span>ἄν τε γὰρ ψυχρὰ μίξῃς αὐτῷ, ψυχρὸν ἔσται τὸ μικτὸν,
<span class="lb" data-page="11.523" data-line="5" id="l11.523.5"></span>ἄν τε θερμὰ, θερμόν. ὃ γὰρ ἂν ἐκ τῆς μέσης ὑπάρχῃ κράσεως,
<span class="lb" data-page="11.523" data-line="6" id="l11.523.6"></span>ὑπηρετεῖ τοῖς ἄκροις ἑκατέροις, ὡς μήτ’ εἰ θερμῷ
<span class="lb" data-page="11.523" data-line="7" id="l11.523.7"></span>μιχθείη ψυχρὸν, τὸ μιχθὲν ἐξ ἀμφοῖν ἀπεργάσασθαι δυνάμενον,
<span class="lb" data-page="11.523" data-line="8" id="l11.523.8"></span>ὅτι μηδ’ αὐτὸ ψυχρόν ἐστιν μήτ’ εἰ ψυχρῷ θερμὸν,
<span class="lb" data-page="11.523" data-line="9" id="l11.523.9"></span>οὐδὲ γὰρ θερμὸν ὑπάρχει. καὶ κατὰ τοῦτο εὐλόγως
<span class="lb" data-page="11.523" data-line="10" id="l11.523.10"></span>οἱ μὲν θερμαίνειν αὐτὸ φάσκουσιν ἡμᾶς, οἱ δὲ οὐ θερμαίνειν.
<span class="lb" data-page="11.523" data-line="11" id="l11.523.11"></span>θερμαίνειν μὲν γὰρ ἂν δόξειε εἰς ἴσην τῷ θερμαίνοντι
<span class="lb" data-page="11.523" data-line="12" id="l11.523.12"></span>σώματι θερμασίαν ἀφικνούμενον, ἀντιθερμαίνειν γοῦν δύναται
<span class="lb" data-page="11.523" data-line="13" id="l11.523.13"></span>ταύτῃ. τῷ δὲ μὴ προσαυξάνειν ἣν κατέλαβε θέρμην,
<span class="lb" data-page="11.523" data-line="14" id="l11.523.14"></span>οὐκ ἂν δόξειε θερμαίνειν. οὐ γὰρ τὸ φυλάττειν ἣν εὗρεν,
<span class="lb" data-page="11.523" data-line="15" id="l11.523.15"></span>ἀλλὰ τὸ παραύξειν ἔργον εἶναι τοῦ θερμαίνοντος.
</p>
          </article>

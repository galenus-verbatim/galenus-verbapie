<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.23">
<span class="pb page1" data-page="11.523" id="p11.523">ㅤ</span>
<span class="milestone ed1page page1" data-n="2.27" data-unit="ed1page" id="ed1page.2.27">ㅤ</span>
<span class="milestone ed2page page1" data-n="13.52" data-unit="ed2page" id="ed2page.13.52">ㅤ</span>
            <p>
<span class="lb" data-page="11.523" data-line="16" id="l11.523.16">ㅤ</span>Ἀρχαὶ δὲ τῆς τοιαύτης ἀμφισβητήσεως
<span class="lb" data-page="11.523" data-line="17" id="l11.523.17">ㅤ</span>τρεῖς εἰσι, τό τε μὴ διορίσασθαι τὰ γένη τῶν θερμαίνειν ﻿
<span class="pb" data-page="11.524" id="p11.524">ㅤ</span>
<span class="lb" data-page="11.524" data-line="1" id="l11.524.1">ㅤ</span>ἡμᾶς λεγομένων καὶ τὸ ταῖς ὁμωνυμίαις χρῆσθαι συγκεχυμένως
<span class="lb" data-page="11.524" data-line="2" id="l11.524.2">ㅤ</span>καὶ τὸ μηδεμίαν ἀπολιπεῖν μεσότητα. θερμαίνειν μὲν
<span class="lb" data-page="11.524" data-line="3" id="l11.524.3">ㅤ</span>οὖν ἡμᾶς λέγεται τά τ’ ἐνεργείᾳ θερμὰ, καθάπερ τὸ πῦρ
<span class="lb" data-page="11.524" data-line="4" id="l11.524.4">ㅤ</span>αὐτὸ καὶ τὰ δυνάμει· καὶ τῶν δυνάμει θερμῶν τὰ μὲν ὡς
<span class="lb" data-page="11.524" data-line="5" id="l11.524.5">ㅤ</span>τροφαὶ, τὰ δ’ ὡς φάρμακα, τὰ δ’ ὡς σκεπάσματα. τὸ θερμὸν
<span class="lb" data-page="11.524" data-line="6" id="l11.524.6">ㅤ</span>δ’ αὐτὸ, τό τε κατ’ ἐνέργειαν ἤδη τοιοῦτον οὕτως ὀνομάζειν
<span class="lb" data-page="11.524" data-line="7" id="l11.524.7">ㅤ</span>εἰθίσμεθα καὶ τὸ κατὰ δύναμιν, ὡς πολλάκις εἴρηται
<span class="lb" data-page="11.524" data-line="8" id="l11.524.8">ㅤ</span>καὶ πρόσθεν. ἀλλὰ τὸ μὲν κατ’ ἐνέργειαν τό θ’ ἁπλῶς θερμὸν,
<span class="lb" data-page="11.524" data-line="9" id="l11.524.9">ㅤ</span>οἷον τὸ πῦρ καὶ τὸ κατ’ ἐπικράτησιν, οἷον τὸ ζῶον,
<span class="lb" data-page="11.524" data-line="10" id="l11.524.10">ㅤ</span>καὶ τὸ πρὸς τὸ σύμμετρον ὁμογενὲς παραβαλλόμενον καὶ
<span class="lb" data-page="11.524" data-line="11" id="l11.524.11">ㅤ</span>τὸ πρὸς ὁτιοῦν τὸ ἐπιτυχόν. τὸ δὲ κατὰ δύναμιν πρῶτον
<span class="lb" data-page="11.524" data-line="12" id="l11.524.12">ㅤ</span>μὲν ἀντιδιαιρεῖται τοῦ κατὰ συμβεβηκὸς, εἶθ’ ἑξῆς τοσαύτας
<span class="lb" data-page="11.524" data-line="13" id="l11.524.13">ㅤ</span>ἔχει σημαινομένων διαφορὰς, ὅσας περ καὶ τὸ κατ’ ἐνέργειαν
<span class="lb" data-page="11.524" data-line="14" id="l11.524.14">ㅤ</span>θερμόν. οἷον γὰρ ὕλη τις ἐπιτήδειος ὑπάρχουσα τῷ κατ’
<span class="lb" data-page="11.524" data-line="15" id="l11.524.15">ㅤ</span>ἐνέργειαν θερμῷ, τὸ μέν τι τοῖς ἁπλῶς ὀνομαζομένοις θερμοῖς,
<span class="lb" data-page="11.524" data-line="16" id="l11.524.16">ㅤ</span>τὸ δέ τι τοῖς κατ’ ἐπικράτησιν. ἄλλο δέ τι πρὸς τὸ
<span class="lb" data-page="11.524" data-line="17" id="l11.524.17">ㅤ</span>σύμμετρον ὁμογενὲς ἢ ὁμοειδὲς ἢ ὁτιοῦν τὸ ἐπιτυχὸν παραβαλλομένοις
<span class="lb" data-page="11.524" data-line="18" id="l11.524.18">ㅤ</span>οἰκεία γίνοιτ’ ἂν ὕλη. διὸ καὶ τὰ πρὸς ἄνθρωπον
<span class="pb" data-page="11.525" id="p11.525">ㅤ</span>
<span class="lb" data-page="11.525" data-line="1" id="l11.525.1">ㅤ</span>σκοπουμένους ἠξιοῦμεν ἀποχωρῆσαι τῶν ἄλλων ἁπάντων.
<span class="lb" data-page="11.525" data-line="2" id="l11.525.2">ㅤ</span>ἐν τούτοις τε οὖν ἅπασιν ἁμαρτάνουσιν οἱ περὶ φαρμάκων
<span class="lb" data-page="11.525" data-line="3" id="l11.525.3">ㅤ</span>δυνάμεως ἐπισκεψάμενοι καὶ πρὸς τούτοις ἔτι παρερχόμενοι
<span class="lb" data-page="11.525" data-line="4" id="l11.525.4">ㅤ</span>τὰς μεσότητος, ἔν τε ταῖς κατὰ φύσιν ἡμῶν
<span class="lb" data-page="11.525" data-line="5" id="l11.525.5">ㅤ</span>κράσεσιν, ὡς ἐν τοῖς περὶ κράσεων ὑπομνήμασιν ἐδείξαμεν,
<span class="lb" data-page="11.525" data-line="6" id="l11.525.6">ㅤ</span>ἔν τε ταῖς τῶν φαρμάκων ἐξετάσεσιν. ὡς γὰρ ἤτοι θερμὸν
<span class="lb" data-page="11.525" data-line="7" id="l11.525.7">ㅤ</span>εἶναι δέον ἐξ ἀνάγκης τὸ δοκιμαζόμενον φάρμακον, ἢ
<span class="lb" data-page="11.525" data-line="8" id="l11.525.8">ㅤ</span>ξηρὸν, ἢ ὑγρὸν, ἢ ψυχρὸν, οὕτω ποιοῦνται τοὺς λόγους,
<span class="lb" data-page="11.525" data-line="9" id="l11.525.9">ㅤ</span>ὥσπερ οὐκ ἐνδεχόμενον ἐν τῷ μεταξύ τι τῶν θερμαινόντων
<span class="lb" data-page="11.525" data-line="10" id="l11.525.10">ㅤ</span>τε καὶ ψυχόντων ἡμᾶς τετάχθαι καί τι ἕτερον ἐν τῷ μεταξὺ
<span class="lb" data-page="11.525" data-line="11" id="l11.525.11">ㅤ</span>τῶν ξηραινόντων τε καὶ ὑγραινόντων. οὕτω δ’ εἰσὶν
<span class="lb" data-page="11.525" data-line="12" id="l11.525.12">ㅤ</span>ἠλίθιοί τινες ὡς μηδ’ ἀκούσαντες τἀληθὲς ἀκολουθῆσαι
<span class="lb" data-page="11.525" data-line="13" id="l11.525.13">ㅤ</span>δύνασθαι. τινὰς γοῦν οἶδα καὶ ἀντιλέγειν ἐπιχειροῦντας
<span class="lb" data-page="11.525" data-line="14" id="l11.525.14">ㅤ</span>ὡς οὐδὲν εἴη μέσον τὴν κρᾶσιν.
</p>
          </article>

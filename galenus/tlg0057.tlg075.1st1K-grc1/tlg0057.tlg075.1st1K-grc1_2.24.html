<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.24">
<span class="pb page1" data-page="11.525" id="p11.525"></span>
<span class="milestone ed1page page1" data-n="2.27" data-unit="ed1page" id="ed1page.2.27"></span>
<span class="milestone ed2page page1" data-n="13.52" data-unit="ed2page" id="ed2page.13.52"></span>
            <p>
<span class="lb" data-page="11.525" data-line="15" id="l11.525.15"></span><span class="milestone ed2page" data-n="13.53" data-unit="ed2page" id="ed2page.13.53"></span>Ἀλλὰ πρὸς μὲν τούτους ἔν τε τῷ
<span class="lb" data-page="11.525" data-line="16" id="l11.525.16"></span>περὶ κράσεων εἴρηται τὰ προσήκοντα κᾀν τοῖς ἐφεξῆς οὐδὲν
<span class="lb" data-page="11.525" data-line="17" id="l11.525.17"></span>ἧττον εἰρήσεται. τέλος δ’ ἐπιθεῖναι σπεύδων τῷ παρόντι
<span class="pb" data-page="11.526" id="p11.526"></span>
<span class="lb" data-page="11.526" data-line="1" id="l11.526.1"></span>λόγῳ πάλιν ἐπὶ τοὔλαιον ἐπάνειμι. συμβέβηκεν γὰρ αὐτῷ
<span class="lb" data-page="11.526" data-line="2" id="l11.526.2"></span>καὶ ὡς τροφῇ μὲν ἴσως θερμαίνειν ἡμᾶς, ἐπειδὰν εἴσω τοῦ
<span class="lb" data-page="11.526" data-line="3" id="l11.526.3"></span>σώματος λαμβάνηται. δοκεῖ γάρ τισιν οὐκ ἀδοκίμοις ἰατροῖς
<span class="lb" data-page="11.526" data-line="4" id="l11.526.4"></span>καὶ φιλοσόφοις γίγνεσθαί τις ὥσπερ ἐκ τῶν σιτίων, οὕτω
<span class="lb" data-page="11.526" data-line="5" id="l11.526.5"></span>καὶ ἐξ ἐλαίου πρόσθεσις τοῦ σώματος. συμβέβηκε δὲ καὶ ὡς
<span class="lb" data-page="11.526" data-line="6" id="l11.526.6"></span>φαρμάκῳ μέσῳ πως εἶναι τῶν θερμαινόντων τε καὶ ψυχόντων
<span class="lb" data-page="11.526" data-line="7" id="l11.526.7"></span>ἡμᾶς, ὑπάρχει δ’ αὐτῷ καὶ ὡς σκεπάσματι θερμαίνειν ἡμᾶς,
<span class="lb" data-page="11.526" data-line="8" id="l11.526.8"></span>καὶ ἥ γε κυριωτάτη μάλιστα εἰκὼν τῆς φύσεως αὐτοῦ τοιαύτη
<span class="lb" data-page="11.526" data-line="9" id="l11.526.9"></span>τις εἶναί μοι δοκεῖ. ὡς γὰρ καὶ τῶν ἀμφιεσμάτων ἕκαστον
<span class="lb" data-page="11.526" data-line="10" id="l11.526.10"></span>ὑφ’ ἡμῶν αὐτῶν θερμαινόμενον ἀντιθερμαίνειν ἡμᾶς πέφυκεν,
<span class="lb" data-page="11.526" data-line="11" id="l11.526.11"></span>οὕτω καὶ τοὔλαιον. ἀλλ’ ὥσπερ ἐκείνων οὐδὲν αὐτοῦ
<span class="lb" data-page="11.526" data-line="12" id="l11.526.12"></span>τοῦ θερμαίνοντος σώματος γίγνεται θερμότερον, οὕτως οὐδὲ
<span class="lb" data-page="11.526" data-line="13" id="l11.526.13"></span>τοὔλαιον. ὅλον δ’ ἄν σοι τὸ πρᾶγμα νοηθείη καλῶς οὐκ
<span class="lb" data-page="11.526" data-line="14" id="l11.526.14"></span>εἰς τὰ παρόντα μόνον, ἀλλὰ καὶ εἰς τὰ μέλλοντα σύμπαντα
<span class="lb" data-page="11.526" data-line="15" id="l11.526.15"></span>χρήσιμον ἐσόμενον, εἰ ἀναμνησθείης αὐτοῦ τοῦ περιέχοντος
<span class="lb" data-page="11.526" data-line="16" id="l11.526.16"></span>ἡμᾶς ἀέρος, ποτὲ μὲν ψυχροτέρου γιγνομένου τῆς ἐν ἡμῖν
<span class="lb" data-page="11.526" data-line="17" id="l11.526.17"></span>θερμότητος εἰς τοσοῦτον ὡς προβλημάτων τέ τινων καὶ σκεπασμάτων
<span class="lb" data-page="11.526" data-line="18" id="l11.526.18"></span>δεῖσθαι πρὸς αὐτὸν, ἐνίοτε δὲ θερμοτέρου πάλιν
<span class="lb" data-page="11.526" data-line="19" id="l11.526.19"></span>εἰς τοσοῦτον ὡς μὴ δύνασθαι φέρειν, ἀλλ’ ὑποφεύγειν εἰς
<span class="pb" data-page="11.527" id="p11.527"></span>
<span class="lb" data-page="11.527" data-line="1" id="l11.527.1"></span>σκέπην τέ τινα καὶ σκιάν. ἔστι δ’ ὅτε οὕτως ἔχοντος συμμέτρως,
<span class="lb" data-page="11.527" data-line="2" id="l11.527.2"></span>ὡς μήτε τῶν θαλψόντων ἡμᾶς μήτε ψυχόντων ἐπιθυμεῖν,
<span class="lb" data-page="11.527" data-line="3" id="l11.527.3"></span>ἀλλ’ ἄλυπόν τε καὶ ἀναίσθητον εἶναι τὴν ὁμιλίαν αὐτοῦ.
<span class="lb" data-page="11.527" data-line="4" id="l11.527.4"></span>τὴν μὲν δὴ τρίτην κρᾶσιν τήνδε τὴν νῦν εἰρημένην σύμμετρον
<span class="lb" data-page="11.527" data-line="5" id="l11.527.5"></span>καλῶ καὶ μέσην εἶναι τῶν ἄλλων φημὶ καὶ μήτε θερμαίνουσαν
<span class="lb" data-page="11.527" data-line="6" id="l11.527.6"></span>ἡμῶν τὸ σῶμα μήτε ψύχουσαν· τῶν δ’ ἄλλων δυοῖν τὴν
<span class="lb" data-page="11.527" data-line="7" id="l11.527.7"></span>μὲν θερμαίνειν ἡμᾶς, τὴν δὲ ψύχειν. ἐοικέναι δέ φημι τῇ μέσῃ
<span class="lb" data-page="11.527" data-line="8" id="l11.527.8"></span>τε καὶ συμμέτρῳ κράσει τοῦ περιέχοντος ἡμᾶς ἀέρος τήν τ’
<span class="lb" data-page="11.527" data-line="9" id="l11.527.9"></span>ἐκ τῶν ἀφιεσμάτων καὶ τὴν ἐξ ἐλαίου γινομένην θερμασίαν.
<span class="lb" data-page="11.527" data-line="10" id="l11.527.10"></span>εἰ δὲ μηδ’ οὕτω σαφές ἐστιν ὃ βούλομαι δηλοῦν, ἐκείνως ἄν
<span class="lb" data-page="11.527" data-line="11" id="l11.527.11"></span>σε μᾶλλον οἶμαι συνήσειν. δύο μοι νόησον ἀνθρώπους ὁμοίως
<span class="lb" data-page="11.527" data-line="12" id="l11.527.12"></span>μὲν κεκραμένους τὸ σῶμα, ψαύοντας δ’ ἀλλήλων ἢ τοῖς στέρνοις
<span class="lb" data-page="11.527" data-line="13" id="l11.527.13"></span>τε καὶ τῇ γαστρὶ μόνοις, ἢ καὶ ταῖς χερσὶ καὶ τοῖς σκέλεσιν.
<span class="lb" data-page="11.527" data-line="14" id="l11.527.14"></span>εἰ μὲν δὴ τὴν αὐτὴν ἔχοι τοῖς δύο τούτοις ἀνθρώποις
<span class="lb" data-page="11.527" data-line="15" id="l11.527.15"></span>ὁ περιέχων αὐτοὺς ἀὴρ κρᾶσιν, ὡς εἶναι τὴν ἐν τοῖς τρισὶ
<span class="lb" data-page="11.527" data-line="16" id="l11.527.16"></span>σώμασιν ἴσην θερμασίαν, οὐδὲν ἂν ὑπ’ οὐδενὸς οὕτω γε θερμαίνεσθαι
<span class="lb" data-page="11.527" data-line="17" id="l11.527.17"></span>λέγοιτο. τὰ γὰρ ὅμοια πάντη σώματα πρὸς ἀλλήλων
<span class="pb" data-page="11.528" id="p11.528"></span>
<span class="lb" data-page="11.528" data-line="1" id="l11.528.1"></span>οὐδεμίαν ἀλλοίωσιν ἴσχει. ψυχροῦ δ’ ὄντος τοῦ περιέχοντος
<span class="lb" data-page="11.528" data-line="2" id="l11.528.2"></span>ἀλλήλους ἂν οἱ ἄνθρωποι θερμαίνειν λέγοιντο, καίτοι γε
<span class="lb" data-page="11.528" data-line="3" id="l11.528.3"></span>οὐ θερμαίνοντες, ἀλλ’ εἴργοντες <span class="milestone ed1page" data-n="2.28" data-unit="ed1page" id="ed1page.2.28"></span>τὸ ψυχρόν. εἰθικότες
<span class="lb" data-page="11.528" data-line="4" id="l11.528.4"></span>οὖν οἱ πολλοὶ καταχρῆσθαι τοῖς ὀνόμασιν, τὸ κωλυτικὸν τοῦ
<span class="lb" data-page="11.528" data-line="5" id="l11.528.5"></span>ψύχεσθαι θερμαῖνον ὀνομάζουσιν οὐκ ὀρθῶς. ὀνομάζειν μὲν
<span class="lb" data-page="11.528" data-line="6" id="l11.528.6"></span>οὖν αὐτοῖς συγχωρητέον ὡς ἂν ἐθέλωσιν, ταὐτὸν δὲ σημαίνειν
<span class="lb" data-page="11.528" data-line="7" id="l11.528.7"></span>ἐκ τοῦ θερμαίνειν ῥήματος ἐν ἑκατέρᾳ τῇ ῥήσει κατ’
<span class="lb" data-page="11.528" data-line="8" id="l11.528.8"></span>οὐδένα τρόπον ἔτι συγχωρητέον. οὐ γὰρ δὴ ταὐτόν γέ ἐστιν
<span class="lb" data-page="11.528" data-line="9" id="l11.528.9"></span>ἐξ αὑτοῦ τινι παρέχειν θερμασίαν, ἢ κωλύειν τὸ ψυχρόν.
<span class="lb" data-page="11.528" data-line="10" id="l11.528.10"></span>οὕτω δή τούτων ἐχόντων, ὅσα περ ἂν ἡμῖν ἔξωθεν προσπίπτοντα
<span class="lb" data-page="11.528" data-line="11" id="l11.528.11"></span>τὴν αὐτὴν ἔχῃ τῷ σώματι θερμασίαν, εἴτε ἐξ ἑαυτῶν
<span class="lb" data-page="11.528" data-line="12" id="l11.528.12"></span>εἴτε παρ’ ἄλλων εἴτε καὶ ἐξ ἡμῶν αὐτῶν εἰληφότα,
<span class="lb" data-page="11.528" data-line="13" id="l11.528.13"></span><span class="milestone ed2page" data-n="13.54" data-unit="ed2page" id="ed2page.13.54"></span>ταῦτα κατὰ μὲν τὸν ἀκριβῆ λόγον οὔτε θερμαίνειν ἡμᾶς
<span class="lb" data-page="11.528" data-line="14" id="l11.528.14"></span>οὔτε ψύχειν λεκτέον· εἰ δὲ καταχρῆσθαί τις βούλοιτο συγχωρητέον,
<span class="lb" data-page="11.528" data-line="15" id="l11.528.15"></span>ἀναμιμνήσκοντα μόνον ἐν τῇ ῥήσει τὴν διαφορὰν
<span class="lb" data-page="11.528" data-line="16" id="l11.528.16"></span>τῶν σημαινομένων. ἄλλως μὲν γὰρ ὁ θερμότερος ἀὴρ θερμαίνειν
<span class="lb" data-page="11.528" data-line="17" id="l11.528.17"></span>ἡμᾶς λέγεται, κατ’ ἄλλον δὲ τρόπον ὁ σύμμετρος. ἀνάλογον
<span class="lb" data-page="11.528" data-line="18" id="l11.528.18"></span>δ’ ἔχει τῷ μὲν θερμοτέρῳ πύρεθρόν τε καὶ νᾶπυ καὶ ﻿
<span class="pb" data-page="11.529" id="p11.529"></span>
<span class="lb" data-page="11.529" data-line="1" id="l11.529.1"></span>πέπερι, τῷ συμμέτρῳ δὲ πιμελή τε καὶ ἔλαιον. ἐνεργείᾳ μὲν
<span class="lb" data-page="11.529" data-line="2" id="l11.529.2"></span>γὰρ οἱ ἀέρες θερμοὶ, δυνάμει δὲ τὰ φάρμακα. τὸν μὲν γὰρ
<span class="lb" data-page="11.529" data-line="3" id="l11.529.3"></span>ἀέρα θερμὸν οὐχ ἡμεῖς αὐτοὶ ποιοῦμεν, ἀλλ’ ὅτι τοιούτῳ
<span class="lb" data-page="11.529" data-line="4" id="l11.529.4"></span>πλησιάζομεν. τὰ φάρμακα δὲ, ὡς κᾀν τῷ τρίτῳ περὶ κράσεων
<span class="lb" data-page="11.529" data-line="5" id="l11.529.5"></span>ἐδείκνυμεν, τὴν ἀρχὴν τῆς ἐπὶ τὸ θερμαίνεσθαι μεταβολῆς
<span class="lb" data-page="11.529" data-line="6" id="l11.529.6"></span>ἐξ ἡμῶν λαμβάνοντα, τὰ μὲν εἰς ἶσον ἡμᾶς ἀντιθερμαίνειν
<span class="lb" data-page="11.529" data-line="7" id="l11.529.7"></span>πέφυκεν, τὰ δὲ μᾶλλον, τὰ δ’ ἧττον. ἐκ δὴ τῶν ἴσων
<span class="lb" data-page="11.529" data-line="8" id="l11.529.8"></span>ἀντιθερμαινόντων ἔστι τὸ ἔλαιον. ὑπάρχει δ’ αὐτῷ κᾀκ
<span class="lb" data-page="11.529" data-line="9" id="l11.529.9"></span>τοῦ γλίσχρῳ τε εἶναι καὶ δυσαποῤῥύτῳ καὶ τῶν πόρων ἐμφρακτικῷ
<span class="lb" data-page="11.529" data-line="10" id="l11.529.10"></span>κατὰ διττὸν τρόπον ἐπαύξειν, ὡς δοκεῖν τὴν θερμασίαν.
<span class="lb" data-page="11.529" data-line="11" id="l11.529.11"></span>ἐκ μὲν δὴ τοῦ περιπλάττεσθαι δίκην ἀμφιέσματος,
<span class="lb" data-page="11.529" data-line="12" id="l11.529.12"></span>ἢ προβλήματος, ἐκ δὲ τοῦ τοὺς πόρους ἐμφράττειν τὸ κωλύειν
<span class="lb" data-page="11.529" data-line="13" id="l11.529.13"></span>ἀποῤῥεῖν ἔνδοθεν τὸ πολὺ τῆς ἀτμώδους θερμότητος. κατὰ
<span class="lb" data-page="11.529" data-line="14" id="l11.529.14"></span>ταῦτ’ οὖν οὐδὲ ξηραίνεσθαι τοῖς σώμασιν ἡμῶν ἐπιτρέπει,
<span class="lb" data-page="11.529" data-line="15" id="l11.529.15"></span>πλὴν εἰ θερμόν τε προσάγοιτο καὶ χρόνῳ πλείονι· καὶ ταύτην
<span class="lb" data-page="11.529" data-line="16" id="l11.529.16"></span>αὐτοῦ τὴν δύναμιν ἅπαντες ἄνθρωποι τῇ πείρᾳ μεμαθηκότες;
<span class="lb" data-page="11.529" data-line="17" id="l11.529.17"></span>οὓς ἂν ἱδρῶσαι δαψιλέστερον ἐθέλωσιν, ἢ λελουμένους, ἢ
<span class="lb" data-page="11.529" data-line="18" id="l11.529.18"></span>ἀλούτους, οὐ προσφέρουσιν αὐτοῖς εὐθὺς κατ’ ἀρχὰς ἔλαιον,
<span class="pb" data-page="11.530" id="p11.530"></span>
<span class="lb" data-page="11.530" data-line="1" id="l11.530.1"></span>ἀλλ’ ἐπὶ μὲν τῶν νενοσηκότων, ἐπειδὰν ἱδροῦν ὑπάρξωνται,
<span class="lb" data-page="11.530" data-line="2" id="l11.530.2"></span>θερμήναντες περιχέουσι. ἐπὶ δὲ τῶν νοσούντων, ἐπειδὰν
<span class="lb" data-page="11.530" data-line="3" id="l11.530.3"></span>αὐτάρκως ἱδρώσωσιν. ἐπὶ δὲ τῶν ὑγιαινόντων, ὅσοι μὲν ἐξ
<span class="lb" data-page="11.530" data-line="4" id="l11.530.4"></span>ὁδοιπορίας μακρᾶς εἰσι καὶ γυμνασίων πλειόνων, ἢ ὁπωσοῦν
<span class="lb" data-page="11.530" data-line="5" id="l11.530.5"></span>ἄλλως ἐξηραμμένοι τὸ σῶμα, τούτοις μὲν ἀλείφεσθαι καὶ
<span class="lb" data-page="11.530" data-line="6" id="l11.530.6"></span>πρὶν ἱδρῶσαι συγχωροῦσιν. ὅσοι δ’ ἠπεπτηκότες, ἢ πληθωρικὸν
<span class="lb" data-page="11.530" data-line="7" id="l11.530.7"></span>τὸ σῶμα ἔχοντες, τούτοις οὐδὲ λουομένοις ἐπιτρέπουσιν
<span class="lb" data-page="11.530" data-line="8" id="l11.530.8"></span>ἐλαίῳ χρῆσθαι.
</p>
          </article>

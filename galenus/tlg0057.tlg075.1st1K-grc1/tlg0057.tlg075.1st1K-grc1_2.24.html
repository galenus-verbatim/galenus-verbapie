<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.24">
<span class="pb page1" data-page="11.525" id="p11.525">ㅤ</span>
<span class="milestone ed1page page1" data-n="2.27" data-unit="ed1page" id="ed1page.2.27">ㅤ</span>
<span class="milestone ed2page page1" data-n="13.52" data-unit="ed2page" id="ed2page.13.52">ㅤ</span>
            <p>
<span class="lb" data-page="11.525" data-line="15" id="l11.525.15">ㅤ</span><span class="milestone ed2page" data-n="13.53" data-unit="ed2page" id="ed2page.13.53">ㅤ</span>Ἀλλὰ πρὸς μὲν τούτους ἔν τε τῷ
<span class="lb" data-page="11.525" data-line="16" id="l11.525.16">ㅤ</span>περὶ κράσεων εἴρηται τὰ προσήκοντα κᾀν τοῖς ἐφεξῆς οὐδὲν
<span class="lb" data-page="11.525" data-line="17" id="l11.525.17">ㅤ</span>ἧττον εἰρήσεται. τέλος δ’ ἐπιθεῖναι σπεύδων τῷ παρόντι
<span class="pb" data-page="11.526" id="p11.526">ㅤ</span>
<span class="lb" data-page="11.526" data-line="1" id="l11.526.1">ㅤ</span>λόγῳ πάλιν ἐπὶ τοὔλαιον ἐπάνειμι. συμβέβηκεν γὰρ αὐτῷ
<span class="lb" data-page="11.526" data-line="2" id="l11.526.2">ㅤ</span>καὶ ὡς τροφῇ μὲν ἴσως θερμαίνειν ἡμᾶς, ἐπειδὰν εἴσω τοῦ
<span class="lb" data-page="11.526" data-line="3" id="l11.526.3">ㅤ</span>σώματος λαμβάνηται. δοκεῖ γάρ τισιν οὐκ ἀδοκίμοις ἰατροῖς
<span class="lb" data-page="11.526" data-line="4" id="l11.526.4">ㅤ</span>καὶ φιλοσόφοις γίγνεσθαί τις ὥσπερ ἐκ τῶν σιτίων, οὕτω
<span class="lb" data-page="11.526" data-line="5" id="l11.526.5">ㅤ</span>καὶ ἐξ ἐλαίου πρόσθεσις τοῦ σώματος. συμβέβηκε δὲ καὶ ὡς
<span class="lb" data-page="11.526" data-line="6" id="l11.526.6">ㅤ</span>φαρμάκῳ μέσῳ πως εἶναι τῶν θερμαινόντων τε καὶ ψυχόντων
<span class="lb" data-page="11.526" data-line="7" id="l11.526.7">ㅤ</span>ἡμᾶς, ὑπάρχει δ’ αὐτῷ καὶ ὡς σκεπάσματι θερμαίνειν ἡμᾶς,
<span class="lb" data-page="11.526" data-line="8" id="l11.526.8">ㅤ</span>καὶ ἥ γε κυριωτάτη μάλιστα εἰκὼν τῆς φύσεως αὐτοῦ τοιαύτη
<span class="lb" data-page="11.526" data-line="9" id="l11.526.9">ㅤ</span>τις εἶναί μοι δοκεῖ. ὡς γὰρ καὶ τῶν ἀμφιεσμάτων ἕκαστον
<span class="lb" data-page="11.526" data-line="10" id="l11.526.10">ㅤ</span>ὑφ’ ἡμῶν αὐτῶν θερμαινόμενον ἀντιθερμαίνειν ἡμᾶς πέφυκεν,
<span class="lb" data-page="11.526" data-line="11" id="l11.526.11">ㅤ</span>οὕτω καὶ τοὔλαιον. ἀλλ’ ὥσπερ ἐκείνων οὐδὲν αὐτοῦ
<span class="lb" data-page="11.526" data-line="12" id="l11.526.12">ㅤ</span>τοῦ θερμαίνοντος σώματος γίγνεται θερμότερον, οὕτως οὐδὲ
<span class="lb" data-page="11.526" data-line="13" id="l11.526.13">ㅤ</span>τοὔλαιον. ὅλον δ’ ἄν σοι τὸ πρᾶγμα νοηθείη καλῶς οὐκ
<span class="lb" data-page="11.526" data-line="14" id="l11.526.14">ㅤ</span>εἰς τὰ παρόντα μόνον, ἀλλὰ καὶ εἰς τὰ μέλλοντα σύμπαντα
<span class="lb" data-page="11.526" data-line="15" id="l11.526.15">ㅤ</span>χρήσιμον ἐσόμενον, εἰ ἀναμνησθείης αὐτοῦ τοῦ περιέχοντος
<span class="lb" data-page="11.526" data-line="16" id="l11.526.16">ㅤ</span>ἡμᾶς ἀέρος, ποτὲ μὲν ψυχροτέρου γιγνομένου τῆς ἐν ἡμῖν
<span class="lb" data-page="11.526" data-line="17" id="l11.526.17">ㅤ</span>θερμότητος εἰς τοσοῦτον ὡς προβλημάτων τέ τινων καὶ σκεπασμάτων
<span class="lb" data-page="11.526" data-line="18" id="l11.526.18">ㅤ</span>δεῖσθαι πρὸς αὐτὸν, ἐνίοτε δὲ θερμοτέρου πάλιν
<span class="lb" data-page="11.526" data-line="19" id="l11.526.19">ㅤ</span>εἰς τοσοῦτον ὡς μὴ δύνασθαι φέρειν, ἀλλ’ ὑποφεύγειν εἰς
<span class="pb" data-page="11.527" id="p11.527">ㅤ</span>
<span class="lb" data-page="11.527" data-line="1" id="l11.527.1">ㅤ</span>σκέπην τέ τινα καὶ σκιάν. ἔστι δ’ ὅτε οὕτως ἔχοντος συμμέτρως,
<span class="lb" data-page="11.527" data-line="2" id="l11.527.2">ㅤ</span>ὡς μήτε τῶν θαλψόντων ἡμᾶς μήτε ψυχόντων ἐπιθυμεῖν,
<span class="lb" data-page="11.527" data-line="3" id="l11.527.3">ㅤ</span>ἀλλ’ ἄλυπόν τε καὶ ἀναίσθητον εἶναι τὴν ὁμιλίαν αὐτοῦ.
<span class="lb" data-page="11.527" data-line="4" id="l11.527.4">ㅤ</span>τὴν μὲν δὴ τρίτην κρᾶσιν τήνδε τὴν νῦν εἰρημένην σύμμετρον
<span class="lb" data-page="11.527" data-line="5" id="l11.527.5">ㅤ</span>καλῶ καὶ μέσην εἶναι τῶν ἄλλων φημὶ καὶ μήτε θερμαίνουσαν
<span class="lb" data-page="11.527" data-line="6" id="l11.527.6">ㅤ</span>ἡμῶν τὸ σῶμα μήτε ψύχουσαν· τῶν δ’ ἄλλων δυοῖν τὴν
<span class="lb" data-page="11.527" data-line="7" id="l11.527.7">ㅤ</span>μὲν θερμαίνειν ἡμᾶς, τὴν δὲ ψύχειν. ἐοικέναι δέ φημι τῇ μέσῃ
<span class="lb" data-page="11.527" data-line="8" id="l11.527.8">ㅤ</span>τε καὶ συμμέτρῳ κράσει τοῦ περιέχοντος ἡμᾶς ἀέρος τήν τ’
<span class="lb" data-page="11.527" data-line="9" id="l11.527.9">ㅤ</span>ἐκ τῶν ἀφιεσμάτων καὶ τὴν ἐξ ἐλαίου γινομένην θερμασίαν.
<span class="lb" data-page="11.527" data-line="10" id="l11.527.10">ㅤ</span>εἰ δὲ μηδ’ οὕτω σαφές ἐστιν ὃ βούλομαι δηλοῦν, ἐκείνως ἄν
<span class="lb" data-page="11.527" data-line="11" id="l11.527.11">ㅤ</span>σε μᾶλλον οἶμαι συνήσειν. δύο μοι νόησον ἀνθρώπους ὁμοίως
<span class="lb" data-page="11.527" data-line="12" id="l11.527.12">ㅤ</span>μὲν κεκραμένους τὸ σῶμα, ψαύοντας δ’ ἀλλήλων ἢ τοῖς στέρνοις
<span class="lb" data-page="11.527" data-line="13" id="l11.527.13">ㅤ</span>τε καὶ τῇ γαστρὶ μόνοις, ἢ καὶ ταῖς χερσὶ καὶ τοῖς σκέλεσιν.
<span class="lb" data-page="11.527" data-line="14" id="l11.527.14">ㅤ</span>εἰ μὲν δὴ τὴν αὐτὴν ἔχοι τοῖς δύο τούτοις ἀνθρώποις
<span class="lb" data-page="11.527" data-line="15" id="l11.527.15">ㅤ</span>ὁ περιέχων αὐτοὺς ἀὴρ κρᾶσιν, ὡς εἶναι τὴν ἐν τοῖς τρισὶ
<span class="lb" data-page="11.527" data-line="16" id="l11.527.16">ㅤ</span>σώμασιν ἴσην θερμασίαν, οὐδὲν ἂν ὑπ’ οὐδενὸς οὕτω γε θερμαίνεσθαι
<span class="lb" data-page="11.527" data-line="17" id="l11.527.17">ㅤ</span>λέγοιτο. τὰ γὰρ ὅμοια πάντη σώματα πρὸς ἀλλήλων
<span class="pb" data-page="11.528" id="p11.528">ㅤ</span>
<span class="lb" data-page="11.528" data-line="1" id="l11.528.1">ㅤ</span>οὐδεμίαν ἀλλοίωσιν ἴσχει. ψυχροῦ δ’ ὄντος τοῦ περιέχοντος
<span class="lb" data-page="11.528" data-line="2" id="l11.528.2">ㅤ</span>ἀλλήλους ἂν οἱ ἄνθρωποι θερμαίνειν λέγοιντο, καίτοι γε
<span class="lb" data-page="11.528" data-line="3" id="l11.528.3">ㅤ</span>οὐ θερμαίνοντες, ἀλλ’ εἴργοντες <span class="milestone ed1page" data-n="2.28" data-unit="ed1page" id="ed1page.2.28">ㅤ</span>τὸ ψυχρόν. εἰθικότες
<span class="lb" data-page="11.528" data-line="4" id="l11.528.4">ㅤ</span>οὖν οἱ πολλοὶ καταχρῆσθαι τοῖς ὀνόμασιν, τὸ κωλυτικὸν τοῦ
<span class="lb" data-page="11.528" data-line="5" id="l11.528.5">ㅤ</span>ψύχεσθαι θερμαῖνον ὀνομάζουσιν οὐκ ὀρθῶς. ὀνομάζειν μὲν
<span class="lb" data-page="11.528" data-line="6" id="l11.528.6">ㅤ</span>οὖν αὐτοῖς συγχωρητέον ὡς ἂν ἐθέλωσιν, ταὐτὸν δὲ σημαίνειν
<span class="lb" data-page="11.528" data-line="7" id="l11.528.7">ㅤ</span>ἐκ τοῦ θερμαίνειν ῥήματος ἐν ἑκατέρᾳ τῇ ῥήσει κατ’
<span class="lb" data-page="11.528" data-line="8" id="l11.528.8">ㅤ</span>οὐδένα τρόπον ἔτι συγχωρητέον. οὐ γὰρ δὴ ταὐτόν γέ ἐστιν
<span class="lb" data-page="11.528" data-line="9" id="l11.528.9">ㅤ</span>ἐξ αὑτοῦ τινι παρέχειν θερμασίαν, ἢ κωλύειν τὸ ψυχρόν.
<span class="lb" data-page="11.528" data-line="10" id="l11.528.10">ㅤ</span>οὕτω δή τούτων ἐχόντων, ὅσα περ ἂν ἡμῖν ἔξωθεν προσπίπτοντα
<span class="lb" data-page="11.528" data-line="11" id="l11.528.11">ㅤ</span>τὴν αὐτὴν ἔχῃ τῷ σώματι θερμασίαν, εἴτε ἐξ ἑαυτῶν
<span class="lb" data-page="11.528" data-line="12" id="l11.528.12">ㅤ</span>εἴτε παρ’ ἄλλων εἴτε καὶ ἐξ ἡμῶν αὐτῶν εἰληφότα,
<span class="lb" data-page="11.528" data-line="13" id="l11.528.13">ㅤ</span><span class="milestone ed2page" data-n="13.54" data-unit="ed2page" id="ed2page.13.54">ㅤ</span>ταῦτα κατὰ μὲν τὸν ἀκριβῆ λόγον οὔτε θερμαίνειν ἡμᾶς
<span class="lb" data-page="11.528" data-line="14" id="l11.528.14">ㅤ</span>οὔτε ψύχειν λεκτέον· εἰ δὲ καταχρῆσθαί τις βούλοιτο συγχωρητέον,
<span class="lb" data-page="11.528" data-line="15" id="l11.528.15">ㅤ</span>ἀναμιμνήσκοντα μόνον ἐν τῇ ῥήσει τὴν διαφορὰν
<span class="lb" data-page="11.528" data-line="16" id="l11.528.16">ㅤ</span>τῶν σημαινομένων. ἄλλως μὲν γὰρ ὁ θερμότερος ἀὴρ θερμαίνειν
<span class="lb" data-page="11.528" data-line="17" id="l11.528.17">ㅤ</span>ἡμᾶς λέγεται, κατ’ ἄλλον δὲ τρόπον ὁ σύμμετρος. ἀνάλογον
<span class="lb" data-page="11.528" data-line="18" id="l11.528.18">ㅤ</span>δ’ ἔχει τῷ μὲν θερμοτέρῳ πύρεθρόν τε καὶ νᾶπυ καὶ ﻿
<span class="pb" data-page="11.529" id="p11.529">ㅤ</span>
<span class="lb" data-page="11.529" data-line="1" id="l11.529.1">ㅤ</span>πέπερι, τῷ συμμέτρῳ δὲ πιμελή τε καὶ ἔλαιον. ἐνεργείᾳ μὲν
<span class="lb" data-page="11.529" data-line="2" id="l11.529.2">ㅤ</span>γὰρ οἱ ἀέρες θερμοὶ, δυνάμει δὲ τὰ φάρμακα. τὸν μὲν γὰρ
<span class="lb" data-page="11.529" data-line="3" id="l11.529.3">ㅤ</span>ἀέρα θερμὸν οὐχ ἡμεῖς αὐτοὶ ποιοῦμεν, ἀλλ’ ὅτι τοιούτῳ
<span class="lb" data-page="11.529" data-line="4" id="l11.529.4">ㅤ</span>πλησιάζομεν. τὰ φάρμακα δὲ, ὡς κᾀν τῷ τρίτῳ περὶ κράσεων
<span class="lb" data-page="11.529" data-line="5" id="l11.529.5">ㅤ</span>ἐδείκνυμεν, τὴν ἀρχὴν τῆς ἐπὶ τὸ θερμαίνεσθαι μεταβολῆς
<span class="lb" data-page="11.529" data-line="6" id="l11.529.6">ㅤ</span>ἐξ ἡμῶν λαμβάνοντα, τὰ μὲν εἰς ἶσον ἡμᾶς ἀντιθερμαίνειν
<span class="lb" data-page="11.529" data-line="7" id="l11.529.7">ㅤ</span>πέφυκεν, τὰ δὲ μᾶλλον, τὰ δ’ ἧττον. ἐκ δὴ τῶν ἴσων
<span class="lb" data-page="11.529" data-line="8" id="l11.529.8">ㅤ</span>ἀντιθερμαινόντων ἔστι τὸ ἔλαιον. ὑπάρχει δ’ αὐτῷ κᾀκ
<span class="lb" data-page="11.529" data-line="9" id="l11.529.9">ㅤ</span>τοῦ γλίσχρῳ τε εἶναι καὶ δυσαποῤῥύτῳ καὶ τῶν πόρων ἐμφρακτικῷ
<span class="lb" data-page="11.529" data-line="10" id="l11.529.10">ㅤ</span>κατὰ διττὸν τρόπον ἐπαύξειν, ὡς δοκεῖν τὴν θερμασίαν.
<span class="lb" data-page="11.529" data-line="11" id="l11.529.11">ㅤ</span>ἐκ μὲν δὴ τοῦ περιπλάττεσθαι δίκην ἀμφιέσματος,
<span class="lb" data-page="11.529" data-line="12" id="l11.529.12">ㅤ</span>ἢ προβλήματος, ἐκ δὲ τοῦ τοὺς πόρους ἐμφράττειν τὸ κωλύειν
<span class="lb" data-page="11.529" data-line="13" id="l11.529.13">ㅤ</span>ἀποῤῥεῖν ἔνδοθεν τὸ πολὺ τῆς ἀτμώδους θερμότητος. κατὰ
<span class="lb" data-page="11.529" data-line="14" id="l11.529.14">ㅤ</span>ταῦτ’ οὖν οὐδὲ ξηραίνεσθαι τοῖς σώμασιν ἡμῶν ἐπιτρέπει,
<span class="lb" data-page="11.529" data-line="15" id="l11.529.15">ㅤ</span>πλὴν εἰ θερμόν τε προσάγοιτο καὶ χρόνῳ πλείονι· καὶ ταύτην
<span class="lb" data-page="11.529" data-line="16" id="l11.529.16">ㅤ</span>αὐτοῦ τὴν δύναμιν ἅπαντες ἄνθρωποι τῇ πείρᾳ μεμαθηκότες;
<span class="lb" data-page="11.529" data-line="17" id="l11.529.17">ㅤ</span>οὓς ἂν ἱδρῶσαι δαψιλέστερον ἐθέλωσιν, ἢ λελουμένους, ἢ
<span class="lb" data-page="11.529" data-line="18" id="l11.529.18">ㅤ</span>ἀλούτους, οὐ προσφέρουσιν αὐτοῖς εὐθὺς κατ’ ἀρχὰς ἔλαιον,
<span class="pb" data-page="11.530" id="p11.530">ㅤ</span>
<span class="lb" data-page="11.530" data-line="1" id="l11.530.1">ㅤ</span>ἀλλ’ ἐπὶ μὲν τῶν νενοσηκότων, ἐπειδὰν ἱδροῦν ὑπάρξωνται,
<span class="lb" data-page="11.530" data-line="2" id="l11.530.2">ㅤ</span>θερμήναντες περιχέουσι. ἐπὶ δὲ τῶν νοσούντων, ἐπειδὰν
<span class="lb" data-page="11.530" data-line="3" id="l11.530.3">ㅤ</span>αὐτάρκως ἱδρώσωσιν. ἐπὶ δὲ τῶν ὑγιαινόντων, ὅσοι μὲν ἐξ
<span class="lb" data-page="11.530" data-line="4" id="l11.530.4">ㅤ</span>ὁδοιπορίας μακρᾶς εἰσι καὶ γυμνασίων πλειόνων, ἢ ὁπωσοῦν
<span class="lb" data-page="11.530" data-line="5" id="l11.530.5">ㅤ</span>ἄλλως ἐξηραμμένοι τὸ σῶμα, τούτοις μὲν ἀλείφεσθαι καὶ
<span class="lb" data-page="11.530" data-line="6" id="l11.530.6">ㅤ</span>πρὶν ἱδρῶσαι συγχωροῦσιν. ὅσοι δ’ ἠπεπτηκότες, ἢ πληθωρικὸν
<span class="lb" data-page="11.530" data-line="7" id="l11.530.7">ㅤ</span>τὸ σῶμα ἔχοντες, τούτοις οὐδὲ λουομένοις ἐπιτρέπουσιν
<span class="lb" data-page="11.530" data-line="8" id="l11.530.8">ㅤ</span>ἐλαίῳ χρῆσθαι.
</p>
          </article>

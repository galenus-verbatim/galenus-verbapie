<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.25">
<span class="pb page1" data-page="11.530" id="p11.530">ㅤ</span>
<span class="milestone ed1page page1" data-n="2.28" data-unit="ed1page" id="ed1page.2.28">ㅤ</span>
<span class="milestone ed2page page1" data-n="13.54" data-unit="ed2page" id="ed2page.13.54">ㅤ</span>
            <p>
<span class="lb" data-page="11.530" data-line="9" id="l11.530.9">ㅤ</span>Καί μοι δοκεῖ κᾀνταῦθα μέσον τῶν ὑγραινόντων
<span class="lb" data-page="11.530" data-line="10" id="l11.530.10">ㅤ</span>καὶ ξηραινόντων ἡμᾶς εἶναι τοὔλαιον, ὥσπερ ὀλίγον
<span class="lb" data-page="11.530" data-line="11" id="l11.530.11">ㅤ</span>ἔμπροσθεν ἐδείχθη, τῶν θερμαινόντων καὶ ψυχόντων. ὑγραίνει
<span class="lb" data-page="11.530" data-line="12" id="l11.530.12">ㅤ</span>μὲν γὰρ ὕδωρ, ξηραίνει δὲ δάφνινόν τε καὶ κέδρινον
<span class="lb" data-page="11.530" data-line="13" id="l11.530.13">ㅤ</span>ἔλαιον. τό γ’ οὖν ἔλαιον ἁπλῶς οὑτωσὶ προσαγόμενον, ἄνευ
<span class="lb" data-page="11.530" data-line="14" id="l11.530.14">ㅤ</span>γε τοῦ προθερμανθῆναι πρὸς ἡμῶν αὐτῶν ἐξ ἐπιτεχνήσεως ἢ
<span class="lb" data-page="11.530" data-line="15" id="l11.530.15">ㅤ</span>ψυγῆναι, τούτου γὰρ ἐπὶ πάντων ἀεὶ χρὴ μεμνῆσθαι, τοιαύτην
<span class="lb" data-page="11.530" data-line="16" id="l11.530.16">ㅤ</span>φυλάττει τὴν κρᾶσιν ἡμῶν, οἵαν περ παρέλαβεν, εἶργον
<span class="lb" data-page="11.530" data-line="17" id="l11.530.17">ㅤ</span>ὡς ἔνι μάλιστα καὶ κωλῦον κενοῦσθαι τοῦ σώματος ἁπάσας
<span class="lb" data-page="11.530" data-line="18" id="l11.530.18">ㅤ</span>τὰς ἀτμώδεις διαπνοάς εἰ δ’ ἀνατρίβεις ἐπιπλέον ἐλαίῳ τὰ
<span class="pb" data-page="11.531" id="p11.531">ㅤ</span>
<span class="lb" data-page="11.531" data-line="1" id="l11.531.1">ㅤ</span>μέλη, θερμότητά τέ τινα γεννήσεις ἐκ τῆς τρίψεως ἐπίκτητον,
<span class="lb" data-page="11.531" data-line="2" id="l11.531.2">ㅤ</span>ὠφελήσεις τε τοὺς κεκοπωμένους ἐν τῷδε, τοῦτο μὲν εἴσω τοῦ
<span class="lb" data-page="11.531" data-line="3" id="l11.531.3">ㅤ</span>σώματος εἰς τοὺς κατὰ λεπτὸν πόρους εἰσδυομένου τοῦ
<span class="lb" data-page="11.531" data-line="4" id="l11.531.4">ㅤ</span>λίπους ὡς μαλάττειν τὰ κατεσκληρυμμένα, τοῦτο δὲ τῇ
<span class="lb" data-page="11.531" data-line="5" id="l11.531.5">ㅤ</span>θερμότητι διαφοροῦντος, ὅτι δριμὺ καὶ λεπτὸν ὑγρὸν ἐν τοῖς
<span class="lb" data-page="11.531" data-line="6" id="l11.531.6">ㅤ</span>κόποις ἐκ συντήξεως γεννηθὲν ὑπὸ τοῦ δέρματος ἐστέγετο.
<span class="lb" data-page="11.531" data-line="7" id="l11.531.7">ㅤ</span>φαίνονται γὰρ κᾀκτὸς ἀποῤῥέοντες ἱδρῶντες τοῖς γυμναζομένοις,
<span class="lb" data-page="11.531" data-line="8" id="l11.531.8">ㅤ</span>φαίνονται δ’ οὐκ ὀλίγα κᾀντὸς εἰς τὴν γαστέρα
<span class="lb" data-page="11.531" data-line="9" id="l11.531.9">ㅤ</span>συῤῥέοντα <span class="milestone ed2page" data-n="13.55" data-unit="ed2page" id="ed2page.13.55">ㅤ</span>περιττώματα καὶ οἷον συντήγματα. λογίζεσθαι
<span class="lb" data-page="11.531" data-line="10" id="l11.531.10">ㅤ</span>δ’ ἐκ τούτων χρὴ, κᾂν μή φαίνηται, καταλείπεσθαί τινα
<span class="lb" data-page="11.531" data-line="11" id="l11.531.11">ㅤ</span>καὶ καθ’ ὅλον τὸ σῶμα πολλὰ τοιαῦτα κενώσεως δεόμενα.
<span class="lb" data-page="11.531" data-line="12" id="l11.531.12">ㅤ</span>διττὴ γὰρ ἐν τοῖς κόποις γίγνεται διάθεσις, ὡς ἐν ἑτέροις ἐπιδέδεικται,
<span class="lb" data-page="11.531" data-line="13" id="l11.531.13">ㅤ</span>ξηραινομένων μὲν τῶν ὁμοιομερῶν τοῦ ζώου μορίων,
<span class="lb" data-page="11.531" data-line="14" id="l11.531.14">ㅤ</span>ὑγραινομένων δὲ τῶν κενῶν χωρῶν, οὐ χρηστῇ καὶ κατὰ φύσιν
<span class="lb" data-page="11.531" data-line="15" id="l11.531.15">ㅤ</span>ὑγρότητι, πληθώρα γὰρ ἦν, ἀλλὰ λεπτῇ καὶ δριμείᾳ καὶ δακνώδει·
<span class="lb" data-page="11.531" data-line="16" id="l11.531.16">ㅤ</span>καὶ διὰ τοῦτο καὶ τῶν ἰωμένων δέονται διττῶν, τῶν
<span class="lb" data-page="11.531" data-line="17" id="l11.531.17">ㅤ</span>τε τὴν ξηρότητα τεγγόντων καὶ τῶν τὴν δριμεῖαν ὑγρότητα
<span class="lb" data-page="11.531" data-line="18" id="l11.531.18">ㅤ</span>κενούντων. καὶ διὰ τοῦτο πρὸς ἄμφω ταῦτα τὰ διὰ τῶν
<span class="pb" data-page="11.532" id="p11.532">ㅤ</span>
<span class="lb" data-page="11.532" data-line="1" id="l11.532.1">ㅤ</span>γλυκέων ὑδάτων λουτρὰ χρησιμώτατα τετύχηκεν ὄντα, τῇ
<span class="lb" data-page="11.532" data-line="2" id="l11.532.2">ㅤ</span>μὲν ὑγρότητι τὴν ξηρότητα τῶν ὀργάνων ἐπανορθούμενα, τῇ
<span class="lb" data-page="11.532" data-line="3" id="l11.532.3">ㅤ</span>δ’ αὖ θερμότητι τὸ λεπτὸν καὶ διαφοροῦντα. καὶ εἴ γε
<span class="lb" data-page="11.532" data-line="4" id="l11.532.4">ㅤ</span>παραμένειν τοῖς σώμασιν ἐδύνατο καὶ μὴ ῥᾳδίως ἀποῤῥεῖν τὸ
<span class="lb" data-page="11.532" data-line="5" id="l11.532.5">ㅤ</span>ὕδωρ, αὔταρκες ἂν ὑπῆρχε μόνον. ἐπεὶ δὲ τό τε περιχεόμενον
<span class="lb" data-page="11.532" data-line="6" id="l11.532.6">ㅤ</span>ἔξωθεν ἀποῤῥεῖ ῥᾳδίως, τό τ’ εἰς τοὺς πόρους τοῦ σώματος
<span class="lb" data-page="11.532" data-line="7" id="l11.532.7">ㅤ</span>εἰσδυόμενον ἐκρεῖ λαβὴν οὐδεμίαν ἔχον, εἰς τοῦτ’ αὐτὸ χρησίμως
<span class="lb" data-page="11.532" data-line="8" id="l11.532.8">ㅤ</span>ἔλαιον μίγνυται, καὶ μᾶλλόν γε ἢν ἐπιπλέον ἐξ ἀμφοῖν
<span class="lb" data-page="11.532" data-line="9" id="l11.532.9">ㅤ</span>ἀνατρίψηταί τις, ὅπερ ὠνόμαζον οἱ παλαιοὶ χυτλοῦσθαι, καὶ
<span class="lb" data-page="11.532" data-line="10" id="l11.532.10">ㅤ</span>ἀντετίθεσάν γε αὐτῷ τὸ ξηραλειφεῖν. ἔστι μὲν καὶ τοῦτό πως
<span class="lb" data-page="11.532" data-line="11" id="l11.532.11">ㅤ</span>αὐτὸ καθ’ αὑτὸ κόπων ἰατικὸν, ἀλλ’ ἀπολείπεται πάμπολυ
<span class="lb" data-page="11.532" data-line="12" id="l11.532.12">ㅤ</span>τοῦ χυτλώσασθαι. τά τε γὰρ ἄλλα, κᾀπειδὰν ἀνακόπτηται
<span class="lb" data-page="11.532" data-line="13" id="l11.532.13">ㅤ</span>καὶ ἀνατρίβηται μετ’ ἐλαίου τὸ ὕδωρ, δύσλυτον ἱκανῶς ἔχει
<span class="lb" data-page="11.532" data-line="14" id="l11.532.14">ㅤ</span>τὴν μίξιν, ὥσθ’ ὅσοις ἂν ἐπαλείφηταί τε καὶ περιπλάττηται
<span class="lb" data-page="11.532" data-line="15" id="l11.532.15">ㅤ</span>σώμασι τὸ ἔλαιον, ἀναγκάζεσθαι τούτοις ἐπιπλέον ὁμιλεῖν
<span class="lb" data-page="11.532" data-line="16" id="l11.532.16">ㅤ</span>καὶ τὸ ὕδωρ. ἔστι τοίνυν κᾀνταῦθα ὥσπερ τις ὕλη τῶν
<span class="lb" data-page="11.532" data-line="17" id="l11.532.17">ㅤ</span>ὑγραινόντων τε καὶ ξηραινόντων τὸ ἔλαιον, ὡς ἔμπροσθεν
<span class="lb" data-page="11.532" data-line="18" id="l11.532.18">ㅤ</span>ἐδείχθη, τῶν θερμαινόντων τε καὶ ψυχόντων. ἄν τε γὰρ ξηραίνοντι
<span class="pb" data-page="11.533" id="p11.533">ㅤ</span>
<span class="lb" data-page="11.533" data-line="1" id="l11.533.1">ㅤ</span>μιχθῇ, ξηραῖνον τὸ σύμπαν ἀπετέλεσεν, ἄν θ’ ὑγραίνοντι,
<span class="lb" data-page="11.533" data-line="2" id="l11.533.2">ㅤ</span>καὶ τοῦθ’ ὑγραῖνον εἰργάσατο καὶ πολλάκις καὶ μᾶλλον
<span class="lb" data-page="11.533" data-line="3" id="l11.533.3">ㅤ</span>ὑγραῖνον ἀπετελέσθη τὸ μικτὸν ἐξ ἀμφοῖν αὐτοῦ τοῦ
<span class="lb" data-page="11.533" data-line="4" id="l11.533.4">ㅤ</span>πρώτως ὑγραίνοντος, ὥσπερ ἐφ’ ὕδατος ἔχει. τοῦτο γὰρ
<span class="lb" data-page="11.533" data-line="5" id="l11.533.5">ㅤ</span>ὑγραίνει μὲν πρώτως, ἀλλὰ τὸ μὴ παραμένειν ἐπιπλέον
<span class="lb" data-page="11.533" data-line="6" id="l11.533.6">ㅤ</span>ὀλιγοχρόνιον ἴσχον τὴν ἐνέργειαν ἀσθενῶς ὠφελεῖ. δεσμὸς
<span class="lb" data-page="11.533" data-line="7" id="l11.533.7">ㅤ</span>οὖν αὐτῷ τοὔλαιον γιγνόμενον, ἀναγκάζον γε τοῖς χρῄζουσιν
<span class="lb" data-page="11.533" data-line="8" id="l11.533.8">ㅤ</span>τῆς ἀπ’ αὐτοῦ βοηθείας ἐπιπλεῖστον ὁμιλεῖν, ἄριστον
<span class="lb" data-page="11.533" data-line="9" id="l11.533.9">ㅤ</span>ἰαμάτων πάντων ἀπετελέσθη τοῖς ἐξηραμμένοις τε αὐχμώδεσι
<span class="lb" data-page="11.533" data-line="10" id="l11.533.10">ㅤ</span>σώμασιν. οὕτω δὲ κᾂν ξηραῖνον ἐλαίῳ μίξῃς φάρμακον,
<span class="lb" data-page="11.533" data-line="11" id="l11.533.11">ㅤ</span>οἷον χαλκῖτιν, ἢ πύρεθρον, ἢ κηκίδα, ἢ στρούθιον,
<span class="lb" data-page="11.533" data-line="12" id="l11.533.12">ㅤ</span>ξηραῖνον ἔσται τὸ μικτὸν ἐξ ἀμφοῖν. ἅπασιν οὖν ὑπηρετοῦν
<span class="lb" data-page="11.533" data-line="13" id="l11.533.13">ㅤ</span>τοῖς ἑαυτῷ μιγνυμένοις τὸ ἔλαιον, εὐλόγως οἷον ὕλη
<span class="lb" data-page="11.533" data-line="14" id="l11.533.14">ㅤ</span>τις ἁπάντων ἐστί. τὴν μὲν οὖν οἰκείαν αὐτῶν ἐνέργειαν ἐξ
<span class="lb" data-page="11.533" data-line="15" id="l11.533.15">ㅤ</span>ἀνάγκης μειοῦν, οὐ μὴν τήν γε ὠφέλειαν, ἀλλ’ ἔστιν ὅτε
<span class="lb" data-page="11.533" data-line="16" id="l11.533.16">ㅤ</span>καὶ προσαυξάνον. οὐ γὰρ δὴ ταὐτόν γ’ ἐστὶν, εἰ καὶ δόξει
<span class="lb" data-page="11.533" data-line="17" id="l11.533.17">ㅤ</span>τισὶν ἐνέργειάν τέ τινος αὐξῆσαι καὶ ὠφέλειαν. ἡ μὲν γὰρ
<span class="lb" data-page="11.533" data-line="18" id="l11.533.18">ㅤ</span>ἐνέργεια κατὰ τὴν οἰκείαν ἑκάστου δύναμιν, ἡ δ’ ὠφέλεια ﻿
<span class="pb" data-page="11.534" id="p11.534">ㅤ</span>
<span class="lb" data-page="11.534" data-line="1" id="l11.534.1">ㅤ</span>καὶ κατὰ συμβεβηκὸς ἐνίοτε. λεχθήσεται μὲν οὖν ἐπιπλέον
<span class="lb" data-page="11.534" data-line="2" id="l11.534.2">ㅤ</span>ἐν τοῖς ἑξῆς ὑπὲρ τῆς κατὰ συμβεβηκὸς ὠφελείας. εἰρήσεται
<span class="lb" data-page="11.534" data-line="3" id="l11.534.3">ㅤ</span>δὲ καὶ νῦν εἰς τοσοῦτον, εἰς ὅσον δεῖ τοῖς παροῦσιν.
<span class="lb" data-page="11.534" data-line="4" id="l11.534.4">ㅤ</span>ἐλαίῳ γὰρ ἀνακοπτόμενον ὕδωρ, ὡς τὸ καλούμενον ὑδρέλαιον
<span class="lb" data-page="11.534" data-line="5" id="l11.534.5">ㅤ</span>ἐργάσασθαι, τοῖς κεκοπωμένοις ἀρήγει μᾶλλον ἢ εἰ
<span class="lb" data-page="11.534" data-line="6" id="l11.534.6">ㅤ</span>μόνον ὑπῆρχεν, οὐ τῷ τὴν οἰκείαν ἐπιτείνεσθαι δύναμιν,
<span class="lb" data-page="11.534" data-line="7" id="l11.534.7">ㅤ</span>ἀλλὰ τὸ περιμένειν ἐπιπολὺ τοῖς δεομένοις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.26">
<span class="pb page1" data-page="11.534" id="p11.534">ㅤ</span>
<span class="milestone ed1page page1" data-n="2.28" data-unit="ed1page" id="ed1page.2.28">ㅤ</span>
<span class="milestone ed2page page1" data-n="13.55" data-unit="ed2page" id="ed2page.13.55">ㅤ</span>
            <p>
<span class="lb" data-page="11.534" data-line="8" id="l11.534.8">ㅤ</span><span class="milestone ed2page" data-n="13.56" data-unit="ed2page" id="ed2page.13.56">ㅤ</span>Ὅτι δ’ εἰ μὴ μέσον εἴη τῇ κράσει
<span class="lb" data-page="11.534" data-line="9" id="l11.534.9">ㅤ</span>τὸ ξυνδοῦν, τὰ πρώτως βοηθοῦντα<span class="milestone ed1page" data-n="2.29" data-unit="ed1page" id="ed1page.2.29">ㅤ</span> τοῖς δεομένοις
<span class="lb" data-page="11.534" data-line="10" id="l11.534.10">ㅤ</span>ἐναντιώσεται πολλάκις αὐτῶν ταῖς ἐνεργείαις, ἐξ αὐτῆς γε
<span class="lb" data-page="11.534" data-line="11" id="l11.534.11">ㅤ</span>τῆς τῶν φαρμάκων φύσεως ἔνεστί σοι καθόλου διδαχθῆναι
<span class="lb" data-page="11.534" data-line="12" id="l11.534.12">ㅤ</span>κᾀκ τῶν τῆς κατ’ εἶδος τῶν φαρμάκων ἱστορίας. ἀπὸ μὲν
<span class="lb" data-page="11.534" data-line="13" id="l11.534.13">ㅤ</span>τῆς τοῦ καθόλου, διότι τὸ μιγνύμενον ἂν ἐπὶ τοὐναντίον
<span class="lb" data-page="11.534" data-line="14" id="l11.534.14">ㅤ</span>ἀπάγῃ τὴν δύναμιν τοῦ κραθέντος αὐτῷ φαρμάκου, δύναταί
<span class="lb" data-page="11.534" data-line="15" id="l11.534.15">ㅤ</span>ποτε καὶ νικῆσαι καὶ τελέως εἰς ἕτερον εἶδος μεταστῆσαι
<span class="lb" data-page="11.534" data-line="16" id="l11.534.16">ㅤ</span>τὸ μικτὸν ἐξ ἀμφοῖν. οὐδεμίαν γὰρ οὔτε ἰδέαν ἐπίσημον
<span class="lb" data-page="11.534" data-line="17" id="l11.534.17">ㅤ</span>οὔτε δύναμιν ἐμφαίνεσθαι χρὴ τοῦ λόγον ὕλης ἔχοντος
<span class="pb" data-page="11.535" id="p11.535">ㅤ</span>
<span class="lb" data-page="11.535" data-line="1" id="l11.535.1">ㅤ</span>ἐν τῇ μίξει. κατὰ δὲ τὴν ἀπὸ τῶν ἐν μέρει πεῖραν ᾧδ’
<span class="lb" data-page="11.535" data-line="2" id="l11.535.2">ㅤ</span>ἂν μάθοις ὡς οὐ χρὴ τὸ λόγον ὕλης ἔχον οὔτε θερμαίνειν
<span class="lb" data-page="11.535" data-line="3" id="l11.535.3">ㅤ</span>οὔτε ψύχειν οὔτε ξηραίνειν οὔθ’ ὑγραίνειν, εἰ πρῶτον
<span class="lb" data-page="11.535" data-line="4" id="l11.535.4">ㅤ</span>μὲν ἀναμνησθείης ὧν ὀλίγον ἔμπροσθεν ἐμνημόνευσα ἐπὶ
<span class="lb" data-page="11.535" data-line="5" id="l11.535.5">ㅤ</span>πίττης ὑγρᾶς καὶ ῥητίνης καὶ σμύρνης, ἀσφάλτου τε καὶ
<span class="lb" data-page="11.535" data-line="6" id="l11.535.6">ㅤ</span>κεδρίνου καὶ δαφνίνου καὶ τῶν ἄλλων ὅσα θερμαίνει. ταῦτα
<span class="lb" data-page="11.535" data-line="7" id="l11.535.7">ㅤ</span>γὰρ ἅπαντα μεθ’ ὕδατος ἀνατριβόμενα παραπλησίως ἐλαίῳ
<span class="lb" data-page="11.535" data-line="8" id="l11.535.8">ㅤ</span>θερμαίνει μᾶλλον ἢ ψύχει καὶ ξηραίνει μᾶλλον ἢ ὑγραίνει,
<span class="lb" data-page="11.535" data-line="9" id="l11.535.9">ㅤ</span>διὸ καὶ τὰς κοπώδεις αἰσθήσεις οὐ πάνυ τι λύειν πέφυκεν.
<span class="lb" data-page="11.535" data-line="10" id="l11.535.10">ㅤ</span>οὔτε γὰρ τῆς αὐτῆς ἐστιν ὕδατι δυνάμεως, ὡς συνεργάζεσθαί
<span class="lb" data-page="11.535" data-line="11" id="l11.535.11">ㅤ</span>τι μᾶλλον ἢ ἀντιπράττειν, οὔτε τῆς μέσης τῶν ἄκρων,
<span class="lb" data-page="11.535" data-line="12" id="l11.535.12">ㅤ</span>ἵν’ ὡς ὕλη τις ὑπηρετῇ τῷ πρώτως ἐνεργοῦντι. ξηραίνει
<span class="lb" data-page="11.535" data-line="13" id="l11.535.13">ㅤ</span>γὰρ καὶ θερμαίνει μᾶλλον, οὐχ ὑγραίνει, καὶ ψύχει καθάπερ
<span class="lb" data-page="11.535" data-line="14" id="l11.535.14">ㅤ</span>ὕδωρ. εἰ δέ τινι τῶν ἰσχυρῶς ξηραινόντων τε καὶ θερμαινόντων
<span class="lb" data-page="11.535" data-line="15" id="l11.535.15">ㅤ</span>ἀναμίξαις ὕδωρ, οὐ μόνον οὐδὲν ὧν πέφυκε δρᾷν
<span class="lb" data-page="11.535" data-line="16" id="l11.535.16">ㅤ</span>ὄψει γιγνόμενον, ἀλλὰ καὶ τελέως ἀμαυρούμενον ὡς εἰ μηδὲ
<span class="lb" data-page="11.535" data-line="17" id="l11.535.17">ㅤ</span>τὴν ἀρχὴν ἐμέμικτο. χαλκῖτις οὖν καὶ σανδαράχη καὶ μίσυ
<span class="pb" data-page="11.536" id="p11.536">ㅤ</span>
<span class="lb" data-page="11.536" data-line="1" id="l11.536.1">ㅤ</span>καὶ τἄλλ’ ὅσα θερμαίνει τε σφοδρῶς ἡμᾶς καὶ ξηραίνει,
<span class="lb" data-page="11.536" data-line="2" id="l11.536.2">ㅤ</span>φυλάττει τὴν ἑαυτῶν ἔτι δύναμιν ἰσχυρὰν ὕδατι μιχθέντα.
<span class="lb" data-page="11.536" data-line="3" id="l11.536.3">ㅤ</span>πανταχόθεν οὖν δῆλον ὡς μέσον εἶναι χρὴ τὴν κρᾶσιν
<span class="lb" data-page="11.536" data-line="4" id="l11.536.4">ㅤ</span>ὅτί περ ἂν ἑκατέροις τοῖς ἄκροις ὑπηρετήσειν μέλλῃ, καθάπερ
<span class="lb" data-page="11.536" data-line="5" id="l11.536.5">ㅤ</span>ὕλη τις, ὥσπερ καὶ τοὔλαιον ἐν τῇδε τῇ χώρᾳ τιθεὶς
<span class="lb" data-page="11.536" data-line="6" id="l11.536.6">ㅤ</span>οὐκ ἂν ἁμάρτοις. ὁμολογήσει γὰρ ἅπαντά σοι τὰ κατὰ
<span class="lb" data-page="11.536" data-line="7" id="l11.536.7">ㅤ</span>μέρος ἔργα καὶ μέμψῃ τοῦ μήκους τῶν λόγον οὐχ ἡμᾶς,
<span class="lb" data-page="11.536" data-line="8" id="l11.536.8">ㅤ</span>ἀλλ’ ὅσοι τὴν ὀρθὴν ὁδὸν ὑπερβαίνοντες ἐπὶ μοχθηρᾶς τε
<span class="lb" data-page="11.536" data-line="9" id="l11.536.9">ㅤ</span>καὶ μακρᾶς ἐκτρέπονται. διὸ καὶ τοῦτον ἠναγκάσθην ἐγὼ
<span class="lb" data-page="11.536" data-line="10" id="l11.536.10">ㅤ</span>μηκῦναι τὸν λόγον, ἐπεὶ τό γ’ ἀληθὲς αὐτὸ ταχίστην ἔχει
<span class="lb" data-page="11.536" data-line="11" id="l11.536.11">ㅤ</span>τὴν εὕρεσιν, ὡς ἂν ἐξ αὐτῶν τῶν ἐναργῶς φαινομένων
<span class="lb" data-page="11.536" data-line="12" id="l11.536.12">ㅤ</span>ὁρμώμενον. οὐ μὴν οὐδ’ εἰς τοσοῦτον ἐμήκυνα τὸν λόγον
<span class="lb" data-page="11.536" data-line="13" id="l11.536.13">ㅤ</span>εἰς ὅσον ἐγχωρεῖ τῷ καὶ πάντα τὰ κακῶς ὑπ’ αὐτῶν
<span class="lb" data-page="11.536" data-line="14" id="l11.536.14">ㅤ</span>εἰρημένα γράψαι προῃρημένῳ καὶ τὰς αἰτίας τῶν σφαλμάτων
<span class="lb" data-page="11.536" data-line="15" id="l11.536.15">ㅤ</span>ἐκδιδάξαι. καίτοι γε τὰς αἰτίας εἰπεῖν ἴσως ἀναγκαῖόν
<span class="lb" data-page="11.536" data-line="16" id="l11.536.16">ㅤ</span>ἐστιν ὑπὲρ τοῦ φυλάττεσθαί τε τοὺς ἐξ αὐτῶν παραλογισμοὺς
<span class="lb" data-page="11.536" data-line="17" id="l11.536.17">ㅤ</span>ἐν ἁπάσῃ τῇ κρίσει τῶν κατὰ μέρος φαρμάκων
<span class="lb" data-page="11.536" data-line="18" id="l11.536.18">ㅤ</span>ἔχεσθαί τε τῆς ἀληθοῦς διδασκαλίας ἐπιστημονικώτερον.
<span class="pb" data-page="11.537" id="p11.537">ㅤ</span>
<span class="lb" data-page="11.537" data-line="1" id="l11.537.1">ㅤ</span>αὐξάνονται γὰρ ἡμῖν αἱ περὶ τῶν πραγμάτων πίστεις, ὅταν
<span class="lb" data-page="11.537" data-line="2" id="l11.537.2">ㅤ</span>μὴ μόνον αὐτὸ γιγνώσκωμεν τἀληθὲς, ἀλλὰ καὶ τῶν παραλογισμῶν
<span class="lb" data-page="11.537" data-line="3" id="l11.537.3">ㅤ</span>ἁπάντων τὰς αἰτίας ἐκμάθωμεν. τοῦτο μὲν οὖν
<span class="lb" data-page="11.537" data-line="4" id="l11.537.4">ㅤ</span>ἐν τοῖς ἑξῆς ἐργασόμεθα.
</p>
          </article>

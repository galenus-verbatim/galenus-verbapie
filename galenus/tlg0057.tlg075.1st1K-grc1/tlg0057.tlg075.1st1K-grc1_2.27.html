<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.27">
<span class="pb page1" data-page="11.537" id="p11.537">ㅤ</span>
<span class="milestone ed1page page1" data-n="2.29" data-unit="ed1page" id="ed1page.2.29">ㅤ</span>
<span class="milestone ed2page page1" data-n="13.56" data-unit="ed2page" id="ed2page.13.56">ㅤ</span>
            <p>
<span class="lb" data-page="11.537" data-line="5" id="l11.537.5">ㅤ</span><span class="milestone ed2page" data-n="13.57" data-unit="ed2page" id="ed2page.13.57">ㅤ</span>Νυνὶ δὲ περὶ ῥοδίνου βραχέα προσθεὶς
<span class="lb" data-page="11.537" data-line="6" id="l11.537.6">ㅤ</span>ἐπὶ τοῖς κατ’ ἀρχὰς εἰρημένοις ἐν τῷδε καταπαύσω
<span class="lb" data-page="11.537" data-line="7" id="l11.537.7">ㅤ</span>τὸν λόγον. εἴρηται μὲν οὖν ὡς οὔτ’ ὀσμαῖς οὔτε χρόαις
<span class="lb" data-page="11.537" data-line="8" id="l11.537.8">ㅤ</span>οὔτ’ ἄλλῳ τινὶ τῶν συμβεβηκότων εὔλογόν ἐστι προσέχειν
<span class="lb" data-page="11.537" data-line="9" id="l11.537.9">ㅤ</span>τὸν νοῦν ἐν ταῖς τῶν δυνάμεων ἐξετάσεσιν, ἀλλὰ τοῖς
<span class="lb" data-page="11.537" data-line="10" id="l11.537.10">ㅤ</span>ἐναργῶς φαινομένοις ἐπί τε τῶν ὑγιαινόντων καὶ νοσούντων
<span class="lb" data-page="11.537" data-line="11" id="l11.537.11">ㅤ</span>σωμάτων. ἀποδέδεικται δὲ καὶ ὡς τοὔλαιον, ὅταν ἄναλον
<span class="lb" data-page="11.537" data-line="12" id="l11.537.12">ㅤ</span>ᾖ καὶ καθαρὸν ἀκριβῶς, ἐκ τῆς μέσης ὕλης ἐστίν.
<span class="lb" data-page="11.537" data-line="13" id="l11.537.13">ㅤ</span>ὥστε καὶ τὸ ῥόδινον χρὴ τὸ ἀκριβὲς καὶ ἁπλοῦν καὶ ὄντως
<span class="lb" data-page="11.537" data-line="14" id="l11.537.14">ㅤ</span>ῥόδινον ἐξ ἐλαίου τε τούτου κατεσκευάσθαι καὶ μηδὲν ἐν
<span class="lb" data-page="11.537" data-line="15" id="l11.537.15">ㅤ</span>ἑαυτῷ φαρμακωδέστερον ἔχειν, ὥσπερ εἰώθασιν οἱ μυρεψοὶ
<span class="lb" data-page="11.537" data-line="16" id="l11.537.16">ㅤ</span>σκευάζειν, ὑπὲρ τοῦ μόνιμόν τε καὶ εὐωδέστερον γενέσθαι
<span class="lb" data-page="11.537" data-line="17" id="l11.537.17">ㅤ</span>προστύφοντες ἀρώμασι τοὔλαιον πρὶν ἐμβαλεῖν τὰ ῥόδα.
<span class="lb" data-page="11.537" data-line="18" id="l11.537.18">ㅤ</span>κάλλιον δὲ ἴσως ἐστὶ καὶ τοῖς ὀνόμασιν διαστέλλειν αὐτὰ,
<span class="pb" data-page="11.538" id="p11.538">ㅤ</span>
<span class="lb" data-page="11.538" data-line="1" id="l11.538.1">ㅤ</span>καθότι καὶ τοὺς παλαιοὺς οἶδα ποιοῦντας. ἔλαιον μὲν
<span class="lb" data-page="11.538" data-line="2" id="l11.538.2">ㅤ</span>γὰρ ῥόδινον ὀνομάζουσιν τὸ χωρὶς τῶν ἀρωμάτων σκευασθέν.
<span class="lb" data-page="11.538" data-line="3" id="l11.538.3">ㅤ</span>ὅτῳ δ’ ἐπεμβέβληταί τι καὶ τούτων, οὐκ ἔλαιον
<span class="lb" data-page="11.538" data-line="4" id="l11.538.4">ㅤ</span>ἔτι τὸ τοιοῦτον, ἀλλὰ μύρον ἤδη προσαγορεύουσιν. ὥστε
<span class="lb" data-page="11.538" data-line="5" id="l11.538.5">ㅤ</span>ἐπειδὴ τὸ μὲν ἔλαιον οἷον ὕλη τίς ἐστιν τῶν θερμαινόντων
<span class="lb" data-page="11.538" data-line="6" id="l11.538.6">ㅤ</span>τε καὶ ψυχόντων φαρμάκων ἐκ τῆς μέσης κράσεως
<span class="lb" data-page="11.538" data-line="7" id="l11.538.7">ㅤ</span>ὑπάρχον, ἐξ ἐλαίου δὲ καὶ ῥόδων χυλῶν σύγκειται τὸ ῥόδινον,
<span class="lb" data-page="11.538" data-line="8" id="l11.538.8">ㅤ</span>ἔστι δήπου καὶ αὐτὸ τοιοῦτον τὴν κρᾶσιν οἷός περ
<span class="lb" data-page="11.538" data-line="9" id="l11.538.9">ㅤ</span>καὶ ὁ τῶν ῥόδων χυλός. ἔστι δὲ δήπου ῥᾷστον οὐ ῥόδων
<span class="lb" data-page="11.538" data-line="10" id="l11.538.10">ㅤ</span>χυλοῦ μόνον αὐτοῦ καθ’ ἑαυτὸν, ἀλλὰ καὶ συνθέντας ἔλαιον
<span class="lb" data-page="11.538" data-line="11" id="l11.538.11">ㅤ</span>ῥόδινον ἐπί τε τῶν ὑγιαινόντων καὶ νοσούντων, ὡς ἤδη
<span class="lb" data-page="11.538" data-line="12" id="l11.538.12">ㅤ</span>πολλάκις εἴρηται, τὴν βάσανον αὐτοῦ ποιήσασθαι τῆς δυνάμεως.
<span class="lb" data-page="11.538" data-line="13" id="l11.538.13">ㅤ</span>εὑρήσεις οὖν ἐμψυχομένους μὲν ὑπ’ αὐτοῦ τοὺς
<span class="lb" data-page="11.538" data-line="14" id="l11.538.14">ㅤ</span>ἔτι κεκαυμένους καὶ παραχρῆμά τινος ὠφελείας αἰσθανομένους,
<span class="lb" data-page="11.538" data-line="15" id="l11.538.15">ㅤ</span>βλαπτομένους δ’ ἐναργῶς ἅπαντας τοὺς ἐψυγμένους,
<span class="lb" data-page="11.538" data-line="16" id="l11.538.16">ㅤ</span>ὥστε σε σαφῶς ἑκατέρωθεν συνιέναι τῆς δυνάμεως αὐτοῦ
<span class="lb" data-page="11.538" data-line="17" id="l11.538.17">ㅤ</span>ψυχούσης μᾶλλον ἢ θερμαινούσης. οὐ μὴν ἰσχυρά γε ἡ
<span class="lb" data-page="11.538" data-line="18" id="l11.538.18">ㅤ</span>ἀπὸ ῥοδίνου φαίνεταί σοι ψύξις, ἀλλ’ ἐγγυτάτω πως εἶναι
<span class="pb" data-page="11.539" id="p11.539">ㅤ</span>
<span class="lb" data-page="11.539" data-line="1" id="l11.539.1">ㅤ</span>δόξει τῆς μέσης κράσεως. ὀνομάζω δὲ τὰ τοιαῦτα φάρμακα
<span class="lb" data-page="11.539" data-line="2" id="l11.539.2">ㅤ</span>σαφοῦς ἕνεκα διδασκαλίας ἐκ τῆς πρώτης φύσεώς τε καὶ τάξεως
<span class="lb" data-page="11.539" data-line="3" id="l11.539.3">ㅤ</span>τῶν ψυχόντων, ὥσπερ αὖ καὶ ὅσα βραχὺ τῆς μέσης κράσεως
<span class="lb" data-page="11.539" data-line="4" id="l11.539.4">ㅤ</span>ἐπὶ τὸ θερμότερον ἀποκεχώρηκεν, ἐκ τῆς πρώτης ἀποστάσεώς
<span class="lb" data-page="11.539" data-line="5" id="l11.539.5">ㅤ</span>τε καὶ τάξεως τῶν θερμαινόντων. ταυτὶ μὲν ἐν τῷ
<span class="lb" data-page="11.539" data-line="6" id="l11.539.6">ㅤ</span>παρόντι περὶ ῥοδίνου χρὴ γινώσκειν. ἀναγκαῖον γὰρ ἔσται
<span class="lb" data-page="11.539" data-line="7" id="l11.539.7">ㅤ</span>μοι καὶ κατὰ τὸν ἑξῆς λόγον ἔτι μνημονεῦσαί τε τοῦ φαρμάκου
<span class="lb" data-page="11.539" data-line="8" id="l11.539.8">ㅤ</span>καὶ προσθεῖναι τὰ λείποντα ὧν εἴπομεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.3">
<span class="pb page1" data-page="11.465" id="p11.465">ㅤ</span>
<span class="milestone ed1page page1" data-n="2.18" data-unit="ed1page" id="ed1page.2.18">ㅤ</span>
<span class="milestone ed2page page1" data-n="13.32" data-unit="ed2page" id="ed2page.13.32">ㅤ</span>
            <p>
<span class="lb" data-page="11.465" data-line="1" id="l11.465.1">ㅤ</span>Ταύτῃ τοίνυν ἁμαρτάνειν μοι δοκοῦσιν οὐ
<span class="lb" data-page="11.465" data-line="2" id="l11.465.2">ㅤ</span>σμικρὰ, καὶ τούτων ἔτι μᾶλλον ἐν οἷς ἀπέραντα καὶ ἀναπόδεικτα
<span class="lb" data-page="11.465" data-line="3" id="l11.465.3">ㅤ</span>φλυαροῦσιν, ἀμαθεῖς ὑπάρχοντες ἀποδεικτικῆς μεθόδου.
<span class="lb" data-page="11.465" data-line="4" id="l11.465.4">ㅤ</span>ὑποκείσθω γὰρ τὸ πῦρ, εἴτε ξανθὸν εἴτε ἐρυθρὸν,
<span class="lb" data-page="11.465" data-line="5" id="l11.465.5">ㅤ</span>ἢ ὡς ἂν ἐθέλωσιν, οὐ γὰρ μοι διαφέρει. τί οὖν τοῦτο πρὸς
<span class="lb" data-page="11.465" data-line="6" id="l11.465.6">ㅤ</span>τὸ πᾶν ἐρυθρὸν θερμὸν· εἶναι; πᾶν μὲν γὰρ πῦρ, εἰ οὕτως
<span class="lb" data-page="11.465" data-line="7" id="l11.465.7">ㅤ</span>ἔτυχεν, ἐρυθρὸν εἶναι λεκτέον ἐστίν. πᾶν δὲ τὸ ἐρυθρὸν πῦρ
<span class="lb" data-page="11.465" data-line="8" id="l11.465.8">ㅤ</span>εἶναι φάναι καταγέλαστον, ἔτι δὲ μᾶλλον εἰ πᾶν τὸ ἐρυθρὸν
<span class="lb" data-page="11.465" data-line="9" id="l11.465.9">ㅤ</span>θερμὸν εἶναι λέγοι τις. εἰ μὲν ἐξ ἀρχῆς εἴληπτο κατὰ τὸν
<span class="lb" data-page="11.465" data-line="10" id="l11.465.10">ㅤ</span>λόγον, ὡς πᾶν τὸ θερμὸν ἐρυθρὸν ἐστιν, ἦν ἴσως διαστρέψαντα
<span class="lb" data-page="11.465" data-line="11" id="l11.465.11">ㅤ</span>τὸ ἀξίωμα τὸ ἐρυθρὸν ἅπαν ἀποφῆναι θερμὸν ἁμαρτάνοντα
<span class="lb" data-page="11.465" data-line="12" id="l11.465.12">ㅤ</span>μὲν κᾀν τούτῳ προφανῶς. οἱ γὰρ ἀντιστρέφοντες,
<span class="lb" data-page="11.465" data-line="13" id="l11.465.13">ㅤ</span>οὐχ οἱ ἀναστρέφοντες ἀλλήλοις λόγοι συναληθεύονται, ἀλλ’
<span class="lb" data-page="11.465" data-line="14" id="l11.465.14">ㅤ</span>ὅμως ἦν ἂν, οἶμαι, πλησίον ὁ παραλογισμός. ἐπεὶ δὲ οὐδ’
<span class="lb" data-page="11.465" data-line="15" id="l11.465.15">ㅤ</span>αὐτὸ τοῦτο κατ’ ἀρχὰς εἴληπται, λέγω δὴ τὸ πᾶν εἶναι τὸ
<span class="lb" data-page="11.465" data-line="16" id="l11.465.16">ㅤ</span>θερμὸν ἐρυθρὸν, οὐδ’ ἀναστρέψαντα δυνατὸν εἰπεῖν ἅπαν
<span class="lb" data-page="11.465" data-line="17" id="l11.465.17">ㅤ</span>εἶναι τὸ ἐρυθρὸν θερμόν. τριχῶς οὖν ἁμαρτάνουσι κατὰ τὸν
<span class="lb" data-page="11.465" data-line="18" id="l11.465.18">ㅤ</span>λόγον οἱ φάσκοντες τὰ ῥόδα θερμὰ τὴν κρᾶσιν ὑπάρχειν,
<span class="pb" data-page="11.466" id="p11.466">ㅤ</span>
<span class="lb" data-page="11.466" data-line="1" id="l11.466.1">ㅤ</span>ὅτι καὶ ἐρυθρά. πρῶτον μὲν ὅτι μὴ δείξαντες ὅτι πᾶν πῦρ
<span class="lb" data-page="11.466" data-line="2" id="l11.466.2">ㅤ</span>ἐρυθρὸν ἀντιστρέφειν αὐτῷ, ὅτι πᾶν ἐρυθρὸν πῦρ πειρῶνται
<span class="lb" data-page="11.466" data-line="3" id="l11.466.3">ㅤ</span>λόγον ἕτερον, ὡς ἀληθῆ· δεύτερον δ’ ὅτι μὴ γινώσκουσι
<span class="lb" data-page="11.466" data-line="4" id="l11.466.4">ㅤ</span>τοὺς ἀντιστρέφοντας, οὐ τοὺς ἀναστρέφοντας τοῖς
<span class="lb" data-page="11.466" data-line="5" id="l11.466.5">ㅤ</span>ἀληθέσι λόγοις ἀληθεῖς εἶναι καὶ αὐτούς. καὶ τρίτον ὅτι
<span class="lb" data-page="11.466" data-line="6" id="l11.466.6">ㅤ</span>κᾂν ἀντιστρέφωσιν, οὐ τὸ πᾶν εἶναι τὸ τῇ χρόᾳ ἐρυθρὸν
<span class="lb" data-page="11.466" data-line="7" id="l11.466.7">ㅤ</span>θερμὸν ἐκ τῆς ἀντιστροφῆς περανθήσεται, ἀλλὰ ἕτερον
<span class="lb" data-page="11.466" data-line="8" id="l11.466.8">ㅤ</span>αὐτοῦ τι τοιοῦτον ἀξίωμα, τὸ ἐρυθρὸν ἅπαν πῦρ ἐστιν.
<span class="lb" data-page="11.466" data-line="9" id="l11.466.9">ㅤ</span>ὅτι δ’ οὐ μόνον ἄχρηστον εἰς τὰ παρόντα τὸ τοιοῦτον,
<span class="lb" data-page="11.466" data-line="10" id="l11.466.10">ㅤ</span>ἀλλὰ καὶ προφανῶς <span class="milestone ed2page" data-n="13.33" data-unit="ed2page" id="ed2page.13.33">ㅤ</span>ψεῦδός ἐστιν, δῆλον παντί. δεόμεθα
<span class="lb" data-page="11.466" data-line="11" id="l11.466.11">ㅤ</span>γὰρ οὐκ εἰ τὸ ἐρυθρὸν ἅπαν πῦρ ἐστιν, ἀλλ’ ὅτι
<span class="lb" data-page="11.466" data-line="12" id="l11.466.12">ㅤ</span>θερμὸν ἀποδειχθῆναι. ὡς εἴ γε πῦρ ἐστι πᾶν τὸ ἐρυθρὸν,
<span class="lb" data-page="11.466" data-line="13" id="l11.466.13">ㅤ</span>ἔσται δηλονότι καὶ τὸ ῥόδον ἡμῖν πῦρ. ἀλλ’ οἱ μὴ γινώσκοντες,
<span class="lb" data-page="11.466" data-line="14" id="l11.466.14">ㅤ</span>οἶμαι, τὰς λογικὰς μεθόδους ἰατροὶ, πρῶτον μὲν
<span class="lb" data-page="11.466" data-line="15" id="l11.466.15">ㅤ</span>ἐπ’ αὐτῷ τούτῳ μέγιστα σφάλλονται, τῷ τοὺς οἰκείους
<span class="lb" data-page="11.466" data-line="16" id="l11.466.16">ㅤ</span>ὅρους ὑπερβαίνειν. ἱκανὴ γὰρ ἡ πεῖρα μετὰ βραχέων ἐπιλογισμῶν
<span class="lb" data-page="11.466" data-line="17" id="l11.466.17">ㅤ</span>ἐξευρίσκειν τὰς δυνάμεις τῶν φαρμάκων· εἶτα καὶ
<span class="lb" data-page="11.466" data-line="18" id="l11.466.18">ㅤ</span>κατὰ τοὺς λόγους ἁμαρτάνουσιν ὅμοια τοῖς ἀρτιμαθέσι
<span class="pb" data-page="11.467" id="p11.467">ㅤ</span>
<span class="lb" data-page="11.467" data-line="1" id="l11.467.1">ㅤ</span>λογικῆς θεωρίας παισί. τῆς δ’ αὐτῆς πλημμελείας ἔχονται
<span class="lb" data-page="11.467" data-line="2" id="l11.467.2">ㅤ</span>καὶ ὅσοι ταῖς ὀδμαῖς τεκμαίρονταί τι περὶ δυνάμεως φαρμάκων.
<span class="lb" data-page="11.467" data-line="3" id="l11.467.3">ㅤ</span>οὐδὲ γὰρ ἅπαν εὐῶδες θερμὸν, ὡς λέγουσί τίνες,
<span class="lb" data-page="11.467" data-line="4" id="l11.467.4">ㅤ</span>ἀγνοοῦντες ὅπως ἀκούειν χρὴ τῶν ὑπ’ Ἀριστοτέλους καὶ
<span class="lb" data-page="11.467" data-line="5" id="l11.467.5">ㅤ</span>Θεοφράστου περὶ τούτων εἰρημένων, ἃ κατὰ τὸ τέταρτον
<span class="lb" data-page="11.467" data-line="6" id="l11.467.6">ㅤ</span>τῶνδε τῶν ὑπομνημάτων ἡμεῖς διοριοῦμεν, οὔθ’ ἅπαν θερμὸν
<span class="lb" data-page="11.467" data-line="7" id="l11.467.7">ㅤ</span>εὐῶδες, οὐ μὴν οὐδὲ δυσῶδες ἅπαν θερμὸν, οὐδ’ εἴ τι
<span class="lb" data-page="11.467" data-line="8" id="l11.467.8">ㅤ</span>θερμὸν ὑπάρχει, δυσῶδες. οὕτω κᾂν εἰ τὸ δυσῶδες ἅπαν
<span class="lb" data-page="11.467" data-line="9" id="l11.467.9">ㅤ</span>φαίη τις ψυχρὸν, ἢ τὸ ψυχρὸν δυσῶδες, οὐκ ἀληθεύει. καὶ
<span class="lb" data-page="11.467" data-line="10" id="l11.467.10">ㅤ</span>γὰρ καὶ τῶν θερμῶν μυρία τὰ μὲν εὐώδη, τὰ δὲ δυσώδη,
<span class="lb" data-page="11.467" data-line="11" id="l11.467.11">ㅤ</span>τὰ δ’ οὐδέτερα καὶ τῶν ψυχρῶν ὡσαύτως. καίτοι τί λέγω
<span class="lb" data-page="11.467" data-line="12" id="l11.467.12">ㅤ</span>ψυχρὰ καὶ θερμὰ, δέον θερμαίνοντα καὶ ψύχοντα λέγειν
<span class="lb" data-page="11.467" data-line="13" id="l11.467.13">ㅤ</span>ἡμᾶς, ἅπερ καὶ ζητοῦμεν. οὐ γὰρ δὴ τό γε ἁπλῶς θερμὸν
<span class="lb" data-page="11.467" data-line="14" id="l11.467.14">ㅤ</span>ἢ τὸ πρὸς τοῦτο ἐξεταζόμενον ἐπισκέπτεσθαι πρόκειται
<span class="lb" data-page="11.467" data-line="15" id="l11.467.15">ㅤ</span>νῦν, ἀλλὰ τὸ θερμαῖνον ἀνθρώπειον σῶμα. καὶ δὴ καὶ
<span class="lb" data-page="11.467" data-line="16" id="l11.467.16">ㅤ</span>ψυχρὸν οὐχ ἁπλῶς, ἀλλ’ ὅ τι περ ἂν ἄνθρωπον ψύχῃ. πάλιν
<span class="lb" data-page="11.467" data-line="17" id="l11.467.17">ㅤ</span>οὖν ἐνταῦθα μὴ διελόμενοι τὰ σημαινόμενα τῶν ὀνομάτων
<span class="pb" data-page="11.468" id="p11.468">ㅤ</span>
<span class="lb" data-page="11.468" data-line="1" id="l11.468.1">ㅤ</span>σφάλλονται παρὰ τὴν ὁμωνυμίαν, ὥσπερ εἰ καὶ
<span class="lb" data-page="11.468" data-line="2" id="l11.468.2">ㅤ</span>περὶ χερσαίου τις κυνὸς διαλεγόμενος ἐπὶ τὸν θαλάττιον
<span class="lb" data-page="11.468" data-line="3" id="l11.468.3">ㅤ</span>μεταβαίνοι τῷ λόγῳ, νομίζων ὥσπερ τοὔνομα τῶν ζώων
<span class="lb" data-page="11.468" data-line="4" id="l11.468.4">ㅤ</span>ἀμφοτέρων ἕν ἐστιν, οὕτω καὶ τὴν φύσιν αὐτῶν μίαν
<span class="lb" data-page="11.468" data-line="5" id="l11.468.5">ㅤ</span>ὑπάρχειν. ἀλλ’ ἡμῖν δέδεικται σαφῶς ἐν τοῖς περὶ κράσεως
<span class="lb" data-page="11.468" data-line="6" id="l11.468.6">ㅤ</span>ὑπομνήμασιν, ἃ καὶ κατ’ ἀρχὰς εὐθὺς ἡγεῖσθαι τῆσδε τῆς
<span class="lb" data-page="11.468" data-line="7" id="l11.468.7">ㅤ</span>πραγματείας ἔφαμεν, ἄλλο μὲν εἶναι τὸ δυνάμει θερμὸν,
<span class="lb" data-page="11.468" data-line="8" id="l11.468.8">ㅤ</span>ἄλλο δὲ τὸ ἐνεργείᾳ. καὶ τούτου τοῦ ἐνεργείᾳ θερμοῦ τὸ
<span class="lb" data-page="11.468" data-line="9" id="l11.468.9">ㅤ</span>μὲν ἁπλῶς λέγεσθαι θερμὸν, τὸ δὲ κατ’ ἐπικράτησιν, τὸ
<span class="lb" data-page="11.468" data-line="10" id="l11.468.10">ㅤ</span>δὲ πρὸς τὸ σύμμετρον ὁμογενὲς, τὸ δὲ πρὸς ὁτιοῦν τὸ ἐπιτυχόν.
<span class="lb" data-page="11.468" data-line="11" id="l11.468.11">ㅤ</span>καὶ δὴ καὶ τὸν ἄνθρωπον οὐχ ἀπλῶς θερμὸν,
<span class="lb" data-page="11.468" data-line="12" id="l11.468.12">ㅤ</span>ὥσπερ τὸ πῦρ, ἀλλ’ ἐπικρατήσει θερμὸν ὑπάρχειν ἐλέγομεν.
<span class="lb" data-page="11.468" data-line="13" id="l11.468.13">ㅤ</span>εἶναι γὰρ ἐν αὐτῷ πλείονα τοῦ θερμοῦ μοῖραν ἢ τοῦ
<span class="lb" data-page="11.468" data-line="14" id="l11.468.14">ㅤ</span>ψυχροῦ. καὶ τοίνυν καὶ ὅσα πρὸς τούτων λέγεται θερμὰ
<span class="lb" data-page="11.468" data-line="15" id="l11.468.15">ㅤ</span>δυνάμει, τῷ τοῦτον θερμαίνειν λεχθήσεται. καὶ ἡ κρίσις
<span class="lb" data-page="11.468" data-line="16" id="l11.468.16">ㅤ</span>αὐτῶν ῥᾴστη τέ ἐστι καὶ διὰ τῆς ἐμπειρίας ἐξετασθήσεται,
<span class="lb" data-page="11.468" data-line="17" id="l11.468.17">ㅤ</span>βραχέων, ὡς εἴρηται, καὶ πρόσθεν ἐπιλογισμῶν δεομένη.
<span class="lb" data-page="11.468" data-line="18" id="l11.468.18">ㅤ</span>τούτους οὖν ὑπερβαίνοντες οἱ σοφισταὶ, τόν τε χρόνον ﻿
<span class="pb" data-page="11.469" id="p11.469">ㅤ</span>
<span class="lb" data-page="11.469" data-line="1" id="l11.469.1">ㅤ</span>ἀναλίσκουσι τῶν μειρακίων καὶ σοφίσμασι παράγοντες ἀνθρώπους
<span class="lb" data-page="11.469" data-line="2" id="l11.469.2">ㅤ</span>ἀγυμνάστους. λύσεως σοφισμάτων ἀναπιμπλᾶσι
<span class="lb" data-page="11.469" data-line="3" id="l11.469.3">ㅤ</span>ψευδῶν δογμάτων. ἐχρῆν γὰρ μήτε χρόας μνημονεύειν αὐτοὺς
<span class="lb" data-page="11.469" data-line="4" id="l11.469.4">ㅤ</span>μήτ’ ὀδμῆς, ἀλλὰ μηδὲ συστάσεως, ἢ λειότητος, ἢ
<span class="lb" data-page="11.469" data-line="5" id="l11.469.5">ㅤ</span>τραχύτητος, ἤ τινος ἑτέρου τοιούτου. τί γὰρ ὅτι γλίσχρον
<span class="lb" data-page="11.469" data-line="6" id="l11.469.6">ㅤ</span>τοὔλαιον, ἢ ὅτι λεῖον, ἢ ὅτι στίλβον, ἢ ὑγρὸν, ἢ ὠχρὸν, ἢ
<span class="lb" data-page="11.469" data-line="7" id="l11.469.7">ㅤ</span>λιπαρὸν, ἢ ὀλισθηρὸν, ἢ δυσξήραντον ἐπαλειφόμενον τοῖς σώμασιν;
<span class="lb" data-page="11.469" data-line="8" id="l11.469.8">ㅤ</span>οὔτε γὰρ εἰ θερμὸν, οὔτε εἰ ψυχρὸν, οὔτ’ εἰ ξηρὸν,
<span class="lb" data-page="11.469" data-line="9" id="l11.469.9">ㅤ</span>οὔτ’ εἰ ὑγρόν ἐστιν τὴν δύναμιν, ἐξ οὐδενὸς ἔνεστι τῶν τοιούτων
<span class="lb" data-page="11.469" data-line="10" id="l11.469.10">ㅤ</span>συλλογίσασθαι. καὶ γὰρ τῶν γλίσχρων καὶ τῶν λείων
<span class="lb" data-page="11.469" data-line="11" id="l11.469.11">ㅤ</span>καὶ τῶν στιλβόντων τὰ μὲν θερμαίνει φανερῶς ἡμᾶς, τὰ
<span class="lb" data-page="11.469" data-line="12" id="l11.469.12">ㅤ</span>δὲ ψύχει, καὶ τὰ μὲν ξηραίνει, τὰ δὲ ὑγραίνει. καὶ καθ’
<span class="lb" data-page="11.469" data-line="13" id="l11.469.13">ㅤ</span>ἕκαστον τῶν συμβεβηκότων οὐκ ἐλαίῳ μόνον, ἀλλὰ καὶ
<span class="lb" data-page="11.469" data-line="14" id="l11.469.14">ㅤ</span>τοῖς ἄλλοις ἅπασιν οὐδέν ἐστιν εὑρεῖν πάγιον οὐδὲ
<span class="lb" data-page="11.469" data-line="15" id="l11.469.15">ㅤ</span>διηνεκὲς, ὡς ἐπ’ αὐτῷ συστήσασθαί τινα καθόλου
<span class="lb" data-page="11.469" data-line="16" id="l11.469.16">ㅤ</span>πρότασιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.4">
<span class="pb page1" data-page="11.469" id="p11.469"></span>
<span class="milestone ed1page page1" data-n="2.18" data-unit="ed1page" id="ed1page.2.18"></span>
<span class="milestone ed2page page1" data-n="13.33" data-unit="ed2page" id="ed2page.13.33"></span>
            <p>
<span class="lb" data-page="11.469" data-line="17" id="l11.469.17"></span><span class="milestone ed2page" data-n="13.34" data-unit="ed2page" id="ed2page.13.34"></span>Ἐῶ γὰρ λέγειν ὅτι οὐδὲ ἐπιστημονικοῖς
<span class="lb" data-page="11.469" data-line="18" id="l11.469.18"></span>ἐν ἅπασι τοῖς τοιούτοις λόγοις οἱ σοφισταὶ χρῶνται
<span class="pb" data-page="11.470" id="p11.470"></span>
<span class="lb" data-page="11.470" data-line="1" id="l11.470.1"></span>πρὸς τὴν τῶν λημμάτων εὕρεσιν, ἀλλ’ ἐξ ἐπαγωγῆς, καὶ τὸ
<span class="lb" data-page="11.470" data-line="2" id="l11.470.2"></span>χεῖρον ἁπάντων, ὅτι μηδ’ ἐπισκεψάμενοί ποτε περὶ φύσεως
<span class="lb" data-page="11.470" data-line="3" id="l11.470.3"></span>ἐπαγωγῆς, μηδ’ ἄν τις αὐτοὺς εἰς τοῦτο προκαλῆται, τολμῶντες
<span class="lb" data-page="11.470" data-line="4" id="l11.470.4"></span>ἀκολουθεῖν, ἀλλὰ καὶ τοῖς ὑπὲρ ἀποδείξεώς τι πραγματευομένοις
<span class="lb" data-page="11.470" data-line="5" id="l11.470.5"></span>ἐπιτιμῶντες. ἔτι δὲ χεῖρον ὅτι μηδ’ ἐξ ἐπαγωγῆς
<span class="lb" data-page="11.470" data-line="6" id="l11.470.6"></span>μόνον, ἀλλ’ ἐκ παραδειγμάτων ἐνίοτε συλλογίζονται,
<span class="lb" data-page="11.470" data-line="7" id="l11.470.7"></span>καθάπερ οἱ ῥήτορες. ὅ τε γὰρ φάσκων ψυχρὸν εἶναι τοὔλαιον,
<span class="lb" data-page="11.470" data-line="8" id="l11.470.8"></span>ὅτι καὶ γλίσχρον, ὥσπερ καὶ τὸ φλέγμα, διὰ παραδείγματος
<span class="lb" data-page="11.470" data-line="9" id="l11.470.9"></span>συλλογίζεται, τὴν ἴσην ἰσχὺν τῆς ἀποδείξεως παρέχων ὁμοίως
<span class="lb" data-page="11.470" data-line="10" id="l11.470.10"></span>τῷ λέγοντι θερμὸν ὑπάρχειν αὐτὸ, διότι γλίσχρον ἐστὶν, ὡς
<span class="lb" data-page="11.470" data-line="11" id="l11.470.11"></span>ὁ ἰξός· ὅ τε φάσκων θερμὸν εἶναι, ὅτι ῥᾳδίως ἐκφλογοῦται
<span class="lb" data-page="11.470" data-line="12" id="l11.470.12"></span>καθάπερ ἄσφαλτος, τῷ λέγοντι ψυχρὸν εἶναι, διότι ῥᾳδίως
<span class="lb" data-page="11.470" data-line="13" id="l11.470.13"></span>πήγνυται, καθάπερ ὕδωρ. τὸ γὰρ ἐκ παραδείγματος ἢ ἐκ
<span class="lb" data-page="11.470" data-line="14" id="l11.470.14"></span>παραδειγμάτων πιστοῦσθαί τι διαφέρει τοῦ δι’ ἐπαγωγῆς
<span class="lb" data-page="11.470" data-line="15" id="l11.470.15"></span>πιστουμένου τῷ τὸν μὲν ἐκ παραδειγμάτων πιστούμενον
<span class="lb" data-page="11.470" data-line="16" id="l11.470.16"></span>ἓν μὲν ἢ δύο τῶν ὁμογενῶν <span class="milestone ed1page" data-n="2.19" data-unit="ed1page" id="ed1page.2.19"></span>λέγειν, ἢ πάντως γε ὀλίγα
<span class="lb" data-page="11.470" data-line="17" id="l11.470.17"></span>τὰ πλείω παραλείποντα, τὸν δ’ ἐξ ἐπαγωγῆς ἅπαντα περιλαμβάνειν
<span class="lb" data-page="11.470" data-line="18" id="l11.470.18"></span>πειρᾶσθαι τὰ διὰ τῆς ἐμπειρίας ἐγνωσμένα, καὶ
<span class="pb" data-page="11.471" id="p11.471"></span>
<span class="lb" data-page="11.471" data-line="1" id="l11.471.1"></span>μηδὲν ὡς οἷόν τε παραλιπεῖν ὃ προφανές τε καὶ δῆλον τοῖς
<span class="lb" data-page="11.471" data-line="2" id="l11.471.2"></span>πολλοῖς, ἀλλὰ ἀποκεκρυμμένον τε καὶ ὀλίγοις γνωστόν. ὅθεν
<span class="lb" data-page="11.471" data-line="3" id="l11.471.3"></span>καὶ βίαιός ἐστιν καὶ πείθει σφοδρῶς ἡ διὰ πάντων τῶν ἐξ
<span class="lb" data-page="11.471" data-line="4" id="l11.471.4"></span>ἐμπειρίας γινωσκομένων ἐπαγωγὴ καὶ μόνοις αὐτοῖς ἡ ἀλαζονεία
<span class="lb" data-page="11.471" data-line="5" id="l11.471.5"></span>κατάφωρος γίνεται τοῖς γεγυμνασμένοις ἐν ἀποδεικτικαῖς
<span class="lb" data-page="11.471" data-line="6" id="l11.471.6"></span>μεθόδοις. καὶ διὰ τοῦθ’ ἡμεῖς ἐπιπλέον ὑπὲρ αὐτῆς ἐν
<span class="lb" data-page="11.471" data-line="7" id="l11.471.7"></span>τοῖς περὶ τῆς ἀποδείξεως ὑπομνήμασιν διήλθομεν. ἴσως
<span class="lb" data-page="11.471" data-line="8" id="l11.471.8"></span>δ’ ἄν ποτε καὶ κατὰ μόνας ἓν ὑπὲρ αὐτῆς ἰδίᾳ συνθείημεν
<span class="lb" data-page="11.471" data-line="9" id="l11.471.9"></span>γράμμα.
</p>
          </article>

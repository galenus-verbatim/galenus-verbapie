<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.5">
<span class="pb page1" data-page="11.471" id="p11.471">ㅤ</span>
<span class="milestone ed1page page1" data-n="2.19" data-unit="ed1page" id="ed1page.2.19">ㅤ</span>
<span class="milestone ed2page page1" data-n="13.34" data-unit="ed2page" id="ed2page.13.34">ㅤ</span>
            <p>
<span class="lb" data-page="11.471" data-line="10" id="l11.471.10">ㅤ</span>Φανεῖται δὲ καὶ νῦν οὐδὲν ἧττον ἡ φύσις
<span class="lb" data-page="11.471" data-line="11" id="l11.471.11">ㅤ</span>αὐτῆς τε τῆς ἐπαγωγῆς καὶ πολὺ δὴ μᾶλλον ἡ τοῦ παραδείγματος.
<span class="lb" data-page="11.471" data-line="12" id="l11.471.12">ㅤ</span>ἅπαντα γὰρ ἐπελθεῖν ἔγνωκα διὰ κεφαλαίων ὅσα
<span class="lb" data-page="11.471" data-line="13" id="l11.471.13">ㅤ</span>τοῖς ἰατροῖς εἴρηται περὶ δυνάμεως ἐλαίου, πιθανῶς μὲν τῷ
<span class="lb" data-page="11.471" data-line="14" id="l11.471.14">ㅤ</span>δοκεῖν, οὐ μὴν ἀληθῶς γε. καὶ πρῶτον τὸ ὑπὸ Διοκλέους ἐν
<span class="lb" data-page="11.471" data-line="15" id="l11.471.15">ㅤ</span>Ἀρχιδάμῳ λελεγμένον, ὡς σκληρύνεσθαι καὶ ἐπικαίεσθαι τὸ
<span class="lb" data-page="11.471" data-line="16" id="l11.471.16">ㅤ</span>δέρμα τοῖς ἐν ἐλαίῳ τριβομένοις, ὑπελάμβανεν ὁ Ἀρχίδαμος
<span class="lb" data-page="11.471" data-line="17" id="l11.471.17">ㅤ</span>καὶ διὰ τοῦτο τὴν ξηροτριβίαν προὔκρινε. συνεκπυροῦσθαί τε
<span class="lb" data-page="11.471" data-line="18" id="l11.471.18">ㅤ</span>γὰρ, φησὶ, καὶ ἐπικαίειν τὸ ἔλαιον ὑπὸ τῆς τρίψεως θερμαινόμενον
<span class="pb" data-page="11.472" id="p11.472">ㅤ</span>
<span class="lb" data-page="11.472" data-line="1" id="l11.472.1">ㅤ</span>ἐνόμιζεν καὶ κατὰ τοῦτο ἐξικμάζειν καὶ ξηραίνειν
<span class="lb" data-page="11.472" data-line="2" id="l11.472.2">ㅤ</span>ἱκανῶς, ὥσπερ τῶν ὀπτωμένων τὰ χριόμενα. καὶ γὰρ καὶ
<span class="lb" data-page="11.472" data-line="3" id="l11.472.3">ㅤ</span>ταῦτα σκληρύνεσθαι μᾶλλον ἢ εἰ χωρὶς ἐλαίου τις ὀπτήσειεν.
<span class="lb" data-page="11.472" data-line="4" id="l11.472.4">ㅤ</span>αὐτὴν δὲ ἴσως ἄμεινον ὅλην παραγράψαι τοῦ Διοκλέους τὴν
<span class="lb" data-page="11.472" data-line="5" id="l11.472.5">ㅤ</span>ῥῆσιν. ἔχει δὲ ᾧδε· τὸ δὲ μετ’ ἐλαίου τρίβειν οὐχ ὁμοίως
<span class="lb" data-page="11.472" data-line="6" id="l11.472.6">ㅤ</span>ἐδοκίμαζε. πρῶτον μὲν γὰρ ἀνώμαλον ᾤετο γίνεσθαι τὴν
<span class="lb" data-page="11.472" data-line="7" id="l11.472.7">ㅤ</span>τοιαύτην τρίψιν παρὰ τὸ τὰς χεῖρας ὀλισθαίνειν καὶ μὴ
<span class="lb" data-page="11.472" data-line="8" id="l11.472.8">ㅤ</span>δύνασθαι τῆς σαρκὸς ὁμοίως ἀντιλαμβάνεσθαι διὰ τὸ λίπος.
<span class="lb" data-page="11.472" data-line="9" id="l11.472.9">ㅤ</span>ἔτι δὲ καὶ σκληρύνεσθαι καὶ ἐπικαίεσθαι τὸ δέρμα τοῖς οὕτω
<span class="lb" data-page="11.472" data-line="10" id="l11.472.10">ㅤ</span>τριβομένοις ἔφη μᾶλλον ἢ τοῖς ξηροῖς. συνεκπυροῦσθαι γὰρ
<span class="lb" data-page="11.472" data-line="11" id="l11.472.11">ㅤ</span>καὶ ἐπικαίειν τὸ ἔλαιον θερμαινόμενον ὑπὸ τῆς τρίψεως,
<span class="lb" data-page="11.472" data-line="12" id="l11.472.12">ㅤ</span><span class="milestone ed2page" data-n="13.35" data-unit="ed2page" id="ed2page.13.35">ㅤ</span>καθάπερ τῶν ὀπτωμένων τὰ χριόμενα τῶν μὴ χριομένων,
<span class="lb" data-page="11.472" data-line="13" id="l11.472.13">ㅤ</span>ἐκπυρουμένου τοῦ ἐλαίου θερμαινόμενα καὶ ἐξικμαζόμενα
<span class="lb" data-page="11.472" data-line="14" id="l11.472.14">ㅤ</span>λίαν σκληρύνεσθαι μᾶλλον. ὁμοίως δὲ καὶ τὰ ἐν τῷ
<span class="lb" data-page="11.472" data-line="15" id="l11.472.15">ㅤ</span>ἐλαίῳ ἑψόμενα κραῦρα καὶ καπυρὰ γίνεσθαι διὰ τὴν αὐτὴν
<span class="lb" data-page="11.472" data-line="16" id="l11.472.16">ㅤ</span>αἰτίαν. πρὸς δὲ τούτοις, ὥσπερ τὰ ξύλα καὶ τὰ δέρματα
<span class="lb" data-page="11.472" data-line="17" id="l11.472.17">ㅤ</span>καὶ τὰ ἄλλα τὰ μετ’ ἐλαίου τριβόμενα συνδιαδίδωσιν εἴσω
<span class="lb" data-page="11.472" data-line="18" id="l11.472.18">ㅤ</span>τὸ ἔλαιον, οὕτως ᾤετο καὶ τὰ σώματα. τούτου δὲ γιγνομένου
<span class="pb" data-page="11.473" id="p11.473">ㅤ</span>
<span class="lb" data-page="11.473" data-line="1" id="l11.473.1">ㅤ</span>πολλὰ τῶν εἰθισμένων διὰ τῆς σαρκὸς μετὰ τοῦ πνεύματος
<span class="lb" data-page="11.473" data-line="2" id="l11.473.2">ㅤ</span>ῥεῖν καὶ ἔξω διαπίπτειν ἀποστέγεσθαι, ὥσπερ καὶ διὰ
<span class="lb" data-page="11.473" data-line="3" id="l11.473.3">ㅤ</span>τῶν ἠθμῶν καὶ τῶν ὀθονίων καὶ ἐρίων καὶ πάντων δι’ ὧν
<span class="lb" data-page="11.473" data-line="4" id="l11.473.4">ㅤ</span>ἠθεῖταί τι ἐγχεόμενον καὶ χριόμενον, οὐ δύνασθαι τὰ ὑγρὰ
<span class="lb" data-page="11.473" data-line="5" id="l11.473.5">ㅤ</span>ῥεῖν ὁμοίως. ἀπολαμβανομένης δὲ τῆς τοιαύτης ἐκκρίσεως
<span class="lb" data-page="11.473" data-line="6" id="l11.473.6">ㅤ</span>τὰ μὲν παλιῤῥοεῖν εἴσω, συμπληροῦν ἀθροιζόμενα τοὺς πόρους
<span class="lb" data-page="11.473" data-line="7" id="l11.473.7">ㅤ</span>ἀλλήλοις πλεκόμενα καὶ ὑπὸ τοῦ ἐλαίου περιλαμβανόμενα
<span class="lb" data-page="11.473" data-line="8" id="l11.473.8">ㅤ</span>διὰ τὸ ἔχειν τι ἰξῶδες τὸ ἔλαιον, ὥσπερ ἐπὶ τῶν ἄλλων
<span class="lb" data-page="11.473" data-line="9" id="l11.473.9">ㅤ</span>φαίνεται τὸ λιπαρὸν τοὺς κονιορτοὺς καὶ τὰ κάρφη καὶ τὰ
<span class="lb" data-page="11.473" data-line="10" id="l11.473.10">ㅤ</span>ἄλλα τὰ τοιαῦτα συνθηρεύειν. ἐμφραττομένων δὲ τῶν πόρων
<span class="lb" data-page="11.473" data-line="11" id="l11.473.11">ㅤ</span>ἀεὶ καὶ κατὰ μικρὸν ἀναγκαῖον εἶναι πολλὰ χεῖρον ἀποτελεῖσθαι
<span class="lb" data-page="11.473" data-line="12" id="l11.473.12">ㅤ</span>τῶν εἰθισμένων γίγνεσθαι κατὰ φύσιν. ὑπελάμβανε
<span class="lb" data-page="11.473" data-line="13" id="l11.473.13">ㅤ</span>δέ τι καὶ δηκτικὸν ἔχειν αὐτὸ, παρ’ ὃ καὶ τοὺς ὀφθαλμοὺς
<span class="lb" data-page="11.473" data-line="14" id="l11.473.14">ㅤ</span>δακρύειν καὶ τὴν φάρυγγα κέρχνειν καὶ τὴν κοιλίαν ξύειν καὶ
<span class="lb" data-page="11.473" data-line="15" id="l11.473.15">ㅤ</span>αἱματώδεις ποιεῖν διαχωρήσεις πινόμενον. ἄνευ μὲν οὖν τρίψεως
<span class="lb" data-page="11.473" data-line="16" id="l11.473.16">ㅤ</span>ἀλειφομένους οὐδὲν λυπεῖν· ἀσθενεστέραν γὰρ εἶναι
<span class="lb" data-page="11.473" data-line="17" id="l11.473.17">ㅤ</span>τὴν δῆξιν ἢ ὥστε ποιεῖν τινα αἴσθησιν· μετὰ δὲ τῆς τρίψεως ﻿
<span class="pb" data-page="11.474" id="p11.474">ㅤ</span>
<span class="lb" data-page="11.474" data-line="1" id="l11.474.1">ㅤ</span>εἰσδυόμενον εἰς τὴν σάρκα, κακουργεῖν μᾶλλον τῇ δήξει καθάπερ
<span class="lb" data-page="11.474" data-line="2" id="l11.474.2">ㅤ</span>πολλὰ τῶν φαρμάκων, οὕτω μὲν ἐπιχρισθέντα ἧττον
<span class="lb" data-page="11.474" data-line="3" id="l11.474.3">ㅤ</span>ἰσχύειν, προσπιεζόμενα δὲ καὶ εἰσδυόμενα εἴσω μᾶλλον ἐνεργεῖν.
<span class="lb" data-page="11.474" data-line="4" id="l11.474.4">ㅤ</span>καὶ δὴ καὶ ταῖς ἀκαλήφαις καὶ ἄλλοις πολλοῖς ἡσυχῇ
<span class="lb" data-page="11.474" data-line="5" id="l11.474.5">ㅤ</span>μὲν ψαύοντας οὐδὲν ἐνοχλεῖν, τύπτοντας δὲ καὶ προσπιέζοντας
<span class="lb" data-page="11.474" data-line="6" id="l11.474.6">ㅤ</span>λυπεῖν. ἃ μὲν οὖν ὁ Διοκλῆς ἐν Ἀρχιδάμῳ λέγει
<span class="lb" data-page="11.474" data-line="7" id="l11.474.7">ㅤ</span>ταῦτ’ ἔστιν. πάρεστι δὲ σκοπεῖν ἅμα τό τε πιθανὸν αὐτῶν
<span class="lb" data-page="11.474" data-line="8" id="l11.474.8">ㅤ</span>καὶ μοχθηρόν. ὅτι μὲν γὰρ ἐν ἐλαίῳ πᾶν ὁτιοῦν ἑψόμενον
<span class="lb" data-page="11.474" data-line="9" id="l11.474.9">ㅤ</span>ἀπόλλυσι τὴν οἰκείαν ὑγρότητα καὶ ψαθυρὸν καὶ κραῦρον
<span class="lb" data-page="11.474" data-line="10" id="l11.474.10">ㅤ</span>γίγνεται ταχέως, οὐδὲν τοιοῦτον πάσχον ἐν ὕδατι πρὸς τῆς
<span class="lb" data-page="11.474" data-line="11" id="l11.474.11">ㅤ</span>ἐμπειρίας ἐδιδάχθημεν, ὥστε ταύτῃ μὲν οὐδὲν ὁ Ἀρχίδαμος
<span class="lb" data-page="11.474" data-line="12" id="l11.474.12">ㅤ</span>ἐψεύσατο. δέον δὲ ὥσπερ ὁ Ἀριστοτέλης καὶ Θεόφραστος,
<span class="lb" data-page="11.474" data-line="13" id="l11.474.13">ㅤ</span>ἕτεροί τέ τινες ἄνδρες φιλόσοφοι, τὰ τοιαῦτα τῶν προβλημάτων
<span class="lb" data-page="11.474" data-line="14" id="l11.474.14">ㅤ</span>ἐν τοῖς φυσικοῖς ζητήμασιν προβάλλουσί τε καὶ λύουσι,
<span class="lb" data-page="11.474" data-line="15" id="l11.474.15">ㅤ</span>καὶ αὐτὸς, εἴπερ ἐβούλετο τὰς αἰτίας ἁπάντων τῶν γιγνομένων
<span class="lb" data-page="11.474" data-line="16" id="l11.474.16">ㅤ</span>ζητεῖν, ὁμοίως ἐκείνοις προβάλλειν τε καὶ λύειν. εἰ
<span class="lb" data-page="11.474" data-line="17" id="l11.474.17">ㅤ</span>δ’ οὐ φαίνεται τοῦτο ποιῶν, ἐν τούτῳ καὶ μάλιστα δοκεῖ
<span class="lb" data-page="11.474" data-line="18" id="l11.474.18">ㅤ</span>μοι σφάλλεσθαι. τὸ μὲν γὰρ φαινόμενον ἐναργῶς ἀεὶ χρὴ
<span class="pb" data-page="11.475" id="p11.475">ㅤ</span>
<span class="lb" data-page="11.475" data-line="1" id="l11.475.1">ㅤ</span>τίθεσθαι πρῶτον, ἐπισκέπτεσθαι δὲ ἐφεξῆς, εἴ τις ἐθέλοι,
<span class="lb" data-page="11.475" data-line="2" id="l11.475.2">ㅤ</span>τὴν αἰτίαν αὐτοῦ, φυσικὰ προβλήματα συντιθέντα τρόπῳ
<span class="lb" data-page="11.475" data-line="3" id="l11.475.3">ㅤ</span>τοιῷδε. διὰ τί τὸ μὲν ἔλαιον ξηρὰ καὶ ψαθυρὰ καὶ κραῦρα
<span class="lb" data-page="11.475" data-line="4" id="l11.475.4">ㅤ</span>τὰ ἐν αὐτῷ καθεψόμενα ποιεῖ, τὸ δὲ ὕδωρ ὑγρὰ καὶ μαλακά;
<span class="lb" data-page="11.475" data-line="5" id="l11.475.5">ㅤ</span>ἢ διὰ τί τὰ μὲν ἑψόμενα κατὰ τοὔλαιον ἀποξηραίνεται, τὰ
<span class="lb" data-page="11.475" data-line="6" id="l11.475.6">ㅤ</span>δ’ ἄλλως ἐν αὐτῷ βρεχόμενα φυλάττει τὴν οἰκείαν ὑγρότητα
<span class="lb" data-page="11.475" data-line="7" id="l11.475.7">ㅤ</span>μᾶλλον ἢ εἰ μηδ’ ὅλως ἐβρέχετο; διὰ τί δὲ τὰς ἀπὸ σκίλλης
<span class="lb" data-page="11.475" data-line="8" id="l11.475.8">ㅤ</span>καὶ ἀκαλήφης δήξεις ἰᾶται; διὰ τί δὲ τούτων μὲν ἰατρικόν
<span class="lb" data-page="11.475" data-line="9" id="l11.475.9">ㅤ</span>ἐστιν, αὐτὸ δὲ δάκνει τοὺς ὀφθαλμούς; διὰ τί τὸ μὲν ἄλλο
<span class="lb" data-page="11.475" data-line="10" id="l11.475.10">ㅤ</span>σῶμα πᾶν οὐ δάκνει, τοὺς ὀφθαλμοὺς δὲ δάκνει; διὰ τί τὴν
<span class="lb" data-page="11.475" data-line="11" id="l11.475.11">ㅤ</span>μὲν φάρυγγα τραχύνει, τὰ δὲ ἕλκη παρηγορεῖ; διὰ τί γαστρὸς
<span class="lb" data-page="11.475" data-line="12" id="l11.475.12">ㅤ</span>ὑπαγωγόν ἐστι; διὰ τί κόπων ἰατικόν; διὰ τί τοὺς
<span class="lb" data-page="11.475" data-line="13" id="l11.475.13">ㅤ</span>ἀλειψομένους ἀπεριψύκτους τηρεῖ; διὰ τί τῶν ἐντόμων ζώων
<span class="lb" data-page="11.475" data-line="14" id="l11.475.14">ㅤ</span>ἀναιρετικόν ἐστι; διὰ τί τῶν ἱμάντων καὶ βυρσῶν μαλακτικὸν
<span class="lb" data-page="11.475" data-line="15" id="l11.475.15">ㅤ</span>ὑπάρχει, τῶν δ’ ἑψομένων ἐν αὐτῷ σχεδὸν ἁπάντων σκληρυντικόν;
<span class="lb" data-page="11.475" data-line="16" id="l11.475.16">ㅤ</span>ἓν μὲν εἶδός σοι προβλημάτων τοῦτο, φυσικῷ
<span class="lb" data-page="11.475" data-line="17" id="l11.475.17">ㅤ</span>προσῆκον μόνῳ. <span class="milestone ed2page" data-n="13.36" data-unit="ed2page" id="ed2page.13.36">ㅤ</span>τὸ δ’ ἕτερον, ὃ κοινὸν ἤδη καὶ τοῖς
<span class="lb" data-page="11.475" data-line="18" id="l11.475.18">ㅤ</span>ἀπὸ τῶν τεχνῶν, ἔστι τοιόνδε. διὰ τίνα αἰτίαν ἐπαλείφουσιν
<span class="pb" data-page="11.476" id="p11.476">ㅤ</span>
<span class="lb" data-page="11.476" data-line="1" id="l11.476.1">ㅤ</span>ἐλαίῳ πρότερον ὀπτῶντες οἱ μάγειροι τοὺς ἰχθῦς καὶ τὰ
<span class="lb" data-page="11.476" data-line="2" id="l11.476.2">ㅤ</span>κρέα; διὰ τί τρίβουσιν ἐλαίῳ τοὺς ἀθλητὰς οἱ γυμνασταί;
<span class="lb" data-page="11.476" data-line="3" id="l11.476.3">ㅤ</span>διὰ τί δὲ καὶ οἱ παιδοτρίβαι τοὺς παῖδας; ἔνεστι γὰρ ἑκάστου
<span class="lb" data-page="11.476" data-line="4" id="l11.476.4">ㅤ</span>τῶν τοιούτων προβλημάτων ἐμπειρικὴν αἰτίαν ἀποδοῦναι,
<span class="lb" data-page="11.476" data-line="5" id="l11.476.5">ㅤ</span>τοὺς μὲν ἰχθὺς καὶ τὰ κρέα διὰ τοῦτο ἐπαλείφειν
<span class="lb" data-page="11.476" data-line="6" id="l11.476.6">ㅤ</span>τῶν μαγείρων ἐρούντων ἂν, ὅτι ξηρὰ καὶ περικεκαυμένα τὰ
<span class="lb" data-page="11.476" data-line="7" id="l11.476.7">ㅤ</span>ἐκτὸς αὐτῶν γίγνεται, χωρὶς τοῦ λίπους ὀπτωμένων· τοὺς
<span class="lb" data-page="11.476" data-line="8" id="l11.476.8">ㅤ</span>δ’ ἀθλητὰς ἐν ἐλαίῳ τρίβειν τῶν γυμναστῶν φησόντων ἂν,
<span class="lb" data-page="11.476" data-line="9" id="l11.476.9">ㅤ</span>ὅτι καὶ τοὺς προϋπάρχοντας κόπους λύει τοῦτο καὶ τοὺς
<span class="lb" data-page="11.476" data-line="10" id="l11.476.10">ㅤ</span>μέλλοντας πραΰνει καὶ αὐτὴν τὴν τρίψιν ὁμαλὴν καὶ πραεῖαν
<span class="lb" data-page="11.476" data-line="11" id="l11.476.11">ㅤ</span>τελέως ἀπεργάζεται καὶ πρὸς τὰς μελλούσας κινήσεις παρασκευάζει
<span class="lb" data-page="11.476" data-line="12" id="l11.476.12">ㅤ</span>τὸ σῶμα. διὰ τὰ αὐτὰ δὲ ταῦτα καὶ οἱ παιδοτρίβαι
<span class="lb" data-page="11.476" data-line="13" id="l11.476.13">ㅤ</span>τοὺς παῖδας ἀλείφειν ἐροῦσι καὶ πρὸ τῶν γυμνασίων καὶ μετὰ
<span class="lb" data-page="11.476" data-line="14" id="l11.476.14">ㅤ</span>τὰ γυμνάσια. διὰ τί μέντοι τὸ ἔλαιον ἴαμα κόπων ἐστὶν,
<span class="lb" data-page="11.476" data-line="15" id="l11.476.15">ㅤ</span>οὐκ ἔτι οὔτε γυμναστὴς οὔτε παιδοτρίβης οὔτ’ ἰατρὸς ἐμπειρικὸς
<span class="lb" data-page="11.476" data-line="16" id="l11.476.16">ㅤ</span>ἐπίσταται. οὐ μὴν οὐδ’ ὅτι μὴ γινώσκουσιν ἀφίστανται
<span class="lb" data-page="11.476" data-line="17" id="l11.476.17">ㅤ</span>τῶν ἐναργῶς φαινομένων. οὐδὲ γὰρ διὰ τί λευκὸς
<span class="lb" data-page="11.476" data-line="18" id="l11.476.18">ㅤ</span>μὲν ἐλλέβορος ἄνω καθαίρει, μέλας δὲ κάτω γινώσκοντες,
<span class="pb" data-page="11.477" id="p11.477">ㅤ</span>
<span class="lb" data-page="11.477" data-line="1" id="l11.477.1">ㅤ</span>οὐδὲ διὰ τί κνίκος μὲν φλέγματος ἀγωγόν ἐστιν, ἐπίθυμον
<span class="lb" data-page="11.477" data-line="2" id="l11.477.2">ㅤ</span>δὲ μελάνων οὐκ εἰδότες, ὅμως χρῶνται τοῖς φαρμάκοις εἰς
<span class="lb" data-page="11.477" data-line="3" id="l11.477.3">ㅤ</span>ἅπερ ἐδίδαξεν ἡ πεῖρα καὶ θεραπεύουσι τοὺς δεομένους καὶ
<span class="lb" data-page="11.477" data-line="4" id="l11.477.4">ㅤ</span>πιστεύουσι τοῖς ἐναργῶς φαινομένοις καὶ καταγελῶσι τῶν τῷ
<span class="lb" data-page="11.477" data-line="5" id="l11.477.5">ㅤ</span>λόγῳ τἀναντία <span class="milestone ed1page" data-n="2.20" data-unit="ed1page" id="ed1page.2.20">ㅤ</span>κατασκευαζόντων.
</p>
          </article>

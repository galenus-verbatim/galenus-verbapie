<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.6">
<span class="pb page1" data-page="11.477" id="p11.477"></span>
<span class="milestone ed1page page1" data-n="2.20" data-unit="ed1page" id="ed1page.2.20"></span>
<span class="milestone ed2page page1" data-n="13.36" data-unit="ed2page" id="ed2page.13.36"></span>
            <p>
<span class="lb" data-page="11.477" data-line="6" id="l11.477.6"></span>Ἀλλ’ Ἀρχίδαμος μὲν πρὸς τῷ καταφρονεῖν
<span class="lb" data-page="11.477" data-line="7" id="l11.477.7"></span>ἐν πολλοῖς τῶν ἐναργῶς φαινομένων, ἔτι μοι δοκεῖ καὶ
<span class="lb" data-page="11.477" data-line="8" id="l11.477.8"></span>ταύτῃ δικαίως ἂν ψέγεσθαι. λέγει μὲν γὰρ ἀμείνω τὴν ξηρὰν
<span class="lb" data-page="11.477" data-line="9" id="l11.477.9"></span>τρίψιν εἶναι τῆς μετ’ ἐλαίου, διότι τὸ σῶμα σκληρότερόν τε
<span class="lb" data-page="11.477" data-line="10" id="l11.477.10"></span>καὶ ξηρότερον τοῖς ἀλειφομένοις ἐργάζεται, μαλακώτερον δὲ
<span class="lb" data-page="11.477" data-line="11" id="l11.477.11"></span>τοῖς ξηροῖς τριβομένοις γίγνεται. λέγει δ’ οὐδὲν ἧττον ἐν
<span class="lb" data-page="11.477" data-line="12" id="l11.477.12"></span>αὐτῷ τῷ λόγῳ τούτῳ προελθὼν βραχὺ καὶ τὰ ξύλα καὶ τὰ
<span class="lb" data-page="11.477" data-line="13" id="l11.477.13"></span>δέρματα καὶ τὰ ἄλλα τὰ μετ’ ἐλαίου τριβόμενα διαδιδόναι
<span class="lb" data-page="11.477" data-line="14" id="l11.477.14"></span>μέχρι τοῦ βάθους αὐτοῦ καὶ τοῦτο εἶναι μέγιστον μαρτύριον
<span class="lb" data-page="11.477" data-line="15" id="l11.477.15"></span>ὅτι κᾀν τοῖς ἡμετέροις σώμασιν εἴσω χωροῦν ἐμπλάττει
<span class="lb" data-page="11.477" data-line="16" id="l11.477.16"></span>τε τοὺς πόρους καὶ κωλύει τὰς τῶν ὑγρῶν ἐκροάς. κᾀγὼ
<span class="lb" data-page="11.477" data-line="17" id="l11.477.17"></span>μὲν οὐκ οἶδα πῶς τάδε συμφωνεῖ. εἰ γὰρ τοὔλαιον κωλύει
<span class="lb" data-page="11.477" data-line="18" id="l11.477.18"></span>τὰς τῶν ὑγρῶν ἐκροὰς, οὐκ ἂν δήπου λέγοιτο ξηραίνειν, ὥστε
<span class="pb" data-page="11.478" id="p11.478"></span>
<span class="lb" data-page="11.478" data-line="1" id="l11.478.1"></span>μάτην ὡς ξηραῖνον αὐτὸ κατὰ τὰς τρίψεις φυλάττεται.
<span class="lb" data-page="11.478" data-line="2" id="l11.478.2"></span>σφάλλεσθαι δέ μοι δοκεῖ κᾀν τῷ τοῖς ἑψομένοις ἐν ἐλαίῳ
<span class="lb" data-page="11.478" data-line="3" id="l11.478.3"></span>παραπλησίως διατίθεσθαι νομίζειν τοὺς ἐν αὐτῷ τριβομένους.
<span class="lb" data-page="11.478" data-line="4" id="l11.478.4"></span>οὐ γὰρ δὴ ταῦτά γέ φησι ποιεῖν θερμὸν, ἢ ψυχρὸν, ἢ εὔκρατον,
<span class="lb" data-page="11.478" data-line="5" id="l11.478.5"></span>ἢ χλιαρὸν, ἢ ζέον ἔλαιον, ὥσπερ οὐδὲ τὸ ὕδωρ αὐτό.
<span class="lb" data-page="11.478" data-line="6" id="l11.478.6"></span>φαίνεται γὰρ καὶ τοῦτο ψυχρὸν μὲν εἴπερ προσφέροιτο;
<span class="lb" data-page="11.478" data-line="7" id="l11.478.7"></span>πυκνοῦν καὶ πιλοῦν καὶ συστέλλον καὶ σφίγγον τὸ ἀποκρινόμενον,
<span class="lb" data-page="11.478" data-line="8" id="l11.478.8"></span>ὥσπερ εἰ καὶ ζέον ἐσχάτως, καῖον· εἰ δ’ εὔκρατόν τε
<span class="lb" data-page="11.478" data-line="9" id="l11.478.9"></span>καὶ συμμέτρως θερμὸν προσενεχθείη, χαλῶν καὶ ἀραιοῦν καὶ
<span class="lb" data-page="11.478" data-line="10" id="l11.478.10"></span>χέον καὶ διαφοροῦν. εἰ δὲ μήτε ψυχρὸν ἐπισήμως εἴη μήτε
<span class="lb" data-page="11.478" data-line="11" id="l11.478.11"></span>θερμὸν, ἀλλ’ οἷον τὸ λεγόμενον ὑπὸ τῶν πολλῶν κρηναῖον,
<span class="lb" data-page="11.478" data-line="12" id="l11.478.12"></span>οὐδὲν μὲν τῶν εἰρημένων ποιεῖν τηνικαῦτα, διαδείκνυσθαι
<span class="lb" data-page="11.478" data-line="13" id="l11.478.13"></span>δὲ τὴν οἰκείαν ἑαυτοῦ δύναμιν. οὕτως οὖν καὶ τοὔλαιον εἴ
<span class="lb" data-page="11.478" data-line="14" id="l11.478.14"></span>τις ἐξετάζειν ἐθέλοι, πάσης ἐπικτήτου ψύξεώς τε καὶ θερμότητος
<span class="lb" data-page="11.478" data-line="15" id="l11.478.15"></span>ἐλεύθερον ἐργασάμενος αὐτὸ πρότερον, οὕτω τὴν βάσανον
<span class="lb" data-page="11.478" data-line="16" id="l11.478.16"></span>ποιείσθω. τὸ μὲν γὰρ ἄκρως ψυχρὸν οὐ κατὰ τὴν
<span class="lb" data-page="11.478" data-line="17" id="l11.478.17"></span>ἑαυτοῦ μόνον ἔτι δύναμιν, ἀλλὰ καὶ διά τὴν τῆς ὀθνείας
<span class="lb" data-page="11.478" data-line="18" id="l11.478.18"></span>ποιότητος ἐπικράτησιν ἐνεργήσει τι περὶ τοῖς πλησιάζουσιν: ﻿
<span class="pb" data-page="11.479" id="p11.479"></span>
<span class="lb" data-page="11.479" data-line="1" id="l11.479.1"></span><span class="milestone ed2page" data-n="13.37" data-unit="ed2page" id="ed2page.13.37"></span>οὕτως δὲ καὶ τὸ θερμὸν ἱκανῶς. εἰ δ’ ἀμφοτέρων ἔξω
<span class="lb" data-page="11.479" data-line="2" id="l11.479.2"></span>καταστήσας αὐτὸ βασανίζειν ἐθέλοις, ἐξεύροις ἂν οὕτως μόνως
<span class="lb" data-page="11.479" data-line="3" id="l11.479.3"></span>τὴν οἰκείαν ἐλαίου δύναμιν. ὥσθ’ ὅτε μὲν ἐλαίῳ συνήθως
<span class="lb" data-page="11.479" data-line="4" id="l11.479.4"></span>τρίβεταί τις, ὥσπερ οἱ γυμναστικοὶ πάντες, ἐν ἐλαίῳ
<span class="lb" data-page="11.479" data-line="5" id="l11.479.5"></span>μόνῳ τρίβεται, πάσης ἄνωθεν τῆς ποιότητος ἔξωθεν. ὅταν
<span class="lb" data-page="11.479" data-line="6" id="l11.479.6"></span>δ’ ἤτοι ζέον ἢ θερμὸν ἱκανῶς ἐργασάμενος, ἢ καὶ ψυχρὸν
<span class="lb" data-page="11.479" data-line="7" id="l11.479.7"></span>ἐσχάτως αὐτὸ, χρῷτο τηνικαῦτα, σύνθετον ἀνάγκη γίνεσθαι
<span class="lb" data-page="11.479" data-line="8" id="l11.479.8"></span>τὴν ἐνέργειαν ἔκ τε τῆς οἰκείας ἐλαίου δυνάμεως καὶ τῆς
<span class="lb" data-page="11.479" data-line="9" id="l11.479.9"></span>ἐπικτήτου ποιότητος. καὶ πολλάκις δὲ κατακρύπτεσθαι τελέως
<span class="lb" data-page="11.479" data-line="10" id="l11.479.10"></span>ἀναγκαῖόν ἐστιν τὴν οἰκείαν δύναμιν ἑκάστῳ τῶν φαρμάκων,
<span class="lb" data-page="11.479" data-line="11" id="l11.479.11"></span>ὅταν ἰσχυρὰν πάνυ προσλάβῃ τὴν ἔξωθεν ποιότητα.
<span class="lb" data-page="11.479" data-line="12" id="l11.479.12"></span>τί τοίνυν ὅμοιον ἢ ἑψεῖν ἐν ἐλαίῳ ζέοντι βοτάνας, ἢ τὰ
<span class="lb" data-page="11.479" data-line="13" id="l11.479.13"></span>τῶν γυμναζομένων ἀνατρίβειν σώματα; μάλιστα μὲν γὰρ, ὡς
<span class="lb" data-page="11.479" data-line="14" id="l11.479.14"></span>καὶ πρόσθεν ἐπιδέδεικται, φεύγειν χρὴ τὰς ἀπὸ τῶν ἔξωθεν
<span class="lb" data-page="11.479" data-line="15" id="l11.479.15"></span>πίστεις, ἔχοντάς γε τὴν οἰκείαν ἑκάστῳ προσφέρειν πεῖραν.
<span class="lb" data-page="11.479" data-line="16" id="l11.479.16"></span>εἰ δ’ ἄρα ποτὲ καὶ τοῦτο πράττειν ἐθελήσειέ τις, ἀλλ’ ὅμοιά
<span class="lb" data-page="11.479" data-line="17" id="l11.479.17"></span>γε παραβάλλειν πειρᾶσθαι, καθάπερ ἐπὶ τῶν βυρσῶν ἐποίησεν
<span class="lb" data-page="11.479" data-line="18" id="l11.479.18"></span>καὶ τῶν ἱμάντων. οὔτε γὰρ προθερμήνας ἔλαιον οὔτ’
<span class="pb" data-page="11.480" id="p11.480"></span>
<span class="lb" data-page="11.480" data-line="1" id="l11.480.1"></span>ἐν χιόνι προψύξας οὐδεὶς, ἀλλὰ τὸ ἐπιτυχὸν ἕκαστος λαμβάνων
<span class="lb" data-page="11.480" data-line="2" id="l11.480.2"></span>ἱμάντας ἀνατρίβει καὶ βύρσας, ὥσπερ, οἶμαι, καὶ τοὺς
<span class="lb" data-page="11.480" data-line="3" id="l11.480.3"></span>παῖδας οἱ παιδοτρίβαι, κατὰ τὸ ἐπιτυχὸν ἔλαιον ἀνατρίβουσιν,
<span class="lb" data-page="11.480" data-line="4" id="l11.480.4"></span>οὔτε προθερμήναντες ἐπὶ πυρὸς οὔτε προψύξαντες ἐπὶ
<span class="lb" data-page="11.480" data-line="5" id="l11.480.5"></span>χιόνος. ἐπεί τοι καὶ ἡμεῖς οὐκ ὀλιγάκις ἐγκαιομένην κεφαλὴν
<span class="lb" data-page="11.480" data-line="6" id="l11.480.6"></span>ἐλαίῳ πάνυ ψυχρῷ καταντλήσαντες ἐνεψύξαμεν. εἰ δὲ μηδ’
<span class="lb" data-page="11.480" data-line="7" id="l11.480.7"></span>ἁλῶν ἔχοι τοὔλαιον, ἔτι καὶ μᾶλλον ἐμψύξει. εἰ δὲ καὶ ὠμοτριβὲς
<span class="lb" data-page="11.480" data-line="8" id="l11.480.8"></span>εἴη, πολὺ δὴ καὶ μᾶλλον ἔτι.
</p>
          </article>

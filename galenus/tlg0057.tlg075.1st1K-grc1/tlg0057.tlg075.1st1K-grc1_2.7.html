<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.7">
<span class="pb page1" data-page="11.480" id="p11.480">ㅤ</span>
<span class="milestone ed1page page1" data-n="2.20" data-unit="ed1page" id="ed1page.2.20">ㅤ</span>
<span class="milestone ed2page page1" data-n="13.37" data-unit="ed2page" id="ed2page.13.37">ㅤ</span>
            <p>
<span class="lb" data-page="11.480" data-line="9" id="l11.480.9">ㅤ</span>Σκευάζομεν δὲ καὶ τοῦτο παραπλησίως τῷ
<span class="lb" data-page="11.480" data-line="10" id="l11.480.10">ㅤ</span>ὕδατι θερμήναντες γὰρ αὐτὸ πρότερον, οὕτως ἐνιστῶμεν
<span class="lb" data-page="11.480" data-line="11" id="l11.480.11">ㅤ</span>ἀκραιφνεῖ ψυχρῷ. εἰ δὲ καὶ κρουνὸς ὑπερκείμενος ἐπ’ αὐτῷ
<span class="lb" data-page="11.480" data-line="12" id="l11.480.12">ㅤ</span>καταράττων εἴη, προεστεγνωμένου δηλονότι τοῦ περιέχοντος
<span class="lb" data-page="11.480" data-line="13" id="l11.480.13">ㅤ</span>ἀγγείου τοὔλαιον, ἔτι καὶ μᾶλλον ἂν οὕτω ψυχρότερον ἐργασθείη.
<span class="lb" data-page="11.480" data-line="14" id="l11.480.14">ㅤ</span>ψυχρὸν δ’ ἱκανῶς γίνεται, κᾀπειδὰν προθερμανθὲν
<span class="lb" data-page="11.480" data-line="15" id="l11.480.15">ㅤ</span>ἐν φρέατι κρεμασθὲν ψαῦον τοῦ ὕδατος. γίγνεται μὲν γὰρ
<span class="lb" data-page="11.480" data-line="16" id="l11.480.16">ㅤ</span>καὶ τὸ μὴ ψαῦον ψυχρὸν, ἀλλ’ ἧττον. αἱ μὲν δὴ τοιαῦται
<span class="lb" data-page="11.480" data-line="17" id="l11.480.17">ㅤ</span>παρασκευαὶ ψυχρὸν ἀποδεικνύουσι τοὔλαιον, αἱ δ’ ἐναντίαι
<span class="lb" data-page="11.480" data-line="18" id="l11.480.18">ㅤ</span>θερμὸν. χρώμεθα δὲ κᾀκείναις, ἐπὶ τῶν κατεψυγμένων σωμάτων,
<span class="pb" data-page="11.481" id="p11.481">ㅤ</span>
<span class="lb" data-page="11.481" data-line="1" id="l11.481.1">ㅤ</span>εἰς δεξαμενὴν ἐμβιβάζοντες ἐλαίου θερμοῦ τοὺς ἀπονεναρκωμένους
<span class="lb" data-page="11.481" data-line="2" id="l11.481.2">ㅤ</span>τι μέρος, ἢ τρομώδεις, ἢ σπασμώδεις, ἢ παλμώδεις,
<span class="lb" data-page="11.481" data-line="3" id="l11.481.3">ㅤ</span>ἢ ἀκινήτους, ἢ ἀναισθήτους, ἢ δυσαισθήτους, ἤ τι
<span class="lb" data-page="11.481" data-line="4" id="l11.481.4">ㅤ</span>τοιοῦτον ἕτερον πάσχοντας. εἴ τις τοίνυν ἐξ ἁπάσης χρήσεως
<span class="lb" data-page="11.481" data-line="5" id="l11.481.5">ㅤ</span>ἀποφαίνοιτο περὶ τῆς τῶν φαρμάκων δυνάμεως, οὐκ ἂν φθάνοι
<span class="lb" data-page="11.481" data-line="6" id="l11.481.6">ㅤ</span>καὶ θερμαντικὸν ἡμῶν καὶ ψυκτικὸν οἰόμενος εἶναι τοὔλαιον,
<span class="lb" data-page="11.481" data-line="7" id="l11.481.7">ㅤ</span>ὑγραντικόν τε καὶ ξηραντικὸν, ὥσπερ καὶ ὁ τοῦ Διοκλέους
<span class="lb" data-page="11.481" data-line="8" id="l11.481.8">ㅤ</span>Ἀρχίδαμος, εἰ καὶ μὴ παρακολουθεῖ ταῖς ἐναντιολογίαις.
<span class="lb" data-page="11.481" data-line="9" id="l11.481.9">ㅤ</span>ὅταν μὲν γὰρ ξηραίνεσθαι καὶ κραῦρα γίνεσθαι λέγῃ
<span class="lb" data-page="11.481" data-line="10" id="l11.481.10">ㅤ</span>τὰ ἐν τῷ ἐλαίῳ ἑψόμενα, ξηραντικήν τινα καὶ διαφορητικὴν
<span class="lb" data-page="11.481" data-line="11" id="l11.481.11">ㅤ</span>ἐπιδείκνυσιν αὐτοῦ τὴν δύναμιν· ὅταν δ’ εἴσω τῶν βυρσῶν
<span class="lb" data-page="11.481" data-line="12" id="l11.481.12">ㅤ</span>δύεσθαι καὶ τοὺς ἡμετέρους ἐμπλάττειν πόρους καὶ κωλύειν
<span class="lb" data-page="11.481" data-line="13" id="l11.481.13">ㅤ</span>τὰς φυσικὰς τῶν ὑγρῶν ἐκροὰς, ἐναντιωτάτην δήπου πάλιν
<span class="lb" data-page="11.481" data-line="14" id="l11.481.14">ㅤ</span>ἐκ τούτων ἐπιδείκνυσι τὴν δύναμιν αὐτοῦ τοῖς διαφοροῦσί
<span class="lb" data-page="11.481" data-line="15" id="l11.481.15">ㅤ</span>τε καὶ ξηραίνουσιν. ἀλλ’ ἐν τούτοις μὲν ἔτι τὰ γοῦν φαινόμενα
<span class="lb" data-page="11.481" data-line="16" id="l11.481.16">ㅤ</span>λέγων οὐκ ὀρθῶς ὑπὲρ αὐτῶν συλλογίζεται. κατὰ
<span class="lb" data-page="11.481" data-line="17" id="l11.481.17">ㅤ</span>δὲ τὸν περὶ τῆς δήξεως αὐτοῦ λόγον οὐδὲ ταῦτα διέρχεται
<span class="lb" data-page="11.481" data-line="18" id="l11.481.18">ㅤ</span>πάντα. τὸ μὲν γὰρ τοὺς ὀφθαλμοὺς δάκνειν καὶ κερχνώδη
<span class="pb" data-page="11.482" id="p11.482">ㅤ</span>
<span class="lb" data-page="11.482" data-line="1" id="l11.482.1">ㅤ</span>τὴν φάρυγγα ποιεῖν καὶ καταξύειν τὴν γαστέρα καὶ τὰς διαχωρήσεις
<span class="lb" data-page="11.482" data-line="2" id="l11.482.2">ㅤ</span>αἱματώδεις ἐπιφέρειν, ἱκανὰ μαρτύρια τοῦ δακνώδη δύναμιν
<span class="lb" data-page="11.482" data-line="3" id="l11.482.3">ㅤ</span>ὑπάρχειν αὐτῷ. <span class="milestone ed2page" data-n="13.38" data-unit="ed2page" id="ed2page.13.38">ㅤ</span>τὸ δὲ καὶ τοῖς ἕλκεσιν ἀνώδυνον εἶναι
<span class="lb" data-page="11.482" data-line="4" id="l11.482.4">ㅤ</span>καὶ τὰς τῆς γαστρὸς δήξεις, ἐπιβρεχόμενόν τε καὶ ἐνιέμενον
<span class="lb" data-page="11.482" data-line="5" id="l11.482.5">ㅤ</span>πάντως ἰᾶσθαι καὶ τοὺς ἀπὸ τῶν ὀδαξησμῶν ἐρεθισμοὺς
<span class="lb" data-page="11.482" data-line="6" id="l11.482.6">ㅤ</span>πραΰνειν, οὐ σμικρὰ πάλιν οὐδ’ αὐτὰ τῆς ἐναντίας αὐτοῦ
<span class="lb" data-page="11.482" data-line="7" id="l11.482.7">ㅤ</span>δυνάμεως γνωρίσματα, παραλέλειπται τελέως. εἰ δ’ ἀμφοτέρων
<span class="lb" data-page="11.482" data-line="8" id="l11.482.8">ㅤ</span>λεχθέντων ἐφεξῆς ἐθέλοι τις συλλογίσασθαι δυοῖν θάτερον,
<span class="lb" data-page="11.482" data-line="9" id="l11.482.9">ㅤ</span>ἢ ὡς ἐμπειρικὸς ἐν τῷ πρός τι φήσει τὴν δύναμιν ἑκάστου
<span class="lb" data-page="11.482" data-line="10" id="l11.482.10">ㅤ</span>τῶν φαρμάκων ἐξ ἐμπειρίας γινώσκειν, αὐτοῦ δὲ καθ’ ἑαυτὸ
<span class="lb" data-page="11.482" data-line="11" id="l11.482.11">ㅤ</span>τὴν οἰκείαν φύσιν ἀγνοεῖν, ἢ ὡς λογικὸς τὰς ἐναντίας δυνάμεις
<span class="lb" data-page="11.482" data-line="12" id="l11.482.12">ㅤ</span>ὑπάρχειν ταὐτῷ φαρμάκῳ, δακνώδη τε καὶ πραϋντικὴν,
<span class="lb" data-page="11.482" data-line="13" id="l11.482.13">ㅤ</span>εἶτ’ οἶμαι μεγίστην ἀπορίαν ἕξει τὴν αἰτίαν ἀποδιδοὺς τοῦ
<span class="lb" data-page="11.482" data-line="14" id="l11.482.14">ㅤ</span>ποτὲ μὲν τὴν ἑτέραν αὐτῶν ἐνεργεῖν αἰσθητῶς, ποτὲ δὲ τὴν
<span class="lb" data-page="11.482" data-line="15" id="l11.482.15">ㅤ</span>ἑτέραν, ἢ ἀπολωλυίας, ἢ μὴ σαφῶς γε φαινομένης τῆς ἑτέρας.
<span class="lb" data-page="11.482" data-line="16" id="l11.482.16">ㅤ</span>εἰσὶ δὲ τῶν τοιούτων ἁπασῶν ἀποριῶν αἱ λύσεις, εἰ
<span class="lb" data-page="11.482" data-line="17" id="l11.482.17">ㅤ</span>μὲν ὡς φυσικὰ προβλήματα προβάλλοιντο, παγχάλεποί τινες,
<span class="lb" data-page="11.482" data-line="18" id="l11.482.18">ㅤ</span>εἰ δ’ ὡς πρὸς τὴν χρείαν τῆς τέχνης ἀναφέροιντο, πείρας μὲν
<span class="pb" data-page="11.483" id="p11.483">ㅤ</span>
<span class="lb" data-page="11.483" data-line="1" id="l11.483.1">ㅤ</span>πολλῆς, ἐπιλογισμῶν δὲ οὐ πολλῶν μὲν, ἀκριβῶν δὲ καὶ διωρισμένων
<span class="lb" data-page="11.483" data-line="2" id="l11.483.2">ㅤ</span>δεόμεναι. πρῶτον μὲν γὰρ, εἰ πᾶν ἔλαιον τοῖς
<span class="lb" data-page="11.483" data-line="3" id="l11.483.3">ㅤ</span>ὀφθαλμοῖς δακνῶδές ἐστιν ἢ μὴ τῇ πείρᾳ διορίσασθαι
<span class="lb" data-page="11.483" data-line="4" id="l11.483.4">ㅤ</span>βέλτιον, οὐκ αὐτοσχεδιάζειν, ὥσπερ ῥήτορας ἐπιχειροῦντας
<span class="lb" data-page="11.483" data-line="5" id="l11.483.5">ㅤ</span>εἰς ἑκάτερον. εἶθ’ ἑξῆς εἰ πᾶν ὁμοίως κερχνῶδες, ἢ γαστρὸς
<span class="lb" data-page="11.483" data-line="6" id="l11.483.6">ㅤ</span>ὑπαγωγὸν ἢ καταξῦον αὐτὴν, ὡς αἱματώδεις ἐνίοτε κινεῖν
<span class="lb" data-page="11.483" data-line="7" id="l11.483.7">ㅤ</span>ἐκκρίσεις, ἢ τὸ μέν τι ποιεῖ τῶν ἐλαίων ταῦτα, τὸ δ’ οὐ
<span class="lb" data-page="11.483" data-line="8" id="l11.483.8">ㅤ</span>ποιεῖ, καὶ τὸ μὲν μᾶλλον, τὸ δ’ ἧττον. ἐλαίου δὲ διαφορὰς
<span class="lb" data-page="11.483" data-line="9" id="l11.483.9">ㅤ</span>λέγω νῦν οὐχ ὡς ἄν τις ὑπονοήσῃ τὰς ἑτερογενεῖς, οἷον
<span class="lb" data-page="11.483" data-line="10" id="l11.483.10">ㅤ</span>τοῦ κικίνου τε καὶ ῥαφανίνου<span class="milestone ed1page" data-n="2.21" data-unit="ed1page" id="ed1page.2.21">ㅤ</span> καὶ καρυΐνου καὶ βαλανίνου
<span class="lb" data-page="11.483" data-line="11" id="l11.483.11">ㅤ</span>καὶ τῶν ὁμοίων. εἰδέναι μὲν γὰρ χρὴ καὶ τὰς τούτων
<span class="lb" data-page="11.483" data-line="12" id="l11.483.12">ㅤ</span>δυνάμεις τὸν ἰατρόν. ἀλλ’ οὐκ ἔν γε τῷ παρόντι
<span class="lb" data-page="11.483" data-line="13" id="l11.483.13">ㅤ</span>προσήκει μνημονεύειν αὐτῶν. ἀρκεῖ γὰρ, οἶμαι, τήν γε
<span class="lb" data-page="11.483" data-line="14" id="l11.483.14">ㅤ</span>πρώτην αὐτὸ τὸ κυριώτατον καὶ μάλιστα τὸ ὑπὸ πάντων
<span class="lb" data-page="11.483" data-line="15" id="l11.483.15">ㅤ</span>ἀνθρώπων ὀνομαζόμενον ἔλαιον ἐπισκέψασθαι. καὶ
<span class="lb" data-page="11.483" data-line="16" id="l11.483.16">ㅤ</span>γὰρ ὁ καρπὸς ἐξ οὗ γίγνεται τοῦτο, μόνος τῶν ἄλλων
<span class="lb" data-page="11.483" data-line="17" id="l11.483.17">ㅤ</span>ἐλαία καὶ τὸ δένδρον ἐλαία προσαγορεύεται. καὶ τοῦτο ﻿
<span class="pb" data-page="11.484" id="p11.484">ㅤ</span>
<span class="lb" data-page="11.484" data-line="1" id="l11.484.1">ㅤ</span>μὲν ἔλαιον ἁπλῶς γε καὶ πρώτως ὀνομάζεται, τὰ δ’ ἄλλα
<span class="lb" data-page="11.484" data-line="2" id="l11.484.2">ㅤ</span>πάντα κατὰ μεταφοράν τινα καὶ κατάχρησιν.
</p>
          </article>

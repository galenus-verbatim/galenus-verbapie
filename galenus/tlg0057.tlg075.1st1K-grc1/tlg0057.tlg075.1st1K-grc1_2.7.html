<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.7">
<span class="pb page1" data-page="11.480" id="p11.480"></span>
<span class="milestone ed1page page1" data-n="2.20" data-unit="ed1page" id="ed1page.2.20"></span>
<span class="milestone ed2page page1" data-n="13.37" data-unit="ed2page" id="ed2page.13.37"></span>
            <p>
<span class="lb" data-page="11.480" data-line="9" id="l11.480.9"></span>Σκευάζομεν δὲ καὶ τοῦτο παραπλησίως τῷ
<span class="lb" data-page="11.480" data-line="10" id="l11.480.10"></span>ὕδατι θερμήναντες γὰρ αὐτὸ πρότερον, οὕτως ἐνιστῶμεν
<span class="lb" data-page="11.480" data-line="11" id="l11.480.11"></span>ἀκραιφνεῖ ψυχρῷ. εἰ δὲ καὶ κρουνὸς ὑπερκείμενος ἐπ’ αὐτῷ
<span class="lb" data-page="11.480" data-line="12" id="l11.480.12"></span>καταράττων εἴη, προεστεγνωμένου δηλονότι τοῦ περιέχοντος
<span class="lb" data-page="11.480" data-line="13" id="l11.480.13"></span>ἀγγείου τοὔλαιον, ἔτι καὶ μᾶλλον ἂν οὕτω ψυχρότερον ἐργασθείη.
<span class="lb" data-page="11.480" data-line="14" id="l11.480.14"></span>ψυχρὸν δ’ ἱκανῶς γίνεται, κᾀπειδὰν προθερμανθὲν
<span class="lb" data-page="11.480" data-line="15" id="l11.480.15"></span>ἐν φρέατι κρεμασθὲν ψαῦον τοῦ ὕδατος. γίγνεται μὲν γὰρ
<span class="lb" data-page="11.480" data-line="16" id="l11.480.16"></span>καὶ τὸ μὴ ψαῦον ψυχρὸν, ἀλλ’ ἧττον. αἱ μὲν δὴ τοιαῦται
<span class="lb" data-page="11.480" data-line="17" id="l11.480.17"></span>παρασκευαὶ ψυχρὸν ἀποδεικνύουσι τοὔλαιον, αἱ δ’ ἐναντίαι
<span class="lb" data-page="11.480" data-line="18" id="l11.480.18"></span>θερμὸν. χρώμεθα δὲ κᾀκείναις, ἐπὶ τῶν κατεψυγμένων σωμάτων,
<span class="pb" data-page="11.481" id="p11.481"></span>
<span class="lb" data-page="11.481" data-line="1" id="l11.481.1"></span>εἰς δεξαμενὴν ἐμβιβάζοντες ἐλαίου θερμοῦ τοὺς ἀπονεναρκωμένους
<span class="lb" data-page="11.481" data-line="2" id="l11.481.2"></span>τι μέρος, ἢ τρομώδεις, ἢ σπασμώδεις, ἢ παλμώδεις,
<span class="lb" data-page="11.481" data-line="3" id="l11.481.3"></span>ἢ ἀκινήτους, ἢ ἀναισθήτους, ἢ δυσαισθήτους, ἤ τι
<span class="lb" data-page="11.481" data-line="4" id="l11.481.4"></span>τοιοῦτον ἕτερον πάσχοντας. εἴ τις τοίνυν ἐξ ἁπάσης χρήσεως
<span class="lb" data-page="11.481" data-line="5" id="l11.481.5"></span>ἀποφαίνοιτο περὶ τῆς τῶν φαρμάκων δυνάμεως, οὐκ ἂν φθάνοι
<span class="lb" data-page="11.481" data-line="6" id="l11.481.6"></span>καὶ θερμαντικὸν ἡμῶν καὶ ψυκτικὸν οἰόμενος εἶναι τοὔλαιον,
<span class="lb" data-page="11.481" data-line="7" id="l11.481.7"></span>ὑγραντικόν τε καὶ ξηραντικὸν, ὥσπερ καὶ ὁ τοῦ Διοκλέους
<span class="lb" data-page="11.481" data-line="8" id="l11.481.8"></span>Ἀρχίδαμος, εἰ καὶ μὴ παρακολουθεῖ ταῖς ἐναντιολογίαις.
<span class="lb" data-page="11.481" data-line="9" id="l11.481.9"></span>ὅταν μὲν γὰρ ξηραίνεσθαι καὶ κραῦρα γίνεσθαι λέγῃ
<span class="lb" data-page="11.481" data-line="10" id="l11.481.10"></span>τὰ ἐν τῷ ἐλαίῳ ἑψόμενα, ξηραντικήν τινα καὶ διαφορητικὴν
<span class="lb" data-page="11.481" data-line="11" id="l11.481.11"></span>ἐπιδείκνυσιν αὐτοῦ τὴν δύναμιν· ὅταν δ’ εἴσω τῶν βυρσῶν
<span class="lb" data-page="11.481" data-line="12" id="l11.481.12"></span>δύεσθαι καὶ τοὺς ἡμετέρους ἐμπλάττειν πόρους καὶ κωλύειν
<span class="lb" data-page="11.481" data-line="13" id="l11.481.13"></span>τὰς φυσικὰς τῶν ὑγρῶν ἐκροὰς, ἐναντιωτάτην δήπου πάλιν
<span class="lb" data-page="11.481" data-line="14" id="l11.481.14"></span>ἐκ τούτων ἐπιδείκνυσι τὴν δύναμιν αὐτοῦ τοῖς διαφοροῦσί
<span class="lb" data-page="11.481" data-line="15" id="l11.481.15"></span>τε καὶ ξηραίνουσιν. ἀλλ’ ἐν τούτοις μὲν ἔτι τὰ γοῦν φαινόμενα
<span class="lb" data-page="11.481" data-line="16" id="l11.481.16"></span>λέγων οὐκ ὀρθῶς ὑπὲρ αὐτῶν συλλογίζεται. κατὰ
<span class="lb" data-page="11.481" data-line="17" id="l11.481.17"></span>δὲ τὸν περὶ τῆς δήξεως αὐτοῦ λόγον οὐδὲ ταῦτα διέρχεται
<span class="lb" data-page="11.481" data-line="18" id="l11.481.18"></span>πάντα. τὸ μὲν γὰρ τοὺς ὀφθαλμοὺς δάκνειν καὶ κερχνώδη
<span class="pb" data-page="11.482" id="p11.482"></span>
<span class="lb" data-page="11.482" data-line="1" id="l11.482.1"></span>τὴν φάρυγγα ποιεῖν καὶ καταξύειν τὴν γαστέρα καὶ τὰς διαχωρήσεις
<span class="lb" data-page="11.482" data-line="2" id="l11.482.2"></span>αἱματώδεις ἐπιφέρειν, ἱκανὰ μαρτύρια τοῦ δακνώδη δύναμιν
<span class="lb" data-page="11.482" data-line="3" id="l11.482.3"></span>ὑπάρχειν αὐτῷ. <span class="milestone ed2page" data-n="13.38" data-unit="ed2page" id="ed2page.13.38"></span>τὸ δὲ καὶ τοῖς ἕλκεσιν ἀνώδυνον εἶναι
<span class="lb" data-page="11.482" data-line="4" id="l11.482.4"></span>καὶ τὰς τῆς γαστρὸς δήξεις, ἐπιβρεχόμενόν τε καὶ ἐνιέμενον
<span class="lb" data-page="11.482" data-line="5" id="l11.482.5"></span>πάντως ἰᾶσθαι καὶ τοὺς ἀπὸ τῶν ὀδαξησμῶν ἐρεθισμοὺς
<span class="lb" data-page="11.482" data-line="6" id="l11.482.6"></span>πραΰνειν, οὐ σμικρὰ πάλιν οὐδ’ αὐτὰ τῆς ἐναντίας αὐτοῦ
<span class="lb" data-page="11.482" data-line="7" id="l11.482.7"></span>δυνάμεως γνωρίσματα, παραλέλειπται τελέως. εἰ δ’ ἀμφοτέρων
<span class="lb" data-page="11.482" data-line="8" id="l11.482.8"></span>λεχθέντων ἐφεξῆς ἐθέλοι τις συλλογίσασθαι δυοῖν θάτερον,
<span class="lb" data-page="11.482" data-line="9" id="l11.482.9"></span>ἢ ὡς ἐμπειρικὸς ἐν τῷ πρός τι φήσει τὴν δύναμιν ἑκάστου
<span class="lb" data-page="11.482" data-line="10" id="l11.482.10"></span>τῶν φαρμάκων ἐξ ἐμπειρίας γινώσκειν, αὐτοῦ δὲ καθ’ ἑαυτὸ
<span class="lb" data-page="11.482" data-line="11" id="l11.482.11"></span>τὴν οἰκείαν φύσιν ἀγνοεῖν, ἢ ὡς λογικὸς τὰς ἐναντίας δυνάμεις
<span class="lb" data-page="11.482" data-line="12" id="l11.482.12"></span>ὑπάρχειν ταὐτῷ φαρμάκῳ, δακνώδη τε καὶ πραϋντικὴν,
<span class="lb" data-page="11.482" data-line="13" id="l11.482.13"></span>εἶτ’ οἶμαι μεγίστην ἀπορίαν ἕξει τὴν αἰτίαν ἀποδιδοὺς τοῦ
<span class="lb" data-page="11.482" data-line="14" id="l11.482.14"></span>ποτὲ μὲν τὴν ἑτέραν αὐτῶν ἐνεργεῖν αἰσθητῶς, ποτὲ δὲ τὴν
<span class="lb" data-page="11.482" data-line="15" id="l11.482.15"></span>ἑτέραν, ἢ ἀπολωλυίας, ἢ μὴ σαφῶς γε φαινομένης τῆς ἑτέρας.
<span class="lb" data-page="11.482" data-line="16" id="l11.482.16"></span>εἰσὶ δὲ τῶν τοιούτων ἁπασῶν ἀποριῶν αἱ λύσεις, εἰ
<span class="lb" data-page="11.482" data-line="17" id="l11.482.17"></span>μὲν ὡς φυσικὰ προβλήματα προβάλλοιντο, παγχάλεποί τινες,
<span class="lb" data-page="11.482" data-line="18" id="l11.482.18"></span>εἰ δ’ ὡς πρὸς τὴν χρείαν τῆς τέχνης ἀναφέροιντο, πείρας μὲν
<span class="pb" data-page="11.483" id="p11.483"></span>
<span class="lb" data-page="11.483" data-line="1" id="l11.483.1"></span>πολλῆς, ἐπιλογισμῶν δὲ οὐ πολλῶν μὲν, ἀκριβῶν δὲ καὶ διωρισμένων
<span class="lb" data-page="11.483" data-line="2" id="l11.483.2"></span>δεόμεναι. πρῶτον μὲν γὰρ, εἰ πᾶν ἔλαιον τοῖς
<span class="lb" data-page="11.483" data-line="3" id="l11.483.3"></span>ὀφθαλμοῖς δακνῶδές ἐστιν ἢ μὴ τῇ πείρᾳ διορίσασθαι
<span class="lb" data-page="11.483" data-line="4" id="l11.483.4"></span>βέλτιον, οὐκ αὐτοσχεδιάζειν, ὥσπερ ῥήτορας ἐπιχειροῦντας
<span class="lb" data-page="11.483" data-line="5" id="l11.483.5"></span>εἰς ἑκάτερον. εἶθ’ ἑξῆς εἰ πᾶν ὁμοίως κερχνῶδες, ἢ γαστρὸς
<span class="lb" data-page="11.483" data-line="6" id="l11.483.6"></span>ὑπαγωγὸν ἢ καταξῦον αὐτὴν, ὡς αἱματώδεις ἐνίοτε κινεῖν
<span class="lb" data-page="11.483" data-line="7" id="l11.483.7"></span>ἐκκρίσεις, ἢ τὸ μέν τι ποιεῖ τῶν ἐλαίων ταῦτα, τὸ δ’ οὐ
<span class="lb" data-page="11.483" data-line="8" id="l11.483.8"></span>ποιεῖ, καὶ τὸ μὲν μᾶλλον, τὸ δ’ ἧττον. ἐλαίου δὲ διαφορὰς
<span class="lb" data-page="11.483" data-line="9" id="l11.483.9"></span>λέγω νῦν οὐχ ὡς ἄν τις ὑπονοήσῃ τὰς ἑτερογενεῖς, οἷον
<span class="lb" data-page="11.483" data-line="10" id="l11.483.10"></span>τοῦ κικίνου τε καὶ ῥαφανίνου<span class="milestone ed1page" data-n="2.21" data-unit="ed1page" id="ed1page.2.21"></span> καὶ καρυΐνου καὶ βαλανίνου
<span class="lb" data-page="11.483" data-line="11" id="l11.483.11"></span>καὶ τῶν ὁμοίων. εἰδέναι μὲν γὰρ χρὴ καὶ τὰς τούτων
<span class="lb" data-page="11.483" data-line="12" id="l11.483.12"></span>δυνάμεις τὸν ἰατρόν. ἀλλ’ οὐκ ἔν γε τῷ παρόντι
<span class="lb" data-page="11.483" data-line="13" id="l11.483.13"></span>προσήκει μνημονεύειν αὐτῶν. ἀρκεῖ γὰρ, οἶμαι, τήν γε
<span class="lb" data-page="11.483" data-line="14" id="l11.483.14"></span>πρώτην αὐτὸ τὸ κυριώτατον καὶ μάλιστα τὸ ὑπὸ πάντων
<span class="lb" data-page="11.483" data-line="15" id="l11.483.15"></span>ἀνθρώπων ὀνομαζόμενον ἔλαιον ἐπισκέψασθαι. καὶ
<span class="lb" data-page="11.483" data-line="16" id="l11.483.16"></span>γὰρ ὁ καρπὸς ἐξ οὗ γίγνεται τοῦτο, μόνος τῶν ἄλλων
<span class="lb" data-page="11.483" data-line="17" id="l11.483.17"></span>ἐλαία καὶ τὸ δένδρον ἐλαία προσαγορεύεται. καὶ τοῦτο ﻿
<span class="pb" data-page="11.484" id="p11.484"></span>
<span class="lb" data-page="11.484" data-line="1" id="l11.484.1"></span>μὲν ἔλαιον ἁπλῶς γε καὶ πρώτως ὀνομάζεται, τὰ δ’ ἄλλα
<span class="lb" data-page="11.484" data-line="2" id="l11.484.2"></span>πάντα κατὰ μεταφοράν τινα καὶ κατάχρησιν.
</p>
          </article>

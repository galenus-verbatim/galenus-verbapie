<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:2.8">
<span class="pb page1" data-page="11.484" id="p11.484"></span>
<span class="milestone ed1page page1" data-n="2.21" data-unit="ed1page" id="ed1page.2.21"></span>
<span class="milestone ed2page page1" data-n="13.38" data-unit="ed2page" id="ed2page.13.38"></span>
            <p>
<span class="lb" data-page="11.484" data-line="3" id="l11.484.3"></span>Αὐτοῦ δή φημι τοῦ κυρίως προσαγορευομένου
<span class="lb" data-page="11.484" data-line="4" id="l11.484.4"></span>ἐλαίου, περὶ οὗ τὸν σύμπαντα λόγον ἐν τῷ παρόντι
<span class="lb" data-page="11.484" data-line="5" id="l11.484.5"></span>ποιούμεθα, πλείους εἶναι τὰς διαφορὰς κατὰ μὲν τὴν ἡλικίαν,
<span class="lb" data-page="11.484" data-line="6" id="l11.484.6"></span>ὅταν ἤτοι πρόσφατόν ἐστιν καὶ οἷον γλεῦκος, ἢ ἀκμάζον, ἢ
<span class="lb" data-page="11.484" data-line="7" id="l11.484.7"></span>παλαιὸν ὑπάρχει· κατὰ δὲ τὸν τρόπον τῆς σκευασίας, ὅταν
<span class="lb" data-page="11.484" data-line="8" id="l11.484.8"></span>ἤτοι ψιλὸν ᾖ καὶ ἁπλοῦν καὶ μόνον, ἢ μεθ’ ἁλῶν γεγονός·
<span class="lb" data-page="11.484" data-line="9" id="l11.484.9"></span>κατὰ δὲ τὴν ἐν αὐτῷ τῷ καρπῷ διαφορὰν, ὅταν ἤτοι πέπειρος,
<span class="lb" data-page="11.484" data-line="10" id="l11.484.10"></span>ἢ ὠμὸς ὑπάρχῃ· κατὰ δὲ τὴν ἐξ ἐπιτεχνήσεως ἀλλοίωσιν,
<span class="lb" data-page="11.484" data-line="11" id="l11.484.11"></span>ὅταν ἤτοι φυλάττηται τοιοῦτον, οἷον ἐξ ἀρχῆς ἔτυχε
<span class="lb" data-page="11.484" data-line="12" id="l11.484.12"></span>σκευασθὲν ἢ ἐλευκάνθη. γέγραπται δὲ ὑπὲρ τῆς λευκάνσεως
<span class="lb" data-page="11.484" data-line="13" id="l11.484.13"></span>αὐτοῦ καὶ ἄλλοις μὲν οὐκ ὀλίγοις, εἰρήσεται δὲ καὶ πρὸς
<span class="lb" data-page="11.484" data-line="14" id="l11.484.14"></span>ἡμῶν ἐν τοῖς ἐφεξῆς. τούτων ἁπάντων τῶν ἐλαίων αὐτὸς
<span class="lb" data-page="11.484" data-line="15" id="l11.484.15"></span>ἐγὼ ἐσπούδασα πειραθῆναι τῆς δυνάμεως. καὶ τί μὲν ἐφ’
<span class="lb" data-page="11.484" data-line="16" id="l11.484.16"></span>ἑκάστῳ ἐφώρασα μετὰ ταῦτα διηγήσομαι· νυνὶ δὲ τέλος
<span class="lb" data-page="11.484" data-line="17" id="l11.484.17"></span>ἐπιθεῖναι βούλομαι πρῶτον οἷς ἐνεστησάμην. οὐκ ὀρθῶς
<span class="pb" data-page="11.485" id="p11.485"></span>
<span class="lb" data-page="11.485" data-line="1" id="l11.485.1"></span>γὰρ δοκοῦσιν οἱ πλεῖστοι τῶν ἰατρῶν οὔτε πειραθῆναι
<span class="lb" data-page="11.485" data-line="2" id="l11.485.2"></span>φαρμάκων οὔτε συλλογίζεσθαι περὶ τῆς δυνάμεως αὐτῶν.
</p>
          </article>

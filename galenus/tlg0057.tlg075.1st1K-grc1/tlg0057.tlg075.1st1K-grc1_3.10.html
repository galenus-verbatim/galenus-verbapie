<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.10">
<span class="pb page1" data-page="11.560" id="p11.560">ㅤ</span>
<span class="milestone ed1page page1" data-n="2.32" data-unit="ed1page" id="ed1page.2.32">ㅤ</span>
<span class="milestone ed2page page1" data-n="13.65" data-unit="ed2page" id="ed2page.13.65">ㅤ</span>
            <p>
<span class="lb" data-page="11.560" data-line="15" id="l11.560.15">ㅤ</span>Ἀλλὰ γὰρ οὐκ οἶδ’ ὅπως, καίτοι φυλαττόμενος
<span class="lb" data-page="11.560" data-line="16" id="l11.560.16">ㅤ</span>ἀντιλογίας ἅψασθαι, πρὸς τῆς ἀναισχυντίας αὐτῶν
<span class="lb" data-page="11.560" data-line="17" id="l11.560.17">ㅤ</span>ἠναγκάσθην. αὖθις οὖν ἐπάνειμι πάλιν ἐφ’ ὅπερ ἐξ ἀρχῆς
<span class="lb" data-page="11.560" data-line="18" id="l11.560.18">ㅤ</span>προὐθέμην, ὡς τῇ πείρᾳ κριτέον ἐστὶ τὰς τῶν φαρμάκων
<span class="pb" data-page="11.561" id="p11.561">ㅤ</span>
<span class="lb" data-page="11.561" data-line="1" id="l11.561.1">ㅤ</span>δυνάμεις, ἐπί τε τῶν ὑγιαινόντων ἀμέμπτως χρώμενον ἐπί
<span class="lb" data-page="11.561" data-line="2" id="l11.561.2">ㅤ</span>τε τῶν νοσούντων ἁπλᾶς ὡς ἔνι μάλιστα νόσους ἤτοι θερμὰς,
<span class="lb" data-page="11.561" data-line="3" id="l11.561.3">ㅤ</span>ἢ ψυχρὰς, ἢ ξηρὰς, ἢ ὑγράς. οὕτω γάρ σοι κρίνοντι
<span class="lb" data-page="11.561" data-line="4" id="l11.561.4">ㅤ</span>τὸ μὲν ἔλαιον οὔτε θερμὸν οὔτε ψυχρὸν ὡς πρὸς ἄνθρωπον
<span class="lb" data-page="11.561" data-line="5" id="l11.561.5">ㅤ</span>εὔκρατον ἑρεθήσεται, τὸ δὲ ῥόδινον ἤδη μέν πω ψυχρότερον,
<span class="lb" data-page="11.561" data-line="6" id="l11.561.6">ㅤ</span>οὐ μὴν ἰσχυρῶς γε ψυχρὸν, ἀλλ’ ὡς ὀνομάζειν
<span class="lb" data-page="11.561" data-line="7" id="l11.561.7">ㅤ</span>εἴωθα τῆς πρώτης τῶν ψυχόντων ἀποστάσεώς τε καὶ τάξεως.
<span class="lb" data-page="11.561" data-line="8" id="l11.561.8">ㅤ</span>ὥσπερ γὰρ ὕδωρ, εἰ τύχοι, τὸ μὲν ἀκριβῶς ἐστιν εὔκρατον, τὸ
<span class="lb" data-page="11.561" data-line="9" id="l11.561.9">ㅤ</span>δ’ ἤτοι θερμότερον ἢ ψυχρότερον, οὐ μὴν ἤδη γέ πως θερμὸν
<span class="lb" data-page="11.561" data-line="10" id="l11.561.10">ㅤ</span>ἢ ψυχρὸν<span class="milestone ed1page" data-n="2.33" data-unit="ed1page" id="ed1page.2.33">ㅤ</span> ἀπολελυμένως εἰπεῖν, οὕτω κᾀν τοῖς φαρμάκοις
<span class="lb" data-page="11.561" data-line="11" id="l11.561.11">ㅤ</span>ἔλαιον μὲν ἐκ τῆς μέσης ὑπάρχει κράσεως, ὁ δὲ τῶν
<span class="lb" data-page="11.561" data-line="12" id="l11.561.12">ㅤ</span>ῥόδων χυλὸς ἐκ τῆς ψυχροτέρας μὲν, ἀλλ’ οὐ πολλῷ τινι
<span class="lb" data-page="11.561" data-line="13" id="l11.561.13">ㅤ</span>κατὰ τὴν χλιαρὰν, ὡς εἴρηταί μοι καὶ πρόσθεν, ὑπάρχων
<span class="lb" data-page="11.561" data-line="14" id="l11.561.14">ㅤ</span>θερμασίαν. ἐκ δὲ τῆς αὐτῆς ἐστιν αὐτῷ τάξεως τὸ καλούμενον
<span class="lb" data-page="11.561" data-line="15" id="l11.561.15">ㅤ</span>λινόσπερμον ὅσον ἐπὶ τῷ χλιαρῷ τῆς θερμασίας, ἀλλὰ
<span class="lb" data-page="11.561" data-line="16" id="l11.561.16">ㅤ</span>τῷ παχυμερὲς ὑπάρχειν οὐκ ὀλίγῳ δή τινι παραλλάττεται.
<span class="lb" data-page="11.561" data-line="17" id="l11.561.17">ㅤ</span>λεπτομερὴς γὰρ ἀκριβῶς ἐστιν ὁ τῶν ῥόδων χυλὸς, ὡς δηλοῖ
<span class="pb" data-page="11.562" id="p11.562">ㅤ</span>
<span class="lb" data-page="11.562" data-line="1" id="l11.562.1">ㅤ</span>τό τε ξηραίνεσθαι ῥᾳδίως αὐτὸν καὶ τὸ μηδεμιᾶς μετέχειν
<span class="lb" data-page="11.562" data-line="2" id="l11.562.2">ㅤ</span>γλισχρότητος <span class="milestone ed2page" data-n="13.66" data-unit="ed2page" id="ed2page.13.66">ㅤ</span>καὶ τὸ τὰς τῶν ἄλλως μύρων ἐκλύειν ὀσμάς.
<span class="lb" data-page="11.562" data-line="3" id="l11.562.3">ㅤ</span>οὐδὲ γὰρ οὐδὲ τοῦτο ἑτέρῳ τινὶ φαίνεται ποιεῖν ἢ τῷ φθάνειν
<span class="lb" data-page="11.562" data-line="4" id="l11.562.4">ㅤ</span>ἐμπιπλάναι τοὺς ὀσφρητικοὺς πόρους. ἐπειδὴ γὰρ μελλόντων
<span class="lb" data-page="11.562" data-line="5" id="l11.562.5">ㅤ</span>διϊέναι καὶ διαδύεσθαι τῶν ἄλλων αὐτοὺς προκαταλαμβάνει
<span class="lb" data-page="11.562" data-line="6" id="l11.562.6">ㅤ</span>τε καὶ πληροῖ. ἔστι δὲ καὶ τὸ χαμαίμηλον, ὅσον
<span class="lb" data-page="11.562" data-line="7" id="l11.562.7">ㅤ</span>μὲν ἐπὶ λεπτομερείᾳ, ῥόδῳ παραπλήσιον, ὅσον δ’ ἐπὶ θερμότητι,
<span class="lb" data-page="11.562" data-line="8" id="l11.562.8">ㅤ</span>τῆς ἐλαίου μᾶλλον δυνάμεως, οἰκείας τε τῷ ζώῳ καὶ
<span class="lb" data-page="11.562" data-line="9" id="l11.562.9">ㅤ</span>συμμέτρου, διὸ καὶ κόπου ἀρωγόν ἐστιν εἴπερ τι καὶ ἄλλο
<span class="lb" data-page="11.562" data-line="10" id="l11.562.10">ㅤ</span>καὶ ἀλγημάτων πραϋντικὸν, ἀνίησί τε καὶ χαλᾷ τὰ τεταμένα
<span class="lb" data-page="11.562" data-line="11" id="l11.562.11">ㅤ</span>καὶ μαλάττει τὰ μετρίως σκληρὰ καὶ ἀραιοῖ τὰ πεπυκνωμένα.
<span class="lb" data-page="11.562" data-line="12" id="l11.562.12">ㅤ</span>καὶ πυρετῶν, ὁπόσοι χωρὶς σπλάγχνου φλεγμονῆς ἐνοχλοῦσι,
<span class="lb" data-page="11.562" data-line="13" id="l11.562.13">ㅤ</span>λυτικὸν ὑπάρχει, καὶ τούτων μάλιστα τῶν ἐπὶ χολώδεσι χυμοῖς
<span class="lb" data-page="11.562" data-line="14" id="l11.562.14">ㅤ</span>ἢ πυκνώσει δέρματος συνισταμένων. ταύτῃ τοι καὶ τῶν
<span class="lb" data-page="11.562" data-line="15" id="l11.562.15">ㅤ</span>Αἰγυπτίων τοῖς σοφωτάτοις ἡλίῳ τε καθιέρωται καὶ πυρετῶν
<span class="lb" data-page="11.562" data-line="16" id="l11.562.16">ㅤ</span>ἁπάντων ἴαμα νενόμισται. ἀλλὰ ἐν τούτῳ μὲν οὐκ
<span class="lb" data-page="11.562" data-line="17" id="l11.562.17">ㅤ</span>ἀληθεύουσιν. μόνον γὰρ ὧν εἴρηκα πυρετῶν ἐστιν ἴαμα καὶ
<span class="lb" data-page="11.562" data-line="18" id="l11.562.18">ㅤ</span>τούτων ἤδη πεττομένων. ὀνίνησι μέντοι καλῶς καὶ τοὺς
<span class="pb" data-page="11.563" id="p11.563">ㅤ</span>
<span class="lb" data-page="11.563" data-line="1" id="l11.563.1">ㅤ</span>ἄλλους ἅπαντας, ὅσοι τε μελαγχολικοὶ καὶ ὅσοι φλεγματώδεις
<span class="lb" data-page="11.563" data-line="2" id="l11.563.2">ㅤ</span>εἰσὶ καὶ σπλάγχνου φλεγμονῆς ἔκγονοι. καὶ γὰρ καὶ
<span class="lb" data-page="11.563" data-line="3" id="l11.563.3">ㅤ</span>τούτων ἴαμα γενναιότατόν ἐστιν τὸ χαμαίμηλον, ὅταν ἤδη
<span class="lb" data-page="11.563" data-line="4" id="l11.563.4">ㅤ</span>πεττομένοις προσφέρηται, καὶ διὰ τοῦτο καὶ ὑποχονδρίοις
<span class="lb" data-page="11.563" data-line="5" id="l11.563.5">ㅤ</span>εὐμενὲς εἴπερ τι ἄλλο. καὶ τὸ λινόσπερμον γοῦν τοιοῦτον ὁ
<span class="lb" data-page="11.563" data-line="6" id="l11.563.6">ㅤ</span>παλαιὸς λόγος εἶναί φησι. καὶ γάρ ἐστιν ὄντως κᾀκεῖνο τοῖς
<span class="lb" data-page="11.563" data-line="7" id="l11.563.7">ㅤ</span>καθ’ ὑποχόνδρια σπλάγχνοις εὐμενὲς, ἀλλ’ ἧττον χαμαιμήλου.
<span class="lb" data-page="11.563" data-line="8" id="l11.563.8">ㅤ</span>καὶ γὰρ καὶ θερμὸν ἧττόν ἐστιν, ὡς εἴρηται, καὶ πρὸς τούτῳ
<span class="lb" data-page="11.563" data-line="9" id="l11.563.9">ㅤ</span>καὶ παχυμερὲς ὑπάρχει, οὐ μὴν τό γε ῥόδον ἐγγὺς αὐτοῖς
<span class="lb" data-page="11.563" data-line="10" id="l11.563.10">ㅤ</span>εἰς ταῦτα, καίτοι γ’ ὅσον ἐπί τε τὸ χλιαρὸν τῆς θερμότητος
<span class="lb" data-page="11.563" data-line="11" id="l11.563.11">ㅤ</span>καὶ τῷ λεπτομερεῖ, χρήσιμον ἂν ἦν ἱκανῶς καὶ τοῦτο ταῖς
<span class="lb" data-page="11.563" data-line="12" id="l11.563.12">ㅤ</span>καθ’ ὑποχόνδρια φλεγμοναῖς, ἀλλ’ ἡ συνοῦσα στύψις αὐτῷ
<span class="lb" data-page="11.563" data-line="13" id="l11.563.13">ㅤ</span>πολλαχῆ παραβλάπτει καὶ μάλιστ’ ἐν οἷς εὐδόκιμόν ἐστι
<span class="lb" data-page="11.563" data-line="14" id="l11.563.14">ㅤ</span>χαμαίμηλον, ἢ τὰ πεπυκνωμένα τῶν σωμάτων ἀραιοῦν, ἢ
<span class="lb" data-page="11.563" data-line="15" id="l11.563.15">ㅤ</span>τὰ κατεσκληρυμμένα μαλάττον, ἢ τὰ τεταμένα χαλῶν. εἰς
<span class="lb" data-page="11.563" data-line="16" id="l11.563.16">ㅤ</span>γὰρ τὰ τοιαῦτα πάντα πολέμιον ἡ στύψις. εἰς μέντοι τὰς
<span class="lb" data-page="11.563" data-line="17" id="l11.563.17">ㅤ</span>ἀναβάσεις τε καὶ αὐξήσεις τῶν φλεγμονῶν καὶ μάλιστα
<span class="pb" data-page="11.564" id="p11.564">ㅤ</span>
<span class="lb" data-page="11.564" data-line="1" id="l11.564.1">ㅤ</span>τῶν προχείρων, ἄμεινον χαμαιμήλου τὸ ῥόδινον, ὅτι καὶ
<span class="lb" data-page="11.564" data-line="2" id="l11.564.2">ㅤ</span>χλιαρᾶς αὗται δέονται θερμασίας καὶ βραχείας στύψεως.
<span class="lb" data-page="11.564" data-line="3" id="l11.564.3">ㅤ</span>ἐν ἀρχῇ μὲν γὰρ τὰ ψύχοντα καὶ στύφοντα, κατὰ δὲ τὰς
<span class="lb" data-page="11.564" data-line="4" id="l11.564.4">ㅤ</span>ἐπιδόσεις ὅσα χλιαρά τ’ ἐστὶ καὶ μετρίως στύφοντα, κατὰ
<span class="lb" data-page="11.564" data-line="5" id="l11.564.5">ㅤ</span>δὲ τὰς ἀκμὰς τῶν φλεγμονῶν, ὅσα συμμέτρως θερμαίνειν
<span class="lb" data-page="11.564" data-line="6" id="l11.564.6">ㅤ</span>τε μᾶλλον καὶ ἰσχυρῶς διαφορεῖν χρηστά. λεχθήσεται δ’
<span class="lb" data-page="11.564" data-line="7" id="l11.564.7">ㅤ</span>ὑπὲρ ἁπάντων τούτων ἐπὶ πλέον ἐν τοῖς τῆς θεραπευτικῆς
<span class="lb" data-page="11.564" data-line="8" id="l11.564.8">ㅤ</span>μεθόδου γράμμασιν. νῦν δὲ ἐπὶ τὸ προκείμενον αὖθις
<span class="lb" data-page="11.564" data-line="9" id="l11.564.9">ㅤ</span>ἐπάνειμι.
</p>
          </article>

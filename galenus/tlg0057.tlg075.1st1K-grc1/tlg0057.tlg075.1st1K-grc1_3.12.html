<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.12">
<span class="pb page1" data-page="11.565" id="p11.565"></span>
<span class="milestone ed1page page1" data-n="2.33" data-unit="ed1page" id="ed1page.2.33"></span>
<span class="milestone ed2page page1" data-n="13.67" data-unit="ed2page" id="ed2page.13.67"></span>
            <p>
<span class="lb" data-page="11.565" data-line="14" id="l11.565.14"></span>Καὶ διὰ τοῦτο κᾀν τοῖς ψύχειν ἢ θερμαίνειν
<span class="lb" data-page="11.565" data-line="15" id="l11.565.15"></span>πεφυκόσι φαρμάκοις, ἐὰν ἀναμίξῃς τὸ ῥόδινον, οὐδὲν
<span class="lb" data-page="11.565" data-line="16" id="l11.565.16"></span>ἐργάσῃ μέγα κακὸν, ὥσπερ δ’ ἀξιόλογον ἀγαθὸν οὐδέν. ἡ
<span class="lb" data-page="11.565" data-line="17" id="l11.565.17"></span>γὰρ χλιαρὰ θερμασία βλάπτειν μὲν οὐκ ἔστιν ἱκανὴ τὰ
<span class="lb" data-page="11.565" data-line="18" id="l11.565.18"></span>κατεψυγμένα, θεραπεύειν δ’ οὐ δύναται. δεῖται γὰρ τὸ
<span class="pb" data-page="11.566" id="p11.566"></span>
<span class="lb" data-page="11.566" data-line="1" id="l11.566.1"></span>θεραπευόμενον ἅπαν, ὡς ἂν ἐξ ἀμετρίας τινὸς εἰς συμμετρίαν
<span class="lb" data-page="11.566" data-line="2" id="l11.566.2"></span>ἀγόμενον, οὐκ αὐτοῦ τοῦ συμμέτρου τὴν κρᾶσιν, ἀλλὰ
<span class="lb" data-page="11.566" data-line="3" id="l11.566.3"></span>τῆς ἐναντίας ἀμετρίας. εἰ γοῦν τὸ ψυχρὸν ὕδωρ βουληθείης
<span class="lb" data-page="11.566" data-line="4" id="l11.566.4"></span>εὔκρατον ποιῆσαι, τὸ μὲν εὔκρατον ἤδη μιγνύειν οὐ χρὴ
<span class="lb" data-page="11.566" data-line="5" id="l11.566.5"></span>χλιαρὸν γὰρ οὕτως ἔσται τὸ μικτὸν ἐξ ἀμφοῖν. ἔρχεσθαι δ’
<span class="lb" data-page="11.566" data-line="6" id="l11.566.6"></span>ἐπὶ τὸ ζέον προσήκει καὶ τοῦτο μιγνύναι τῷ ψυχρῷ. καὶ
<span class="lb" data-page="11.566" data-line="7" id="l11.566.7"></span>τοσούτῳ γε θερμότερον εἶναι χρὴ τοῦ συμμέτρου τὸ τῷ
<span class="lb" data-page="11.566" data-line="8" id="l11.566.8"></span>ψυχρῷ μιγνύμενον, ὅσῳ περ ἂν καὶ τὸ ψυχρὸν αὐτὸ ψυχρότερον
<span class="lb" data-page="11.566" data-line="9" id="l11.566.9"></span>ἦν τοῦ συμμέτρου. οὔτε γὰρ τὸ βραχὺ τοῦ συμμέτρου
<span class="lb" data-page="11.566" data-line="10" id="l11.566.10"></span>ψυχρότερον ὑπὸ τοῦ πολὺ θερμοτέρου τὴν μέσην ἀπολήψεται
<span class="lb" data-page="11.566" data-line="11" id="l11.566.11"></span>κρᾶσιν, οὔτε τὸ πολλῷ ψυχρότερον ὑπὸ τοῦ βραχὺ
<span class="lb" data-page="11.566" data-line="12" id="l11.566.12"></span>θερμοτέρου. ἀλλ’ εἴτε πολλῷ ψυχρότερόν ἐστι τὸ τῆς θεραπείας
<span class="lb" data-page="11.566" data-line="13" id="l11.566.13"></span>δεόμενον, ἀνάγκη καὶ τὸ θεραπεῦσον αὐτὸ πολλῷ
<span class="lb" data-page="11.566" data-line="14" id="l11.566.14"></span>θερμότερον ὑπάρχειν, εἴτ’ ὀλίγῳ ψυχρότερον, ὀλίγῳ χρὴ
<span class="lb" data-page="11.566" data-line="15" id="l11.566.15"></span>καὶ τὸ θεραπεῦον εἶναι θερμότερον. ἑνὶ δὲ λόγῳ τοσοῦτον
<span class="lb" data-page="11.566" data-line="16" id="l11.566.16"></span>ἀπέχειν χρὴ τοῦ μέσου τὸ θεραπεῦσον, ὅσον περ καὶ τὸ
<span class="lb" data-page="11.566" data-line="17" id="l11.566.17"></span>θεραπευθησόμενον, ἐπὶ τἀναντία δηλονότι τῆς ἀποστάσεως
<span class="lb" data-page="11.566" data-line="18" id="l11.566.18"></span>ὑπαρχούσης ἑκατέρῳ. τὸ γὰρ ἐπὶ τὰ αὐτὰ παραπλησίως
<span class="pb" data-page="11.567" id="p11.567"></span>
<span class="lb" data-page="11.567" data-line="1" id="l11.567.1"></span>ἀφεστηκὸς, ὅμοιον τῇ κράσει τῷ θεραπευομένῳ καθεστηκὸς,
<span class="lb" data-page="11.567" data-line="2" id="l11.567.2"></span>οὐδεμίαν ἀλλοίωσιν ἐπιφέρειν ἱκανὸν, ὥστε οὔτε βλάψει τι
<span class="lb" data-page="11.567" data-line="3" id="l11.567.3"></span>παθὸν οὔτ’ ὠφελήσει. τὸ δ’ ἔλαττον ὠφελήσει μὲν, οὐ μὴν
<span class="lb" data-page="11.567" data-line="4" id="l11.567.4"></span>ἰάσεταί γε πάντως. εἰ τοίνυν τὸ μὲν πάθος εἴη ψυχρὸν, ἡ
<span class="lb" data-page="11.567" data-line="5" id="l11.567.5"></span>δὲ τοῦ φαρμάκου θερμότης χλιαρὰ, πάντως μέν τι προσωφελήσει
<span class="lb" data-page="11.567" data-line="6" id="l11.567.6"></span>τὸ πάθος, οὐ μὴν εἰς τὴν κατὰ φύσιν γε πάντως ἐπανήξει
<span class="lb" data-page="11.567" data-line="7" id="l11.567.7"></span>συμμετρίαν, ὥστ’ οὐδὲν ἐξιάσεται. πάλιν δὲ εἰ μὲν τὸ
<span class="lb" data-page="11.567" data-line="8" id="l11.567.8"></span>πάθος εἴη μικρὸν, ὡς ἂν ἀπὸ τῆς συμμέτρου θερμασίας τῆς
<span class="lb" data-page="11.567" data-line="9" id="l11.567.9"></span>κατὰ φύσιν εἰς οἷον χλιαράν τινα μεταπεπτωκέναι, τὸ δὲ
<span class="lb" data-page="11.567" data-line="10" id="l11.567.10"></span>φάρμακον εἴη ψυχρὸν, ἀνάγκη ἐπιψυγῆναί τε καὶ βλαβῆναι
<span class="lb" data-page="11.567" data-line="11" id="l11.567.11"></span>τὸ πάθος ὑπὸ τοῦ ψυχροῦ. τὸ δ’ αὐτὸ κᾂν θερμότερον ᾖ
<span class="lb" data-page="11.567" data-line="12" id="l11.567.12"></span>τῆς συμμετρίας τὸ πάθος, ὑπὸ μὲν τῶν ὁμοίων αὐτοῦ φαρμάκων
<span class="lb" data-page="11.567" data-line="13" id="l11.567.13"></span>ἐν ταὐτῷ φυλαχθήσεται, βλαβήσεται δὲ ὑπὸ τῶν
<span class="lb" data-page="11.567" data-line="14" id="l11.567.14"></span>ἧττον ἑαυτῶν θερμῶν, οὐ μὴν ἐκθεραπευθήσεταί γε πάντως.
<span class="lb" data-page="11.567" data-line="15" id="l11.567.15"></span><span class="milestone ed2page" data-n="13.68" data-unit="ed2page" id="ed2page.13.68"></span>ἥκει δὴ κᾀνταῦθα πάλιν ὁμωνυμία τις εἰς ὅλον ἐκτεταμένη
<span class="lb" data-page="11.567" data-line="16" id="l11.567.16"></span>τὸν βίον καὶ πολλαχόθι σφάλλουσα. καὶ γὰρ τὸ συμμέτρως
<span class="pb" data-page="11.568" id="p11.568"></span>
<span class="lb" data-page="11.568" data-line="1" id="l11.568.1"></span>κεκραμένον ὀνομάζομεν ἐνίοτε θερμὸν, ὥσπερ καὶ τὸ
<span class="lb" data-page="11.568" data-line="2" id="l11.568.2"></span>βαλανεῖον τὸ τοιοῦτον καὶ τὸ πόμα καὶ τὸ τούτου λειπόμενον
<span class="lb" data-page="11.568" data-line="3" id="l11.568.3"></span>οὐ πολλῷ, καὶ πρὸς τούτοις ἔτι τὸ θερμότερον ἅπαν. εἰ δέ
<span class="lb" data-page="11.568" data-line="4" id="l11.568.4"></span>γε τοῖς ὀνόμασιν ἀκριβῶς ἐχρώμεθα,<span class="milestone ed1page" data-n="2.34" data-unit="ed1page" id="ed1page.2.34"></span> τὸ μὲν σύμμετρον
<span class="lb" data-page="11.568" data-line="5" id="l11.568.5"></span>οὐ θερμὸν, ἀλλ’ εὔκρατον ἂν ἐκαλοῦμεν. ὅσον δ’ ἂν
<span class="lb" data-page="11.568" data-line="6" id="l11.568.6"></span>ἀμετρότερον τούτου, τὸ μὲν ἐπὶ τὸ θερμότερον ἄμετρον
<span class="lb" data-page="11.568" data-line="7" id="l11.568.7"></span>ἧττον τε καὶ μᾶλλον θερμὸν, τὸ δ’ ἐπὶ τὸ ψυχρότερον
<span class="lb" data-page="11.568" data-line="8" id="l11.568.8"></span>ἧττόν τε καὶ μᾶλλον ψυχρόν. οὕτω δ’ ἂν, οἶμαι, καὶ
<span class="lb" data-page="11.568" data-line="9" id="l11.568.9"></span>περὶ τῶν φαρμάκων ἀκριβῶς ὀνομάζοντες εὔκρατον ἂν
<span class="lb" data-page="11.568" data-line="10" id="l11.568.10"></span>ἐκαλέσαμέν τι καὶ μέσον, ὥσπερ τοὔλαιον· εἰ δέ τι θερμότερον
<span class="lb" data-page="11.568" data-line="11" id="l11.568.11"></span>αὐτοῦ, θερμὸν, ὥσπερ τὴν τῆλιν· εἰ δέ τι ψυχρότερον
<span class="lb" data-page="11.568" data-line="12" id="l11.568.12"></span>αὐτοῦ, ψυχρὸν, ὥσπερ τὸ ῥόδον. ἀλλὰ τοῦ μὴ χρῆσθαι
<span class="lb" data-page="11.568" data-line="13" id="l11.568.13"></span>τοῖς ὀνόμασιν τοῦτον τὸν τρόπον αἴτιον ὑπάρχει
<span class="lb" data-page="11.568" data-line="14" id="l11.568.14"></span>τοῦ μὴ ψύχεσθαι πάντα τὰ σώματα πρὸς τῶν τοιούτων
<span class="lb" data-page="11.568" data-line="15" id="l11.568.15"></span>φαρμάκων, οἷον καὶ τὸ ῥόδινόν ἐστι. τά τε γὰρ ὁμοίως
<span class="lb" data-page="11.568" data-line="16" id="l11.568.16"></span>αὐτῷ ψυχρὰ καὶ μᾶλλον ψυχρὰ, τὰ μὲν οὐδ’ ὅλως ἀλλοιοῖ,
<span class="lb" data-page="11.568" data-line="17" id="l11.568.17"></span>τὰ δὲ καὶ θερμαίνει. δόξειεν ἂν οὖν ἄλογον ὑπάρχειν, εἴ
<span class="lb" data-page="11.568" data-line="18" id="l11.568.18"></span>τι θερμαίνειν ὁμολογοῦντες εἶτα ψυχρὸν προσαγορεύομεν,
<span class="pb" data-page="11.569" id="p11.569"></span>
<span class="lb" data-page="11.569" data-line="1" id="l11.569.1"></span>ὥσπερ εἰ καὶ τὸ φρεατιαῖον ὕδωρ ἐν χειμῶνι, τὸ ταῖς κατεψυγμέναις
<span class="lb" data-page="11.569" data-line="2" id="l11.569.2"></span>χερσὶ χλιαρὸν φαινόμενον, ὀνομάζοι τις ψυχρόν.
<span class="lb" data-page="11.569" data-line="3" id="l11.569.3"></span>ἐξ οὖν τούτων τῶν προφάσεων ἡ τῶν ὀνομάτων χρῆσις
<span class="lb" data-page="11.569" data-line="4" id="l11.569.4"></span>ταραχθεῖσα καὶ τὴν τῶν πραγμάτων ἐπιταράττει γνῶσιν.
<span class="lb" data-page="11.569" data-line="5" id="l11.569.5"></span>ὡσαύτως δὲ καὶ περὶ ξηροῦ καὶ ὑγροῦ τῶν ὀνομάτων συγχυθέντων
<span class="lb" data-page="11.569" data-line="6" id="l11.569.6"></span>καὶ ἡ τῶν πραγμάτων γνῶσις συνεχύθη. καίτοι
<span class="lb" data-page="11.569" data-line="7" id="l11.569.7"></span>σμικρὸν εἶναι δοκοῦν τὸ διελέσθαι καλῶς τὰ σημαινόμενα
<span class="lb" data-page="11.569" data-line="8" id="l11.569.8"></span>τῶν ὀνομάτων, τὴν μεγίστην ἔχον εὑρίσκεται δύναμιν εἰς
<span class="lb" data-page="11.569" data-line="9" id="l11.569.9"></span>τὴν τῶν πραγμάτων γνῶσιν. ἀλλὰ περὶ μὲν ὑγροῦ καὶ
<span class="lb" data-page="11.569" data-line="10" id="l11.569.10"></span>ξηροῦ μετ’ ὀλίγον ἐροῦμεν, ἐπειδὰν τὸν περὶ τοῦ θερμοῦ
<span class="lb" data-page="11.569" data-line="11" id="l11.569.11"></span>καὶ ψυχροῦ συμπερανώμεθα λόγον. οὐδὲ γὰρ οὐδὲ λείπειν
<span class="lb" data-page="11.569" data-line="12" id="l11.569.12"></span>ἔοικέ τι πολὺ τῶν ἐν αὐτῷ διορισμῶν, ἅπαξ γε σαφῶς
<span class="lb" data-page="11.569" data-line="13" id="l11.569.13"></span>πεφηνότος ὡς οὐδὲν θαυμαστὸν ὑφ’ ἑνὸς φαρμάκου διαφέροντα
<span class="lb" data-page="11.569" data-line="14" id="l11.569.14"></span>σώματα τὰ μὲν θερμαίνεσθαι, τὰ δὲ ψύχεσθαι,
<span class="lb" data-page="11.569" data-line="15" id="l11.569.15"></span>τὰ δὲ μηδέτερον αὐτῶν πάσχειν. ἐν μὲν γὰρ τῷ πρός
<span class="lb" data-page="11.569" data-line="16" id="l11.569.16"></span>τι ῥᾷστον ἐπὶ τὰ κατὰ μέρος ἐλθόντα λέγειν ὡς τοιούτῳ
<span class="lb" data-page="11.569" data-line="17" id="l11.569.17"></span>μὲν σώματι προσαγόμενον ῥόδινον, ἐν ᾗ παρέλαβεν αὐτὸ
<span class="lb" data-page="11.569" data-line="18" id="l11.569.18"></span>κράσει φυλάττειν πέφυκε, ἑτέρῳ δέ τινι τοιῷδε θερμαίνει ﻿
<span class="pb" data-page="11.570" id="p11.570"></span>
<span class="lb" data-page="11.570" data-line="1" id="l11.570.1"></span>προσφερόμενον, ἄλλῳ δὲ ψύχει. καθόλου δ’ ἀποφήνασθαι
<span class="lb" data-page="11.570" data-line="2" id="l11.570.2"></span>περὶ τῆς δυνάμεως αὐτοῦ χαλεπὸν, ἄνευ τοῦ διαστείλασθαί
<span class="lb" data-page="11.570" data-line="3" id="l11.570.3"></span>τε καὶ συνθέσθαι περὶ τῶν ὀνομάτων. εἴη δ’ ἂν ὅ τε διορισμὸς
<span class="lb" data-page="11.570" data-line="4" id="l11.570.4"></span>ἥ τε συνθήκη τοιήδε, ἐπειδὴ τὰ σώματα τῶν ἀνθρώπων
<span class="lb" data-page="11.570" data-line="5" id="l11.570.5"></span>καὶ ταῖς ἐξ ἀρχῆς κράσεσιν καὶ ταῖς κατὰ τὰς ἡλικίας
<span class="lb" data-page="11.570" data-line="6" id="l11.570.6"></span>αὐτοῖς προσγινομέναις καὶ ταῖς κατὰ τοὺς ἐθισμοὺς τοῦ
<span class="lb" data-page="11.570" data-line="7" id="l11.570.7"></span>βίου πάμπολυ διενήνοχε, ἀνάγκη δήπου πρὸς τῶν αὐτῶν
<span class="lb" data-page="11.570" data-line="8" id="l11.570.8"></span>φαρμάκων αὐτὰ διαφόρως ἀλλοιοῦσθαι. νέον γοῦν τινα
<span class="lb" data-page="11.570" data-line="9" id="l11.570.9"></span>φύσιν θερμὸν, ἐργάτην τῷ βίῳ, πρεσβύτιδι γυναικὶ καὶ
<span class="lb" data-page="11.570" data-line="10" id="l11.570.10"></span>φύσει ψυχροτέρᾳ παραβάλλων οὐκ ἂν ἐλάττονα τὴν ὑπεροχὴν
<span class="lb" data-page="11.570" data-line="11" id="l11.570.11"></span>εὕροις ἤ τινος τῶν θερμαινόντων ἱκανῶς φαρμάκων
<span class="lb" data-page="11.570" data-line="12" id="l11.570.12"></span>πρὸς τὰ ψύχοντα.
</p>
          </article>

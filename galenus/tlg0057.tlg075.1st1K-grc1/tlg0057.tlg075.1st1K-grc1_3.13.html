<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.13">
<span class="pb page1" data-page="11.570" id="p11.570">ㅤ</span>
<span class="milestone ed1page page1" data-n="2.34" data-unit="ed1page" id="ed1page.2.34">ㅤ</span>
<span class="milestone ed2page page1" data-n="13.68" data-unit="ed2page" id="ed2page.13.68">ㅤ</span>
            <p>
<span class="lb" data-page="11.570" data-line="13" id="l11.570.13">ㅤ</span>Μέσον οὖν τινα νόησόν μοι τῶνδε, τήν
<span class="lb" data-page="11.570" data-line="14" id="l11.570.14">ㅤ</span>τε φύσιν εὐθὺς ἐξ ἀρχῆς εὔκρατον, ἔθεσί τε προσήκουσιν
<span class="lb" data-page="11.570" data-line="15" id="l11.570.15">ㅤ</span>τὴν εὐκρασίαν ταύτην διαφυλάττοντα. καὶ τρεῖς τούτους
<span class="lb" data-page="11.570" data-line="16" id="l11.570.16">ㅤ</span>ὥσπερ σκοποὺς κράσεως ἐν τῇ διανοίᾳ παραθέμενος ἐπίσκεψαι
<span class="lb" data-page="11.570" data-line="17" id="l11.570.17">ㅤ</span>τὸ καθόλου <span class="milestone ed2page" data-n="13.69" data-unit="ed2page" id="ed2page.13.69">ㅤ</span>θερμὸν, ἢ ψυχρὸν, ἢ ξηρὸν, ἢ
<span class="lb" data-page="11.570" data-line="18" id="l11.570.18">ㅤ</span>ὑγρὸν φάρμακον, ὡς πρὸς ποίαν ἐξ αὐτῶν κρᾶσιν ἀποβλέποντα
<span class="pb" data-page="11.571" id="p11.571">ㅤ</span>
<span class="lb" data-page="11.571" data-line="1" id="l11.571.1">ㅤ</span>προσαγορεύειν ἐστὶ βέλτιον. ἆρά γε πρὸς τὴν εὐκρατοτάτην,
<span class="lb" data-page="11.571" data-line="2" id="l11.571.2">ㅤ</span>ἥπερ δὴ καὶ μία τίς ἐστι καὶ μέση τῶν ἄλλων ἁπασῶν,
<span class="lb" data-page="11.571" data-line="3" id="l11.571.3">ㅤ</span>ἢ πρὸς τὰς ἀμέτρους καὶ δυσκράτους καὶ ἀδιορίστους
<span class="lb" data-page="11.571" data-line="4" id="l11.571.4">ㅤ</span>καὶ σχεδὸν ἀπείρους τὸ πλῆθος; ἐμοὶ μὲν γὰρ οὐδὲ παραβλητέον
<span class="lb" data-page="11.571" data-line="5" id="l11.571.5">ㅤ</span>εἶναι δοκεῖ τὸ τῆς διαιρέσεως, οὐδὲ σκέψεώς τινος ἐπιδεὲς,
<span class="lb" data-page="11.571" data-line="6" id="l11.571.6">ㅤ</span>ἀλλ’ ἄντικρυς φαίνεσθαι τῷ καὶ σμικρὸν νοῦν ἔχοντι
<span class="lb" data-page="11.571" data-line="7" id="l11.571.7">ㅤ</span>τὸ κατωρθωμένον σῶμα καὶ ἁπλοῦν καὶ ἓν οἷον κανόνα τινὰ
<span class="lb" data-page="11.571" data-line="8" id="l11.571.8">ㅤ</span>καὶ σκοπὸν ὑποθέμενον ἀπευθύνειν, οὕτω κρῖναι καὶ τἄλλα
<span class="lb" data-page="11.571" data-line="9" id="l11.571.9">ㅤ</span>πρὸς τοῦτο. κείσθω τοίνυν ἡμῖν τὸ τοιοῦτον σῶμα τῆς
<span class="lb" data-page="11.571" data-line="10" id="l11.571.10">ㅤ</span>τῶν φαρμάκων δυνάμεως κανών. καὶ τὸ μὲν ὁμοίαν τῇ τούτου
<span class="lb" data-page="11.571" data-line="11" id="l11.571.11">ㅤ</span>κράσει θερμασίαν ἀνάπτον εὔκρατον ὀνομαζέσθω, κᾂν
<span class="lb" data-page="11.571" data-line="12" id="l11.571.12">ㅤ</span>ὅτι μάλιστα θερμαίνειν ἐπιφανῶς δοκῇ πρεσβύτην κατεψυγμένον.
<span class="lb" data-page="11.571" data-line="13" id="l11.571.13">ㅤ</span>τὸ δ’ ἤτοι θερμαῖνον, ἢ ψῦχον τὸ τοιοῦτον σῶμα,
<span class="lb" data-page="11.571" data-line="14" id="l11.571.14">ㅤ</span>καλείσθω τὸ μὲν θερμαῖνον θερμὸν, τὸ δὲ ψῦχον ψυχρόν.
<span class="lb" data-page="11.571" data-line="15" id="l11.571.15">ㅤ</span>γινέσθω δὲ τούτων αὐτῶν εὐσήμου διδασκαλίας ἕνεκα τάξις
<span class="lb" data-page="11.571" data-line="16" id="l11.571.16">ㅤ</span>τῶν ἀποστάσεων, ἐπὶ μὲν τὸ ψυχρὸν ἡ πρώτη μὲν ἐξ ἧς ἄν
<span class="lb" data-page="11.571" data-line="17" id="l11.571.17">ㅤ</span>τις θείη τὸ ῥόδινον, ἡ δευτέρα δ’ ἐξ ἧς ἔσται τὸ ῥόδον αὐτὸ
<span class="lb" data-page="11.571" data-line="18" id="l11.571.18">ㅤ</span>καὶ τρίτη τις ἐπὶ ταύτῃ καὶ τετάρτη μέχρι περ ἂν ἐπὶ τὰ
<span class="pb" data-page="11.572" id="p11.572">ㅤ</span>
<span class="lb" data-page="11.572" data-line="1" id="l11.572.1">ㅤ</span>ψυχρότατα τῷ λόγῳ παραγενώμεθα, κώνειόν τε καὶ μηκώνειον
<span class="lb" data-page="11.572" data-line="2" id="l11.572.2">ㅤ</span>καὶ μανδραγόραν καὶ ὑοσκύαμον. ἐπὶ δ’ αὖ τὸ θερμὸν
<span class="lb" data-page="11.572" data-line="3" id="l11.572.3">ㅤ</span>ἄνηθον μὲν καὶ τῆλιν πρῶτα, δεύτερα δ’ ἐφεξῆς ἅττα ἂν
<span class="lb" data-page="11.572" data-line="4" id="l11.572.4">ㅤ</span>φανῆται δεύτερα, καὶ τρίτα δὴ καὶ τέταρτα, μέχρι περ ἂν ἐπὶ
<span class="lb" data-page="11.572" data-line="5" id="l11.572.5">ㅤ</span>τὰ καίοντα παραγενώμεθα. κατὰ δὲ τὸν αὐτὸν τρόπον ἐπί
<span class="lb" data-page="11.572" data-line="6" id="l11.572.6">ㅤ</span>τε τῶν ὑγραινόντων φαρμάκων, ἀρξάμενοι πάλιν ἀπὸ τοῦ
<span class="lb" data-page="11.572" data-line="7" id="l11.572.7">ㅤ</span>συμμέτρου, τάξεις ἐφεξῆς ἄχρι τῶν ἄκρων ποιησώμεθα. τῆς
<span class="lb" data-page="11.572" data-line="8" id="l11.572.8">ㅤ</span>γὰρ τοιαύτης γνώσεως εἰς τὴν θεραπευτικὴν μέθοδον οὐ
<span class="lb" data-page="11.572" data-line="9" id="l11.572.9">ㅤ</span>σμικρά τις ἡ χρεία. μᾶλλον δ’ εἰ χρὴ τἀληθὲς εἰπεῖν, εἰ μή
<span class="lb" data-page="11.572" data-line="10" id="l11.572.10">ㅤ</span>τις οὕτω διορίσειε, βλάψει μᾶλλον ἢ ὠφελήσει τοὺς ἀναγινώσκοντας.
<span class="lb" data-page="11.572" data-line="11" id="l11.572.11">ㅤ</span>ὡς νῦν γε καὶ πρὸς τοῖς ἄλλοις οἷς ἁμαρτάνουσιν
<span class="lb" data-page="11.572" data-line="12" id="l11.572.12">ㅤ</span>οἱ πολλοὶ τῶν ἰατρῶν τὰς τῶν ἁπλῶν φαρμάκων δυνάμεις
<span class="lb" data-page="11.572" data-line="13" id="l11.572.13">ㅤ</span>ἐξηγούμενοι καὶ τοῦτό ἐστιν εὑρεῖν τὸ βλαβερώτερον,
<span class="lb" data-page="11.572" data-line="14" id="l11.572.14">ㅤ</span>ἐν μὲν τοῖς θερμαίνουσιν εἰ τύχοι γεγραμμένον ἄνηθόν τε
<span class="lb" data-page="11.572" data-line="15" id="l11.572.15">ㅤ</span>καὶ τῆλιν καὶ μίσυ καὶ τίτανον, ἐν δὲ τοῖς ψύχουσιν ῥόδινόν
<span class="lb" data-page="11.572" data-line="16" id="l11.572.16">ㅤ</span>τε καὶ μανδραγόραν καὶ κώνειον, ὥσπερ ἐγγὺς ὑπάρχουσαν,
<span class="lb" data-page="11.572" data-line="17" id="l11.572.17">ㅤ</span>ἢ τῆς τιτάνου τὴν τῆλιν ἢ τοῦ κωνείου τὸ ῥόδινον, ἀλλ’ οὐ
<span class="lb" data-page="11.572" data-line="18" id="l11.572.18">ㅤ</span>πολλαῖς ταῖς μεταξὺ τῶν φαρμάκων τάξεσι διωρισμένα. ἀλλ’
<span class="pb" data-page="11.573" id="p11.573">ㅤ</span>
<span class="lb" data-page="11.573" data-line="1" id="l11.573.1">ㅤ</span>ἡμεῖς γε πειρασόμεθα καθάπερ οἷοί τέ ἐσμεν, οὕτω μέγα
<span class="lb" data-page="11.573" data-line="2" id="l11.573.2">ㅤ</span>καὶ χαλεπὸν ἔργον εἰς τάξιν τινὰ καταστήσεσθαι καὶ γράψαι
<span class="lb" data-page="11.573" data-line="3" id="l11.573.3">ㅤ</span>τά τε πλησίον ἀλλήλων ταῖς δυνάμεσι καὶ τὰ πόῤῥω. καὶ
<span class="lb" data-page="11.573" data-line="4" id="l11.573.4">ㅤ</span>τοῦτο ποιήσωμεν οὐ λόγοις πιθανοῖς ἐπιτρέψοντες αὐτῶν
<span class="lb" data-page="11.573" data-line="5" id="l11.573.5">ㅤ</span>τὴν κρίσιν, ἀλλὰ τῇ διωρισμένῃ πείρᾳ, καθότι καὶ τοῦτο
<span class="lb" data-page="11.573" data-line="6" id="l11.573.6">ㅤ</span>πολλάκις εἴρηται διὰ τῶν ἔμπροσθεν. ἔστι δὲ δή που πρόδηλον
<span class="lb" data-page="11.573" data-line="7" id="l11.573.7">ㅤ</span>ὡς ἡ τοιαύτη κρίσις ἀσφαλὴς μέν ἐστιν, ἀλλὰ μακρά
<span class="lb" data-page="11.573" data-line="8" id="l11.573.8">ㅤ</span>τε ἅμα καὶ πόνον ἔχουσα πολὺν ἡμῖν τοῖς μέλλουσι δι’
<span class="lb" data-page="11.573" data-line="9" id="l11.573.9">ㅤ</span>αὐτῆς ἐπὶ τὸ τέλος ἀφικέσθαι τοῦ προκειμένου, τοῖς μέντοι
<span class="lb" data-page="11.573" data-line="10" id="l11.573.10">ㅤ</span>βουλομένοις ἀναλέγεσθαι ταυτὶ τὰ γράμματα μόνη τεχνῶσαι
<span class="lb" data-page="11.573" data-line="11" id="l11.573.11">ㅤ</span>δυναμένη καὶ παρασχεῖν οἷον ὀφθαλμόν τινα διαγνωστικὸν
<span class="lb" data-page="11.573" data-line="12" id="l11.573.12">ㅤ</span>τῆς ἀληθείας. ὅσα τοίνυν ἔτι λείπει πρὸς τὴν ὅλην στοιχείωσιν,
<span class="lb" data-page="11.573" data-line="13" id="l11.573.13">ㅤ</span>ἐν τῷδε τῷ λόγῳ προσθέντες, ἐν μὲν τῷ τετάρτῳ
<span class="lb" data-page="11.573" data-line="14" id="l11.573.14">ㅤ</span>περὶ τῆς τῶν χυλῶν δυνάμεως ἐροῦμεν, ἐπειδὴ καὶ τοῦτο τοῖς
<span class="lb" data-page="11.573" data-line="15" id="l11.573.15">ㅤ</span>ἑταίροις ἔδοξεν· ἐν δὲ τῷ πέμπτῳ περὶ τῶν ἐν ἅπασι καθόλου
<span class="lb" data-page="11.573" data-line="16" id="l11.573.16">ㅤ</span>τοῖς ἁπλοῖς φαρμάκοις δευτέρων τε καὶ συνθέτων δυνάμεων,
<span class="lb" data-page="11.573" data-line="17" id="l11.573.17">ㅤ</span>εἶθ’ οὕτως ἐπὶ τὰ κατὰ μέρος ἐν τοῖς ἐφεξῆς ὑπομνήμασι
<span class="lb" data-page="11.573" data-line="18" id="l11.573.18">ㅤ</span>μεταβησόμεθα.
</p>
          </article>

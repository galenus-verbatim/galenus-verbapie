<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.14">
<span class="pb page1" data-page="11.574" id="p11.574">ㅤ</span>
<span class="milestone ed1page page1" data-n="2.34" data-unit="ed1page" id="ed1page.2.34">ㅤ</span>
<span class="milestone ed2page page1" data-n="13.69" data-unit="ed2page" id="ed2page.13.69">ㅤ</span>
            <p>
<span class="lb" data-page="11.574" data-line="1" id="l11.574.1">ㅤ</span><span class="milestone ed2page" data-n="13.70" data-unit="ed2page" id="ed2page.13.70">ㅤ</span>Λείπει δὴ πρῶτον μὲν, οὗ πολλάκις
<span class="lb" data-page="11.574" data-line="2" id="l11.574.2">ㅤ</span>ἤδη καὶ πρόσθεν ὁ λόγος ἠναγκάσθη μνημονεῦσαι, τελέως
<span class="lb" data-page="11.574" data-line="3" id="l11.574.3">ㅤ</span>δ’ οὐκ ἐπεξῆλθεν. ἔστι δὴ τοῦτο σχεδὸν ἅπαντα τὰ φάρμακα,
<span class="lb" data-page="11.574" data-line="4" id="l11.574.4">ㅤ</span>κᾂν ἁπλᾶ πρὸς αἴσθησιν φαίνηται, τῇ φύσει γοῦν ὑπάρχει
<span class="lb" data-page="11.574" data-line="5" id="l11.574.5">ㅤ</span>σύνθετα, καὶ πολλάκις γε καὶ τὰς ἐναντιωτάτας ἐν αὐτοῖς
<span class="lb" data-page="11.574" data-line="6" id="l11.574.6">ㅤ</span>ἔχει δυνάμεις, οἷον ἐκκριτικήν τε καὶ σταλτικήν παχυντικήν
<span class="lb" data-page="11.574" data-line="7" id="l11.574.7">ㅤ</span>τε καὶ λεπτυντικὴν, ἀραιωτικήν τε καὶ πυκνωτικὴν, ἐμπλαστικήν
<span class="lb" data-page="11.574" data-line="8" id="l11.574.8">ㅤ</span>τε καὶ διαῤῥυπτικὴν, συντατικήν τε καὶ χαλαστικὴν,
<span class="lb" data-page="11.574" data-line="9" id="l11.574.9">ㅤ</span>ἁπάσας τε τὰς ἄλλας ἀντιθέσεις, ὡς ἐν τῷ μετὰ ταῦτα λόγῳ
<span class="lb" data-page="11.574" data-line="10" id="l11.574.10">ㅤ</span>δείξομεν. οὐδὲν δὲ θαυμαστὸν, εἰ ἐπὶ τῶν τοιούτων δυνάμεων
<span class="lb" data-page="11.574" data-line="11" id="l11.574.11">ㅤ</span>ἑνὶ καὶ ταὐτῷ φαρμάκῳ θερμαντική τε καὶ ψυκτικὴ
<span class="lb" data-page="11.574" data-line="12" id="l11.574.12">ㅤ</span>φαίνοιτο, ἢ ξηραντική τε καὶ ὑγραντικὴ, <span class="milestone ed1page" data-n="2.35" data-unit="ed1page" id="ed1page.2.35">ㅤ</span>λεπτομερής τε
<span class="lb" data-page="11.574" data-line="13" id="l11.574.13">ㅤ</span>καὶ παχυμερής. εἰ μὴ γὰρ αἱ πρῶται καὶ δραστικώταται τὴν
<span class="lb" data-page="11.574" data-line="14" id="l11.574.14">ㅤ</span>τοιαύτην εἶχον συμπλοκὴν, οὐδ’ ἂν αἱ μετὰ ταύτας ὁμοίως
<span class="lb" data-page="11.574" data-line="15" id="l11.574.15">ㅤ</span>συνεπλάκησαν. ἀλλ’ ἡμεῖς ἐὰν αὐτοὶ μίξωμεν, εἰ οὕτως ἔτυχεν,
<span class="lb" data-page="11.574" data-line="16" id="l11.574.16">ㅤ</span>ῥοῦ χυλὸν μέλιτι, τὸ μικτὸν ἐξ ἀμφοῖν συγχωροῦμεν οὐ
<span class="lb" data-page="11.574" data-line="17" id="l11.574.17">ㅤ</span>στυπτικὴν μόνην, ἀλλὰ καὶ ῥυπτικὴν ἔχειν δύναμιν οὐδ’ ἐφεκτικὴν ﻿
<span class="pb" data-page="11.575" id="p11.575">ㅤ</span>
<span class="lb" data-page="11.575" data-line="1" id="l11.575.1">ㅤ</span>γαστρὸς μόνον, ἀλλὰ καὶ κενωτικήν. ἐν δὲ τῷ γάλακτι
<span class="lb" data-page="11.575" data-line="2" id="l11.575.2">ㅤ</span>τὰς δύο περιέχεσθαι δυνάμεις, ἐκκριτικήν τε ἅμα καὶ σταλτικὴν
<span class="lb" data-page="11.575" data-line="3" id="l11.575.3">ㅤ</span>γαστρὸς, οὐκ ἔθ’ ὁμοίως συγχωροῦμεν. καίτοι τοῦτο
<span class="lb" data-page="11.575" data-line="4" id="l11.575.4">ㅤ</span>μὲν καὶ διακρίνεται ῥᾳδίως εἰς ὀῤῥὸν καὶ τυρὸν, καὶ πᾶσιν
<span class="lb" data-page="11.575" data-line="5" id="l11.575.5">ㅤ</span>ὁμολογεῖται τὸ μὲν ὑπάγειν τὴν γαστέρα, τὸ δὲ ἐπέχειν.
</p>
          </article>

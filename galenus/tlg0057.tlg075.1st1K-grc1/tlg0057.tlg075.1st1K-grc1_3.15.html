<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.15">
<span class="pb page1" data-page="11.575" id="p11.575"></span>
<span class="milestone ed1page page1" data-n="2.35" data-unit="ed1page" id="ed1page.2.35"></span>
<span class="milestone ed2page page1" data-n="13.70" data-unit="ed2page" id="ed2page.13.70"></span>
            <p>
<span class="lb" data-page="11.575" data-line="6" id="l11.575.6"></span>Τοῦτ’ οὐκ ἔτι συγχωροῦμεν ἑτοίμως καὶ ἐν
<span class="lb" data-page="11.575" data-line="7" id="l11.575.7"></span>τῇ κράμβῃ. ἐκθλίβοντες μὲν γὰρ αὐτῆς τὸν χυλὸν καὶ μόνον,
<span class="lb" data-page="11.575" data-line="8" id="l11.575.8"></span>ἢ μετὰ μέλιτος καταῤῥοφοῦντες ὁρῶμεν καθαρτικὸν, οὐ μὴν
<span class="lb" data-page="11.575" data-line="9" id="l11.575.9"></span>ἐσθίειν γε δυνάμενοι τὸ λοιπὸν, ἀπιστοῦμεν ὅτι σταλτικόν
<span class="lb" data-page="11.575" data-line="10" id="l11.575.10"></span>ἐστιν. ἀλλ’ ἄν τις ὅλην ἑψήσας αὐτὴν ἀποχέῃ τὸ πρότερον
<span class="lb" data-page="11.575" data-line="11" id="l11.575.11"></span>ὕδωρ, ἐν ᾧ τὸν χυλὸν ἐναπέθετο, κᾄπειτα αὖθις ἐμβαλὼν
<span class="lb" data-page="11.575" data-line="12" id="l11.575.12"></span>ἑτέρῳ καθαρῷ, καὶ πάλιν ἑψήσας ἀποχέῃ καὶ τοῦτο, τὸν μὲν
<span class="lb" data-page="11.575" data-line="13" id="l11.575.13"></span>χυλὸν εὑρήσει καθαίροντα, τὴν δὲ κράμβην αὐτὴν ἐπέχουσαν
<span class="lb" data-page="11.575" data-line="14" id="l11.575.14"></span>τὴν γαστέρα καὶ πολὺ μᾶλλον εἰ μὴ δὶς, ἀλλὰ τρὶς ἢ τετράκις
<span class="lb" data-page="11.575" data-line="15" id="l11.575.15"></span>ἀποχέῃ τις τὸ ὕδωρ. ὅσῳ γὰρ ἂν ἀκριβέστερον ἐναπόθηται
<span class="lb" data-page="11.575" data-line="16" id="l11.575.16"></span>τὸν χυλὸν αὐτῷ, καθαρτικώτερον μὲν ἐκεῖνο ποιήσει, τὴν δὲ
<span class="lb" data-page="11.575" data-line="17" id="l11.575.17"></span>ὑπόλοιπον αὐτῆς οὐσίαν τὴν οἷον σάρκα τοῦ λαχάνου σταλτικὴν
<span class="pb" data-page="11.576" id="p11.576"></span>
<span class="lb" data-page="11.576" data-line="1" id="l11.576.1"></span>ἐπιδείξεται. οὕτω δὲ καὶ ἐπὶ τῶν τεύτλων ἔχει καὶ
<span class="lb" data-page="11.576" data-line="2" id="l11.576.2"></span>σχεδὸν ἁπάντων τῶν ἄλλων, ὧν ἤτοι δριμὺς, ἢ νιτρώδης ἢ
<span class="lb" data-page="11.576" data-line="3" id="l11.576.3"></span>ἁλυκὸς ὁ χυλός ἐστιν, ἐπεί τοι καὶ τοῖς φακοῖς, καίτοι στύψιν
<span class="lb" data-page="11.576" data-line="4" id="l11.576.4"></span>ἱκανὴν ἔχουσι κατὰ τὴν γεῦσιν, ὅμως ὑπάρχει τι τοιοῦτον.
<span class="lb" data-page="11.576" data-line="5" id="l11.576.5"></span>ἔστι γὰρ καὶ τὸ τούτων ἀφέψημα λαπακτικὸν τῆς
<span class="lb" data-page="11.576" data-line="6" id="l11.576.6"></span>γαστρὸς, ἀλλ’ οὗτος μὲν ὁ χυλὸς ἐπίμικτος σαφῶς ἐστιν κατὰ
<span class="lb" data-page="11.576" data-line="7" id="l11.576.7"></span>τὴν γεῦσιν, ὡς εἰ καὶ νιτρῶδές τι μίξεις αὐστηρῷ. ὁ δὲ τῶν
<span class="lb" data-page="11.576" data-line="8" id="l11.576.8"></span>θαλαττίων κογχαρίων, ἁπάντων τε τῶν ἄλλων ὀστρέων
<span class="lb" data-page="11.576" data-line="9" id="l11.576.9"></span>χυμὸς, ἁπλῶς ἁλυκός ἐστι καὶ λαπακτικός. αὐτὴ μέντοι γε
<span class="lb" data-page="11.576" data-line="10" id="l11.576.10"></span>καὶ τούτων ἡ σὰρξ ἐπέχει γαστέρα, καὶ πειραθήσῃ δὲ ἀληθοῦς
<span class="lb" data-page="11.576" data-line="11" id="l11.576.11"></span>τοῦ λεγομένου, σκευάσας ὁμοίως ταῖς κράμβαις αὐτά. καὶ
<span class="lb" data-page="11.576" data-line="12" id="l11.576.12"></span>γάρ τοι καὶ ὁ τῶν πρεσβυτέρων ἀλεκτρυόνων ζωμὸς ὑπάγει
<span class="lb" data-page="11.576" data-line="13" id="l11.576.13"></span>τὴν γαστέρα, καίτοι τῆς σαρκὸς σταλτικῆς οὔσης. ἔστι δὲ
<span class="lb" data-page="11.576" data-line="14" id="l11.576.14"></span>κᾀν τῇ λεπίδι τοῦ χαλκοῦ δύναμις διττὴ, καθάπερ καὶ ποιότης,
<span class="lb" data-page="11.576" data-line="15" id="l11.576.15"></span>καὶ γὰρ στύφει καὶ δάκνει· καὶ διὰ τοῦτο τῷ μὲν
<span class="lb" data-page="11.576" data-line="16" id="l11.576.16"></span><span class="milestone ed2page" data-n="13.71" data-unit="ed2page" id="ed2page.13.71"></span>στύφειν ἐπουλεῖ τὰς ξηρὰς τῶν ἡλκωμένων σαρκῶν, τῷ δ’
<span class="lb" data-page="11.576" data-line="17" id="l11.576.17"></span>αὖ δάκνειν τὰς πλαδαρὰς συντήκει. εἰ δ’ εἴσω τοῦ σώματος
<span class="pb" data-page="11.577" id="p11.577"></span>
<span class="lb" data-page="11.577" data-line="1" id="l11.577.1"></span>ληφθείη, καθαίρει μὲν, οὐκ ἐπέχει δὲ τὴν γαστέρα. νικᾶται
<span class="lb" data-page="11.577" data-line="2" id="l11.577.2"></span>γὰρ ἡ στυπτικὴ δύναμις ὑπό τε τῆς δριμείας καὶ καθαρτικῆς,
<span class="lb" data-page="11.577" data-line="3" id="l11.577.3"></span>ὥσπερ εἰ καὶ ῥοῦ χυλὸν ἀναμίξαις σκαμμωνίᾳ. καθαρτικὸν
<span class="lb" data-page="11.577" data-line="4" id="l11.577.4"></span>γὰρ ἔσται τὸ ἐξ ἀμφοῖν, οὐκ ἐφεκτικὸν τῆς γαστρὸς,
<span class="lb" data-page="11.577" data-line="5" id="l11.577.5"></span>καίτοι γε πρὸς τὴν γεῦσιν ὁ αὐστηρὸς χυλὸς ἐπικρατήσει
<span class="lb" data-page="11.577" data-line="6" id="l11.577.6"></span>μᾶλλον. οὕτω δὲ καὶ μετὰ μήλου κυδωνίου σαρκὸς οὐκ
<span class="lb" data-page="11.577" data-line="7" id="l11.577.7"></span>ὀλίγα τῶν καθαιρόντων διδόμενα, τῇ μὲν γεύσει λανθάνει,
<span class="lb" data-page="11.577" data-line="8" id="l11.577.8"></span>τῇ δ’ ἐνεργείᾳ μόνον φαίνεται. δίδοται δὲ καὶ διὰ φοίνικος
<span class="lb" data-page="11.577" data-line="9" id="l11.577.9"></span>ἔνια σαρκὸς, ἄλλα δὲ διὰ μύρτων ἢ μετὰ Χίας μαστίχης, ἢ
<span class="lb" data-page="11.577" data-line="10" id="l11.577.10"></span>μετ’ ἄλλου τινὸς τῶν εὐστομάχων τε καὶ στυπτικῶν, ὡς καὶ
<span class="lb" data-page="11.577" data-line="11" id="l11.577.11"></span>τὴν γεῦσιν λαθεῖν καὶ τὸν στόμαχον ἧττον ἀνατρέψαι. ἀλλ’
<span class="lb" data-page="11.577" data-line="12" id="l11.577.12"></span>εἰ καὶ τῇ πρὸς τὴν γεῦσιν ποιότητι κρατοίη τὰ στύφοντα
<span class="lb" data-page="11.577" data-line="13" id="l11.577.13"></span>τῶν καθαιρόντων, τῇ γε ἄλλῃ δυνάμει κρατεῖται. πολλάκις
<span class="lb" data-page="11.577" data-line="14" id="l11.577.14"></span>γὰρ ἡ μὲν γλῶττα κατὰ τὸ πλεονάζον ἐνικήθη τῆς οὐσίας,
<span class="lb" data-page="11.577" data-line="15" id="l11.577.15"></span>ἡ δὲ ἐνέργεια κατὰ τὴν ἰσχὺν γίνεται τῆς δυνάμεως. ὅταν
<span class="lb" data-page="11.577" data-line="16" id="l11.577.16"></span>οὖν οὐσία σμικρὰ, σφοδρὰν ἔχουσα δύναμιν, ἀναμιχθεῖσα
<span class="lb" data-page="11.577" data-line="17" id="l11.577.17"></span>μεθ’ ἑτέρας οὐσίας πολλῆς ἀσθενῆ δύναμιν ἐχούσης εἴσω
<span class="lb" data-page="11.577" data-line="18" id="l11.577.18"></span>τοῦ σώματος ἀφίκηται, τὴν μὲν γεῦσιν λανθάνει, τὸ δὲ ἔργον
<span class="pb" data-page="11.578" id="p11.578"></span>
<span class="lb" data-page="11.578" data-line="1" id="l11.578.1"></span>ἐνεργέστερον ἐκείνης διαπράττεται. θαυμάζεται δὲ καὶ ταῦτα
<span class="lb" data-page="11.578" data-line="2" id="l11.578.2"></span>πρὸς τῶν πολλῶν καὶ νομίζουσιν ἄπορον ὑπάρχειν, εἰ στῦφόν
<span class="lb" data-page="11.578" data-line="3" id="l11.578.3"></span>τι σῶμα καθαίρειν πέφυκεν, οἷον ἀλόη καὶ λεπὶς χαλκοῦ
<span class="lb" data-page="11.578" data-line="4" id="l11.578.4"></span>καὶ χαλκὸς κεκαυμένος· ἐχρῆν γὰρ, φασὶ, τοὐναντίον μᾶλλον
<span class="lb" data-page="11.578" data-line="5" id="l11.578.5"></span>ἐπέχειν αὐτὰ, οὐ προτρέπειν τὴν γαστέρα. ὅτι δὲ τὸ
<span class="lb" data-page="11.578" data-line="6" id="l11.578.6"></span>μῆλον, εἰ οὕτως ἔτυχεν, τὸ μετὰ τῆς σκαμμωνίας στῦφον
<span class="lb" data-page="11.578" data-line="7" id="l11.578.7"></span>καθαίρει, τοῦτό γε οὐδεὶς θαυμάζει, καίτοι γε ἐντεῦθεν ὁρμηθέντα
<span class="lb" data-page="11.578" data-line="8" id="l11.578.8"></span>ῥᾷστον ἦν, οἶμαι, κᾀπὶ τῆς ἀλόης συλλογίσασθαι
<span class="lb" data-page="11.578" data-line="9" id="l11.578.9"></span>μικτήν τινα δύναμιν ὑπάρχειν. καὶ εἴπερ ἦν οἷόν τε διακρῖναι
<span class="lb" data-page="11.578" data-line="10" id="l11.578.10"></span>τὸ καθαῖρον ἐν αὐτῇ τοῦ μὴ καθαίροντος, ὥσπερ ἐπὶ
<span class="lb" data-page="11.578" data-line="11" id="l11.578.11"></span>γάλακτος ἐργαζόμεθα καὶ κράμβης ἑτέρων τε παμπόλλων,
<span class="lb" data-page="11.578" data-line="12" id="l11.578.12"></span>οὐκέτ’ ἂν ἐθαυμάζετο. καὶ μὲν δὴ καὶ ποιῆσαι τοῦτό πως
<span class="lb" data-page="11.578" data-line="13" id="l11.578.13"></span>δυνατόν. ἐπιμελῶς γὰρ ἀλόη πλυθεῖσα παντάπασιν ἀσθενῶς
<span class="lb" data-page="11.578" data-line="14" id="l11.578.14"></span>ἢ οὐδ’ ὅλως ὑπάγει γαστέρα. ταὐτὸ δὲ τοῦτο καὶ λεπὶς
<span class="lb" data-page="11.578" data-line="15" id="l11.578.15"></span>χαλκοῦ καὶ αὐτὸς ὁ κεκαυμένος χαλκὸς πέπονθεν, ὡς καὶ
<span class="lb" data-page="11.578" data-line="16" id="l11.578.16"></span>ἡμεῖς ἀκριβῶς πλύναντες ἐπειράθημεν, ἀμυδρῶς αὐτῶν
<span class="lb" data-page="11.578" data-line="17" id="l11.578.17"></span>καθαιρόντων. ἀλλ’ οὖν καὶ τὸ τῆς ποιότητος εὐθὺς ἅμα τῷ
<span class="lb" data-page="11.578" data-line="18" id="l11.578.18"></span>γεύσασθαι φαρμακῶδες ἐμφαίνει τὸ μικτὸν τῆς δυνάμεως.
<span class="pb" data-page="11.579" id="p11.579"></span>
<span class="lb" data-page="11.579" data-line="1" id="l11.579.1"></span>εἴπερ γὰρ ἦν ἀεὶ μία ποιότης ἐν ἑκάστῳ τῶν τὴν γεῦσιν
<span class="lb" data-page="11.579" data-line="2" id="l11.579.2"></span>στυφόντων φαρμάκων, οὐκ ἂν ἦν ποτε αὐτῶν τὰ μὲν ἐδώδιμα,
<span class="lb" data-page="11.579" data-line="3" id="l11.579.3"></span>τὰ δὲ φαρμακώδη, ἀλλὰ μόνον ἐν τῷ μᾶλλον ἢ ἧττον
<span class="lb" data-page="11.579" data-line="4" id="l11.579.4"></span>στύφειν ἀλλήλων διέφερον. νυνὶ δὲ οὐχ οὕτως ἔχει. φαίνεται
<span class="lb" data-page="11.579" data-line="5" id="l11.579.5"></span>γὰρ ἡ μέν τις ἡδεῖα καὶ προσηνὴς στύψις, ἡ δέ τις ἀηδής τε
<span class="lb" data-page="11.579" data-line="6" id="l11.579.6"></span>καὶ φαρμακώδης, ἀπίου μὲν καὶ μήλου καὶ ῥοιᾶς ἡδεῖα, λεπίδος
<span class="lb" data-page="11.579" data-line="7" id="l11.579.7"></span>δὲ χαλκοῦ καὶ ἀλόης ἀηδής τε καὶ φαρμακώδης. καίτοι
<span class="lb" data-page="11.579" data-line="8" id="l11.579.8"></span>γε ἧττον στύφει κυδωνίου μήλου λεπὶς χαλκοῦ, ὥστε μηδὲ
<span class="lb" data-page="11.579" data-line="9" id="l11.579.9"></span>τῷ σφοδρῷ τῆς στύψεως ἔχειν ἂν ἐνεγκεῖν τὸ τῆς ποιότητος
<span class="lb" data-page="11.579" data-line="10" id="l11.579.10"></span>ἀλλόκοτον. ὁμοίως δὲ καὶ ἄλλα τῶν ἐδωδίμων ἀλόης καὶ
<span class="lb" data-page="11.579" data-line="11" id="l11.579.11"></span>λεπίδος χαλκοῦ καὶ αὐτοῦ τοῦ κεκαυμένου χαλκοῦ στύφει
<span class="lb" data-page="11.579" data-line="12" id="l11.579.12"></span>μᾶλλον. ἐπὶ μὲν δὴ τῶν τοιούτων ἄντικρυς φαίνεται τὸ
<span class="lb" data-page="11.579" data-line="13" id="l11.579.13"></span>μικτὸν τῆς οὐσίας, ἐπ’ ἄλλων δὲ, κᾂν μὴ φαίνηται, συλλογίζεσθαι
<span class="lb" data-page="11.579" data-line="14" id="l11.579.14"></span>χρὴ καὶ μὴ νομίζειν ἄλλο μέν τι κατὰ τὴν ἀλόην ἐργάζεσθαι
<span class="lb" data-page="11.579" data-line="15" id="l11.579.15"></span>τὴν στύψιν, ἄλλο δέ τι κατὰ τὸ μῆλον. ἓν γὰρ ἐν
<span class="lb" data-page="11.579" data-line="16" id="l11.579.16"></span>ἅπασι ποιεῖν εὔλογόν ἐστι κατά γε τὴν ἑαυτοῦ φύσιν, οὐ
<span class="lb" data-page="11.579" data-line="17" id="l11.579.17"></span>τήν στύψιν μόνην, ἀλλὰ καὶ τῶν ἄλλων ποιοτήτων ἑκάστην.
<span class="lb" data-page="11.579" data-line="18" id="l11.579.18"></span>τῷ δὲ μηδὲν εὑρίσκεσθαι καθαρὸν ἀκριβῶς μηδὲ ἄμικτον ﻿
<span class="pb" data-page="11.580" id="p11.580"></span>
<span class="lb" data-page="11.580" data-line="1" id="l11.580.1"></span>ἑτέρων ποιοτήτων, αἱ διαφοραὶ τῶν ἐνεργειῶν ἄλλαι κατ’
<span class="lb" data-page="11.580" data-line="2" id="l11.580.2"></span>ἄλλο τῶν στυφόντων εἰσίν. ἄλλο μὲν γὰρ μεσπίλου τοὖργόν
<span class="lb" data-page="11.580" data-line="3" id="l11.580.3"></span>ἐστιν, ἄλλο δὲ λεπίδος, ἄλλο δὲ ἀλόης, ἕτερον δὲ
<span class="lb" data-page="11.580" data-line="4" id="l11.580.4"></span>μόρων, εἰ οὕτως ἔτυχεν ἢ <span class="milestone ed2page" data-n="13.72" data-unit="ed2page" id="ed2page.13.72"></span>κικίδος, ἢ σιδίων, ἢ στυπτηρίας,
<span class="lb" data-page="11.580" data-line="5" id="l11.580.5"></span>ἢ ῥοῦ, καὶ βέλτιον ἦν, ὅσοι τι περὶ τῶν στυφόντων
<span class="lb" data-page="11.580" data-line="6" id="l11.580.6"></span>φαρμάκων τῆς ἐνεργείας ἐτόλμησαν ἀποφήνασθαι,
<span class="lb" data-page="11.580" data-line="7" id="l11.580.7"></span>καθόλου περὶ τῆς στύψεως αὐτῆς μᾶλλον ἢ περὶ τῶν στυφόντων
<span class="lb" data-page="11.580" data-line="8" id="l11.580.8"></span>εἰρῆσθαι. τὸ μὲν γὰρ στῦφον οὐ στύφει μόνον,
<span class="lb" data-page="11.580" data-line="9" id="l11.580.9"></span>ἀλλ’ ἤτοι δριμὺ πρὸς τὸ στύφειν ἐστὶν, ἢ λιπαρὸν, ἢ γλυκὺ,
<span class="lb" data-page="11.580" data-line="10" id="l11.580.10"></span>ἢ πικρὸν, ἢ ἁλυκὸν, ἢ ὀξῶδες. ἡ δὲ στύψις ἓν τοῦτο μόνον
<span class="lb" data-page="11.580" data-line="11" id="l11.580.11"></span>ἐστὶ διὰ παντὸς ὅπερ ἐστὶ, ὥσπερ καὶ ἡ γλυκύτης καὶ
<span class="lb" data-page="11.580" data-line="12" id="l11.580.12"></span>ἡ ἁλυκότης ἑκάστη τε τῶν ἄλλων ποιοτήτων. εἰ δ’ ὥσπερ
<span class="lb" data-page="11.580" data-line="13" id="l11.580.13"></span>ἡ στύψις μία, καὶ τὸ στῦφον ἓν ὑπῆρχεν, ἓν ἂν ἦν αὐτοῦ
<span class="lb" data-page="11.580" data-line="14" id="l11.580.14"></span>διὰ παντὸς τοὖργον. ἐπεὶ δὲ πρὸς τὸ στύφειν ἔτι καὶ
<span class="lb" data-page="11.580" data-line="15" id="l11.580.15"></span>ἄλλας δέδεικται ποιότητας οὐκ ὀλίγας, ἀεὶ μὲν ἐνεργήσει
<span class="lb" data-page="11.580" data-line="16" id="l11.580.16"></span>κατὰ πάσας, ἀλλ’ ἐπιφανῶς ἄλλοτε κατ’ ἄλλην τὴν ἐπικρατοῦσαν,
<span class="lb" data-page="11.580" data-line="17" id="l11.580.17"></span>ὡς πρὸς τὴν τοῦ πλησιάζοντος σώματος διάθεσιν.
<span class="lb" data-page="11.580" data-line="18" id="l11.580.18"></span>φαίνεται γοῦν καὶ τὸ γάλα καὶ ἡ φακὴ καὶ ἡ κράμβη
<span class="pb" data-page="11.581" id="p11.581"></span>
<span class="lb" data-page="11.581" data-line="1" id="l11.581.1"></span>τῶν μὲν ὑπάγοντα, τῶν δὲ ἴσχοντα τὴν γαστέρα. τὴν μὲν
<span class="lb" data-page="11.581" data-line="2" id="l11.581.2"></span>οὖν αἰτίαν τοῦ μὴ διὰ παντὸς ἐνεργεῖν ἐπιφανῶς καὶ
<span class="lb" data-page="11.581" data-line="3" id="l11.581.3"></span><span class="milestone ed1page" data-n="2.36" data-unit="ed1page" id="ed1page.2.36"></span>καθ’ ἕκαστον τῶν σωμάτων μίαν ἡντιναοῦν ποιότητα καὶ
<span class="lb" data-page="11.581" data-line="4" id="l11.581.4"></span>δύναμιν τοῦ φαρμάκου κατὰ τὸν ἑξῆς ἐρῶ λόγον. νυνὶ
<span class="lb" data-page="11.581" data-line="5" id="l11.581.5"></span>δὲ ἀναμνῆσαι τοῦ γινομένου πρόκειταί μοι μόνον, ἵνα μή
<span class="lb" data-page="11.581" data-line="6" id="l11.581.6"></span>τις ἀπιστήσῃ κατὰ τὰ πλεῖστα τῶν φαρμάκων ἐναντίας
<span class="lb" data-page="11.581" data-line="7" id="l11.581.7"></span>εἶναι ποιότητάς τε καὶ δυνάμεις. ἀλλὰ καὶ αὐτὸ τοῦτο
<span class="lb" data-page="11.581" data-line="8" id="l11.581.8"></span>πολλῆς ἐπισκέψεως ἔχεται καὶ διορισμῶν οὐκ ὀλίγων, εἰ
<span class="lb" data-page="11.581" data-line="9" id="l11.581.9"></span>καὶ πᾶσιν ἔδοξε ῥᾴδιον εἶναι τὰς ἐναντίας ἀλλήλοις ποιότητάς
<span class="lb" data-page="11.581" data-line="10" id="l11.581.10"></span>τε καὶ δυνάμεις ἐξευρεῖν. ἐξ ἑτοίμου γοῦν ἅπαντες
<span class="lb" data-page="11.581" data-line="11" id="l11.581.11"></span>σχεδὸν ἐναντίον εἶναι τίθενται τὸ στύφειν τῷ καθαίρειν.
<span class="lb" data-page="11.581" data-line="12" id="l11.581.12"></span>ἔστι δὲ οὐδαμῶς ἐναντίον, ὡς ἐγὼ προϊόντος ἐπιδείξω τοῦ
<span class="lb" data-page="11.581" data-line="13" id="l11.581.13"></span>λόγου. κατὰ μέντοι τὸ παρὸν ἐκ περιουσίας ὁ λόγος
<span class="lb" data-page="11.581" data-line="14" id="l11.581.14"></span>ἐπεράνθη μοι δεικνύντι, κᾂν ἐναντία τις ὑπάρχειν αὐτὰ
<span class="lb" data-page="11.581" data-line="15" id="l11.581.15"></span>τίθεται, μηδὲν συμβαίνειν ἄτοπον, ἐνδεχομένου γε ὄντος εἰς
<span class="lb" data-page="11.581" data-line="16" id="l11.581.16"></span>μίαν οὐσίαν ἐνίοτε ἐναντιωτάτας συνέρχεσθαι ποιότητάς
<span class="lb" data-page="11.581" data-line="17" id="l11.581.17"></span>τε καὶ δυνάμεις. ἐπὶ μέν γε τῶν χυλῶν ἐλέχθη καὶ πρόσθεν
<span class="pb" data-page="11.582" id="p11.582"></span>
<span class="lb" data-page="11.582" data-line="1" id="l11.582.1"></span>ἕτερον μὲν εἶναι τὸ βαρύτατον ἐν αὐτοῖς, ἕτερον δὲ
<span class="lb" data-page="11.582" data-line="2" id="l11.582.2"></span>τὸ κουφότατον, ἄλλο δὲ τρίτον ἀναμεμιγμένον τῷ χυλῷ
<span class="lb" data-page="11.582" data-line="3" id="l11.582.3"></span>ὅλῳ. καὶ θαυμαστὸν οὐδὲν, εἰ κᾀν τῷ τοῦ ῥόδου χυλῷ
<span class="lb" data-page="11.582" data-line="4" id="l11.582.4"></span>τὸ μέν ἐστι βαρύτατον ἀνάλογον ἀμόργῃ καὶ τρυγὶ, τὸ δὲ
<span class="lb" data-page="11.582" data-line="5" id="l11.582.5"></span>κουφότατον ἀνάλογον καὶ τοῦτο τοῖς ἐποχουμένοις ἄνθεσιν
<span class="lb" data-page="11.582" data-line="6" id="l11.582.6"></span>ἑκάστῳ τῶν χυλῶν· ἄλλο δὲ τρίτον, οἷον ἐν τῷ γλεύκει
<span class="lb" data-page="11.582" data-line="7" id="l11.582.7"></span>τὸ ζέον, ἐφ’ οἷς τέταρτον αὐτὸ τὸ εἰλικρινέστατον καὶ
<span class="lb" data-page="11.582" data-line="8" id="l11.582.8"></span>καθαρώτατον, οὗ ταῦτά ἐστι τὰ τρία περιττώματα. συμβαίνει
<span class="lb" data-page="11.582" data-line="9" id="l11.582.9"></span>δὲ τοὺς μὲν ἄλλους ἅπαντας χυλοὺς ὀξύνεσθαί τε
<span class="lb" data-page="11.582" data-line="10" id="l11.582.10"></span>καὶ σήπεσθαι διαφθειρομένους, μόνα δὲ τοὔλαιον καὶ τὸ
<span class="lb" data-page="11.582" data-line="11" id="l11.582.11"></span>μέλι καὶ τὸν οἶνον ἐξαρκεῖν εἰς μακρόν. ὥστε οὐδὲ τῇ
<span class="lb" data-page="11.582" data-line="12" id="l11.582.12"></span>ζέσει καὶ διακρίσει τῶν ἄλλων χυλῶν ἐναργῶς ἐστιν ἐξευρεῖν
<span class="lb" data-page="11.582" data-line="13" id="l11.582.13"></span>ἑκάστου τῶν περιττωμάτων τὴν ἰδέαν, ἀλλ’ εὐθὺς ἐξ
<span class="lb" data-page="11.582" data-line="14" id="l11.582.14"></span>ἀρχῆς ἑψήσεώς τέ τινος αὐτοῖς δεῖ καὶ μίξεως τῆς πρὸς
<span class="lb" data-page="11.582" data-line="15" id="l11.582.15"></span>ἕτερόν τινα τῶν διαμενόντων χυλῶν. οὕτως οὖν καὶ τὸν
<span class="lb" data-page="11.582" data-line="16" id="l11.582.16"></span>τοῦ ῥόδου χυλὸν ἀποτιθέμεθα μέλιτι μιγνύντες, ἢ ἐλαίῳ
<span class="lb" data-page="11.582" data-line="17" id="l11.582.17"></span>συνέψοντες, ἢ ἐναποβρέχοντες ὅλα τὰ ῥόδα. ἀλλ’ ὅτι γε
<span class="lb" data-page="11.582" data-line="18" id="l11.582.18"></span>κᾀν τούτῳ πιθανὸν ἐνυπάρχειν τὰ τέτταρα γένη, τό τε
<span class="pb" data-page="11.583" id="p11.583"></span>
<span class="lb" data-page="11.583" data-line="1" id="l11.583.1"></span>οἰκεῖον αὐτοῦ τοῦ χυλοῦ καὶ τὰ τρία περιττώματα, πρόδηλον
<span class="lb" data-page="11.583" data-line="2" id="l11.583.2"></span>συνιδεῖν, καὶ μάλιστα ὅτι τὸ τῆς ποιότητος αὐτῶν
<span class="lb" data-page="11.583" data-line="3" id="l11.583.3"></span>οὐχ ἁπλοῦν ἐστιν, ἀλλὰ ἔχειν μέν τινά σοι δόξει καὶ στύψιν
<span class="lb" data-page="11.583" data-line="4" id="l11.583.4"></span>τὸ ῥόδον, εἰ διαμασήσασθαι βουληθείης αὐτό. ἔχει δὲ
<span class="lb" data-page="11.583" data-line="5" id="l11.583.5"></span>καὶ γλυκύτητά τινα καὶ οἷον δῆξιν βραχεῖαν. ἤρκει δὲ κᾂν
<span class="lb" data-page="11.583" data-line="6" id="l11.583.6"></span>μηδὲν τούτων ἐφαίνετο γευομένοις, ἐκ τοῦ μὴ τελέως εἶναι
<span class="lb" data-page="11.583" data-line="7" id="l11.583.7"></span>στῦφον αὐτὸ, τὰς τῶν ἄλλων χυλῶν ἐννοῆσαι μίξεις.
<span class="lb" data-page="11.583" data-line="8" id="l11.583.8"></span><span class="milestone ed2page" data-n="13.73" data-unit="ed2page" id="ed2page.13.73"></span>εἴπερ γὰρ ὁ αὐστηρὸς μόνος, ἄκρος ἂν ἦν, ὥστε εἴπερ οὐκ
<span class="lb" data-page="11.583" data-line="9" id="l11.583.9"></span>ἔστιν ἄκρος, οὐδὲ μόνος ἐστίν. ἣν γὰρ ἂν ὑπέθη τῆς
<span class="lb" data-page="11.583" data-line="10" id="l11.583.10"></span>στύψεως γένεσιν, ἂν μόνην τῶν ἄλλων ἐγγίγνεσθαι νοήσαις,
<span class="lb" data-page="11.583" data-line="11" id="l11.583.11"></span>ἄκραν ἀναγκαῖόν ἐστιν ἀπεργασθῆναι ταύτην, ὥσπερ εἰ καὶ
<span class="lb" data-page="11.583" data-line="12" id="l11.583.12"></span>μόνη θερμότης ἐγγίγνοιτο σώματί τινι, τελέως ἔσται τὸ
<span class="lb" data-page="11.583" data-line="13" id="l11.583.13"></span>τοιοῦτον πῦρ. αἱ γὰρ τῶν ἐναντίων ἐπιμιξίαι τὰς ἀκρότητας
<span class="lb" data-page="11.583" data-line="14" id="l11.583.14"></span>θραύουσιν.
</p>
          </article>

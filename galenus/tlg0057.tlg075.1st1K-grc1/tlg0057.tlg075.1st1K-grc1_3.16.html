<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.16">
<span class="pb page1" data-page="11.583" id="p11.583"></span>
<span class="milestone ed1page page1" data-n="2.36" data-unit="ed1page" id="ed1page.2.36"></span>
<span class="milestone ed2page page1" data-n="13.73" data-unit="ed2page" id="ed2page.13.73"></span>
            <p>
<span class="lb" data-page="11.583" data-line="15" id="l11.583.15"></span>Ἐν μὲν δὴ τοῖς ὁμοιομερέσι σώμασι θερμότης
<span class="lb" data-page="11.583" data-line="16" id="l11.583.16"></span>γέ ἐστι καὶ ψυχρότης, ὑγρότης τε καὶ ξηρότης αἱ
<span class="lb" data-page="11.583" data-line="17" id="l11.583.17"></span>δημιουργοῦσαι τὰς κατὰ μέρος ἁπάσας διαφοράς· ἐν δὲ τοῖς
<span class="lb" data-page="11.583" data-line="18" id="l11.583.18"></span>ἀνομοιομερέσι δριμύτητές τε καὶ ὀξύτητες, αὐστηρότητές τε
<span class="pb" data-page="11.584" id="p11.584"></span>
<span class="lb" data-page="11.584" data-line="1" id="l11.584.1"></span>καὶ στρυφνότητες καὶ γλυκύτητες καὶ λιπαρότητες, ὥσθ’ ἕκαστον
<span class="lb" data-page="11.584" data-line="2" id="l11.584.2"></span>μὲν τῶν ὁμοιομερῶν ἐν αὐτοῖς τοῖς μορίοις μὴ πολλὰς,
<span class="lb" data-page="11.584" data-line="3" id="l11.584.3"></span>ἀλλὰ μίαν ἔχει ποιότητα, τὸ δὲ ὅλον ἀνομοιομερὲς παμπόλλας.
<span class="lb" data-page="11.584" data-line="4" id="l11.584.4"></span>χιλίων γὰρ, εἰ οὕτως ἔτυχεν, ἐν τῷ κυάθῳ τοῦδέ τινος
<span class="lb" data-page="11.584" data-line="5" id="l11.584.5"></span>τοῦ χυλοῦ περιεχομένων ὁμοιομερῶν σωμάτων, ἑκατὸν μὲν ἐξ
<span class="lb" data-page="11.584" data-line="6" id="l11.584.6"></span>αὐτῶν ἐγχωρεῖ στύφειν, ἑξήκοντα δὲ δάκνειν, ἑξακόσια δὲ εἶναι
<span class="lb" data-page="11.584" data-line="7" id="l11.584.7"></span>τὰ γλυκέα, διακόσια δὲ τὰ πικρὰ, τεσσαράκοντα δὲ τὰ ἁλυκὰ,
<span class="lb" data-page="11.584" data-line="8" id="l11.584.8"></span>πάντα δὲ ἀλλήλοις ἀναμεμίχθαι ταῦτα καὶ μηδὲν δύνασθαι
<span class="lb" data-page="11.584" data-line="9" id="l11.584.9"></span>λαμβάνειν αἰσθητὸν μόριον οὕτω μικρὸν, ὅτῳ μὴ πάντων
<span class="lb" data-page="11.584" data-line="10" id="l11.584.10"></span>μέτεστιν. ὥστε ἐν τῷ ψαύειν τῆς γλώττης ἐνεργεῖν μὲν
<span class="lb" data-page="11.584" data-line="11" id="l11.584.11"></span>ἅπαντα κατὰ τὸ διαφέρον ἕκαστον αὐτῶν μόριον, ᾧπερ ἂν
<span class="lb" data-page="11.584" data-line="12" id="l11.584.12"></span>ὁμιλῆσαν τύχῃ, διαδίδοσθαι δὲ τὴν διάθεσιν ἐκ τοῦ πρώτου
<span class="lb" data-page="11.584" data-line="13" id="l11.584.13"></span>παθόντος εἰς ὅλην αὐτὴν, ὥσπερ ὅταν εἰς ὕδωρ ψυχρὸν ἕνα
<span class="lb" data-page="11.584" data-line="14" id="l11.584.14"></span>δάκτυλον ἀθρόως καθέντες ἐν ψύχει σφοδρῷ φρίξομεν ὅλην
<span class="lb" data-page="11.584" data-line="15" id="l11.584.15"></span>τὴν χεῖρα, πολλάκις δὲ καὶ σύμπαν τὸ σῶμα· ταχεῖα γὰρ ἡ
<span class="lb" data-page="11.584" data-line="16" id="l11.584.16"></span>διάδοσις ἐν τοῖς αἰσθητικοῖς σώμασιν ἐκ τοῦ πρώτου παθόντος
<span class="lb" data-page="11.584" data-line="17" id="l11.584.17"></span>εἰς ὅλον γίνεται τὸ ζῶον, ὥστε καὶ θερμαινομένῳ
<span class="lb" data-page="11.584" data-line="18" id="l11.584.18"></span>συνθερμαίνεσθαι καὶ ψυχομένῳ συμψύχεσθαι καὶ ξηραινομένῳ ﻿
<span class="pb" data-page="11.585" id="p11.585"></span>
<span class="lb" data-page="11.585" data-line="1" id="l11.585.1"></span>συγξηραίνεσθαι καὶ ὑγραινομένῳ συνυγραίνεσθαι, καὶ πολλάκις
<span class="lb" data-page="11.585" data-line="2" id="l11.585.2"></span>τἀναντία πάσχειν ὅλον ὑφ’ ἕνα καιρόν. ἵνα δὲ μᾶλλον εἰς
<span class="lb" data-page="11.585" data-line="3" id="l11.585.3"></span>ἔννοιαν ἀφίκῃ τοῦ λεγομένου, βέλτιον ἴσως ἐστὶ καὶ παραδείγματι
<span class="lb" data-page="11.585" data-line="4" id="l11.585.4"></span>προσέχειν ἑτέρῳ τὸν νοῦν. εἶδες οὖν, οἶμαι, ποτὲ
<span class="lb" data-page="11.585" data-line="5" id="l11.585.5"></span>λίθου τινὸς ἐμβληθέντος εἰς ὕδωρ ἀτρεμίζον, ἀρξάμενον μὲν
<span class="lb" data-page="11.585" data-line="6" id="l11.585.6"></span>ἐκ τούτου κινεῖσθαι τὸ ὕδωρ, ἐν κύκλῳ δὲ τὴν κίνησιν ἐκτεῖνον,
<span class="lb" data-page="11.585" data-line="7" id="l11.585.7"></span>ὥσπερ εἰς κέντρον τὸ πλῆξαν. ὅταν οὖν ὑφ’ ἕνα καιρὸν
<span class="lb" data-page="11.585" data-line="8" id="l11.585.8"></span>εἰς διαφέροντας τόπους ἀτρεμίζοντος ὕδατος ἐμβληθέντες
<span class="lb" data-page="11.585" data-line="9" id="l11.585.9"></span>δύο λίθοι γεννήσωσι δύο κύκλους δι’ ἀλλήλων φερομένους,
<span class="lb" data-page="11.585" data-line="10" id="l11.585.10"></span>ἐναντίας ὄψει κινήσεις ἐν ἅπαντι μορίῳ τοῦ ὕδατος, ὅθεν καὶ
<span class="lb" data-page="11.585" data-line="11" id="l11.585.11"></span>ἀπορίαν παρέσχε τὸ φαινόμενον τοῦτο καὶ αὐτοῖς τοῖς φυσικοῖς
<span class="lb" data-page="11.585" data-line="12" id="l11.585.12"></span>ἀνδράσιν, εἴθ’ ἕτερα μόρια πρὸς ἑκατέρας τῶν κινήσεων,
<span class="lb" data-page="11.585" data-line="13" id="l11.585.13"></span>εἴτε καὶ ταὐτὰ κινεῖται πρὸς ἀμφοτέρων. ὅτι μὲν γὰρ οὐχ
<span class="lb" data-page="11.585" data-line="14" id="l11.585.14"></span>ἵστησιν ὁ κύκλος τὸν κύκλον οὔτε κωλύει φέρεσθαι πρόσω
<span class="lb" data-page="11.585" data-line="15" id="l11.585.15"></span>προδήλως ὁρᾶται. ταὐτὸν δὴ τούτῳ νόει μοι, ὅταν ὑφ’ ἕνα
<span class="lb" data-page="11.585" data-line="16" id="l11.585.16"></span>καιρὸν ἐμβάλλωμεν εἰς μὲν ψυχρὸν ὕδωρ τοὺς πόδας, εἰς δὲ
<span class="lb" data-page="11.585" data-line="17" id="l11.585.17"></span>θερμὸν τὰς χεῖρας. εἰς ὅλον μὲν γὰρ τὸ σῶμα τοῦ πάθους
<span class="lb" data-page="11.585" data-line="18" id="l11.585.18"></span>ἑκατέρου διέρχεται ἡ κίνησις, ἀπαντῶσι δὲ ἀλλήλαις ὑπεναντίαι.
<span class="pb" data-page="11.586" id="p11.586"></span>
<span class="lb" data-page="11.586" data-line="1" id="l11.586.1"></span>διαφέρει δὲ ἴσως οὐδὲν οὐδ’ εἰ μὴ τὴν ἐναντίαν ἴοιεν,
<span class="lb" data-page="11.586" data-line="2" id="l11.586.2"></span>ἀλλ’ ἡ μὲν ἀπὸ θατέρου τῶν ποδῶν, ἡ δ’ ἀπὸ θατέρου τὴν
<span class="lb" data-page="11.586" data-line="3" id="l11.586.3"></span>ὁρμὴν λαβοῦσα προσέρχοιντο. τηνικαῦτα γὰρ οὔτε μηδὲν
<span class="lb" data-page="11.586" data-line="4" id="l11.586.4"></span>πάσχειν ὅλον τὸ σῶμα δυνατὸν εἰπεῖν οὔθ’ ὑπὸ θατέρου
<span class="lb" data-page="11.586" data-line="5" id="l11.586.5"></span>μόνον πάσχειν. καὶ γὰρ πάσχει σαφῶς καὶ ὑπ’ ἀμφοῖν πάσχει
<span class="lb" data-page="11.586" data-line="6" id="l11.586.6"></span>θερμαινόμενόν τε ἅμα καὶ ψυχόμενον, <span class="milestone ed2page" data-n="13.74" data-unit="ed2page" id="ed2page.13.74"></span>ὥσπερ, οἶμαι, κᾀν
<span class="lb" data-page="11.586" data-line="7" id="l11.586.7"></span>ταῖς λειπυρίαις καὶ τοῖς ἠπιάλοις συμπίπτει πυρετοῖς, πλὴν
<span class="lb" data-page="11.586" data-line="8" id="l11.586.8"></span>οὐκ ἔξωθέν γε ἐν ἐκείνοις, ἀλλ’ ἐξ αὐτοῦ τοῦ σώματος ἥ τε
<span class="lb" data-page="11.586" data-line="9" id="l11.586.9"></span>τῆς ψύξεως καὶ ἡ τῆς θέρμης ὁρμᾶται διάθεσις. εἰ δὲ μηδὲ
<span class="lb" data-page="11.586" data-line="10" id="l11.586.10"></span>νῦν ἕπηταί τις τῷ λεγομένῳ, ἀλλ’ ἐκ τοῦ λεχθησομένου ῥᾷστον
<span class="lb" data-page="11.586" data-line="11" id="l11.586.11"></span>αὐτῷ τὴν πεῖραν λαβεῖν. καὶ γὰρ οὐδὲ πόῤῥω τῶν
<span class="lb" data-page="11.586" data-line="12" id="l11.586.12"></span>ζητουμένων ἐστὶν, ἀλλ’ ἐξ αὐτῶν τι τῶν τῆς γλώττης ὑπάρχει
<span class="lb" data-page="11.586" data-line="13" id="l11.586.13"></span>παθῶν. εἰ γὰρ ἀναμίξας ἀκριβῶς ἶσον ἀψινθίου καὶ μέλιτος
<span class="lb" data-page="11.586" data-line="14" id="l11.586.14"></span>ὄγκον ἐπιθείης τῇ γλώττῃ, γλυκύπικρον, ὥσπερ οἱ ποιηταὶ
<span class="lb" data-page="11.586" data-line="15" id="l11.586.15"></span>τὸν ἔρωτα προσαγορεύουσι, φανεῖταί σοι τὸ μικτὸν ἐξ ἀμφοῖν,
<span class="lb" data-page="11.586" data-line="16" id="l11.586.16"></span>οὐκ ἐν ἄλλῳ μέν τινι χρόνῳ μέλιτος αἰσθανομένης
<span class="lb" data-page="11.586" data-line="17" id="l11.586.17"></span>τῆς γλώττης, ἐν ἄλλῳ δὲ ἀψινθίου, οὔτε θατέρου μόνον,
<span class="lb" data-page="11.586" data-line="18" id="l11.586.18"></span>ἀλλὰ διὰ παντὸς ἀμφοῖν ἀήθη τινὰ μίξιν μεμιγμένην. τοιόνδε
<span class="pb" data-page="11.587" id="p11.587"></span>
<span class="lb" data-page="11.587" data-line="1" id="l11.587.1"></span>τι γίγνεται κᾀν τῷ συνελθεῖν εἰς ἕνα χυμὸν αὐστηρὸν καὶ
<span class="lb" data-page="11.587" data-line="2" id="l11.587.2"></span>νιτρώδη δύναμιν, ἤτοι τῆς φύσεως αὐτῆς ἀναμιξάσης ἤ τινος
<span class="lb" data-page="11.587" data-line="3" id="l11.587.3"></span>ἰατροῦ συνθέντος. ἥ τε γὰρ γλῶττα τῆς ἑκατέρου τῶν χυμῶν
<span class="lb" data-page="11.587" data-line="4" id="l11.587.4"></span>ποιότητος ὑφ’ ἕνα χρόνον αἰσθάνεται, καὶ εἴπερ αἰσθάνεται,
<span class="lb" data-page="11.587" data-line="5" id="l11.587.5"></span>δηλονότι καὶ διατίθεται κατὰ τὰς οἰκείας αὐτῶν δυνάμεις,
<span class="lb" data-page="11.587" data-line="6" id="l11.587.6"></span>ἕκαστόν τε τῶν ἄλλων τοῦ σώματος μορίων ἀνάγκη πάσχειν
<span class="lb" data-page="11.587" data-line="7" id="l11.587.7"></span>ὡσαύτως, εἰ καὶ μὴ τῶν ποιοτήτων αἰσθάνηται· οὐ γὰρ δὴ
<span class="lb" data-page="11.587" data-line="8" id="l11.587.8"></span>τῷ γε πάσχειν ἢ μὴ διαφέρειν τῶν ἄλλων ὑποληπτέον τὴν
<span class="lb" data-page="11.587" data-line="9" id="l11.587.9"></span>γλῶτταν, ἀλλὰ <span class="milestone ed1page" data-n="2.37" data-unit="ed1page" id="ed1page.2.37"></span>τῷ μὴ λανθάνειν αὐτὴν μηδὲν τῶν
<span class="lb" data-page="11.587" data-line="10" id="l11.587.10"></span>οἰκείων παθῶν ἀκριβείᾳ δυνάμεως αἰσθητικῆς. συντελεῖ μὲν
<span class="lb" data-page="11.587" data-line="11" id="l11.587.11"></span>οὖν εἰς τοῦτο καὶ ἡ μανότης αὐτῆς. ῥᾷον γὰρ εἰς τὸ βάθος
<span class="lb" data-page="11.587" data-line="12" id="l11.587.12"></span>οἱ χυλοὶ κατιόντες ἐνεργοῦντές τε περὶ τὰ μαλακὰ τῶν μορίων
<span class="lb" data-page="11.587" data-line="13" id="l11.587.13"></span>ἰσχυρὰν μὲν τὴν διάθεσιν, ἐναργεστέραν δὲ καὶ τὴν αἴσθησιν
<span class="lb" data-page="11.587" data-line="14" id="l11.587.14"></span>αὐτῆς ἀπεργάζονται. ἀλλ’ ἡ μείζων δύναμις ἐν τῷ τῆς
<span class="lb" data-page="11.587" data-line="15" id="l11.587.15"></span>αἰσθήσεως ἐστὶν ἀκριβεῖ μᾶλλον, οὐκ ἐν τῷ τῆς διαθέσεως
<span class="lb" data-page="11.587" data-line="16" id="l11.587.16"></span>ἰσχυρῷ, τὸ μὲν γὰρ τῆς διαθέσεως ἰσχυρὸν οὐδὲν ἧττον κᾀν
<span class="lb" data-page="11.587" data-line="17" id="l11.587.17"></span>τοῖς ἡλκωμένοις γίγνεται μορίοις, ἀλλὰ τῷ τὴν ἀκρίβειαν τῆς
<span class="lb" data-page="11.587" data-line="18" id="l11.587.18"></span>αἰσθήσεως ἀπεῖναι λανθάνουσιν αἱ τῶν χυλῶν ποιότητες.
<span class="pb" data-page="11.588" id="p11.588"></span>
<span class="lb" data-page="11.588" data-line="1" id="l11.588.1"></span>ἔνεστι μέντοι καὶ κατ’ ἐκεῖνα καὶ πρὸ ἐκείνων ἔτι, μήπω τοῦ
<span class="lb" data-page="11.588" data-line="2" id="l11.588.2"></span>δέρματος ἡλκωμένου, συλλογίσασθαι τὴν μικτὴν ἐνέργειαν ἐκ
<span class="lb" data-page="11.588" data-line="3" id="l11.588.3"></span>τῶν ἐναντίων δυνάμεων, ἅμα τοῖς σώμασιν ἐγγινομένην. εἰ
<span class="lb" data-page="11.588" data-line="4" id="l11.588.4"></span>γὰρ ἐπιθείης φλεγμαίνοντι μορίῳ στρύχνου χυλὸν, ὄψει
<span class="lb" data-page="11.588" data-line="5" id="l11.588.5"></span>πυκνούμενον αὐτὸ καὶ πιλούμενον καὶ τὰς διαπνοὰς ἐπεχομένας.
<span class="lb" data-page="11.588" data-line="6" id="l11.588.6"></span>ὥστ’ εἰ καὶ μέχρι πλείονος οὕτω ποιήσαις, οὐδ’ ἐρυθρὸν
<span class="lb" data-page="11.588" data-line="7" id="l11.588.7"></span>ἔτι φυλάξαις τὸ μόριον, ἀλλ’ ἤτοι πελιδνὸν ἢ μέλαν
<span class="lb" data-page="11.588" data-line="8" id="l11.588.8"></span>ἐργάσῃ, ὁποῖόν τι κᾀν τοῖς ἐρυσιπέλασι ποιοῦσι συνεχῶς οἱ
<span class="lb" data-page="11.588" data-line="9" id="l11.588.9"></span>πλεῖστοι τῶν ἰατρῶν. καὶ γὰρ καὶ ταῦτα μελαίνουσι καὶ
<span class="lb" data-page="11.588" data-line="10" id="l11.588.10"></span>σκληρύνουσιν ἐν τῷ χρόνῳ, καταψύχοντες ἀμέτρως. εἰ τοίνυν
<span class="lb" data-page="11.588" data-line="11" id="l11.588.11"></span>μὴ στρύχνον, ἀλλ’ ἀνθεμίδα κατὰ τοῦ φλεγμαίνοντος ἐπιθείης
<span class="lb" data-page="11.588" data-line="12" id="l11.588.12"></span>μέρους, ὄψει πάντα τἀναντία πάσχον αὐτό. καὶ γὰρ ἀραιὸν
<span class="lb" data-page="11.588" data-line="13" id="l11.588.13"></span>καὶ κεχυμένον καὶ μαλακὸν καὶ χαλαρὸν ἔσται καὶ διαπνευθήσεται
<span class="lb" data-page="11.588" data-line="14" id="l11.588.14"></span>πολὺ τοῦ κατ’ αὐτὸ περιττοῦ καὶ πελιδνὸν καὶ μέλαν
<span class="lb" data-page="11.588" data-line="15" id="l11.588.15"></span>οὐδέποτ’ ἔσται, κᾂν πολλοῖς ἐφεξῆς ἡμέραις χρήσῃ τῷ χαμαιμήλῳ,
<span class="lb" data-page="11.588" data-line="16" id="l11.588.16"></span>χεῖν γὰρ τοῦτο πέφυκε καὶ διαφορεῖν, οὐ συνάγειν
<span class="lb" data-page="11.588" data-line="17" id="l11.588.17"></span>οὐδὲ πυκνοῦν οὐδ’ εἴργειν τὰς διαπνοάς. ὅτι μὲν οὖν ἐστιν
<span class="lb" data-page="11.588" data-line="18" id="l11.588.18"></span>ἐναντίας δυνάμεως τῷ στρύχνῳ τὸ χαμαίμηλον ἐκ τῶνδε
<span class="pb" data-page="11.589" id="p11.589"></span>
<span class="lb" data-page="11.589" data-line="1" id="l11.589.1"></span>δῆλον· ὅτι δ’ εἰ κᾂν μίξαις ἄμφω, σαφῶς τὰς ἑκατέρου
<span class="lb" data-page="11.589" data-line="2" id="l11.589.2"></span>θεάσῃ δυνάμεις, ἐγὼ μὲν πειρασθεὶς σοὶ λέγω, βουλοίμην δ’
<span class="lb" data-page="11.589" data-line="3" id="l11.589.3"></span>ἂν καὶ σὲ διὰ τῆς πείρας αὐτῆς εἰς γνῶσιν ἀφικέσθαι τῶν
<span class="lb" data-page="11.589" data-line="4" id="l11.589.4"></span>γιγνομένου μᾶλλον ἢ διηγουμένῳ μοι πιστεῦσαι. τοῦτο μὲν
<span class="lb" data-page="11.589" data-line="5" id="l11.589.5"></span>οὖν οἶδα ὅτι ποιήσει πᾶς ὃς ἂν ἀληθείας ὑπάρχῃ ἐραστής.
<span class="lb" data-page="11.589" data-line="6" id="l11.589.6"></span>χρὴ δὲ ὡς ἤδη πεφηνότα τὸν ἐφεξῆς λόγον ἐμὲ περαίνειν. εἰ
<span class="lb" data-page="11.589" data-line="7" id="l11.589.7"></span>γὰρ ἐπιτιθέντων ὁμοῦ στρύχνου τε καὶ ἀνθεμίδος, οὔθ’
<span class="lb" data-page="11.589" data-line="8" id="l11.589.8"></span>οὕτως πυκνὸν καὶ σκληρὸν καὶ περιτεταμένον καὶ πελιδνὸν,
<span class="lb" data-page="11.589" data-line="9" id="l11.589.9"></span>ὡς εἰ καὶ στρύχνῳ μόνον ἐχρῆτό τις, οὔθ’ οὕτως ἀραιὸν καὶ
<span class="lb" data-page="11.589" data-line="10" id="l11.589.10"></span>μαλακὸν καὶ χαλαρὸν καὶ ἐρυθρὸν, ὡς εἰ καὶ χαμαιμήλῳ
<span class="lb" data-page="11.589" data-line="11" id="l11.589.11"></span>μόνον ἐχρῆτό τις, ἀλλὰ τὴν μέσην ἑκατέρων τῶν εἰρημένων
<span class="lb" data-page="11.589" data-line="12" id="l11.589.12"></span>διάθεσιν ὁρᾶται λαμβάνον τὸ μόριον, <span class="milestone ed2page" data-n="13.75" data-unit="ed2page" id="ed2page.13.75"></span>εὔλογόν ἐστιν
<span class="lb" data-page="11.589" data-line="13" id="l11.589.13"></span>ἀμφότερα τὰ φάρμακα κατὰ τὴν ἑαυτῶν ἐνεργῆσαι δύναμιν.
<span class="lb" data-page="11.589" data-line="14" id="l11.589.14"></span>εἴτε γὰρ μηδέτερον ἔδρασεν, ἀλλ’ ἡσύχασεν ἄμφω, τὴν ἐξ
<span class="lb" data-page="11.589" data-line="15" id="l11.589.15"></span>ἀρχῆς ἂν ἐφύλαττε τὸ μέρος διάθεσιν, ὡς εἰ καὶ μηδὲν ὅλως
<span class="lb" data-page="11.589" data-line="16" id="l11.589.16"></span>ἐπεθήκαμεν, εἴτε τὸ μὲν ἕτερον αὐτῶν ἐνήργησε, τὸ δὲ ἕτερον
<span class="lb" data-page="11.589" data-line="17" id="l11.589.17"></span>ἐνικήθη τελέως, οὐκ ἂν τὴν μέσην διάθεσιν, ἀλλὰ τὴν
<span class="lb" data-page="11.589" data-line="18" id="l11.589.18"></span>ἑτέραν τῶν ἄκρων ἐπεπόνθει τὸ μέρος. καὶ μὴν εἴπερ ἑκάτερον ﻿
<span class="pb" data-page="11.590" id="p11.590"></span>
<span class="lb" data-page="11.590" data-line="1" id="l11.590.1"></span>ἐνήργησεν, ἦν δὲ ταῦτα ἐναντία ταῖς δυνάμεσιν, ἔπασχε
<span class="lb" data-page="11.590" data-line="2" id="l11.590.2"></span>δὴ τἀναντία κατὰ τὸν αὐτὸν χρόνον τὸ σῶμα. οὐ γὰρ δὴ
<span class="lb" data-page="11.590" data-line="3" id="l11.590.3"></span>μερισάμενά γε τοὺς χρόνους ἐνήργησεν, ὥστε εἰ τύχοι δι’ ὅλης
<span class="lb" data-page="11.590" data-line="4" id="l11.590.4"></span>ἡμέρας ἐπιτεθέντων ἀμφοῖν ἕξ μὲν ταῖς πρώταις ὥραις
<span class="lb" data-page="11.590" data-line="5" id="l11.590.5"></span>θάτερον τῶν φαρμάκων, ἓξ δὲ ταῖς ὑπολοίποις θάτερον
<span class="lb" data-page="11.590" data-line="6" id="l11.590.6"></span>ἐνεργῆσαι. ληρώδης γὰρ ἡ ὑπόθεσις αὕτη καὶ πάσης οὐκ
<span class="lb" data-page="11.590" data-line="7" id="l11.590.7"></span>ἀποδείξεως μόνον, ἀλλὰ καὶ πιθανότητος ἔρημος. οὔκουν οὐχ
<span class="lb" data-page="11.590" data-line="8" id="l11.590.8"></span>οὕτως συνέβη χυθῆναί τε καὶ συναχθῆναι τὴν ὑποκειμένην
<span class="lb" data-page="11.590" data-line="9" id="l11.590.9"></span>οὐσίαν, ὡς τοῖς λουσαμένοις μὲν ἐν βαλανείῳ, μετὰ ταῦτα δὲ
<span class="lb" data-page="11.590" data-line="10" id="l11.590.10"></span>εἰς ψυχρὸν ὕδωρ ἐμβᾶσιν, ἀλλὰ μᾶλλον ὡς εἰ τῷ λουομένῳ
<span class="lb" data-page="11.590" data-line="11" id="l11.590.11"></span>προσραίνοις ὕδατος ψυχροῦ. οὕτω γὰρ οὐκ ἐν διαφέρουσι
<span class="lb" data-page="11.590" data-line="12" id="l11.590.12"></span>χρόνοις, ἀλλὰ καθ’ ἕνα τἀναντία πείσεται. ὡς οὖν ἐπὶ τῶν
<span class="lb" data-page="11.590" data-line="13" id="l11.590.13"></span>συνθέτων φαρμάκων οὐδὲν ἐστι θαυμαστὸν ἐναντίας ἅμα
<span class="lb" data-page="11.590" data-line="14" id="l11.590.14"></span>διαθέσεις ἐγγίγνεσθαι τοῖς σώμασιν, οὕτως οὐδ’ ἐπὶ τῶν
<span class="lb" data-page="11.590" data-line="15" id="l11.590.15"></span>ἁπλῶν, ὅταν καὶ ταῦτα πρὸς μὲν τὴν ἄλλην αἴσθησίν τε καὶ
<span class="lb" data-page="11.590" data-line="16" id="l11.590.16"></span>διάγνωσιν ἁπλᾶ φαίνεται, πρὸς δὲ τὴν φύσιν αὐτὴν ὑπάρχῃ
<span class="lb" data-page="11.590" data-line="17" id="l11.590.17"></span>σύνθετα. καὶ μὲν δὴ καὶ ὡς ἐφ’ ὧν ἡμεῖς αὐτοὶ συντίθεμέν
<span class="lb" data-page="11.590" data-line="18" id="l11.590.18"></span>τι καὶ μίγνυμεν, ἐνίοτε μὲν εἰ οὕτως ἔτυχε πλέονα μὲν τὸν
<span class="pb" data-page="11.591" id="p11.591"></span>
<span class="lb" data-page="11.591" data-line="1" id="l11.591.1"></span>στύφοντα χυλὸν ἐμβάλλοντες, ἐνίοτε δὲ τὸν γλυκὺν, ἢ πικρὸν,
<span class="lb" data-page="11.591" data-line="2" id="l11.591.2"></span>ἢ ἁλυκὸν, ἢ δριμὺ, ἤ τινα ἕτερον τῶν ἐναντίων,
<span class="lb" data-page="11.591" data-line="3" id="l11.591.3"></span>ἐνίοτε δ’ ἴσους ἀμφοτέρους, οὕτως ἐγχωρεῖ καὶ τὴν φύσιν
<span class="lb" data-page="11.591" data-line="4" id="l11.591.4"></span>ἐν δένδροις καὶ θάμνοις καὶ πόαις καὶ ζώοις καὶ κατ’ αὐτὴν
<span class="lb" data-page="11.591" data-line="5" id="l11.591.5"></span>τὴν γῆν μιγνύναι τοὺς ἐναντίους χυμοὺς ἢ τοῖς ὄγκοις ἢ
<span class="lb" data-page="11.591" data-line="6" id="l11.591.6"></span>ταῖς δυνάμεσιν. ἔστι δ’ ὅτε καὶ τὸν ἕτερον ἐπικρατέστερον,
<span class="lb" data-page="11.591" data-line="7" id="l11.591.7"></span>ὥστε καὶ τὰς ἐνεργείας αὐτῶν ἐν μὲν ταῖς ἴσαις μίξεσιν
<span class="lb" data-page="11.591" data-line="8" id="l11.591.8"></span>ὁμοίας ὑπάρχειν, ἐν δὲ ταῖς ἀνίσοις διαφερούσας. μὴ τοίνυν,
<span class="lb" data-page="11.591" data-line="9" id="l11.591.9"></span>ὥσπερ εἴρηται καὶ πρόσθεν, ἤδη ταὐτὸν εἶναί τις ὑπολαμβανέτω
<span class="lb" data-page="11.591" data-line="10" id="l11.591.10"></span>περί τε στύφοντος χυλοῦ διαλέγεσθαι καὶ περὶ
<span class="lb" data-page="11.591" data-line="11" id="l11.591.11"></span>στύψεως αὐτῆς. ἡ μὲν γὰρ στύψις ἓν ἁπλοῦν νοεῖται
<span class="lb" data-page="11.591" data-line="12" id="l11.591.12"></span>πρᾶγμα, τὸ δὲ στῦφον σῶμα διττόν ἐστιν, ὥσπερ καὶ
<span class="lb" data-page="11.591" data-line="13" id="l11.591.13"></span>θερμαῖνον, τὸ μὲν ἁπλοῦν καὶ ἄκρον, οἷόν περ τὸ πῦρ, τὸ
<span class="lb" data-page="11.591" data-line="14" id="l11.591.14"></span>δ’ ἐπικρατείᾳ θερμότητος, οἷον τὸ αἷμα. καὶ στῦφον ἤδη
<span class="lb" data-page="11.591" data-line="15" id="l11.591.15"></span>τὸ μέν ἐστιν ἄκρον, οἷον εἰ τύχοι στυπτηρία καὶ μελαντηρία
<span class="lb" data-page="11.591" data-line="16" id="l11.591.16"></span>καὶ κικὶς καὶ ῥοῦς, τὸ δὲ τῷ μετέχειν τι καὶ τῆς
<span class="lb" data-page="11.591" data-line="17" id="l11.591.17"></span>στυφούσης ποιότητος, οἷον ἄπιόν τε καὶ οἶνος καὶ μῆλον
<span class="pb" data-page="11.592" id="p11.592"></span>
<span class="lb" data-page="11.592" data-line="1" id="l11.592.1"></span>καὶ ῥόδον. ὀλίγιστον γὰρ τὸ στῦφον ἐν πολλαπλασίῳ τῷ
<span class="lb" data-page="11.592" data-line="2" id="l11.592.2"></span>μὴ τοιούτῳ μέμικται κατὰ τὸ ῥόδον, ὥστε καὶ τῆς στύψεως
<span class="lb" data-page="11.592" data-line="3" id="l11.592.3"></span>ἔργα βραχέα κατὰ λόγον ἐστὶν, ἄχρι τοῦ μὴ διαλύεσθαι τῶν
<span class="lb" data-page="11.592" data-line="4" id="l11.592.4"></span>ὁμιλούντων αὐτῷ σωμάτων τὸν τόνον, ὑπὸ τῆς ἐν τῷ ῥόδῳ
<span class="lb" data-page="11.592" data-line="5" id="l11.592.5"></span>χαλαστικῆς δυνάμεως. οὐδὲν οὖν θαυμαστὸν ἄκος αὐτὸ
<span class="lb" data-page="11.592" data-line="6" id="l11.592.6"></span>φλεγμονῶν ὑπάρχειν καὶ μάλιστα ἐν ἐπιδόσει τε καὶ αὐξήσει,
<span class="lb" data-page="11.592" data-line="7" id="l11.592.7"></span>μᾶλλον δὲ καὶ ἀρχομένων ἔτι.
</p>
          </article>

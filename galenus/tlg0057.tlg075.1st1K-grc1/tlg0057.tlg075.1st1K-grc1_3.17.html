<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.17">
<span class="pb page1" data-page="11.592" id="p11.592"></span>
<span class="milestone ed1page page1" data-n="2.37" data-unit="ed1page" id="ed1page.2.37"></span>
<span class="milestone ed2page page1" data-n="13.75" data-unit="ed2page" id="ed2page.13.75"></span>
            <p>
<span class="lb" data-page="11.592" data-line="8" id="l11.592.8"></span>Τὸ δὲ ῥόδινον, ὡς ἂν ἐλαίου τε καὶ ῥόδου
<span class="lb" data-page="11.592" data-line="9" id="l11.592.9"></span>μεταξὺ τὴν φύσιν ὑπάρχον ἐν ταῖς αὐξήσεσι τῶν φλεγμονῶν,
<span class="lb" data-page="11.592" data-line="10" id="l11.592.10"></span>ἄριστον εἶναι φάρμακον. αὐτὸ μὲν γὰρ τοὔλαιον ἐν ταῖς
<span class="lb" data-page="11.592" data-line="11" id="l11.592.11"></span>ἀκμαῖς τῶν φλεγμονῶν χρηστὸν, ὡς ἥ τε πεῖρα δείκνυσι κᾀν
<span class="lb" data-page="11.592" data-line="12" id="l11.592.12"></span>τοῖς τῆς θεραπευτικῆς <span class="milestone ed2page" data-n="13.76" data-unit="ed2page" id="ed2page.13.76"></span>μεθόδου γράμμασιν ἐροῦμεν τὴν
<span class="lb" data-page="11.592" data-line="13" id="l11.592.13"></span>αἰτίαν. τὸ δὲ ῥόδινον ἐν τῷ μεταξὺ τῶν ἁπλῶν, ἐξ ὧν ἐγένετο
<span class="lb" data-page="11.592" data-line="14" id="l11.592.14"></span>κερασθὲν, ἐν τῷ μεταξὺ καιρῷ τὴν ὠφέλειαν ἐπιδείκνυται.
<span class="lb" data-page="11.592" data-line="15" id="l11.592.15"></span>κατὰ μὲν γὰρ τὰς ἀρχὰς ἀποκρούεσθαι χρὴ μᾶλλον καὶ στέλλειν
<span class="lb" data-page="11.592" data-line="16" id="l11.592.16"></span>τὰς ἐπιῤῥοὰς, κατὰ δὲ τὰς ἀκμὰς ἀδήκτως διαφορεῖν,
<span class="lb" data-page="11.592" data-line="17" id="l11.592.17"></span>κατὰ δὲ τὰς ἐπιδόσεις ἀποκρούεσθαί τε ἅμα καὶ διαφορεῖν,
<span class="lb" data-page="11.592" data-line="18" id="l11.592.18"></span>ὃ χωρὶς μὲν τῶν προειρημένων λογισμῶν ἀκούσας τις ἴσως
<span class="pb" data-page="11.593" id="p11.593"></span>
<span class="lb" data-page="11.593" data-line="1" id="l11.593.1"></span>ἀπιστήσειεν. νυνὶ δ’ οὐκ οἶδα εἴ τις οὕτως ἐστὶν ἐνεὸς ὡς
<span class="lb" data-page="11.593" data-line="2" id="l11.593.2"></span>μήπω πεπεῖσθαι τῷ λόγῳ. καὶ γὰρ τὰς ἐνδείξεις ἐν ταῖς
<span class="lb" data-page="11.593" data-line="3" id="l11.593.3"></span>ἀναβάσεσι τῶν φλεγμονῶν ἀναγκαῖον ἐναντίας ὑπάρχειν.
<span class="lb" data-page="11.593" data-line="4" id="l11.593.4"></span>ἀθρόως γὰρ ἀπὸ τῶν στυφόντων καὶ συναγόντων τὴν οὐσίαν
<span class="lb" data-page="11.593" data-line="5" id="l11.593.5"></span>ἐπὶ τὰ χαλῶντα καὶ χέοντα μεταβαίνειν ἄτοπον, ἔν τε τῷ
<span class="lb" data-page="11.593" data-line="6" id="l11.593.6"></span>μεταξὺ τῆς ἀκμῆς τε καὶ ἀρχῆς αὐξανομένων ἔτι τῶν νοσημάτων
<span class="lb" data-page="11.593" data-line="7" id="l11.593.7"></span>οὔθ’ ἁπλῶς ἀποκρούεσθαι δίκαιον, ὡς ἐν ἀρχαῖς;
<span class="lb" data-page="11.593" data-line="8" id="l11.593.8"></span>οὔτ’ ἤδη διαφορεῖν, ὡς ἐν ἀκμαῖς, ἀλλ’ ὥσπερ ἡ κατάστασις
<span class="lb" data-page="11.593" data-line="9" id="l11.593.9"></span>τοῦ πάθους μέση τῶν ἐναντίων ἐστὶν, οὕτω χρὴ καὶ τὴν
<span class="lb" data-page="11.593" data-line="10" id="l11.593.10"></span>ἴασιν μέσην εἶναι, μήτε στύφουσαν, ὡς ἐν ταῖς ἀρχαῖς, μήτε
<span class="lb" data-page="11.593" data-line="11" id="l11.593.11"></span>διαφοροῦσαν, ὡς ἐν ταῖς ἀκμαῖς. καὶ δὴ ἅπαν τὸ μέσον ἐκ
<span class="lb" data-page="11.593" data-line="12" id="l11.593.12"></span>τῶν ἐναντίων μικτόν ἐστιν, ἤτοι δι’ ὅλων ἀλλήλοις κεραννυμένων
<span class="lb" data-page="11.593" data-line="13" id="l11.593.13"></span>αὐτῶν, ἢ κατὰ σμικρὰ μόρια, καὶ τὴν αἴσθησιν ἐκφεύγοντα
<span class="lb" data-page="11.593" data-line="14" id="l11.593.14"></span>τῶν παρακειμένων. εἴτ’ οὖν οὕτως εἴτ’ ἐκείνως βούλει
<span class="lb" data-page="11.593" data-line="15" id="l11.593.15"></span>κεκρᾶσθαι τὸ ῥόδινον ἐκ τῶν ἐναντίων, ἐμοὶ μὲν οὐδὲν διαφέρει,
<span class="lb" data-page="11.593" data-line="16" id="l11.593.16"></span>δείκνυται γὰρ ἑκατέρως <span class="milestone ed1page" data-n="2.38" data-unit="ed1page" id="ed1page.2.38"></span>τὸ προκείμενον. οἶδα δὲ
<span class="lb" data-page="11.593" data-line="17" id="l11.593.17"></span>ὅτι τοῖς περὶ τούτων λογισμοῖς ἅπασιν, οἷς τε ὁ Θεόφραστος
<span class="pb" data-page="11.594" id="p11.594"></span>
<span class="lb" data-page="11.594" data-line="1" id="l11.594.1"></span>ἔγραψε καὶ οἷς ἡμεῖς ἐν ὅλῃ τῇδε τῇ πραγματείᾳ λέγομεν, ἐπὶ
<span class="lb" data-page="11.594" data-line="2" id="l11.594.2"></span>πλέον ὁμιλήσας, εὑρήσεις τὸν δεύτερον τρόπον τῆς μίξεως.
<span class="lb" data-page="11.594" data-line="3" id="l11.594.3"></span>καὶ μὴν καὶ τὸ δύεσθαι κατὰ τοῦ βάθους καὶ μᾶλλον ὑγραίνειν
<span class="lb" data-page="11.594" data-line="4" id="l11.594.4"></span>ἐλαίου τὰ ξηρὰ τῶν σωμάτων ὑπάρχει τῷ ῥοδίνῳ. καί
<span class="lb" data-page="11.594" data-line="5" id="l11.594.5"></span>τινας οἶμαι τεθεᾶσθαί σε πολλάκις ἀνατρίβοντας ῥοδίνῳ τὰς
<span class="lb" data-page="11.594" data-line="6" id="l11.594.6"></span>πυκνὰς τῶν δερματίνων ἐφεστρίδων. ἔλαιον γὰρ καὶ ὑδρέλαιον
<span class="lb" data-page="11.594" data-line="7" id="l11.594.7"></span>οὐ τέγγει καλῶς αὐτὰς ἁδρομερέστερον ὑπάρχον ἢ ὡς
<span class="lb" data-page="11.594" data-line="8" id="l11.594.8"></span>εἴσω δύεσθαι δύνασθαι· τῷ δὲ ῥοδίνῳ συμβέβηκεν πρὸς τοῖς
<span class="lb" data-page="11.594" data-line="9" id="l11.594.9"></span>ἄλλοις οἷς ἔχει καὶ τὴν στύψιν ὀλίγην οὖσαν οὐ σμικρὰ συντελεῖν
<span class="lb" data-page="11.594" data-line="10" id="l11.594.10"></span>εἰς τοῦτο. τὰ μὲν γὰρ σφοδρῶς αὐστηρὰ καὶ στρυφνὰ,
<span class="lb" data-page="11.594" data-line="11" id="l11.594.11"></span>πυκνοῦντα τὴν ἔξωθεν ἐπιφάνειαν εὐθὺς ἅμα τῷ προσπίπτειν
<span class="lb" data-page="11.594" data-line="12" id="l11.594.12"></span>αὐτῇ κωλύει τὰς ὑγρότητας εἴσω φέρεσθαι. τὰ δ’ ἐπ’
<span class="lb" data-page="11.594" data-line="13" id="l11.594.13"></span>ὀλίγον μὲν στύφοντα, τὸ πλεῖστον δ’ ἐν αὐτοῖς ἔχοντα λεπτομεροῦς
<span class="lb" data-page="11.594" data-line="14" id="l11.594.14"></span>τε ἅμα καὶ χλιαρᾶς οὐσίας, οὐχ ὅπως οὐ κωλύεται
<span class="lb" data-page="11.594" data-line="15" id="l11.594.15"></span>πρὸς τῆς στύψεως ἐγκαταβαίνειν τῷ βάθει τῶν πλησιαζόντων
<span class="lb" data-page="11.594" data-line="16" id="l11.594.16"></span>σωμάτων, ἀλλὰ καὶ συνεργεῖται μᾶλλον ἐπωθούμενα πρὸς
<span class="lb" data-page="11.594" data-line="17" id="l11.594.17"></span>αὐτῆς. ὅσα μὲν γὰρ ἁπλῶς ἐστι λεπτομερῆ καὶ θερμὰ, διαφορεῖ ﻿
<span class="pb" data-page="11.595" id="p11.595"></span>
<span class="lb" data-page="11.595" data-line="1" id="l11.595.1"></span>μᾶλλον ἐκ τῶν σωμάτων οἷς πλησιάζει τὰς ὑγρότητας
<span class="lb" data-page="11.595" data-line="2" id="l11.595.2"></span>καὶ οὐ προστίθησιν ἑτέρας. ὅσα δὲ παχυμερῆ τε ἅμα καὶ
<span class="lb" data-page="11.595" data-line="3" id="l11.595.3"></span>ψυχρὰ, τὴν ἀρχὴν οὐδ’ εἰσάγειν οὐδεμίαν ὑγρότητα πέφυκεν.
<span class="lb" data-page="11.595" data-line="4" id="l11.595.4"></span>ἐν οἶς δ’ ἐστὶν ὑγρότης χλιαρά τε ἅμα καὶ λεπτομερὴς, ταῦτ’
<span class="lb" data-page="11.595" data-line="5" id="l11.595.5"></span>οὐδὲν κωλύει διὰ μὲν τὸ λεπτομερές τε ἅμα καὶ χλιαρὸν
<span class="lb" data-page="11.595" data-line="6" id="l11.595.6"></span>τῆς οὐσίας ἑτοίμως κινούμενα διεξέρχεσθαι τοὺς πόρους
<span class="lb" data-page="11.595" data-line="7" id="l11.595.7"></span>τῶν κινουμένων σωμάτων. ὅτι δὲ οὐχ ἱκανῶς θερμαίνει
<span class="lb" data-page="11.595" data-line="8" id="l11.595.8"></span>δῆλον ἐκ τοῦ τὴν ὑπάρχουσαν αὐτοῖς ὑγρότητα μὴ διαφορεῖν.
<span class="lb" data-page="11.595" data-line="9" id="l11.595.9"></span>εἰ δὲ πρὸς τῷ τοιαῦτα τυγχάνειν ὄντα καὶ βραχείας τινὸς
<span class="lb" data-page="11.595" data-line="10" id="l11.595.10"></span>μετέχει στύψεως, οἵας ἐπωθεῖν τε καὶ πρὸς τὸ βάθος ὅσον
<span class="lb" data-page="11.595" data-line="11" id="l11.595.11"></span>ἔφθασεν εἰσδῦναι τοῖς πόροις λεπτομερὲς, σφίγγειν τέ πως
<span class="lb" data-page="11.595" data-line="12" id="l11.595.12"></span>καὶ πυκνοῦν τὴν ἔξωθεν ἐπιφάνειαν, πάντων ταῦτα τῶν
<span class="lb" data-page="11.595" data-line="13" id="l11.595.13"></span>ὑγραινόντων ἄριστα δραστήρια. ἡ μὲν γὰρ στύψις ἀποκλείειν
<span class="lb" data-page="11.595" data-line="14" id="l11.595.14"></span>φθάνουσα τοὺς πόρους, <span class="milestone ed2page" data-n="13.77" data-unit="ed2page" id="ed2page.13.77"></span>εἰς ἑαυτήν τε συνάγουσα καὶ
<span class="lb" data-page="11.595" data-line="15" id="l11.595.15"></span>πιλοῦσα τὴν πλησιάζουσαν οὐσίαν, ἐμποδὼν ἵσταται τοῖς
<span class="lb" data-page="11.595" data-line="16" id="l11.595.16"></span>τέγγειν πεφυκόσιν. ἡ δὲ οὕτως ἀσθενὴς, ὡς ἐν τῷ ῥοδίνῳ
<span class="lb" data-page="11.595" data-line="17" id="l11.595.17"></span>νικωμένη μᾶλλον ἢ νικῶσα, φθάσαι μὲν οὐχ οἵα τέ ἐστι τὰ
<span class="pb" data-page="11.596" id="p11.596"></span>
<span class="lb" data-page="11.596" data-line="1" id="l11.596.1"></span>λεπτομερῆ καὶ λεπτὰ τοῦ ῥοδίνου μόρια, δυνόντων δ’ εἰς τὸ
<span class="lb" data-page="11.596" data-line="2" id="l11.596.2"></span>βάθος ἐκείνων ἐνεργεῖν ἄρχεται περὶ τὴν ἐκτὸς ἐπιφάνειαν,
<span class="lb" data-page="11.596" data-line="3" id="l11.596.3"></span>πιλοῦσα καὶ συνάγουσα καὶ πυκνοῦσα καθ’ ὅσον οἵα τέ ἐστιν.
<span class="lb" data-page="11.596" data-line="4" id="l11.596.4"></span>ἐξ ὧν ἀνάγκη προωθεῖσθαι μὲν εἴσω τὰ φθάσαντα τοῖς πόροις
<span class="lb" data-page="11.596" data-line="5" id="l11.596.5"></span>εἰσδῦναι σμικρομερῆ σώματα, κωλύεσθαι δὲ ἔξω παλινδρομεῖν
<span class="lb" data-page="11.596" data-line="6" id="l11.596.6"></span>ἀποκλεισθέντων τῶν πόρων.
</p>
          </article>

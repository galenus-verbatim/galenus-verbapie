<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.18">
<span class="pb page1" data-page="11.596" id="p11.596">ㅤ</span>
<span class="milestone ed1page page1" data-n="2.38" data-unit="ed1page" id="ed1page.2.38">ㅤ</span>
<span class="milestone ed2page page1" data-n="13.77" data-unit="ed2page" id="ed2page.13.77">ㅤ</span>
            <p>
<span class="lb" data-page="11.596" data-line="7" id="l11.596.7">ㅤ</span>Εἰς δὲ δὴ τὰ τοιαῦτα τῶν ἔργων καὶ ἡ
<span class="lb" data-page="11.596" data-line="8" id="l11.596.8">ㅤ</span>τῶν ἡμετέρων σωμάτων ἔμφυτος θερμότης οὐ σμικρὰ συνεργάζεται.
<span class="lb" data-page="11.596" data-line="9" id="l11.596.9">ㅤ</span>καὶ γὰρ εἴσω τε πρὸς ἑαυτὴν ἐπισπᾶται καὶ λεπτύνει
<span class="lb" data-page="11.596" data-line="10" id="l11.596.10">ㅤ</span>καταθραύουσα ταύτῃ καὶ τὰ φύσει ψυχρὰ φάρμακα, τὰ
<span class="lb" data-page="11.596" data-line="11" id="l11.596.11">ㅤ</span>δηλητήρια καλούμενα, κώνειον καὶ μήκων καὶ ὑοσκυάμου
<span class="lb" data-page="11.596" data-line="12" id="l11.596.12">ㅤ</span>σπέρμα καὶ μανδραγόρας καὶ ὅσα ἄλλα τοιαῦτα, θᾶττόν τε
<span class="lb" data-page="11.596" data-line="13" id="l11.596.13">ㅤ</span>καὶ μᾶλλον ἐν ταῖς θερμαῖς φύσεσιν ἐνεργεῖ. καί σοι καὶ
<span class="lb" data-page="11.596" data-line="14" id="l11.596.14">ㅤ</span>τοῦτο τῶν ἀπόρων ὑποληφθὲν ἓν εἶναι προβλημάτων, εἰ μὴ
<span class="lb" data-page="11.596" data-line="15" id="l11.596.15">ㅤ</span>ῥαθύμως προσέχοις τοῖς λεγομένοις, ἑτοίμως ἕξει τὴν λύσιν.
<span class="lb" data-page="11.596" data-line="16" id="l11.596.16">ㅤ</span>εἰ γὰρ δὴ τὸ μὲν ἀποκτεῖναι τοῖς τοιούτοις ἀδύνατον, εἰ μὴ
<span class="lb" data-page="11.596" data-line="17" id="l11.596.17">ㅤ</span>καὶ τὴν καρδίαν αὐτὴν καταψύξαιεν, εἴσω δήπου βαδίζειν
<span class="pb" data-page="11.597" id="p11.597">ㅤ</span>
<span class="lb" data-page="11.597" data-line="1" id="l11.597.1">ㅤ</span>αὐτὰ χρὴ καταθραυόμενα καὶ λεπτυνόμενα. τοῦτο δ’ ἐκ μὲν
<span class="lb" data-page="11.597" data-line="2" id="l11.597.2">ㅤ</span>τῆς οἰκείας οὐκ ἔχει φύσεως, ἁδρομερῆ τε γάρ ἐστι καὶ
<span class="lb" data-page="11.597" data-line="3" id="l11.597.3">ㅤ</span>δυσκίνητα καὶ τὴν εἰς λεπτὰ τομὴν καὶ πρόσω φορὰν ἐξ
<span class="lb" data-page="11.597" data-line="4" id="l11.597.4">ㅤ</span>αὐτῶν οὐκ ἄν ποτε σχόντα, ἐπικτήτου τέ τινος δεῖται
<span class="lb" data-page="11.597" data-line="5" id="l11.597.5">ㅤ</span>θερμότητος, τεμνούσης καὶ λεπτυνούσης καὶ καταθραυούσης
<span class="lb" data-page="11.597" data-line="6" id="l11.597.6">ㅤ</span>εἰς μικρὰ καὶ οἷον ποδηγούσης τε καὶ παραγούσης, εἰς τοὺς
<span class="lb" data-page="11.597" data-line="7" id="l11.597.7">ㅤ</span>κατὰ λεπτὸν πόρους ἁπάντων τῶν μορίων. ἔστ’ ἂν οὖν
<span class="lb" data-page="11.597" data-line="8" id="l11.597.8">ㅤ</span>ἀπορῇ τοιαύτης, μέλλει καὶ βραδύνει, τοῖς τε μεγάλοις τῶν
<span class="lb" data-page="11.597" data-line="9" id="l11.597.9">ㅤ</span>πόρων ἰσχόμενα καὶ ταῖς φλεψὶ καὶ ταῖς ἀρτηρίαις οἷον
<span class="lb" data-page="11.597" data-line="10" id="l11.597.10">ㅤ</span>ἐννηχόμενα καί που τί κᾀν τῷ χρόνῳ κατὰ τὴν πολλὴν
<span class="lb" data-page="11.597" data-line="11" id="l11.597.11">ㅤ</span>ἄλην ὑπὸ τῶν ἐν αὐταῖς χυμῶν ἀντιπάσχοντα. δέδεικται
<span class="lb" data-page="11.597" data-line="12" id="l11.597.12">ㅤ</span>γὰρ ἤδη πολλάκις ὡς εἰς ἀλλήλας αἱ ποιότητες πᾶσαι
<span class="lb" data-page="11.597" data-line="13" id="l11.597.13">ㅤ</span>δρῶσι κατά τι καὶ λίθος ἔπαθεν ὑπὸ συνεχοῦς πληγῆς
<span class="lb" data-page="11.597" data-line="14" id="l11.597.14">ㅤ</span>ὕδατος σταλαγμοῦ καὶ ξίφος ἠμβλύνθη τέμνον κηρὸν, ἐπιδέδεικταί
<span class="lb" data-page="11.597" data-line="15" id="l11.597.15">ㅤ</span>τε τὰς ἐν τοῖς ζώοις ἐνεργείας ὑπὸ τῶν στερεῶν
<span class="lb" data-page="11.597" data-line="16" id="l11.597.16">ㅤ</span>σωμάτων ἐν αὐτοῖς γίγνεσθαι, ἐπειδὰν μηδέπω ταῦτ’ ᾖ
<span class="lb" data-page="11.597" data-line="17" id="l11.597.17">ㅤ</span>κατεψυγμένα πρὸς τῶν ψυχόντων φαρμάκων, ἀναγκαῖόν
<span class="pb" data-page="11.598" id="p11.598">ㅤ</span>
<span class="lb" data-page="11.598" data-line="1" id="l11.598.1">ㅤ</span>ἐστι περιεῖναι τῷ ζώῳ· οὐ καταψύχεται δὲ πρὶν εἰς τοὺς
<span class="lb" data-page="11.598" data-line="2" id="l11.598.2">ㅤ</span>οἰκείους αὐτῶν πόρους ἐνδῦναι. τοῦτο δ’ ἐξ αὐτῶν οὐχ
<span class="lb" data-page="11.598" data-line="3" id="l11.598.3">ㅤ</span>ὑπάρχει τοῖς ἁδρομερέσι καὶ ψυχροῖς φαρμάκοις, εἰ μὴ
<span class="lb" data-page="11.598" data-line="4" id="l11.598.4">ㅤ</span>τύχῃ τοῦ ποδηγοῦντος. ποδηγεῖ δὲ ὡς τὸ μὲν πρῶτον
<span class="lb" data-page="11.598" data-line="5" id="l11.598.5">ㅤ</span>αἴτιον ἡ ὁλκὴ τῶν ἀρτηριῶν. ἐδείχθησαν γὰρ ἐν τῷ διαστέλλεσθαι
<span class="lb" data-page="11.598" data-line="6" id="l11.598.6">ㅤ</span>πᾶν ἕλκουσαι τὸ πλησιάζον, ὡς δὲ τὸ δεύτερόν
<span class="lb" data-page="11.598" data-line="7" id="l11.598.7">ㅤ</span>τε καὶ ὑλικὸν ἡ λεπτομέρεια τῆς οὐσίας, ἣν ἐξ ἑαυτῶν
<span class="lb" data-page="11.598" data-line="8" id="l11.598.8">ㅤ</span>οὐκ ἔχοντα τὰ ψυχρότερα καὶ παχυμερέστερα φάρμακα,
<span class="lb" data-page="11.598" data-line="9" id="l11.598.9">ㅤ</span>δεῖται τῶν παρεξόντων. ὅσα τοίνυν ἐστὶ τῶν σωμάτων
<span class="lb" data-page="11.598" data-line="10" id="l11.598.10">ㅤ</span>ψυχρὰ ταῖς κράσεσι, τήν θ’ ὁλκὴν τῶν ἀρτηριῶν ἀσθενεστέραν
<span class="lb" data-page="11.598" data-line="11" id="l11.598.11">ㅤ</span>ἔχει ταῦτα τῶν θερμῶν, ἐδείχθη γὰρ καὶ τοῦτο,
<span class="lb" data-page="11.598" data-line="12" id="l11.598.12">ㅤ</span>καταθραύειν ταχέως εἰς μικρὰ τὰς τῶν φαρμάκων οὐσίας
<span class="lb" data-page="11.598" data-line="13" id="l11.598.13">ㅤ</span>ἀδυνατεῖ. κᾀκ τούτου βραδῦνον τὸ φάρμακον ἐν τῷ χρόνῳ
<span class="lb" data-page="11.598" data-line="14" id="l11.598.14">ㅤ</span>τι καὶ αὐτὸ πάσχειν εἰκὸς, ὥστ’ ἔστιν. ὅτε καὶ πεφθῆναι·
<span class="lb" data-page="11.598" data-line="15" id="l11.598.15">ㅤ</span>καθάπερ καὶ ὁ τῆς θριδακίνης χυλός. ἐν γὰρ τῷ χρόνῳ
<span class="lb" data-page="11.598" data-line="16" id="l11.598.16">ㅤ</span>καὶ οὗτος πέττεται· <span class="milestone ed2page" data-n="13.78" data-unit="ed2page" id="ed2page.13.78">ㅤ</span>φθάσας δὲ εἰς τὴν καρδίαν ἀκραιφνὴς
<span class="lb" data-page="11.598" data-line="17" id="l11.598.17">ㅤ</span>ἐξικέσθαι παραπλησίως ἀναιρεῖ κωνείῳ. πάσχουσι δὲ
<span class="lb" data-page="11.598" data-line="18" id="l11.598.18">ㅤ</span>τοῦτο καὶ οἱ ἄλλοι πάντες σφοδρῶς ψύχοντες χυλοί. εἰ
<span class="pb" data-page="11.599" id="p11.599">ㅤ</span>
<span class="lb" data-page="11.599" data-line="1" id="l11.599.1">ㅤ</span>γὰρ μὴ δυνηθεῖεν ἐν τάχει διαφθεῖραι, τοὐντεῦθεν ἤδη παντάπασιν
<span class="lb" data-page="11.599" data-line="2" id="l11.599.2">ㅤ</span>ἄπρακτοι καθίστανται. τοῖς δὲ κατὰ διάβρωσίν τε
<span class="lb" data-page="11.599" data-line="3" id="l11.599.3">ㅤ</span>καὶ σῆψιν ἀναιροῦσιν ἰσχυροῖς ὑπάρχει γίγνεσθαι χρονίζουσι.
<span class="lb" data-page="11.599" data-line="4" id="l11.599.4">ㅤ</span>σήπεται γὰρ ἐν τῷ χρόνῳ πάντα καὶ ἔτι μᾶλλον ἐν ὑγρῷ
<span class="lb" data-page="11.599" data-line="5" id="l11.599.5">ㅤ</span>καὶ θερμῷ χωρίῳ. δεόντως οὖν οἷς μὲν ἐκ τοῦ ψύχειν ἡ
<span class="lb" data-page="11.599" data-line="6" id="l11.599.6">ㅤ</span>βλάβη, τὸ τάχος τῆς ἐνεργείας εἰς ὄλεθρον συντελεῖ. θερμαινόμενα
<span class="lb" data-page="11.599" data-line="7" id="l11.599.7">ㅤ</span>γὰρ τῷ χρόνῳ τὴν δύναμιν ᾗ τὸ δρᾷν εἶχεν ἀπόλλυσιν.
<span class="lb" data-page="11.599" data-line="8" id="l11.599.8">ㅤ</span>οἷς δ’ ἐκ τοῦ σήπεσθαι τὸ δρᾷν ἐστιν, αὐξάνει τὴν
<span class="lb" data-page="11.599" data-line="9" id="l11.599.9">ㅤ</span>ἐνέργειαν ὁ χρόνος, ὅτι καὶ τὴν σῆψιν. ἀπολέσθαι μὲν γὰρ
<span class="lb" data-page="11.599" data-line="10" id="l11.599.10">ㅤ</span>ζῶον οὐκ ἐγχωρεῖ οὐδὲν, ἄνευ τοῦ παύσασθαι τὴν καρδίαν
<span class="lb" data-page="11.599" data-line="11" id="l11.599.11">ㅤ</span>ἐνεργοῦσαν, οὐκ ἐνδέχεται δὲ παύσασθαι ταύτην ἄνευ μεγίστης
<span class="lb" data-page="11.599" data-line="12" id="l11.599.12">ㅤ</span>τινὸς δυσκρασίας. οὐ γὰρ δὴ ἁπλῶς θερμοτέρα τοῦ
<span class="lb" data-page="11.599" data-line="13" id="l11.599.13">ㅤ</span>δέοντος εἰς ὅσον ἔτυχεν ἢ ψυχροτέρα γεννηθεῖσα παύσεται
<span class="lb" data-page="11.599" data-line="14" id="l11.599.14">ㅤ</span>κινουμένη. κατὰ δὲ τὸν αὐτὸν τρόπον οὐδ’ εἰ ξηρὰ μετρίως
<span class="lb" data-page="11.599" data-line="15" id="l11.599.15">ㅤ</span>ἢ ὑγρὰ γένοιτο. χεῖρον μὲν γὰρ ἐνεργήσει διὰ τὰς τοιαύτας
<span class="lb" data-page="11.599" data-line="16" id="l11.599.16">ㅤ</span>δυσκρασίας, ἀκίνητος δὲ οὐκ ἔσται, πρὶν ἐξαίσιόν τινα θερμασίαν,
<span class="lb" data-page="11.599" data-line="17" id="l11.599.17">ㅤ</span>ἢ ψύξιν, ἢ τῶν ἄλλων τινὰ τῶν δραστικῶν ποιοτήτων
<span class="lb" data-page="11.599" data-line="18" id="l11.599.18">ㅤ</span>ἀναδέξασθαι. παραπλήσιον δέ τι συμβαίνει τοῖς κατὰ ψύξιν ﻿
<span class="pb" data-page="11.600" id="p11.600">ㅤ</span>
<span class="lb" data-page="11.600" data-line="1" id="l11.600.1">ㅤ</span>ἀναιροῦσι φαρμάκοις, ὅταν ἐν τῷ πρὸς μὲν καρδίαν ἔρχεσθαι
<span class="lb" data-page="11.600" data-line="2" id="l11.600.2">ㅤ</span>βραδύνῃ, τῷ πολλάκις ἐπὶ τῶν ὑγρῶν τε καὶ χλωρῶν ξύλων
<span class="lb" data-page="11.600" data-line="3" id="l11.600.3">ㅤ</span>γιγνομένῳ. καὶ γὰρ καὶ ταῦτα, πολλὰ μὲν ἀθρόως ἐπιτιθέντα
<span class="lb" data-page="11.600" data-line="4" id="l11.600.4">ㅤ</span>τῷ πυρὶ κατασβέννυσιν ἐν τάχει, περιτεθέντα δ’ ἐν κύκλῳ
<span class="lb" data-page="11.600" data-line="5" id="l11.600.5">ㅤ</span>πάντα καὶ προξηρανθέντα καὶ προθερμανθέντα, κᾄπειτα
<span class="lb" data-page="11.600" data-line="6" id="l11.600.6">ㅤ</span>τιθέμενα κατ’ ὀλίγον, οὐ μόνον οὐ κατασβέννυσιν, ἀλλὰ καὶ
<span class="lb" data-page="11.600" data-line="7" id="l11.600.7">ㅤ</span>τροφὴ γίγνεται τοῦ πυρός. οὕτως οὖν καὶ τὸ κώνειον ἄνθρωπον
<span class="lb" data-page="11.600" data-line="8" id="l11.600.8">ㅤ</span>μὲν ἀναιρεῖ, τῇ τε τῶν πόρων εὐρύτητι καὶ τῷ πλήθει
<span class="lb" data-page="11.600" data-line="9" id="l11.600.9">ㅤ</span>τῆς θερμότητος καὶ τῇ ῥώμῃ τῆς τῶν ἀρτηριῶν ὁλκῆς,
<span class="lb" data-page="11.600" data-line="10" id="l11.600.10">ㅤ</span>ἰσχυρὸν ἔτι πρὸς τὴν καρδίαν ἀφικνούμενον. οὐκ ἀναιρεῖ δὲ
<span class="lb" data-page="11.600" data-line="11" id="l11.600.11">ㅤ</span>τοὺς ψάρας, ἐπὶ τοῖς ἐναντίοις αἰτίοις ἐπεχόμενόν τε καὶ
<span class="lb" data-page="11.600" data-line="12" id="l11.600.12">ㅤ</span>βραδῦνον<span class="milestone ed1page" data-n="2.39" data-unit="ed1page" id="ed1page.2.39">ㅤ</span> καὶ φθάνον ἐν τῷ χρόνῳ προπέττεσθαι καὶ
<span class="lb" data-page="11.600" data-line="13" id="l11.600.13">ㅤ</span>προπαρασκευάζεσθαι, καθάπερ ἑστίᾳ τινὶ τῇ καρδίᾳ προθερμαινόμενον,
<span class="lb" data-page="11.600" data-line="14" id="l11.600.14">ㅤ</span>ὡς ἔξω τὸ ξύλον ὥστε οὐδὲ τοῦτο θαυμαστὸν
<span class="lb" data-page="11.600" data-line="15" id="l11.600.15">ㅤ</span>οὐδὲ ἄπορον, ἀλλ’ οἷόν τι καὶ ταῖς θριδακίναις
<span class="lb" data-page="11.600" data-line="16" id="l11.600.16">ㅤ</span>ὑπάρχει. τρέφουσι γὰρ αὗται τοὺς ἀνθρώπους ἐσθιόμεναι
<span class="lb" data-page="11.600" data-line="17" id="l11.600.17">ㅤ</span>συμμέτρως. εἰ δὲ καὶ θλίψας αὐτῶν τὸν χυλὸν, καταῤῥοφήσειέ
<span class="lb" data-page="11.600" data-line="18" id="l11.600.18">ㅤ</span>τις δαψιλῆ, τὸν αὐτὸν τρόπον τεθνήξεται τοῖς τὸ κώνειον,
<span class="pb" data-page="11.601" id="p11.601">ㅤ</span>
<span class="lb" data-page="11.601" data-line="1" id="l11.601.1">ㅤ</span>ἢ μηκώνειον προσενεγκαμένοις. ὡς οὖν ἡ θριδακίνη, φθάσασα
<span class="lb" data-page="11.601" data-line="2" id="l11.601.2">ㅤ</span>μὲν ἀποψῦξαι τὴν καρδίαν ἀναιρεῖ, πεφθεῖσα δὲ
<span class="lb" data-page="11.601" data-line="3" id="l11.601.3">ㅤ</span>τροφὴ γίνεται τοῦ ζώου, κατὰ τὸν αὐτὸν οἶμαι τρόπον
<span class="lb" data-page="11.601" data-line="4" id="l11.601.4">ㅤ</span>καὶ τὸ κώνειον ἄνθρωπον μὲν ἀνειρεῖ τῷ φθάνειν, ψάρας
<span class="lb" data-page="11.601" data-line="5" id="l11.601.5">ㅤ</span>δὲ τρέφει τῷ βραδύνειν. ἀναιρήσει δὲ οὐδὲ ἄνθρωπον, ἂν
<span class="lb" data-page="11.601" data-line="6" id="l11.601.6">ㅤ</span>ὀλίγον ληφθείη. καὶ τοῦτο καὶ ἡ Ἀττικὴ γραῦς ἔδειξεν, ἧς
<span class="lb" data-page="11.601" data-line="7" id="l11.601.7">ㅤ</span>ἅπαντες μνημονεύουσιν, ἀπ’ ἐλαχίστου μὲν ἀρξαμένη κωνείου,
<span class="lb" data-page="11.601" data-line="8" id="l11.601.8">ㅤ</span>προελθοῦσα δὲ ἀλύπως ἐπὶ πλῆθος ἱκανόν. ἐξ ἀρχῆς
<span class="lb" data-page="11.601" data-line="9" id="l11.601.9">ㅤ</span>μὲν γὰρ ἐνικήθη τὸ βραχὺ δι’ αὐτὴν τὴν ὀλιγότητα, τῷ δὲ
<span class="lb" data-page="11.601" data-line="10" id="l11.601.10">ㅤ</span>ἐθισμῷ σύμφυτον ἐγένετο. καὶ οὐ νῦν καιρὸς ἀποδιδόναι
<span class="lb" data-page="11.601" data-line="11" id="l11.601.11">ㅤ</span>τὴν αἰτίαν τοῦ πλεῖστον δύνασθαι τὰ ἔθη καὶ φύσεις ἐπικτήτους,
<span class="lb" data-page="11.601" data-line="12" id="l11.601.12">ㅤ</span>ὥσπερ οὖν εἴρηται πρὸς τῶν παλαιῶν ὑπάρχειν.
<span class="lb" data-page="11.601" data-line="13" id="l11.601.13">ㅤ</span>οὕτω γὰρ ἄν μοι τὸ πάρεργον μεῖζον τοῦ ἔργου γένοιτο,
<span class="lb" data-page="11.601" data-line="14" id="l11.601.14">ㅤ</span>πρὸς τῷ καὶ γεγράφθαι κατὰ μόνας ὑπὲρ αὐτοῦ. συνάπτειν
<span class="lb" data-page="11.601" data-line="15" id="l11.601.15">ㅤ</span>δὲ χρὴ καὶ περαίνειν τὸν ἐνεστῶτα λόγον.
</p>
          </article>

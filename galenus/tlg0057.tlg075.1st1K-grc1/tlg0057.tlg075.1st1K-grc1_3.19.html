<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.19">
<span class="pb page1" data-page="11.601" id="p11.601"></span>
<span class="milestone ed1page page1" data-n="2.39" data-unit="ed1page" id="ed1page.2.39"></span>
<span class="milestone ed2page page1" data-n="13.78" data-unit="ed2page" id="ed2page.13.78"></span>
            <p>
<span class="lb" data-page="11.601" data-line="16" id="l11.601.16"></span><span class="milestone ed2page" data-n="13.79" data-unit="ed2page" id="ed2page.13.79"></span>Τῶν τοίνυν ἀναιρούντων κατὰ ψύξιν
<span class="lb" data-page="11.601" data-line="17" id="l11.601.17"></span>φαρμάκων οὐδὲν ὑπάρχει τῷ γένει δηλητήριον, ἀλλὰ
<span class="pb" data-page="11.602" id="p11.602"></span>
<span class="lb" data-page="11.602" data-line="1" id="l11.602.1"></span>τῷ ποσῷ μόνον. ἐπὶ δέ γε τῶν διαβιβρωσκόντων τε καὶ σηπόντων
<span class="lb" data-page="11.602" data-line="2" id="l11.602.2"></span>καὶ θερμαινόντων οὐχ ὡσαύτως ἔχει. ἀλλὰ περὶ
<span class="lb" data-page="11.602" data-line="3" id="l11.602.3"></span>μὲν τούτων ὀλίγον ὕστερον ἐροῦμεν. ὅσα δὲ τῷ ψύχειν ἀναιρεῖ,
<span class="lb" data-page="11.602" data-line="4" id="l11.602.4"></span>ταῦτα οὐκ ἀναιρήσει σμικρὰ τῷ πλήθει ληφθέντα, καθάπερ
<span class="lb" data-page="11.602" data-line="5" id="l11.602.5"></span>οὐδ’ εἰ πολλῇ φλογὶ βραχὺ καταχέεις ὕδωρ, ἢ ξύλον ἓν
<span class="lb" data-page="11.602" data-line="6" id="l11.602.6"></span>ἐπιθείης ὑγρόν τε καὶ χλωρόν. ὥσπερ γὰρ εἰ μὴ θερμασίαν
<span class="lb" data-page="11.602" data-line="7" id="l11.602.7"></span>ἔχοι δαψιλῆ, καταθραύουσάν τε καὶ ποδηγοῦσαν αὐτὸ μέχρι
<span class="lb" data-page="11.602" data-line="8" id="l11.602.8"></span>τῆς καρδίας, ἀδύνατον ἀναιρεῖν ἐστιν, οὕτως εἰ τὸ καταθραῦον
<span class="lb" data-page="11.602" data-line="9" id="l11.602.9"></span>αὐτὸ καὶ ποδηγοῦν ἰσχυρότερον εἴη πολλῷ, τελέως ἐκνικήσει
<span class="lb" data-page="11.602" data-line="10" id="l11.602.10"></span>καὶ μεταβαλεῖ καὶ τροφὴν ποιήσει αὑτῷ τὸ φάρμακον.
</p>
          </article>

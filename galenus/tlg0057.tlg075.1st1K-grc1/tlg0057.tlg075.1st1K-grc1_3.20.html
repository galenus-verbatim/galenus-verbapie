<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.20">
<span class="pb page1" data-page="11.602" id="p11.602"></span>
<span class="milestone ed1page page1" data-n="2.39" data-unit="ed1page" id="ed1page.2.39"></span>
<span class="milestone ed2page page1" data-n="13.79" data-unit="ed2page" id="ed2page.13.79"></span>
            <p>
<span class="lb" data-page="11.602" data-line="11" id="l11.602.11"></span>Εὐθὺς μὲν οὖν ἐν τῷδε κᾀκείνου μεμνῆσθαι
<span class="lb" data-page="11.602" data-line="12" id="l11.602.12"></span>χρὴ, τοῦ καὶ τὰ ψυχρὰ τῇ φύσει φάρμακα δεόντως ὑπὸ τῶν
<span class="lb" data-page="11.602" data-line="13" id="l11.602.13"></span>ἀρχαίων εἰρῆσθαι δυνάμει ψυχρά. λαμβάνει γάρ πως καὶ
<span class="lb" data-page="11.602" data-line="14" id="l11.602.14"></span>ταῦτα τὸ ψύχειν ἐξ ἡμῶν, ὥσπερ καὶ τὸ θερμαίνειν τὰ θερμά.
<span class="lb" data-page="11.602" data-line="15" id="l11.602.15"></span>εἰ δὲ καθ’ ἕτερον μὲν ἐκεῖνα, καθ’ ἕτερον δὲ καὶ ταῦτα τρόπον,
<span class="lb" data-page="11.602" data-line="16" id="l11.602.16"></span>οὐδὲν διαφέρει. τὸ γὰρ καθόλου καὶ κοινὸν ἐν ἀμφοτέροις
<span class="lb" data-page="11.602" data-line="17" id="l11.602.17"></span>ταὐτὸν, ἡ ἀρχὴ τῆς ἀλλοιώσεως ἐκ τοῦ μέλλοντος
<span class="lb" data-page="11.602" data-line="18" id="l11.602.18"></span>πάσχειν σώματος εἰς τὸ μέλλον δρᾶσαι φάρμακον. ἀλλοιοῦται
<span class="pb" data-page="11.603" id="p11.603"></span>
<span class="lb" data-page="11.603" data-line="1" id="l11.603.1"></span>δὲ τὰ μὲν τῇ δυνάμι θερμὰ τῷ θερμαίνεσθαι μόνον ὑφ’
<span class="lb" data-page="11.603" data-line="2" id="l11.603.2"></span>ἡμῶν, τὰ δὲ τῇ φύσει ψυχρὰ τῷ καταθραύεσθαί τε καὶ κίνησιν
<span class="lb" data-page="11.603" data-line="3" id="l11.603.3"></span>προσλαμβάνειν ἐπίκτητον. ἐπεὶ τοίνυν ὡς ψυχροῖς αὐτοῖς
<span class="lb" data-page="11.603" data-line="4" id="l11.603.4"></span>δρᾷν οὐκ ἄνευ τοῦ πάσχοντος σώματος ὑπάρχει, δεόντως
<span class="lb" data-page="11.603" data-line="5" id="l11.603.5"></span>εἴρηται δυνάμει ψυχρά. τὸ γὰρ ἐνεργείᾳ ψύχειν ἡμᾶς οὐκ
<span class="lb" data-page="11.603" data-line="6" id="l11.603.6"></span>ἔχει τελέως ἐξ αὑτῶν, ἀλλὰ πρότερον ὑφ’ ἡμῶν δεῖται παθεῖν,
<span class="lb" data-page="11.603" data-line="7" id="l11.603.7"></span>ἵνα ψύξῃ. τό τε γὰρ εἰς μικρὰ καταθραυσθῆναι καὶ τὸ κίνησιν
<span class="lb" data-page="11.603" data-line="8" id="l11.603.8"></span>ἐπίκτητον προσλαβεῖν πάθη τῶν φαρμάκων ἐστίν. τῷ μέντοι
<span class="lb" data-page="11.603" data-line="9" id="l11.603.9"></span>βουλομένῳ καλεῖν ἐνεργείᾳ ψυχρὰ καὶ τὰ τοιαῦτα συγχωρητέον,
<span class="lb" data-page="11.603" data-line="10" id="l11.603.10"></span>ἐν ὀνόματι λοιπὸν ἐσομένης τῆς διαφωνίας, ἐὰν
<span class="lb" data-page="11.603" data-line="11" id="l11.603.11"></span>ὁμολογῆται τὸ πρᾶγμα. δεῖται γὰρ, ὡς ἄρτι δέδεικταί μοι, τὰ
<span class="lb" data-page="11.603" data-line="12" id="l11.603.12"></span>τοιαῦτα πάντα θερμοῦ σώματος εἰς τὸ δρᾶσαι. καὶ διὰ
<span class="lb" data-page="11.603" data-line="13" id="l11.603.13"></span>τοῦτο καὶ τὸ μηκώνειον καὶ τὸ κώνειον οἴνῳ μιχθέντα θᾶττον
<span class="lb" data-page="11.603" data-line="14" id="l11.603.14"></span>ἀναιρεῖν πέφυκεν, ἀλλ’ οὐκ ἐν ἁπάσῃ συμμετρίᾳ. παμπόλλῳ
<span class="lb" data-page="11.603" data-line="15" id="l11.603.15"></span>μὲν γὰρ ἐλάχιστα κραθέντα κᾂν νικηθείη τελέως·
<span class="lb" data-page="11.603" data-line="16" id="l11.603.16"></span>ὀλίγῳ δὲ πολλὰ ποδηγεῖται μὲν ἐπὶ τὴν καρδίαν, νικᾶσθαι δὲ
<span class="lb" data-page="11.603" data-line="17" id="l11.603.17"></span>οὐ δύναται. εἰ δὲ καὶ φθάνοι μέν τις ἤδη πεπωκὼς ὀπὸν
<span class="lb" data-page="11.603" data-line="18" id="l11.603.18"></span>μήκωνος ὃς ἀναιρεῖν μὲν πέφυκεν, ἔτι δὲ εἴη ζῶν, εὐλόγως
<span class="pb" data-page="11.604" id="p11.604"></span>
<span class="lb" data-page="11.604" data-line="1" id="l11.604.1"></span>καὶ τοῦτον ἰᾶται ὁ παλαιὸς καὶ πολὺς οἶνος πινόμενος, καὶ
<span class="lb" data-page="11.604" data-line="2" id="l11.604.2"></span>μᾶλλον εἰ τῶν εὐγενῶν εἴη· καὶ γὰρ καὶ θερμαίνει μᾶλλον. ὅτι
<span class="lb" data-page="11.604" data-line="3" id="l11.604.3"></span>μὲν γὰρ οὔπω κατέψυκται σφοδρῶς ἡ καρδία, δῆλον ἐκ τοῦ
<span class="lb" data-page="11.604" data-line="4" id="l11.604.4"></span>ζῇν ἔτι τὸν ἄνθρωπον. ὅτι δὲ πάντως ἐν τῷ βραδεῖ τῆς
<span class="lb" data-page="11.604" data-line="5" id="l11.604.5"></span>ὁδοιπορίας προμεταβέβληταί πως ἤδη τὸ φάρμακον ὑπὸ
<span class="lb" data-page="11.604" data-line="6" id="l11.604.6"></span>τοῦ σώματος, ὥσπερ τὸ χλωρὸν ξύλον ὅταν ἐγγὺς εἴη κείμενον
<span class="lb" data-page="11.604" data-line="7" id="l11.604.7"></span>τοῦ πυρὸς, οὐδὲ τοῦτο ἄδηλον. οἶνος οὖν ἐν τούτῳ
<span class="lb" data-page="11.604" data-line="8" id="l11.604.8"></span>θερμὸς πινόμενος ἄριστον ἴαμα, καὶ ἡμεῖς ἤδη τινὰ κατεψυγμένον
<span class="lb" data-page="11.604" data-line="9" id="l11.604.9"></span>ἐσχάτως ἀνεσώσαμεν οἴνῳ Λεσβίῳ. δύναιτο δ’ ἂν καὶ
<span class="lb" data-page="11.604" data-line="10" id="l11.604.10"></span>Φαλερῖνος καὶ Σουῤῥεντῖνος, Ἀριούσιός τε καὶ Τμωλίτης ὁ
<span class="lb" data-page="11.604" data-line="11" id="l11.604.11"></span>αὐστηρὸς, οἵ τε ἄλλοι πάντες θερμοὶ καὶ ἀκριβῶς οἰνώδεις
<span class="lb" data-page="11.604" data-line="12" id="l11.604.12"></span>οἶνοι τὴν αὐτὴν ἐνέργειαν ἐπιδείξασθαι τῷ Λεσβίῳ. καθόλου
<span class="lb" data-page="11.604" data-line="13" id="l11.604.13"></span>γὰρ ὃς ἂν ᾖ λεπτὸς μὲν <span class="milestone ed2page" data-n="13.80" data-unit="ed2page" id="ed2page.13.80"></span>καὶ διαυγὴς τὴν σύστασιν, κιῤῥὸς
<span class="lb" data-page="11.604" data-line="14" id="l11.604.14"></span>δὲ ἢ ξανθὸς τὴν χρόαν, εὐώδης τε κατὰ τὴν ὀσμὴν, κᾀν
<span class="lb" data-page="11.604" data-line="15" id="l11.604.15"></span>τῷ κεράννυσθαι πλείστου δεόμενος ὕδατος, ἱκανῶς θερμαίνειν
<span class="lb" data-page="11.604" data-line="16" id="l11.604.16"></span>πέφυκε καὶ πάντῃ τοῦ σώματος ῥᾳδίως φέρεσθαι. τοιοῦτος
<span class="lb" data-page="11.604" data-line="17" id="l11.604.17"></span>οὖν οἶνος τῇ φύσει καὶ παλαιὸς τὴν ἡλικίαν, ἀκρατέστερος ﻿
<span class="pb" data-page="11.605" id="p11.605"></span>
<span class="lb" data-page="11.605" data-line="1" id="l11.605.1"></span>κεραννύμενος ἰᾶται καὶ τοὺς ἤδη κατεψυγμένους οὐχ
<span class="lb" data-page="11.605" data-line="2" id="l11.605.2"></span>ὑπὸ μήκωνος ὀποῦ μόνον, ἤ τινος ἄλλου τῶν τοιούτων
<span class="lb" data-page="11.605" data-line="3" id="l11.605.3"></span>ψυχόντων φαρμάκων, ἀλλὰ καὶ τοὺς ἤτοι στομαχικῶς ἢ
<span class="lb" data-page="11.605" data-line="4" id="l11.605.4"></span>καρδιακῶς ἐν νόσοις συγκοπτομένους. ὁ δὲ σὺν αὐτοῖς
<span class="lb" data-page="11.605" data-line="5" id="l11.605.5"></span>τοῖς ψύχουσι φαρμάκοις πινόμενος ὑπὲρ τοῦ θᾶττον ἀναιρεῖν,
<span class="lb" data-page="11.605" data-line="6" id="l11.605.6"></span>οὔτε πολὺς οὗτός ἐστιν οὔτ’ εὐγενὴς, ἀλλ’ ὅσον εἰς τὸ
<span class="lb" data-page="11.605" data-line="7" id="l11.605.7"></span>καταθραῦσαί τε καὶ παραπέμψαι μόνον ἐπὶ τὴν καρδίαν
<span class="lb" data-page="11.605" data-line="8" id="l11.605.8"></span>αὐτὰ τῇ ῥύμῃ τῆς ἀναδόσεως. καὶ περὶ μὲν τούτων ἀρκείτω
<span class="lb" data-page="11.605" data-line="9" id="l11.605.9"></span>ταῦτα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.21">
<span class="pb page1" data-page="11.605" id="p11.605"></span>
<span class="milestone ed1page page1" data-n="2.39" data-unit="ed1page" id="ed1page.2.39"></span>
<span class="milestone ed2page page1" data-n="13.80" data-unit="ed2page" id="ed2page.13.80"></span>
            <p>
<span class="lb" data-page="11.605" data-line="10" id="l11.605.10"></span>Ἐπεὶ δὲ καὶ περὶ τῶν κατὰ σηπεδόνα καὶ
<span class="lb" data-page="11.605" data-line="11" id="l11.605.11"></span>διάβρωσιν ἀναιρούντων φαρμάκων ἐρεῖν ὑπεσχόμην, ὡς ἐν
<span class="lb" data-page="11.605" data-line="12" id="l11.605.12"></span>τῷ χρόνῳ χείρω γίγνεται καὶ τῷ γένει φθαρτικὰ τῆς ἡμετέρας
<span class="lb" data-page="11.605" data-line="13" id="l11.605.13"></span>ὑπάρχει φύσεως, οὐχ ὡς τὰ ψύχοντα τῷ πλήθει μόνον, ἤδη
<span class="lb" data-page="11.605" data-line="14" id="l11.605.14"></span>μοι καιρὸς ἂν εἴη καὶ περὶ τούτων εἰπεῖν. καὶ γάρ πως καὶ
<span class="lb" data-page="11.605" data-line="15" id="l11.605.15"></span>συνῆπται κατά τι τοῖς περὶ τῶν δυνάμει θερμαινόντων φαρμάκων
<span class="lb" data-page="11.605" data-line="16" id="l11.605.16"></span>ὁ λόγος αὐτῶν. εἰκὸς μὲν γὰρ εἶναι τά γε πλεῖστα
<span class="lb" data-page="11.605" data-line="17" id="l11.605.17"></span>τῶν τοιούτων ἤδη θερμὰ καὶ κατ’ ἐνέργειαν, ἀλλ’ ἡμᾶς λανθάνειν,
<span class="pb" data-page="11.606" id="p11.606"></span>
<span class="lb" data-page="11.606" data-line="1" id="l11.606.1"></span>ἢ ὅτι πλείονος αὐτοὶ μετέχομεν θερμασίας ἢ ὅτι
<span class="lb" data-page="11.606" data-line="2" id="l11.606.2"></span>παχυμερὴς αὐτῶν ἐστιν ἡ οὐσία. πάλιν γὰρ τῶν αὐτῶν ἀναμνησθῶμεν,
<span class="lb" data-page="11.606" data-line="3" id="l11.606.3"></span>ὡς ἐν τῷ βαλανείῳ ψυχρὸν ἡμῖν φαίνεται τὸ
<span class="lb" data-page="11.606" data-line="4" id="l11.606.4"></span>οὖρον. ἀναμνησθῶμεν δὲ καὶ ὡς εἰς δεξαμενὴν θερμὴν ἐνίοτε
<span class="lb" data-page="11.606" data-line="5" id="l11.606.5"></span>καταβῆναι μὴ δυνάμενοι, προκαταβάντες εἰς ἑτέραν ἧττον
<span class="lb" data-page="11.606" data-line="6" id="l11.606.6"></span>αὐτῆς θερμὴν, ἀλύπως ἐχρησάμεθα τῇ τέως ἀφορήτῳ φαινομένῃ.
<span class="lb" data-page="11.606" data-line="7" id="l11.606.7"></span>καὶ μὲν δὴ καὶ τὸ πηγαῖον ὕδωρ ἐν χειμῶνι τοῖς μὲν
<span class="lb" data-page="11.606" data-line="8" id="l11.606.8"></span>ψυχρὰς ἔχουσι τὰς χεῖρας φαίνεται χλιαρὸν, τοῖς δὲ ἄλλοις
<span class="lb" data-page="11.606" data-line="9" id="l11.606.9"></span>οὐ φαίνεται τοιοῦτον. καθόλου γὰρ, ὡς καὶ πρότερον ἐλέγετο,
<span class="lb" data-page="11.606" data-line="10" id="l11.606.10"></span>κατὰ τὴν ἑαυτοῦ διάθεσιν ἕκαστον τῶν σωμάτων αἰσθάνεται
<span class="lb" data-page="11.606" data-line="11" id="l11.606.11"></span>τῶν πλησιαζόντων. οὕτω γοῦν ἐὰν μὲν ψυχρὰν ἔχων
<span class="lb" data-page="11.606" data-line="12" id="l11.606.12"></span>τὴν χεῖρα καθήσῃ εἰς σωρὸν πυρῶν, αἰσθήσῃ σαφῶς θερμότητος,
<span class="lb" data-page="11.606" data-line="13" id="l11.606.13"></span>ἐὰν δὲ θερμὴν, οὐκ αἰσθήσῃ· σωρῷ μέντοι κόπρου
<span class="lb" data-page="11.606" data-line="14" id="l11.606.14"></span>περιστερῶν, καὶ μάλιστα τῶν ἀγρίων, κᾂν θερμὴν ἐνθῇς τὴν
<span class="lb" data-page="11.606" data-line="15" id="l11.606.15"></span>χεῖρα, σαφοῦς αἰσθήσῃ θερμασίας. οὕτω δὲ καὶ μίσυ καὶ
<span class="lb" data-page="11.606" data-line="16" id="l11.606.16"></span>χαλκῖτις, ἰός τε καὶ τίτανος καὶ ἕτερα μυρία τῶν τοιούτων,
<span class="lb" data-page="11.606" data-line="17" id="l11.606.17"></span>εἰ σεσωρευμένοις αὐτοῖς ἐμβάλῃς τὴν χεῖρα, παραχρῆμά σοι
<span class="lb" data-page="11.606" data-line="18" id="l11.606.18"></span>φανεῖται θερμά. βῶλον μέντοι λαβὼν ἐξ αὐτῶν τινα, τὴν
<span class="pb" data-page="11.607" id="p11.607"></span>
<span class="lb" data-page="11.607" data-line="1" id="l11.607.1"></span>ἐκτὸς ἐπιφάνειαν ὑπὸ τοῦ ἐκτὸς καὶ πέριξ ἀέρος κατεψυγμένην,
<span class="lb" data-page="11.607" data-line="2" id="l11.607.2"></span>εὐλόγως οὐδεμιᾶς αἰσθήσῃ θερμότητος. καὶ γὰρ τῶν
<span class="lb" data-page="11.607" data-line="3" id="l11.607.3"></span>κατεψυγμένων αὐτῆς ἅπτῃ μορίων καὶ πρὶν εἰς λεπτὰ καταθραῦσαι.
<span class="lb" data-page="11.607" data-line="4" id="l11.607.4"></span>κατὰ δὲ τὸν αὐτὸν τρόπον ἐν χειμῶνι πολλάκις,
<span class="lb" data-page="11.607" data-line="5" id="l11.607.5"></span>ἢ φρεατιαῖον ὕδωρ, ἢ ἄλλως πηγαῖον ἐφάνη θερμὸν τοῖς
<span class="lb" data-page="11.607" data-line="6" id="l11.607.6"></span>ἁπτομένοις, ἀλλ’ εἰ προθερμήνας τις τὰς χεῖρας ἅπτοιτο, φανεῖται
<span class="lb" data-page="11.607" data-line="7" id="l11.607.7"></span>ψυχρὸν, ἕτερά τε μυρία τοιαῦτα <span class="milestone ed1page" data-n="2.40" data-unit="ed1page" id="ed1page.2.40"></span>δυνατὸν ἀναμιμνήσκειν
<span class="lb" data-page="11.607" data-line="8" id="l11.607.8"></span>ἐστὶν, ἐξ ὧν οὐκ ἄν τις ἀπιστήσειεν, ὡς τὰ δυνάμει
<span class="lb" data-page="11.607" data-line="9" id="l11.607.9"></span>θερμὰ τῶν φαρμάκων, ὡς πρὸς ἡμᾶς ἑτέρῳ γένει ζώων ἐστὶν
<span class="lb" data-page="11.607" data-line="10" id="l11.607.10"></span>ἐνεργείᾳ θερμά.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.22">
<span class="pb page1" data-page="11.607" id="p11.607">ㅤ</span>
<span class="milestone ed1page page1" data-n="2.40" data-unit="ed1page" id="ed1page.2.40">ㅤ</span>
<span class="milestone ed2page page1" data-n="13.80" data-unit="ed2page" id="ed2page.13.80">ㅤ</span>
            <p>
<span class="lb" data-page="11.607" data-line="11" id="l11.607.11">ㅤ</span><span class="milestone ed2page" data-n="13.81" data-unit="ed2page" id="ed2page.13.81">ㅤ</span>Τοῦτο μὲν οὖν, οἷον ὁδοῦ τι πάρεργον
<span class="lb" data-page="11.607" data-line="12" id="l11.607.12">ㅤ</span>λελέχθω. τὰ δ’ ἐν τῷ πλησιάζειν ἡμῖν ἤτοι κατὰ διάβρωσιν,
<span class="lb" data-page="11.607" data-line="13" id="l11.607.13">ㅤ</span>ἢ κατὰ σῆψιν ἀναιροῦντα, περὶ τούτων γὰρ ἦν ὁ
<span class="lb" data-page="11.607" data-line="14" id="l11.607.14">ㅤ</span>λόγος, εὐλόγως ὑπείληπται τῷ γένει δηλητήρια τῆς ἀνθρώπου
<span class="lb" data-page="11.607" data-line="15" id="l11.607.15">ㅤ</span>συστάσεως ὑπάρχειν, οὐχ ὥσπερ τὰ ψύχοντα τῷ ποσῷ
<span class="lb" data-page="11.607" data-line="16" id="l11.607.16">ㅤ</span>μόνον. ταῦτα μὲν γὰρ καὶ νικᾶταί ποτε καὶ τροφὴ γίγνεται
<span class="lb" data-page="11.607" data-line="17" id="l11.607.17">ㅤ</span>τοῦ ζώου, τὰ δὲ σηπόμενα κᾂν ἐλάχιστα τοῖς ὄγκοις ληφθῇ,
<span class="lb" data-page="11.607" data-line="18" id="l11.607.18">ㅤ</span>πάντως διαφθείρεται, τῷ σήπεσθαι μὲν ἅπαντα τὰ σηπτὰ,
<span class="pb" data-page="11.608" id="p11.608">ㅤ</span>
<span class="lb" data-page="11.608" data-line="1" id="l11.608.1">ㅤ</span>θερμαινόμενά τε καὶ ὑγραινόμενα, θερμὸν δὲ εἶναι καὶ
<span class="lb" data-page="11.608" data-line="2" id="l11.608.2">ㅤ</span>ὑγρὸν τὸ αἷμα. παύσασθαι τοίνυν οὐδέποτε δύναται σηπόμενά
<span class="lb" data-page="11.608" data-line="3" id="l11.608.3">ㅤ</span>τε καὶ ἀντισήποντα; τὰ σηπεδονώδη φάρμακα. καὶ
<span class="lb" data-page="11.608" data-line="4" id="l11.608.4">ㅤ</span>διὰ τοῦτο μετὰ πάμπολυν ἔνια χρόνον ἀναιρεῖ τοῦ ληφθῆναι,
<span class="lb" data-page="11.608" data-line="5" id="l11.608.5">ㅤ</span>καὶ μάλισθ’ ὅσα παχυμερῆ καὶ γεώδη ταῖς οὐσίαις
<span class="lb" data-page="11.608" data-line="6" id="l11.608.6">ㅤ</span>ἐστίν. ἐνιζάνοντα γὰρ ταῦτα τοῖς σώμασιν ἡμῶν, εἶτα ἐν
<span class="lb" data-page="11.608" data-line="7" id="l11.608.7">ㅤ</span>τῷ χρόνῳ σηπόμενα, διαβιβρώσκει τε καὶ συνδιαφθείρει τὰ
<span class="lb" data-page="11.608" data-line="8" id="l11.608.8">ㅤ</span>πλησιάζοντα τοῦ ζώου μόρια.
</p>
          </article>

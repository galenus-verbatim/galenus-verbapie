<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.23">
<span class="pb page1" data-page="11.608" id="p11.608">ㅤ</span>
<span class="milestone ed1page page1" data-n="2.40" data-unit="ed1page" id="ed1page.2.40">ㅤ</span>
<span class="milestone ed2page page1" data-n="13.81" data-unit="ed2page" id="ed2page.13.81">ㅤ</span>
            <p>
<span class="lb" data-page="11.608" data-line="9" id="l11.608.9">ㅤ</span>Τὰ μὲν γὰρ λεπτομερέστερα κᾂν ἐκκριθείη
<span class="lb" data-page="11.608" data-line="10" id="l11.608.10">ㅤ</span>ποτὲ μετὰ τῶν περιττωμάτων καὶ σχεδὸν διὰ δύο
<span class="lb" data-page="11.608" data-line="11" id="l11.608.11">ㅤ</span>ταύτας αἰτίας οὐκ ἀνεῖλέ ποτε τῶν κατὰ σηπεδόνα καὶ
<span class="lb" data-page="11.608" data-line="12" id="l11.608.12">ㅤ</span>διάβρωσιν ἀναιρούντων ἔνια· μίαν μὲν, ἣν νῦν πέπαυμαι
<span class="lb" data-page="11.608" data-line="13" id="l11.608.13">ㅤ</span>λέγων, ὅταν ἅμα τοῖς περιττώμασιν ἐκκριθέντα τύχῃ, πρὶν
<span class="lb" data-page="11.608" data-line="14" id="l11.608.14">ㅤ</span>ἀδικῆσαι τὸ σῶμα· τὴν δ’ ἑτέραν, ὅταν εὐτυχήσῃ πως ὁ
<span class="lb" data-page="11.608" data-line="15" id="l11.608.15">ㅤ</span>λαβὼν αὐτὰ χρώμενος ἐδέσμασιν, ἢ τοῖς ἄλλως ἂν ὠφελήσασιν,
<span class="lb" data-page="11.608" data-line="16" id="l11.608.16">ㅤ</span>ἤ τινος ἐπιστατοῦντος, εἰ οὕτως ἔτυχεν, ἰατροῦ.
<span class="lb" data-page="11.608" data-line="17" id="l11.608.17">ㅤ</span>μεγάλης μὲν γὰρ οὔσης τῆς βλάβης ἀπ’ αὐτῶν, οὐκ ἐγχωρεῖ
<span class="pb" data-page="11.609" id="p11.609">ㅤ</span>
<span class="lb" data-page="11.609" data-line="1" id="l11.609.1">ㅤ</span>καταστῆναι, διαίτῃ καὶ χρείᾳ γενναίων τε φαρμάκων
<span class="lb" data-page="11.609" data-line="2" id="l11.609.2">ㅤ</span>καὶ ἰατροῦ βοηθοῦντος. εἰ δὲ παντελῶς ὀλίγον εἴη τὸ δηλητήριον,
<span class="lb" data-page="11.609" data-line="3" id="l11.609.3">ㅤ</span>ἐνδέχεται καὶ τοῦτο μηδὲν ἀνύσαι τῷ γε μετὰ
<span class="lb" data-page="11.609" data-line="4" id="l11.609.4">ㅤ</span>τῶν περιττωμάτων ἐκκριθῆναι καὶ τῇ δεούσῃ διαίτῃ χρήσασθαι
<span class="lb" data-page="11.609" data-line="5" id="l11.609.5">ㅤ</span>τὸν ἄνθρωπον, οἷον εἰ κανθαρίδος εἴη μέρος ἑκατοστὸν
<span class="lb" data-page="11.609" data-line="6" id="l11.609.6">ㅤ</span>τῆς δραχμῆς. ἐκκριθήσεται γὰρ ἅμα τοῖς οὔροις τοῦτο
<span class="lb" data-page="11.609" data-line="7" id="l11.609.7">ㅤ</span>πρὶν ἀδικῆσαι τὸ ζῶον. ἀμέλει καὶ μίγνυται κανθαρίδος
<span class="lb" data-page="11.609" data-line="8" id="l11.609.8">ㅤ</span>οὐρητικοῖς φαρμάκοις, ὥσπερ καὶ πλείστων ἄλλων θανασίμων
<span class="lb" data-page="11.609" data-line="9" id="l11.609.9">ㅤ</span>τοῖς ἀλεξιφαρμάκοις. καὶ τά γε τοιαῦτα τῶν συνθέτων
<span class="lb" data-page="11.609" data-line="10" id="l11.609.10">ㅤ</span>φαρμάκων ὅταν ἐπιτηδείως μιχθῇ, δραστικώτατα γίνεται,
<span class="lb" data-page="11.609" data-line="11" id="l11.609.11">ㅤ</span>καθάπερ καὶ τὸ διὰ τῆς κανθαρίδος οὐρητικόν. ἔστι
<span class="lb" data-page="11.609" data-line="12" id="l11.609.12">ㅤ</span>μὲν γὰρ πως καὶ ἄλλως ἡ ὁρμὴ ταῖς κανθαρίσιν ἐπὶ
<span class="lb" data-page="11.609" data-line="13" id="l11.609.13">ㅤ</span>κύστιν δι’ οὔρων, οὕτω γοῦν αὐτὴν ἕλκουσιν ἀναβιβρώσκουσαι.
<span class="lb" data-page="11.609" data-line="14" id="l11.609.14">ㅤ</span>ἀλλ’ ὅταν ὀλίγον αὐτῶν πολλοῖς χρηστοῖς μίγνυται,
<span class="lb" data-page="11.609" data-line="15" id="l11.609.15">ㅤ</span>ποδηγεῖ μὲν ἐκεῖνα, διαβιβρώσκειν δὲ οὐ δύναται. δεῖ γὰρ,
<span class="lb" data-page="11.609" data-line="16" id="l11.609.16">ㅤ</span>οἶμαι, παντὶ τῷ δράσοντι, κᾂν ἰσχυρότατον ᾖ, ποσοῦ
<span class="lb" data-page="11.609" data-line="17" id="l11.609.17">ㅤ</span>τινος μεγέθους, ὅπου γε καὶ τὸ πῦρ, εἰ παντελῶς ἐλάχιστον ﻿
<span class="pb" data-page="11.610" id="p11.610">ㅤ</span>
<span class="lb" data-page="11.610" data-line="1" id="l11.610.1">ㅤ</span>εἴη, πρὸς τῷ μὴ καίειν οὐδὲ θερμαίνειν δύναται. τὸ γοῦν
<span class="lb" data-page="11.610" data-line="2" id="l11.610.2">ㅤ</span>ἑκατοστὸν μέρος τοῦ σπινθῆρος ἀναίσθητον ἡμῖν ἐστιν. ἐξ
<span class="lb" data-page="11.610" data-line="3" id="l11.610.3">ㅤ</span>ὧν ἁπάντων εὔδηλον ὡς ὅσα μὲν τῷ ψύχειν ἀναιρεῖ βραχέα
<span class="lb" data-page="11.610" data-line="4" id="l11.610.4">ㅤ</span>ληφθέντα <span class="milestone ed2page" data-n="13.82" data-unit="ed2page" id="ed2page.13.82">ㅤ</span>δύναιτ’ ἂν θρέψαι τὸ σῶμα, καθάπερ
<span class="lb" data-page="11.610" data-line="5" id="l11.610.5">ㅤ</span>καὶ ὁ τῆς θριδακίνης χυλὸς, ὅσα δὲ τῷ διαβιβρώσκειν, ἢ
<span class="lb" data-page="11.610" data-line="6" id="l11.610.6">ㅤ</span>σήπειν, οὐχ οἷά τε τρέφειν ἐστὶν οὐδ’ ἂν ὑπὸ σμικρότητος
<span class="lb" data-page="11.610" data-line="7" id="l11.610.7">ㅤ</span>ἀλύπως διεξέλθῃ τὸ σῶμα. τῷ γένει γάρ ἐστι τὰ τοιαῦτα
<span class="lb" data-page="11.610" data-line="8" id="l11.610.8">ㅤ</span>τῆς ἀνθρώπου συστάσεως ἐναντία.
</p>
          </article>

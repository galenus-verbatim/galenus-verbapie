<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.24">
<span class="pb page1" data-page="11.610" id="p11.610"></span>
<span class="milestone ed1page page1" data-n="2.40" data-unit="ed1page" id="ed1page.2.40"></span>
<span class="milestone ed2page page1" data-n="13.82" data-unit="ed2page" id="ed2page.13.82"></span>
            <p>
<span class="lb" data-page="11.610" data-line="9" id="l11.610.9"></span>Καθάπερ ἐπὶ τῶν χυλῶν ἔμπροσθεν
<span class="lb" data-page="11.610" data-line="10" id="l11.610.10"></span>εἴπομεν, ὡς σχεδὸν οὐδεὶς αὐτῶν ἐστιν ἄμικτος ἀλλοτρίας
<span class="lb" data-page="11.610" data-line="11" id="l11.610.11"></span>ποιότητος, ἀλλὰ κᾀν δένδροις κᾀν ταῖς πόαις κᾀν τοῖς
<span class="lb" data-page="11.610" data-line="12" id="l11.610.12"></span>καρποῖς ἀναμεμιγμένοι τοῖς ἑτερογενέσιν εἰσὶν, οὕτω χρὴ
<span class="lb" data-page="11.610" data-line="13" id="l11.610.13"></span>νοῆσαι κᾀν τοῖς φαρμάκοις ἀναμεμίχθαι πολλῶν ἑτερογενῶν
<span class="lb" data-page="11.610" data-line="14" id="l11.610.14"></span>οὐσίας. εὕροις γὰρ ἂν, εἰ λογίζοιο, κόκκον Κνίδιον
<span class="lb" data-page="11.610" data-line="15" id="l11.610.15"></span>διαφέροντα κνίκου τῷ πλείστης μετέχειν θερμότητος. τὴν
<span class="lb" data-page="11.610" data-line="16" id="l11.610.16"></span>μὲν γὰρ ὁμοιότητα τῶν οὐσιῶν ἀμφοτέρων ἔνεστί σοι καὶ
<span class="lb" data-page="11.610" data-line="17" id="l11.610.17"></span>διὰ τῆς ἁφῆς καὶ τῆς ὄψεως καταμαθεῖν. καὶ τρίτον ἐπὶ
<span class="lb" data-page="11.610" data-line="18" id="l11.610.18"></span>τούτοις, ὡς ἔστιν ἀμφότερα φλέγματος ἀγωγά. δέδεικται
<span class="pb" data-page="11.611" id="p11.611"></span>
<span class="lb" data-page="11.611" data-line="1" id="l11.611.1"></span>γὰρ ἡμῖν ἐν τοῖς τῶν φυσικῶν δυνάμεων ὑπομνήμασιν ὡς
<span class="lb" data-page="11.611" data-line="2" id="l11.611.2"></span>οἰκειότητι τῶν ἐν ταῖς οὐσίαις ποιοτήτων αἱ ὁλκαὶ συντελοῦνται.
<span class="lb" data-page="11.611" data-line="3" id="l11.611.3"></span>μέμικται μὲν γὰρ θερμότητος ἱκανῆς τῷ κόκκῳ
<span class="lb" data-page="11.611" data-line="4" id="l11.611.4"></span>καὶ ταύτῃ τοῦ κνίκου διαφέρει. καὶ διὰ τοῦτο ἔνια τῶν
<span class="lb" data-page="11.611" data-line="5" id="l11.611.5"></span>καθαρτικῶν φαρμάκων, ὅταν ἀποτύχῃ καθαίροντα, τὰ μὲν
<span class="lb" data-page="11.611" data-line="6" id="l11.611.6"></span>πρὸς τῷ μηδὲν βλάπτειν τὸ σῶμα καὶ τροφὴ γίνεται τοῦ
<span class="lb" data-page="11.611" data-line="7" id="l11.611.7"></span>ζώου, τὰ δὲ εἰς τὸ φθαρτικόν τε καὶ δηλητήριον ἐκτρέπεται.
<span class="lb" data-page="11.611" data-line="8" id="l11.611.8"></span>πάντως μὲν γὰρ ὁμοιότητά τινα ἔχει τὸ καθαῖρον
<span class="lb" data-page="11.611" data-line="9" id="l11.611.9"></span>φάρμακον ἑνί γέ τῳ τῶν ἐν ἡμῖν χυμῶν, οὐκ ἐξ ἅπαντος
<span class="lb" data-page="11.611" data-line="10" id="l11.611.10"></span>δὲ ἐπιμέμικταί τις αὐτῷ δηλητήριος δύναμις, ὥστ’ οὐδ’ ἐξ
<span class="lb" data-page="11.611" data-line="11" id="l11.611.11"></span>ἅπαντος ἀδικήσει μὴ καθᾶραν, ἀλλὰ πεφθήσεταί τε καὶ
<span class="lb" data-page="11.611" data-line="12" id="l11.611.12"></span>γεννήσει τοιοῦτον χυμὸν οἵου περ ἦν ἑλκτικόν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.25">
<span class="pb page1" data-page="11.611" id="p11.611"></span>
<span class="milestone ed1page page1" data-n="2.40" data-unit="ed1page" id="ed1page.2.40"></span>
<span class="milestone ed2page page1" data-n="13.82" data-unit="ed2page" id="ed2page.13.82"></span>
            <p>
<span class="lb" data-page="11.611" data-line="13" id="l11.611.13"></span>Οὐκ ἀγνοῶ δὲ ὅτι τοῖς τοιούτοις λόγοις
<span class="lb" data-page="11.611" data-line="14" id="l11.611.14"></span>ἱκανῶς ἀκολουθεῖν οὐκ ἐγχωρεῖ μὴ προγεγυμνασμένους ἐν
<span class="lb" data-page="11.611" data-line="15" id="l11.611.15"></span>τοῖς τῶν φυσικῶν δυνάμεων ὑπομνήμασιν. ἐδείχθησαν γὰρ
<span class="lb" data-page="11.611" data-line="16" id="l11.611.16"></span>ἐν ἐκείνοις ὡς ἐν οἰκειότητι ποιοτήτων ὁλκαὶ πλεῖσται
<span class="lb" data-page="11.611" data-line="17" id="l11.611.17"></span>γίνονται, καὶ διὰ τοῦτο καὶ τῶν τοῦ ζώου μορίων ἕκαστον
<span class="pb" data-page="11.612" id="p11.612"></span>
<span class="lb" data-page="11.612" data-line="1" id="l11.612.1"></span>εἰς ἑαυτὸν τὴν οἰκείαν ἐπισπᾶται τροφήν. ἕπεται δὲ τῷ
<span class="lb" data-page="11.612" data-line="2" id="l11.612.2"></span>δόγματι τούτῳ καὶ τὰ καθαίροντα φάρμακα τοῖς μὲν
<span class="lb" data-page="11.612" data-line="3" id="l11.612.3"></span>ἑλκομένοις χυμοῖς ὑπάρχειν οἰκεῖα, δραστικώτερα δέ πως
<span class="lb" data-page="11.612" data-line="4" id="l11.612.4"></span>εἶναι τὰ ἕλκοντα, καθάπερ καὶ ἡ Μαγνῆτις λίθος τοῦ
<span class="lb" data-page="11.612" data-line="5" id="l11.612.5"></span>σιδήρου. σιδηρίζει μὲν γὰρ καὶ αὐτὴ κᾀν τοῖς τοῦ σιδήρου
<span class="lb" data-page="11.612" data-line="6" id="l11.612.6"></span>μετάλλοις εὑρίσκεται καὶ δεινῶς αὐτῷ προσέοικεν τὴν ἰδέαν,
<span class="lb" data-page="11.612" data-line="7" id="l11.612.7"></span>ἀλλ’ ἰσχυροτέρα πώς ἐστιν, ὡς ἕλκειν μᾶλλον ἢ ἕλκεσθαι.
<span class="lb" data-page="11.612" data-line="8" id="l11.612.8"></span>καὶ μὲν δὴ καὶ τὸν κνίκον οὐκ ἀπελπιστέον εἶναι φλεγματώδη,
<span class="lb" data-page="11.612" data-line="9" id="l11.612.9"></span><span class="milestone ed2page" data-n="13.83" data-unit="ed2page" id="ed2page.13.83"></span>ὡς ἐν τῇ χρόᾳ δείκνυσιν, ἀλλ’ ὑπὸ θερμότητος
<span class="lb" data-page="11.612" data-line="10" id="l11.612.10"></span>ἰσχυρότερος φλέγματος, ὡς ἕλκειν μᾶλλον ἢ ἕλκεσθαι. κατὰ
<span class="lb" data-page="11.612" data-line="11" id="l11.612.11"></span>δὲ τὸν αὐτὸν τρόπον καὶ ὁ Κνίδιος κόκκος, ἀλλ’ ἐάν
<span class="lb" data-page="11.612" data-line="12" id="l11.612.12"></span>ποτε νικηθείη ὑπὸ τοῦ σώματος ἡμῶν, συμβαίνει δὲ κνίκῳ
<span class="lb" data-page="11.612" data-line="13" id="l11.612.13"></span>μὲν συνεχῶς τοῦτο, τῷ κόκκῳ δ’ οὐ πάνυ τι διὰ τὴν
<span class="lb" data-page="11.612" data-line="14" id="l11.612.14"></span>ἰσχὺν, ἀντὶ τοῦ καθαίρειν γίνεται τροφὴ, καθάπερ ὁ ἐλλέβορος
<span class="lb" data-page="11.612" data-line="15" id="l11.612.15"></span>ὀρτύγων ἀεί. βούλομαι δὲ, ἐπεὶ κατὰ τούτου τοῦ
<span class="lb" data-page="11.612" data-line="16" id="l11.612.16"></span>λόγου γέγονα, καί τινος θεωρήματος ἀναμνῆσαι λογικοῦ,
<span class="lb" data-page="11.612" data-line="17" id="l11.612.17"></span>δεδειγμένου κᾀν τοῖς περὶ ἀποδείξεων ὑπομνήμασιν, εἰς τὰ
<span class="lb" data-page="11.612" data-line="18" id="l11.612.18"></span>παρόντα χρησίμου. ἔστι δὲ τὸ θεώρημα τοιόνδε. τῶν ἀποδείξεων
<span class="pb" data-page="11.613" id="p11.613"></span>
<span class="lb" data-page="11.613" data-line="1" id="l11.613.1"></span>αἱ μὲν ὡς ἐξ ἀνάγκης ὑπάρχει τόδε τῷδε περαίνουσιν,
<span class="lb" data-page="11.613" data-line="2" id="l11.613.2"></span>αἱ δὲ ὡς ὑπάρχειν ἐνδέχεται. τούτων δὲ αὐτῶν μεταπίπτουσί
<span class="lb" data-page="11.613" data-line="3" id="l11.613.3"></span>τινες εἰς τὸ ἐξ ἀνάγκης ὑπάρχειν, ὅταν ἀναγκαίαις
<span class="lb" data-page="11.613" data-line="4" id="l11.613.4"></span>ἀρχαῖς ἕπωνται, καθάπερ καὶ ἐν αὐτῷ τούτῳ τῷ νῦν
<span class="lb" data-page="11.613" data-line="5" id="l11.613.5"></span>ἡμῖν ἀποδεδειγμένῳ. ἐν γὰρ τῷ κόκκῳ καὶ τῷ κνίκῳ τὸν
<span class="lb" data-page="11.613" data-line="6" id="l11.613.6"></span>φλεγματώδη περιεχόμενον χυμὸν ἐναργῶς μὲν οὐκ ἔστι δεῖξαι,
<span class="lb" data-page="11.613" data-line="7" id="l11.613.7"></span>τὸ δυνατὸν δὲ καὶ εἰκὸς καὶ ἐνδεχόμενον ὑπάρχει τῷ
<span class="lb" data-page="11.613" data-line="8" id="l11.613.8"></span>λόγῳ. ἀλλ’ ἐπειδὴ καὶ τὰς ὁλκὰς ταῖς τῶν οὐσιῶν ὁμοιότησιν
<span class="lb" data-page="11.613" data-line="9" id="l11.613.9"></span>ἐδείξαμεν γίγνεσθαι, δέδεικται γὰρ πολλάκις ὡς ἐν
<span class="lb" data-page="11.613" data-line="10" id="l11.613.10"></span>ταῖς καθάρσεσιν ὁλκὴ τῶν οἰκείων τοῖς καθαίρουσι φαρμάκοις
<span class="lb" data-page="11.613" data-line="11" id="l11.613.11"></span>ἐστὶν, οὐ πάντων ὁμοῦ τῶν χυμῶν ἀλλοίωσις, ἀναγκαῖον
<span class="lb" data-page="11.613" data-line="12" id="l11.613.12"></span>ὁμοιότητά τινα ταῖς οὐσίαις ὑπάρχειν ἀμφοτέραις,
<span class="lb" data-page="11.613" data-line="13" id="l11.613.13"></span>τῇ τε τοῦ καθαίροντος καὶ τῇ τοῦ καθαιρομένου. ἐπεὶ
<span class="lb" data-page="11.613" data-line="14" id="l11.613.14"></span>τοίνυν τὸ καθαιρόμενόν ἐστι φλέγμα, πάντως δή που καὶ
<span class="lb" data-page="11.613" data-line="15" id="l11.613.15"></span>τὸ ἕλκον ἀνάγκη φλεγματῶδες ὑπάρχειν. φλεγματῶδες δ’
<span class="lb" data-page="11.613" data-line="16" id="l11.613.16"></span>εἶπον χρῆναι ὑπάρχειν τὸ ἕλκον, οὐκ ἄντικρυς αὐτὸ φλέγμα.
<span class="lb" data-page="11.613" data-line="17" id="l11.613.17"></span>καὶ γὰρ ὁμοιότητα ταῖς οὐσίαις ὑπάρχειν ἔφαμεν, οὐ ταὐτότητα.
<span class="lb" data-page="11.613" data-line="18" id="l11.613.18"></span>τοὐναντίον γὰρ ἅπαν, οὔτε σίδηρος σίδηρον οὔτε
<span class="pb" data-page="11.614" id="p11.614"></span>
<span class="lb" data-page="11.614" data-line="1" id="l11.614.1"></span>σὰρξ ἕλκει σάρκα, ἀλλ’ ἡ μὲν σιδηρῖτις λίθος τὸν σίδηρον,
<span class="lb" data-page="11.614" data-line="2" id="l11.614.2"></span>ἡ δὲ σὰρξ τὸ αἷμα. διαφέρει γὰρ, οἶμαι, τὸ ταὐτὸ καὶ τὸ
<span class="lb" data-page="11.614" data-line="3" id="l11.614.3"></span>ὅμοιον. φλέγμα μὲν γὰρ φλέγματι ταὐτὸν καὶ κνίκος κνίκῳ,
<span class="lb" data-page="11.614" data-line="4" id="l11.614.4"></span>φλέγματι δὲ ὅμοιον κνίκος, οὐ μὴν ταὐτόν γε. οὐδὲ γὰρ
<span class="lb" data-page="11.614" data-line="5" id="l11.614.5"></span>ὅσα χολώδη τῶν ἐδεσμάτων ἢ φλεγματώδη λέγομεν, ὡς
<span class="lb" data-page="11.614" data-line="6" id="l11.614.6"></span>ἤδη χολὴν <span class="milestone ed1page" data-n="2.41" data-unit="ed1page" id="ed1page.2.41"></span>ἢ φλέγμα περιέχοντα, τοιαῦτα προσαγορεύομεν.
<span class="lb" data-page="11.614" data-line="7" id="l11.614.7"></span>ἐδείχθη γὰρ καὶ ἡ τῆσδε τῆς δόξης ἀτοπία κατὰ
<span class="lb" data-page="11.614" data-line="8" id="l11.614.8"></span>τε τὰ τῶν φυσικῶν δυνάμεων ὑπομνήματα καὶ ἄλλοθι
<span class="lb" data-page="11.614" data-line="9" id="l11.614.9"></span>πολλαχόθι.
</p>
          </article>

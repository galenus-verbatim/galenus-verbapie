<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.27">
<span class="pb page1" data-page="11.615" id="p11.615">ㅤ</span>
<span class="milestone ed1page page1" data-n="2.41" data-unit="ed1page" id="ed1page.2.41">ㅤ</span>
<span class="milestone ed2page page1" data-n="13.83" data-unit="ed2page" id="ed2page.13.83">ㅤ</span>
            <p>
<span class="lb" data-page="11.615" data-line="5" id="l11.615.5">ㅤ</span><span class="milestone ed2page" data-n="13.84" data-unit="ed2page" id="ed2page.13.84">ㅤ</span>Ἐπεὶ δὲ ἅπαξ εἰς τὸν περὶ τῶν καθαιρόντων
<span class="lb" data-page="11.615" data-line="6" id="l11.615.6">ㅤ</span>φαρμάκων ἀφικόμην λόγον, οὐ χεῖρον ἴσως
<span class="lb" data-page="11.615" data-line="7" id="l11.615.7">ㅤ</span>εἰπεῖν τι καὶ περὶ τῶν καλουμένων ὑπερκαθάρσεων. αὗται
<span class="lb" data-page="11.615" data-line="8" id="l11.615.8">ㅤ</span>τοίνυν γίγνονται μὲν ἐπειδὰν ἱκανῶς κατισχύσαν τὸ καθαρτικὸν
<span class="lb" data-page="11.615" data-line="9" id="l11.615.9">ㅤ</span>φάρμακον εἰς τὰ στόματα τῶν εἰς τὴν γαστέρα
<span class="lb" data-page="11.615" data-line="10" id="l11.615.10">ㅤ</span>καθηκόντων ἀγγείων δῆξίν τε ἅμα καὶ ἀναστόμωσιν ἐργάσῃ
<span class="lb" data-page="11.615" data-line="11" id="l11.615.11">ㅤ</span>τε πλείονα καὶ συνεχῶς ἐρεθίζον καὶ σπαράττον τὰ
<span class="lb" data-page="11.615" data-line="12" id="l11.615.12">ㅤ</span>σώματα καταλύσῃ τὴν ἐν τοῖς ἀγγείοις δύναμιν. οἷον γάρ
<span class="lb" data-page="11.615" data-line="13" id="l11.615.13">ㅤ</span>τοι κᾀπὶ τῆς γαστρὸς ὁρᾶται συμβαῖνον, ὅταν εἰς ἐσχάτην
<span class="lb" data-page="11.615" data-line="14" id="l11.615.14">ㅤ</span>ἀῤῥωστίαν ἡ δύναμις αὐτῆς καταπέσῃ, τοιοῦτον ἡγητέον
<span class="lb" data-page="11.615" data-line="15" id="l11.615.15">ㅤ</span>γίγνεσθαι κᾀν ταῖς φλεψί. τί δὴ τὸ συμβαῖνον ἐπὶ τῆς
<span class="lb" data-page="11.615" data-line="16" id="l11.615.16">ㅤ</span>γαστρός ἐστιν; ἔμετοι μὲν ἅπαντος τοῦ καταποθέντος,
<span class="lb" data-page="11.615" data-line="17" id="l11.615.17">ㅤ</span>ἐπειδὰν ἐν τοῖς ἄνω μέρεσιν αὐτῆς ἡ ἀῤῥωστία συμπέσῃ,
<span class="lb" data-page="11.615" data-line="18" id="l11.615.18">ㅤ</span>λειεντερίαι δὲ, ἐπειδὰν ἐν τῷ κάτω. δείκνυται δὲ καὶ περὶ
<span class="pb" data-page="11.616" id="p11.616">ㅤ</span>
<span class="lb" data-page="11.616" data-line="1" id="l11.616.1">ㅤ</span>τούτων ἐπὶ πλέον ἐν ταῖς τῶν κενουμένων αἰτίαις. τοιοῦτόν
<span class="lb" data-page="11.616" data-line="2" id="l11.616.2">ㅤ</span>τι πάθος ἡγητέον γίνεσθαι ταῖς φλεψὶν ἐν ταῖς ὑπερκαθάρσεσιν.
<span class="lb" data-page="11.616" data-line="3" id="l11.616.3">ㅤ</span>οὔσης δὲ κατ’ ἀρχὰς μὲν ἔτι καὶ τῆς ἀναστομώσεως
<span class="lb" data-page="11.616" data-line="4" id="l11.616.4">ㅤ</span>καὶ τῆς ἀῤῥωστίας μετρίας, τὸ λεπτότατόν τε καὶ ἧττον
<span class="lb" data-page="11.616" data-line="5" id="l11.616.5">ㅤ</span>οἰκεῖον ἐκκρίνεται, ἐπὶ πλέον δὲ προηκόντων ἀμφοτέρων ἤδη
<span class="lb" data-page="11.616" data-line="6" id="l11.616.6">ㅤ</span>καὶ τὰ παχέα καὶ τὰ οἰκειότατα τῷ ζώῳ κενοῦται. διὰ τοῦτο
<span class="lb" data-page="11.616" data-line="7" id="l11.616.7">ㅤ</span>οὖν ἡ μὲν ξανθὴ χολὴ πρώτη, τὸ δὲ φλέγμα δεύτερον, ἡ δὲ
<span class="lb" data-page="11.616" data-line="8" id="l11.616.8">ㅤ</span>μέλαινα τρίτη, καὶ τούτων ὕστατον ἁπάντων ἐν ταῖς ὑπερκαθάρσεσιν
<span class="lb" data-page="11.616" data-line="9" id="l11.616.9">ㅤ</span>ἐκκρίνεται τὸ αἷμα, τοῦτο μὲν ὡς οἰκειότατος τῇ
<span class="lb" data-page="11.616" data-line="10" id="l11.616.10">ㅤ</span>φύσει χυμὸς, ἔμπροσθεν δὲ αὐτοῦ πρῶτος μὲν ὁ λεπτότατος,
<span class="lb" data-page="11.616" data-line="11" id="l11.616.11">ㅤ</span>ὕστατος δὲ ὁ παχύτατος. εἴρηται μὲν οὖν καὶ πρὸς Ἱπποκράτους
<span class="lb" data-page="11.616" data-line="12" id="l11.616.12">ㅤ</span>ἐν τῷ περὶ φύσεως ἀνθρώπου βιβλίῳ περὶ τῆς
<span class="lb" data-page="11.616" data-line="13" id="l11.616.13">ㅤ</span>κατὰ τὴν κένωσιν αὐτῶν τάξεως, εἰρήσεται δὲ καὶ νῦν, ὡς
<span class="lb" data-page="11.616" data-line="14" id="l11.616.14">ㅤ</span>μηδὲν λείπειν τῷ λόγῳ. φλέγματος μὲν γὰρ ἀγωγὸν εἰ δοίης
<span class="lb" data-page="11.616" data-line="15" id="l11.616.15">ㅤ</span>φάρμακον, ἡ ξανθὴ μὲν πρῶτον κατὰ τὰς ὑπερκαθάρσεις,
<span class="lb" data-page="11.616" data-line="16" id="l11.616.16">ㅤ</span>δευτέρα δὲ ἡ μέλαινα, τελευταῖον δ’ ἐκκενοῦται τὸ αἷμα.
<span class="lb" data-page="11.616" data-line="17" id="l11.616.17">ㅤ</span>χολῆς δὲ ξανθῆς ἀγωγὸν εἴπερ εἴη τὸ φάρμακον, ἕψεται μὲν τὸ
<span class="lb" data-page="11.616" data-line="18" id="l11.616.18">ㅤ</span>φλέγμα, τρίτη δὲ ἡ μέλαινα, καὶ τέταρτον τὸ αἷμα. καὶ μὲν
<span class="pb" data-page="11.617" id="p11.617">ㅤ</span>
<span class="lb" data-page="11.617" data-line="1" id="l11.617.1">ㅤ</span>δὴ καὶ εἰ μελαίνης χολῆς εἴη καθαρτικὸν, ἐκείνην μὲν πρώτην
<span class="lb" data-page="11.617" data-line="2" id="l11.617.2">ㅤ</span>ἐκκενώσει, μετὰ ταύτην δὲ τὴν ξανθὴν, εἶθ’ οὕτως τὸ φλέγμα,
<span class="lb" data-page="11.617" data-line="3" id="l11.617.3">ㅤ</span>καὶ πάντων ὕστατον ἀκολουθήσει τὸ αἷμα, καθάπερ ἐξ ἀψύχων
<span class="lb" data-page="11.617" data-line="4" id="l11.617.4">ㅤ</span>ἤδη ἀγγείων ἐκρέον, ἀῤῥωστίας τε μεγάλης αὐτὰ καταλαβούσης
<span class="lb" data-page="11.617" data-line="5" id="l11.617.5">ㅤ</span>καὶ τῶν στομάτων εἰς ἐσχάτην διάτασιν ἀφικομένων.
<span class="lb" data-page="11.617" data-line="6" id="l11.617.6">ㅤ</span>ἐξ ὧν δῆλον ὡς ὕστατος μὲν ἐν ταῖς ὑπερκαθάρσεσιν ὁ τοῖς
<span class="lb" data-page="11.617" data-line="7" id="l11.617.7">ㅤ</span>ἀνθρώποις οἰκειότατος κενοῦται χυμὸς, τῶν δ’ ἄλλων ἕκαστος,
<span class="lb" data-page="11.617" data-line="8" id="l11.617.8">ㅤ</span>ὡς ἂν αὐτῷ συμβαίνῃ λεπτότητος ἢ πάχους.
</p>
          </article>

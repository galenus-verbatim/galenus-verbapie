<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.28">
<span class="pb page1" data-page="11.617" id="p11.617">ㅤ</span>
<span class="milestone ed1page page1" data-n="2.41" data-unit="ed1page" id="ed1page.2.41">ㅤ</span>
<span class="milestone ed2page page1" data-n="13.84" data-unit="ed2page" id="ed2page.13.84">ㅤ</span>
            <p>
<span class="lb" data-page="11.617" data-line="9" id="l11.617.9">ㅤ</span>Ἡ δὲ αἰτία τοῦ μὲν ὅλως ἐκκρίνεσθαι καὶ
<span class="lb" data-page="11.617" data-line="10" id="l11.617.10">ㅤ</span>τοὺς ἀνοικείους τῷ καθαίροντι φαρμάκῳ χυμοὺς ἐν τρισὶ τούτοις
<span class="lb" data-page="11.617" data-line="11" id="l11.617.11">ㅤ</span>κεῖται, τῇ τε ἀῤῥωστίᾳ τῶν ἀγγείων καὶ τῇ τῶν στομάτων
<span class="lb" data-page="11.617" data-line="12" id="l11.617.12">ㅤ</span>εὐρύτητι καὶ τῇ δήξει τοῦ καθαίροντος. ὅταν γὰρ τὰ
<span class="lb" data-page="11.617" data-line="13" id="l11.617.13">ㅤ</span><span class="milestone ed2page" data-n="13.85" data-unit="ed2page" id="ed2page.13.85">ㅤ</span>μὲν ἀγγεῖα μηκέτι κατασχεῖν ἐν ἑαυτοῖς δύνηται τοὺς
<span class="lb" data-page="11.617" data-line="14" id="l11.617.14">ㅤ</span>χυμοὺς, ἀναπεπταμένα δὲ αὐτῶν ᾖ τὰ στόματα, μένῃ δ’
<span class="lb" data-page="11.617" data-line="15" id="l11.617.15">ㅤ</span>ἐρεθίζον τὸ φάρμακον, ἕλκειν δὲ μηκέτι τὸν οἰκεῖον ἔχῃ χυμὸν,
<span class="lb" data-page="11.617" data-line="16" id="l11.617.16">ㅤ</span>ἀνάγκη πᾶσα τοὺς ἄλλους ἐκκρίνεσθαι κατὰ τὴν εἰρημένην
<span class="lb" data-page="11.617" data-line="17" id="l11.617.17">ㅤ</span>τάξιν. ἤρκει μὲν γὰρ ἴσως καὶ ἡ δῆξις μένουσα πρὸς τὴν
<span class="lb" data-page="11.617" data-line="18" id="l11.617.18">ㅤ</span>ἔκκρισιν ἐπεγείρειν τὰ ὄργανα, πολὺ δὲ δὴ μᾶλλον, ὅτ’ ἂν
<span class="pb" data-page="11.618" id="p11.618">ㅤ</span>
<span class="lb" data-page="11.618" data-line="1" id="l11.618.1">ㅤ</span>ἀναστόμωσίς τε ἅμα καὶ ἀῤῥωστία τῶν ἀγγείων συνδράμῃ.
<span class="lb" data-page="11.618" data-line="2" id="l11.618.2">ㅤ</span>γίνεται δὲ ἡ μὲν ἀναστόμωσις, ὡς εἴρηται, διὰ τὴν ἰσχὺν
<span class="lb" data-page="11.618" data-line="3" id="l11.618.3">ㅤ</span>τοῦ φαρμάκου, δι’ ἥνπερ καὶ ἡ δῆξις· ἡ δὲ τῶν ἀγγείων
<span class="lb" data-page="11.618" data-line="4" id="l11.618.4">ㅤ</span>ἀῤῥωστία, διά τε τὸν σφοδρὸν κάματον, ὃν ἐν τῷ δάκνεσθαί
<span class="lb" data-page="11.618" data-line="5" id="l11.618.5">ㅤ</span>τε καὶ οἷον βδάλλεσθαι πρὸς τοῦ καθαίροντος φαρμάκου γίνεσθαι
<span class="lb" data-page="11.618" data-line="6" id="l11.618.6">ㅤ</span>συμβαίνει καὶ προσέτι διὰ τὴν καταλαμβάνουσαν αὐτὰ
<span class="lb" data-page="11.618" data-line="7" id="l11.618.7">ㅤ</span>δυσκρασίαν ἐν ταῖς ὑπερκαθάρσεσιν. ὃν γὰρ ἂν τῶν χυμῶν
<span class="lb" data-page="11.618" data-line="8" id="l11.618.8">ㅤ</span>ὅλον ἐκκενώσῃς, ἀνάγκη πᾶσα δυσκρασίαν ἀκολουθεῖν. τοῦ
<span class="lb" data-page="11.618" data-line="9" id="l11.618.9">ㅤ</span>μὲν δὴ κενοῦσθαι καὶ τοὺς ἀνοικείους τῷ καθαίροντι ταῦτα
<span class="lb" data-page="11.618" data-line="10" id="l11.618.10">ㅤ</span>τὰ αἴτια· τοῦ δὲ ἐν τῇ προειρημένῃ τάξει λεπτότης τε καὶ
<span class="lb" data-page="11.618" data-line="11" id="l11.618.11">ㅤ</span>παχύτης αὐτῶν ἐστι τῶν κενουμένων χυμῶν αἰτία, καὶ πρὸς
<span class="lb" data-page="11.618" data-line="12" id="l11.618.12">ㅤ</span>τούτοις ἡ μᾶλλόν τε καὶ ἧττον οἰκειότης ἑκάστου τῶν χυμῶν
<span class="lb" data-page="11.618" data-line="13" id="l11.618.13">ㅤ</span>τῇ τοῦ ζώου συστάσει.
</p>
          </article>

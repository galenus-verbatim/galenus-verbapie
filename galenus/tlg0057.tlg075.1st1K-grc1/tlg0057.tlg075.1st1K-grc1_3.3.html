<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.3">
<span class="pb page1" data-page="11.544" id="p11.544">ㅤ</span>
<span class="milestone ed1page page1" data-n="2.30" data-unit="ed1page" id="ed1page.2.30">ㅤ</span>
<span class="milestone ed2page page1" data-n="13.59" data-unit="ed2page" id="ed2page.13.59">ㅤ</span>
            <p>
<span class="lb" data-page="11.544" data-line="7" id="l11.544.7">ㅤ</span>Ἐκ τῆς διακρίσεως ταύτης τῶν ὀνομάτων
<span class="lb" data-page="11.544" data-line="8" id="l11.544.8">ㅤ</span>ὠφελήθημεν εἰς τὴν τῆς κράσεως αὐτῶν ἐπίγνωσιν. εἰ μέν τι
<span class="lb" data-page="11.544" data-line="9" id="l11.544.9">ㅤ</span>πρὸς ἄνθρωπον λέγοιτο θερμὸν, ἢ ψυχρὸν, ἢ ξηρὸν, ἢ
<span class="lb" data-page="11.544" data-line="10" id="l11.544.10">ㅤ</span>ὑγρὸν, ἀποχωρεῖν μὲν ἀξιοῦντες τῶν ἄλλων ἁπάντων ζώων,
<span class="lb" data-page="11.544" data-line="11" id="l11.544.11">ㅤ</span>ἐπ’ αὐτοῦ δὲ μόνου τὴν πεῖράν τε καὶ τὴν βάσανον τἀνθρώπου
<span class="lb" data-page="11.544" data-line="12" id="l11.544.12">ㅤ</span>ποιεῖσθαι. εἰ δέ τι πρὸς βοῦν, ἢ ἵππον, ἢ ἔλαφον, ἤ
<span class="lb" data-page="11.544" data-line="13" id="l11.544.13">ㅤ</span>τι τῶν ἄλλων τινῶν ζώων, ἐπ’ ἐκείνου πάλιν αὖ μόνου γίγνεσθαι
<span class="lb" data-page="11.544" data-line="14" id="l11.544.14">ㅤ</span>τὴν πεῖραν. ἐν τούτοις δὲ καὶ <span class="milestone ed2page" data-n="13.60" data-unit="ed2page" id="ed2page.13.60">ㅤ</span>τοὺς ἀπὸ συστάσεως,
<span class="lb" data-page="11.544" data-line="15" id="l11.544.15">ㅤ</span>ἢ χροιᾶς, ἢ βάρους, ἢ κουφότητος, ἢ τῆς πρὸς γεῦσιν, ἢ
<span class="lb" data-page="11.544" data-line="16" id="l11.544.16">ㅤ</span>τὴν ὀσμὴν ἑκάστου τῶν φαρμάκων ποιότητος ἐξευρίσκειν
<span class="lb" data-page="11.544" data-line="17" id="l11.544.17">ㅤ</span>πειρωμένους αὐτῶν τὰς δυνάμεις ἐμεμψάμεθα. ταυτὶ μὲν οὖν
<span class="lb" data-page="11.544" data-line="18" id="l11.544.18">ㅤ</span>ἅπαντα τῇ τῶν ὀνομάτων ὀρθῇ διαιρέσει φαίνεται συνακολουθήσαντα, ﻿
<span class="pb" data-page="11.545" id="p11.545">ㅤ</span>
<span class="lb" data-page="11.545" data-line="1" id="l11.545.1">ㅤ</span>τὰ δ’ οἷον στοιχεῖα τῆς προκειμένης θεωρίας,
<span class="lb" data-page="11.545" data-line="2" id="l11.545.2">ㅤ</span>ἐν τῇ γνώσει τῶν πρώτων εἶναι ποιοτήτων ἐδείκνυμεν, ἃς ἐν
<span class="lb" data-page="11.545" data-line="3" id="l11.545.3">ㅤ</span>τῷ περὶ τῶν καθ’ Ἱπποκράτην στοιχείων ἀπεδείξαμεν, ὑγρότητα
<span class="lb" data-page="11.545" data-line="4" id="l11.545.4">ㅤ</span>καὶ ξηρότητα, θερμότητα καὶ ψυχρότητα, σχεδὸν δὲ καὶ
<span class="lb" data-page="11.545" data-line="5" id="l11.545.5">ㅤ</span>ἡ τούτων εὕρεσις ὑπῆρξεν ἡμῖν ἐκ τοῦ τὰ σημαινόμενα τῶν
<span class="lb" data-page="11.545" data-line="6" id="l11.545.6">ㅤ</span>ὀνομάτων ὀρθῶς διαστείλασθαι. φάρμακον γὰρ τροφῆς διορίσασθαι
<span class="lb" data-page="11.545" data-line="7" id="l11.545.7">ㅤ</span>τῷ τὸ μὲν ἀλλοιοῦν κατὰ ποιότητα, τὴν δ’ ἐξομοιοῦσθαι
<span class="lb" data-page="11.545" data-line="8" id="l11.545.8">ㅤ</span>τῇ τοῦ σώματος οὐσίᾳ, κατὰ τὸν λόγον ἐντεῦθεν
<span class="lb" data-page="11.545" data-line="9" id="l11.545.9">ㅤ</span>ἐποδηγήθημεν εἰς τὴν τῶν ἀλλοιουσῶν ἡμᾶς ποιοτήτων
<span class="lb" data-page="11.545" data-line="10" id="l11.545.10">ㅤ</span>εὕρεσιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.4">
<span class="pb page1" data-page="11.545" id="p11.545">ㅤ</span>
<span class="milestone ed1page page1" data-n="2.30" data-unit="ed1page" id="ed1page.2.30">ㅤ</span>
<span class="milestone ed2page page1" data-n="13.60" data-unit="ed2page" id="ed2page.13.60">ㅤ</span>
            <p>
<span class="lb" data-page="11.545" data-line="11" id="l11.545.11">ㅤ</span>Διττῶν δ’ οὐσῶν τῶν ἀλλοιώσεων κατὰ
<span class="lb" data-page="11.545" data-line="12" id="l11.545.12">ㅤ</span>γένος, τῶν μὲν εἰδοποιῶν, αἳ δὴ καὶ κυρίως καὶ πρώτως
<span class="lb" data-page="11.545" data-line="13" id="l11.545.13">ㅤ</span>ἀλλοιώσεις ὀνομάζονται, τῶν δὲ καταθραυουσῶν τε καὶ
<span class="lb" data-page="11.545" data-line="14" id="l11.545.14">ㅤ</span>συναγουσῶν τὰ μόρια τοῦ σώματος ἡμῶν, ἃς καταχρώμενοι
<span class="lb" data-page="11.545" data-line="15" id="l11.545.15">ㅤ</span>μᾶλλον ἢ κυρίως ὀνομάζοντες ἀλλοιώσεις καλοῦσιν, τὰς τῶν
<span class="lb" data-page="11.545" data-line="16" id="l11.545.16">ㅤ</span>φαρμάκων δυνάμεις ἐν ταῖς πρώταις φαμὲν περιέχεσθαι.
<span class="lb" data-page="11.545" data-line="17" id="l11.545.17">ㅤ</span>μηδενὶ γὰρ δύνασθαι μεταβάλλειν ἐξ εἴδους εἰς εἶδος ἄνευ
<span class="lb" data-page="11.545" data-line="18" id="l11.545.18">ㅤ</span>τοῦ θερμανθῆναί τε καὶ ψυχρανθῆναι καὶ ξηρανθῆναι καὶ
<span class="pb" data-page="11.546" id="p11.546">ㅤ</span>
<span class="lb" data-page="11.546" data-line="1" id="l11.546.1">ㅤ</span>ὑγρανθῆναι. λέγω δὲ ἐξ εἴδους εἰς εἶδος, ὅταν ἐξ ἄρτου καὶ
<span class="lb" data-page="11.546" data-line="2" id="l11.546.2">ㅤ</span>πτισάνης καὶ φακῆς αἷμα καὶ φλέγμα καὶ χολὴ γίγνηται
<span class="lb" data-page="11.546" data-line="3" id="l11.546.3">ㅤ</span>ξανθή τε καὶ μέλαινα, κᾀκ τούτων πάλιν ὀστοῦν καὶ πιμελὴ
<span class="lb" data-page="11.546" data-line="4" id="l11.546.4">ㅤ</span>καὶ νεῦρον καὶ σὰρξ, ἀρτηρία τε καὶ φλὲψ, ἕκαστόν τε τῶν
<span class="lb" data-page="11.546" data-line="5" id="l11.546.5">ㅤ</span>ἄλλων τοῦ ζώου μορίων. εἰ δέ τι τέμνον ἡμᾶς, ὥσπερ ὕαλος
<span class="lb" data-page="11.546" data-line="6" id="l11.546.6">ㅤ</span>ἢ ξίφος, ἢ θλῶν, ὡς λίθος καὶ μόλυβδος, ἢ συνάγων τὰ
<span class="lb" data-page="11.546" data-line="7" id="l11.546.7">ㅤ</span>κεχρισμένα, καθάπερ ἐπίδεσις ἀλλοιοῖ πως τὰ μόρια ταῦτα,
<span class="lb" data-page="11.546" data-line="8" id="l11.546.8">ㅤ</span>οὐκ εἶναι φάρμακα· μηδὲ γὰρ τὴν τοιαύτην ἀλλοίωσιν ἐξιστάναι
<span class="lb" data-page="11.546" data-line="9" id="l11.546.9">ㅤ</span>τῆς οἰκείας φύσεως ἕκαστον τῶν ὄντων. ἄν τε γὰρ
<span class="lb" data-page="11.546" data-line="10" id="l11.546.10">ㅤ</span>θραύσῃς εἰς πολλὰ καὶ κατατέμῃς ἄρτον, ἄν τε ἐκ πολλῶν
<span class="lb" data-page="11.546" data-line="11" id="l11.546.11">ㅤ</span>καὶ σμικρῶν ἀθροίσῃς εἰς ἓν, οὐκ ἐξίσταται τῆς οἰκείας ἰδέας,
<span class="lb" data-page="11.546" data-line="12" id="l11.546.12">ㅤ</span>οὐδὲ σάρξ μὲν ἄν τ’ ἄρτου γίγνεται καταθραυόμενος, ὀστοῦν
<span class="lb" data-page="11.546" data-line="13" id="l11.546.13">ㅤ</span>οὐδ’ εἰ οὕτως ἔτυχε συναγόμενος, ἀλλ’ ἐν τῷ πέττεσθαι κατά
<span class="lb" data-page="11.546" data-line="14" id="l11.546.14">ㅤ</span>τε τὴν γαστέρα καὶ τὰς φλέβας εἰς αἷμα καὶ φλέγμα μεταβάλλων,
<span class="lb" data-page="11.546" data-line="15" id="l11.546.15">ㅤ</span>εἶτ’ ἐκ τούτων εἰς ὀστοῦν καὶ σάρκα καὶ τἄλλα τοῦ
<span class="lb" data-page="11.546" data-line="16" id="l11.546.16">ㅤ</span>σώματος μόρια, κατὰ τὴν οὐσίαν ὅλην ἀλλοιοῦται καὶ τῆς
<span class="lb" data-page="11.546" data-line="17" id="l11.546.17">ㅤ</span>ἀρχαίας ἐξίσταται φύσεως, εἰς ἕτερον εἶδος μεθιστάμενος. οὐ
<span class="lb" data-page="11.546" data-line="18" id="l11.546.18">ㅤ</span>μὴν ἐξ ἄλλου τινὸς ἢ ἐκ τοῦ θερμοῦ καὶ ψυχροῦ καὶ ξηροῦ
<span class="pb" data-page="11.547" id="p11.547">ㅤ</span>
<span class="lb" data-page="11.547" data-line="1" id="l11.547.1">ㅤ</span>καὶ ὑγροῦ τὰς εἰς ἕτερον εἶδος οὐσίας ἀλλοιώσεις τε καὶ
<span class="lb" data-page="11.547" data-line="2" id="l11.547.2">ㅤ</span>μεταβολὰς ἐδείχθη δεχόμενα τὰ πάθη τοῦ σώματος σύμπαντα.
<span class="lb" data-page="11.547" data-line="3" id="l11.547.3">ㅤ</span>καὶ κατὰ τοῦτο τὰς πρώτας τε καὶ στοιχειώδεις
<span class="lb" data-page="11.547" data-line="4" id="l11.547.4">ㅤ</span>εἰδοποιοὺς ποιότητας ἔφαμεν εἶναι τέτταρας, ὑγρότητα,
<span class="lb" data-page="11.547" data-line="5" id="l11.547.5">ㅤ</span>ξηρότητα, θερμότητα, ψυχρότητα, καὶ ζητοῦμεν ἕκαστον
<span class="lb" data-page="11.547" data-line="6" id="l11.547.6">ㅤ</span>τῶν φαρμάκων, ἥντινά ποτε καὶ τούτων ἐν τῇ κράσει
<span class="lb" data-page="11.547" data-line="7" id="l11.547.7">ㅤ</span>κέκτηται πλεονεκτοῦσαν. εὐθέως οὖν ἐν τούτῳ πρώτῳ οἱ
<span class="lb" data-page="11.547" data-line="8" id="l11.547.8">ㅤ</span>πλεῖστοι τῶν ζητησάντων αὐτὰς ἐσφάλθαι μοι δοκοῦσιν, ἐν
<span class="lb" data-page="11.547" data-line="9" id="l11.547.9">ㅤ</span>τῷ τὴν πλεονεκτοῦσαν ἁπλῶς ἐπισκέπτεσθαι, καθάπερ τινες
<span class="lb" data-page="11.547" data-line="10" id="l11.547.10">ㅤ</span>φυσικοὶ φιλόσοφοι. καὶ δὴ καὶ παραλογίζεσθαί τε πολλοὺς
<span class="lb" data-page="11.547" data-line="11" id="l11.547.11">ㅤ</span>αὐτῶν ἀμεθόδως ἀναγινώσκοντας τὰ Θεοφράστου καὶ
<span class="lb" data-page="11.547" data-line="12" id="l11.547.12">ㅤ</span>Ἀριστοτέλους συγγράμματα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.5">
<span class="pb page1" data-page="11.547" id="p11.547"></span>
<span class="milestone ed1page page1" data-n="2.30" data-unit="ed1page" id="ed1page.2.30"></span>
<span class="milestone ed2page page1" data-n="13.60" data-unit="ed2page" id="ed2page.13.60"></span>
            <p>
<span class="lb" data-page="11.547" data-line="13" id="l11.547.13"></span><span class="milestone ed2page" data-n="13.61" data-unit="ed2page" id="ed2page.13.61"></span>Καίτοι πάμπολυ τὸ διάφορόν ἐστιν
<span class="lb" data-page="11.547" data-line="14" id="l11.547.14"></span>ἢ ὡς πρὸς τὴν ὅλην φύσιν ἀποβλέποντας, ἢ ὡς πρὸς ἀνθρώπους
<span class="lb" data-page="11.547" data-line="15" id="l11.547.15"></span>μόνον ὑπὲρ θερμοῦ καὶ ψυχροῦ καὶ ξηροῦ καὶ ὑγροῦ,
<span class="lb" data-page="11.547" data-line="16" id="l11.547.16"></span>διαιρεῖσθαι. πρὸς μὲν γὰρ τὴν ὅλην φύσιν ἀποβλεπόντων,
<span class="lb" data-page="11.547" data-line="17" id="l11.547.17"></span>διχῶς ἕκαστον τούτων λέγεται, τὸ μὲν ἁπλῶς, τὸ δ’ ἐπικρατείᾳ.
<span class="lb" data-page="11.547" data-line="18" id="l11.547.18"></span>τῶν μὲν στοιχείων ἕκαστον ἁπλῶς, ἄνθρωπος δὲ καὶ
<span class="pb" data-page="11.548" id="p11.548"></span>
<span class="lb" data-page="11.548" data-line="1" id="l11.548.1"></span>ἵππος καὶ βοῦς κατ’ ἐπικράτησιν. ἐν δὲ τῷ πρός τι γιγνομένης
<span class="lb" data-page="11.548" data-line="2" id="l11.548.2"></span>τῆς ἐξετάσεως, ἐκεῖνο χρὴ μόνον ἐπισκέπτεσθαι πρὸς ὃ
<span class="lb" data-page="11.548" data-line="3" id="l11.548.3"></span>λέγεται. ζητοῦμεν δ’ ἡμεῖς οὐκ εἰ πλέον ἁπλῶς ἐστιν ἐν θαλάττῃ
<span class="lb" data-page="11.548" data-line="4" id="l11.548.4"></span>τὸ ὑγρὸν τοῦ ξηροῦ, τοῦτο μὲν γὰρ ἐναργῶς ὁρῶμεν,
<span class="lb" data-page="11.548" data-line="5" id="l11.548.5"></span>ἀλλ’ εἰ πρὸς <span class="milestone ed1page" data-n="2.31" data-unit="ed1page" id="ed1page.2.31"></span>ἄνθρωπον. οὐδ’ οὖν οὐδὲ πρὸς τοῦτον
<span class="lb" data-page="11.548" data-line="6" id="l11.548.6"></span>ἁπλῶς οὑτωσὶ παραβαλλόμενον, ὡς εἰ καὶ λέοντα παραβάλλοις
<span class="lb" data-page="11.548" data-line="7" id="l11.548.7"></span>αὐτῷ, καὶ γὰρ καὶ οὕτως ὑγροτέρα ἀνθρώπου θάλαττα.
<span class="lb" data-page="11.548" data-line="8" id="l11.548.8"></span>πῶς οὖν ἔτι ζητοῦμεν, εἰ ξηρὰ τὴν δύναμίν ἐστιν ἡ θάλασσα,
<span class="lb" data-page="11.548" data-line="9" id="l11.548.9"></span>πῶς δ’ ἄλλως ἢ ἐν ἴσῳ τῷ ξηραντικὴ σώματος ἀνθρωπείου;
<span class="lb" data-page="11.548" data-line="10" id="l11.548.10"></span>εἰς τοῦτ’ οὖν ἀποβλέπειν χρὴ μόνον, ἐάσαντας τἄλλα. ποιοῦσι
<span class="lb" data-page="11.548" data-line="11" id="l11.548.11"></span>δ’ ἔμπαλιν οἱ πλεῖστοι τῶν ἰατρῶν, ἀποβλέπουσι γὰρ
<span class="lb" data-page="11.548" data-line="12" id="l11.548.12"></span>εἰς πάντα τἄλλα μᾶλλον ἢ εἰς τοῦτο. πῶς οὖν εἰς ἄνθρωπον
<span class="lb" data-page="11.548" data-line="13" id="l11.548.13"></span>ἐπιστραφέντες ἀποχωρήσαντές τε τῶν λοιπῶν, ὅπως ἔχει
<span class="lb" data-page="11.548" data-line="14" id="l11.548.14"></span>πρὸς τοῦτον ἐνεργείας ἡ θάλαττα γνωσόμεθα; ἢ δηλονότι
<span class="lb" data-page="11.548" data-line="15" id="l11.548.15"></span>προσφέροντες τῷ σώματι καὶ πεῖραν τοῦ γιγνομένου λαμβάνοντες
<span class="lb" data-page="11.548" data-line="16" id="l11.548.16"></span>ἔν τε τῷ λούειν ἐν θαλάττῃ καὶ καταβρέχειν ἢ καταντλεῖν,
<span class="lb" data-page="11.548" data-line="17" id="l11.548.17"></span>ἐπιτιθέναι τε πολλάκις μορίοις ἔριά τέ καὶ σπόγγους
<span class="lb" data-page="11.548" data-line="18" id="l11.548.18"></span>θαλάττῃ δεύσαντας, ἐπιπλάσμασί τε μιγνύναι καὶ κηρωταῖς,
<span class="pb" data-page="11.549" id="p11.549"></span>
<span class="lb" data-page="11.549" data-line="1" id="l11.549.1"></span>κᾀν τούτοις ἅπασιν διορίσασθαι τοῦ κατὰ συμβεβηκὸς
<span class="lb" data-page="11.549" data-line="2" id="l11.549.2"></span>ἀποβαίνοντός ποτε τὸ κατὰ τὴν οἰκείαν αὐτοῦ τοῦ φαρμάκου
<span class="lb" data-page="11.549" data-line="3" id="l11.549.3"></span>δύναμιν ἀποτελούμενον; ἐν τούτῳ γάρ ἐστι τὸ πᾶν κῦρος
<span class="lb" data-page="11.549" data-line="4" id="l11.549.4"></span>τῆς εὑρέσεως, οὗ μόνον σχεδὸν οὐδεὶς αὐτῶν ἅπτεται. ἀλλ’
<span class="lb" data-page="11.549" data-line="5" id="l11.549.5"></span>αἱ τῶν φιλοσόφων ἀποφάσεις ἐξαπατῶσιν αὐτοὺς, οὐ δυναμένους
<span class="lb" data-page="11.549" data-line="6" id="l11.549.6"></span>αἰσθάνεσθαι τῆς ὁμωνυμίας.
</p>
          </article>

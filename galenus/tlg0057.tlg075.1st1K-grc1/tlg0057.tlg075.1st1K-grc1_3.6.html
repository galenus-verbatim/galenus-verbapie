<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.6">
<span class="pb page1" data-page="11.549" id="p11.549"></span>
<span class="milestone ed1page page1" data-n="2.31" data-unit="ed1page" id="ed1page.2.31"></span>
<span class="milestone ed2page page1" data-n="13.61" data-unit="ed2page" id="ed2page.13.61"></span>
            <p>
<span class="lb" data-page="11.549" data-line="7" id="l11.549.7"></span>Οὐ μόνον γὰρ, ὡς ἀρτίως εἴρηται, τὸ μὲν
<span class="lb" data-page="11.549" data-line="8" id="l11.549.8"></span>ἁπλῶς, τὸ δ’ ἐπικρατείᾳ λέγεται πρὸς αὐτῶν. ἁπλῶς μὲν
<span class="lb" data-page="11.549" data-line="9" id="l11.549.9"></span>γὰρ τὸ πῦρ θερμὸν, ἐπικρατείᾳ δ’ ἄνθρωπος, ἀλλὰ καὶ
<span class="lb" data-page="11.549" data-line="10" id="l11.549.10"></span>τὸ κατ’ ἐπικράτειαν αὐτὸ διχῶς λέγεσθαι νομίζουσιν, τὸ
<span class="lb" data-page="11.549" data-line="11" id="l11.549.11"></span>μὲν κατὰ τοὺς ὄγκους τῆς οὐσίας, ὡς κᾀν τοῖς περὶ κράσεων
<span class="lb" data-page="11.549" data-line="12" id="l11.549.12"></span>ὑπομνήμασιν ἡμεῖς διῃροῦμεν, οἷον εἰ δύο χοὰς ὕδατος
<span class="lb" data-page="11.549" data-line="13" id="l11.549.13"></span>ἄκρως ζέοντος ἀναμίξαις ἑνὶ χοῒ ψυχροῦ παντάπασιν
<span class="lb" data-page="11.549" data-line="14" id="l11.549.14"></span>ὕδατος, ἕτερον δὲ τὸ κατὰ τὴν τῶν ποιοτήτων ἐνέργειαν.
<span class="lb" data-page="11.549" data-line="15" id="l11.549.15"></span>τοῦτο δ’ ἤδη δόγματος ἐχόμενον λέγουσιν, οὐκ ἔτ’ ἐκ τῶν
<span class="lb" data-page="11.549" data-line="16" id="l11.549.16"></span>ἐναργῶς φαινομένων λαμβάνοντες. ὑποθέμενοι γὰρ τὸ μὲν
<span class="lb" data-page="11.549" data-line="17" id="l11.549.17"></span>ψυχρὸν συνάγειν καὶ πιλεῖν καὶ ἀκίνητον ἐργάζεσθαι τὴν
<span class="lb" data-page="11.549" data-line="18" id="l11.549.18"></span>οὐσίαν, τὸ δὲ θερμὸν ἀραιοῦν καὶ διαχεῖν καὶ πέττειν καὶ ﻿
<span class="pb" data-page="11.550" id="p11.550"></span>
<span class="lb" data-page="11.550" data-line="1" id="l11.550.1"></span>κινεῖν εὐλόγως ἐν ἅπασι τοῖς φυτοῖς κρατεῖν ἀποφαίνονται
<span class="lb" data-page="11.550" data-line="2" id="l11.550.2"></span>τὸ θερμόν. μηδὲ γὰρ ἂν μήτε τὴν ἐκ τῆς γῆς ἀνάδοσιν τῆς
<span class="lb" data-page="11.550" data-line="3" id="l11.550.3"></span>τροφῆς ἐπὶ μήκιστον ἄλλως γενέσθαι, μήτ’ ἀλλοίωσιν αὐτοῦ
<span class="lb" data-page="11.550" data-line="4" id="l11.550.4"></span>μήτε πέψιν, ἀλλὰ μηδὲ τὴν αὔξησιν ὅλως τῶν φυτῶν ἢ τὴν
<span class="lb" data-page="11.550" data-line="5" id="l11.550.5"></span>βλάστησιν, ἢ τῶν καρπῶν τὴν γένεσιν, εἰ μὴ τὸ θερμὸν
<span class="lb" data-page="11.550" data-line="6" id="l11.550.6"></span>ἐκράτει· <span class="milestone ed2page" data-n="13.62" data-unit="ed2page" id="ed2page.13.62"></span>καὶ οὕτως ἤδη πάλιν ἐν αὐτοῖς τοῖς φυτοῖς τὸ
<span class="lb" data-page="11.550" data-line="7" id="l11.550.7"></span>μὲν θερμότερον ἀποφαίνουσιν, τὸ δὲ ψυχρότερον. ἐκ ταύτης
<span class="lb" data-page="11.550" data-line="8" id="l11.550.8"></span>οὖν τῆς ὑποθέσεως ἤρτηται καὶ ὁ περὶ τῶν ῥόδων αὐτῶν
<span class="lb" data-page="11.550" data-line="9" id="l11.550.9"></span>λόγος ὅτι θερμά. κρατεῖ γὰρ ἐπὶ πλέον ἐν αὐτοῖς τὸ θερμὸν
<span class="lb" data-page="11.550" data-line="10" id="l11.550.10"></span>ἢ ἐν ἄλλοις τισὶ φυτοῖς. ἐξ ἑτέρας δ’ αὖ πάλιν ὑποθέσεως
<span class="lb" data-page="11.550" data-line="11" id="l11.550.11"></span>ὁ περὶ ἐλαίου τε καὶ πιμελῆς. ὅτι γὰρ ἂν ἐκφλογοῦται τάχιστα,
<span class="lb" data-page="11.550" data-line="12" id="l11.550.12"></span>διὰ τοῦτο θερμὰ τὴν δύναμιν εἶναί φασιν αὐτά. καὶ
<span class="lb" data-page="11.550" data-line="13" id="l11.550.13"></span>καθ’ ἕτερον δ’ αὖ τρόπον ὅσα γλυκέα, διότι γὰρ οἰκειότατα
<span class="lb" data-page="11.550" data-line="14" id="l11.550.14"></span>καὶ ὁμοιότατα ταῖς κράσεσιν ἡμῶν φύσει θερμῶν ὑπαρχόντων,
<span class="lb" data-page="11.550" data-line="15" id="l11.550.15"></span>διὰ τοῦτο καὶ ταῦτα θερμὰ εἶναί φασι. τοῖς μὲν οὖν φιλοσόφοις,
<span class="lb" data-page="11.550" data-line="16" id="l11.550.16"></span>ὡς ἂν περὶ τῆς ὅλης φύσεως ἀποφαινομένοις, ὀρθῶς
<span class="lb" data-page="11.550" data-line="17" id="l11.550.17"></span>τὰ τοιαῦτα ζητεῖται καὶ λέγεται· τοῖς δ’ ἰατροῖς, ἕτερον ἔχουσι
<span class="pb" data-page="11.551" id="p11.551"></span>
<span class="lb" data-page="11.551" data-line="1" id="l11.551.1"></span>σκοπὸν, οὐκ ὀρθῶς· οὔτε γὰρ ὅτι ἐν ταῖς ἐνεργείαις ἐπικρατεῖ
<span class="lb" data-page="11.551" data-line="2" id="l11.551.2"></span>τὸ θερμὸν ἐν τοῖς ῥόδοις οὔθ’ ὅλως ὅτι τῷ γένει φυτὸν
<span class="lb" data-page="11.551" data-line="3" id="l11.551.3"></span>ὑπάρχει, θερμὸν ἤδη διά τι τούτων ἐστίν. οὐ γὰρ οὕτως
<span class="lb" data-page="11.551" data-line="4" id="l11.551.4"></span>ἐζητοῦμεν ἡμεῖς τὸ θερμὸν, ἀλλ’ ὡς πρὸς ἄνθρωπον, ἐπεὶ
<span class="lb" data-page="11.551" data-line="5" id="l11.551.5"></span>κατά τε τὸ κρατεῖν ἐν ταῖς ἐνεργείαις τὸ θερμὸν ἅπαν φυτὸν
<span class="lb" data-page="11.551" data-line="6" id="l11.551.6"></span>ἔσται θερμὸν, ἔτι δὲ μᾶλλον τὰ ζῶα πάντα. καὶ μήκωνα
<span class="lb" data-page="11.551" data-line="7" id="l11.551.7"></span>τοίνυν καὶ μανδραγόραν καὶ κώνειον καὶ σαλαμάνδραν θερμὰ
<span class="lb" data-page="11.551" data-line="8" id="l11.551.8"></span>λεγόντων ὑπάρχειν, ἀλλ’ οὐ λέγουσιν, ἀλλ’ ὥσπερ ἐξ ἑνὸς
<span class="lb" data-page="11.551" data-line="9" id="l11.551.9"></span>στόματος ἅπαντες ἀποφαίνονται ψυχρὰ ταῦτ’ εἶναι πάντα.
<span class="lb" data-page="11.551" data-line="10" id="l11.551.10"></span>καίτοι ζῶόν τ’ ἐστὶν ἡ σαλαμάνδρα, τρεφόμενον δήπου καὶ
<span class="lb" data-page="11.551" data-line="11" id="l11.551.11"></span>αὐξόμενον καὶ κινούμενον, ἅπερ δὴ τοῦ θερμοῦ κρατοῦντος
<span class="lb" data-page="11.551" data-line="12" id="l11.551.12"></span>ἐν τῇ κράσει γίνεσθαί φασι. πῶς οὖν ἐν τούτοις μὲν ὡς
<span class="lb" data-page="11.551" data-line="13" id="l11.551.13"></span>πρὸς ἄνθρωπον ἀποβλέπουσιν, ἐν ἄλλοις δὲ ὡς πρὸς τὴν
<span class="lb" data-page="11.551" data-line="14" id="l11.551.14"></span>ὅλην φύσιν, ἢ τὰς τῶν πρώτων ποιοτήτων ἐνεργείας; ἐγὼ
<span class="lb" data-page="11.551" data-line="15" id="l11.551.15"></span>μὲν οὖν φημι μὴ σαλαμάνδραν μόνην, ἢ κώνειον ἀποφαίνεσθαι
<span class="lb" data-page="11.551" data-line="16" id="l11.551.16"></span>χρῆναι ψυχρὰ ταῖς δυνάμεσιν ὑπάρχειν, ὡς πρὸς ἄνθρωπον,
<span class="lb" data-page="11.551" data-line="17" id="l11.551.17"></span>ἀλλὰ καὶ τἄλλα πάντα κρίνειν ὡσαύτως. ἐπεὶ τό
<span class="lb" data-page="11.551" data-line="18" id="l11.551.18"></span>γε κώνειον οὐ μόνον οὐ καταψύξει τοὺς ψάρας οὐδ’ ἀναιρεῖ
<span class="pb" data-page="11.552" id="p11.552"></span>
<span class="lb" data-page="11.552" data-line="1" id="l11.552.1"></span>καθάπερ ἡμᾶς, ἀλλὰ καὶ τρέφει καὶ θερμαίνει δηλονότι
<span class="lb" data-page="11.552" data-line="2" id="l11.552.2"></span>πᾶν γὰρ τὸ τρέφον οὐσίαν θερμὴν ἐπαύξει δήπου τὸ θερμὸν
<span class="lb" data-page="11.552" data-line="3" id="l11.552.3"></span>αὐτῆς καὶ φυλάττει. θερμὴ δέ ἐστιν ἡ τοῦ σώματος
<span class="lb" data-page="11.552" data-line="4" id="l11.552.4"></span>οὐσία τῶν ψάρων οὐχ ὡς ζώων μόνον, ἀλλὰ καὶ ὡς ἐναίμων.
<span class="lb" data-page="11.552" data-line="5" id="l11.552.5"></span>ἐμοὶ μὲν οὖν ἐπιδέδεικται πολλάκις ἐν πολλαῖς ἤδη
<span class="lb" data-page="11.552" data-line="6" id="l11.552.6"></span>πραγματείαις ὡς οἰκειότητές τινές εἰσι καὶ μάχαι ποιοτήτων
<span class="lb" data-page="11.552" data-line="7" id="l11.552.7"></span>ἐν ἅπασι τοῖς οὖσι, καὶ τὸ μὲν οἰκεῖον ἑτοίμως ἐξομοιοῦται,
<span class="lb" data-page="11.552" data-line="8" id="l11.552.8"></span>τὸ δ’ ἐναντίον εἰς φθορὰν ἐνίοτε μεταβάλλει τά
<span class="lb" data-page="11.552" data-line="9" id="l11.552.9"></span>τε φυτὰ καὶ τὰ ζῶα. καὶ μὲν δὴ καὶ ὡς αἱ οἰκειότητες
<span class="lb" data-page="11.552" data-line="10" id="l11.552.10"></span>αὐτῶν κατὰ τὴν ἰδιότητα τῆς ὅλης οὐσίας γίνονται, καὶ
<span class="lb" data-page="11.552" data-line="11" id="l11.552.11"></span>τοῦτο εἴρηταί μοι καὶ δέδεικται πολλάκις. οἱ δὲ οὐ δύνανται
<span class="lb" data-page="11.552" data-line="12" id="l11.552.12"></span>κατιδεῖν αὐτὸ καὶ διὰ τοῦτο ῥᾳθύμως τε ἅμα καὶ
<span class="lb" data-page="11.552" data-line="13" id="l11.552.13"></span>ψευδῶς περὶ τῶν πλείστων ἀποφαίνονται φαρμάκων. ἓν
<span class="lb" data-page="11.552" data-line="14" id="l11.552.14"></span>γάρ ἐστι μόνον ἀσφαλὲς κριτήριον ἐν αὐτοῖς, ἡ πρὸς ἄνθρωπον
<span class="lb" data-page="11.552" data-line="15" id="l11.552.15"></span>πεῖρα, διοριζομένων ἡμῶν ἐν αὐτῇ τὸ κατὰ συμβεβηκὸς
<span class="lb" data-page="11.552" data-line="16" id="l11.552.16"></span>τοῦ καθ’ αὑτό. καὶ ταύτῃ προσέχων τὸν νοῦν
<span class="lb" data-page="11.552" data-line="17" id="l11.552.17"></span>οὔτ’ ὄξος, οὔτε ῥόδινον ἐρεῖ τις θερμόν· ψύχει γὰρ ἡμᾶς
<span class="lb" data-page="11.552" data-line="18" id="l11.552.18"></span>ἀμφότερα πρώτως καὶ καθ’ ἑαυτὰ, τὸ μὲν ὄξος ἰσχυρῶς,
<span class="pb" data-page="11.553" id="p11.553"></span>
<span class="lb" data-page="11.553" data-line="1" id="l11.553.1"></span>ἐπ’ ὀλίγον δὲ τὸ ῥόδινον. οἷον δέ τι τοῦτ’ ἐστιν τὸ ἐπ’ ὀλίγον,
<span class="lb" data-page="11.553" data-line="2" id="l11.553.2"></span>ἐγὼ διηγήσομαι. συγκατοφθήσεται γὰρ αὐτῷ καὶ ὁ
<span class="lb" data-page="11.553" data-line="3" id="l11.553.3"></span>περὶ τῆς μέσης κράσεως ἁπάντων τῶν φαρμάκων λόγος, οὗ
<span class="lb" data-page="11.553" data-line="4" id="l11.553.4"></span>κᾀν τῷ πρὸ τούτου βιβλίῳ μνήμην ἐποιησάμην ὑπὲρ ἐλαίου
<span class="lb" data-page="11.553" data-line="5" id="l11.553.5"></span>διαλεγόμενος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.7">
<span class="pb page1" data-page="11.553" id="p11.553"></span>
<span class="milestone ed1page page1" data-n="2.31" data-unit="ed1page" id="ed1page.2.31"></span>
<span class="milestone ed2page page1" data-n="13.62" data-unit="ed2page" id="ed2page.13.62"></span>
            <p>
<span class="lb" data-page="11.553" data-line="6" id="l11.553.6"></span><span class="milestone ed2page" data-n="13.63" data-unit="ed2page" id="ed2page.13.63"></span>Εἰ δή τι τῶν ὁμιλούντων ἡμῖν σωμάτων
<span class="lb" data-page="11.553" data-line="7" id="l11.553.7"></span>ἢ φαρμάκων ἐνεργείᾳ θερμὸν οὕτως ἐστὶν ὡς ἡμεῖς, ἢ
<span class="lb" data-page="11.553" data-line="8" id="l11.553.8"></span>γίγνεται πλησιάζον ὁμοίως ἡμῖν θερμὸν, ἐκ τῆς μέσης τὸ
<span class="lb" data-page="11.553" data-line="9" id="l11.553.9"></span>τοιοῦτον ὑπάρχει κράσεως, ὥστε ἡμῖν παραβάλλειν, ἐπεί τοι
<span class="lb" data-page="11.553" data-line="10" id="l11.553.10"></span>καθ’ ἑαυτὸ δύναιτ’ ἂν κατ’ ἐπικράτειαν λέγεσθαι θερμὸν,
<span class="lb" data-page="11.553" data-line="11" id="l11.553.11"></span>ὥσπερ καὶ ἡμεῖς. εἰ δέ τι μήτε ἤδη θερμὸν οὕτως ἐστὶν ὡς
<span class="lb" data-page="11.553" data-line="12" id="l11.553.12"></span>ἡμεῖς μήτε ἐν τῷ πλησιάζειν γίνεται τοιοῦτον, ψυχρότερόν
<span class="lb" data-page="11.553" data-line="13" id="l11.553.13"></span>ἐστιν ἀνθρώπου κράσεως τοῦτο, κᾂν ὁπωσοῦν ἐν αὐτῷ κρατῇ
<span class="lb" data-page="11.553" data-line="14" id="l11.553.14"></span>τὸ θερμόν. καὶ δὴ κᾀν τῷ πλησιάζειν ἡμῖν ἀφαιρήσει τι καὶ
<span class="lb" data-page="11.553" data-line="15" id="l11.553.15"></span>καθαιρήσει τῆς ἐνυπαρχούσης ἡμῖν θερμότητος. ὥσπερ γὰρ εἰ
<span class="lb" data-page="11.553" data-line="16" id="l11.553.16"></span>δυοῖν μὲν ὑδάτοιν ἀμφοῖν μὲν θερμοῖν, ἀλλὰ τοῦ μὲν μᾶλλον,
<span class="lb" data-page="11.553" data-line="17" id="l11.553.17"></span>τοῦ δ’ ἧττον, ἐπιμίξαις τῷ μᾶλλον θερμῷ τὸ ἧττον, ἐκλύσεις
<span class="lb" data-page="11.553" data-line="18" id="l11.553.18"></span>αὐτοῦ τὴν θερμασίαν, οὕτως εἰ εἰς τὴν ἀπὸ τοῦ ῥοδίνου
<span class="pb" data-page="11.554" id="p11.554"></span>
<span class="lb" data-page="11.554" data-line="1" id="l11.554.1"></span>θερμότητα χλιαρὰν ὑπάρχουσαν καὶ πρὸς τὴν ἀνθρώπου κρᾶσιν
<span class="lb" data-page="11.554" data-line="2" id="l11.554.2"></span>ἀναμίξαις ἀνθρωπείαν θερμότητα, καθαιρήσεις τι πάντως
<span class="lb" data-page="11.554" data-line="3" id="l11.554.3"></span>αὐτῆς καὶ καταψύξεις.
</p>
          </article>

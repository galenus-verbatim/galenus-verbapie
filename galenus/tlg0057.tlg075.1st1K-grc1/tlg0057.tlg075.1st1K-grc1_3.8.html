<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:3.8">
<span class="pb page1" data-page="11.554" id="p11.554">ㅤ</span>
<span class="milestone ed1page page1" data-n="2.31" data-unit="ed1page" id="ed1page.2.31">ㅤ</span>
<span class="milestone ed2page page1" data-n="13.63" data-unit="ed2page" id="ed2page.13.63">ㅤ</span>
            <p>
<span class="lb" data-page="11.554" data-line="4" id="l11.554.4">ㅤ</span>Μὴ τοίνυν θαυμάζειν, εἴ τι τῶν ἰδίᾳ τε
<span class="lb" data-page="11.554" data-line="5" id="l11.554.5">ㅤ</span>καὶ καθ’ αὑτὰ θερμῶν ἑτέρῳ θερμοτέρῳ προσαγόμενον ἐμψύχειν
<span class="lb" data-page="11.554" data-line="6" id="l11.554.6">ㅤ</span>αὐτὸ δύναται. φύσις γὰρ αὕτη κοινὴ πάντων ἐστὶν τῶν
<span class="lb" data-page="11.554" data-line="7" id="l11.554.7">ㅤ</span>ἀλλοιωτῶν σωμάτων, ὡς εἰς ἄδηλα δρᾷν καὶ πάσχειν πλησιάζοντα,
<span class="lb" data-page="11.554" data-line="8" id="l11.554.8">ㅤ</span>τὸ μὲν ἧττον θερμὸν ὑπὸ τοῦ μᾶλλον θερμοῦ
<span class="lb" data-page="11.554" data-line="9" id="l11.554.9">ㅤ</span>θερμότερον γιγνόμενον, τὸ δὲ μᾶλλον θερμὸν ὑπὸ τοῦ
<span class="lb" data-page="11.554" data-line="10" id="l11.554.10">ㅤ</span>ἧττον ἔμπαλιν διατιθέμενον. ἐναργῶς γὰρ αὐτὸ καὶ δι’ αὐτῆς
<span class="lb" data-page="11.554" data-line="11" id="l11.554.11">ㅤ</span>καταμάθοις τῆς ἁφῆς. φαίνεται γὰρ αὐτῇ πολλάκις τὰ αὐτὰ
<span class="lb" data-page="11.554" data-line="12" id="l11.554.12">ㅤ</span>ποτὲ μὲν θερμὰ, ποτὲ δὲ ψυχρά· θερμοτέρᾳ μὲν γιγνομένῃ
<span class="lb" data-page="11.554" data-line="13" id="l11.554.13">ㅤ</span>ψυχρὰ, ψυχροτέρᾳ δὲ θερμά. καί τις ἔναγχος ἡμῖν προὔβαλε
<span class="lb" data-page="11.554" data-line="14" id="l11.554.14">ㅤ</span>διὰ τί ψυχρὸν μὲν ἐν τοῖς βαλανείοις οὐροῦμεν, ἔξω δὲ θερμὸν,
<span class="lb" data-page="11.554" data-line="15" id="l11.554.15">ㅤ</span>οὐ παρακολουθῶν ὅτι τὸ μὲν <span class="milestone ed1page" data-n="2.32" data-unit="ed1page" id="ed1page.2.32">ㅤ</span>οὖρον αὐτὸ χλιαρὸν
<span class="lb" data-page="11.554" data-line="16" id="l11.554.16">ㅤ</span>ὁμοίως ἐστὶν ἔν τε τοῖς βαλανείοις κᾀκτὸς, ἡμεῖς δὲ οὐχ
<span class="lb" data-page="11.554" data-line="17" id="l11.554.17">ㅤ</span>ὡσαύτως διακείμεθα τὴν ἐπιφάνειαν τοῦ σώματος ἔν τε τῷ
<span class="lb" data-page="11.554" data-line="18" id="l11.554.18">ㅤ</span>λούεσθαι καὶ πρὸ τούτου. λουόμενοι μὲν γὰρ θερμοτέραν ﻿
<span class="pb" data-page="11.555" id="p11.555">ㅤ</span>
<span class="lb" data-page="11.555" data-line="1" id="l11.555.1">ㅤ</span>ἔχομεν αὐτὴν ἢ κατὰ τὸ οὖρον, ἔξω δὲ ψυχροτέραν· ὥστε
<span class="lb" data-page="11.555" data-line="2" id="l11.555.2">ㅤ</span>εὐλόγως αὐτῇ καὶ τὸ οὖρον ἔξω μὲν τοῦ βαλανείου θερμὸν,
<span class="lb" data-page="11.555" data-line="3" id="l11.555.3">ㅤ</span>ἔνδον δὲ ψυχρὸν φαίνεται. τοῦ μὲν γὰρ ἧττον ἑαυτῆς θερμοῦ
<span class="lb" data-page="11.555" data-line="4" id="l11.555.4">ㅤ</span>τὴν αἴσθησιν ὡς ἀποκαταψύχοντος ἴσχει, τοῦ δὲ μᾶλλον ἢ
<span class="lb" data-page="11.555" data-line="5" id="l11.555.5">ㅤ</span>καθ’ ἑαυτὴν ὡς ἐκθερμαίνοντος. ἔξεστι δέ σοι πείρας ἕνεκα
<span class="lb" data-page="11.555" data-line="6" id="l11.555.6">ㅤ</span>τοῦ λελεγμένου καδίσκον τινὰ χλιαροῦ μετρίως ὕδατος,
<span class="lb" data-page="11.555" data-line="7" id="l11.555.7">ㅤ</span>ἐπειδὴ ἱκανῶς ἤδη τεθερμασμένος ᾖς, λουόμενος εἰσενεχθῆναι
<span class="lb" data-page="11.555" data-line="8" id="l11.555.8">ㅤ</span>κελεύσαντι καὶ θεῖναι τὰς χεῖρας ἢ τοὺς πόδας εἰς αὐτό.
<span class="lb" data-page="11.555" data-line="9" id="l11.555.9">ㅤ</span>φανεῖται γάρ σοι τὸ ὕδωρ οὐ χλιαρὸν, ἀλλ’ ἱκανῶς ψυχρόν.
<span class="lb" data-page="11.555" data-line="10" id="l11.555.10">ㅤ</span>εἰ δὲ εὐθὺς εἰσελθὼν εἰς τὸ βαλανεῖον ἅπτοιο τοῦ κατὰ τὸν
<span class="lb" data-page="11.555" data-line="11" id="l11.555.11">ㅤ</span>καδίσκον ὕδατος, ἧττόν σοι φανεῖται ψυχρόν. ἀεὶ γὰρ εἰς
<span class="lb" data-page="11.555" data-line="12" id="l11.555.12">ㅤ</span>ὅσον ἂν ᾖς προτεθερμασμένος, εἰς τοσοῦτον ψυχρὸν φανεῖται.
<span class="lb" data-page="11.555" data-line="13" id="l11.555.13">ㅤ</span>καὶ οὐδὲν θαυμαστὸν, εἴ γε καὶ τὰ πολλὰ τῶν φρεατιαίων
<span class="lb" data-page="11.555" data-line="14" id="l11.555.14">ㅤ</span>ὑδάτων, ὅσα βαθείας ἔχει τὰς πηγὰς ἐν τῷ χειμῶνι
<span class="lb" data-page="11.555" data-line="15" id="l11.555.15">ㅤ</span>ψαυόμενα, χλιαρὰ φαίνεται. ἀλλ’ εἰ λελουμένος ἅψαιο θερμαῖς
<span class="lb" data-page="11.555" data-line="16" id="l11.555.16">ㅤ</span>ταῖς χερσὶν, οὐκ ἄν σοι φανείη χλιαρὰ, καὶ πολὺ μᾶλλον
<span class="lb" data-page="11.555" data-line="17" id="l11.555.17">ㅤ</span>εἰ λουόμενος ἔτι. γνώμονα τοίνυν ἔχοντες τὴν ἁφὴν ἐν ταῖς
<span class="lb" data-page="11.555" data-line="18" id="l11.555.18">ㅤ</span>τῶν θερμῶν καὶ ψυχρῶν διαγνώσεσι καὶ πρὸς τὴν ἐκείνης διάθεσιν
<span class="pb" data-page="11.556" id="p11.556">ㅤ</span>
<span class="lb" data-page="11.556" data-line="1" id="l11.556.1">ㅤ</span>ἀναφέροντες αὐτῶν τὰς κρίσεις <span class="milestone ed2page" data-n="13.64" data-unit="ed2page" id="ed2page.13.64">ㅤ</span>εὐλόγως παραλογιζόμεθα
<span class="lb" data-page="11.556" data-line="2" id="l11.556.2">ㅤ</span>πολλάκις, ὡς καὶ τὸ μὴ ψυχρὸν ὅσον ἐφ’ ἑαυτὸ
<span class="lb" data-page="11.556" data-line="3" id="l11.556.3">ㅤ</span>ψυχρὸν εἰπεῖν καὶ τὸ μὴ θερμὸν ὅσον ἐφ’ ἑαυτὸ θερμόν.
<span class="lb" data-page="11.556" data-line="4" id="l11.556.4">ㅤ</span>καὶ διὰ τοῦτο λουόμενοι μὲν ψυχρὸν τὸ οὖρον, ἐῤῥιγωκότες
<span class="lb" data-page="11.556" data-line="5" id="l11.556.5">ㅤ</span>δ’ ἐν κρύει, τὸ φρεατιαῖον ὕδωρ θερμὸν εἶναι νομίζομεν.
<span class="lb" data-page="11.556" data-line="6" id="l11.556.6">ㅤ</span>καὶ εἴπερ τῶν διαθέσεων ἐν αἷς ὄντες ἀμφοτέρων
<span class="lb" data-page="11.556" data-line="7" id="l11.556.7">ㅤ</span>ἐψαύσαμεν ἐπιλαθοίμεθα, μόνης τῆς γεγενημένης ἡμῖν
<span class="lb" data-page="11.556" data-line="8" id="l11.556.8">ㅤ</span>αἰσθήσεως μεμνημένοι, τάχ’ ἀποφηναίμεθα ἄν ποτε τὸ μὲν
<span class="lb" data-page="11.556" data-line="9" id="l11.556.9">ㅤ</span>ὕδωρ ἁπλῶς θερμὸν εἶναι, τὸ δ’ οὖρον ψυχρόν. ἔστι δ’
<span class="lb" data-page="11.556" data-line="10" id="l11.556.10">ㅤ</span>οὐδέτερον ἁπλῶς οὔτε θερμὸν οὔτε ψυχρὸν, ἀλλ’ ὡς πρὸς
<span class="lb" data-page="11.556" data-line="11" id="l11.556.11">ㅤ</span>ἡμᾶς· καὶ οὐδὲ πρὸς ἡμᾶς αὖ πάλιν ἁπλῶς, ἀλλ’ ὡδί πως
<span class="lb" data-page="11.556" data-line="12" id="l11.556.12">ㅤ</span>ἔχοντας. ἁπλῶς δ’ ἂν πρὸς ἡμᾶς ὁποῖόν ἐστιν ἑκάτερον
<span class="lb" data-page="11.556" data-line="13" id="l11.556.13">ㅤ</span>λέγοιτο πρὸς τὴν μέσην καὶ ἁρίστην ἡμῶν κρᾶσιν ἐξεταζόμενον,
<span class="lb" data-page="11.556" data-line="14" id="l11.556.14">ㅤ</span>ὥσπερ εἰ καὶ πρὸς ἄνθρωπον ἁπλῶς ἐδοκιμάζετο,
<span class="lb" data-page="11.556" data-line="15" id="l11.556.15">ㅤ</span>πάντως ἄν που πρός τε τὸν εὔκρατον ἡ ἐξέτασις ἐγίγνετο.
<span class="lb" data-page="11.556" data-line="16" id="l11.556.16">ㅤ</span>ἤρτηται τοίνυν καὶ ταῦτα πάντα τὰ σφάλματα τῆς τῶν
<span class="lb" data-page="11.556" data-line="17" id="l11.556.17">ㅤ</span>ὀνομάτων διαιρέσεως, ἧς ὀλίγου δεῖν ἅπαντες καταφρονοῦσιν.
<span class="pb" data-page="11.557" id="p11.557">ㅤ</span>
<span class="lb" data-page="11.557" data-line="1" id="l11.557.1">ㅤ</span>ἐπεὶ γὰρ ψυχρὸν καὶ θερμὸν τὸ μὲν ἁπλῶς λέγεται,
<span class="lb" data-page="11.557" data-line="2" id="l11.557.2">ㅤ</span>τὸ δ’ ἐπικρατείᾳ, τὸ δὲ τῇ πρὸς τὸ σύμμετρον ὁμογενὲς
<span class="lb" data-page="11.557" data-line="3" id="l11.557.3">ㅤ</span>παραβολῇ, τὸ δὲ πρὸς ὁτιοῦν τὸ ἐπιτυχὸν εὐλόγως ἐν
<span class="lb" data-page="11.557" data-line="4" id="l11.557.4">ㅤ</span>ταῖς ὁμωνυμίαις σφαλλόμεθα πολλάκις, ἐπιλανθανόμενοι
<span class="lb" data-page="11.557" data-line="5" id="l11.557.5">ㅤ</span>μὲν ὁποῖόν τι θερμὸν κρίνομεν, ἐφ’ ἕτερον δὲ μεταβαίνοντες.
<span class="lb" data-page="11.557" data-line="6" id="l11.557.6">ㅤ</span>ἀλλὰ μυριάκις ἤδη λέλεκταί τε καὶ λεχθήσεται
<span class="lb" data-page="11.557" data-line="7" id="l11.557.7">ㅤ</span>κατὰ τὸ τέταρτόν τε καὶ ὕστατον τῶν εἰρημένων ἄρτι σημαινομένων
<span class="lb" data-page="11.557" data-line="8" id="l11.557.8">ㅤ</span>ἐπισκέπτεσθαι χρῆναι περὶ τῆς τῶν φαρμάκων
<span class="lb" data-page="11.557" data-line="9" id="l11.557.9">ㅤ</span>δυνάμεως.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.10">
<span class="pb page1" data-page="11.651" id="p11.651">ㅤ</span>
<span class="milestone ed1page page1" data-n="2.46" data-unit="ed1page" id="ed1page.2.46">ㅤ</span>
<span class="milestone ed2page page1" data-n="13.95" data-unit="ed2page" id="ed2page.13.95">ㅤ</span>
            <p>
<span class="lb" data-page="11.651" data-line="7" id="l11.651.7">ㅤ</span><span class="milestone ed2page" data-n="13.96" data-unit="ed2page" id="ed2page.13.96">ㅤ</span>Ἐστι δὲ δήπου καὶ τὸ λιπαρὸν αὐτὸ
<span class="lb" data-page="11.651" data-line="8" id="l11.651.8">ㅤ</span>γλυκὺ, καὶ τὸ τρέφον δὲ πᾶν ἐκ τοῦ γένους ἐστὶ τῶν γλυκέων.
<span class="lb" data-page="11.651" data-line="9" id="l11.651.9">ㅤ</span>καὶ τοῦτ’ εὐλόγως αὐτοῖς ὑπάρχει καὶ κατ’ αὐτὴν ὡς οἷόν τέ
<span class="lb" data-page="11.651" data-line="10" id="l11.651.10">ㅤ</span>ἐστι τὴν οὐσίαν τῆς τροφῆς. ἀναπλήρωσις γάρ ἐστι τοῦ
<span class="lb" data-page="11.651" data-line="11" id="l11.651.11">ㅤ</span>κενωθέντος ἡ θρέψις. οἰκεῖον δὲ ἦν τὸ κενωθὲν, ὥστε καὶ
<span class="lb" data-page="11.651" data-line="12" id="l11.651.12">ㅤ</span>τὸ τρέφον οἰκεῖον ὑπάρχειν ἀναγκαῖον. εἰ δ’ οἰκεῖον, εἶναι
<span class="lb" data-page="11.651" data-line="13" id="l11.651.13">ㅤ</span>ἀνάγκης ἡδὺ καὶ φίλιον, εὐθὺς δὲ καὶ συμμέτρως θερμὸν ὡς
<span class="lb" data-page="11.651" data-line="14" id="l11.651.14">ㅤ</span>πρὸς τὸ τρεφόμενον. ἀλλ’ ἐν τούτῳ τε τὸ μᾶλλόν τε καὶ
<span class="lb" data-page="11.651" data-line="15" id="l11.651.15">ㅤ</span>ἧττον οὐκ ὀλίγον, ὅτι μηδ’ ἀκριβῶς κατὰ φύσιν ἔχοντες ἐπὶ
<span class="lb" data-page="11.651" data-line="16" id="l11.651.16">ㅤ</span>τὰς τροφὰς ἀφικνούμεθα. μόνον μὲν γὰρ χρή κεκενῶσθαι τὸ
<span class="lb" data-page="11.651" data-line="17" id="l11.651.17">ㅤ</span>σῶμα τῶν τῆς τροφῆς δεομένων, εἰ μέλλοιεν εὐγνώμονες
<span class="pb" data-page="11.652" id="p11.652">ㅤ</span>
<span class="lb" data-page="11.652" data-line="1" id="l11.652.1">ㅤ</span>ἀκριβεῖς ἔσεσθαι τῆς οἰκείας αὐτῶν ποιότητος. ἂν δὲ πρὸς
<span class="lb" data-page="11.652" data-line="2" id="l11.652.2">ㅤ</span>τούτῳ θερμότεροι τοῦ δέοντος, ἢ ψυχρότεροι γενηθῶσιν, ἢ
<span class="lb" data-page="11.652" data-line="3" id="l11.652.3">ㅤ</span>τὸ σύμπαν σῶμα, ἢ τοὺς περὶ τὴν γλῶτταν ἢ τὴν γαστέρα
<span class="lb" data-page="11.652" data-line="4" id="l11.652.4">ㅤ</span>τόπους, οὐ τῶν θρεψόντων μόνον, ἀλλὰ καὶ τῶν
<span class="lb" data-page="11.652" data-line="5" id="l11.652.5">ㅤ</span>ἤτοι ψυχόντων, ἢ θερμαινόντων δεήσονται. καὶ διὰ τοῦτο
<span class="lb" data-page="11.652" data-line="6" id="l11.652.6">ㅤ</span>καὶ τῶν σιτίων ἄλλοτε ἄλλο τοῖς τοιούτοις ἥδιον φαίνεται.
<span class="lb" data-page="11.652" data-line="7" id="l11.652.7">ㅤ</span>διττοῦ γὰρ ὄντος τῷ γένει τοῦ ἡδέος, ἑτέρου μὲν τοῦ τὸ
<span class="lb" data-page="11.652" data-line="8" id="l11.652.8">ㅤ</span>κεκενωμένον ἀναπληροῦντος, ὅπερ ἦν ἡ τροφὴ, ἑτέρου δὲ
<span class="lb" data-page="11.652" data-line="9" id="l11.652.9">ㅤ</span>τοῦ τὸ ἠλλοιωμένον ἐξιωμένου, φάρμακον δ’ ἤδη τοῦτο
<span class="lb" data-page="11.652" data-line="10" id="l11.652.10">ㅤ</span>συμβαίνει τοῖς ἐδέσμασιν, ὅταν μὴ μόνον τοῖς σώμασι κεκενωμένοις,
<span class="lb" data-page="11.652" data-line="11" id="l11.652.11">ㅤ</span>ἀλλὰ καὶ κατὰ ποιότητα μεταβεβλημένοις προσφέρηται,
<span class="lb" data-page="11.652" data-line="12" id="l11.652.12">ㅤ</span>κατὰ διττὸν ἡδύνεσθαι ἤδη τρόπον, ὡς τροφαῖς
<span class="lb" data-page="11.652" data-line="13" id="l11.652.13">ㅤ</span>τε ἅμα καὶ φαρμάκοις. ἀλλ’ ὡς μὲν φάρμακα ψύχοντά τινα
<span class="lb" data-page="11.652" data-line="14" id="l11.652.14">ㅤ</span>καὶ θερμαίνοντα καὶ ξηραίνοντα καὶ ὑγραίνοντα κατὰ λόγον
<span class="lb" data-page="11.652" data-line="15" id="l11.652.15">ㅤ</span>ὀνήσει τε ἅμα καὶ ὠφελήσει, ὡς τροφαὶ δὲ μόνα τὰ
<span class="lb" data-page="11.652" data-line="16" id="l11.652.16">ㅤ</span>σύμφυλα καὶ οἰκεῖα ταῖς ὅλαις τῶν τρεφομένων οὐσίαις.
<span class="lb" data-page="11.652" data-line="17" id="l11.652.17">ㅤ</span>εὐθὺς τούτοις ὑπάρχει δηλονότι συμμέτρως εἶναι θερμοῖς,
<span class="lb" data-page="11.652" data-line="18" id="l11.652.18">ㅤ</span>ὡς πρὸς τὰ τρεφόμενα. καὶ διὰ τοῦτο καὶ τῶν ἐδεσμάτων
<span class="pb" data-page="11.653" id="p11.653">ㅤ</span>
<span class="lb" data-page="11.653" data-line="1" id="l11.653.1">ㅤ</span>καὶ τῶν φαρμάκων οὐχ ἓν εἶδος ἅπασι τοῖς ζώοις ἐστί.
<span class="lb" data-page="11.653" data-line="2" id="l11.653.2">ㅤ</span>κατὰ γὰρ τὴν οἰκείαν ἕκαστον αὐτῶν οὐσίαν τε ἅμα καὶ
<span class="lb" data-page="11.653" data-line="3" id="l11.653.3">ㅤ</span>διάθεσιν ἥδεταί τε καὶ ὠφελεῖται πρὸς ἀμφοῖν· ἀλλ’ εἴπερ
<span class="lb" data-page="11.653" data-line="4" id="l11.653.4">ㅤ</span>οὕτω ταῦτ’ ἔχει, τὸ μὲν ἧττον γλυκὺ τῶν ἐδεσμάτων ἧττον
<span class="lb" data-page="11.653" data-line="5" id="l11.653.5">ㅤ</span>ἔσται καὶ θερμὸν, τὸ δὲ μᾶλλον γλυκὺ τοσούτῳ θερμότερον,
<span class="lb" data-page="11.653" data-line="6" id="l11.653.6">ㅤ</span>ὅσῳπερ καὶ γλυκύτερον. εἰ δ’ εἰς ἀμετρίαν ἐμπέσοι
<span class="lb" data-page="11.653" data-line="7" id="l11.653.7">ㅤ</span>θερμότητος, οὐδὲ γλυκὺ τὸ τοιοῦτο, ἀλλ’ ἤδη φαίνεται
<span class="lb" data-page="11.653" data-line="8" id="l11.653.8">ㅤ</span>πικρὸν, ὥσπερ τό τε μέλι παλαιούμενον καὶ καθεψόμενον,
<span class="lb" data-page="11.653" data-line="9" id="l11.653.9">ㅤ</span>ἕκαστόν τε τῶν ἄλλων γλυκέων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.11">
<span class="pb page1" data-page="11.653" id="p11.653"></span>
<span class="milestone ed1page page1" data-n="2.46" data-unit="ed1page" id="ed1page.2.46"></span>
<span class="milestone ed2page page1" data-n="13.96" data-unit="ed2page" id="ed2page.13.96"></span>
            <p>
<span class="lb" data-page="11.653" data-line="10" id="l11.653.10"></span>Ὡς γὰρ ὑπὸ συμμετρίας θερμοῦ διττὴ
<span class="lb" data-page="11.653" data-line="11" id="l11.653.11"></span>ἑκάστῳ τῶν σωμάτων ἡ γλυκύτης ἐγγίνεται· τὰ μὲν γὰρ οἰκείῳ
<span class="lb" data-page="11.653" data-line="12" id="l11.653.12"></span>τε καὶ συμφύτῳ θερμῷ γλυκέα, τὰ δὲ ἐπικτήτῳ· κατὰ
<span class="lb" data-page="11.653" data-line="13" id="l11.653.13"></span>τὸν αὐτὸν τρόπον καὶ τὰ πικρὰ, τὰ μὲν ἀμέτρως ὑφ’ ἑαυτῶν
<span class="lb" data-page="11.653" data-line="14" id="l11.653.14"></span>ἐκθερμαινόμενα κατὰ τὰς ἐν τῷ χρόνῳ μεταβολὰς, ἔνια δ’
<span class="lb" data-page="11.653" data-line="15" id="l11.653.15"></span>ὑπὸ τῆς ἐπικτήτου θερμασίας ἐκπυρούμενα πάσχει τοῦτο.
<span class="lb" data-page="11.653" data-line="16" id="l11.653.16"></span>περὶ μὲν δὴ τῶν πικρῶν ἐφεξῆς ἐροῦμεν. ἅπαντα δὲ τὰ γλυκέα
<span class="lb" data-page="11.653" data-line="17" id="l11.653.17"></span>τῇ μὲν θερμότητι πλησίον ἥκει τῶν σωμάτων οἷς φαίνεται
<span class="lb" data-page="11.653" data-line="18" id="l11.653.18"></span>γλυκέα, κατὰ διττὸν δὲ τρόπον, ὡς εἴρηται, γίνεται ﻿
<span class="pb" data-page="11.654" id="p11.654"></span>
<span class="lb" data-page="11.654" data-line="1" id="l11.654.1"></span>τοιαῦτα· τινὰ μὲν οἰκείῳ θερμῷ, καθάπερ τὸ μέλι, τινὰ δὲ
<span class="lb" data-page="11.654" data-line="2" id="l11.654.2"></span>ἐπικτήτῳ, καθάπερ <span class="milestone ed1page" data-n="2.47" data-unit="ed1page" id="ed1page.2.47"></span>ἅπαντα τὰ διὰ πυρὸς σκευαζόμενα.
<span class="lb" data-page="11.654" data-line="3" id="l11.654.3"></span><span class="milestone ed2page" data-n="13.97" data-unit="ed2page" id="ed2page.13.97"></span>καὶ διὰ τοῦτό περ, ἄχρις ἂν ᾖ θερμὰ, μέχρι τοσοῦδε καὶ
<span class="lb" data-page="11.654" data-line="4" id="l11.654.4"></span>ἡδίω φαίνεται τοῖς ἀναθρέψεως δεομένοις. ἔοικε δὲ καί τι
<span class="lb" data-page="11.654" data-line="5" id="l11.654.5"></span>γλεῦκος οὐκ οἰκείᾳ μόνον, ἀλλὰ καὶ ἐπικτήτῳ θερμασίᾳ φαίνεσθαι
<span class="lb" data-page="11.654" data-line="6" id="l11.654.6"></span>γλυκύ. πολὺ γὰρ, ὡς καὶ Θεόφραστος καὶ Ἀριστοτέλης
<span class="lb" data-page="11.654" data-line="7" id="l11.654.7"></span>ἔλεγε, τὸ ἐκ τῆς ἡλιακῆς θερμασίας οἷον ἐμπύρευμά τι ταῖς
<span class="lb" data-page="11.654" data-line="8" id="l11.654.8"></span>τε ῥαξὶ καὶ τοῖς ἄλλοις ὑπάρχει καρποῖς, ὑφ’ οὗ τὸ ὑδατῶδες
<span class="lb" data-page="11.654" data-line="9" id="l11.654.9"></span>ἐν αὐτοῖς ἔτι καὶ οἷον ἡμίπεπτον, εἰς πέψιν ἄγεται καὶ κατεργάζεται
<span class="lb" data-page="11.654" data-line="10" id="l11.654.10"></span>τῷ μεταβάλλοντι συνεξομοιούμενον, ὥστε κᾂν ἀποθλίψῃς
<span class="lb" data-page="11.654" data-line="11" id="l11.654.11"></span>τὸν χυλὸν ὀπώρας ἡστινοσοῦν, εὑρήσεις μὲν εὐθέως
<span class="lb" data-page="11.654" data-line="12" id="l11.654.12"></span>ζέοντα καθάπερ τὸ γλεῦκος, ἐν δὲ τῷ μᾶλλόν τε καὶ ἧττον
<span class="lb" data-page="11.654" data-line="13" id="l11.654.13"></span>διαφέρουσαν τὴν ζέσιν εἰς ὅσον ἂν καὶ ὁ καρπὸς τοῦ καρποῦ
<span class="lb" data-page="11.654" data-line="14" id="l11.654.14"></span>διαφέρει θερμότητος. μεταβληθέντος δὲ καὶ κατεργασθέντος
<span class="lb" data-page="11.654" data-line="15" id="l11.654.15"></span>τοῦ ὑδατώδους τε καὶ ἡμιπέπτου καὶ τῆς τὴν ζέσιν ἐργαζομένης
<span class="lb" data-page="11.654" data-line="16" id="l11.654.16"></span>θερμασίας διαπνευσάσης, αἱ τῶν χυλῶν οἰκεῖαι φαίνονται
<span class="lb" data-page="11.654" data-line="17" id="l11.654.17"></span>ποιότητες εἰλικρινεῖς, ὥστε καὶ τοὺς οἴνους τηνικαῦτα διαγινώσκομεν
<span class="lb" data-page="11.654" data-line="18" id="l11.654.18"></span>ὁποῖοί τινές εἰσι κατὰ τὴν οἰκείαν αὐτῶν φύσιν. ἐν
<span class="pb" data-page="11.655" id="p11.655"></span>
<span class="lb" data-page="11.655" data-line="1" id="l11.655.1"></span>ᾧ δὴ καὶ προσέχειν σε μάλιστα τὸν νοῦν ἀξιῶ, τῷ πάντας
<span class="lb" data-page="11.655" data-line="2" id="l11.655.2"></span>τοὺς αὐστηροὺς κατὰ βραχὺ παύεσθαι τοιούτους ὄντας. ἀεὶ
<span class="lb" data-page="11.655" data-line="3" id="l11.655.3"></span>γὰρ παλαιούμενοι δριμύτητα μέν τινα καὶ γλυκύτητα ἐπικτῶνται,
<span class="lb" data-page="11.655" data-line="4" id="l11.655.4"></span>τὴν δ’ ἔμπροσθεν ὑπάρχουσαν αὐτοῖς στύψιν ἀποβάλλουσι
<span class="lb" data-page="11.655" data-line="5" id="l11.655.5"></span>τῷ χρόνῳ. ἔστι μὲν δὴ μετὰ τὴν ζέσιν ἔν τισι τῶν
<span class="lb" data-page="11.655" data-line="6" id="l11.655.6"></span>οἴνων γλυκύτης εἰλικρινὴς ἡδεῖά τε ἅμα καὶ οἰκεία τῆς αὐτοῦ
<span class="lb" data-page="11.655" data-line="7" id="l11.655.7"></span>τοῦ χυλοῦ φύσεως, οὐχ ὥσπερ ἡ πρόσθεν μικτή τις ἔκ τε τῆς
<span class="lb" data-page="11.655" data-line="8" id="l11.655.8"></span>οἰκείας καὶ τῆς κατὰ τὸ ἡμίπεπτόν τε καὶ ὑδατῶδες περίττωμα
<span class="lb" data-page="11.655" data-line="9" id="l11.655.9"></span>ζέσεως, ὥστ’ εἴπερ ὡμολόγηται μὲν ἅπαντας τοὺς οἴνους
<span class="lb" data-page="11.655" data-line="10" id="l11.655.10"></span>χρονίζοντας γίγνεσθαι θερμοτέρους. συμβαίνει δὲ τοῖς αὐστηροῖς
<span class="lb" data-page="11.655" data-line="11" id="l11.655.11"></span>αὐτῶν ἐν τῷ παλαιοῦσθαι πρῶτον μὲν γλυκύτητά τινα
<span class="lb" data-page="11.655" data-line="12" id="l11.655.12"></span>καὶ δριμύτητα προσλαμβάνειν, ἀποτιθεμένοις τὴν στύψιν,
<span class="lb" data-page="11.655" data-line="13" id="l11.655.13"></span>ἐφεξῆς δὲ παραύξεσθαι μὲν τῇ δριμύτητι, παύεσθαι δὲ κατὰ
<span class="lb" data-page="11.655" data-line="14" id="l11.655.14"></span>βραχὺ τῆς γλυκύτητος, κᾄπειτ’ αὖθις ἐν τῷ πλείονι χρόνῳ
<span class="lb" data-page="11.655" data-line="15" id="l11.655.15"></span>δριμεῖς θ’ ἱκανῶς γίγνεσθαι καὶ πικρότητα ἀεὶ προσλαμβάνειν
<span class="lb" data-page="11.655" data-line="16" id="l11.655.16"></span>καὶ τελευτῶντας, ἡνίκα παχύνονται, παντελῶς ἐκπικροῦσθαι.
<span class="lb" data-page="11.655" data-line="17" id="l11.655.17"></span>καὶ πρόδηλον, ὡς τὸ μὲν γλυκὺ θερμότερόν ἐστι τοῦ στρυφνοῦ,
<span class="lb" data-page="11.655" data-line="18" id="l11.655.18"></span>τὸ δὲ πικρὸν τοῦ γλυκέος. ἀλλ’ εἴπερ ἡ γλυκύτης ὑπὸ
<span class="pb" data-page="11.656" id="p11.656"></span>
<span class="lb" data-page="11.656" data-line="1" id="l11.656.1"></span>συμμετρίας θερμοῦ γίγνεται, δῆλον ὡς ἡ στρυφνότης ὑπὸ
<span class="lb" data-page="11.656" data-line="2" id="l11.656.2"></span>τοῦ ψυχροῦ κρατοῦντος ἀποτελεσθήσεται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.12">
<span class="pb page1" data-page="11.656" id="p11.656"></span>
<span class="milestone ed1page page1" data-n="2.47" data-unit="ed1page" id="ed1page.2.47"></span>
<span class="milestone ed2page page1" data-n="13.97" data-unit="ed2page" id="ed2page.13.97"></span>
            <p>
<span class="lb" data-page="11.656" data-line="3" id="l11.656.3"></span>Ὅτι δὲ καὶ ἡ ὀξύτης ὑπὸ ψύξεως δημιουργεῖται
<span class="lb" data-page="11.656" data-line="4" id="l11.656.4"></span>δέδεικται μὲν καὶ πρόσθεν ἡμῖν. ἀλλ’ ἐπειδὴ κατὰ
<span class="lb" data-page="11.656" data-line="5" id="l11.656.5"></span>τὸν παρόντα λόγον ὑπὲρ τῆς κατὰ φύσιν ἐν χρόνῳ μεταβολῆς
<span class="lb" data-page="11.656" data-line="6" id="l11.656.6"></span>τῶν οἴνων ἐδηλώσαμεν, εἴπωμέν τι καὶ περὶ τῆς παρὰ φύσιν.
<span class="lb" data-page="11.656" data-line="7" id="l11.656.7"></span>ὡς οὖν ὁ στρυφνὸς οἶνος ἐν τῷ χρόνῳ γλυκύτερος μὲν πρῶτον,
<span class="lb" data-page="11.656" data-line="8" id="l11.656.8"></span>ἐφεξῆς δὲ δριμύτερός τε καὶ πικρότερος ἀποτελεῖται καὶ
<span class="lb" data-page="11.656" data-line="9" id="l11.656.9"></span>τελευτῶν ἐκπικροῦται, κατὰ δὲ τὸν αὐτὸν τρόπον ὅ τε ῥιγώσας
<span class="lb" data-page="11.656" data-line="10" id="l11.656.10"></span>ὀξύτερος εὐθὺς γίγνεται καὶ εἰ τελέως ἀποψυγείη τελέως
<span class="lb" data-page="11.656" data-line="11" id="l11.656.11"></span>ὀξύνεται, ὅ τ’ εὐθέως ἐν τῆ συγκομιδῇ τῶν καρπῶν ὑετοῦ
<span class="lb" data-page="11.656" data-line="12" id="l11.656.12"></span>κατασχόντος ὀθνείας ὑγρότητος ἀναπλησθεὶς, ὅ τ’ ἄλλως
<span class="lb" data-page="11.656" data-line="13" id="l11.656.13"></span>ὕδατος προσλαβὼν, ὀξεῖς ἑτοίμως οἱ τοιοῦτοι πάντες ἐπὶ
<span class="lb" data-page="11.656" data-line="14" id="l11.656.14"></span>μικραῖς προφάσεσιν ἀποτελοῦνται. ἔμπαλιν δ’ αὐτοῖς οἱ πυρὶ
<span class="lb" data-page="11.656" data-line="15" id="l11.656.15"></span>πλησιάζοντες ἔν τε τῷ παραχρῆμα καὶ εἰς ὕστερον ἀεὶ καὶ
<span class="lb" data-page="11.656" data-line="16" id="l11.656.16"></span>μᾶλλον γίνονται γλυκεῖς. εἰς χρόνον δὲ πάμπολυν ἐκπίπτοντες
<span class="lb" data-page="11.656" data-line="17" id="l11.656.17"></span>καὶ οὗτοι μεταπίπτουσιν οὐδὲν ἧττον τῶν ἄλλων εἰς πικρότητα,
<span class="pb" data-page="11.657" id="p11.657"></span>
<span class="lb" data-page="11.657" data-line="1" id="l11.657.1"></span>καί πως ἔοικε τοῦτο καὶ κατὰ τὸν φυσικὸν λόγον ὁμολογεῖν
<span class="lb" data-page="11.657" data-line="2" id="l11.657.2"></span>ἑαυτῷ. <span class="milestone ed2page" data-n="13.98" data-unit="ed2page" id="ed2page.13.98"></span>εἰ γὰρ ἡ ὄμφαξ μὲν ὀξεῖα, γλυκεῖα δὲ ἡ
<span class="lb" data-page="11.657" data-line="3" id="l11.657.3"></span>στραφυλὴ καὶ τὸ πεπαίνεσθαι τοῖς καρποῖς ἅπασι παρὰ τῆς
<span class="lb" data-page="11.657" data-line="4" id="l11.657.4"></span>ἡλιακῆς ἐγγίνεται θερμότητος, εὔδηλον ὡς τὸ μὲν ἀτελέστερον
<span class="lb" data-page="11.657" data-line="5" id="l11.657.5"></span>καὶ ψυχρότερον ὀξὺ, τὸ δὲ τελεώτερον καὶ θερμότερον
<span class="lb" data-page="11.657" data-line="6" id="l11.657.6"></span>ὑπάρχει γλυκύ. ὅταν οὖν ὁ οἶνος ἐν τῷ ψύχεσθαι πάλιν ἀποξύνηται,
<span class="lb" data-page="11.657" data-line="7" id="l11.657.7"></span>πρόδηλον ὡς εἰς τὸν αὐτὸν πάλιν ἐπανέρχεται χυλὸν
<span class="lb" data-page="11.657" data-line="8" id="l11.657.8"></span>ἐξ οὗπερ ἐγένετο. διενήνοχε μέντοι τὴν δύναμιν κατὰ τοσόνδε
<span class="lb" data-page="11.657" data-line="9" id="l11.657.9"></span>ὄμφακος χυλὸς ὄξους, ὅτι τῷ μὲν ὄξει προσέρχεταί τις ἐκ
<span class="lb" data-page="11.657" data-line="10" id="l11.657.10"></span>σηπεδονώδους θερμότητος δριμύτης. καὶ διὰ τοῦτο καλῶς
<span class="lb" data-page="11.657" data-line="11" id="l11.657.11"></span>ἔλεγεν Ἀριστοτέλης αὐτὸ, τὸ μὲν οἰκεῖον τοῦ οἴνου θερμὸν
<span class="lb" data-page="11.657" data-line="12" id="l11.657.12"></span>ψυχρὸν ὑπάρχειν, τὸ δ’ ἐπίκτητον θερμόν. ὁ δὲ τῆς ὄμφακος
<span class="lb" data-page="11.657" data-line="13" id="l11.657.13"></span>χυλὸς οὐκ ἔχει τὴν θερμότητα, καὶ διὰ τοῦτο οὐδὲ τὴν δριμύτητα.
<span class="lb" data-page="11.657" data-line="14" id="l11.657.14"></span>προσέρχεται δή τις αὐτοῖς κᾀκ τοῦ μᾶλλόν τε καὶ
<span class="lb" data-page="11.657" data-line="15" id="l11.657.15"></span>ἧττον ἐν τῷ λεπτομερεῖ τῆς οὐσίας διαφορά. λεπτομερέστερον
<span class="lb" data-page="11.657" data-line="16" id="l11.657.16"></span>γάρ ἐστι τὸ ὄξος ὄμφακος χυλοῦ, καὶ δὴ καὶ ἡ αἴσθησις
<span class="lb" data-page="11.657" data-line="17" id="l11.657.17"></span>τῷ λόγῳ μαρτυρεῖ. διενήνοχε γὰρ ἡ ἀπὸ τοῦ ὄξους ἔμψυξις
<span class="lb" data-page="11.657" data-line="18" id="l11.657.18"></span>τῆς ἀπὸ τοῦ χυλοῦ τῶν ὀμφάκων τῷ σφοδρῷ καὶ ἐπιμίκτῳ.
<span class="pb" data-page="11.658" id="p11.658"></span>
<span class="lb" data-page="11.658" data-line="1" id="l11.658.1"></span>ἀσθενεστέρα μὲν γὰρ ἡ ἀπὸ τῆς ὄμφακος ψύξις, οὐ μὴν μετέχουσά
<span class="lb" data-page="11.658" data-line="2" id="l11.658.2"></span>γε θερμότητος ἀλλοτρίας οὐδ’ ὀλίγον· ἡ δὲ ἀπὸ τοῦ
<span class="lb" data-page="11.658" data-line="3" id="l11.658.3"></span>ὄξους ἰσχυροτέρα μὲν εἰς τοσοῦτον, εἰς ὅσον καὶ λεπτομερεστέρα.
<span class="lb" data-page="11.658" data-line="4" id="l11.658.4"></span>μέτεστι δ’ αὐτῷ καὶ δριμύτητος θερμαινούσης, οὐχ
<span class="lb" data-page="11.658" data-line="5" id="l11.658.5"></span>ἱκανῆς μὲν ἐκνικῆσαι τὴν ἀπὸ τῆς ὀξύτητος ψύξιν, εἰς δὲ τὸ
<span class="lb" data-page="11.658" data-line="6" id="l11.658.6"></span>τῆς διεξόδου τάχος ὑπηρετούσης. εἰς ὅσον γάρ ἐστι τὸ θερμὸν
<span class="lb" data-page="11.658" data-line="7" id="l11.658.7"></span>τοῦ ψυχροῦ ποριμώτερον, εἰς τοσοῦτον καὶ ὁ δριμὺς χυμὸς
<span class="lb" data-page="11.658" data-line="8" id="l11.658.8"></span>τοῦ ὀξέος ἑτοιμότερον διέρχεται τῶν αἰσθητικῶν σωμάτων
<span class="lb" data-page="11.658" data-line="9" id="l11.658.9"></span>τοὺς πόρους, ὥσθ’ ὁ μὲν οἷον ὁδοποιεῖ φθάνων, ὁ δ’ οὐκ εἰς
<span class="lb" data-page="11.658" data-line="10" id="l11.658.10"></span>μακρὰν ἕπεται, κᾀν τούτῳ τὸ τῆς αἰσθήσεως ἐπίμικτόν τε
<span class="lb" data-page="11.658" data-line="11" id="l11.658.11"></span>καὶ δυσερμήνευτον ἀποτελεῖται, οὔθ’ ἁπλῶς ψυχρὸν ἀποφήνασθαι
<span class="lb" data-page="11.658" data-line="12" id="l11.658.12"></span>τὸ ὄξος δυναμένης, αἰσθάνεται γὰρ ἐν αὐτῷ πυρώδους
<span class="lb" data-page="11.658" data-line="13" id="l11.658.13"></span>τινὸς δριμύτητος, οὔθ’ ἁπλῶς θερμόν. ἐπικαταλαμβάνουσα
<span class="lb" data-page="11.658" data-line="14" id="l11.658.14"></span>γὰρ ἀεὶ τὴν ἐκ τῆς ποδηγούσης δριμύτητος θάλψιν ἡ
<span class="lb" data-page="11.658" data-line="15" id="l11.658.15"></span>ἐκ τῆς ἑπομένης ὀξύτητος ψύξις ἀμαυροῖ καὶ κατασβέννυσι
<span class="lb" data-page="11.658" data-line="16" id="l11.658.16"></span>παραχρῆμα. καὶ διὰ τοῦτο πολὺ πλείων ἐστὶν ἡ ἐκ τῆς ψύξεως
<span class="lb" data-page="11.658" data-line="17" id="l11.658.17"></span>αἴσθησίς τε καὶ διάθεσις ἤπερ ἡ ἐκ τῆς θερμότητος. ﻿
<span class="pb" data-page="11.659" id="p11.659"></span>
<span class="lb" data-page="11.659" data-line="1" id="l11.659.1"></span>εἰ δέ γε τῷ μέλιτι πλείονι μίξαις ὄξος ὀλίγον, αἰσθήσῃ σαφῶς
<span class="lb" data-page="11.659" data-line="2" id="l11.659.2"></span>αὐτίκα ψύξεως καὶ θερμότητος. εἰ μὲν γὰρ ὀλίγον τὸ μέλι
<span class="lb" data-page="11.659" data-line="3" id="l11.659.3"></span>πολλῷ τῷ ὄξει κεράσαις, πλέονι μέτρῳ ψυχρὸν ἢ θερμὸν
<span class="lb" data-page="11.659" data-line="4" id="l11.659.4"></span>φανεῖταί σοι τὸ μιχθέν· εἰ δὲ πολλῷ τῷ μέλιτι ὀλίγον τὸ ὄξος,
<span class="lb" data-page="11.659" data-line="5" id="l11.659.5"></span>μᾶλλον θερμαῖνον ἢ ψυχρόν· κᾀν τοῖς ὄγκοις δ’ εἰ μίξαις ἶσα,
<span class="lb" data-page="11.659" data-line="6" id="l11.659.6"></span>τῇ γοῦν δυνάμει κρατοῦν εὑρήσεις τὸ ὄξος ἔτι. εἰ δ’, ὡς εἴρηται,
<span class="lb" data-page="11.659" data-line="7" id="l11.659.7"></span>πλέον εἴη πολλῷ τὸ μέλι, πάλιν ἰσάζουσαν εὑρήσεις ἐν
<span class="lb" data-page="11.659" data-line="8" id="l11.659.8"></span>τῇ τοιᾷδε κράσει τὴν ψύξιν τῇ θερμότητι. πολλαπλασίῳ γάρ
<span class="lb" data-page="11.659" data-line="9" id="l11.659.9"></span>τινι τῶν συμμέτρως θερμῶν ἐπὶ τὴν ψύξιν ἀποκεχώρηκε τὸ
<span class="lb" data-page="11.659" data-line="10" id="l11.659.10"></span>ὄξος ἤπερ ἐπὶ τὴν θερμότητα τὸ μέλι. δέδεικται γοῦν καὶ
<span class="lb" data-page="11.659" data-line="11" id="l11.659.11"></span>πρόσθεν ὡς οὐκ ἐγχωρεῖ βιαίαν θερμότητα συνεῖναι γλυκύτητι.
<span class="lb" data-page="11.659" data-line="12" id="l11.659.12"></span>καὶ καλῶς εἴρηται πάλαι τὸ πάντ’ ἀλλήλοις ὁμολογεῖν
<span class="lb" data-page="11.659" data-line="13" id="l11.659.13"></span>τἀληθῆ. καὶ γὰρ οὖν καὶ καθ’ ὑποχονδρίων ἐγκαιομένων
<span class="lb" data-page="11.659" data-line="14" id="l11.659.14"></span>ἀμείνων ὁ τῆς ὄμφακος χυλὸς ὄξους αὐτοῦ, τῷ μήτε βίαιον
<span class="lb" data-page="11.659" data-line="15" id="l11.659.15"></span>καὶ πληκτικὴν ἔχειν τὴν ψύξιν μήτ’ ἐπίμικτον δακνώδει θερμότητι.
<span class="lb" data-page="11.659" data-line="16" id="l11.659.16"></span>δέονται δὲ οἱ πάσχοντες ᾧδε παρηγορηθῆναι μὲν
<span class="lb" data-page="11.659" data-line="17" id="l11.659.17"></span>ἀβιάστως, ὡς εἴρηται, ἔξωθεν δὲ μηδεμίαν ἐπικτήσασθαι
<span class="pb" data-page="11.660" id="p11.660"></span>
<span class="lb" data-page="11.660" data-line="1" id="l11.660.1"></span>δακνώδη θερμότητα ἢ δριμύτητα. ταυτὶ μὲν οὖν ἤδη πως
<span class="lb" data-page="11.660" data-line="2" id="l11.660.2"></span>ἅπτεται θεραπευτικῆς μεθόδου, κοινωνούσης πολλαχόθι τῇ
<span class="lb" data-page="11.660" data-line="3" id="l11.660.3"></span>νῦν ἐνεστώσῃ πραγματείᾳ, καὶ διὰ τοῦτο καταλιπόντες αὐτὰ
<span class="lb" data-page="11.660" data-line="4" id="l11.660.4"></span>πάλιν ἐπὶ τὸ προκείμενον ἐπανέλθωμεν. ὁ τοίνυν τῆς ὄμφακος
<span class="lb" data-page="11.660" data-line="5" id="l11.660.5"></span>χυλὸς οὐκ ὀξὺς μόνον ἐστὶν, ἀλλὰ καὶ στρυφνός. ὡς γὰρ
<span class="lb" data-page="11.660" data-line="6" id="l11.660.6"></span>καὶ πρόσθεν εἴρηται, σχεδὸν ἅπαντες οἱ τῶν δένδρων καρποὶ
<span class="lb" data-page="11.660" data-line="7" id="l11.660.7"></span>κατὰ τὴν πρώτην γένεσιν, ὡς καὶ Θεόφραστος ἔλεγε, στρυφνοὶ
<span class="lb" data-page="11.660" data-line="8" id="l11.660.8"></span>γευομένοις εἰσὶν, εἶτ’ ἐπειδὰν ὑγρότητος πληρῶνται,
<span class="lb" data-page="11.660" data-line="9" id="l11.660.9"></span><span class="milestone ed1page" data-n="2.48" data-unit="ed1page" id="ed1page.2.48"></span>προσλαμβάνουσι μὲν ὀξύτητος, ἀφαιροῦσι δὲ τῆς στρυφνότητος.
<span class="lb" data-page="11.660" data-line="10" id="l11.660.10"></span><span class="milestone ed2page" data-n="13.99" data-unit="ed2page" id="ed2page.13.99"></span>ἔστι δ’ οὔτε τὸ προσγινόμενον οὔτε τὸ ἀφαιρούμενον
<span class="lb" data-page="11.660" data-line="11" id="l11.660.11"></span>ἶσον ἐν ἅπασι τοῖς καρποῖς οὔτε κατ’ εἶδος αὐτῶν
<span class="lb" data-page="11.660" data-line="12" id="l11.660.12"></span>οὔτε κατὰ γένος οὐδὲν. αὐτίκα γέ τοι τῶν ὀμφάκων ἔνιαι
<span class="lb" data-page="11.660" data-line="13" id="l11.660.13"></span>μὲν τῆς στρυφνύτητος πλέον, ἔνιαι δὲ τῆς ὀξύτητος πλέον,
<span class="lb" data-page="11.660" data-line="14" id="l11.660.14"></span>ἔνιαι δὲ ἀμφοτέρων ἰσαζουσῶν μετέχουσιν. ἀλλὰ πρός γε τὸ
<span class="lb" data-page="11.660" data-line="15" id="l11.660.15"></span>καύσους ἐμψύχειν εὐλόγως ἁρμόττουσιν ἅπασαι. οὐ μόνον
<span class="lb" data-page="11.660" data-line="16" id="l11.660.16"></span>γὰρ τὸ ὀξὺ ψυχρόν ἐστιν, ἀλλὰ καὶ τὸ στρυφνὸν, ὡς καὶ πρόσθεν
<span class="lb" data-page="11.660" data-line="17" id="l11.660.17"></span>ἐλέγομεν. ἀποχωρεῖ δὴ κᾀνταῦθα πάλιν ὁ λόγος ἐπὶ
<span class="lb" data-page="11.660" data-line="18" id="l11.660.18"></span>τὴν θεραπευτικὴν μέθοδον. αὖθις οὖν αὐτὸν ἐπὶ τὸ προκείμενον
<span class="pb" data-page="11.661" id="p11.661"></span>
<span class="lb" data-page="11.661" data-line="1" id="l11.661.1"></span>ἀναγάγωμεν. ἦν δ’ ἐξ ἀρχῆς, ὡς οἶμαι, προκείμενον
<span class="lb" data-page="11.661" data-line="2" id="l11.661.2"></span>ἐν τῷδε τῷ γράμματι περὶ τῶν χυμῶν ἁπάντων διελθεῖν, καὶ
<span class="lb" data-page="11.661" data-line="3" id="l11.661.3"></span>σχεδὸν μὲν ἤδη περὶ τῶν πλείστων εἴρηται, κατὰ δὲ τὴν τοῦ
<span class="lb" data-page="11.661" data-line="4" id="l11.661.4"></span>λόγου κοινωνίαν ἐφάψασθαι καὶ τῶν ἄλλων ἡμῶν ἀναγκασθέντων.
<span class="lb" data-page="11.661" data-line="5" id="l11.661.5"></span>οὐ γὰρ περὶ στρυφνοῦ καὶ αὐστηροῦ καὶ ὀξέος εἴρηται
<span class="lb" data-page="11.661" data-line="6" id="l11.661.6"></span>μόνον, ἀλλὰ καὶ περὶ γλυκέος ἤδη πολλάκις καὶ πικροῦ
<span class="lb" data-page="11.661" data-line="7" id="l11.661.7"></span>καὶ δριμέος. προσθεῖναι δ’ ἀναγκαῖόν ἐστι τὰ λείποντα πρὸς
<span class="lb" data-page="11.661" data-line="8" id="l11.661.8"></span>τὴν τοῦ παντὸς λόγου τελειότητα. λείπει δ’ ἐπὶ μὲν τῶν στυφόντων
<span class="lb" data-page="11.661" data-line="9" id="l11.661.9"></span>οὐδέν τι μέγα καὶ ἀξιόλογον, ὃ καὶ μὴ διὰ τῶν ἤδη
<span class="lb" data-page="11.661" data-line="10" id="l11.661.10"></span>λελεγμένων ἔσται δῆλον.
</p>
          </article>

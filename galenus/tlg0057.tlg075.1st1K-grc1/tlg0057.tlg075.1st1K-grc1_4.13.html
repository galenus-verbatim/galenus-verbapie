<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.13">
<span class="pb page1" data-page="11.661" id="p11.661"></span>
<span class="milestone ed1page page1" data-n="2.48" data-unit="ed1page" id="ed1page.2.48"></span>
<span class="milestone ed2page page1" data-n="13.99" data-unit="ed2page" id="ed2page.13.99"></span>
            <p>
<span class="lb" data-page="11.661" data-line="11" id="l11.661.11"></span>Ἐπεὶ δὲ τῶν ὀξέων ἴσως ἄν τῳ δόξειε λείπειν,
<span class="lb" data-page="11.661" data-line="12" id="l11.661.12"></span>ὅ τινας καὶ τῶν ἐλλογίμων ἰατρῶν ἐξηπάτησεν· τῷ
<span class="lb" data-page="11.661" data-line="13" id="l11.661.13"></span>γὰρ τοὺς οἴνους τοὺς ἀσθενεῖς ἔν τε τῷ ἦρι καὶ τῷ θέρει
<span class="lb" data-page="11.661" data-line="14" id="l11.661.14"></span>μεταβάλλειν τε καὶ ὀξύνεσθαι, χειμῶνος δ’ ἐν ταῖς οἰκείαις
<span class="lb" data-page="11.661" data-line="15" id="l11.661.15"></span>φυλάττεσθαι ποιότησιν, ὑπὸ θερμοῦ τισιν ἔδοξεν ἡ ὀξύτης
<span class="lb" data-page="11.661" data-line="16" id="l11.661.16"></span>γεννᾶσθαι. συναύξει δ’ αὐτῶν τὴν ὑπόληψιν ὅ τε κινηθεὶς
<span class="lb" data-page="11.661" data-line="17" id="l11.661.17"></span>σφοδρότερον οἶνος, ὅ τ’ ἐν τοῖς πλοίοις μετακομισθεὶς ποῤῥώτερον.
<span class="lb" data-page="11.661" data-line="18" id="l11.661.18"></span>καὶ γὰρ οἱ τοιοῦτοι πάντες, ὅταν ἀσθενεῖς ὦσιν,
<span class="pb" data-page="11.662" id="p11.662"></span>
<span class="lb" data-page="11.662" data-line="1" id="l11.662.1"></span>ὀξύνονται τάχιστα. καὶ μέντοι τοὺς πίθους ἔνιοι τῶν τὰ
<span class="lb" data-page="11.662" data-line="2" id="l11.662.2"></span>γεωργικὰ γραψάντων ἀξιοῦσιν ἐν οἴκοις κατορύττεσθαι πρὸς
<span class="lb" data-page="11.662" data-line="3" id="l11.662.3"></span>ἄρκτον ἐστραμμένοις, ὡς τῆς μὲν ψύξεως φυλαττούσης αὐτῶν
<span class="lb" data-page="11.662" data-line="4" id="l11.662.4"></span>τὴν ποιότητα, τῆς δὲ θερμότητος μεταβαλλούσης. ἀτὰρ οὖν
<span class="lb" data-page="11.662" data-line="5" id="l11.662.5"></span>καὶ φαίνεται τοῦτο πολλαχόθι γιγνόμενον, αὐτῇ τῇ πείρᾳ
<span class="lb" data-page="11.662" data-line="6" id="l11.662.6"></span>βασανισθέν. ὀξύνονται γὰρ ἔνιοι τῶν οἴνων ἑτοίμως, ὅταν
<span class="lb" data-page="11.662" data-line="7" id="l11.662.7"></span>ἐν μεσημβρινοῖς καὶ προσηλίοις χωρίοις ἀποκέωνται, καί μοι
<span class="lb" data-page="11.662" data-line="8" id="l11.662.8"></span>δοκεῖ τὴν ἀρχὴν τῆς τῶν εἰρημένων λύσεως ἐντεῦθεν ποιήσασθαι.
<span class="lb" data-page="11.662" data-line="9" id="l11.662.9"></span>τὸ γὰρ μήτε πάντας ὀξύνεσθαι θερμαινομένους, ἀλλ’
<span class="lb" data-page="11.662" data-line="10" id="l11.662.10"></span>ὅσοι ψυχρότεροι κατ’ ἀρχὰς εὐθέως εἰσὶ, μήτε τῶν παλαιωθέντων
<span class="lb" data-page="11.662" data-line="11" id="l11.662.11"></span>τινὶ συμπίπτειν τοῦτο, τὴν ἐπὶ τἀληθὲς ὁδὸν ἡμῖν εὑρήσει.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.14">
<span class="pb page1" data-page="11.662" id="p11.662">ㅤ</span>
<span class="milestone ed1page page1" data-n="2.48" data-unit="ed1page" id="ed1page.2.48">ㅤ</span>
<span class="milestone ed2page page1" data-n="13.99" data-unit="ed2page" id="ed2page.13.99">ㅤ</span>
            <p>
<span class="lb" data-page="11.662" data-line="12" id="l11.662.12">ㅤ</span>Ζητήσει γὰρ ὁ λόγος τὴν αἰτίαν, δι’ ἣν
<span class="lb" data-page="11.662" data-line="13" id="l11.662.13">ㅤ</span>ὑπὸ τῆς ἔξωθεν θερμότητος ὁ φύσει ψυχρὸς καὶ ἀσθενὴς οἶνος
<span class="lb" data-page="11.662" data-line="14" id="l11.662.14">ㅤ</span>ἐλέγχεται, καίτοι τοῦτό γε αὐτὸ τὸ ῥῆμα τὸ ἐξελέγχεται ῥηθὲν
<span class="lb" data-page="11.662" data-line="15" id="l11.662.15">ㅤ</span>ἁπάσας τὰς εἰρημένας ἀπορίας ἐπιλύεται. παραπλήσιον γάρ
<span class="lb" data-page="11.662" data-line="16" id="l11.662.16">ㅤ</span>τι συμβαίνει τοῖς οἴνοις, ὅσοι φύσει ψυχρότεροι καὶ ὑδατωδέστεροι
<span class="lb" data-page="11.662" data-line="17" id="l11.662.17">ㅤ</span>τυγχάνουσιν ὄντες, οἷόν τι καὶ ταῖς μικραῖς καὶ
<span class="lb" data-page="11.662" data-line="18" id="l11.662.18">ㅤ</span>ἀσθενέσι φλοξί. καὶ γὰρ καὶ ταύτας ἐν ἡλίω καταθεὶς ἰσχυρῷ
<span class="pb" data-page="11.663" id="p11.663">ㅤ</span>
<span class="lb" data-page="11.663" data-line="1" id="l11.663.1">ㅤ</span>τελέως ἀμυδρὰς ὄψει γιγνομένας, ἢ καὶ παντάπασιν ἀποσβεννυμένας.
<span class="lb" data-page="11.663" data-line="2" id="l11.663.2">ㅤ</span><span class="milestone ed2page" data-n="13.100" data-unit="ed2page" id="ed2page.13.100">ㅤ</span>οὕτω δὲ καὶ λύχνον καιόμενον, εἴ που ἄλλῃ
<span class="lb" data-page="11.663" data-line="3" id="l11.663.3">ㅤ</span>φλογὶ σφοδρᾷ καὶ μεγάλῃ παραθείης, εἴτ’ ἐν ἡλίῳ καταθείης
<span class="lb" data-page="11.663" data-line="4" id="l11.663.4">ㅤ</span>ἰσχυρῷ, μαραινόμενόν τε καὶ διαφορούμενον αὐτίκα θεάσῃ.
<span class="lb" data-page="11.663" data-line="5" id="l11.663.5">ㅤ</span>καὶ μὲν δὴ κᾂν εἰ ῥιπίζοις ἰσχυρῶς ἀσθενῆ καὶ μικρὰν φλόγα,
<span class="lb" data-page="11.663" data-line="6" id="l11.663.6">ㅤ</span>θᾶττον ἀποσβέσεις αὐτὴν ἢ αὐξήσεις. οὔτε γὰρ κίνησιν οὔτε
<span class="lb" data-page="11.663" data-line="7" id="l11.663.7">ㅤ</span>θερμασίαν ἰσχυρὰν ἀσθενὴς ὑπομένει φύσις, ἀλλὰ διαφορεῖται
<span class="lb" data-page="11.663" data-line="8" id="l11.663.8">ㅤ</span>πρὸς αὐτῆς μᾶλλον ἢ αὐξάνεται, ἐπεί τοι κᾀξεπίτηδες ἐν πολλοῖς
<span class="lb" data-page="11.663" data-line="9" id="l11.663.9">ㅤ</span>χωρίοις κινοῦσί τε καὶ μεταφέρουσι τοὺς οἴνους, ὥσπερ
<span class="lb" data-page="11.663" data-line="10" id="l11.663.10">ㅤ</span>οὖν καὶ ἡλιοῦσί γε καὶ θερμαίνουσιν, ὡς ἐνίους αὐτῶν ἀηδεῖς
<span class="lb" data-page="11.663" data-line="11" id="l11.663.11">ㅤ</span>γίγνεσθαι τὴν ἀπὸ τοῦ καπνοῦ δεχομένους ποιότητα. καὶ
<span class="lb" data-page="11.663" data-line="12" id="l11.663.12">ㅤ</span>παρ’ ἡμῖν γε κατὰ τὴν Ἀσίαν, ἐπὶ τοὺς κεράμους τῶν οἰκιῶν
<span class="lb" data-page="11.663" data-line="13" id="l11.663.13">ㅤ</span>ὅταν ἥκῃ θέρους ὥρα, λαγήνοις ἐγχεόμενοι σχεδὸν ἅπαντες
<span class="lb" data-page="11.663" data-line="14" id="l11.663.14">ㅤ</span>ἐπιτίθενται, καὶ μετὰ ταῦτα καθαιροῦντες ἐν ὑπερώοις οἰκήμασιν,
<span class="lb" data-page="11.663" data-line="15" id="l11.663.15">ㅤ</span>ὧν ἐν τοῖς κατωγέοις μέλλει καυθήσεσθαι φλὸξ πολλὴ
<span class="lb" data-page="11.663" data-line="16" id="l11.663.16">ㅤ</span>κατατίθενται καὶ ὅλως πρὸς μεσημβρίαν τε καὶ πρὸς ἥλιον
<span class="lb" data-page="11.663" data-line="17" id="l11.663.17">ㅤ</span>ἀεὶ στρέφουσι τὰς ἀποθήκας, οἷς μέλλει θᾶττον αὐτοὺς ἐκπέψαι
<span class="lb" data-page="11.663" data-line="18" id="l11.663.18">ㅤ</span>τε καὶ ποτίμους ἐργάσασθαι. ὃ γὰρ ἐν χρόνῳ πολλῷ ﻿
<span class="pb" data-page="11.664" id="p11.664">ㅤ</span>
<span class="lb" data-page="11.664" data-line="1" id="l11.664.1">ㅤ</span>τοῖς ἄλλοις, τοῦτο τοῖς οὕτω θερμανθεῖσιν ἐν ἐλαχίστῳ περιγίγνεται.
<span class="lb" data-page="11.664" data-line="2" id="l11.664.2">ㅤ</span>τῶν δὲ τὰ γεωργικὰ συγγραψάντων οὐδὲν θαυμαστὸν
<span class="lb" data-page="11.664" data-line="3" id="l11.664.3">ㅤ</span>ἐνίους ὑπὸ τῆς κατὰ τὰ σφέτερα χωρία πείρας ὑπὲρ
<span class="lb" data-page="11.664" data-line="4" id="l11.664.4">ㅤ</span>ἁπάντων οἴνων ἀποφήνασθαι προπετέστερον. ἀλλ’ οἵ γε περὶ
<span class="lb" data-page="11.664" data-line="5" id="l11.664.5">ㅤ</span>Θεόφραστον καὶ Ἀριστοτέλην τήν τ’ ἐμπειρίαν ἐπὶ πλέον
<span class="lb" data-page="11.664" data-line="6" id="l11.664.6">ㅤ</span>ἐκτείναντες καὶ διὰ τὴν ἐν φυσιολογίᾳ γυμνασίαν ἀκριβέστερον
<span class="lb" data-page="11.664" data-line="7" id="l11.664.7">ㅤ</span>ἅπαντα διαρθρώσαντες, ἄλλα τε τοιαῦτα πολλὰ καὶ περὶ τῶν
<span class="lb" data-page="11.664" data-line="8" id="l11.664.8">ㅤ</span>οἴνων ἡμᾶς ἐδίδαξαν, ὡς ὅμοιόν τι τοῖς ἡμῶν αὐτῶν πάσχειν
<span class="lb" data-page="11.664" data-line="9" id="l11.664.9">ㅤ</span>σώμασιν. ἢ γὰρ οὐχὶ καὶ ταῦτα θεώμεθα, παρὰ τό πως ἔχειν
<span class="lb" data-page="11.664" data-line="10" id="l11.664.10">ㅤ</span>ἀσθενείας ἢ ῥώμης. ὑπὸ τῶν αὐτῶν ὀνινάμενα καὶ βλαπτόμενα·
<span class="lb" data-page="11.664" data-line="11" id="l11.664.11">ㅤ</span>καὶ γὰρ καὶ γυμνάσια σφοδρὰ καὶ ἥλιος ἰσχυρότερα μὲν
<span class="lb" data-page="11.664" data-line="12" id="l11.664.12">ㅤ</span>ἐργάζεται τὰ θερμὰ καὶ ῥωμαλέα σώματα, καταβάλλει δὲ καὶ
<span class="lb" data-page="11.664" data-line="13" id="l11.664.13">ㅤ</span>διαφορεῖ καὶ καταψύχει τὰ μὴ τοιαῦτα, καὶ τῶν οἴνων τοὺς
<span class="lb" data-page="11.664" data-line="14" id="l11.664.14">ㅤ</span>μὲν θερμοὺς φύσει καὶ κίνησις ῥιπίζουσα καὶ ἥλιος ἐκθερμαίνων
<span class="lb" data-page="11.664" data-line="15" id="l11.664.15">ㅤ</span>καὶ φλόγες πλησίον καιόμεναι πεπαίνουσι θᾶττον. ὅσοι
<span class="lb" data-page="11.664" data-line="16" id="l11.664.16">ㅤ</span>δὲ ψυχρότεροί τέ εἰσι καὶ ὑδατωδέστεροι, τούτους ἐξελέγχει τε
<span class="lb" data-page="11.664" data-line="17" id="l11.664.17">ㅤ</span>τὰ τοιαῦτα πάντα καὶ θᾶττον ἀναγκάζει πάσχειν, ἃ μικρὸν
<span class="pb" data-page="11.665" id="p11.665">ㅤ</span>
<span class="lb" data-page="11.665" data-line="1" id="l11.665.1">ㅤ</span>ὕστερον ἔμελλε πείσεσθαι. φυλάττεται μὲν γὰρ ἕκαστον τῶν
<span class="lb" data-page="11.665" data-line="2" id="l11.665.2">ㅤ</span>ὄντων ἐπὶ τῆς οἰκείας φύσεως οἰκείῳ θερμῷ, διαφθείρεται δὲ
<span class="lb" data-page="11.665" data-line="3" id="l11.665.3">ㅤ</span>πρὸς τῆς ἔξωθεν ἀμετρίας, ἤτοι θερμότητος ὀθνείᾳ ἢ ψύξεως
<span class="lb" data-page="11.665" data-line="4" id="l11.665.4">ㅤ</span>πλεονεξίᾳ. καὶ τὸ μὲν ἀποτελούμενον ὑπ’ ἀμφοῖν ἓν, ὁ δὲ
<span class="lb" data-page="11.665" data-line="5" id="l11.665.5">ㅤ</span>τρόπος αὐτοῦ τῆς γενέσεως οὐχ εἷς. ὅθεν οὐδ’ ὁμοίως ἅπασι
<span class="lb" data-page="11.665" data-line="6" id="l11.665.6">ㅤ</span>τοῖς ἰδιώταις εὐφώρατος ὁ τρόπος ὅδε τῆς διαφορᾶς. ἐπειδὰν
<span class="lb" data-page="11.665" data-line="7" id="l11.665.7">ㅤ</span>μὲν ὑπὸ τοῦ ψυχροῦ νικηθῇ τὸ καθέκαστον τῶν ὄντων θερμῶν,
<span class="lb" data-page="11.665" data-line="8" id="l11.665.8">ㅤ</span>εὔδηλόν ἐστι καὶ τοῖς ἐπιτυχοῦσιν. ἐπειδὰν δ’ ὑπὸ τοῦ
<span class="lb" data-page="11.665" data-line="9" id="l11.665.9">ㅤ</span>σφοδροτέρου θερμοῦ περιστάντος ἔξωθεν διαφορηθῇ, λανθάνει
<span class="lb" data-page="11.665" data-line="10" id="l11.665.10">ㅤ</span>τοὺς ἀγυμνάστους περὶ φύσιν, οὐκ εἰδότας ὡς τὸ μὲν
<span class="lb" data-page="11.665" data-line="11" id="l11.665.11">ㅤ</span>σύμμετρον θερμὸν ἅπασιν ὠφέλιμον ὑπάρχει, τὸ δ’ ἄμετρον
<span class="lb" data-page="11.665" data-line="12" id="l11.665.12">ㅤ</span>οὐχ ἧττον τοῦ ψυχροῦ βλαβερόν.
</p>
          </article>

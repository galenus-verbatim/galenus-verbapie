<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.14">
<span class="pb page1" data-page="11.662" id="p11.662"></span>
<span class="milestone ed1page page1" data-n="2.48" data-unit="ed1page" id="ed1page.2.48"></span>
<span class="milestone ed2page page1" data-n="13.99" data-unit="ed2page" id="ed2page.13.99"></span>
            <p>
<span class="lb" data-page="11.662" data-line="12" id="l11.662.12"></span>Ζητήσει γὰρ ὁ λόγος τὴν αἰτίαν, δι’ ἣν
<span class="lb" data-page="11.662" data-line="13" id="l11.662.13"></span>ὑπὸ τῆς ἔξωθεν θερμότητος ὁ φύσει ψυχρὸς καὶ ἀσθενὴς οἶνος
<span class="lb" data-page="11.662" data-line="14" id="l11.662.14"></span>ἐλέγχεται, καίτοι τοῦτό γε αὐτὸ τὸ ῥῆμα τὸ ἐξελέγχεται ῥηθὲν
<span class="lb" data-page="11.662" data-line="15" id="l11.662.15"></span>ἁπάσας τὰς εἰρημένας ἀπορίας ἐπιλύεται. παραπλήσιον γάρ
<span class="lb" data-page="11.662" data-line="16" id="l11.662.16"></span>τι συμβαίνει τοῖς οἴνοις, ὅσοι φύσει ψυχρότεροι καὶ ὑδατωδέστεροι
<span class="lb" data-page="11.662" data-line="17" id="l11.662.17"></span>τυγχάνουσιν ὄντες, οἷόν τι καὶ ταῖς μικραῖς καὶ
<span class="lb" data-page="11.662" data-line="18" id="l11.662.18"></span>ἀσθενέσι φλοξί. καὶ γὰρ καὶ ταύτας ἐν ἡλίω καταθεὶς ἰσχυρῷ
<span class="pb" data-page="11.663" id="p11.663"></span>
<span class="lb" data-page="11.663" data-line="1" id="l11.663.1"></span>τελέως ἀμυδρὰς ὄψει γιγνομένας, ἢ καὶ παντάπασιν ἀποσβεννυμένας.
<span class="lb" data-page="11.663" data-line="2" id="l11.663.2"></span><span class="milestone ed2page" data-n="13.100" data-unit="ed2page" id="ed2page.13.100"></span>οὕτω δὲ καὶ λύχνον καιόμενον, εἴ που ἄλλῃ
<span class="lb" data-page="11.663" data-line="3" id="l11.663.3"></span>φλογὶ σφοδρᾷ καὶ μεγάλῃ παραθείης, εἴτ’ ἐν ἡλίῳ καταθείης
<span class="lb" data-page="11.663" data-line="4" id="l11.663.4"></span>ἰσχυρῷ, μαραινόμενόν τε καὶ διαφορούμενον αὐτίκα θεάσῃ.
<span class="lb" data-page="11.663" data-line="5" id="l11.663.5"></span>καὶ μὲν δὴ κᾂν εἰ ῥιπίζοις ἰσχυρῶς ἀσθενῆ καὶ μικρὰν φλόγα,
<span class="lb" data-page="11.663" data-line="6" id="l11.663.6"></span>θᾶττον ἀποσβέσεις αὐτὴν ἢ αὐξήσεις. οὔτε γὰρ κίνησιν οὔτε
<span class="lb" data-page="11.663" data-line="7" id="l11.663.7"></span>θερμασίαν ἰσχυρὰν ἀσθενὴς ὑπομένει φύσις, ἀλλὰ διαφορεῖται
<span class="lb" data-page="11.663" data-line="8" id="l11.663.8"></span>πρὸς αὐτῆς μᾶλλον ἢ αὐξάνεται, ἐπεί τοι κᾀξεπίτηδες ἐν πολλοῖς
<span class="lb" data-page="11.663" data-line="9" id="l11.663.9"></span>χωρίοις κινοῦσί τε καὶ μεταφέρουσι τοὺς οἴνους, ὥσπερ
<span class="lb" data-page="11.663" data-line="10" id="l11.663.10"></span>οὖν καὶ ἡλιοῦσί γε καὶ θερμαίνουσιν, ὡς ἐνίους αὐτῶν ἀηδεῖς
<span class="lb" data-page="11.663" data-line="11" id="l11.663.11"></span>γίγνεσθαι τὴν ἀπὸ τοῦ καπνοῦ δεχομένους ποιότητα. καὶ
<span class="lb" data-page="11.663" data-line="12" id="l11.663.12"></span>παρ’ ἡμῖν γε κατὰ τὴν Ἀσίαν, ἐπὶ τοὺς κεράμους τῶν οἰκιῶν
<span class="lb" data-page="11.663" data-line="13" id="l11.663.13"></span>ὅταν ἥκῃ θέρους ὥρα, λαγήνοις ἐγχεόμενοι σχεδὸν ἅπαντες
<span class="lb" data-page="11.663" data-line="14" id="l11.663.14"></span>ἐπιτίθενται, καὶ μετὰ ταῦτα καθαιροῦντες ἐν ὑπερώοις οἰκήμασιν,
<span class="lb" data-page="11.663" data-line="15" id="l11.663.15"></span>ὧν ἐν τοῖς κατωγέοις μέλλει καυθήσεσθαι φλὸξ πολλὴ
<span class="lb" data-page="11.663" data-line="16" id="l11.663.16"></span>κατατίθενται καὶ ὅλως πρὸς μεσημβρίαν τε καὶ πρὸς ἥλιον
<span class="lb" data-page="11.663" data-line="17" id="l11.663.17"></span>ἀεὶ στρέφουσι τὰς ἀποθήκας, οἷς μέλλει θᾶττον αὐτοὺς ἐκπέψαι
<span class="lb" data-page="11.663" data-line="18" id="l11.663.18"></span>τε καὶ ποτίμους ἐργάσασθαι. ὃ γὰρ ἐν χρόνῳ πολλῷ ﻿
<span class="pb" data-page="11.664" id="p11.664"></span>
<span class="lb" data-page="11.664" data-line="1" id="l11.664.1"></span>τοῖς ἄλλοις, τοῦτο τοῖς οὕτω θερμανθεῖσιν ἐν ἐλαχίστῳ περιγίγνεται.
<span class="lb" data-page="11.664" data-line="2" id="l11.664.2"></span>τῶν δὲ τὰ γεωργικὰ συγγραψάντων οὐδὲν θαυμαστὸν
<span class="lb" data-page="11.664" data-line="3" id="l11.664.3"></span>ἐνίους ὑπὸ τῆς κατὰ τὰ σφέτερα χωρία πείρας ὑπὲρ
<span class="lb" data-page="11.664" data-line="4" id="l11.664.4"></span>ἁπάντων οἴνων ἀποφήνασθαι προπετέστερον. ἀλλ’ οἵ γε περὶ
<span class="lb" data-page="11.664" data-line="5" id="l11.664.5"></span>Θεόφραστον καὶ Ἀριστοτέλην τήν τ’ ἐμπειρίαν ἐπὶ πλέον
<span class="lb" data-page="11.664" data-line="6" id="l11.664.6"></span>ἐκτείναντες καὶ διὰ τὴν ἐν φυσιολογίᾳ γυμνασίαν ἀκριβέστερον
<span class="lb" data-page="11.664" data-line="7" id="l11.664.7"></span>ἅπαντα διαρθρώσαντες, ἄλλα τε τοιαῦτα πολλὰ καὶ περὶ τῶν
<span class="lb" data-page="11.664" data-line="8" id="l11.664.8"></span>οἴνων ἡμᾶς ἐδίδαξαν, ὡς ὅμοιόν τι τοῖς ἡμῶν αὐτῶν πάσχειν
<span class="lb" data-page="11.664" data-line="9" id="l11.664.9"></span>σώμασιν. ἢ γὰρ οὐχὶ καὶ ταῦτα θεώμεθα, παρὰ τό πως ἔχειν
<span class="lb" data-page="11.664" data-line="10" id="l11.664.10"></span>ἀσθενείας ἢ ῥώμης. ὑπὸ τῶν αὐτῶν ὀνινάμενα καὶ βλαπτόμενα·
<span class="lb" data-page="11.664" data-line="11" id="l11.664.11"></span>καὶ γὰρ καὶ γυμνάσια σφοδρὰ καὶ ἥλιος ἰσχυρότερα μὲν
<span class="lb" data-page="11.664" data-line="12" id="l11.664.12"></span>ἐργάζεται τὰ θερμὰ καὶ ῥωμαλέα σώματα, καταβάλλει δὲ καὶ
<span class="lb" data-page="11.664" data-line="13" id="l11.664.13"></span>διαφορεῖ καὶ καταψύχει τὰ μὴ τοιαῦτα, καὶ τῶν οἴνων τοὺς
<span class="lb" data-page="11.664" data-line="14" id="l11.664.14"></span>μὲν θερμοὺς φύσει καὶ κίνησις ῥιπίζουσα καὶ ἥλιος ἐκθερμαίνων
<span class="lb" data-page="11.664" data-line="15" id="l11.664.15"></span>καὶ φλόγες πλησίον καιόμεναι πεπαίνουσι θᾶττον. ὅσοι
<span class="lb" data-page="11.664" data-line="16" id="l11.664.16"></span>δὲ ψυχρότεροί τέ εἰσι καὶ ὑδατωδέστεροι, τούτους ἐξελέγχει τε
<span class="lb" data-page="11.664" data-line="17" id="l11.664.17"></span>τὰ τοιαῦτα πάντα καὶ θᾶττον ἀναγκάζει πάσχειν, ἃ μικρὸν
<span class="pb" data-page="11.665" id="p11.665"></span>
<span class="lb" data-page="11.665" data-line="1" id="l11.665.1"></span>ὕστερον ἔμελλε πείσεσθαι. φυλάττεται μὲν γὰρ ἕκαστον τῶν
<span class="lb" data-page="11.665" data-line="2" id="l11.665.2"></span>ὄντων ἐπὶ τῆς οἰκείας φύσεως οἰκείῳ θερμῷ, διαφθείρεται δὲ
<span class="lb" data-page="11.665" data-line="3" id="l11.665.3"></span>πρὸς τῆς ἔξωθεν ἀμετρίας, ἤτοι θερμότητος ὀθνείᾳ ἢ ψύξεως
<span class="lb" data-page="11.665" data-line="4" id="l11.665.4"></span>πλεονεξίᾳ. καὶ τὸ μὲν ἀποτελούμενον ὑπ’ ἀμφοῖν ἓν, ὁ δὲ
<span class="lb" data-page="11.665" data-line="5" id="l11.665.5"></span>τρόπος αὐτοῦ τῆς γενέσεως οὐχ εἷς. ὅθεν οὐδ’ ὁμοίως ἅπασι
<span class="lb" data-page="11.665" data-line="6" id="l11.665.6"></span>τοῖς ἰδιώταις εὐφώρατος ὁ τρόπος ὅδε τῆς διαφορᾶς. ἐπειδὰν
<span class="lb" data-page="11.665" data-line="7" id="l11.665.7"></span>μὲν ὑπὸ τοῦ ψυχροῦ νικηθῇ τὸ καθέκαστον τῶν ὄντων θερμῶν,
<span class="lb" data-page="11.665" data-line="8" id="l11.665.8"></span>εὔδηλόν ἐστι καὶ τοῖς ἐπιτυχοῦσιν. ἐπειδὰν δ’ ὑπὸ τοῦ
<span class="lb" data-page="11.665" data-line="9" id="l11.665.9"></span>σφοδροτέρου θερμοῦ περιστάντος ἔξωθεν διαφορηθῇ, λανθάνει
<span class="lb" data-page="11.665" data-line="10" id="l11.665.10"></span>τοὺς ἀγυμνάστους περὶ φύσιν, οὐκ εἰδότας ὡς τὸ μὲν
<span class="lb" data-page="11.665" data-line="11" id="l11.665.11"></span>σύμμετρον θερμὸν ἅπασιν ὠφέλιμον ὑπάρχει, τὸ δ’ ἄμετρον
<span class="lb" data-page="11.665" data-line="12" id="l11.665.12"></span>οὐχ ἧττον τοῦ ψυχροῦ βλαβερόν.
</p>
          </article>

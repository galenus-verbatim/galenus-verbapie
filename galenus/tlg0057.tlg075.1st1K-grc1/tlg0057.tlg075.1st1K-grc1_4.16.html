<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.16">
<span class="pb page1" data-page="11.673" id="p11.673">ㅤ</span>
<span class="milestone ed1page page1" data-n="2.49" data-unit="ed1page" id="ed1page.2.49">ㅤ</span>
<span class="milestone ed2page page1" data-n="13.103" data-unit="ed2page" id="ed2page.13.103">ㅤ</span>
            <p>
<span class="lb" data-page="11.673" data-line="4" id="l11.673.4">ㅤ</span>Ὥσπερ οὖν ὅσα τῶν ἐδεσμάτων ὁμοιότατα
<span class="lb" data-page="11.673" data-line="5" id="l11.673.5">ㅤ</span>ταῖς τῶν τρεφομένων ὑπάρχει φύσεσιν, γλυκύτητά τ’ ἐμφαίνεται
<span class="lb" data-page="11.673" data-line="6" id="l11.673.6">ㅤ</span>καὶ σκευασίας οὐδεμιᾶς προσδεῖται, κατὰ τὸν αὐτὸν
<span class="lb" data-page="11.673" data-line="7" id="l11.673.7">ㅤ</span><span class="milestone ed1page" data-n="2.50" data-unit="ed1page" id="ed1page.2.50">ㅤ</span>τρόπον ὅσα ποῤῥώτερα τὴν κρᾶσίν ἐστιν τὰ μὲν ἡδυσμάτων,
<span class="lb" data-page="11.673" data-line="8" id="l11.673.8">ㅤ</span>τὰ δὲ καὶ συναμφοτέρων προσδεῖται, καὶ οὐδέν γε
<span class="lb" data-page="11.673" data-line="9" id="l11.673.9">ㅤ</span>θαυμαστὸν αὐτῶν τῶν ἡδυσμάτων μηδὲν ἐδώδιμον ὑπάρχον
<span class="lb" data-page="11.673" data-line="10" id="l11.673.10">ㅤ</span>εἰς ἡδονὴν συντελεῖν τῷ δι’ ἑαυτοῦ σκευασθέντι. δυοῖν γὰρ
<span class="lb" data-page="11.673" data-line="11" id="l11.673.11">ㅤ</span>ἀμέτροιν συνελθόντοιν ἐγχωρεῖ τὸ μικτὸν ἐξ ἀμφοῖν σύμμετρον
<span class="lb" data-page="11.673" data-line="12" id="l11.673.12">ㅤ</span>ἀποτελεσθῆναι καὶ διὰ τοῦτο γλυκὺ φανῆναι, τῶν ἀμέτρων
<span class="lb" data-page="11.673" data-line="13" id="l11.673.13">ㅤ</span>οὐκ ὄντων τοιούτων. ὅταν δὲ δὴ καὶ δι’ ἑψήσεως ἢ
<span class="lb" data-page="11.673" data-line="14" id="l11.673.14">ㅤ</span>ὀπτήσεως ἤ ὅλως ὑπὸ θερμοῦ τινος ἡ σκευασία γίνηται τῶν
<span class="lb" data-page="11.673" data-line="15" id="l11.673.15">ㅤ</span>ἐδεσμάτων, οὐδὲν οὔτ’ ἄπορον οὔτ’ ἄλογον ἃ πρότερον οὐκ
<span class="lb" data-page="11.673" data-line="16" id="l11.673.16">ㅤ</span>ἦν ἡδέα γενέσθαι νῦν ἥδιστα. φαίνεται γὰρ ἡ τοῦ θερμοῦ
<span class="lb" data-page="11.673" data-line="17" id="l11.673.17">ㅤ</span>φύσις οἷς ἂν ὁμιλήσῃ ταχέως ἀλλοιοῦν αὐτὰ καὶ μεταβάλλειν
<span class="pb" data-page="11.674" id="p11.674">ㅤ</span>
<span class="lb" data-page="11.674" data-line="1" id="l11.674.1">ㅤ</span>εἰς ἕτερον εἶδος, ὥστ’ οὐκέτι οὐδὲ τοῦτ’ ἄπορον, εἰ τινὰ μὲν
<span class="lb" data-page="11.674" data-line="2" id="l11.674.2">ㅤ</span>ἡδίω, τινὰ δὲ ἀηδέστερα γίνεται τῷ πυρὶ πλησιάζοντα, καὶ
<span class="lb" data-page="11.674" data-line="3" id="l11.674.3">ㅤ</span>τινὰ μὲν ἐλαχίστῳ χρόνῳ, τινὰ δ’ ἐπὶ πλεῖστον ἑψηθῆναι
<span class="lb" data-page="11.674" data-line="4" id="l11.674.4">ㅤ</span>χρήζῃ. τὰ μὲν γὰρ ὁμοιότατα ταῖς κράσεσι τῶν τρεφομένων
<span class="lb" data-page="11.674" data-line="5" id="l11.674.5">ㅤ</span>σωμάτων χωρὶς ἑψήσεώς τε καὶ σκευασίας ἤδη φαίνεται γλυκέα,
<span class="lb" data-page="11.674" data-line="6" id="l11.674.6">ㅤ</span>τὰ δ’ ἀνόμοια πάντα μὲν ἀηδῆ, πρὶν σκευασθῆναι.
<span class="lb" data-page="11.674" data-line="7" id="l11.674.7">ㅤ</span>δεῖται δὲ τὰ μὲν ὑπέρθερμα τῷ ψυχρῷ κολασθῆναι, τὰ δ’
<span class="lb" data-page="11.674" data-line="8" id="l11.674.8">ㅤ</span>ἱκανῶς ψυχρὰ ταῖς τε τῶν θερμῶν ἐδεσμάτων μίξεσιν καὶ
<span class="lb" data-page="11.674" data-line="9" id="l11.674.9">ㅤ</span>πυρί. κατὰ δὲ τὸν αὐτὸν τρόπον ὑγρότητι μὲν ὅσα γεώδη
<span class="lb" data-page="11.674" data-line="10" id="l11.674.10">ㅤ</span>καὶ ξηρὰ, ξηρότητι δὲ τὰ πλέον ἢ προσῆκεν ὑδατώδη τε καὶ
<span class="lb" data-page="11.674" data-line="11" id="l11.674.11">ㅤ</span>ὑγρά. τὰς μὲν οὖν ξηρότητας αἱ τῶν ὑγρῶν ἐπιμιξίαι, τὰς
<span class="lb" data-page="11.674" data-line="12" id="l11.674.12">ㅤ</span>δὲ ὑγρότητας αἱ τῶν ξηρῶν καὶ τὸ πῦρ ἐπανορθοῦται. μεγίστη
<span class="lb" data-page="11.674" data-line="13" id="l11.674.13">ㅤ</span>δὲ τοῦ λεγομένου πίστις ἡ κατὰ τὸ στόμα γιγνομένη
<span class="lb" data-page="11.674" data-line="14" id="l11.674.14">ㅤ</span>μεταβολή. τοῖς γοῦν ἐπὶ πλέον ἀσιτήσασιν ἁλυκὸν φαίνεται
<span class="lb" data-page="11.674" data-line="15" id="l11.674.15">ㅤ</span>τὸ πτύελον, εἰ δ’ ἐπὶ πλεῖστον, οὐχ ἁλυκὸν μόνον, ἀλλ’ ἤδη
<span class="lb" data-page="11.674" data-line="16" id="l11.674.16">ㅤ</span>καὶ πικρόν. οὕτω δὲ καὶ πᾶν ἐκχολοῦται τὸ σῶμα, καὶ εἴπερ
<span class="lb" data-page="11.674" data-line="17" id="l11.674.17">ㅤ</span>ἦν αἰσθητικὸν ἅπαν ὁμοίως τῇ γλώττῃ, καὶ τῆς ἁλυκότητος
<span class="pb" data-page="11.675" id="p11.675">ㅤ</span>
<span class="lb" data-page="11.675" data-line="1" id="l11.675.1">ㅤ</span>ἂν, οἶμαι, τῆς ἐν αὐτῷ ῥᾳδίως ἠσθάνετο καὶ τῆς πικρότητος,
<span class="lb" data-page="11.675" data-line="2" id="l11.675.2">ㅤ</span>ἔτι τε πρὸς τούτῳ καὶ αὐτῆς τῆς γλυκύτητος, ὑπαρχούσης
<span class="lb" data-page="11.675" data-line="3" id="l11.675.3">ㅤ</span>γε ἀεὶ τῷ κατὰ φύσιν αἵματι. νυνὶ δὲ ἐπειδὰν ἤτοι ῥαγέντος
<span class="lb" data-page="11.675" data-line="4" id="l11.675.4">ㅤ</span>ἢ ἀναστομωθέντος ἀγγείου τινὸς ἀθρόον τε καὶ θερμὸν
<span class="lb" data-page="11.675" data-line="5" id="l11.675.5">ㅤ</span>αἷμα κατὰ τῆς γλώττης ἐκχυθῇ, φαίνεται γλυκύτατον,
<span class="lb" data-page="11.675" data-line="6" id="l11.675.6">ㅤ</span>ὅταν, ὡς εἴρηται, κατὰ φύσιν ἔχῃ. ἐπεὶ τό γε νενοσηκὸς
<span class="lb" data-page="11.675" data-line="7" id="l11.675.7">ㅤ</span>πικρὸν ἢ ἁλυκόν ἐστιν, ἤ τινα τοιαύτην ἑτέραν ἐμφαίνει
<span class="lb" data-page="11.675" data-line="8" id="l11.675.8">ㅤ</span>ποιότητα, τὸ μέντοι καθ’ ὅλον τοῦ ζώου τὸ σῶμα λανθάνει,
<span class="lb" data-page="11.675" data-line="9" id="l11.675.9">ㅤ</span>καθάπερ αἱ χολαὶ καὶ τὸ φλέγμα. καίτοι τῶν
<span class="lb" data-page="11.675" data-line="10" id="l11.675.10">ㅤ</span>χολῶν ἡ μὲν ἀεὶ πικρὰ φαίνεται, κᾂν μικρῷ μορίῳ ψαύσῃ
<span class="lb" data-page="11.675" data-line="11" id="l11.675.11">ㅤ</span>τῆς γλώττης, ἡ μέλαινα δ’ ὀξεῖα. καὶ τοῦ φλέγματος καὶ
<span class="lb" data-page="11.675" data-line="12" id="l11.675.12">ㅤ</span>τῇ γλώττῃ πλησιάζοντος τὸ μὲν γλυκὺ, τὸ δὲ ὀξὺ, τὸ δὲ
<span class="lb" data-page="11.675" data-line="13" id="l11.675.13">ㅤ</span>ἁλμυρὸν ἐναργῶς ἐφάνη πολλάκις, ἄδηλον ὑπάρχον καὶ
<span class="lb" data-page="11.675" data-line="14" id="l11.675.14">ㅤ</span>τοῦτο καθ’ ὅλον τὸ ζῶον.
</p>
          </article>

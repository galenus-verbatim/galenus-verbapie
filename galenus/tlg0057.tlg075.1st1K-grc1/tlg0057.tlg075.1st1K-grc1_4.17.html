<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.17">
<span class="pb page1" data-page="11.675" id="p11.675">ㅤ</span>
<span class="milestone ed1page page1" data-n="2.50" data-unit="ed1page" id="ed1page.2.50">ㅤ</span>
<span class="milestone ed2page page1" data-n="13.103" data-unit="ed2page" id="ed2page.13.103">ㅤ</span>
            <p>
<span class="lb" data-page="11.675" data-line="15" id="l11.675.15">ㅤ</span><span class="milestone ed2page" data-n="13.104" data-unit="ed2page" id="ed2page.13.104">ㅤ</span>Οὐδὲν οὖν θαυμαστὸν οὐδὲ διὰ τί
<span class="lb" data-page="11.675" data-line="16" id="l11.675.16">ㅤ</span>τὸ γλυκύτατον ἁπάντων μέλι τὸν πικρότατον γεννᾷ χυμὸν
<span class="lb" data-page="11.675" data-line="17" id="l11.675.17">ㅤ</span>καὶ διὰ τί μάλιστα τοῖς ἀκμάζουσί τε καὶ φύσει θερμοῖς
<span class="lb" data-page="11.675" data-line="18" id="l11.675.18">ㅤ</span>καὶ πυρέττουσιν. ὡς γὰρ κἀκτὸς ἐπὶ πλέον ὁμιλῆσαν τῷ
<span class="pb" data-page="11.676" id="p11.676">ㅤ</span>
<span class="lb" data-page="11.676" data-line="1" id="l11.676.1">ㅤ</span>πυρὶ πικρὸν ἀποτελεῖται, κατὰ τὸν αὐτὸν τρόπον κᾀν τοῖς
<span class="lb" data-page="11.676" data-line="2" id="l11.676.2">ㅤ</span>τῶν ζώων σώμασιν, ὅταν ἀκραιφνεῖ πλησιάζῃ θερμότητι,
<span class="lb" data-page="11.676" data-line="3" id="l11.676.3">ㅤ</span>τὸν χολώδη γεννᾷ χυμόν. ἐν δὲ ταῖς ψυχροτέραις κράσεσιν
<span class="lb" data-page="11.676" data-line="4" id="l11.676.4">ㅤ</span>ἢ διὰ ἡλικίαν, ἢ διὰ φύσιν σώματος, ἢ διὰ νόσον, εἰς χρηστὸν
<span class="lb" data-page="11.676" data-line="5" id="l11.676.5">ㅤ</span>καὶ σύμμετρον αἷμα μεταβάλλει ῥᾳδίως. οὐ γὰρ ὑπερθερμαινόμενον
<span class="lb" data-page="11.676" data-line="6" id="l11.676.6">ㅤ</span>οὐδ’ ἀλλοιούμενον ἐπὶ πλέον ἐν τοῖς τοιούτοις σώμασιν,
<span class="lb" data-page="11.676" data-line="7" id="l11.676.7">ㅤ</span>ἀλλ’ ὅμοιόν τι τῷ μετρίως ἑψηθέντι πάσχον ἐξομοιοῦται
<span class="lb" data-page="11.676" data-line="8" id="l11.676.8">ㅤ</span>τελέως αὐτοῖς καὶ διαφυλάττει τὴν γλυκύτητα. καὶ
<span class="lb" data-page="11.676" data-line="9" id="l11.676.9">ㅤ</span>τί θαυμαστὸν ὑπὸ τῆς σφοδροτέρας ἐν τοῖς ζώοις θερμότητος
<span class="lb" data-page="11.676" data-line="10" id="l11.676.10">ㅤ</span>ἢ πλείονος ἑψήσεως ἐξίστασθαι τῆς ἀρχαίας γλυκύτητος
<span class="lb" data-page="11.676" data-line="11" id="l11.676.11">ㅤ</span>τὸ μέλι, καὶ χωρὶς τούτων ὑπὸ τῆς ἐν αὐτῷ θερμότητος
<span class="lb" data-page="11.676" data-line="12" id="l11.676.12">ㅤ</span>ἐν χρόνῳ πλέονι πικρὸν ἀποτελούμενον; ἐν γὰρ τῷ τάχει τῆς
<span class="lb" data-page="11.676" data-line="13" id="l11.676.13">ㅤ</span>μεταβολῆς ἡ διαφορὰ μόνον, οὐκ ἐν τῷ πάσχειν ἕτερον
<span class="lb" data-page="11.676" data-line="14" id="l11.676.14">ㅤ</span>πάθος ὑφ’ ἑτέρας αἰτίας. καὶ γὰρ τὸ πάθος αὐτὸ καὶ τὸ
<span class="lb" data-page="11.676" data-line="15" id="l11.676.15">ㅤ</span>μεταβάλλον αἴτιον ὂν, τὸ πάθος μὲν ἡ πικρότης, τὸ δ’ αἴτιον
<span class="lb" data-page="11.676" data-line="16" id="l11.676.16">ㅤ</span>ἡ ἀμετρία τῆς θερμότητος, ἀμετρίας δὲ τῆς εἰς ἀλλοίωσιν
<span class="lb" data-page="11.676" data-line="17" id="l11.676.17">ㅤ</span>ἀγούσης διττῆς ὑπαρχούσης τῷ γένει, ῥώμης τοῦ πλησιάζοντος,
<span class="pb" data-page="11.677" id="p11.677">ㅤ</span>
<span class="lb" data-page="11.677" data-line="1" id="l11.677.1">ㅤ</span>ἢ μήκους τοῦ χρόνου, τὴν μὲν ἑτέραν ἐξ ἡμῶν τε
<span class="lb" data-page="11.677" data-line="2" id="l11.677.2">ㅤ</span>καὶ τοῦ πυρὸς, τὴν δ’ ἑτέραν ἐξ αὐτοῦ λαμβάνει τὸ μέλι.
<span class="lb" data-page="11.677" data-line="3" id="l11.677.3">ㅤ</span>καὶ δεόντως ἐν χρόνῳ πλείονι γίγνεται τοῦτο τὴν ἐξ αὐτοῦ,
<span class="lb" data-page="11.677" data-line="4" id="l11.677.4">ㅤ</span>ὅτι καὶ τὸ μεταβάλλον ἀσθενέστερον. ὅπερ οὖν ὑπ’ ἐλάττονος
<span class="lb" data-page="11.677" data-line="5" id="l11.677.5">ㅤ</span>αἰτίας ἐν χρόνῳ πλείονι γίγνεται, τοῦθ’ ὑπὸ μείζονος
<span class="lb" data-page="11.677" data-line="6" id="l11.677.6">ㅤ</span>ἐν ἐλάττονι γίγνεσθαι τί θαυμαστόν; ἀλλ’ οὐ τό γε χάλα,
<span class="lb" data-page="11.677" data-line="7" id="l11.677.7">ㅤ</span>καίτοι γλυκὺ πρὸς τὴν γεῦσιν ὑπάρχον, ἐξ αὑτοῦ ποτε γίνεται
<span class="lb" data-page="11.677" data-line="8" id="l11.677.8">ㅤ</span>πικρόν. κρατεῖται γὰρ ἐν αὐτῷ τὸ θερμὸν ὑπὸ τοῦ
<span class="lb" data-page="11.677" data-line="9" id="l11.677.9">ㅤ</span>ψυχροῦ μᾶλλον ἢ κρατεῖ, καὶ διὰ τοῦτο ὀξύνεται κείμενον.
<span class="lb" data-page="11.677" data-line="10" id="l11.677.10">ㅤ</span>ἐκ τριῶν μὲν γὰρ οὐσιῶν διαφερουσῶν ταῖς ποιότησι σύγκειται,
<span class="lb" data-page="11.677" data-line="11" id="l11.677.11">ㅤ</span>καθότι καὶ πρόσθεν ἔλεγον, πρώτης μὲν τῆς παχείας,
<span class="lb" data-page="11.677" data-line="12" id="l11.677.12">ㅤ</span>ἐξ ἧς ὁ τυρὸς γίνεται, δευτέρας δὲ τῆς λιπαρᾶς, ἐξ ἧς ο῾
<span class="lb" data-page="11.677" data-line="13" id="l11.677.13">ㅤ</span>βούτυρος, καὶ τρίτης τῆς ὑδατώδους, ἣν ὀῤῥὸν ἐπονομάζομεν.
<span class="lb" data-page="11.677" data-line="14" id="l11.677.14">ㅤ</span>ἀλλὰ τούτων ἡ μὲν λιπαρὰ μάλιστα εὔκρατος, ἡ δὲ
<span class="lb" data-page="11.677" data-line="15" id="l11.677.15">ㅤ</span>παχεῖα μικρὸν ταύτης ἀποδέουσα. τὸ δ’ ὀῤῥῶδες περίττωμα
<span class="lb" data-page="11.677" data-line="16" id="l11.677.16">ㅤ</span>ψυχρόν τ’ ἐστὶ καὶ ὑγρὸν, ὥστε τὸ μὲν σύμπαν γάλα τοῦ
<span class="lb" data-page="11.677" data-line="17" id="l11.677.17">ㅤ</span>συμμέτρου τῇ θερμότητι σώματος ἀπολείπεσθαι συχνῷ, καὶ
<span class="lb" data-page="11.677" data-line="18" id="l11.677.18">ㅤ</span>διὰ τοῦτο εἰς ὀξύτητα μεταβάλλει ἐξ ἑαυτοῦ μᾶλλον ἢ πικρότητα.
<span class="pb" data-page="11.678" id="p11.678">ㅤ</span>
<span class="lb" data-page="11.678" data-line="1" id="l11.678.1">ㅤ</span>καὶ εἴπερ οἷόν τε ἦν αὐτοῦ γεύσασθαι πεφθέντος
<span class="lb" data-page="11.678" data-line="2" id="l11.678.2">ㅤ</span>ἔν τε τῇ γαστρὶ καὶ κατὰ τὰς φλέβας, εὑρίσκοιτο ἂν, οἶμαι,
<span class="lb" data-page="11.678" data-line="3" id="l11.678.3">ㅤ</span>γλυκύτερον μέλιτος. ὃ γὰρ ἔξωθεν ἔχει καὶ παρ’ ἑαυτοῦ
<span class="lb" data-page="11.678" data-line="4" id="l11.678.4">ㅤ</span>τὸ μέλι, τοῦτ’ ἐν τῷ πέττεσθαι λαμβάνει τὸ γάλα. καὶ
<span class="lb" data-page="11.678" data-line="5" id="l11.678.5">ㅤ</span>ὅταν γε θερμὸν ἱκανῶς ὑπάρχῃ τὸ τοῦ ζώου σῶμα, τοσοῦτον
<span class="lb" data-page="11.678" data-line="6" id="l11.678.6">ㅤ</span>ἐπικτᾶται τὸ γάλα τῆς γλυκύτητος, ὅσον ἀπόλλυσι τὸ
<span class="lb" data-page="11.678" data-line="7" id="l11.678.7">ㅤ</span>μέλι. καὶ τοῦτ’ εὐλόγως γίνεται. τῷ μὲν γὰρ ἄκρως γλυκεῖ,
<span class="lb" data-page="11.678" data-line="8" id="l11.678.8">ㅤ</span>καὶ διὰ τοῦτο μηκέτ’ ἐγχωροῦντι προσθήκην γλυκύτητος,
<span class="lb" data-page="11.678" data-line="9" id="l11.678.9">ㅤ</span>εἰς τὴν ἐφεξῆς ἀνάγκη μεταβάλλειν ποιότητα· τῷ δέ γε ἐνδεεῖ
<span class="lb" data-page="11.678" data-line="10" id="l11.678.10">ㅤ</span>τὸ τέλεον ἐκ τῆς πέψεως προσγίνεται. ταῦτ’ ἄρα καὶ διττὰς
<span class="lb" data-page="11.678" data-line="11" id="l11.678.11">ㅤ</span>ἀπεπτούμενον ἐν τῇ γαστρὶ τὸ γάλα τὰς ἀλλοιώσεις
<span class="lb" data-page="11.678" data-line="12" id="l11.678.12">ㅤ</span>ἐπιδέχεται· κατὰ μὲν τὴν ψυχροτέραν κοιλίαν ὀξυνόμενον,
<span class="lb" data-page="11.678" data-line="13" id="l11.678.13">ㅤ</span>ἐν δὲ τῇ θερμοτέρᾳ κνισῶδές τε καὶ πικρὸν ἀποτελούμενον.
<span class="lb" data-page="11.678" data-line="14" id="l11.678.14">ㅤ</span>οὐ μὴν τό γε μέλι τὴν εἰς ὀξύτητά ποτε μεταβολὴν δέχεται
<span class="lb" data-page="11.678" data-line="15" id="l11.678.15">ㅤ</span>ἐν τῷ πέττεσθαι· θερμότερον γάρ ἐστιν ἢ ὥστε μὴ κρατούμενον
<span class="lb" data-page="11.678" data-line="16" id="l11.678.16">ㅤ</span>ὀξυνθῆναι.<span class="milestone ed2page" data-n="13.105" data-unit="ed2page" id="ed2page.13.105">ㅤ</span> δακνώδη μὲν γὰρ ἄμφω τῇ γλώττῃ,
<span class="lb" data-page="11.678" data-line="17" id="l11.678.17">ㅤ</span>τό τε ὀξὺ καὶ τὸ πικρὸν, οὐ μὴν ὡς ἴδιον γλώττης αἴσθησις
<span class="lb" data-page="11.678" data-line="18" id="l11.678.18">ㅤ</span>τοῦτο κέκτηται. καὶ γὰρ εἰ καὶ κατ’ ἄλλης σαρκὸς
<span class="lb" data-page="11.678" data-line="19" id="l11.678.19">ㅤ</span>ἡστινοσοῦν γυμνῆς τοῦ δέρματος ἐπιβάλλοις αὐτὰ, δάκνει ﻿
<span class="pb" data-page="11.679" id="p11.679">ㅤ</span>
<span class="lb" data-page="11.679" data-line="1" id="l11.679.1">ㅤ</span>κἀκείνην, ᾧ δῆλον ὡς τὸ δακνῶδες τῆς ἁφῆς ἴδιον αἰσθητὸν,
<span class="lb" data-page="11.679" data-line="2" id="l11.679.2">ㅤ</span>οὐ γεύσεώς ἐστιν· καὶ μὴν καὶ τοῖς δριμέσιν ὀνομαζομένοις,
<span class="lb" data-page="11.679" data-line="3" id="l11.679.3">ㅤ</span>οἷον πυρέθρῳ τε καὶ σκορόδῳ καὶ κρομμύῳ ὑπάρχει
<span class="lb" data-page="11.679" data-line="4" id="l11.679.4">ㅤ</span>τὸ δάκνειν, οὐ τὴν γλῶτταν μόνον, ἀλλὰ καὶ τὴν ἄλλην
<span class="lb" data-page="11.679" data-line="5" id="l11.679.5">ㅤ</span>ἅπασαν ἡμῶν σάρκα. καὶ κοινὸν ἄρα τοῦτο τὸ δάκνειν τριῶν
<span class="lb" data-page="11.679" data-line="6" id="l11.679.6">ㅤ</span>ἐστι χυμῶν, ὀξέος, πικροῦ, δριμέος, ἀλλὰ τοῦ μὲν ὀξέος ὡς
<span class="lb" data-page="11.679" data-line="7" id="l11.679.7">ㅤ</span>ψυχροῦ τε ἅμα καὶ λεπτομεροῦς, ἐδείχθη γὰρ τοῦτο πρόσθεν,
<span class="lb" data-page="11.679" data-line="8" id="l11.679.8">ㅤ</span>τοῦ πικροῦ δὲ καὶ δριμέος ὡς θερμῶν.
</p>
          </article>

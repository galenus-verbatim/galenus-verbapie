<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.17">
<span class="pb page1" data-page="11.675" id="p11.675"></span>
<span class="milestone ed1page page1" data-n="2.50" data-unit="ed1page" id="ed1page.2.50"></span>
<span class="milestone ed2page page1" data-n="13.103" data-unit="ed2page" id="ed2page.13.103"></span>
            <p>
<span class="lb" data-page="11.675" data-line="15" id="l11.675.15"></span><span class="milestone ed2page" data-n="13.104" data-unit="ed2page" id="ed2page.13.104"></span>Οὐδὲν οὖν θαυμαστὸν οὐδὲ διὰ τί
<span class="lb" data-page="11.675" data-line="16" id="l11.675.16"></span>τὸ γλυκύτατον ἁπάντων μέλι τὸν πικρότατον γεννᾷ χυμὸν
<span class="lb" data-page="11.675" data-line="17" id="l11.675.17"></span>καὶ διὰ τί μάλιστα τοῖς ἀκμάζουσί τε καὶ φύσει θερμοῖς
<span class="lb" data-page="11.675" data-line="18" id="l11.675.18"></span>καὶ πυρέττουσιν. ὡς γὰρ κἀκτὸς ἐπὶ πλέον ὁμιλῆσαν τῷ
<span class="pb" data-page="11.676" id="p11.676"></span>
<span class="lb" data-page="11.676" data-line="1" id="l11.676.1"></span>πυρὶ πικρὸν ἀποτελεῖται, κατὰ τὸν αὐτὸν τρόπον κᾀν τοῖς
<span class="lb" data-page="11.676" data-line="2" id="l11.676.2"></span>τῶν ζώων σώμασιν, ὅταν ἀκραιφνεῖ πλησιάζῃ θερμότητι,
<span class="lb" data-page="11.676" data-line="3" id="l11.676.3"></span>τὸν χολώδη γεννᾷ χυμόν. ἐν δὲ ταῖς ψυχροτέραις κράσεσιν
<span class="lb" data-page="11.676" data-line="4" id="l11.676.4"></span>ἢ διὰ ἡλικίαν, ἢ διὰ φύσιν σώματος, ἢ διὰ νόσον, εἰς χρηστὸν
<span class="lb" data-page="11.676" data-line="5" id="l11.676.5"></span>καὶ σύμμετρον αἷμα μεταβάλλει ῥᾳδίως. οὐ γὰρ ὑπερθερμαινόμενον
<span class="lb" data-page="11.676" data-line="6" id="l11.676.6"></span>οὐδ’ ἀλλοιούμενον ἐπὶ πλέον ἐν τοῖς τοιούτοις σώμασιν,
<span class="lb" data-page="11.676" data-line="7" id="l11.676.7"></span>ἀλλ’ ὅμοιόν τι τῷ μετρίως ἑψηθέντι πάσχον ἐξομοιοῦται
<span class="lb" data-page="11.676" data-line="8" id="l11.676.8"></span>τελέως αὐτοῖς καὶ διαφυλάττει τὴν γλυκύτητα. καὶ
<span class="lb" data-page="11.676" data-line="9" id="l11.676.9"></span>τί θαυμαστὸν ὑπὸ τῆς σφοδροτέρας ἐν τοῖς ζώοις θερμότητος
<span class="lb" data-page="11.676" data-line="10" id="l11.676.10"></span>ἢ πλείονος ἑψήσεως ἐξίστασθαι τῆς ἀρχαίας γλυκύτητος
<span class="lb" data-page="11.676" data-line="11" id="l11.676.11"></span>τὸ μέλι, καὶ χωρὶς τούτων ὑπὸ τῆς ἐν αὐτῷ θερμότητος
<span class="lb" data-page="11.676" data-line="12" id="l11.676.12"></span>ἐν χρόνῳ πλέονι πικρὸν ἀποτελούμενον; ἐν γὰρ τῷ τάχει τῆς
<span class="lb" data-page="11.676" data-line="13" id="l11.676.13"></span>μεταβολῆς ἡ διαφορὰ μόνον, οὐκ ἐν τῷ πάσχειν ἕτερον
<span class="lb" data-page="11.676" data-line="14" id="l11.676.14"></span>πάθος ὑφ’ ἑτέρας αἰτίας. καὶ γὰρ τὸ πάθος αὐτὸ καὶ τὸ
<span class="lb" data-page="11.676" data-line="15" id="l11.676.15"></span>μεταβάλλον αἴτιον ὂν, τὸ πάθος μὲν ἡ πικρότης, τὸ δ’ αἴτιον
<span class="lb" data-page="11.676" data-line="16" id="l11.676.16"></span>ἡ ἀμετρία τῆς θερμότητος, ἀμετρίας δὲ τῆς εἰς ἀλλοίωσιν
<span class="lb" data-page="11.676" data-line="17" id="l11.676.17"></span>ἀγούσης διττῆς ὑπαρχούσης τῷ γένει, ῥώμης τοῦ πλησιάζοντος,
<span class="pb" data-page="11.677" id="p11.677"></span>
<span class="lb" data-page="11.677" data-line="1" id="l11.677.1"></span>ἢ μήκους τοῦ χρόνου, τὴν μὲν ἑτέραν ἐξ ἡμῶν τε
<span class="lb" data-page="11.677" data-line="2" id="l11.677.2"></span>καὶ τοῦ πυρὸς, τὴν δ’ ἑτέραν ἐξ αὐτοῦ λαμβάνει τὸ μέλι.
<span class="lb" data-page="11.677" data-line="3" id="l11.677.3"></span>καὶ δεόντως ἐν χρόνῳ πλείονι γίγνεται τοῦτο τὴν ἐξ αὐτοῦ,
<span class="lb" data-page="11.677" data-line="4" id="l11.677.4"></span>ὅτι καὶ τὸ μεταβάλλον ἀσθενέστερον. ὅπερ οὖν ὑπ’ ἐλάττονος
<span class="lb" data-page="11.677" data-line="5" id="l11.677.5"></span>αἰτίας ἐν χρόνῳ πλείονι γίγνεται, τοῦθ’ ὑπὸ μείζονος
<span class="lb" data-page="11.677" data-line="6" id="l11.677.6"></span>ἐν ἐλάττονι γίγνεσθαι τί θαυμαστόν; ἀλλ’ οὐ τό γε χάλα,
<span class="lb" data-page="11.677" data-line="7" id="l11.677.7"></span>καίτοι γλυκὺ πρὸς τὴν γεῦσιν ὑπάρχον, ἐξ αὑτοῦ ποτε γίνεται
<span class="lb" data-page="11.677" data-line="8" id="l11.677.8"></span>πικρόν. κρατεῖται γὰρ ἐν αὐτῷ τὸ θερμὸν ὑπὸ τοῦ
<span class="lb" data-page="11.677" data-line="9" id="l11.677.9"></span>ψυχροῦ μᾶλλον ἢ κρατεῖ, καὶ διὰ τοῦτο ὀξύνεται κείμενον.
<span class="lb" data-page="11.677" data-line="10" id="l11.677.10"></span>ἐκ τριῶν μὲν γὰρ οὐσιῶν διαφερουσῶν ταῖς ποιότησι σύγκειται,
<span class="lb" data-page="11.677" data-line="11" id="l11.677.11"></span>καθότι καὶ πρόσθεν ἔλεγον, πρώτης μὲν τῆς παχείας,
<span class="lb" data-page="11.677" data-line="12" id="l11.677.12"></span>ἐξ ἧς ὁ τυρὸς γίνεται, δευτέρας δὲ τῆς λιπαρᾶς, ἐξ ἧς ο῾
<span class="lb" data-page="11.677" data-line="13" id="l11.677.13"></span>βούτυρος, καὶ τρίτης τῆς ὑδατώδους, ἣν ὀῤῥὸν ἐπονομάζομεν.
<span class="lb" data-page="11.677" data-line="14" id="l11.677.14"></span>ἀλλὰ τούτων ἡ μὲν λιπαρὰ μάλιστα εὔκρατος, ἡ δὲ
<span class="lb" data-page="11.677" data-line="15" id="l11.677.15"></span>παχεῖα μικρὸν ταύτης ἀποδέουσα. τὸ δ’ ὀῤῥῶδες περίττωμα
<span class="lb" data-page="11.677" data-line="16" id="l11.677.16"></span>ψυχρόν τ’ ἐστὶ καὶ ὑγρὸν, ὥστε τὸ μὲν σύμπαν γάλα τοῦ
<span class="lb" data-page="11.677" data-line="17" id="l11.677.17"></span>συμμέτρου τῇ θερμότητι σώματος ἀπολείπεσθαι συχνῷ, καὶ
<span class="lb" data-page="11.677" data-line="18" id="l11.677.18"></span>διὰ τοῦτο εἰς ὀξύτητα μεταβάλλει ἐξ ἑαυτοῦ μᾶλλον ἢ πικρότητα.
<span class="pb" data-page="11.678" id="p11.678"></span>
<span class="lb" data-page="11.678" data-line="1" id="l11.678.1"></span>καὶ εἴπερ οἷόν τε ἦν αὐτοῦ γεύσασθαι πεφθέντος
<span class="lb" data-page="11.678" data-line="2" id="l11.678.2"></span>ἔν τε τῇ γαστρὶ καὶ κατὰ τὰς φλέβας, εὑρίσκοιτο ἂν, οἶμαι,
<span class="lb" data-page="11.678" data-line="3" id="l11.678.3"></span>γλυκύτερον μέλιτος. ὃ γὰρ ἔξωθεν ἔχει καὶ παρ’ ἑαυτοῦ
<span class="lb" data-page="11.678" data-line="4" id="l11.678.4"></span>τὸ μέλι, τοῦτ’ ἐν τῷ πέττεσθαι λαμβάνει τὸ γάλα. καὶ
<span class="lb" data-page="11.678" data-line="5" id="l11.678.5"></span>ὅταν γε θερμὸν ἱκανῶς ὑπάρχῃ τὸ τοῦ ζώου σῶμα, τοσοῦτον
<span class="lb" data-page="11.678" data-line="6" id="l11.678.6"></span>ἐπικτᾶται τὸ γάλα τῆς γλυκύτητος, ὅσον ἀπόλλυσι τὸ
<span class="lb" data-page="11.678" data-line="7" id="l11.678.7"></span>μέλι. καὶ τοῦτ’ εὐλόγως γίνεται. τῷ μὲν γὰρ ἄκρως γλυκεῖ,
<span class="lb" data-page="11.678" data-line="8" id="l11.678.8"></span>καὶ διὰ τοῦτο μηκέτ’ ἐγχωροῦντι προσθήκην γλυκύτητος,
<span class="lb" data-page="11.678" data-line="9" id="l11.678.9"></span>εἰς τὴν ἐφεξῆς ἀνάγκη μεταβάλλειν ποιότητα· τῷ δέ γε ἐνδεεῖ
<span class="lb" data-page="11.678" data-line="10" id="l11.678.10"></span>τὸ τέλεον ἐκ τῆς πέψεως προσγίνεται. ταῦτ’ ἄρα καὶ διττὰς
<span class="lb" data-page="11.678" data-line="11" id="l11.678.11"></span>ἀπεπτούμενον ἐν τῇ γαστρὶ τὸ γάλα τὰς ἀλλοιώσεις
<span class="lb" data-page="11.678" data-line="12" id="l11.678.12"></span>ἐπιδέχεται· κατὰ μὲν τὴν ψυχροτέραν κοιλίαν ὀξυνόμενον,
<span class="lb" data-page="11.678" data-line="13" id="l11.678.13"></span>ἐν δὲ τῇ θερμοτέρᾳ κνισῶδές τε καὶ πικρὸν ἀποτελούμενον.
<span class="lb" data-page="11.678" data-line="14" id="l11.678.14"></span>οὐ μὴν τό γε μέλι τὴν εἰς ὀξύτητά ποτε μεταβολὴν δέχεται
<span class="lb" data-page="11.678" data-line="15" id="l11.678.15"></span>ἐν τῷ πέττεσθαι· θερμότερον γάρ ἐστιν ἢ ὥστε μὴ κρατούμενον
<span class="lb" data-page="11.678" data-line="16" id="l11.678.16"></span>ὀξυνθῆναι.<span class="milestone ed2page" data-n="13.105" data-unit="ed2page" id="ed2page.13.105"></span> δακνώδη μὲν γὰρ ἄμφω τῇ γλώττῃ,
<span class="lb" data-page="11.678" data-line="17" id="l11.678.17"></span>τό τε ὀξὺ καὶ τὸ πικρὸν, οὐ μὴν ὡς ἴδιον γλώττης αἴσθησις
<span class="lb" data-page="11.678" data-line="18" id="l11.678.18"></span>τοῦτο κέκτηται. καὶ γὰρ εἰ καὶ κατ’ ἄλλης σαρκὸς
<span class="lb" data-page="11.678" data-line="19" id="l11.678.19"></span>ἡστινοσοῦν γυμνῆς τοῦ δέρματος ἐπιβάλλοις αὐτὰ, δάκνει ﻿
<span class="pb" data-page="11.679" id="p11.679"></span>
<span class="lb" data-page="11.679" data-line="1" id="l11.679.1"></span>κἀκείνην, ᾧ δῆλον ὡς τὸ δακνῶδες τῆς ἁφῆς ἴδιον αἰσθητὸν,
<span class="lb" data-page="11.679" data-line="2" id="l11.679.2"></span>οὐ γεύσεώς ἐστιν· καὶ μὴν καὶ τοῖς δριμέσιν ὀνομαζομένοις,
<span class="lb" data-page="11.679" data-line="3" id="l11.679.3"></span>οἷον πυρέθρῳ τε καὶ σκορόδῳ καὶ κρομμύῳ ὑπάρχει
<span class="lb" data-page="11.679" data-line="4" id="l11.679.4"></span>τὸ δάκνειν, οὐ τὴν γλῶτταν μόνον, ἀλλὰ καὶ τὴν ἄλλην
<span class="lb" data-page="11.679" data-line="5" id="l11.679.5"></span>ἅπασαν ἡμῶν σάρκα. καὶ κοινὸν ἄρα τοῦτο τὸ δάκνειν τριῶν
<span class="lb" data-page="11.679" data-line="6" id="l11.679.6"></span>ἐστι χυμῶν, ὀξέος, πικροῦ, δριμέος, ἀλλὰ τοῦ μὲν ὀξέος ὡς
<span class="lb" data-page="11.679" data-line="7" id="l11.679.7"></span>ψυχροῦ τε ἅμα καὶ λεπτομεροῦς, ἐδείχθη γὰρ τοῦτο πρόσθεν,
<span class="lb" data-page="11.679" data-line="8" id="l11.679.8"></span>τοῦ πικροῦ δὲ καὶ δριμέος ὡς θερμῶν.
</p>
          </article>

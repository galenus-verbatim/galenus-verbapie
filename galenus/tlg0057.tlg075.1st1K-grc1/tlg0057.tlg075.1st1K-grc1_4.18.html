<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.18">
<span class="pb page1" data-page="11.679" id="p11.679">ㅤ</span>
<span class="milestone ed1page page1" data-n="2.50" data-unit="ed1page" id="ed1page.2.50">ㅤ</span>
<span class="milestone ed2page page1" data-n="13.105" data-unit="ed2page" id="ed2page.13.105">ㅤ</span>
            <p>
<span class="lb" data-page="11.679" data-line="9" id="l11.679.9">ㅤ</span>Ὅτι μὲν οὖν ὁ πικρὸς χυμὸς θερμός ἐστιν
<span class="lb" data-page="11.679" data-line="10" id="l11.679.10">ㅤ</span>ἀρτίως μοι δέδεικται. περὶ δὲ τοῦ δριμέος ἰδίως ὀνομαζομένου
<span class="lb" data-page="11.679" data-line="11" id="l11.679.11">ㅤ</span>τὴν ἀρχὴν οὐδ’ ἀποδείξεώς ἐστι χρεία. φθάνει μὲν
<span class="lb" data-page="11.679" data-line="12" id="l11.679.12">ㅤ</span>γὰρ ἡ ἐκ τῆς αἰσθήσεως ἐνέργεια τὴν ἐκ τοῦ λόγου πίστιν,
<span class="lb" data-page="11.679" data-line="13" id="l11.679.13">ㅤ</span>ὥστ’ οὐδ’ ἠμφισβήτησεν οὐδεὶς ὑπὲρ αὐτοῦ, ἀλλὰ καὶ Πλάτων
<span class="lb" data-page="11.679" data-line="14" id="l11.679.14">ㅤ</span>ὡς περὶ θερμοτάτου πάντων ἀποφαίνεται καὶ Ἀριστοτέλης
<span class="lb" data-page="11.679" data-line="15" id="l11.679.15">ㅤ</span>καὶ Θεόφραστος καὶ τῶν ἰατρῶν οὐδείς ἐστιν οὔτε
<span class="lb" data-page="11.679" data-line="16" id="l11.679.16">ㅤ</span>τῶν παλαιῶν οὔτε τῶν νεωτέρων, ὃς ἕτερόν τι γιγνώσκει.
<span class="lb" data-page="11.679" data-line="17" id="l11.679.17">ㅤ</span>κατὰ γὰρ τὸν τῆς οὐσίας αὐτοῦ λόγον ἐστὶ τὸ θερμαίνειν,
<span class="lb" data-page="11.679" data-line="18" id="l11.679.18">ㅤ</span><span class="milestone ed1page" data-n="2.51" data-unit="ed1page" id="ed1page.2.51">ㅤ</span>ὥστ’ εἰ καὶ τῶν ἰδιωτῶν ὁντιναοῦν ἔροιο, τί καλεῖ δριμὺ
<span class="pb" data-page="11.680" id="p11.680">ㅤ</span>
<span class="lb" data-page="11.680" data-line="1" id="l11.680.1">ㅤ</span>βρῶμα, φαίη ἂν, οἶμαι, τὸ θερμαῖνον ἰσχυρῶς ἐν τῷ γεύεσθαι,
<span class="lb" data-page="11.680" data-line="2" id="l11.680.2">ㅤ</span>καθάπερ τὸ πέπερι καὶ τὸ πύρεθρον καὶ τὸ κάρδαμον καὶ
<span class="lb" data-page="11.680" data-line="3" id="l11.680.3">ㅤ</span>τὰ σκόροδα καὶ τὰ κρόμμυα καὶ πάνθ’ ὅσα τοιαῦτα. καί
<span class="lb" data-page="11.680" data-line="4" id="l11.680.4">ㅤ</span>μοι δοκεῖ μόνον τοῦτο τὸ γένος τῶν χυμῶν ἰδίας ἀπορῆσαν
<span class="lb" data-page="11.680" data-line="5" id="l11.680.5">ㅤ</span>προσηγορίας τῇ κοινῇ συγχρήσασθαι καθ’ ὑπεροχήν. ὄντος
<span class="lb" data-page="11.680" data-line="6" id="l11.680.6">ㅤ</span>γὰρ καὶ τοῦ πικροῦ χυμοῦ καὶ τοῦ ὀξέος δριμέων ἀμφοῖν,
<span class="lb" data-page="11.680" data-line="7" id="l11.680.7">ㅤ</span>ἐν ᾧπερ ἂν σώματι σφοδρὰν εὑρίσκομεν τὴν δριμύτητα,
<span class="lb" data-page="11.680" data-line="8" id="l11.680.8">ㅤ</span>κᾂν μήτε πικρὸν ᾖ κᾂν μήτε ὀξὺ, δριμὺ προσαγορεύειν
<span class="lb" data-page="11.680" data-line="9" id="l11.680.9">ㅤ</span>εἰθίσμεθα, καίτοι πολλῶν ὄντων κατ’ εἶδος τῶν τοιούτων
<span class="lb" data-page="11.680" data-line="10" id="l11.680.10">ㅤ</span>σωμάτων. τὰ μὲν γὰρ αὐτῶν ἐστιν ἐδώδιμα, τὰ δ’ οὔ.
<span class="lb" data-page="11.680" data-line="11" id="l11.680.11">ㅤ</span>τὰ μὲν οὖν ἐδώδιμα γλυκεῖαν ἐξ ἀνάγκης ἔχει τινὰ μεμιγμένην
<span class="lb" data-page="11.680" data-line="12" id="l11.680.12">ㅤ</span>ἀμυδρὰν ποιότητα. καὶ διὰ τοῦτο πολλοῖς ἐξ αὐτῶν
<span class="lb" data-page="11.680" data-line="13" id="l11.680.13">ㅤ</span>ὡς ὄψῳ χρώμεθα, πολλοῖς δ’ ὡς ἡδύσματι μόνῳ. ὡς σιτίοις
<span class="lb" data-page="11.680" data-line="14" id="l11.680.14">ㅤ</span>μὲν γὰρ αὐτῶν οὐδενὶ, διὰ τὸ σφοδρὸν τῆς δυνάμεως. τῶν
<span class="lb" data-page="11.680" data-line="15" id="l11.680.15">ㅤ</span>δ’ οὐκ ἐσθιομένων τὰ μέν ἐστι θανάσιμα, τὰ δ’ ἁπλῶς
<span class="lb" data-page="11.680" data-line="16" id="l11.680.16">ㅤ</span>φάρμακα, πάντα δ’ οὖν ἐπιτιθέμενα κατὰ τοῦ δέρματος
<span class="lb" data-page="11.680" data-line="17" id="l11.680.17">ㅤ</span>ἡμῶν ἕλκος ἐργάζεται ῥᾳδίως. ἐμφαίνει δὲ καὶ τούτων ἔνια
<span class="pb" data-page="11.681" id="p11.681">ㅤ</span>
<span class="lb" data-page="11.681" data-line="1" id="l11.681.1">ㅤ</span>πικρὰν ποιότητα, ὥσπερ τῶν ἐδωδίμων οὐκ ὀλίγα γλυκεῖαν,
<span class="lb" data-page="11.681" data-line="2" id="l11.681.2">ㅤ</span>οὐ μὴν ὀνομάζεταί γε πικρὰ, διότι βραχεῖα μὲν αὕτη καὶ ἀσθενής
<span class="lb" data-page="11.681" data-line="3" id="l11.681.3">ㅤ</span>ἐστιν ἐν αὐτοῖς, ἰσχυρὰ δὲ ἡ τῆς δριμύτητος. ἐνίων δ’
<span class="lb" data-page="11.681" data-line="4" id="l11.681.4">ㅤ</span>οὐδὲ γεύσασθαι τολμῶμεν, οἷον ἤτοι θαψίας, ἢ κανθαρίδων,
<span class="lb" data-page="11.681" data-line="5" id="l11.681.5">ㅤ</span>ἤ τινος ἑτέρου τῶν κατὰ διάβρωσιν ἢ σῆψιν ἀναιρούντων·
<span class="lb" data-page="11.681" data-line="6" id="l11.681.6">ㅤ</span>ἀλλ’ ἔστι καὶ τούτων εἰκάσαι δριμεῖαν εἶναι τὴν γεῦσιν ἐξ
<span class="lb" data-page="11.681" data-line="7" id="l11.681.7">ㅤ</span>ὧν ἐργάζεται περὶ τὸ σύμπαν σῶμα. πολλὰ δὲ καὶ ταῖς
<span class="lb" data-page="11.681" data-line="8" id="l11.681.8">ㅤ</span>ὀσμαῖς εὐθύς ἐστιν ἀλλόκοτα καὶ σαφῶς ἐνδεικνύμενα τὴν
<span class="lb" data-page="11.681" data-line="9" id="l11.681.9">ㅤ</span>πρὸς ἄνθρωπον ἐναντιότητα, καθάπερ αὐτά γε ταῦτα τὰ
<span class="lb" data-page="11.681" data-line="10" id="l11.681.10">ㅤ</span>προειρημένα, καὶ ὁ τοῦ κωνείου καὶ ὁ τοῦ μήκωνος, ἔτι τε
<span class="lb" data-page="11.681" data-line="11" id="l11.681.11">ㅤ</span>μανδραγόρου καὶ ὑοσκυάμου χυλός. καὶ γὰρ δὴ νῦν ἐθεασάμεθα
<span class="lb" data-page="11.681" data-line="12" id="l11.681.12">ㅤ</span>ἔναγχος βοτάνης χυλὸν, ὃν ἑκατόνταρχός τις ἐκ τῆς πρὸς
<span class="lb" data-page="11.681" data-line="13" id="l11.681.13">ㅤ</span>Αἴγυπτον βαρβάρου χώρας ἐκόμισεν. οὕτως δ’ ἦν βαρὺς καὶ
<span class="lb" data-page="11.681" data-line="14" id="l11.681.14">ㅤ</span>ἀηδὴς τὴν ὀσμὴν ὡς μηδὲ γεύεσθαι τολμᾷν, ἀλλ’ εἰκάζειν
<span class="lb" data-page="11.681" data-line="15" id="l11.681.15">ㅤ</span>θανάσιμον ὑπάρχειν· ἐχρῆτο δ’ αὐτῷ πρὸς τὰς ἀρθριτικὰς
<span class="lb" data-page="11.681" data-line="16" id="l11.681.16">ㅤ</span>ὀδύνας ἀκμαζούσας, καὶ σαφῶς ἐδόκει καὶ αὐτοῖς. τοῖς κάμνουσιν
<span class="lb" data-page="11.681" data-line="17" id="l11.681.17">ㅤ</span>ψυκτικὴν ἔχειν τὴν δύναμιν. <span class="milestone ed2page" data-n="13.106" data-unit="ed2page" id="ed2page.13.106">ㅤ</span>ἔστι δ’ ὑπόξανθος
<span class="lb" data-page="11.681" data-line="18" id="l11.681.18">ㅤ</span>μὲν τὴν χρόαν, οὕτως δὲ βαρὺς κατὰ τὴν ὀσμὴν ὡς
<span class="pb" data-page="11.682" id="p11.682">ㅤ</span>
<span class="lb" data-page="11.682" data-line="1" id="l11.682.1">ㅤ</span>τοῦ κωνείου, πλὴν ὅσα βραχείας ἀρωματιζούσης τινὸς εὐωδίας
<span class="lb" data-page="11.682" data-line="2" id="l11.682.2">ㅤ</span>προσβάλλει. τὸ δ’ ὄνομα τῆς βοτάνης ἐξ ἧς ὁ χυλὸς
<span class="lb" data-page="11.682" data-line="3" id="l11.682.3">ㅤ</span>γίγνεται λυκοπέρσιον ἔφασκεν εἶναι. ἀλλὰ περὶ μέν τῶν
<span class="lb" data-page="11.682" data-line="4" id="l11.682.4">ㅤ</span>δηλητηρίων φαρμάκων αὖθις εἰρήσεται. τοὺς δὲ δριμεῖς
<span class="lb" data-page="11.682" data-line="5" id="l11.682.5">ㅤ</span>ἅπαντας χυμοὺς, περὶ τούτων γὰρ ἦν ὁ λόγος, ἄκρως θερμοὺς
<span class="lb" data-page="11.682" data-line="6" id="l11.682.6">ㅤ</span>χρὴ γινώσκειν ὄντας. ἐφεξῆς δ’ αὐτῶν τοὺς πικροὺς,
<span class="lb" data-page="11.682" data-line="7" id="l11.682.7">ㅤ</span>εἶτα τούτων ἑξῆς τοὺς γλυκεῖς. ἐν ἅπασι δ’ αὐτοῖς ἱκανοῦ
<span class="lb" data-page="11.682" data-line="8" id="l11.682.8">ㅤ</span>τοῦ πλάτοις ὑπάρχοντος, ὁ μὲν μᾶλλον δριμὺς καὶ πικρὸς
<span class="lb" data-page="11.682" data-line="9" id="l11.682.9">ㅤ</span>καὶ γλυκὺς μᾶλλον δηλονότι καὶ θερμός ἐστιν, ὁ δ’ ἧττον
<span class="lb" data-page="11.682" data-line="10" id="l11.682.10">ㅤ</span>εἰς τοσοῦτον ἀπολείπεται θερμότητος, εἰς ὅσον καὶ τῆς
<span class="lb" data-page="11.682" data-line="11" id="l11.682.11">ㅤ</span>ἀκριβοῦς κατὰ τὴν γεῦσιν ποιότητος. ὅρος δὲ τοῦ μὲν πικροῦ
<span class="lb" data-page="11.682" data-line="12" id="l11.682.12">ㅤ</span>χυμοῦ τὸ ῥύπτειν ἐστὶν, τοῦ δὲ δριμέος τὸ καίειν, τοῦ
<span class="lb" data-page="11.682" data-line="13" id="l11.682.13">ㅤ</span>δὲ γλυκέος τὸ τρέφειν, ὅταν γε τελέως ἔχωσι κατὰ τὴν
<span class="lb" data-page="11.682" data-line="14" id="l11.682.14">ㅤ</span>ἑαυτῶν ἕκαστον φύσιν, τουτέστιν ὅταν ὡς οἶόν τε μάλιστα
<span class="lb" data-page="11.682" data-line="15" id="l11.682.15">ㅤ</span>ὑπάρχωσιν ἑτέραις ποιότησιν ἄμικτοι, οἷον ὁ πικρὸς
<span class="lb" data-page="11.682" data-line="16" id="l11.682.16">ㅤ</span>ἔστι μὲν πάντως θερμὸς, ἀλλ’ ὁ μὲν ἄρτι γενόμενος ἐκ τῆς
<span class="lb" data-page="11.682" data-line="17" id="l11.682.17">ㅤ</span>τοῦ γλυκέος μεταβολῆς ἧττόν τε πικρός ἐστι καὶ ἧττον
<span class="lb" data-page="11.682" data-line="18" id="l11.682.18">ㅤ</span>θερμὸς, ὁ δὲ ἐπὶ πλεῖστον ἐξηλλαγμένος ἐσχάτως τε πικρός
<span class="pb" data-page="11.683" id="p11.683">ㅤ</span>
<span class="lb" data-page="11.683" data-line="1" id="l11.683.1">ㅤ</span>ἐστι καὶ ἤδη πλησίον ἥκει τοῦ δριμέος, ὡς μὴ ῥύπτειν
<span class="lb" data-page="11.683" data-line="2" id="l11.683.2">ㅤ</span>ἔτι μόνον, ἀλλὰ καὶ διαβιβρώσκειν καὶ δάκνειν, οἷον
<span class="lb" data-page="11.683" data-line="3" id="l11.683.3">ㅤ</span>ἀριστολοχία μὲν καὶ ἴρις καὶ πάναξ αὐτὸ τοῦτο μόνον,
<span class="lb" data-page="11.683" data-line="4" id="l11.683.4">ㅤ</span>ἀποῤῥύπτουσί τε καὶ καθαροποιοῦσι τὰ ἕλκη. ἀγρία δὲ σταφὶς
<span class="lb" data-page="11.683" data-line="5" id="l11.683.5">ㅤ</span>οὐδὲν μὲν ἧττον τούτων δριμεῖά ἐστιν, εἰ μὴ ἄρα καὶ
<span class="lb" data-page="11.683" data-line="6" id="l11.683.6">ㅤ</span>μᾶλλόν ἐστι πικρά· δριμεῖα γὰρ ἤδη καὶ μάλα καὶ θερμὴ
<span class="lb" data-page="11.683" data-line="7" id="l11.683.7">ㅤ</span>σφοδρῶς, ὅθεν οὐδὲ τὸν ῥύπον ἀφαιρεῖ τῶν ἑλκῶν μόνον,
<span class="lb" data-page="11.683" data-line="8" id="l11.683.8">ㅤ</span>ἀλλὰ καὶ αὐτὴν κατατήκειν πέφυκε τὴν σάρκα. τοιοῦτο δέ
<span class="lb" data-page="11.683" data-line="9" id="l11.683.9">ㅤ</span>τι καὶ τοῦ σώματος εἴσω λαμβανόμενοι πεφύκασι δρᾷν οἱ
<span class="lb" data-page="11.683" data-line="10" id="l11.683.10">ㅤ</span>πικροὶ χυμοὶ πάντες, οἷόν τι καὶ κατὰ τὰ ἕλκη· ῥύπτουσί
<span class="lb" data-page="11.683" data-line="11" id="l11.683.11">ㅤ</span>τε γὰρ καὶ διακαθαίρουσιν αὐτὰ καὶ τὴν ἐν ταῖς φλεψὶ τῶν
<span class="lb" data-page="11.683" data-line="12" id="l11.683.12">ㅤ</span>χυμῶν παχύτητα τέμνουσιν, ὅθεν ἐπιμήνιά τε κινοῦσι καὶ
<span class="lb" data-page="11.683" data-line="13" id="l11.683.13">ㅤ</span>ταῖς ἐκ θώρακός τε καὶ πνεύμονος ἀναγωγαῖς τοῦ πύου
<span class="lb" data-page="11.683" data-line="14" id="l11.683.14">ㅤ</span>συναίρονται, καὶ ὅλως, εἴτε παχὺ φλέγμα περιεχόμενον ἐν
<span class="lb" data-page="11.683" data-line="15" id="l11.683.15">ㅤ</span>αὐτοῖς εἴτε πῦον εἴτ’ ἄλλο τοιοῦτο εἴη, διακαθαίρουσιν,
<span class="lb" data-page="11.683" data-line="16" id="l11.683.16">ㅤ</span>ἐπιληψίαις τε κατὰ τοῦτο βοηθοῦσιν, ὅσοι γε μὴ δηλητήριοι
<span class="lb" data-page="11.683" data-line="17" id="l11.683.17">ㅤ</span>τὴν φύσιν ὑπάρχουσιν. ἐκεῖνοι γὰρ ὅλῳ τῷ γένει παρὰ φύσιν
<span class="lb" data-page="11.683" data-line="18" id="l11.683.18">ㅤ</span>εἰσίν. οὕτω δὲ καὶ τοὺς πτύοντας αἷμα βλάπτειν πεφύκασιν. ﻿
<span class="pb" data-page="11.684" id="p11.684">ㅤ</span>
<span class="lb" data-page="11.684" data-line="1" id="l11.684.1">ㅤ</span>τῶν στυφόντων γὰρ ἐκεῖνοι καὶ γλίσχρων, οὐ τῶν τεμνόντων
<span class="lb" data-page="11.684" data-line="2" id="l11.684.2">ㅤ</span>καὶ διαιρούντων δέονται. ταυτὶ μὲν οὖν ἤδη πως
<span class="lb" data-page="11.684" data-line="3" id="l11.684.3">ㅤ</span>ἅπτεται τῆς θεραπευτικῆς μεθόδου.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.19">
<span class="pb page1" data-page="11.684" id="p11.684"></span>
<span class="milestone ed1page page1" data-n="2.51" data-unit="ed1page" id="ed1page.2.51"></span>
<span class="milestone ed2page page1" data-n="13.106" data-unit="ed2page" id="ed2page.13.106"></span>
            <p>
<span class="lb" data-page="11.684" data-line="4" id="l11.684.4"></span>Περὶ δὲ τῶν πικρῶν χυμῶν τῆς δυνάμεως
<span class="lb" data-page="11.684" data-line="5" id="l11.684.5"></span>ἀφορισάμενοι καὶ τμητικοὺς αὐτοὺς εἰπόντες εἶναι
<span class="lb" data-page="11.684" data-line="6" id="l11.684.6"></span>καὶ λεπτυντικοὺς καὶ ῥυπτικοὺς, καὶ δηλονότι θερμοὺς εἰς τοσοῦτον
<span class="lb" data-page="11.684" data-line="7" id="l11.684.7"></span>ὡς μήπω καίειν, ἐπὶ τοὺς δριμεῖς αὖθις ἴωμεν τῷ
<span class="lb" data-page="11.684" data-line="8" id="l11.684.8"></span>λόγῳ. καὶ πρῶτον μὲν θερμοὺς ἀκριβῶς αὐτοὺς εἴπωμεν, εἶτα
<span class="lb" data-page="11.684" data-line="9" id="l11.684.9"></span>διαβρωτικούς τε καὶ καυστικοὺς καὶ ἐσχαρωτικοὺς καὶ συντηκτικούς·
<span class="lb" data-page="11.684" data-line="10" id="l11.684.10"></span>ἐπὶ μὲν τοῦ δέρματος ἐπιτιθεμένους ἅπαντας
<span class="lb" data-page="11.684" data-line="11" id="l11.684.11"></span>τοὺς τοιούτους εἶναι, εἴσω δὲ τοῦ σώματος λαμβανομένους,
<span class="lb" data-page="11.684" data-line="12" id="l11.684.12"></span>ὅσοι μὲν ὅλαις ταῖς οὐσίαις ἐναντιώτατα διάκεινται πρός
<span class="lb" data-page="11.684" data-line="13" id="l11.684.13"></span>τινα ζῶα, σηπτικούς τε πάντας εἶναι καὶ δηλητηρίους ἐκείνων
<span class="lb" data-page="11.684" data-line="14" id="l11.684.14"></span>τῶν ζώων. ὅσοι δὲ κατὰ τὴν ἀμετρίαν τῆς θερμότητος
<span class="lb" data-page="11.684" data-line="15" id="l11.684.15"></span>μόνον, εἰ μὲν παχυμερεῖς καὶ γεώδεις εἶεν, ἑλκωτικοὺς
<span class="lb" data-page="11.684" data-line="16" id="l11.684.16"></span>τῶν ἐντὸς, εἰ δὲ λεπτομερεῖς, διουρητικούς τε καὶ ἱδρωτικοὺς,
<span class="lb" data-page="11.684" data-line="17" id="l11.684.17"></span>καὶ ἁπλῶς εἰπεῖν τμητικούς τε καὶ διαφορητικούς. συναίρονται
<span class="lb" data-page="11.684" data-line="18" id="l11.684.18"></span>δέ τινες αὐτῶν ταῖς τε ἐκ τοῦ θώρακος ἀναπτύσεσι
<span class="pb" data-page="11.685" id="p11.685"></span>
<span class="lb" data-page="11.685" data-line="1" id="l11.685.1"></span><span class="milestone ed2page" data-n="13.107" data-unit="ed2page" id="ed2page.13.107"></span>καὶ ταῖς τῶν καταμηνίων φοραῖς· ἀλλὰ πότε
<span class="lb" data-page="11.685" data-line="2" id="l11.685.2"></span>καὶ πῶς καὶ τίνι μεθόδῳ χρωμένων, οὐ τῆς νῦν ἐνεστώσης
<span class="lb" data-page="11.685" data-line="3" id="l11.685.3"></span>πραγματείας διελθεῖν. ὑπὲρ ἁπάντων γὰρ τῶν τοιούτων ἐν
<span class="lb" data-page="11.685" data-line="4" id="l11.685.4"></span>τῇ θεραπευτικῇ μεθόδῳ λεχθήσεται, ὥστε καὶ περὶ τῶν δριμέων
<span class="lb" data-page="11.685" data-line="5" id="l11.685.5"></span>χυμῶν τῆς φύσεως ἤδη παύσομαι τὰ πλείω γράφων.
<span class="lb" data-page="11.685" data-line="6" id="l11.685.6"></span>ἀρκεῖ δὲ μόνον ἔτι διορισμοὺς ἀκριβεστέρους αὐτοῖς προσθεῖναι,
<span class="lb" data-page="11.685" data-line="7" id="l11.685.7"></span>καθ’ οὓς διαφέρουσι τῶν πικρῶν. οὐ μόνον γὰρ ἰσχυρᾷ
<span class="lb" data-page="11.685" data-line="8" id="l11.685.8"></span>θερμότητι διαλλάττειν αὐτῶν πεφύκασιν, ἀλλὰ καὶ τῷ
<span class="lb" data-page="11.685" data-line="9" id="l11.685.9"></span>τοὺς πικροὺς μὲν ἅπαντας ὑπάρχειν οὐ θερμοὺς μόνον, ἀλλὰ
<span class="lb" data-page="11.685" data-line="10" id="l11.685.10"></span>καὶ ξηροὺς τὴν δύναμιν, ὡς ἄν τις μάλιστα σαφῶς εἰκάσειε,
<span class="lb" data-page="11.685" data-line="11" id="l11.685.11"></span>τέφρᾳ παραπλησίως, ἐν δὲ τοῖς δριμέσιν, ὅσοι γε οὐκ εἰσὶ
<span class="lb" data-page="11.685" data-line="12" id="l11.685.12"></span>πικροὶ, πολλὴν ἐνίοτε μεμίχθαι τὴν ὑγρότητα, καὶ διὰ τοῦτό
<span class="lb" data-page="11.685" data-line="13" id="l11.685.13"></span>γ’ ἐσθίειν ἡμᾶς οὐκ ὀλίγα τῶν τοιούτων σωμάτων. ὅτι
<span class="lb" data-page="11.685" data-line="14" id="l11.685.14"></span>δ’ οὐδὲ θερμὸς μόνον, ἀλλὰ καὶ ξηρός ἐστι τὴν κρᾶσιν
<span class="lb" data-page="11.685" data-line="15" id="l11.685.15"></span>ὁ πικρὸς ἅπας χυμὸς, ἥ τε διωρισμένη πεῖρα πρώτως καὶ
<span class="lb" data-page="11.685" data-line="16" id="l11.685.16"></span>μάλιστα διδάσκει, περὶ ἧς ἔμπροσθεν εἴρηταί μοι πολλάκις,
<span class="lb" data-page="11.685" data-line="17" id="l11.685.17"></span>ἔτι τε πρὸς τῇ πείρᾳ τῷ λόγῳ σκοπουμένοις ὡσαύτως συμβαίνει.
<span class="lb" data-page="11.685" data-line="18" id="l11.685.18"></span>θερμαινομένων γοῦν ἐπὶ πλέον τῶν γλυκέων, εἴθ’
<span class="pb" data-page="11.686" id="p11.686"></span>
<span class="lb" data-page="11.686" data-line="1" id="l11.686.1"></span>ὑπὸ πυρὸς εἴθ’ ὑπὸ τῆς ἐμφύτου θερμότητος, ἡ τῶν πικρῶν
<span class="lb" data-page="11.686" data-line="2" id="l11.686.2"></span>σωμάτων ἐδείκνυτο γένεσις. εὐθὺς δὲ ταῦτα καὶ τῇ συστάσει
<span class="lb" data-page="11.686" data-line="3" id="l11.686.3"></span>μὲν ξηρότερα φαίνεται, καὶ τῷ δαπανᾶσθαι δ’ ἀεὶ καὶ ἀποῤῥεῖν
<span class="lb" data-page="11.686" data-line="4" id="l11.686.4"></span>αὐτῶν τὸ ὑγρὸν, ἐξατμιζόμενον ὑπὸ τῆς θερμότητος ἀναγκαῖόν
<span class="lb" data-page="11.686" data-line="5" id="l11.686.5"></span>ἐστι τὸ καταλειπόμενον ἀποδείκνυσθαι γεωδέστερόν τε
<span class="lb" data-page="11.686" data-line="6" id="l11.686.6"></span>καὶ ξηρότερον. αὐτὸ μὲν γὰρ τὸ γλυκὺ πρὸς τῷ θερμὸν
<span class="lb" data-page="11.686" data-line="7" id="l11.686.7"></span>ὑπάρχειν ἢ μᾶλλον ἢ ἧττον, ἐξ ἀνάγκης δήπου καὶ ὑγρὸν
<span class="lb" data-page="11.686" data-line="8" id="l11.686.8"></span>ἢ μᾶλλον ἢ ἧττόν ἐστιν. εἰ δέ γε τῇ τοῦ σώματος ἡμῶν
<span class="lb" data-page="11.686" data-line="9" id="l11.686.9"></span>φύσει μάλιστα οἰκεῖον ὑπάρχει, αὕτη δ’ ἦν εὔκρατος, ὑγρὰ
<span class="lb" data-page="11.686" data-line="10" id="l11.686.10"></span>καὶ θερμὴ, τὸ δ’ οἷον ὑπεροπτηθέντος τούτου γιγνόμενον
<span class="lb" data-page="11.686" data-line="11" id="l11.686.11"></span><span class="milestone ed1page" data-n="2.52" data-unit="ed1page" id="ed1page.2.52"></span>ὅμοιον τιτάνῳ καὶ τέφρᾳ, ξηρὸν καὶ θερμὸν ἐξ ἀνάγκης
<span class="lb" data-page="11.686" data-line="12" id="l11.686.12"></span>ἀποτελεῖται. καὶ μέντοι καὶ δι’ αὐτὸ τοῦτο ῥύπτειν
<span class="lb" data-page="11.686" data-line="13" id="l11.686.13"></span>τε πέφυκε καὶ καταθραύειν καὶ τέμνειν τοὺς γλίσχρους καὶ
<span class="lb" data-page="11.686" data-line="14" id="l11.686.14"></span>παχεῖς χυμοὺς, ὥσπερ ἡ τέφρα καὶ τὸ νίτρον. οὐδὲ γὰρ
<span class="lb" data-page="11.686" data-line="15" id="l11.686.15"></span>ἀερώδης αὐτῶν ἐστιν οὐδὲ λεπτομερὴς, ἀλλὰ οὐδὲ ὑδατώδης
<span class="lb" data-page="11.686" data-line="16" id="l11.686.16"></span>ἡ σύστασις, ἀλλ’ ὥσπερ καὶ μικρῷ πρόσθεν εἴρηται, γεωδεστέρα,
<span class="lb" data-page="11.686" data-line="17" id="l11.686.17"></span>κατειργασμένη ἀκριβῶς ὑπὸ τοῦ θερμοῦ καὶ οἷον
<span class="lb" data-page="11.686" data-line="18" id="l11.686.18"></span>ὑπερωπτημένης αὐτῶν τῆς οὐσίας. ὡς μὲν οὖν τοῖς στύφουσι
<span class="pb" data-page="11.687" id="p11.687"></span>
<span class="lb" data-page="11.687" data-line="1" id="l11.687.1"></span>παραβαλεῖν, εἴη ἂν οὐκ ὀλίγῳ τινὶ λεπτομερέστερα
<span class="lb" data-page="11.687" data-line="2" id="l11.687.2"></span>τὰ πικρὰ τῶν φαρμάκων, ὡς δὲ τοῖς δριμέσι, παχυμερέστερα
<span class="lb" data-page="11.687" data-line="3" id="l11.687.3"></span>καὶ διὰ τοῦτ’ οὔτε διεξέρχεται ῥᾳδίως τῶν γλίσχρων τε καὶ
<span class="lb" data-page="11.687" data-line="4" id="l11.687.4"></span>παχέων χυμῶν, ὥσπερ ὅσα λεπτομερέστερα ταῖς οὐσίαις ἐστὶν,
<span class="lb" data-page="11.687" data-line="5" id="l11.687.5"></span>οὔτ’ ἀδυνατεῖ τέμνειν ὁμοίως τοῖς παχυμερέσιν. ἐν δὲ τῷ
<span class="lb" data-page="11.687" data-line="6" id="l11.687.6"></span>μέσῳ χρὴ τετάχθαι τὸ μέλλον τέμνειν ἑκατέρας τῶν ὑπερβολῶν,
<span class="lb" data-page="11.687" data-line="7" id="l11.687.7"></span>ἵνα μήθ’ ἑτοίμως ὡς αὐτὴ ἡ φλὸξ διεξέρχηται μήτ’
<span class="lb" data-page="11.687" data-line="8" id="l11.687.8"></span>ἐν τῷ μέλλειν καὶ βραδύνειν ἀδυνατῇ διαιρεῖν. ἀλλὰ περὶ
<span class="lb" data-page="11.687" data-line="9" id="l11.687.9"></span>μὲν τούτων κᾀν τῷ μετὰ ταῦτα λόγῳ ῥηθήσεται τῷ πέμπτῳ.
<span class="lb" data-page="11.687" data-line="10" id="l11.687.10"></span>νυνὶ δ’ ἀρκεῖ γινώσκειν τό γε τοσοῦτον, ὡς ἡ πικρὰ
<span class="lb" data-page="11.687" data-line="11" id="l11.687.11"></span>ποιότης ἅπασα θερμαῖς τε ἅμᾳ καὶ ξηραῖς οὐσίαις συμβέβηκε,
<span class="lb" data-page="11.687" data-line="12" id="l11.687.12"></span>καὶ πρὸς τούτοις γ’ ἔτι λεπτομερέσι καὶ γεώδεσιν.
<span class="lb" data-page="11.687" data-line="13" id="l11.687.13"></span>ἀκούειν δ’ ὅλου χρὴ τοῦ λεγομένου συνάπτοντας εἰς ταὐτὸ
<span class="lb" data-page="11.687" data-line="14" id="l11.687.14"></span>καὶ μὴ κατὰ μόνας ἑκάτερον ἀναγινώσκοντας. καὶ γὰρ ἂν
<span class="lb" data-page="11.687" data-line="15" id="l11.687.15"></span>μάχεσθαι δόξειεν οὕτω γε τῷ γεώδει τὸ λεπτομερὲς, ἀλλ’
<span class="lb" data-page="11.687" data-line="16" id="l11.687.16"></span>οὐχ ἁπλῶς λεπτομερὲς, ἀλλ’ ὡς ἐν γεώδει συστάσει τοιοῦτο
<span class="lb" data-page="11.687" data-line="17" id="l11.687.17"></span>εἶναί φημι τὸ πικρὸν, οἷον τίτανος καὶ τέφρα καὶ πᾶν ὅ τι
<span class="lb" data-page="11.687" data-line="18" id="l11.687.18"></span>περ ἂν ἀκριβῶς κατοπτηθῇ, καὶ γένηται σποδιὰ, μᾶλλον δ’
<span class="lb" data-page="11.687" data-line="19" id="l11.687.19"></span>ἂν ἴσως ἀληθέστερον εἰκάζοιτο λιγνύϊ τινὶ καὶ αἰθάλῃ
<span class="pb" data-page="11.688" id="p11.688"></span>
<span class="lb" data-page="11.688" data-line="1" id="l11.688.1"></span>φλογὸς, ἣ καὶ γευομένοις πικρὰ φαίνεται. παχυμερὲς μὲν
<span class="lb" data-page="11.688" data-line="2" id="l11.688.2"></span>οὖν σῶμα γεῶδες ὅ τε σίδηρός ἐστιν καὶ ὁ λίθος, αἰθάλη δὲ
<span class="lb" data-page="11.688" data-line="3" id="l11.688.3"></span>καὶ τέφρα λεπτομερές. ὁ μέντοι διάπυρος εἴτ’ οὖν λίθος
<span class="lb" data-page="11.688" data-line="4" id="l11.688.4"></span>ἢ σίδηρος παχυμερέστερός ἐστι τιτάνου καὶ τέφρας, καὶ πολὺ
<span class="lb" data-page="11.688" data-line="5" id="l11.688.5"></span>μᾶλλον αἰθάλης, καὶ πρὸς τούτοις γε θερμότερος. ἀλλὰ διαπύρῳ
<span class="lb" data-page="11.688" data-line="6" id="l11.688.6"></span>μὲν σιδήρῳ καὶ λίθῳ τὰ πατὰ διάβρωσιν ἀναιροῦντα
<span class="lb" data-page="11.688" data-line="7" id="l11.688.7"></span>φάρμακα προσέοικεν ὑπὸ τῆς ἐν αὐτῷ σώματι θερμασίας,
<span class="lb" data-page="11.688" data-line="8" id="l11.688.8"></span>εἰς τοῦτ’ ἀγόμενα δηλονότι, <span class="milestone ed2page" data-n="13.108" data-unit="ed2page" id="ed2page.13.108"></span>καθάπερ ἥ τε χαλκῖτις
<span class="lb" data-page="11.688" data-line="9" id="l11.688.9"></span>καὶ τὸ μίσυ καὶ τὸ σῶρυ, καὶ πρὸς τούτοις ἀρσενικὸν, ὑδράργυρος,
<span class="lb" data-page="11.688" data-line="10" id="l11.688.10"></span>λιθάργυρος καὶ ἕτερα μυρία. παχυμερῆ μὲν γάρ ἐστιν
<span class="lb" data-page="11.688" data-line="11" id="l11.688.11"></span>τὰ τοιαῦτα πάντα καὶ δυνάμει θερμὰ, καὶ διὰ τοῦτ’ ἐκπυρούμενα
<span class="lb" data-page="11.688" data-line="12" id="l11.688.12"></span>τῷ χρόνῳ κατὰ τὴν ἐν τῷ ζώῳ μεταβολὴν ὁμοίως
<span class="lb" data-page="11.688" data-line="13" id="l11.688.13"></span>διαπύροις λίθοις ἢ σιδήροις ἑλκοῖ καὶ καίει τὰ κατὰ τὴν
<span class="lb" data-page="11.688" data-line="14" id="l11.688.14"></span>γαστέρα, μηδ’ ἀναδοθῆναι δυνάμενα διὰ τὸ βάρος. τούτων
<span class="lb" data-page="11.688" data-line="15" id="l11.688.15"></span>δ’ ἔτι λεπτομερέστερα, καί τοι γεώδη ταῖς συστάσεσιν ὑπάρχοντα,
<span class="lb" data-page="11.688" data-line="16" id="l11.688.16"></span>τίτανός τε καὶ κανθαρὶς καὶ ὁ θαλάττιος λαγωός·
<span class="lb" data-page="11.688" data-line="17" id="l11.688.17"></span>ὧν τινὰ μὲν ἄχρι τῶν καθ’ ἧπαρ ἀνέρχεται χωρίων, ἔνια
<span class="lb" data-page="11.688" data-line="18" id="l11.688.18"></span>δὲ καὶ μέχρι κύστεως καὶ θώρακος, ἐν τῷ τοσούτῳ διαστήματι ﻿
<span class="pb" data-page="11.689" id="p11.689"></span>
<span class="lb" data-page="11.689" data-line="1" id="l11.689.1"></span>τῆς φορᾶς τὸ πυρῶδες προσκτώμενα, ἀριστολοχία δὲ
<span class="lb" data-page="11.689" data-line="2" id="l11.689.2"></span>καὶ ἴρις ἔτι καὶ τούτων αὐτῶν λεπτομερέστερά ἐστιν· καὶ
<span class="lb" data-page="11.689" data-line="3" id="l11.689.3"></span>γὰρ καὶ ὑγρᾶς οὐσίας μᾶλλον τούτων μετέχει καὶ ἀερώδους,
<span class="lb" data-page="11.689" data-line="4" id="l11.689.4"></span>δῆλον δ’ ἐκ τοῦ μήθ’ οὕτως εἶναι ξηρὰ καὶ κραῦρα μήθ’
<span class="lb" data-page="11.689" data-line="5" id="l11.689.5"></span>οὕτως βαρέα καὶ διὰ τοῦτ’ ἐξέφυγε τὸ γένος τῶν δηλητηρίων.
<span class="lb" data-page="11.689" data-line="6" id="l11.689.6"></span>καὶ μὲν δὴ καὶ ἡ κανθαρὶς ὀλίγη ποτὲ ληφθεῖσα καὶ
<span class="lb" data-page="11.689" data-line="7" id="l11.689.7"></span>οἷς προσῆκε μιχθεῖσα πρὸς τῷ μηδὲν ἀδικεῖν τὴν κύστιν
<span class="lb" data-page="11.689" data-line="8" id="l11.689.8"></span>ἔτι καὶ διακαθαίρει νεφροὺς, καὶ τά γε δραστικώτερα τῶν
<span class="lb" data-page="11.689" data-line="9" id="l11.689.9"></span>οὐρητικῶν φαρμάκων ἔχει τι καὶ κανθαρίδος. ἀλλὰ περὶ μὲν
<span class="lb" data-page="11.689" data-line="10" id="l11.689.10"></span>τῶν τοιούτων ἕτερος λόγος.
</p>
          </article>

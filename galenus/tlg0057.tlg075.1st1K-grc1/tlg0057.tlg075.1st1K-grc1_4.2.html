<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.2">
<span class="pb page1" data-page="11.621" id="p11.621">ㅤ</span>
<span class="milestone ed1page page1" data-n="2.41" data-unit="ed1page" id="ed1page.2.41">ㅤ</span>
<span class="milestone ed2page page1" data-n="13.86" data-unit="ed2page" id="ed2page.13.86">ㅤ</span>
            <p>
<span class="lb" data-page="11.621" data-line="9" id="l11.621.9">ㅤ</span>Οὕτω γὰρ εἴρηται <span class="milestone ed1page" data-n="2.42" data-unit="ed1page" id="ed1page.2.42">ㅤ</span>κᾀκεῖνο πρὸς Ἱπποκράτους,
<span class="lb" data-page="11.621" data-line="10" id="l11.621.10">ㅤ</span>ἕλκεσι τὸ μὲν ψυχρὸν δακνῶδες, καίτοι γε τῷ δέρματι
<span class="lb" data-page="11.621" data-line="11" id="l11.621.11">ㅤ</span>πρὶν ἑλκωθῆναι δακνῶδες οὐκ ἦν. ἔστι δὲ καὶ ὀφθαλμοῖσι
<span class="lb" data-page="11.621" data-line="12" id="l11.621.12">ㅤ</span>καὶ μυκτῆρσι καὶ ἐν τῷ στόματι μέρεσι τοῦ ζώου,
<span class="lb" data-page="11.621" data-line="13" id="l11.621.13">ㅤ</span>δακνῶδες τὸ ψυχρόν. οὐχ ἥκιστα δὲ γαστρός τε καὶ ἐντέρων
<span class="lb" data-page="11.621" data-line="14" id="l11.621.14">ㅤ</span>τοῖς ἔνδον, ὥστε καὶ χαλεπὸν εἶναι διακρῖναι πολλάκις εἴτε
<span class="lb" data-page="11.621" data-line="15" id="l11.621.15">ㅤ</span>κατεψυγμένος τις, εἴτε καὶ διὰ χυμοῦ δριμύτητα δάκνοιτο,
<span class="lb" data-page="11.621" data-line="16" id="l11.621.16">ㅤ</span>συμβαίνει δὲ ταῦτα εὐλόγως· ἐπειδὴ γὰρ τὸ ψυχρὸν, ὧν ἂν
<span class="lb" data-page="11.621" data-line="17" id="l11.621.17">ㅤ</span>ψαύσῃ, συνάγει τε τὴν οὐσίαν αὐτῶν καὶ πυκνοῖ καὶ σφίγγει,
<span class="lb" data-page="11.621" data-line="18" id="l11.621.18">ㅤ</span>πρῶτον μὲν ἀναγκαῖον ἐν τῷδε τὰς λεπτὰς ὑγρότητας ἐκκρίνεσθαι,
<span class="pb" data-page="11.622" id="p11.622">ㅤ</span>
<span class="lb" data-page="11.622" data-line="1" id="l11.622.1">ㅤ</span>καθάπερ ἐξ ὀφθαλμῶν μὲν τὸ δάκρυον, ἐκ δὲ τῶν
<span class="lb" data-page="11.622" data-line="2" id="l11.622.2">ㅤ</span>ῥινῶν τὴν κόρυζαν, ἔπειτα δὲ καὶ δακνῶδες αὐτοῖς φαίνεται,
<span class="lb" data-page="11.622" data-line="3" id="l11.622.3">ㅤ</span>καθ’ ἕτερον μὲν τρόπον τοῦ θερμοῦ. οὐ γὰρ τῷ διαβιβρώσκειν
<span class="lb" data-page="11.622" data-line="4" id="l11.622.4">ㅤ</span>τὸ συνεχὲς, ἀλλὰ τῷ διασπᾷν ἀνιαρόν θ’ ἅμα καὶ
<span class="lb" data-page="11.622" data-line="5" id="l11.622.5">ㅤ</span>δακνῶδες ὑπάρχει τὸ ψυχρὸν, ὅθεν οὐδὲ τοῖς σκληροῖς σώμασι
<span class="lb" data-page="11.622" data-line="6" id="l11.622.6">ㅤ</span>φαίνεται τοιοῦτον. ἐν γὰρ τῷ συνάγεσθαι καὶ θλίβεσθαι τὰ
<span class="lb" data-page="11.622" data-line="7" id="l11.622.7">ㅤ</span>μαλακὰ, τό θ’ ὑγρὸν αὐτῶν ἐκπιέζεσθαι συμβαίνει καὶ διασπᾶσθαι
<span class="lb" data-page="11.622" data-line="8" id="l11.622.8">ㅤ</span>τὰ μόρια, τὸ μὲν ὑγρὸν ὡς ἐν τῇ συναγομένῃ τε καὶ
<span class="lb" data-page="11.622" data-line="9" id="l11.622.9">ㅤ</span>πρὸς ἡμετέρων χειρῶν θλιβομένῃ σπογγιᾷ, τὸ διασπᾶσθαι δὲ
<span class="lb" data-page="11.622" data-line="10" id="l11.622.10">ㅤ</span>ὡς ἐν τοῖς διαιρουμένοις καὶ διασπωμένοις, εἴτ’ οὖν ὑφ’ ἡμῶν
<span class="lb" data-page="11.622" data-line="11" id="l11.622.11">ㅤ</span>ἑλκόντων ταῖς χερσὶν, εἴθ’ ὑπό τινος ἑτέρου. τοιοῦτον γάρ τι
<span class="lb" data-page="11.622" data-line="12" id="l11.622.12">ㅤ</span>καὶ τοῖς ἀραιοῖς τε καὶ μαλακοῖς σώμασιν ὑπὸ τοῦ ψυχροῦ
<span class="lb" data-page="11.622" data-line="13" id="l11.622.13">ㅤ</span>πάσχειν ἀναγκαῖον, ὑποδεχομένης μὲν εἴσω τὴν ψύξιν τῆς
<span class="lb" data-page="11.622" data-line="14" id="l11.622.14">ㅤ</span>ἀραιότητος ἑτοίμως, ἔτι δὲ ἑτοιμοτέρως τῶν ἐν τῷ βάθει
<span class="lb" data-page="11.622" data-line="15" id="l11.622.15">ㅤ</span>μορίων τῶν μαλακῶν ὑπ’ αὐτῆς πηγνυμένων. καθ’ ἕκαστον
<span class="lb" data-page="11.622" data-line="16" id="l11.622.16">ㅤ</span>οὖν τῶν πόρων εἰσιὸν τὸ ψυχρὸν ἐν τοῖς ἀραιοῖς σώμασιν,
<span class="lb" data-page="11.622" data-line="17" id="l11.622.17">ㅤ</span>οἷάπερ τά θ’ ἡλκωμένα πάντα ἐστὶ καὶ ὀφθαλμοὶ καὶ μυκτῆρες
<span class="lb" data-page="11.622" data-line="18" id="l11.622.18">ㅤ</span>καὶ στόμα καὶ τὰ κατὰ τὴν γαστέρα, ἐπιλαμβάνει πάντα
<span class="lb" data-page="11.622" data-line="19" id="l11.622.19">ㅤ</span>τῶν ψυχομένων σωμάτων τὰ μόρια καὶ τρόπον τινὰ πολλαῖς
<span class="pb" data-page="11.623" id="p11.623">ㅤ</span>
<span class="lb" data-page="11.623" data-line="1" id="l11.623.1">ㅤ</span>ἐν κύκλῳ λαβαῖς αὐτὰ συνάγον καὶ πιλοῦν τῶν συνεχῶν
<span class="lb" data-page="11.623" data-line="2" id="l11.623.2">ㅤ</span>ἀποσπᾷ. χώρας οὖν ἀναγκαῖον ἐν τῷδε τῷ πάθει γίνεσθαι
<span class="lb" data-page="11.623" data-line="3" id="l11.623.3">ㅤ</span>κενὰς οὐκ ὀλίγας, οὐ μόνον τῷ τὰς λεπτὰς ὑγρότητας ἐκκρίνεσθαι
<span class="lb" data-page="11.623" data-line="4" id="l11.623.4">ㅤ</span>πιεζομένας, ἀλλὰ καὶ τῷ τὴν μαλακὴν οὐσίαν εἰς
<span class="lb" data-page="11.623" data-line="5" id="l11.623.5">ㅤ</span>ἐλάττονα τόπον συνάγεσθαι. χώραν δὲ κενὴν ἐν συνεχέσι
<span class="lb" data-page="11.623" data-line="6" id="l11.623.6">ㅤ</span>σώμασιν οὐκ ἐγχωρεῖ συστῆναι φυλαττομένης τῆς συνεχείας.
<span class="lb" data-page="11.623" data-line="7" id="l11.623.7">ㅤ</span>εἴπερ οὖν συνίσταται, δῆλον ὡς φθείρεται μὲν αὕτη, διασπᾶται
<span class="lb" data-page="11.623" data-line="8" id="l11.623.8">ㅤ</span>δὲ τὸ συνεχὲς σῶμα, κᾀν τούτῳ τὸ τῆς αἰσθήσεως ἀνιαρόν
<span class="lb" data-page="11.623" data-line="9" id="l11.623.9">ㅤ</span>τε ἅμα καὶ δακνῶδες ὑπαντᾷ πάθος, <span class="milestone ed2page" data-n="13.87" data-unit="ed2page" id="ed2page.13.87">ㅤ</span>οὐ μὴν ἥ γε ποιότης
<span class="lb" data-page="11.623" data-line="10" id="l11.623.10">ㅤ</span>ἀμφοῖν ἡ αὐτὴ, τῶν τε διὰ τὸ ψύχειν δακνόντων ἐστὶν
<span class="lb" data-page="11.623" data-line="11" id="l11.623.11">ㅤ</span>καὶ τῶν διὰ τὸ θερμαίνειν, ἀλλ’ ἐπὶ μὲν τῶν προτέρων
<span class="lb" data-page="11.623" data-line="12" id="l11.623.12">ㅤ</span>εὐθέως καὶ τὸ συνάγεσθαί τε καὶ σφίγγεσθαι τὴν οὐσίαν
<span class="lb" data-page="11.623" data-line="13" id="l11.623.13">ㅤ</span>αἴσθησις ἡμῖν ἐστιν, ἐπὶ δὲ τῶν δευτέρων ἡ τοῦ διαλύεσθαί
<span class="lb" data-page="11.623" data-line="14" id="l11.623.14">ㅤ</span>τε καὶ χεῖσθαι. καὶ δὴ καὶ τὸ τάχος οὐχ ὅμοιον ἐπ’ ἀμφοτέρων
<span class="lb" data-page="11.623" data-line="15" id="l11.623.15">ㅤ</span>τῶν παθῶν, ἀλλ’ ἐπὶ μὲν τῶν ψυχόντων βραδύνει πως μᾶλλον
<span class="lb" data-page="11.623" data-line="16" id="l11.623.16">ㅤ</span>ἡ δῆξις, ἐπὶ δὲ τῶν θερμαινόντων ὠκύτατα διεξέρχεται.
<span class="lb" data-page="11.623" data-line="17" id="l11.623.17">ㅤ</span>ὁπότ’ οὖν αὐτάρκως ἤδη διώρισται καὶ τῇ φύσει τῶν πραγμάτων
<span class="lb" data-page="11.623" data-line="18" id="l11.623.18">ㅤ</span>αὐτῇ καὶ τῇ πρὸς ἡμᾶς αἰσθήσει, καὶ λέλεκται σαφῶς ﻿
<span class="pb" data-page="11.624" id="p11.624">ㅤ</span>
<span class="lb" data-page="11.624" data-line="1" id="l11.624.1">ㅤ</span>ὅπως μὲν τὸ θερμὸν, ὅπως δὲ τὸ ψυχρὸν δακνῶδες φαίνεται.
<span class="lb" data-page="11.624" data-line="2" id="l11.624.2">ㅤ</span>χρὴ μὲν δήπου καὶ λογίζεσθαί τινα καὶ πρὶν ἀκοῦσαι παρ’
<span class="lb" data-page="11.624" data-line="3" id="l11.624.3">ㅤ</span>ἡμῶν, ὡς τῶν δακνόντων φαρμάκων τὰ μὲν θερμὰ ταῖς δυνάμεσιν
<span class="lb" data-page="11.624" data-line="4" id="l11.624.4">ㅤ</span>ἀναγκαῖον εἶναι, τὰ δὲ ψυχρά. καὶ παρ’ ἡμῶν δὲ ἐπιμαθεῖν
<span class="lb" data-page="11.624" data-line="5" id="l11.624.5">ㅤ</span>ἐστι τοὺς διορισμοὺς αὐτῶν ἀκριβῶς, ἀναμνησθέντας
<span class="lb" data-page="11.624" data-line="6" id="l11.624.6">ㅤ</span>πρότερον ὡς καὶ τὸ πόμα καὶ τὸ βαλανεῖον, ὅταν εὐκράτως
<span class="lb" data-page="11.624" data-line="7" id="l11.624.7">ㅤ</span>ἔχῃ, θερμὰ λέγομεν, ἐνίοτε καταχρώμενοι τῇ προσηγορίᾳ.
<span class="lb" data-page="11.624" data-line="8" id="l11.624.8">ㅤ</span>εὔκρατα γὰρ ἐχρῆν αὐτὰ λέγεσθαι καὶ σύμμετρα μᾶλλον ἢ
<span class="lb" data-page="11.624" data-line="9" id="l11.624.9">ㅤ</span>θερμά. τὰ μὲν οὖν οὕτω θερμὰ προσηνῆ τ’ ἐστὶ καὶ φίλια.
<span class="lb" data-page="11.624" data-line="10" id="l11.624.10">ㅤ</span>διαχεῖται γὰρ ἡμῶν τὸ συνεστός τε καὶ πεπηγὸς ἐν τοῖς σώμασιν,
<span class="lb" data-page="11.624" data-line="11" id="l11.624.11">ㅤ</span>ἐν ᾧ μάλιστα πάθει τὸ ἥδεσθαι τοῖς ζώοις ἐστίν· χρονίζοντα
<span class="lb" data-page="11.624" data-line="12" id="l11.624.12">ㅤ</span>δὲ καὶ ταῦτα κατ’ ὀλίγον ἀνιαρὰ γίνονται. μεταπίπτει
<span class="lb" data-page="11.624" data-line="13" id="l11.624.13">ㅤ</span>γὰρ εἰς ἀμετρίαν οὕτω γε χύσεως ὡς καὶ διαφορεῖσθαι καὶ
<span class="lb" data-page="11.624" data-line="14" id="l11.624.14">ㅤ</span>διαλύεσθαι καὶ σκεδάννυσθαι τὴν οὐσίαν ἡμῶν. ἀλλὰ κᾀν
<span class="lb" data-page="11.624" data-line="15" id="l11.624.15">ㅤ</span>τούτῳ χωρὶς τοῦ δάκνειν ἀνιᾷ, λειποψυχίαν τε ἐμποιοῦντα
<span class="lb" data-page="11.624" data-line="16" id="l11.624.16">ㅤ</span>καὶ κατάπτωσιν δυνάμεως, ὥστε καὶ τὸν θάνατον ἕπεσθαι.
<span class="lb" data-page="11.624" data-line="17" id="l11.624.17">ㅤ</span>τὰ δ’ ἔτι μᾶλλον τῶνδε θερμὰ τέμνει καὶ διαιρεῖ καὶ διίστησι
<span class="lb" data-page="11.624" data-line="18" id="l11.624.18">ㅤ</span>τὴν οὐσίαν, ὥστ’ ἐξ ἀνάγκης δακνώδη φαίνεσθαι, καθάπερ
<span class="pb" data-page="11.625" id="p11.625">ㅤ</span>
<span class="lb" data-page="11.625" data-line="1" id="l11.625.1">ㅤ</span>καὶ τὸ ζέον ὕδωρ καὶ τὸ πῦρ αὐτό. καὶ τῶν ψυχρῶν δὲ
<span class="lb" data-page="11.625" data-line="2" id="l11.625.2">ㅤ</span>κατὰ τὸν αὐτὸν τρόπον ὅσα μὲν συνάγει, οὔπω δὲ διασπᾷ τὸ
<span class="lb" data-page="11.625" data-line="3" id="l11.625.3">ㅤ</span>συνεχὲς τοῦ πλησιάζοντος σώματος, ψυχρὰ μόνον ἐστὶν, οὐ
<span class="lb" data-page="11.625" data-line="4" id="l11.625.4">ㅤ</span>μὴν ἤδη γέ πως δακνώδη. τὰ δὲ πρὸς τῷ συνάγειν διασπῶντα,
<span class="lb" data-page="11.625" data-line="5" id="l11.625.5">ㅤ</span>βιαίως δὲ δηλονότι πάντα τὰ τοιαῦτα κέχρηται τῇ πιλήσει,
<span class="lb" data-page="11.625" data-line="6" id="l11.625.6">ㅤ</span>δακνώδη φαντάζεται. τὸ μὲν οὖν συνάγειν τε καὶ πηγνύειν
<span class="lb" data-page="11.625" data-line="7" id="l11.625.7">ㅤ</span>τὴν ὑποβεβλημένην ὕλην ἴδιον ἀεὶ τοῦ ψυχροῦ· τὸ δὲ διαχεῖν
<span class="lb" data-page="11.625" data-line="8" id="l11.625.8">ㅤ</span>τε καὶ τήκειν τοῦ θερμοῦ, κοινὸν δ’ ἀμφοῖν ἀμετρότερα
<span class="lb" data-page="11.625" data-line="9" id="l11.625.9">ㅤ</span>αὐξηθέντων τὸ δάκνειν. ὅσα μὲν οὖν ἀκριβῶς ἐστι ψυχρὰ
<span class="lb" data-page="11.625" data-line="10" id="l11.625.10">ㅤ</span>καὶ θερμὰ, πρὸς τοῖς ἄλλοις ἅπασιν οἷς ἔμπροσθεν εἴπομεν
<span class="lb" data-page="11.625" data-line="11" id="l11.625.11">ㅤ</span>ἀραιοῖς τε καὶ μαλακοῖς μέλεσιν, ἤδη καὶ τοῦ δέρματος ἡμῶν
<span class="lb" data-page="11.625" data-line="12" id="l11.625.12">ㅤ</span>ἅπτεται. μέμνημαι δ’ ἐγώ ποτε διὰ χιόνος ὁδοιπορήσας οὕτω
<span class="lb" data-page="11.625" data-line="13" id="l11.625.13">ㅤ</span>πολλῆς, ὡς μηδὲν τῆς γῆς φαίνεσθαι γυμνόν· ἦν δὲ καθαρὸς
<span class="lb" data-page="11.625" data-line="14" id="l11.625.14">ㅤ</span>ὁ ἀὴρ ἀκριβῶς φαινόμενος καί τι πνεῦμα τῆς χιόνος ἀπέπνει,
<span class="lb" data-page="11.625" data-line="15" id="l11.625.15">ㅤ</span>ψυχρότατον οὕτως, ὡς οὐ τοὺς ὀφθαλμοὺς μόνους δάκνειν ἢ
<span class="lb" data-page="11.625" data-line="16" id="l11.625.16">ㅤ</span>καὶ τοὺς μυκτῆρας, ἀλλὰ καὶ τὸ πρόσωπον ὅλον. εἰ δὲ καὶ
<span class="lb" data-page="11.625" data-line="17" id="l11.625.17">ㅤ</span>χεῖρά τις ἔξω προὔβαλε, καὶ ταύτης ὁμοίως ἁπτόμενον. ὅσα
<span class="lb" data-page="11.625" data-line="18" id="l11.625.18">ㅤ</span>δ’ ἀπολείπεται τῆς ἄκρας ψύξεως ἢ θερμότητος, οὐ δάκνει τὸ
<span class="pb" data-page="11.626" id="p11.626">ㅤ</span>
<span class="lb" data-page="11.626" data-line="1" id="l11.626.1">ㅤ</span>δέρμα, τὰ μὲν ψύχοντα μήτε διασπᾶσθαί τι τῆς συνεχείας
<span class="lb" data-page="11.626" data-line="2" id="l11.626.2">ㅤ</span>αὐτοῦ δυνάμενα διὰ τὴν σκληρότητα, μήτ’ εἰς τὸ βάθος ἐνδῦναι
<span class="lb" data-page="11.626" data-line="3" id="l11.626.3">ㅤ</span>φθάνοντα τῇ πυκνώσει τῆς ἐπιφανείας· τὰ δὲ θερμαίνοντα
<span class="lb" data-page="11.626" data-line="4" id="l11.626.4">ㅤ</span>τῷ τε μὴ διαβιβρώσκειν, ἀλλὰ διαχεῖν μόνον, τῷ τε
<span class="lb" data-page="11.626" data-line="5" id="l11.626.5">ㅤ</span>διεξέρχεσθαι τοὺς πόρους ἐνίοτε ἑτοίμως. μέγιστον δ’ εἰς τὰ
<span class="lb" data-page="11.626" data-line="6" id="l11.626.6">ㅤ</span>τοιαῦτα παθήματα συμβάλλεται τὸ τῆς οὐσίας τῶν φαρμάκων
<span class="lb" data-page="11.626" data-line="7" id="l11.626.7">ㅤ</span>ἤτοι παχυμερὲς ἢ λεπτομερές. ἐπὶ μὲν γὰρ τῶν ψυχόντων
<span class="lb" data-page="11.626" data-line="8" id="l11.626.8">ㅤ</span>τὰ λεπτομερῆ μᾶλλον ἐξικνεῖται πρὸς τὸ βάθος, καὶ διὰ
<span class="lb" data-page="11.626" data-line="9" id="l11.626.9">ㅤ</span>τοῦτο δάκνει σφοδρότερον· ἐπὶ δὲ τῶν θερμαινόντων τὰ
<span class="lb" data-page="11.626" data-line="10" id="l11.626.10">ㅤ</span>παχυμερῆ μᾶλλον ἑλκοῖ καὶ διὰ τοῦτο ἀνιᾷ βιαιότερον. λεπτομερέστερον
<span class="lb" data-page="11.626" data-line="11" id="l11.626.11">ㅤ</span>μὲν οὖν ὁ ἀὴρ, παχυμερέστερον δὲ γῆ, μεταξὺ δ’
<span class="lb" data-page="11.626" data-line="12" id="l11.626.12">ㅤ</span>ἀμφοῖν τὸ ὕδωρ. ἀλλ’ ἀὴρ μὲν ἐκπυρωθεὶς φλὸξ γίγνεται,
<span class="lb" data-page="11.626" data-line="13" id="l11.626.13">ㅤ</span>γῆ δὲ ἄνθραξ, τὸ δ’ ὕδωρ δέχεται μὲν ἰσχυρὰν θερμασίαν,
<span class="lb" data-page="11.626" data-line="14" id="l11.626.14">ㅤ</span>ἀλλ’ οὔτε φλὸξ οὔτ’ ἄνθραξ γίνεται, διὰ τὴν σύμφυτον ὑγρότητα.
<span class="lb" data-page="11.626" data-line="15" id="l11.626.15">ㅤ</span><span class="milestone ed2page" data-n="13.88" data-unit="ed2page" id="ed2page.13.88">ㅤ</span>φλὸξ μὲν γὰρ καὶ ἄνθραξ εἴδη πυρός. ἅπαν δὲ
<span class="lb" data-page="11.626" data-line="16" id="l11.626.16">ㅤ</span>πῦρ ἐστιν θερμὸν καὶ ξηρὸν, οὐκ ἐγχωρεῖ δὲ τῷ ὕδατι γενέσθαι
<span class="lb" data-page="11.626" data-line="17" id="l11.626.17">ㅤ</span>ξηρῷ καὶ διὰ τοῦτο, οὐ δέχεται τὴν τοῦ πυρὸς ἀκριβῶς
<span class="lb" data-page="11.626" data-line="18" id="l11.626.18">ㅤ</span>ποιότητα, καθάπερ ἡ γῆ τε καὶ ὁ ἀήρ· φάρμακον μὲν οὖν
<span class="pb" data-page="11.627" id="p11.627">ㅤ</span>
<span class="lb" data-page="11.627" data-line="1" id="l11.627.1">ㅤ</span>οὐδὲν οὕτω θερμόν ἐστιν ὡς φλὸξ ἢ ἄνθραξ ἢ ζέον ὕδωρ,
<span class="lb" data-page="11.627" data-line="2" id="l11.627.2">ㅤ</span>ἀλλὰ κᾂν θερμότατον ᾖ, πάντως ποῦ γοῦν τούτων ἀπολείπεται
<span class="lb" data-page="11.627" data-line="3" id="l11.627.3">ㅤ</span>πάμπολυ. μέχρι μέντοι τοῦ καίειν ἡ θερμότης αὐτῶν
<span class="lb" data-page="11.627" data-line="4" id="l11.627.4">ㅤ</span>προέρχεται, ὅταν ἐν οὐσίᾳ περιέχηται παχυμερεῖ. τὰ δ’ ἐν
<span class="lb" data-page="11.627" data-line="5" id="l11.627.5">ㅤ</span>ταῖς λεπτομερέσιν ἐνίοτε μὲν οὐδὲ δάκνει τὴν ἀρχὴν, ἀλλὰ
<span class="lb" data-page="11.627" data-line="6" id="l11.627.6">ㅤ</span>θερμαίνει μόνον. ἔστι δ’ ὅτε δακνῶδες μέν ἐστιν, οὐ μὴν
<span class="lb" data-page="11.627" data-line="7" id="l11.627.7">ㅤ</span>ἤδη καὶ καίει.
</p>
          </article>

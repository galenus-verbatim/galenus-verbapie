<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.20">
<span class="pb page1" data-page="11.689" id="p11.689">ㅤ</span>
<span class="milestone ed1page page1" data-n="2.52" data-unit="ed1page" id="ed1page.2.52">ㅤ</span>
<span class="milestone ed2page page1" data-n="13.108" data-unit="ed2page" id="ed2page.13.108">ㅤ</span>
            <p>
<span class="lb" data-page="11.689" data-line="11" id="l11.689.11">ㅤ</span>Ὁ δὲ πικρὸς χυμὸς ὅτι τοῖς ξηροῖς τῇ κράσει
<span class="lb" data-page="11.689" data-line="12" id="l11.689.12">ㅤ</span>σώμασι συνυπάρχει κᾀκ τοῦ δυσσηπτότατα πάντων εἶναι
<span class="lb" data-page="11.689" data-line="13" id="l11.689.13">ㅤ</span>τὰ πικρὰ καὶ ἥκιστα σκώληκάς τε καὶ ἄλλ’ ἄττα ζῶα
<span class="lb" data-page="11.689" data-line="14" id="l11.689.14">ㅤ</span>γεννᾷν, οἷα δὴ πέφυκεν ἐν ῥίζαις καὶ βοτάναις καὶ καρποῖς
<span class="lb" data-page="11.689" data-line="15" id="l11.689.15">ㅤ</span>σηπομένοις ἐγγίγνεσθαι πάρεστι συλλογίσασθαι. μάλιστα
<span class="lb" data-page="11.689" data-line="16" id="l11.689.16">ㅤ</span>γὰρ ὁρῶμεν ἐν τοῖς ὑγροῖς σώμασι καὶ σκώληκας καὶ σηπεδόνας
<span class="lb" data-page="11.689" data-line="17" id="l11.689.17">ㅤ</span>ἐγγιγνομένας. τὰ δ’ ἀκριβῶς πικρὰ, καλῶ δ’ οὕτως
<span class="lb" data-page="11.689" data-line="18" id="l11.689.18">ㅤ</span>ὅσα μηδεμιᾶς ἑτέρας ποιότητος αἰσθητῆς μετέσχηκεν, ἅπασι
<span class="pb" data-page="11.690" id="p11.690">ㅤ</span>
<span class="lb" data-page="11.690" data-line="1" id="l11.690.1">ㅤ</span>σχεδὸν τοῖς ζώοις, οὐκ ἀνθρώποις μόνοις, ἐστὶν ἄβρωτα, τῷ
<span class="lb" data-page="11.690" data-line="2" id="l11.690.2">ㅤ</span>πᾶν μὲν ζῶον ὑγρὸν ἢ μᾶλλον ἢ ἧττον ὑπάρχειν, ξηρὰ δ’
<span class="lb" data-page="11.690" data-line="3" id="l11.690.3">ㅤ</span>εἶναι τὰ πικρὰ, τέφρᾳ καὶ κονίᾳ παραπλήσια. οὔτ’ οὖν τέφραν
<span class="lb" data-page="11.690" data-line="4" id="l11.690.4">ㅤ</span>ἢ κονίαν ἢ αἰθάλην ἢ τίτανον ἐσθίει ζῶον οὐδὲν
<span class="lb" data-page="11.690" data-line="5" id="l11.690.5">ㅤ</span>οὔτε τῶν ἀκριβῶς πικρῶν. ἀψίνθιον μὲν γὰρ οὐ πικρὸν
<span class="lb" data-page="11.690" data-line="6" id="l11.690.6">ㅤ</span>μόνον, ἀλλὰ καὶ στρυφνόν ἐστιν, ἡ θάλαττα δ’ ἁλμυρὰ μᾶλλον
<span class="lb" data-page="11.690" data-line="7" id="l11.690.7">ㅤ</span>ἢ πικρὰ καὶ πλείστου μετέχουσα τοῦ ποτίμου, καθάπερ
<span class="lb" data-page="11.690" data-line="8" id="l11.690.8">ㅤ</span>καὶ Ἀριστοτέλει πάλαι τοῦθ’ ἱκανῶς ἐπιδέδεικται. τὸ
<span class="lb" data-page="11.690" data-line="9" id="l11.690.9">ㅤ</span>δὲ τῆς ἐν Παλαιστίνῃ Συρίᾳ λίμνης ὕδωρ, ἣν ὀνομάζουσιν
<span class="lb" data-page="11.690" data-line="10" id="l11.690.10">ㅤ</span>οἱ μὲν θάλασσαν νεκρὰν, οἱ δὲ λίμνην ἀσφαλτῖτιν, ἔστι μὲν
<span class="lb" data-page="11.690" data-line="11" id="l11.690.11">ㅤ</span>καὶ γευομένοις οὐχ ἁλυκὸν μόνον, ἀλλὰ καὶ πικρόν. ἔχει
<span class="lb" data-page="11.690" data-line="12" id="l11.690.12">ㅤ</span>δὲ καὶ τοὺς ἐξ ἑαυτοῦ γεννωμένους ἅλας ὑποπίκρους ὁμοίως
<span class="lb" data-page="11.690" data-line="13" id="l11.690.13">ㅤ</span>καὶ κατὰ τὴν ὄψιν εὐθὺς ἅμα πάσης θαλάσσης λευκότερόν
<span class="lb" data-page="11.690" data-line="14" id="l11.690.14">ㅤ</span>τε καὶ παχύτερον φαίνεται, ἅλμῃ κατακορεῖ προσεοικὸς,
<span class="lb" data-page="11.690" data-line="15" id="l11.690.15">ㅤ</span>εἰς ἣν οὐδ’ ἂν ἐμβάλῃς ἅλας, ἔτι τακήσονται, πλεῖστον
<span class="lb" data-page="11.690" data-line="16" id="l11.690.16">ㅤ</span>γὰρ τούτων μετέχει. καὶ εἴ τις εἰς αὐτὴν καταδὺς ἀνακύψειεν,
<span class="lb" data-page="11.690" data-line="17" id="l11.690.17">ㅤ</span>ἄχνην ἁλῶν ἂν εὐθέως κύκλῳ περὶ πᾶν ἴσχει τὸ
<span class="lb" data-page="11.690" data-line="18" id="l11.690.18">ㅤ</span>σῶμα, καὶ διὰ τοῦτό τε βαρύτερόν ἐστι τῆς ἄλλης θαλάττης
<span class="pb" data-page="11.691" id="p11.691">ㅤ</span>
<span class="lb" data-page="11.691" data-line="1" id="l11.691.1">ㅤ</span>τὸ ὕδωρ ἐκεῖνο τοσοῦτον ὅσον ἡ θάλαττα τῶν ποταμῶν.
<span class="lb" data-page="11.691" data-line="2" id="l11.691.2">ㅤ</span>ὥστ’ οὐδ’ εἰ βούλοιο κατὰ τοῦ βάθους καθεὶς ἑαυτὸν φέρεσθαι
<span class="lb" data-page="11.691" data-line="3" id="l11.691.3">ㅤ</span>κάτω, δυνηθείης ἄν· οὕτως ἐξαίρει τε καὶ κουφίζει
<span class="lb" data-page="11.691" data-line="4" id="l11.691.4">ㅤ</span>τὸ ὕδωρ, οὐχ ὡς φύσει κοῦφον ὑπάρχον, ὅπερ ἤδη τις εἷπε
<span class="lb" data-page="11.691" data-line="5" id="l11.691.5">ㅤ</span>τῶν παλαιῶν σοφιστῶν, ἀλλ’ ὡς Ἀριστοτέλης ἔλεγε, διὰ βαρύτητα
<span class="lb" data-page="11.691" data-line="6" id="l11.691.6">ㅤ</span>δίκην πηλοῦ βαστάζον τὰ κουφότερα. <span class="milestone ed2page" data-n="13.109" data-unit="ed2page" id="ed2page.13.109">ㅤ</span>καὶ κατὰ
<span class="lb" data-page="11.691" data-line="7" id="l11.691.7">ㅤ</span>τοῦτό γέ τοι καὶ εἰ συνδήσας ἀνθρώπου τὼ χεῖρε καὶ τὼ
<span class="lb" data-page="11.691" data-line="8" id="l11.691.8">ㅤ</span>πόδε μεθείης εἰς τὸ τῆς λίμνης ἐκείνης ὕδωρ, οὐκ οἰχήσεται
<span class="lb" data-page="11.691" data-line="9" id="l11.691.9">ㅤ</span>κάτω. καὶ μὲν δὴ καὶ ὡς ἐν τῇ θαλάττῃ πλείονα φορτία
<span class="lb" data-page="11.691" data-line="10" id="l11.691.10">ㅤ</span>τῶν ἐν ταῖς λίμναις τε καὶ ποταμοῖς βαστάζει τὰ πλοῖα
<span class="lb" data-page="11.691" data-line="11" id="l11.691.11">ㅤ</span>μὴ βυθιζόμενα, κατὰ τὸν αὐτὸν τρόπον ἐν τῇ νεκρᾷ λίμνῃ
<span class="lb" data-page="11.691" data-line="12" id="l11.691.12">ㅤ</span>πολλαπλάσια τῶν ἐν τῇ θαλάττῃ. τοσούτῳ γάρ ἐστιν τὸ
<span class="lb" data-page="11.691" data-line="13" id="l11.691.13">ㅤ</span>κατ’ αὐτὴν ὕδωρ τοῦ θαλαττίου βαρύτερον ὅσον τὸ θαλάττιον
<span class="lb" data-page="11.691" data-line="14" id="l11.691.14">ㅤ</span>τοῦ λιμναίου τε καὶ ποταμίου. πρόσεστι γὰρ ἡ
<span class="lb" data-page="11.691" data-line="15" id="l11.691.15">ㅤ</span>τῶν ἁλῶν οὐσία, γεώδης τε καὶ βαρεῖα. καί σοι καὶ αὐτῷ
<span class="lb" data-page="11.691" data-line="16" id="l11.691.16">ㅤ</span>γεννῆσαι θάλατταν ἔξεστιν, ἅλας ὕδατι ποτίμῳ διατήξαντι
<span class="lb" data-page="11.691" data-line="17" id="l11.691.17">ㅤ</span>καὶ γνῶναι πόσῳ βαρύτερον ἀποτελεῖται τὸ τοιοῦτο ὕδωρ
<span class="lb" data-page="11.691" data-line="18" id="l11.691.18">ㅤ</span>τοῦ γλυκέος. ἀλλὰ καὶ μέτρον ἤδη τι πεποίηνται τοῦ τὴν
<span class="pb" data-page="11.692" id="p11.692">ㅤ</span>
<span class="lb" data-page="11.692" data-line="1" id="l11.692.1">ㅤ</span>ἅλμην εὔκρατον ὑπάρχειν εἰς τὰς ταριχείας, εἰ φαίνοιτο κατ’
<span class="lb" data-page="11.692" data-line="2" id="l11.692.2">ㅤ</span>αὐτὴν ἐπιπλέον ὠὸν, ὡς ἔτι γε καταφερομένου καὶ μήπω
<span class="lb" data-page="11.692" data-line="3" id="l11.692.3">ㅤ</span>περὶ τὴν ἐπιφάνειαν τῆς ἅλμης ἐννηχομένου μᾶλλον ὑδατώδης
<span class="lb" data-page="11.692" data-line="4" id="l11.692.4">ㅤ</span>ἐστὶ καὶ γλυκεῖα. δεινῶς δ’ ἁλμυρὰ γίνεται τοσούτων
<span class="lb" data-page="11.692" data-line="5" id="l11.692.5">ㅤ</span>ἐμβληθέντων ἁλῶν, ὡς μηκέτ’ ἐγχωρεῖν ἐπιτήκεσθαι
<span class="lb" data-page="11.692" data-line="6" id="l11.692.6">ㅤ</span>τοὺς ἐπεμβαλλομένους. καὶ τοῦτό σοι στήσαντι τὸ ὕδωρ
<span class="lb" data-page="11.692" data-line="7" id="l11.692.7">ㅤ</span>ἁπάντων ὑδάτων εὑρεθήσεται βαρύτερον. ὥστ’ ἔγωγέ ποτε
<span class="lb" data-page="11.692" data-line="8" id="l11.692.8">ㅤ</span>μάταιον ἀπέδειξα τοῦ πλουσίου τὴν φιλοτιμίαν, ἐκ τῆς νεκρᾶς
<span class="lb" data-page="11.692" data-line="9" id="l11.692.9">ㅤ</span>θαλάττης τοσοῦτο ὕδωρ κομίσαντος εἰς Ἰταλίαν, ὡς
<span class="lb" data-page="11.692" data-line="10" id="l11.692.10">ㅤ</span>πληρῶσαι δεξαμενήν. ἑτοίμως γὰρ ἐποίησα ταὐτὸ, ἅλας παμπόλλους
<span class="lb" data-page="11.692" data-line="11" id="l11.692.11">ㅤ</span>ἐμβαλὼν ὕδατι ποτίμῳ. μᾶλλον δ’ ἂν ἔτι βαρύτερον
<span class="lb" data-page="11.692" data-line="12" id="l11.692.12">ㅤ</span>ἐργάσαιο τὸ τοιοῦτο ὕδωρ, εἰ τήξας τοὺς ἅλας ὡς πλείστους
<span class="lb" data-page="11.692" data-line="13" id="l11.692.13">ㅤ</span>ὑπὸ κυνὸς ἐπιτολὴν, ἡνίκα μάλιστα θάλπος ἐστὶ σφοδρότατον,
<span class="lb" data-page="11.692" data-line="14" id="l11.692.14">ㅤ</span>ἐάσαις ἐξοπτηθῆναι, παραπλησίως τῷ κατὰ τὴν
<span class="lb" data-page="11.692" data-line="15" id="l11.692.15">ㅤ</span>ἀσφαλτῖτιν λίμνην. οὕτω γὰρ ἔσται καὶ τοῦτο βαρὺ τὸ ὕδωρ
<span class="lb" data-page="11.692" data-line="16" id="l11.692.16">ㅤ</span>ὡς ἐκεῖνο. καὶ εἰ ἐνδήσειας ἢ ἄνθρωπον ἢ ὁτιοῦν ἄλλο
<span class="lb" data-page="11.692" data-line="17" id="l11.692.17">ㅤ</span>ἐμβάλλοις ζῶον εἰς αὐτὸ, παραπλησίως τοῖς πλοίοις ἐποχήσεται
<span class="lb" data-page="11.692" data-line="18" id="l11.692.18">ㅤ</span>τῷ ὕδατι. καὶ μὲν δὴ <span class="milestone ed1page" data-n="2.53" data-unit="ed1page" id="ed1page.2.53">ㅤ</span>καὶ πικρότερον εὐθὺς ἔσται
<span class="pb" data-page="11.693" id="p11.693">ㅤ</span>
<span class="lb" data-page="11.693" data-line="1" id="l11.693.1">ㅤ</span>τὸ τοιοῦτο ὕδωρ, ὡς εἰ καὶ καθεψεῖν ὑπὸ πυρὸς αὐτὸ βουληθείης·
<span class="lb" data-page="11.693" data-line="2" id="l11.693.2">ㅤ</span>ὅ τι γὰρ ἂν ἁλυκὸν ἐπὶ πλέον ἐκθερμήνῃς, ἔσται
<span class="lb" data-page="11.693" data-line="3" id="l11.693.3">ㅤ</span>σοι πικρόν. οὕτω γοῦν καὶ αὐτὸ τὸ τῆς ἀσφαλτίτιδος λίμνης
<span class="lb" data-page="11.693" data-line="4" id="l11.693.4">ㅤ</span>ὕδωρ ἐν κοίλῳ καὶ θερμῷ χωρίῳ περιεχόμενον ἐξοπτώμενόν
<span class="lb" data-page="11.693" data-line="5" id="l11.693.5">ㅤ</span>θ’ ὑπὸ τοῦ ἡλίου γίγνεται πικρόν. διὰ τοῦτό
<span class="lb" data-page="11.693" data-line="6" id="l11.693.6">ㅤ</span>γέ τοι καὶ τοῦ θέρους μᾶλλον ἢ χειμῶνός ἐστι πικρόν.
<span class="lb" data-page="11.693" data-line="7" id="l11.693.7">ㅤ</span>καὶ εἰ ἀρυσάμενος αὐτοῦ τι καταθείης ἐν ἀγγείῳ κοίλῳ
<span class="lb" data-page="11.693" data-line="8" id="l11.693.8">ㅤ</span>καὶ προσηλίῳ χωρίῳ, καθάπερ καὶ ἡμεῖς ἐποιήσαμεν ὥρᾳ
<span class="lb" data-page="11.693" data-line="9" id="l11.693.9">ㅤ</span>θέρους, αὐτίκα μάλα πικρότερον αὐτοῦ φαίνεταί σοι γεγονός.
<span class="lb" data-page="11.693" data-line="10" id="l11.693.10">ㅤ</span>ἀλλὰ ταῦτα μὲν ἅπαντα τοῖς ὀλίγον ἔμπροσθεν ὑπὲρ
<span class="lb" data-page="11.693" data-line="11" id="l11.693.11">ㅤ</span>τῆς τοῦ πικροῦ γενέσεως εἰρημένοις ἱκανῶς μαρτυρεῖ. οὗ δ’
<span class="lb" data-page="11.693" data-line="12" id="l11.693.12">ㅤ</span>ἕνεκεν ὁ λόγος ἐπὶ τὴν ἀσφαλτῖτιν ἐξετράπετο λίμνην, οὔπω
<span class="lb" data-page="11.693" data-line="13" id="l11.693.13">ㅤ</span>μοι πᾶν λέλεκται. φαίνεται γὰρ ἐν ἐκείνῳ τῷ ὕδατι μήτε
<span class="lb" data-page="11.693" data-line="14" id="l11.693.14">ㅤ</span>ζῶον ἐγγιγνόμενόν τι μήτε φυτὸν, ἀλλὰ καὶ τῶν εἰς αὐτὴν
<span class="lb" data-page="11.693" data-line="15" id="l11.693.15">ㅤ</span>ἐμβαλόντων ποταμῶν ἀμφοτέρων, μεγίστους καὶ πλείστους
<span class="lb" data-page="11.693" data-line="16" id="l11.693.16">ㅤ</span>ἐχόντων ἰχθύας, καὶ μάλιστα τοῦ πλησίον Ἰεριχοῦντος, ὃν
<span class="lb" data-page="11.693" data-line="17" id="l11.693.17">ㅤ</span>Ἰορδάνην ὀνομάζουσιν, οὐδ’ εἷς τῶν ἰχθύων ὑπερβαίνει τὰ
<span class="lb" data-page="11.693" data-line="18" id="l11.693.18">ㅤ</span>στόματα τῶν ποταμῶν. κἂν εἰ συλλαβὼν δέ τις αὐτοὺς
<span class="lb" data-page="11.693" data-line="19" id="l11.693.19">ㅤ</span>ἐμβάλοι τῇ λίμνῃ, διαφθειρομένους ὄψεται ταχέως· οὕτως τ’ ﻿
<span class="pb" data-page="11.694" id="p11.694">ㅤ</span>
<span class="lb" data-page="11.694" data-line="1" id="l11.694.1">ㅤ</span>ἀκριβῶς πικρὸν ἅπασίν ἐστι καὶ ζώοις καὶ φυτοῖς πολέμιον,
<span class="lb" data-page="11.694" data-line="2" id="l11.694.2">ㅤ</span>αὐχμῶδές τε καὶ ξηρὸν καὶ τὴν φύσιν οἷόν περ αἴθαλος ὑπὸ
<span class="lb" data-page="11.694" data-line="3" id="l11.694.3">ㅤ</span>τῆς κατοπτήσεως γεγενημένον. καίτοι γε οὐδὲ τὸ τῆς λίμνης
<span class="lb" data-page="11.694" data-line="4" id="l11.694.4">ㅤ</span>ἐκείνης ὕδωρ ἀκριβῶς ἐστι πικρὸν, ὅτι μηδ’ οἱ ἅλες
<span class="lb" data-page="11.694" data-line="5" id="l11.694.5">ㅤ</span>αὐτοὶ, προσαγορεύουσι δ’ αὐτοὺς Σοδομηνοὺς ἀπὸ τῶν περιεχόντων
<span class="lb" data-page="11.694" data-line="6" id="l11.694.6">ㅤ</span>τὴν λίμνην ὀρῶν ἃ καλεῖται Σόδομα, καὶ χρῶνται
<span class="lb" data-page="11.694" data-line="7" id="l11.694.7">ㅤ</span>πολλοὶ τῶν περιοίκων εἰς ὅσα περ ἡμεῖς τοῖς ἄλλοις ἁλσί.
<span class="lb" data-page="11.694" data-line="8" id="l11.694.8">ㅤ</span>δύναμις δ’ αὐτῶν οὐ ξηραντικὴ μόνον ἐπὶ μᾶλλόν ἐστι τῶν
<span class="lb" data-page="11.694" data-line="9" id="l11.694.9">ㅤ</span>ἄλλων ἁλῶν, ἀλλὰ καὶ λεπτυντικὴ, διότι μᾶλλον τῶν ἄλλων
<span class="lb" data-page="11.694" data-line="10" id="l11.694.10">ㅤ</span>ἐξώπτηνται. πᾶσι μὲν γὰρ τοῖς ἁλσὶν ὑπάρχει τι καὶ
<span class="lb" data-page="11.694" data-line="11" id="l11.694.11">ㅤ</span>στυπτικὸν ἀμυδρὸν, ᾧ δὴ καὶ σφίγγουσι καὶ πιλοῦσι τὰ
<span class="lb" data-page="11.694" data-line="12" id="l11.694.12">ㅤ</span>ταριχευόμενα τῶν κρεῶν καὶ μάλισθ’ ὅταν ὦσι χόνδροι τε
<span class="lb" data-page="11.694" data-line="13" id="l11.694.13">ㅤ</span>καὶ δύσθραυστοι. <span class="milestone ed2page" data-n="13.110" data-unit="ed2page" id="ed2page.13.110">ㅤ</span>τοιοῦτοι δ’ εἰσὶν ἀκριβέστατοι μὲν
<span class="lb" data-page="11.694" data-line="14" id="l11.694.14">ㅤ</span>οἱ πλεῖστοι τῶν ὀρυκτῶν, ἧττον δ’ αὐτῶν οἵ τ’ ἐκ τῆς
<span class="lb" data-page="11.694" data-line="15" id="l11.694.15">ㅤ</span>θαλάττης καὶ πολλαχόθι τῆς γῆς ἐξ ὑδάτων ἐλαφρῶν ἀναξηρανθέντων
<span class="lb" data-page="11.694" data-line="16" id="l11.694.16">ㅤ</span>γεννώμενοι. τρίτοι δ’ ἐπὶ τούτοις ὑπάρχουσιν
<span class="lb" data-page="11.694" data-line="17" id="l11.694.17">ㅤ</span>οἱ ὀρυκτοὶ, ῥύπτειν μᾶλλον ἢ στύφειν τε καὶ συνάγειν πεφυκότες.
<span class="lb" data-page="11.694" data-line="18" id="l11.694.18">ㅤ</span>ἐγγὺς δὲ τούτων εἰσὶ κατὰ τὴν δύναμιν οἱ Σοδομηνοὶ
<span class="pb" data-page="11.695" id="p11.695">ㅤ</span>
<span class="lb" data-page="11.695" data-line="1" id="l11.695.1">ㅤ</span>χόνδροι μὲν ὄντες ὁμοίως τοῖς θαλαττίοις, ἀλλὰ διὰ
<span class="lb" data-page="11.695" data-line="2" id="l11.695.2">ㅤ</span>τὴν ἀναμεμιγμένην αὐτοῖς πικρότητα ῥυπτικώτεροί τε καὶ
<span class="lb" data-page="11.695" data-line="3" id="l11.695.3">ㅤ</span>διαφορητικώτεροι τῶν ἐκ τῆς θαλάττης ὑπάρχοντες. οὕτω
<span class="lb" data-page="11.695" data-line="4" id="l11.695.4">ㅤ</span>δὲ δὴ καὶ τὸ νίτρον αὐτὸ καὶ ἀφρὸς αὐτοῦ καὶ τὸ συνθέτῳ
<span class="lb" data-page="11.695" data-line="5" id="l11.695.5">ㅤ</span>προσηγορίᾳ καλούμενον ἀφρόνιτρον ἔτι μᾶλλον τῶν ἄλλων
<span class="lb" data-page="11.695" data-line="6" id="l11.695.6">ㅤ</span>πέφυκε ῥύπτειν, ὡς ἂν ἥκιστα μὲν στύφοντα, πικρὰ δ’ ἀκριβῶς
<span class="lb" data-page="11.695" data-line="7" id="l11.695.7">ㅤ</span>ὑπάρχοντα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.21">
<span class="pb page1" data-page="11.695" id="p11.695"></span>
<span class="milestone ed1page page1" data-n="2.53" data-unit="ed1page" id="ed1page.2.53"></span>
<span class="milestone ed2page page1" data-n="13.110" data-unit="ed2page" id="ed2page.13.110"></span>
            <p>
<span class="lb" data-page="11.695" data-line="8" id="l11.695.8"></span>Πλησίον μὲν γάρ ἐστιν ὁ ἁλυκὸς χυμὸς
<span class="lb" data-page="11.695" data-line="9" id="l11.695.9"></span>τοῦ πικροῦ, καὶ γὰρ γεώδεις ἀμφότεροι καὶ θερμοί. διαφέρουσι
<span class="lb" data-page="11.695" data-line="10" id="l11.695.10"></span>δ’ ὅμως οὐκ ἀσαφεῖ διαφορᾷ ἐν τῷ λεπτύνεσθαί τε
<span class="lb" data-page="11.695" data-line="11" id="l11.695.11"></span>καὶ κατειργάσθαι μᾶλλον ὑπὸ θερμότητος ξηρᾶς τὸν πικρόν.
<span class="lb" data-page="11.695" data-line="12" id="l11.695.12"></span>οὕτω δὲ δὴ καὶ αὐτῶν τῶν ἁλῶν ὅσοι σκληρότεροι καὶ πυκνότεροι
<span class="lb" data-page="11.695" data-line="13" id="l11.695.13"></span>καὶ γεωδέστεροι, τοιοῦτοι δ’ ὑπάρχουσιν ὀλίγου δεῖν
<span class="lb" data-page="11.695" data-line="14" id="l11.695.14"></span>οἱ ὀρυκτοὶ πάντες, ἧττον θερμοί τ’ εἰσὶ καὶ λεπτομερεῖς,
<span class="lb" data-page="11.695" data-line="15" id="l11.695.15"></span>ὅσοι δ’ εὔθρυπτοι καὶ χαῦνοι, λεπτομερέστεροί τε ἅμα καὶ
<span class="lb" data-page="11.695" data-line="16" id="l11.695.16"></span>θερμότεροι τὴν δύναμίν εἰσι, καί τινες ἐξ αὐτῶν ὑπόπικροι,
<span class="lb" data-page="11.695" data-line="17" id="l11.695.17"></span>μεταξύ πως ὑπάρχοντες ἁλῶν τε τῶν σκληρῶν καὶ ἀφρονίτρου.
<span class="lb" data-page="11.695" data-line="18" id="l11.695.18"></span>ἔστι μὲν οὖν δὴ καὶ αὐτῶν τῶν ἀφρονίτρων ἔνια σκληρὰ
<span class="lb" data-page="11.695" data-line="19" id="l11.695.19"></span>καὶ παχυμερῆ, καὶ οὐδὲ τήκεται ῥᾳδίως ἐφ’ ὕδατος. ἀλλ’
<span class="pb" data-page="11.696" id="p11.696"></span>
<span class="lb" data-page="11.696" data-line="1" id="l11.696.1"></span>οὐ περὶ τῶν μοχθηρῶν ὁ λόγος μοι νῦν, ἀλλ’ ὅσα κατὰ τοὔνομα
<span class="lb" data-page="11.696" data-line="2" id="l11.696.2"></span>πέφυκεν ἀφρώδη τὴν οὐσίαν, οἷός πέρ ἐστι καὶ αὐτὸς
<span class="lb" data-page="11.696" data-line="3" id="l11.696.3"></span>ὁ ἀφρὸς τοῦ νίτρου. λεπτομερέστατος γὰρ οὗτος ἁπάντων
<span class="lb" data-page="11.696" data-line="4" id="l11.696.4"></span>τῶν εἰρημένων, ὥσπερ γε καὶ τὸ τῆς Ἀσίας πέτρας ἄνθος.
<span class="lb" data-page="11.696" data-line="5" id="l11.696.5"></span>ἱκανῶς γὰρ καὶ τοῦτο λεπτομερὲς, ἀλλ’ ἧττον θερμὸν ἀφρονίτρου.
<span class="lb" data-page="11.696" data-line="6" id="l11.696.6"></span>διὸ καὶ τὰς ὑπεραυξανομένας σάρκας ἀλυπότερον
<span class="lb" data-page="11.696" data-line="7" id="l11.696.7"></span>ἀποτήκει, δάκνει δ’ αὐτὰς ἤδη τὸ ἄνθος τοῦ νίτρου, δάκνει
<span class="lb" data-page="11.696" data-line="8" id="l11.696.8"></span>δὲ καὶ τὸ ἀφρόνιτρον, οὐδὲν δὲ ἧττον καὶ τὸ νίτρον
<span class="lb" data-page="11.696" data-line="9" id="l11.696.9"></span>αὐτὸ, καίτοι γε ἧττον ἐκείνων ὑπάρχον θερμόν. ἀλλ’ εἴρηται
<span class="lb" data-page="11.696" data-line="10" id="l11.696.10"></span>καὶ πρόσθεν ὡς ἡ παχυμερὴς οὐσία διαβιβρώσκει μᾶλλον,
<span class="lb" data-page="11.696" data-line="11" id="l11.696.11"></span>ὅταν γε μετέχῃ δηλονότι θερμότητός τινος. οὐδὲν γὰρ
<span class="lb" data-page="11.696" data-line="12" id="l11.696.12"></span>αὐτῆς μόριον ἀλύπως καὶ ταχέως διεξέρχεται, καθάπερ τῆς
<span class="lb" data-page="11.696" data-line="13" id="l11.696.13"></span>λεπτομεροῦς, ἀλλ’ ἰσχόμενον καὶ μένον ἀεὶ καὶ βραδῦνον ἐν
<span class="lb" data-page="11.696" data-line="14" id="l11.696.14"></span>χρόνῳ τε πλέονι προσεδρεῦον ἑνὶ τόπῳ τοῦ σώματος ἡμῶν
<span class="lb" data-page="11.696" data-line="15" id="l11.696.15"></span>ἀνιαρὸν εἰκότως γίγνεται, δίκην σκόλοπος ἐμπεπηγότος τῇ
<span class="lb" data-page="11.696" data-line="16" id="l11.696.16"></span>σαρκί.
</p>
          </article>

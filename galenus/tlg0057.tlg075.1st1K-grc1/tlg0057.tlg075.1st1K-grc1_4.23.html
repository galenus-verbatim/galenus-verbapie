<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.23">
<span class="pb page1" data-page="11.700" id="p11.700">ㅤ</span>
<span class="milestone ed1page page1" data-n="2.54" data-unit="ed1page" id="ed1page.2.54">ㅤ</span>
<span class="milestone ed2page page1" data-n="13.111" data-unit="ed2page" id="ed2page.13.111">ㅤ</span>
            <p>
<span class="lb" data-page="11.700" data-line="4" id="l11.700.4">ㅤ</span>Ὅθεν οὐδ’ ἀσφαλὲς ἐξ ὀσμῆς τεκμαίρεσθαι
<span class="lb" data-page="11.700" data-line="5" id="l11.700.5">ㅤ</span>περὶ τῆς κράσεως τῶν αἰσθητῶν, ὥσπερ ἐκ τῆς γεύσεως.
<span class="lb" data-page="11.700" data-line="6" id="l11.700.6">ㅤ</span>τὰ μὲν γὰρ ἄοσμα παχυμερῆ ταῖς οὐσίαις, ἀλλ’ οὔπω
<span class="lb" data-page="11.700" data-line="7" id="l11.700.7">ㅤ</span>δῆλον ὅπως ἔχῃ θερμότητος καὶ ψύξεως, τὰ δ’ ὀσμώδη
<span class="lb" data-page="11.700" data-line="8" id="l11.700.8">ㅤ</span>λεπτομερῆ τέ πώς ἐστι καὶ θερμά. τὸ μέντοι ποσὸν τῆς
<span class="lb" data-page="11.700" data-line="9" id="l11.700.9">ㅤ</span>λεπτομερείας ἢ τῆς θερμότητος οὐκέτ’ ἐνδείκνυται. τὸ δὲ
<span class="lb" data-page="11.700" data-line="10" id="l11.700.10">ㅤ</span>δὴ μέγιστον ἅπασι τοῖς ὀσμώδεσιν εἰς τὸ μηδὲν ἐνδείκνυσθαι
<span class="lb" data-page="11.700" data-line="11" id="l11.700.11">ㅤ</span>σαφὲς ὑπὲρ τῆς κράσεως ἡ ἀνωμαλία τῆς οὐσίας ἐστὶν,
<span class="lb" data-page="11.700" data-line="12" id="l11.700.12">ㅤ</span>ὑπὲρ ἧς εἴρηταί μοι πολλάκις ἤδη, δεικνύοντι τὰ πλεῖστα
<span class="lb" data-page="11.700" data-line="13" id="l11.700.13">ㅤ</span>τῶν σωμάτων ἀνομοιομερῆ ταῖς ὑποστάσεσιν ὑπάρχοντα.
<span class="lb" data-page="11.700" data-line="14" id="l11.700.14">ㅤ</span><span class="milestone ed2page" data-n="13.112" data-unit="ed2page" id="ed2page.13.112">ㅤ</span>λεχθήσεται δὲ καὶ νῦν ἕνεκα σαφηνείας ἕν τι παράδειγμα.
<span class="lb" data-page="11.700" data-line="15" id="l11.700.15">ㅤ</span>τὸ ῥόδον τοίνυν οὐ ταύτῃ μόνον ἀνομοιομερές
<span class="lb" data-page="11.700" data-line="16" id="l11.700.16">ㅤ</span>ἐστιν, ᾗ τὸ μέν τι περιέχον ἐν αὐτῷ, τὸ δέ τι περιεχόμενόν
<span class="lb" data-page="11.700" data-line="17" id="l11.700.17">ㅤ</span>ἐστι, περιέχον μὲν τὸ σκληρὸν καὶ γεῶδες, ἐν τούτῳ δὲ περιεχόμενος
<span class="pb" data-page="11.701" id="p11.701">ㅤ</span>
<span class="lb" data-page="11.701" data-line="1" id="l11.701.1">ㅤ</span>ὑγρός τις χυλός. ἀλλ’ ὅτι καὶ αὐτοῦ τοῦ χυλοῦ
<span class="lb" data-page="11.701" data-line="2" id="l11.701.2">ㅤ</span>τρία περιττώματα, καθότι καὶ πρόσθεν ἐδείκνυμεν, ἀναγκαῖον
<span class="lb" data-page="11.701" data-line="3" id="l11.701.3">ㅤ</span>ὑπάρχειν, ἓν μὲν γεῶδες, οἷόν περ ἐν τοῖς οἴνοις ἡ τρὺξ,
<span class="lb" data-page="11.701" data-line="4" id="l11.701.4">ㅤ</span>ἕτερον δὲ ἀερῶδες, ἀνάλογον δὲ καὶ τοῦτο τῷ κατὰ τοὺς
<span class="lb" data-page="11.701" data-line="5" id="l11.701.5">ㅤ</span>οἴνους ἄνθει, τὸ τρίτον ὑδατῶδες, ὅπερ ἐν ἅπασι τὴν ζέσιν
<span class="lb" data-page="11.701" data-line="6" id="l11.701.6">ㅤ</span>αὐτῶν ἔφαμεν ἐργάζεσθαι· καὶ τὴν φθορὰν, ἐπειδὰν μὲν μὴ
<span class="lb" data-page="11.701" data-line="7" id="l11.701.7">ㅤ</span>κρατηθῇ μηδ’ ἀλλοιωθῇ τελέως ἐν τῷ χρόνῳ τῆς ζέσεως.
<span class="lb" data-page="11.701" data-line="8" id="l11.701.8">ㅤ</span>ἕνεκά γε τοιούτου τοῦ περιττώματος ἔνιοι μὲν ἑψήσαντες
<span class="lb" data-page="11.701" data-line="9" id="l11.701.9">ㅤ</span>ἀποτίθενται τοὺς χυλοὺς, ἔνιοι δ’ ἐν ἡλίῳ σφοδρῷ προξηράναντες.
<span class="lb" data-page="11.701" data-line="10" id="l11.701.10">ㅤ</span>ἕνεκα μὲν γὰρ τοῦ γεώδους τε καὶ ἀερώδους οὐ πάνυ
<span class="lb" data-page="11.701" data-line="11" id="l11.701.11">ㅤ</span>τι δεδίασι φθαρῆναι τοὺς χυλοὺς, ὁρῶντες αὐτὰ καὶ διακρινόμενα
<span class="lb" data-page="11.701" data-line="12" id="l11.701.12">ㅤ</span>καὶ δύσσηπτα ταῖς οὐσίαις ὑπάρχοντα, διότι καὶ
<span class="lb" data-page="11.701" data-line="13" id="l11.701.13">ㅤ</span>ξηρὰ ταῖς κράσεσιν. ἀλλὰ περὶ μὲν τούτων ἱκανῶς εἴρηται
<span class="lb" data-page="11.701" data-line="14" id="l11.701.14">ㅤ</span>πρόσθεν. ἐν δὲ τῇ τοῦ ῥόδου φύσει τὸ μέν ἐστι στρυφνὸν
<span class="lb" data-page="11.701" data-line="15" id="l11.701.15">ㅤ</span>γευομένοις, ὅπερ ἀναγκαῖον εἶναι γεῶδές τε καὶ παχυμερὲς
<span class="lb" data-page="11.701" data-line="16" id="l11.701.16">ㅤ</span>καὶ ψυχρὸν, ἕτερον δὲ πικρὸν, ὃ δὴ λεπτομερές τ’ ἐστὶ καὶ
<span class="lb" data-page="11.701" data-line="17" id="l11.701.17">ㅤ</span>θερμὸν, καὶ τρίτον ἐπὶ τούτοις τὸ ὑδατῶδες, ψυχρὸν μὲν ἐξ
<span class="lb" data-page="11.701" data-line="18" id="l11.701.18">ㅤ</span>ἀνάγκης, ἀλλ’ ἐν τῇ κατὰ τὸ λεπτομερές τε καὶ παχυμερὲς
<span class="pb" data-page="11.702" id="p11.702">ㅤ</span>
<span class="lb" data-page="11.702" data-line="1" id="l11.702.1">ㅤ</span>ἀντιθέσει μέσον πως ὑπάρχον τῶν ἄκρων, οὗ τῇ μίξει καὶ τὸ
<span class="lb" data-page="11.702" data-line="2" id="l11.702.2">ㅤ</span>στρυφνὸν καὶ τὸ πικρὸν οὐκ ἔστιν ἄκρως τοιοῦτον ἑκάτερον
<span class="lb" data-page="11.702" data-line="3" id="l11.702.3">ㅤ</span>οἷόν περ λέγεται· πάσας γὰρ ἐκλύει τὰς ποιότητας ἡ
<span class="lb" data-page="11.702" data-line="4" id="l11.702.4">ㅤ</span>τοῦ ὑδατώδους ἐπιμιξία. τοῦτ’ οὖν αὐτὸ τὸ ὑδατῶδες ἔοικέ
<span class="lb" data-page="11.702" data-line="5" id="l11.702.5">ㅤ</span>πως ἤδη τε καὶ κατειργάσθαι καὶ λελεπτύνθαι καὶ τεθερμάνθαι,
<span class="lb" data-page="11.702" data-line="6" id="l11.702.6">ㅤ</span>καὶ διὰ τοῦτο ῥᾳδίως εἰς ἀτμοὺς ἄγεσθαι καὶ ταύτῃ
<span class="lb" data-page="11.702" data-line="7" id="l11.702.7">ㅤ</span>τὸ ῥόδον ὀσμῶδές τε εἶναι καὶ ξηραίνεσθαι τάχιστα. καὶ
<span class="lb" data-page="11.702" data-line="8" id="l11.702.8">ㅤ</span>ταῦθ’ ὑπὲρ αὐτοῦ πάντα διὰ μὲν τῆς γεύσεως ἔνεστι τεκμήρασθαι,
<span class="lb" data-page="11.702" data-line="9" id="l11.702.9">ㅤ</span>διὰ δὲ τῆς ὀσμῆς οὐχ οἷόν τε τῷ μήθ’ ὁμοίως
<span class="lb" data-page="11.702" data-line="10" id="l11.702.10">ㅤ</span>ἀτμίζειν ἅπαντ’ αὐτοῦ τὰ μόρια μήθ’ ὁμοίως κινεῖν τὴν
<span class="lb" data-page="11.702" data-line="11" id="l11.702.11">ㅤ</span>αἴσθησιν. ἐπὶ δὲ τῆς γεύσεως ἅπανθ’ ὁμοίως τὰ μόρια τῶν
<span class="lb" data-page="11.702" data-line="12" id="l11.702.12">ㅤ</span>γευστῶν σωμάτων προσπίπτει τῇ γλώττῃ καὶ κινεῖ τὴν αἴσθησιν
<span class="lb" data-page="11.702" data-line="13" id="l11.702.13">ㅤ</span>ἕκαστον αὐτῶν κατὰ τὴν ἑαυτοῦ φύσιν, ὥστ’ οὐκ
<span class="lb" data-page="11.702" data-line="14" id="l11.702.14">ㅤ</span>ἀσφαλὲς, ὡς εἴρηται, περὶ τῆς τῶν φαρμάκων δυνάμεως ἁπάσης
<span class="lb" data-page="11.702" data-line="15" id="l11.702.15">ㅤ</span>ἐξ ὀσμῆς τεκμαίρεσθαι. ταυτὶ γὰρ μόνα διαγνῶναι δυνατὸν,
<span class="lb" data-page="11.702" data-line="16" id="l11.702.16">ㅤ</span>ὅσα περ εἴρηται νῦν. ἔτι δὲ μᾶλλον οὐδ’ ἐκ τῶν χρωμάτων
<span class="lb" data-page="11.702" data-line="17" id="l11.702.17">ㅤ</span>ἔνεστι στοχάσασθαί τι περὶ τῆς τῶν φαρμάκων δυνάμεως.
<span class="lb" data-page="11.702" data-line="18" id="l11.702.18">ㅤ</span>καθ’ ἑκάστην γὰρ χρόαν εὑρίσκεται καὶ θερμὰ καὶ
<span class="lb" data-page="11.702" data-line="19" id="l11.702.19">ㅤ</span>ψυχρὰ καὶ ξηρὰ καὶ ὑγρὰ, καθότι κᾀν τοῖς πρώτοις ὑπομνήμασι
<span class="pb" data-page="11.703" id="p11.703">ㅤ</span>
<span class="lb" data-page="11.703" data-line="1" id="l11.703.1">ㅤ</span>τῆσδε τῆς πραγματείας ἀποδέδεικταί μοι. καθ’ ἕκαστον
<span class="lb" data-page="11.703" data-line="2" id="l11.703.2">ㅤ</span>μέντοι γένος ἢ σπέρματος ἢ ῥίζης ἢ χυλοῦ δυνατόν
<span class="lb" data-page="11.703" data-line="3" id="l11.703.3">ㅤ</span>ἐστι κᾀκ τῆς χρόας ἔνδειξίν τινα λαβεῖν τῆς κράσεως, οἷον αὐτίκα
<span class="lb" data-page="11.703" data-line="4" id="l11.703.4">ㅤ</span>καὶ κρόμμυον καὶ σκίλλα καὶ οἶνος, εἰς ὅσον ἂν ᾖ λευκότερα
<span class="lb" data-page="11.703" data-line="5" id="l11.703.5">ㅤ</span>καὶ ἧττόν ἐστι θερμά. τὰ δ’ ὑπόξανθά τε καὶ κιῤῥὰ
<span class="lb" data-page="11.703" data-line="6" id="l11.703.6">ㅤ</span>θερμότερα, καὶ πυροὶ δὲ καὶ κέγχροι καὶ ὦχροι καὶ φάσηλοι
<span class="lb" data-page="11.703" data-line="7" id="l11.703.7">ㅤ</span>καὶ ἐρέβινθοι καὶ ἡ τῆς ἴρεως ῥίζα καὶ ἡ τοῦ ἀσφοδέλου
<span class="lb" data-page="11.703" data-line="8" id="l11.703.8">ㅤ</span>καὶ πολλῶν ἄλλων ὅμοιόν τι πεπόνθασιν. ἐν ἑκάστῳ γὰρ
<span class="lb" data-page="11.703" data-line="9" id="l11.703.9">ㅤ</span>γένει τοὐπίπαν, ὅσα κιῤῥὰ καὶ ξανθὰ καὶ ἐρυθρὰ, θερμότερα
<span class="lb" data-page="11.703" data-line="10" id="l11.703.10">ㅤ</span>τῶν λευκῶν ἐστιν, ὥστ’ εἴ τι κᾀντεῦθεν ἐγχωρεῖ περὶ
<span class="lb" data-page="11.703" data-line="11" id="l11.703.11">ㅤ</span>φαρμάκων δυνάμεως τεκμαίρεσθαι, προσκείσθω τῷ λόγῳ κάλλιστον
<span class="lb" data-page="11.703" data-line="12" id="l11.703.12">ㅤ</span>μὲν, ὡς εἴρηταί τε καὶ λέλεκται πολλάκις, ἐκ τῆς διωρισμένης
<span class="lb" data-page="11.703" data-line="13" id="l11.703.13">ㅤ</span>πείρας ἐξευρίσκειν τὰς δυνάμεις. οὐ γὰρ ἂν σφαλείης
<span class="lb" data-page="11.703" data-line="14" id="l11.703.14">ㅤ</span>οὐδὲ ἐν τῇδε, πρὶν μέντοι τῇ πείρᾳ διαγνῶναι τὴν
<span class="lb" data-page="11.703" data-line="15" id="l11.703.15">ㅤ</span>δύναμιν, ἡ γεῦσις ἐκδείκνυται τὰ πολλὰ, συνεπιμαρτυρούσης,
<span class="lb" data-page="11.703" data-line="16" id="l11.703.16">ㅤ</span>ὡς εἴρηται, βραχέα καὶ τῆς ὀσμῆς.
</p>
          </article>

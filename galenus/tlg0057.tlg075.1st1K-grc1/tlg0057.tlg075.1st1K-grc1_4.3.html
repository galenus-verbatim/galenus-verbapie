<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.3">
<span class="pb page1" data-page="11.627" id="p11.627"></span>
<span class="milestone ed1page page1" data-n="2.42" data-unit="ed1page" id="ed1page.2.42"></span>
<span class="milestone ed2page page1" data-n="13.88" data-unit="ed2page" id="ed2page.13.88"></span>
            <p>
<span class="lb" data-page="11.627" data-line="8" id="l11.627.8"></span>Μεμνῆσθαι δὲ χρὴ τῆς ἐννοίας τῶν λεπτομερῶν
<span class="lb" data-page="11.627" data-line="9" id="l11.627.9"></span>τε καὶ παχυμερῶν, ὡς τὰ μὲν εἰς λεπτὰ μόρια ταχέως
<span class="lb" data-page="11.627" data-line="10" id="l11.627.10"></span>διαλυόμενα λεπτομερῆ προσαγορεύομεν, ὅσα δ’ οὐ δύναται
<span class="lb" data-page="11.627" data-line="11" id="l11.627.11"></span>πάσχειν τοῦτο, παχυμερῆ. τὸ μὲν οὖν διαλῦον αὐτὰ τὸ κατὰ
<span class="lb" data-page="11.627" data-line="12" id="l11.627.12"></span>τὸ σῶμα τοῦ ζώου θερμόν ἐστιν, ὥσπερ ἂν ἑκάστοτε τύχῃ
<span class="lb" data-page="11.627" data-line="13" id="l11.627.13"></span>προσφερόμενα· τὸ δ’ εἰς λεπτὰ καὶ παχέα μόρια θραύεσθαι
<span class="lb" data-page="11.627" data-line="14" id="l11.627.14"></span>παρὰ τῆς ἑαυτῶν ἔχει φύσεως, ὥστε καὶ τῶν ψυχόντων φαρμάκων
<span class="lb" data-page="11.627" data-line="15" id="l11.627.15"></span>ὅσα <span class="milestone ed1page" data-n="2.43" data-unit="ed1page" id="ed1page.2.43"></span>μέν ἐστι παχυμερῆ δάκνειν οὐ δύναται, μὴ
<span class="lb" data-page="11.627" data-line="16" id="l11.627.16"></span>φθάνοντά γε διαδύεσθαι τὴν ἔξωθεν τοῦ δέρματος ἐπιφάνειαν.
<span class="lb" data-page="11.627" data-line="17" id="l11.627.17"></span>ὅσα δὲ λεπτομερῆ καὶ διαδύεται ῥᾳδίως καὶ πρὸς τὸ
<span class="pb" data-page="11.628" id="p11.628"></span>
<span class="lb" data-page="11.628" data-line="1" id="l11.628.1"></span>βάθος ἐξικνεῖται καὶ δάκνει τὰ μαλακὰ τοῦ ζώου μόρια, μᾶλλον
<span class="lb" data-page="11.628" data-line="2" id="l11.628.2"></span>δ’ ἔτι δάκνει τὰ λεπτομερῆ τε ἅμα καὶ ταῖς κράσεσιν ἀνώμαλα.
<span class="lb" data-page="11.628" data-line="3" id="l11.628.3"></span>δέδεικται δ’ ἐν τοῖς πρόσθεν ὡς σχεδὸν ἅπαντά ἐστιν
<span class="lb" data-page="11.628" data-line="4" id="l11.628.4"></span>ἀνώμαλα. ἢ γὰρ ἀδύνατον, ἢ πάνυ χαλεπὸν ἐξευρεῖν οὐσίαν
<span class="lb" data-page="11.628" data-line="5" id="l11.628.5"></span>ἡντιναοῦν ἀκριβῶς ὁμοιομερῆ. τὸν γοῦν οἶνον ἐλέγομεν ἓν μὲν
<span class="lb" data-page="11.628" data-line="6" id="l11.628.6"></span>ἔχειν ἐν αὑτῷ περίττωμα παχυμερὲς, ἐξ οὗ τῷ χρόνῳ διακρινομένου
<span class="lb" data-page="11.628" data-line="7" id="l11.628.7"></span>τε καὶ καταφερομένου συνίστασθαι τὴν τρύγα. ἕτερον
<span class="lb" data-page="11.628" data-line="8" id="l11.628.8"></span>δ’, ὅπερ ἄνθος ὀνομάζεται, κατὰ μὲν τὸν τῆς ζέσεως
<span class="lb" data-page="11.628" data-line="9" id="l11.628.9"></span>χρόνον πολάζον, ὕστερον δ’ εἰς τὴν τρύγα καταφερόμενον.
<span class="lb" data-page="11.628" data-line="10" id="l11.628.10"></span>ἄλλο δὲ τρίτον ὑδατῶδες, ἀναμεμιγμένον ἅπαντι τῷ οἴνῳ, οὗ
<span class="lb" data-page="11.628" data-line="11" id="l11.628.11"></span>καὶ τὴν ζέσιν εἶναι πρῶτον καὶ μάλιστα. τέταρτον δ’ ἐπὶ
<span class="lb" data-page="11.628" data-line="12" id="l11.628.12"></span>τούτοις ἐστὶν αὐτὸς ὁ ὄντως οἶνος. δέδεικται δ’ ὡς καὶ κατὰ
<span class="lb" data-page="11.628" data-line="13" id="l11.628.13"></span>τοὔλαιον καὶ τὸ γάλα καὶ τοὺς ἄλλους ἅπαντας χυλοὺς
<span class="lb" data-page="11.628" data-line="14" id="l11.628.14"></span>ὁμοία φύσις ἐστὶ περιττωμάτων, ἔτι δὲ μᾶλλον ἒν ὅλοις τοῖς
<span class="lb" data-page="11.628" data-line="15" id="l11.628.15"></span>μεταλλευομένοις ἅπασιν. ὧν ἀναμνησθέντας χρὴ νῦν ἐπισκέψασθαι
<span class="lb" data-page="11.628" data-line="16" id="l11.628.16"></span>περὶ τῶν φαρμάκων ἁπάντων, καὶ πρῶτον μὲν
<span class="lb" data-page="11.628" data-line="17" id="l11.628.17"></span>φυλάξασθαι παθεῖν ὅπερ οἱ πλεῖστοι τῶν τὰ τοιαῦτα ζητησάντων ﻿
<span class="pb" data-page="11.629" id="p11.629"></span>
<span class="lb" data-page="11.629" data-line="1" id="l11.629.1"></span>ἔπαθον. ὡς γὰρ ὁμοιομερῶν ἁπάντων ὄντων, οὕτω
<span class="lb" data-page="11.629" data-line="2" id="l11.629.2"></span>ποιοῦνται τὸν λόγον, οὐ συγχωροῦντες οὔτε τὸν οἶνον
<span class="lb" data-page="11.629" data-line="3" id="l11.629.3"></span>οὔτε τοὔλαιον οὔτε τῶν ἄλλων οὐδὲν ἐκ διαφερόντων ταῖς
<span class="lb" data-page="11.629" data-line="4" id="l11.629.4"></span>δυνάμεσι συγκεῖσθαι μορίων, ἔτι δὲ τούτων μᾶλλον ἐπὶ
<span class="lb" data-page="11.629" data-line="5" id="l11.629.5"></span>ὄξους θαυμάζουσιν εἰ τολμῶμεν αὐτὸ λέγειν, ἀπολωλεκέναι
<span class="lb" data-page="11.629" data-line="6" id="l11.629.6"></span>μὲν τὴν ἔμφυτον τοῦ οἴνου θερμότητα, τὴν δ’ ἐκ σήψεως
<span class="lb" data-page="11.629" data-line="7" id="l11.629.7"></span>ἔχειν, ὅπερ δὴ καὶ Ἀριστοτέλει καὶ Θεοφράστῳ δοκεῖ. τὰ
<span class="lb" data-page="11.629" data-line="8" id="l11.629.8"></span>μὲν γὰρ οἰνώδη μόρια τοῦ οἴνου κατὰ τὴν εἰς ὄξος μεταβολὴν
<span class="lb" data-page="11.629" data-line="9" id="l11.629.9"></span>ἀποψύχεται, τὸ δ’ ὑδατῶδες περίττωμα σηπόμενον
<span class="lb" data-page="11.629" data-line="10" id="l11.629.10"></span>ἐπίκτητόν τινα ἴσχει θερμότητα, ὥσπερ καὶ τἄλλα πάντα
<span class="lb" data-page="11.629" data-line="11" id="l11.629.11"></span>τὰ σαπέντα. καὶ γίγνεται σύνθετόν τι τὸ ὄξος ἐξ ἐναντιωτάτων
<span class="lb" data-page="11.629" data-line="12" id="l11.629.12"></span>ταῖς δυνάμεσι μορίων, τῶν μὲν ἀπεψυγμένων, τῶν
<span class="lb" data-page="11.629" data-line="13" id="l11.629.13"></span>δὲ θερμῶν, ὥσπερ αἱ τῶν καυθέντων ξύλων τέφραι πᾶσαι.
<span class="lb" data-page="11.629" data-line="14" id="l11.629.14"></span>καὶ γὰρ ἐν ἐκείναις τὸ μὲν οἷον ἐμπύρευμα κατὰ μικρὰ
<span class="lb" data-page="11.629" data-line="15" id="l11.629.15"></span>μόρια παρέσπαρται, καὶ τοῦτο μὲν ἱκανῶς ἐστι θερμὸν, τὸ
<span class="lb" data-page="11.629" data-line="16" id="l11.629.16"></span>δ’ ἄλλο πᾶν γεῶδές τε καὶ ψυχρόν. καὶ διὰ τοῦτο ἐπειδὰν
<span class="lb" data-page="11.629" data-line="17" id="l11.629.17"></span>ὕδατι βραχεῖσα τέφρα διὰ τινῶν σωμάτων ἀραιῶν συμμέτρως
<span class="lb" data-page="11.629" data-line="18" id="l11.629.18"></span>ἠθεῖται, συναποφέρεται μὲν ἐν τῷδε τὰ θερμὰ καὶ
<span class="pb" data-page="11.630" id="p11.630"></span>
<span class="lb" data-page="11.630" data-line="1" id="l11.630.1"></span>δριμέα μόρια, τὸ δ’ ὑπόλοιπον <span class="milestone ed2page" data-n="13.89" data-unit="ed2page" id="ed2page.13.89"></span>οὐκέτι θερμόν ἐστιν,
<span class="lb" data-page="11.630" data-line="2" id="l11.630.2"></span>ἐναποθέμενον τῷ ὕδατι τὰ πυρώδη μόρια. καλοῦσι δὲ τὸ
<span class="lb" data-page="11.630" data-line="3" id="l11.630.3"></span>τοιοῦτον ὕδωρ οἱ ἄνθρωποι κονίαν, ἀνάλογον τῇ θαλάττῃ
<span class="lb" data-page="11.630" data-line="4" id="l11.630.4"></span>καὶ ἅλμῃ, διαθέσεως καὶ γενέσεως ἕνεκα καὶ δυνάμεως. ἐκεῖνα
<span class="lb" data-page="11.630" data-line="5" id="l11.630.5"></span>μὲν γὰρ ἐξ ὕδατος καὶ ἁλῶν σύγκειται, τὸ δὲ περιπλῦνον ὕδωρ
<span class="lb" data-page="11.630" data-line="6" id="l11.630.6"></span>τὴν τέφραν σύνθετον ἐξ αὐτοῦ καὶ ὧν ἐπηνέγκατο μορίων
<span class="lb" data-page="11.630" data-line="7" id="l11.630.7"></span>γενόμενον οὕτως ἀπειργάσατο τὴν ὀνομαζομένην κονίαν, ἣν
<span class="lb" data-page="11.630" data-line="8" id="l11.630.8"></span>εἰ μὴ φθάνοντες ἐγινώσκομεν, ὡς ἐξ ὕδατός τε καὶ τῶν αἰθαλωδῶν
<span class="lb" data-page="11.630" data-line="9" id="l11.630.9"></span>μορίων τῆς τέφρας ἐγένετο, τάχ’ ἂν ὑπελαμβάνομεν
<span class="lb" data-page="11.630" data-line="10" id="l11.630.10"></span>ἁπλοῦν καὶ ἀσύνθετον ὑπάρχειν σῶμα. τοιοῦτον γάρ τι κᾀπὶ
<span class="lb" data-page="11.630" data-line="11" id="l11.630.11"></span>τοῦ ὄξους πεπόνθαμεν, οὐ δυνάμενοι δι’ αἰσθήσεως ἰδεῖν
<span class="lb" data-page="11.630" data-line="12" id="l11.630.12"></span>αὐτοῦ τὴν γένεσιν, ἀπιστοῦμεν τῷ λόγῳ· ἀλλ’ εἰ μηδὲν ἄλλο,
<span class="lb" data-page="11.630" data-line="13" id="l11.630.13"></span>τὴν γοῦν τῆς ὄμφακος διαφορὰν πρὸς αὐτὸ κατανοήσαντες
<span class="lb" data-page="11.630" data-line="14" id="l11.630.14"></span>δίκαιοι πιστεύειν ἐσόμεθα ὡς οὐκ ὀξὺς μόνον, ἀλλὰ δριμύς
<span class="lb" data-page="11.630" data-line="15" id="l11.630.15"></span>τις ἕτερος ἀναμέμικται χυμὸς αὐτῷ, καὶ διὰ τοῦτο τελέως ὁ
<span class="lb" data-page="11.630" data-line="16" id="l11.630.16"></span>τῆς ὄμφακος ἐμψύχει χυλὸς, ὥστε καὶ πρὸς καῦσον ἄκρως
<span class="lb" data-page="11.630" data-line="17" id="l11.630.17"></span>ἁρμόττει, κατὰ τοῦ στόματος τῆς γαστρὸς ἢ τῶν ὑποχονδρίων
<span class="lb" data-page="11.630" data-line="18" id="l11.630.18"></span>ὅλων ἐπιτιθέμενος, καὶ πρὸς ἅπαν ὅ τι περ ἂν ἐμψύξαι βουληθῶμεν,
<span class="pb" data-page="11.631" id="p11.631"></span>
<span class="lb" data-page="11.631" data-line="1" id="l11.631.1"></span>οὐχ ὁμοίως δ’ ὄξος. οὐ γὰρ ἀκριβῶς ἓν οὐδ’ ὀξὺ
<span class="lb" data-page="11.631" data-line="2" id="l11.631.2"></span>μόνον ἐστὶν, ἀλλὰ καὶ δριμύ. τὸ μὲν οὖν ὀξὺ μόνον ὅ τι
<span class="lb" data-page="11.631" data-line="3" id="l11.631.3"></span>περ ἂν ᾖ ψυχρὸν πάντως ἐστὶν εἴτ’ οὖν ἄπιος, εἴτε μῆλον,
<span class="lb" data-page="11.631" data-line="4" id="l11.631.4"></span>εἴτε ῥοῦς, εἴτε ὁ ἀπὸ τῶν βάτων καρπὸς, εἴτε ὁ ἀπὸ τῆς
<span class="lb" data-page="11.631" data-line="5" id="l11.631.5"></span>μορέας, εἴθ’ ὁ ἀπὸ τῆς ῥοιᾶς, εἴθ’ ὅστις οὖν ἄλλος ἢ
<span class="lb" data-page="11.631" data-line="6" id="l11.631.6"></span>καρπὸς, ἢ χυλὸς, ἢ φυτὸν, ὡς ὀξυλάπαθον καὶ ὀξαλὶς, ἣν
<span class="lb" data-page="11.631" data-line="7" id="l11.631.7"></span>δὴ καὶ ὀξύδα προσαγορεύουσιν. ἂν γάρ σοι γευομένῳ σφοδρὰ
<span class="lb" data-page="11.631" data-line="8" id="l11.631.8"></span>μὲν καὶ σαφὴς ἡ ὀξύτης ἐν αὐτῷ καταφαίνηται, μηδὲν
<span class="lb" data-page="11.631" data-line="9" id="l11.631.9"></span>δ’ ἐμφαίνηται δριμύτητος, πάντως τοῦτον εὑρήσεις ἐμψύχοντα
<span class="lb" data-page="11.631" data-line="10" id="l11.631.10"></span>τὸν χυμὸν, καὶ χρῶ θαῤῥῶν, εἴτε πρὸς καῦσον ἐθέλοις
<span class="lb" data-page="11.631" data-line="11" id="l11.631.11"></span>χρῆσθαι καθ’ ὑποχονδρίων ἐπιτιθεὶς, εἴτε πρὸς ἐρυσίπελας,
<span class="lb" data-page="11.631" data-line="12" id="l11.631.12"></span>εἴτε πρὸς ἄλλο τι πάθος θερμόν. ὡσαύτως δὲ
<span class="lb" data-page="11.631" data-line="13" id="l11.631.13"></span>καὶ τὰ ψυχρὰ πάντα νοσήματα βλαπτόμενα πρὸς αὐτοῦ
<span class="lb" data-page="11.631" data-line="14" id="l11.631.14"></span>σαφῶς εὑρήσεις. ὅταν δ’ ἐπίμηκτος ἡ ποιότης φαίνηταί
<span class="lb" data-page="11.631" data-line="15" id="l11.631.15"></span>σοι, μετὰ μὲν δριμύτητος καὶ ὑποτοπεῖσθαι χρὴ θερμότητα,
<span class="lb" data-page="11.631" data-line="16" id="l11.631.16"></span>μετὰ δὲ στύψεως ἕτερόν τι γένος ψυχρότητος. ἡ
<span class="lb" data-page="11.631" data-line="17" id="l11.631.17"></span>μὲν γὰρ ὀξεῖα ψυχρότης λεπτομερὴς, ἡ δὲ στύφουσα
<span class="lb" data-page="11.631" data-line="18" id="l11.631.18"></span>παχυμερής.
</p>
          </article>

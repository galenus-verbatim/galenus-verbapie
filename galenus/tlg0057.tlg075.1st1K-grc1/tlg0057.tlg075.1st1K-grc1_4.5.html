<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.5">
<span class="pb page1" data-page="11.633" id="p11.633">ㅤ</span>
<span class="milestone ed1page page1" data-n="2.43" data-unit="ed1page" id="ed1page.2.43">ㅤ</span>
<span class="milestone ed2page page1" data-n="13.90" data-unit="ed2page" id="ed2page.13.90">ㅤ</span>
            <p>
<span class="lb" data-page="11.633" data-line="15" id="l11.633.15">ㅤ</span>Ὁποίαν δ’ ἄν σοι τὸ ἀποιότατον ὕδωρ
<span class="lb" data-page="11.633" data-line="16" id="l11.633.16">ㅤ</span>αἴσθησιν παράσχῃ, τοιαύτην ὅταν ἔν τινι τῶν ξηρῶν εὑρίσκῃς,
<span class="lb" data-page="11.633" data-line="17" id="l11.633.17">ㅤ</span>ἔξω δηλονότι πάσης τὸ τοιοῦτον θερμότητός τε καὶ
<span class="lb" data-page="11.633" data-line="18" id="l11.633.18">ㅤ</span>ψυχρότητος ἐπιφανοῦς ἐστι, μέσην ὡς οἷόν τε μάλιστα κατάστασιν ﻿
<span class="pb" data-page="11.634" id="p11.634">ㅤ</span>
<span class="lb" data-page="11.634" data-line="1" id="l11.634.1">ㅤ</span>ἔχον, ἢ καὶ μικρόν τι ῥέπον ἐπὶ τὸ ψυχρόν. ἀλλ’
<span class="lb" data-page="11.634" data-line="2" id="l11.634.2">ㅤ</span>εἴπερ οὕτως ἔχον ἐν τῇ κατὰ θερμότητα καὶ ψυχρότητα διαφορᾷ
<span class="lb" data-page="11.634" data-line="3" id="l11.634.3">ㅤ</span>ξηρὸν εἴη τὴν σύστασιν, ἀνάγκη γεῶδες ὑπάρχειν αὐτὸ
<span class="lb" data-page="11.634" data-line="4" id="l11.634.4">ㅤ</span>καὶ ξηραίνειν ἀδήκτως. ὀνομάζεται δὲ πρὸς τῶν ἰατρῶν
<span class="lb" data-page="11.634" data-line="5" id="l11.634.5">ㅤ</span>ἅπαντα τὰ τοιαῦτα τῶν φαρμάκων ἐμπλαστικὰ, καθάπερ τὰ
<span class="lb" data-page="11.634" data-line="6" id="l11.634.6">ㅤ</span>πλεῖστα τῶν ἀκριβῶς πεπλυμένων, ἄμυλος, πομφόλυξ καὶ
<span class="lb" data-page="11.634" data-line="7" id="l11.634.7">ㅤ</span>ψιμμύθιον καὶ τίτανος καὶ καδμεία καὶ γῆ ἡ Κρητικὴ καὶ
<span class="lb" data-page="11.634" data-line="8" id="l11.634.8">ㅤ</span>Κιμωλία καὶ χόνδρος καὶ Σάμιος ἀστὴρ καὶ ἡ τῶν γναφέων
<span class="lb" data-page="11.634" data-line="9" id="l11.634.9">ㅤ</span>γῆ, τῶν ἐμπλαστικῶν ἐστι φαρμάκων. τινὰ δ’ ἐξ αὐτῶν οὐ
<span class="lb" data-page="11.634" data-line="10" id="l11.634.10">ㅤ</span>γεώδη μόνον, ἀλλὰ καὶ ὑδατώδη τὴν <span class="milestone ed1page" data-n="2.44" data-unit="ed1page" id="ed1page.2.44">ㅤ</span>φύσιν ἐστὶν, ἔνια
<span class="lb" data-page="11.634" data-line="11" id="l11.634.11">ㅤ</span>δὲ καὶ ἀέρα οὐκ ὀλίγον ἐν αὐτοῖς περιέχει, γλίσχρα μέντοι
<span class="lb" data-page="11.634" data-line="12" id="l11.634.12">ㅤ</span>ταῦτα πάντα καὶ διὰ τοῦτο ἐμπλαστικά.
</p>
          </article>

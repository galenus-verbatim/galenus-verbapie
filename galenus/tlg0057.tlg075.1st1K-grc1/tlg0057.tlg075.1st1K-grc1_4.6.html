<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.6">
<span class="pb page1" data-page="11.634" id="p11.634">ㅤ</span>
<span class="milestone ed1page page1" data-n="2.44" data-unit="ed1page" id="ed1page.2.44">ㅤ</span>
<span class="milestone ed2page page1" data-n="13.90" data-unit="ed2page" id="ed2page.13.90">ㅤ</span>
            <p>
<span class="lb" data-page="11.634" data-line="13" id="l11.634.13">ㅤ</span>Διττὴ γὰρ ἡ τῶν ἐμπλαστικῶν ἐστι φύσις,
<span class="lb" data-page="11.634" data-line="14" id="l11.634.14">ㅤ</span>ἡ μὲν ἑτέρα γεώδης ἀκριβῶς καὶ ξηρὰ, ἡ δ’ ἑτέρα γλίσχρα
<span class="lb" data-page="11.634" data-line="15" id="l11.634.15">ㅤ</span>μὲν πάντως, μικτὴ δ’ ἐξ ὕδατος καὶ γῆς καὶ τὰ πολλὰ καὶ
<span class="lb" data-page="11.634" data-line="16" id="l11.634.16">ㅤ</span>ἀέρος, ὥσπερ καὶ τοὔλαιον τὸ γλυκύ. λέλεκται δ’ ἔμπροσθεν
<span class="lb" data-page="11.634" data-line="17" id="l11.634.17">ㅤ</span>ὁποῖον λέγω τὸ γλυκύ. τουτὶ μὲν οὖν ἐξ ἀερώδους τε ἅμα
<span class="lb" data-page="11.634" data-line="18" id="l11.634.18">ㅤ</span>καὶ γεώδους καὶ ὑδατώδους οὐσίας μέμικται· τὸ δὲ τοῦ ὠοῦ
<span class="pb" data-page="11.635" id="p11.635">ㅤ</span>
<span class="lb" data-page="11.635" data-line="1" id="l11.635.1">ㅤ</span>λευκὸν ἐκ τῶν αὐτῶν μέν πως, γεωδέστερον δέ ἐστιν ἐλαίου,
<span class="lb" data-page="11.635" data-line="2" id="l11.635.2">ㅤ</span>καὶ μὲν δὴ καὶ τὸ τυρῶδες τοῦ γάλακτος ἐμπλαστικόν ἐστιν
<span class="lb" data-page="11.635" data-line="3" id="l11.635.3">ㅤ</span>καὶ ἡ τοῦ ὑὸς πιμελή. ταύρου μὲν γὰρ καὶ τράγου πιμελὴ
<span class="lb" data-page="11.635" data-line="4" id="l11.635.4">ㅤ</span>δριμύτητα πολλὴν ἔχει καὶ πυρώδη· βοὸς δὲ καὶ αἰγὸς ἧττον μὲν,
<span class="lb" data-page="11.635" data-line="5" id="l11.635.5">ㅤ</span>ἤδη δέ πως καὶ τούτων τὸ στέαρ δριμύ. καὶ γὰρ δὴ καὶ στέαρ
<span class="lb" data-page="11.635" data-line="6" id="l11.635.6">ㅤ</span>ὀνομάζεται τῶν τοιούτων ζώων ἡ πιμελὴ, διὰ τὸ πάχος. ἔτι
<span class="lb" data-page="11.635" data-line="7" id="l11.635.7">ㅤ</span>γὰρ οὐ θερμοτέρα μόνον, ἀλλὰ καὶ γεωδεστέρα τῆς τῶν ὑῶν.
<span class="lb" data-page="11.635" data-line="8" id="l11.635.8">ㅤ</span>χηνὸς δὲ καὶ ἀλεκτρυόνος ἐστὶ μὲν καὶ θερμοτέρα καὶ ξηροτέρα
<span class="lb" data-page="11.635" data-line="9" id="l11.635.9">ㅤ</span>τὴν τῶν ὑῶν, ἀλλὰ καὶ λεπτομερής τε καὶ ἥκιστα γεώδης.
<span class="lb" data-page="11.635" data-line="10" id="l11.635.10">ㅤ</span>οὕτω δὲ καὶ πάντων τῶν πτηνῶν, ὅτι καὶ ἡ οὐσία τοῦ
<span class="lb" data-page="11.635" data-line="11" id="l11.635.11">ㅤ</span>σώματος αὐτῶν οὐκ ὀλίγον ἔχει τὸ ἀερῶδες. ἀλλὰ περὶ μὲν
<span class="lb" data-page="11.635" data-line="12" id="l11.635.12">ㅤ</span>τούτων ἕτερος λόγος. ὅσαι δ’ οὖν πιμελαὶ μήπω δριμύτητά
<span class="lb" data-page="11.635" data-line="13" id="l11.635.13">ㅤ</span>τινα ἔχουσιν, ἐμπλαστικαὶ τῶν πόρων εἰσὶν, καὶ μᾶλλον αἱ
<span class="lb" data-page="11.635" data-line="14" id="l11.635.14">ㅤ</span>ξηρότεραι καὶ γεωδέστεραι. τοιοῦτος δ’ ἐστὶν καὶ ὁ πεπλυμένος
<span class="lb" data-page="11.635" data-line="15" id="l11.635.15">ㅤ</span>κηρός. ἀποτίθεται γὰρ καὶ αὐτὸς τὴν ἐκ τοῦ μέλιτος
<span class="lb" data-page="11.635" data-line="16" id="l11.635.16">ㅤ</span>δριμύτητα. <span class="milestone ed2page" data-n="13.91" data-unit="ed2page" id="ed2page.13.91">ㅤ</span>πρόδηλον δ’ ὡς οὐ περὶ τοῦ πικροῦ τῇ φύσει
<span class="lb" data-page="11.635" data-line="17" id="l11.635.17">ㅤ</span>κηροῦ λέγεται ταῦτα, καθάπερ ὁ Ποντικός ἐστιν. ἐῥ ἀψινθίου
<span class="pb" data-page="11.636" id="p11.636">ㅤ</span>
<span class="lb" data-page="11.636" data-line="1" id="l11.636.1">ㅤ</span>γὰρ ἐκεῖνος ἔχει τὴν πικρότητα, καὶ εἰ πλύναις αὐτὸν
<span class="lb" data-page="11.636" data-line="2" id="l11.636.2">ㅤ</span>μυριάκις, οὐκ ἂν ἐκνίψαις τελέως τὴν πικρότητα. φυλάττεσθαι
<span class="lb" data-page="11.636" data-line="3" id="l11.636.3">ㅤ</span>δὲ καὶ τὸν ἐκ δριμέος καὶ θυμώδους μέλιτος κηρὸν,
<span class="lb" data-page="11.636" data-line="4" id="l11.636.4">ㅤ</span>ὅταν ἄδηκτον ἀκριβῶς ἐθέλοις σκευάσαι φάρμακον. ἐπιτήδειος
<span class="lb" data-page="11.636" data-line="5" id="l11.636.5">ㅤ</span>οὖν ὁ ἐξ ὑδατωδεστέρου καὶ ἥκιστα δριμέος μέλιτος
<span class="lb" data-page="11.636" data-line="6" id="l11.636.6">ㅤ</span>εἰς τὸ πλύνεσθαι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.7">
<span class="pb page1" data-page="11.636" id="p11.636">ㅤ</span>
<span class="milestone ed1page page1" data-n="2.44" data-unit="ed1page" id="ed1page.2.44">ㅤ</span>
<span class="milestone ed2page page1" data-n="13.91" data-unit="ed2page" id="ed2page.13.91">ㅤ</span>
            <p>
<span class="lb" data-page="11.636" data-line="7" id="l11.636.7">ㅤ</span>Τὰ μὲν οὖν ἐμπλαστικὰ φάρμακα τοιαῦτα.
<span class="lb" data-page="11.636" data-line="8" id="l11.636.8">ㅤ</span>περὶ δὲ τῶν στυφόντων τε καὶ ὀξέων αὖθις ἐπάνειμι.
<span class="lb" data-page="11.636" data-line="9" id="l11.636.9">ㅤ</span>τὰ μὲν στύφοντα γεώδη μέν ἐστι καὶ παχυμερῆ ταῖς τῶν
<span class="lb" data-page="11.636" data-line="10" id="l11.636.10">ㅤ</span>ὄγκων συστάσεσι, ψυχρὰ δὲ ταῖς ποιότητι· τὰ δ’ ὀξέα
<span class="lb" data-page="11.636" data-line="11" id="l11.636.11">ㅤ</span>λεπτομερῆ μέν ἐστι τοῖς σώμασιν, ψυχρὰ δ’ ὡσαύτως τοῖς
<span class="lb" data-page="11.636" data-line="12" id="l11.636.12">ㅤ</span>στύφουσι. πίστις δ’ ὑπὲρ ἀμφοῖν διττὴ, κατὰ μὲν τὴν
<span class="lb" data-page="11.636" data-line="13" id="l11.636.13">ㅤ</span>αἴσθησιν ἐξ ἀπαγωγῆς, κατὰ δὲ τὸν λόγον ἐκ τῆς οὐσίας
<span class="lb" data-page="11.636" data-line="14" id="l11.636.14">ㅤ</span>αὐτῶν. εἰρήσεται δὲ προτέρα τῶν πίστεων ἡ σαφεστέρα
<span class="lb" data-page="11.636" data-line="15" id="l11.636.15">ㅤ</span>μὲν τοῖς πολλοῖς, ἀσθενεστέρα δ’ ὡς πρὸς ἀπόδειξιν ἐπιστημονικήν.
<span class="lb" data-page="11.636" data-line="16" id="l11.636.16">ㅤ</span>οἱ ἀπὸ τῶν δένδρων καρποὶ πάντες, ὅσοι
<span class="lb" data-page="11.636" data-line="17" id="l11.636.17">ㅤ</span>γλυκεῖς ἡμῖν φαίνονται πεπανθέντες, ἄρτι γεννώμενοι στρυφνοί
<span class="lb" data-page="11.636" data-line="18" id="l11.636.18">ㅤ</span>τέ εἰσι καὶ ξηροὶ ταῖς συστάσεσι καὶ κατὰ τὴν τοῦ
<span class="pb" data-page="11.637" id="p11.637">ㅤ</span>
<span class="lb" data-page="11.637" data-line="1" id="l11.637.1">ㅤ</span>γεννῶντος δένδρου φύσιν ἕκαστος, ὥς που καὶ Θεόφραστος
<span class="lb" data-page="11.637" data-line="2" id="l11.637.2">ㅤ</span>ἔλεγεν, ἐλαῖαι, σταφυλαὶ, μῆλα, ῥοιαὶ, μόρα, φοίνικες,
<span class="lb" data-page="11.637" data-line="3" id="l11.637.3">ㅤ</span>ἄπιοι. προϊόντες δὲ τῷ χρόνῳ γίγνονται μὲν ὑγρότεροι,
<span class="lb" data-page="11.637" data-line="4" id="l11.637.4">ㅤ</span>προσλαμβάνουσι δὲ ὀξύτητα τῇ στρυφνότητι, καὶ ταύτην
<span class="lb" data-page="11.637" data-line="5" id="l11.637.5">ㅤ</span>ἀποτιθέμενοι κατὰ βραχὺ γλυκεῖς αὖθις γίνονται τελειούμενοι.
<span class="lb" data-page="11.637" data-line="6" id="l11.637.6">ㅤ</span>τινὲς δ’ οὐδ’ ἐπὶ τοῖς δένδροις, ἀλλ’ ἀφαιρούμενοι
<span class="lb" data-page="11.637" data-line="7" id="l11.637.7">ㅤ</span>μετὰ χρόνον ἀπολαμβάνουσι τὴν γλυκύτητα. ἄλλοι δέ τινες
<span class="lb" data-page="11.637" data-line="8" id="l11.637.8">ㅤ</span>οὐδὲ διὰ μέσης τῆς ὀξύτητος, ἀλλ’ ἄντικρυς ἀπὸ τῆς
<span class="lb" data-page="11.637" data-line="9" id="l11.637.9">ㅤ</span>στρυφνότητος ἐπὶ τὴν γλυκύτητα παραγίνονται, καθάπερ
<span class="lb" data-page="11.637" data-line="10" id="l11.637.10">ㅤ</span>καὶ ὁ τῆς ἐλαίας. καὶ μὴν ὅτι γε τῷ θερμῷ πέπτονται
<span class="lb" data-page="11.637" data-line="11" id="l11.637.11">ㅤ</span>πάντες δῆλον, ὅτι τε διττόν ἐστι τοῦτο, τὸ μὲν ἴδιον
<span class="lb" data-page="11.637" data-line="12" id="l11.637.12">ㅤ</span>ἔμφυτον ἑκάστου, τὸ δ’ ἔξωθεν μὲν ἀπὸ τοῦ ἡλίου, σύμφυτον
<span class="lb" data-page="11.637" data-line="13" id="l11.637.13">ㅤ</span>δὲ καὶ οἰκεῖον αὐτοῖς, εἴπερ μεμνήμεθα τῶν ὑποκειμένων
<span class="lb" data-page="11.637" data-line="14" id="l11.637.14">ㅤ</span>ἡμῖν ἀεὶ στοιχείων, ἴσμεν δήπου σαφῶς. ἀλλ’
<span class="lb" data-page="11.637" data-line="15" id="l11.637.15">ㅤ</span>εἴπερ στρυφνότεροι μέν εἰσι κατ’ ἀρχὰς, πεπαινόμενοι δὲ
<span class="lb" data-page="11.637" data-line="16" id="l11.637.16">ㅤ</span>γίνονται γλυκεῖς, ἐκ θερμασίας ἡ γλυκύτης αὐτοῖς ἐκ ψύξεως
<span class="lb" data-page="11.637" data-line="17" id="l11.637.17">ㅤ</span>δὲ ἡ ὀξύτης τε καὶ στρυφνότης ὑπῆρξεν. ἐπεὶ δὲ καὶ
<span class="pb" data-page="11.638" id="p11.638">ㅤ</span>
<span class="lb" data-page="11.638" data-line="1" id="l11.638.1">ㅤ</span>κατ’ ἀρχὰς μὲν ἔτι ξυλώδεις, ὥς καὶ Θεόφραστος ἔλεγε,
<span class="lb" data-page="11.638" data-line="2" id="l11.638.2">ㅤ</span>ξηροί τέ εἰσιν ἅμα καὶ στρυφνοὶ, τὸ πλῆθος δ’ αὐτοὺς τῆς
<span class="lb" data-page="11.638" data-line="3" id="l11.638.3">ㅤ</span>ἐπιῤῥεούσης ὑγρότητος ὀξεῖς ἐργάζεται, πρόδηλον ὡς γεωδέστερος
<span class="lb" data-page="11.638" data-line="4" id="l11.638.4">ㅤ</span>μέν ἐστιν ὁ στρυφνὸς χυμὸς, ὑγρότερος δ’ ὁ ὀξὺς,
<span class="lb" data-page="11.638" data-line="5" id="l11.638.5">ㅤ</span>ὥστε καὶ Πλάτων ὁρίζων ὀρθῶς ἔλεγεν· ὅσα τοιαῦτα τοῖς
<span class="lb" data-page="11.638" data-line="6" id="l11.638.6">ㅤ</span>χυλοῖς ἐμφέρεται γεώδη μόρια, κατατηκόμενα ταῦτα καὶ
<span class="lb" data-page="11.638" data-line="7" id="l11.638.7">ㅤ</span>συνάγοντα καὶ ἀποξηραίνοντα τὰ νοτερὰ τῶν τῆς γλώττης
<span class="lb" data-page="11.638" data-line="8" id="l11.638.8">ㅤ</span>αἰσθητικῶν μορίων, τραχύτερα μὲν ὄντα στρυφνὰ, ἧττον
<span class="lb" data-page="11.638" data-line="9" id="l11.638.9">ㅤ</span>δὲ τραχύνοντα αὐστηρὰ φαίνεται. καὶ ἡμεῖς δὲ πρὸς τούτοις,
<span class="lb" data-page="11.638" data-line="10" id="l11.638.10">ㅤ</span>ὅτι καὶ ψυχρός ἐστιν τὴν κρᾶσιν ὁ τοιοῦτος χυμὸς
<span class="lb" data-page="11.638" data-line="11" id="l11.638.11">ㅤ</span>ὀρθῶς ἐροῦμεν. ἂν γὰρ γεώδης ᾖ μόνον, ἐμπλαστικὸς, οὐ
<span class="lb" data-page="11.638" data-line="12" id="l11.638.12">ㅤ</span>στρυφνὸς ἔσται, καί πως ὁ λόγος ἐπὶ τὴν οὐσίαν αὐτὴν
<span class="lb" data-page="11.638" data-line="13" id="l11.638.13">ㅤ</span>ἤδη μεταβὰς τῶν χυμῶν ἐπιστημονικῆς <span class="milestone ed2page" data-n="13.92" data-unit="ed2page" id="ed2page.13.92">ㅤ</span>ἀποδείξεως
<span class="lb" data-page="11.638" data-line="14" id="l11.638.14">ㅤ</span>ἅπτεται. εἰ γὰρ τῷ στρυφνῷ χυλῷ συνάγειν καὶ ξηραίνειν
<span class="lb" data-page="11.638" data-line="15" id="l11.638.15">ㅤ</span>καὶ τραχύνειν τὴν γλῶτταν ὑπάρχει σαφῶς, ἐδείχθη δ’ ἐν
<span class="lb" data-page="11.638" data-line="16" id="l11.638.16">ㅤ</span>τοῖς ἔμπροσθεν λόγοις ὑπὸ ψυχροῦ μόνου συνάγεσθαι καὶ
<span class="lb" data-page="11.638" data-line="17" id="l11.638.17">ㅤ</span>σφίγγεσθαι καὶ πιλεῖσθαι τὰ σώματα, πρόδηλον ὡς πάντως
<span class="lb" data-page="11.638" data-line="18" id="l11.638.18">ㅤ</span>ψυχρός ἐστιν ὁ στρυφνὸς χυμός· ἐπεὶ δὲ καὶ ἀνωμάλως ﻿
<span class="pb" data-page="11.639" id="p11.639">ㅤ</span>
<span class="lb" data-page="11.639" data-line="1" id="l11.639.1">ㅤ</span>ξηραίνει, τοῦτο γὰρ ἦν τὸ τραχῦνον, εἴη ἂν πάντως καὶ
<span class="lb" data-page="11.639" data-line="2" id="l11.639.2">ㅤ</span>γεώδης. ὁμαλῶς γὰρ ἅπαντα ὁ ὑδατώδης διεξέρχεται. ὑπάρχει
<span class="lb" data-page="11.639" data-line="3" id="l11.639.3">ㅤ</span>γὰρ ἀχώριστον αὐτῷ, κᾂν διασπασθῇ, τὸ πάλιν ἑνοῦσθαι,
<span class="lb" data-page="11.639" data-line="4" id="l11.639.4">ㅤ</span>τῷ δὲ γεώδει σώματι τῷ κατὰ τοὺς χυμοὺς ἐμφερομένῳ καὶ τὸ
<span class="lb" data-page="11.639" data-line="5" id="l11.639.5">ㅤ</span>διασπᾶσθαι μὲν ἤδη πάρεστιν, καὶ τὸ μηκέτι δὲ συνιέναι ῥᾳδίως
<span class="lb" data-page="11.639" data-line="6" id="l11.639.6">ㅤ</span>ὑπάρχει. καὶ μέντοι καὶ τὸ τῆς αἰσθήσεως ἴδιον ἑκατέρου
<span class="lb" data-page="11.639" data-line="7" id="l11.639.7">ㅤ</span>πάθους ἀναμνησθέντι σοι τοῖς αὐτοῖς μαρτυρήσει. ταχεῖα
<span class="lb" data-page="11.639" data-line="8" id="l11.639.8">ㅤ</span>μὲν γὰρ ἡ τῶν ὀξέων χυμῶν διέξοδος ἐν τοῖς αἰσθητικοῖς
<span class="lb" data-page="11.639" data-line="9" id="l11.639.9">ㅤ</span>σώμασι φαίνεται γιγνομένη, βραδεῖα δ’ ἡ τῶν στρυφνῶν. καὶ
<span class="lb" data-page="11.639" data-line="10" id="l11.639.10">ㅤ</span>τὰ μὲν ὀξέα διὰ βάθους ἐνεργεῖν φαίνεται μᾶλλον, ἐπιπολῆς
<span class="lb" data-page="11.639" data-line="11" id="l11.639.11">ㅤ</span>δὲ τὰ στρυφνά. ταῦτ’ οὖν ἅπαντα παχυμερῆ μὲν εἶναι ἐνδείκνυνται
<span class="lb" data-page="11.639" data-line="12" id="l11.639.12">ㅤ</span>τὰ στρυφνὰ σώματα, λεπτομερῆ δὲ ὑπάρχειν τὰ ὀξέα.
<span class="lb" data-page="11.639" data-line="13" id="l11.639.13">ㅤ</span>ταυτὶ μὲν οὖν ἱκανῶς ἀλλήλοις ὡμολόγηται, τά τ’ ἀπὸ τῆς
<span class="lb" data-page="11.639" data-line="14" id="l11.639.14">ㅤ</span>οὐσίας αὐτῆς τῶν πραγμάτων εἰρημένα καὶ τὰ διὰ τῆς τῶν
<span class="lb" data-page="11.639" data-line="15" id="l11.639.15">ㅤ</span>εὑρημένων κατὰ τὴν αἴσθησιν ἐπαγωγῆς· οὐδὲν δ’ ἂν εἴη
<span class="lb" data-page="11.639" data-line="16" id="l11.639.16">ㅤ</span>χεῖρον ἔτι καὶ ταῦτα προσθεῖναι, μεμνημένους πάλιν κᾀνταῦθα
<span class="lb" data-page="11.639" data-line="17" id="l11.639.17">ㅤ</span>τῆς τῶν ὀνομάτων χρήσεως, ὡς στύφειν μὲν ἄμφω
<span class="lb" data-page="11.639" data-line="18" id="l11.639.18">ㅤ</span>λέγεται, τό τ’ αὐστηρὸν καὶ τὸ στρυφνὸν, ἐν δὲ τῷ μᾶλλον
<span class="pb" data-page="11.640" id="p11.640">ㅤ</span>
<span class="lb" data-page="11.640" data-line="1" id="l11.640.1">ㅤ</span>καὶ ἧττον διαφέρει. καὶ μὴν καὶ ὅτι πολλαὶ τοῖς φαρμάκοις
<span class="lb" data-page="11.640" data-line="2" id="l11.640.2">ㅤ</span>ὑπάρχουσι ποιότητες οὐ διάφοροι μόνον, ἀλλὰ καὶ μαχόμεναι
<span class="lb" data-page="11.640" data-line="3" id="l11.640.3">ㅤ</span>πρὸς ἀλλήλας, ἐνίοτε δὲ καὶ παντάπασιν ὑπεναντίαι,
<span class="lb" data-page="11.640" data-line="4" id="l11.640.4">ㅤ</span>δέδεικται μὲν ἔμπροσθεν αὐτάρκως, ἄρξασθαι δ’ ἀπ’ αὐτοῦ
<span class="lb" data-page="11.640" data-line="5" id="l11.640.5">ㅤ</span>καὶ νῦν ἀναγκαῖον. εἰ μὲν γάρ σοι φαίνοιτο γευομένῳ καὶ
<span class="lb" data-page="11.640" data-line="6" id="l11.640.6">ㅤ</span>στρυφνὸν ἅμα καὶ δάκνον ταὐτὸ, τουτὶ μὲν ἀπολιπεῖν σε
<span class="lb" data-page="11.640" data-line="7" id="l11.640.7">ㅤ</span>κελεύσω τὸ φάρμακον, ἔρχεσθαι δ’ ἐπὶ τὸ στρυφνὸν ἄνευ
<span class="lb" data-page="11.640" data-line="8" id="l11.640.8">ㅤ</span>τοῦ δάκνειν. εἰ δὲ μηδ’ ὀξὺ φαίνοιτο, μηδὲ γλυκὺ, μηδὲ
<span class="lb" data-page="11.640" data-line="9" id="l11.640.9">ㅤ</span>πικρὸν, ἀλλ’ ὡς οἷόν τε μάλιστα μίαν ἔχον ἄμικτον ποιότητα
<span class="lb" data-page="11.640" data-line="10" id="l11.640.10">ㅤ</span>τὴν τῆς στύψεως, οὕτως ἤδη βασανίζειν αὐτὸ τῇ
<span class="lb" data-page="11.640" data-line="11" id="l11.640.11">ㅤ</span>πείρᾳ καθ’ ὃν πολλάκις ἔμπροσθεν ὑπεθέμην σοι τρόπον.
<span class="lb" data-page="11.640" data-line="12" id="l11.640.12">ㅤ</span>ἐὰν γὰρ ἅμα τό τε στύφειν ἔχῃ καὶ τὸ δάκνειν ἤ τινα
<span class="lb" data-page="11.640" data-line="13" id="l11.640.13">ㅤ</span>ἄλλην ἐναργῆ ποιότητα καὶ δύναμιν ἐπιμεμιγμένην τῇ στύψει,
<span class="lb" data-page="11.640" data-line="14" id="l11.640.14">ㅤ</span>περιττὸν καὶ μάταιον εἰς πεῖραν ἄγειν τὸ τοιοῦτον
<span class="lb" data-page="11.640" data-line="15" id="l11.640.15">ㅤ</span>φάρμακον, ἐπειδὰν δοκιμάζῃς ἐνέργειαν στύψεως. ἄδηλον
<span class="lb" data-page="11.640" data-line="16" id="l11.640.16">ㅤ</span>γὰρ εἴτε διὰ τὴν στύψιν, εἴτε διά τινα τῶν ἀναμεμιγμένων
<span class="lb" data-page="11.640" data-line="17" id="l11.640.17">ㅤ</span>αὐτῇ ποιοτήτων, εἴτε καὶ δι’ ἀμφοτέρας ἐνήργησεν ὡδί
<span class="lb" data-page="11.640" data-line="18" id="l11.640.18">ㅤ</span>πως περὶ τὸ πλησιάζον αὐτῷ σῶμα. χαλκῖτις οὖν καὶ μίσυ
<span class="pb" data-page="11.641" id="p11.641">ㅤ</span>
<span class="lb" data-page="11.641" data-line="1" id="l11.641.1">ㅤ</span>καὶ χάλκανθος καὶ λεπὶς χαλκοῦ καὶ σῶρυ, στύφοντά τε
<span class="lb" data-page="11.641" data-line="2" id="l11.641.2">ㅤ</span>ἅμα καὶ δάκνοντα, δρᾷ μὲν κατ’ ἀμφοτέρας τὰς ποιότητας
<span class="lb" data-page="11.641" data-line="3" id="l11.641.3">ㅤ</span>εἰς ἕκαστον τῶν ὁμιλούντων σωμάτων, οὐ μὴν διδάξαι
<span class="lb" data-page="11.641" data-line="4" id="l11.641.4">ㅤ</span>γε ἡμᾶς δύναται σαφῶς εἴτε διὰ τὴν στύψιν ἔχει <span class="milestone ed1page" data-n="2.45" data-unit="ed1page" id="ed1page.2.45">ㅤ</span>τὸ
<span class="lb" data-page="11.641" data-line="5" id="l11.641.5">ㅤ</span>καίειν, εἴτε διὰ τὴν δριμύτητα. καταλιπεῖν οὖν ἄμεινον
<span class="lb" data-page="11.641" data-line="6" id="l11.641.6">ㅤ</span>αὐτὰ καὶ γεύεσθαι πολλῶν ἐφεξῆς ἄλλων ἐπισκοπούμενον
<span class="lb" data-page="11.641" data-line="7" id="l11.641.7">ㅤ</span>εἰλικρινῆ στύψιν ἰδίᾳ καὶ καθ’ ἑαυτὴν ὡς οἷόν τ’ ἐστὶ μάλιστα,
<span class="lb" data-page="11.641" data-line="8" id="l11.641.8">ㅤ</span>κᾀπειδὰν τοιαύτην εὕρῃς, οὕτως ἤδη κρίνειν τὸ
<span class="lb" data-page="11.641" data-line="9" id="l11.641.9">ㅤ</span>φάρμακον αἷς πολλάκις ἔμπροσθεν ἤκουσας μεθόδοις, οἷον
<span class="lb" data-page="11.641" data-line="10" id="l11.641.10">ㅤ</span>εἴ σοι γευομένῳ φαίνοιτο βαλαύστιον, ἢ κικὶς, ἢ κύτινος,
<span class="lb" data-page="11.641" data-line="11" id="l11.641.11">ㅤ</span>ἢ ὑποκυστὶς, ἢ στρύχνος, ἢ γλαύκιον, ἢ ἀκακία, ἢ ῥοῦ
<span class="lb" data-page="11.641" data-line="12" id="l11.641.12">ㅤ</span>χυλὸς, ἤ τι τοιοῦτον ἕτερον ἀκριβῶς μὲν εἶναι στρυφνὸν,
<span class="lb" data-page="11.641" data-line="13" id="l11.641.13">ㅤ</span>ἔκδηλον δ’ ἑτέραν ποιότητα μηδεμίαν ἔχον, ἐξετάζειν ἐπὶ
<span class="lb" data-page="11.641" data-line="14" id="l11.641.14">ㅤ</span>τῶν τοιούτων ἤδη καὶ βασανίζειν ἀκριβῶς ἐνέργειαν στύψεως.
<span class="lb" data-page="11.641" data-line="15" id="l11.641.15">ㅤ</span>ἡ δὲ ἐξέτασις, ὡς εἴρηται πολλάκις, ἐπί τε τῶν ἐν
<span class="lb" data-page="11.641" data-line="16" id="l11.641.16">ㅤ</span>ἀρίστῃ κατασκευῇ σωμάτων ἀκριβῶς ὑγιαινόντων, ἐπί τε
<span class="lb" data-page="11.641" data-line="17" id="l11.641.17">ㅤ</span>τῶν ἁπλῶν γινέσθω σοι παθῶν, ἤτοιν θερμῶν, ἢ ψυχρῶν,
<span class="lb" data-page="11.641" data-line="18" id="l11.641.18">ㅤ</span>ἢ ξηρῶν, ἢ ὑγρῶν. <span class="milestone ed2page" data-n="13.93" data-unit="ed2page" id="ed2page.13.93">ㅤ</span>εἰ μὲν γὰρ αὐτό τε τὸ ὑγιαῖνον
<span class="pb" data-page="11.642" id="p11.642">ㅤ</span>
<span class="lb" data-page="11.642" data-line="1" id="l11.642.1">ㅤ</span>σῶμα φαίνοιτο σαφῶς ἐμψῦχον, ἐπί τε τῶν θερμῶν ἁρμόττει
<span class="lb" data-page="11.642" data-line="2" id="l11.642.2">ㅤ</span>παθῶν, ἐναργῆ δὲ καὶ αὐτῷ τῷ κάμνοντι τὴν ψυχρὰν προσβάλλει
<span class="lb" data-page="11.642" data-line="3" id="l11.642.3">ㅤ</span>ποιότητα, τολμᾷν ἤδη τι περὶ τῆς στύψεως ὡς ψυχούσης
<span class="lb" data-page="11.642" data-line="4" id="l11.642.4">ㅤ</span>ἀποφαίνεσθαι. εἰ δ’ ἔμπαλιν ἔχον εὑρίσκοιτο καὶ τῶν
<span class="lb" data-page="11.642" data-line="5" id="l11.642.5">ㅤ</span>ὑγιαινόντων σωμάτων ὑπ’ αὐτοῦ θερμαινομένων καὶ τῶν
<span class="lb" data-page="11.642" data-line="6" id="l11.642.6">ㅤ</span>θερμῶν νοσημάτων παροξυνομένων καὶ τῶν ψυχρῶν ὠφελουμένων
<span class="lb" data-page="11.642" data-line="7" id="l11.642.7">ㅤ</span>οὐ ψύχειν, ἀλλὰ θερμαίνειν ἡγεῖσθαι χρὴ τὸ τοιοῦτον
<span class="lb" data-page="11.642" data-line="8" id="l11.642.8">ㅤ</span>φάρμακον. οὕτω δὲ καὶ περὶ τῶν δριμέων αὐτῶν καθ’ ἑαυτὰ
<span class="lb" data-page="11.642" data-line="9" id="l11.642.9">ㅤ</span>ποιεῖσθαι τὴν βάσανον, ἐπί τε κρόμμυον ἰόντα καὶ σκόροδον
<span class="lb" data-page="11.642" data-line="10" id="l11.642.10">ㅤ</span>καὶ πέπερι καὶ πύρεθρον καὶ ζιγγίβερι καὶ στρούθιον, ἑλένιόν
<span class="lb" data-page="11.642" data-line="11" id="l11.642.11">ㅤ</span>τε καὶ τίτανον. ὥσπερ γὰρ ὁ μίξας στρύχνου χυλῷ
<span class="lb" data-page="11.642" data-line="12" id="l11.642.12">ㅤ</span>πέπερι δοκιμάζειν οὐδέτερον αὐτῶν ἱκανός ἐστιν, οὕτως οὐδ’
<span class="lb" data-page="11.642" data-line="13" id="l11.642.13">ㅤ</span>ὁ τὰ πρὸς τῆς φύσεως μεμιγμένα. κατὰ δὲ τὸν αὐτὸν τρόπον
<span class="lb" data-page="11.642" data-line="14" id="l11.642.14">ㅤ</span>ἀξιῶ σε καὶ τὴν ὀξεῖαν ποιότητα καὶ τὴν πικρὰν καὶ τὴν γλυκεῖαν
<span class="lb" data-page="11.642" data-line="15" id="l11.642.15">ㅤ</span>ἐπισκέπτεσθαι σφοδρὰς καὶ μόνας ὡς οἷόν τ’ ἐστὶν
<span class="lb" data-page="11.642" data-line="16" id="l11.642.16">ㅤ</span>εἰς τὴν δοκιμασίαν ἄγοντα καὶ τῇ πείρᾳ τὰς δυνάμεις αὐτῶν
<span class="lb" data-page="11.642" data-line="17" id="l11.642.17">ㅤ</span>ἐξευρίσκοντα. τὸ δὲ πᾶν ὅ τι περ ἂν ᾖ στρυφνὸν, ἢ αὐστηρὸν,
<span class="lb" data-page="11.642" data-line="18" id="l11.642.18">ㅤ</span>ἢ πικρὸν, ἄγειν εἰς πεῖραν, ὡς ἤτοι στρυφνότητος, ἢ αὐστηρότητος,
<span class="pb" data-page="11.643" id="p11.643">ㅤ</span>
<span class="lb" data-page="11.643" data-line="1" id="l11.643.1">ㅤ</span>ἢ πικρότητος ἐν αὐτῷ βάσανον ληψόμενον ἄτοπον
<span class="lb" data-page="11.643" data-line="2" id="l11.643.2">ㅤ</span>δεινῶς. εἰ γὰρ μιᾶς μόνης μετέχει ποιότητος, τὴν αὐτὴν τοῦ
<span class="lb" data-page="11.643" data-line="3" id="l11.643.3">ㅤ</span>φαρμάκου πεῖραν ἕξεις καὶ τῆς ποιότητος· εἰ δὲ πλειόνων,
<span class="lb" data-page="11.643" data-line="4" id="l11.643.4">ㅤ</span>ἐξ ἁπασῶν ἤδη δηλονότι μικτὴν ἐνέργειαν ἐνεργήσει τὸ φάρμακον,
<span class="lb" data-page="11.643" data-line="5" id="l11.643.5">ㅤ</span>ὥσθ’ ἡ τῆς μιᾶς τῆς κρινομένης ἔτ’ ἄδηλος μένει.
<span class="lb" data-page="11.643" data-line="6" id="l11.643.6">ㅤ</span>εἴπερ οὖν ὡς προείρηται χρὴ κρίνειν, οὐκ ὀρθῶς ὑπέλαβον
<span class="lb" data-page="11.643" data-line="7" id="l11.643.7">ㅤ</span>οἵ τε μηδ’ ὅλως ἀποφήνασθαί τι δυνατὸν εἶναι νομίσαντες
<span class="lb" data-page="11.643" data-line="8" id="l11.643.8">ㅤ</span>ὑπὲρ τῆς τῶν χυμῶν δυνάμεως, οἵ θ’ ἑτέρως τὴν κρίσιν ποιησάμενοι.
<span class="lb" data-page="11.643" data-line="9" id="l11.643.9">ㅤ</span>καὶ γὰρ ἀποφήνασθαί τι δυνατὸν ὑπὲρ αὐτῶν ἐστιν
<span class="lb" data-page="11.643" data-line="10" id="l11.643.10">ㅤ</span>καὶ τὴν κρίσιν οὐκ ἄλλως ἢ ὡς εἴρηται νῦν προσήκει ποιεῖσθαι.
<span class="lb" data-page="11.643" data-line="11" id="l11.643.11">ㅤ</span>εἰ μὲν οὖν ὅλως μηδὲν δεῖσθαι τῆς κατὰ τοὺς χυμοὺς
<span class="lb" data-page="11.643" data-line="12" id="l11.643.12">ㅤ</span>ἐπισκέψεως εἰρήκεισαν, ἐπειδὰν τὰς δυνάμεις τῶν φαρμάκων
<span class="lb" data-page="11.643" data-line="13" id="l11.643.13">ㅤ</span>ἐξετάζωμεν, ἐγχωρεῖ γὰρ καὶ χωρὶς τούτων ἐξευρίσκειν τῇ
<span class="lb" data-page="11.643" data-line="14" id="l11.643.14">ㅤ</span>πείρᾳ τὴν δύναμιν αὐτῶν, ἐπῄνοουν ἂν μᾶλλον ἢ ἐμεμφόμην
<span class="lb" data-page="11.643" data-line="15" id="l11.643.15">ㅤ</span>αὐτούς. ἐπεὶ δ’ ὡς ὑπὲρ ἀναγκαίου μὲν, ἀγνώστου δὲ διέρχονται,
<span class="lb" data-page="11.643" data-line="16" id="l11.643.16">ㅤ</span>διχῇ μέμψασθαι τοὺς ἄνδρας δίκαιον, ὅτι τε τὸ μὴ ἀναγκαῖον
<span class="lb" data-page="11.643" data-line="17" id="l11.643.17">ㅤ</span>ὑπέλαβον ὡς ἀναγκαῖον, ὅτι τε προαπέγνωσαν αὐτοῦ
<span class="lb" data-page="11.643" data-line="18" id="l11.643.18">ㅤ</span>τῆς εὑρέσεως. ἡ γάρ τοι κρίσις ἑκάστου τῶν φαρμάκων τῆς ﻿
<span class="pb" data-page="11.644" id="p11.644">ㅤ</span>
<span class="lb" data-page="11.644" data-line="1" id="l11.644.1">ㅤ</span>δυνάμεως ἄνευ τῆς τῶν χυμῶν διαγνώσεως αὐτάρκως εὑρίσκεται
<span class="lb" data-page="11.644" data-line="2" id="l11.644.2">ㅤ</span>τῇ πείρᾳ μόνῃ βασανιζομένῃ καθ’ ὃν εἴρηκα μυριάκις
<span class="lb" data-page="11.644" data-line="3" id="l11.644.3">ㅤ</span>ἤδη τρόπον. κᾀγὼ νῦν, οὐχ ὡς οὐκ ἐνὸν ἄλλως ἐξευρεῖν τὸ
<span class="lb" data-page="11.644" data-line="4" id="l11.644.4">ㅤ</span>ζητούμενον, ἀλλὰ διά τε τὸ πρὸς τὰς ἀρχὰς ἀκόλουθον, ἵν’
<span class="lb" data-page="11.644" data-line="5" id="l11.644.5">ㅤ</span>ἐπιδείξαιμι πάντα τοῖς τῶν στοιχείων λογισμοῖς ἑπόμενα καὶ
<span class="lb" data-page="11.644" data-line="6" id="l11.644.6">ㅤ</span>μηδὲν μηδαμόθι μαχόμενον, ἐξελέγξαιμί τε τοὺς ἅπαντα τὰ
<span class="lb" data-page="11.644" data-line="7" id="l11.644.7">ㅤ</span>στύφοντα θερμαίνειν εἰπόντας, ἐπὶ τὸν περὶ τῶν χυμῶν
<span class="lb" data-page="11.644" data-line="8" id="l11.644.8">ㅤ</span>ἀφικόμην λόγον. εὑρεθείη δ’ ἄν τις αὐτοῦ καὶ χρεία πρὸς
<span class="lb" data-page="11.644" data-line="9" id="l11.644.9">ㅤ</span>τὴν ἐνεστῶσαν ἡμῖν πραγματείαν. ἀλλὰ ταῦτα μὲν ὕστερον
<span class="lb" data-page="11.644" data-line="10" id="l11.644.10">ㅤ</span>ἐπιδεῖξαι πειράσομαι· νυνὶ δὲ ἐπὶ τὸ προκείμενον ἐπάνειμι,
<span class="lb" data-page="11.644" data-line="11" id="l11.644.11">ㅤ</span>παρακελεύομαί τε τῆς ἀληθείας ὀρεγομένοις, αὐτοῖς γευομένοις
<span class="lb" data-page="11.644" data-line="12" id="l11.644.12">ㅤ</span>ἁπάντων τῶν στυφόντων, ὥσπερ ἡμεῖς ἐποιήσαμεν, ὅταν
<span class="lb" data-page="11.644" data-line="13" id="l11.644.13">ㅤ</span>εὕρωσιν ἀκριβῶς κατά τι σῶμα τὴν στύψιν, ἄμικτον ὡς οἷόν
<span class="lb" data-page="11.644" data-line="14" id="l11.644.14">ㅤ</span>τε μάλιστα τῶν ἄλλων ποιοτήτων, τηνικαῦτα διὰ τῆς πείρας
<span class="lb" data-page="11.644" data-line="15" id="l11.644.15">ㅤ</span>ἐξετάζειν εἴτε θερμὸν, εἴτε ψυχρὸν, εἴτε ξηρὸν, εἴτε ὑγρὸν
<span class="lb" data-page="11.644" data-line="16" id="l11.644.16">ㅤ</span>ὑπάρχει τὸ τοιοῦτον σῶμα. τουτὶ μὲν οὖν ἕκαστος, ἄν περ
<span class="lb" data-page="11.644" data-line="17" id="l11.644.17">ㅤ</span>σωφρονῇ, ποιήσει καταμόνας αὐτός. ἐμοὶ δ’ ἀναγκαῖον ἴσως
<span class="pb" data-page="11.645" id="p11.645">ㅤ</span>
<span class="lb" data-page="11.645" data-line="1" id="l11.645.1">ㅤ</span>ἀποφαίνεσθαί τι περὶ τῆς ἐμαυτοῦ πείρας ἐν μὲν τῷ νῦν
<span class="lb" data-page="11.645" data-line="2" id="l11.645.2">ㅤ</span>ἐνεστῶτι λόγῳ καθόλου, κατὰ μέρος δὲ διὰ τῶν ἑξῆς ὑπομνημάτων.
<span class="lb" data-page="11.645" data-line="3" id="l11.645.3">ㅤ</span>εἴη δ’ ἂν ὁ μὲν καθόλου λόγος ὑπὲρ ἁπάντων
<span class="lb" data-page="11.645" data-line="4" id="l11.645.4">ㅤ</span>τοιόσδε. <span class="milestone ed2page" data-n="13.94" data-unit="ed2page" id="ed2page.13.94">ㅤ</span>Πᾶν στῦφον σῶμα, τό γε τῶν ἄλλων καθαρεῦον,
<span class="lb" data-page="11.645" data-line="5" id="l11.645.5">ㅤ</span>ὥσπερ πρὸς τὴν αἴσθησιν ποιοτήτων, εὗρον ἀεὶ πειρώμενος
<span class="lb" data-page="11.645" data-line="6" id="l11.645.6">ㅤ</span>ψυχρόν. ἤδη δὲ καὶ τῶν ἐπιμίκτων ταῖς ποιότησιν ἔνια,
<span class="lb" data-page="11.645" data-line="7" id="l11.645.7">ㅤ</span>τά τε μετρίως γλυκέα καὶ πικρὰ καὶ δριμέα, σαφῶς εὑρέθη
<span class="lb" data-page="11.645" data-line="8" id="l11.645.8">ㅤ</span>ψύχοντα, κρατούσης γὰρ ἐν αὐτοῖς δηλονότι τῆς τοῦ στύφειν
<span class="lb" data-page="11.645" data-line="9" id="l11.645.9">ㅤ</span>τε καὶ ψύχειν δυνάμεως, ὡς ἀμαυροῦσθαι τὰς ἄλλας. κατὰ
<span class="lb" data-page="11.645" data-line="10" id="l11.645.10">ㅤ</span>δὲ τὸν αὐτὸν λόγον καὶ τὰ ὀξέα πάντα, τά θ’ ἁπλῶς ὀξέα,
<span class="lb" data-page="11.645" data-line="11" id="l11.645.11">ㅤ</span>καθάπερ ὀξαλίδα καὶ ὀξυλάπαθον, ἔνιά τε τῶν ἐπιμίκτων
<span class="lb" data-page="11.645" data-line="12" id="l11.645.12">ㅤ</span>ἑτέραις ποιότησιν, ἤτοι γλυκείαις ἢ δριμείαις ἢ πικραῖς, οὐδὲν
<span class="lb" data-page="11.645" data-line="13" id="l11.645.13">ㅤ</span>ἧττον εὑρίσκεται ψύχοντα καὶ ῥοιαὶ καὶ μῆλα καὶ κοκύμηλα
<span class="lb" data-page="11.645" data-line="14" id="l11.645.14">ㅤ</span>καὶ σταφυλαὶ καὶ σῦκα καὶ συκάμινα καὶ κεράσια καὶ αὐτὸ
<span class="lb" data-page="11.645" data-line="15" id="l11.645.15">ㅤ</span>τὸ ὄξος. ἀλλὰ τούτῳ μὲν, ὡς εἴρηται πρόσθεν, ἐπιμέμικταί
<span class="lb" data-page="11.645" data-line="16" id="l11.645.16">ㅤ</span>τις δριμύτης, ταῖς δ’ ὀπώραις γλυκύτητές τε καὶ στρυφνότητες,
<span class="lb" data-page="11.645" data-line="17" id="l11.645.17">ㅤ</span>καί τισιν αὐτῶν καὶ πικρότητες ἀμυδραί. καὶ μέντοι καὶ
<span class="pb" data-page="11.646" id="p11.646">ㅤ</span>
<span class="lb" data-page="11.646" data-line="1" id="l11.646.1">ㅤ</span>ὅσα στύφει τε ἅμα καὶ ὀξέα ταῖς ποιότησίν ἐστιν, ἅπαντα
<span class="lb" data-page="11.646" data-line="2" id="l11.646.2">ㅤ</span>καὶ ταῦτά μοι εὑρέθη πειρωμένῳ σαφῶς ψύχοντα· τὰ δὲ
<span class="lb" data-page="11.646" data-line="3" id="l11.646.3">ㅤ</span>γλυκέα μόνον ἅπαντα κατὰ τὸ ποσὸν τῆς γλυκύτητος εὐθὺς
<span class="lb" data-page="11.646" data-line="4" id="l11.646.4">ㅤ</span>καὶ τῆς θερμότητος μετέχειν, ὥστ’ οὐδὲν μὲν τῶν λίαν γλυκέων
<span class="lb" data-page="11.646" data-line="5" id="l11.646.5">ㅤ</span>ψυχρόν· εἴη δ’ ἄν τι καὶ μετρίως γλυκὺ ψυχρὸν, ἐπειδὰν
<span class="lb" data-page="11.646" data-line="6" id="l11.646.6">ㅤ</span>τὸ πλεῖστον αὐτοῦ τῆς τοῦ σώματος οὐσίας ὑδατῶδες ᾖ, οὐ
<span class="lb" data-page="11.646" data-line="7" id="l11.646.7">ㅤ</span>μὴν οὕτω γε ψυχρὸν, ὡς τὸ στρυφνὸν ἱκανῶς ἢ τὸ ὀξὺ, ἀλλ’
<span class="lb" data-page="11.646" data-line="8" id="l11.646.8">ㅤ</span>ὡς καὶ πρόσθεν που λέλεκται περὶ τῶν χλιαρᾶς θερμασίας
<span class="lb" data-page="11.646" data-line="9" id="l11.646.9">ㅤ</span>μετεχόντων. καὶ τὰ πικρά γε πάντα θερμὰ, καθάπερ ἥ τε
<span class="lb" data-page="11.646" data-line="10" id="l11.646.10">ㅤ</span>χολὴ καὶ τὸ νίτρον καὶ οἱ πάνυ παλαιοὶ τῶν οἴνων καὶ τῶν
<span class="lb" data-page="11.646" data-line="11" id="l11.646.11">ㅤ</span>σπερμάτων μυρία. καὶ γὰρ τὸ τοῦ πηγάνου καὶ μάλιστα τὸ
<span class="lb" data-page="11.646" data-line="12" id="l11.646.12">ㅤ</span>τοῦ ἀγρίου καὶ τὸ τοῦ τορδύλου καὶ τὸ τοῦ σπονδύλου καὶ τὸ
<span class="lb" data-page="11.646" data-line="13" id="l11.646.13">ㅤ</span>τοῦ μελανθίου καὶ οἱ θέρμοι καὶ μᾶλλον οἱ ἄγριοι καὶ οἱ ὄροβοι,
<span class="lb" data-page="11.646" data-line="14" id="l11.646.14">ㅤ</span>καὶ τούτων οἱ ἄγριοι μᾶλλον, ὅ τε προσαγορευόμενος
<span class="lb" data-page="11.646" data-line="15" id="l11.646.15">ㅤ</span>πελεκῖνος. εὑρίσκεται δὲ ἐν τοῖς πυροῖς. ἀμυγδαλαῖ τέ τινες,
<span class="lb" data-page="11.646" data-line="16" id="l11.646.16">ㅤ</span>αἳ δὴ καὶ δι’ αὐτὸ τοῦτο προσαγορεύονται πικραὶ, καὶ συκίων
<span class="lb" data-page="11.646" data-line="17" id="l11.646.17">ㅤ</span>ἄττα σπέρματα καὶ τὸ τοῦ μήλου τοῦ Μηδικοῦ, καὶ πρὸς τούτοις
<span class="lb" data-page="11.646" data-line="18" id="l11.646.18">ㅤ</span>ἕτερα μυρία πικρὰ φαίνεται τοῖς γευομένοις.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.8">
<span class="pb page1" data-page="11.647" id="p11.647"></span>
<span class="milestone ed1page page1" data-n="2.45" data-unit="ed1page" id="ed1page.2.45"></span>
<span class="milestone ed2page page1" data-n="13.94" data-unit="ed2page" id="ed2page.13.94"></span>
            <p>
<span class="lb" data-page="11.647" data-line="1" id="l11.647.1"></span>Ἀλλὰ περὶ μὲν τῶν πικρῶν ἐπὶ πλέον
<span class="lb" data-page="11.647" data-line="2" id="l11.647.2"></span>ἐφεξῆς εἰρήσεται. τὸν δὲ περὶ τῶν στυφόντων καὶ ὀξέων αὖθις
<span class="lb" data-page="11.647" data-line="3" id="l11.647.3"></span>ἀναλαβόντες λόγον ἐπιθῶμεν ἤδη τὴν προσήκουσαν αὐτῷ
<span class="lb" data-page="11.647" data-line="4" id="l11.647.4"></span>τελευτήν. τὸ τοίνυν αὐστηρὸν, ὅτι μὲν ἐκλελυμένον ἐστὶ
<span class="lb" data-page="11.647" data-line="5" id="l11.647.5"></span>στρυφνὸν ἀναμνησθῆναι χρὴ τῆς αἰσθήσεως. ἥτις δὲ ἡ
<span class="lb" data-page="11.647" data-line="6" id="l11.647.6"></span>γένεσις αὐτοῦ, νῦν εἰρήσεται. ἐπειδὴ τὸ στρυφνὸν σῶμα γεῶδές
<span class="lb" data-page="11.647" data-line="7" id="l11.647.7"></span>τε καὶ ψυχρὸν ἦν, ἐκλυθήσεται κατ’ ἀνάγκην τριχῶς, ἢ
<span class="lb" data-page="11.647" data-line="8" id="l11.647.8"></span>θερμαινόμενον, ἢ ὑγραινόμενον, ἢ συναμφότερον ἅμα πάσχον
<span class="lb" data-page="11.647" data-line="9" id="l11.647.9"></span>ἂν μὲν οὖν θερμαίνηται μόνον, οὐκ ἔστι μὲν οὔθ’ ὑγρότερον
<span class="lb" data-page="11.647" data-line="10" id="l11.647.10"></span>οὔτε μαλακώτερον, ἀλλὰ σκληρὸν μένον ἐπικτήσεται γλυκύτητα,
<span class="lb" data-page="11.647" data-line="11" id="l11.647.11"></span>καθάπερ αἱ τῶν δρυῶν βάλανοι καὶ μάλιστα αἱ ὀνομαζόμεναι
<span class="lb" data-page="11.647" data-line="12" id="l11.647.12"></span>καστανεῖαι. ἐὰν δ’ ὑγραίνηται μόνον, ἐὰν μὲν παχυμερὴς
<span class="lb" data-page="11.647" data-line="13" id="l11.647.13"></span><span class="milestone ed1page" data-n="2.46" data-unit="ed1page" id="ed1page.2.46"></span>καὶ ὑδατώδης ἡ ὑγρότης, αὐστηρὸν ἀποτελεσθήσεται.
<span class="lb" data-page="11.647" data-line="14" id="l11.647.14"></span>παντὸς γὰρ χυμοῦ δύναμιν ἡ ὑδατώδης ὑγρότης ἀμβλύνει.
<span class="lb" data-page="11.647" data-line="15" id="l11.647.15"></span>ἐὰν δὲ λεπτομερής τε καὶ ἀερώδης, ὀξύνει. δέδεικται γὰρ ὡς
<span class="lb" data-page="11.647" data-line="16" id="l11.647.16"></span>τὸ λεπτομερὲς ψυχρὸν ὀξεῖαν ἀπεργάζεται ποιότητα. ἂν δὲ
<span class="lb" data-page="11.647" data-line="17" id="l11.647.17"></span>ὑγραίνηταί τε ἅμα καὶ θερμαίνηται, μετὰ μὲν ὑδατώδους
<span class="lb" data-page="11.647" data-line="18" id="l11.647.18"></span>ὑγρότητος εἰς γλυκύτητα τὴν μετάπτωσιν ἕξει, μετὰ δ’ ἀερώδους
<span class="pb" data-page="11.648" id="p11.648"></span>
<span class="lb" data-page="11.648" data-line="1" id="l11.648.1"></span>εἰς λιπαρότητα. καὶ πρόδηλον ἤδη γέγονεν ὅπως οἱ
<span class="lb" data-page="11.648" data-line="2" id="l11.648.2"></span>καρποὶ κατ’ ἀρχὰς ὄντες στρυφνοὶ, προϊόντος τοῦ χρόνου
<span class="lb" data-page="11.648" data-line="3" id="l11.648.3"></span>τινὲς μὲν ἀκριβῶς γίνονται γλυκεῖς, τινὲς δὲ ὀξεῖς, τινὲς
<span class="lb" data-page="11.648" data-line="4" id="l11.648.4"></span><span class="milestone ed2page" data-n="13.95" data-unit="ed2page" id="ed2page.13.95"></span>δ’ αὐστηροὶ, τινὲς δ’ ἀεὶ μένουσι στρυφνοὶ, τινὲς δ’ ἀποτελοῦνται
<span class="lb" data-page="11.648" data-line="5" id="l11.648.5"></span>λιπαροί· καὶ δὴ καὶ κατὰ τὰς τῶν εἰρημένων ποιοτήτων
<span class="lb" data-page="11.648" data-line="6" id="l11.648.6"></span>ἐπιμιξίας παμπόλλην ἔχουσι τὴν ποικιλίαν. στρυφνὸς
<span class="lb" data-page="11.648" data-line="7" id="l11.648.7"></span>μὲν οὖν ἄχρι τέλους ἐστὶν ὁ τῆς πρίνου καὶ κομάρου καὶ
<span class="lb" data-page="11.648" data-line="8" id="l11.648.8"></span>φηγοῦ καὶ κρανίας, ὅτι καὶ ψυχρὸς καὶ ξηρὸς οἷός περ ἦν ἐξ
<span class="lb" data-page="11.648" data-line="9" id="l11.648.9"></span>ἀρχῆς παραμένει, μόνον μὲν αὐξανόμενος, οὐδεμίαν δὲ μεγάλην
<span class="lb" data-page="11.648" data-line="10" id="l11.648.10"></span>ἀλλοίωσιν ἑτέραν ἐπικτώμενος. ἔστι γὰρ καὶ αὐτὰ ταῦτα τὰ
<span class="lb" data-page="11.648" data-line="11" id="l11.648.11"></span>δένδρα πυκνότερά τε ἅμα καὶ ξηρότερα καὶ ψυχρότερα. στρυφνὸς
<span class="lb" data-page="11.648" data-line="12" id="l11.648.12"></span>δὲ ἅμα καὶ γλυκὺς ὅ τε τῆς μυρσίνης καὶ ὁ τῆς ἀχράδος
<span class="lb" data-page="11.648" data-line="13" id="l11.648.13"></span>καὶ ὁ τῆς δρυὸς, καὶ πλέον μὲν γλυκὺς ἢ στρυφνὸς ὁ τῆς
<span class="lb" data-page="11.648" data-line="14" id="l11.648.14"></span>καστανείας ὀνομαζόμενος· αὐστηρὸς δὲ μόνον ὁ τῶν ἀμιναίων
<span class="lb" data-page="11.648" data-line="15" id="l11.648.15"></span>ἀμπέλων καὶ καρπὸς καὶ οἶνος, ὅσοι τε παραπλήσιοι τοῖσδε.
<span class="lb" data-page="11.648" data-line="16" id="l11.648.16"></span>αὐστηρὸς δὲ ἅμα καὶ γλυκὺς ὁ τῆς φοίνικος καρπὸς καὶ τῶν
<span class="lb" data-page="11.648" data-line="17" id="l11.648.17"></span>οἴνων ὁ Σουῤῥεντῖνος καὶ ὁ Σαβῖνος καὶ ὁ Ἀλβάτης ὀνομαζόμενος,
<span class="lb" data-page="11.648" data-line="18" id="l11.648.18"></span>ὅσοι τε ἄλλοι τοιοῦτοι. γλυκὺς δὲ μόνον ὁ Θήραιός τε ﻿
<span class="pb" data-page="11.649" id="p11.649"></span>
<span class="lb" data-page="11.649" data-line="1" id="l11.649.1"></span>καὶ ὁ Σκυβελλίτης καὶ τὸ σίραιον, ὅσα τ’ ἄλλα τούτοις ἔοικεν.
<span class="lb" data-page="11.649" data-line="2" id="l11.649.2"></span>λιπαρὸς δ’ ἅμα καρπὸς καὶ χυλὸς ἀκριβῶς μὲν ὁ τῆς ἐλαίας
<span class="lb" data-page="11.649" data-line="3" id="l11.649.3"></span>ἐστὶν, ἤδη δὲ καὶ οἱ ἄλλοι πάντες ἐξ ὧν ἔλαιον σκευάζεται,
<span class="lb" data-page="11.649" data-line="4" id="l11.649.4"></span>οἷον ὅ τε τοῦ κίκεως καὶ ὁ τῆς ῥαφανῖδος, καὶ τὰ σήσαμα δὲ
<span class="lb" data-page="11.649" data-line="5" id="l11.649.5"></span>αὐτὰ καὶ τὰ κάρυα καὶ τὰ ἀμύγδαλα. πάντα γὰρ τὰ τοιαῦτα
<span class="lb" data-page="11.649" data-line="6" id="l11.649.6"></span>παλαιούμενα τελέως γίνεται λιπαρὰ, τῆς μὲν ὑδατώδους καὶ
<span class="lb" data-page="11.649" data-line="7" id="l11.649.7"></span>περιττωματικῆς ὑγρότητος ἐν αὐτοῖς ἀποπνεούσης, τῆς δ’
<span class="lb" data-page="11.649" data-line="8" id="l11.649.8"></span>οἰκείας ὑπὸ τοῦ συμφύτου θερμοῦ κατεργαζομένης τε καὶ
<span class="lb" data-page="11.649" data-line="9" id="l11.649.9"></span>ἀκριβῶς ἐκπεττομένης.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:4.9">
<span class="pb page1" data-page="11.649" id="p11.649">ㅤ</span>
<span class="milestone ed1page page1" data-n="2.46" data-unit="ed1page" id="ed1page.2.46">ㅤ</span>
<span class="milestone ed2page page1" data-n="13.95" data-unit="ed2page" id="ed2page.13.95">ㅤ</span>
            <p>
<span class="lb" data-page="11.649" data-line="10" id="l11.649.10">ㅤ</span>Ὅσοι μὲν οὖν τῶν καρπῶν ἐλαιώδεις γίγνονται
<span class="lb" data-page="11.649" data-line="11" id="l11.649.11">ㅤ</span>μόνον, ἐδώδιμοί τέ εἰσι καὶ γλυκεῖς. ὅσοις δ’ ἐν
<span class="lb" data-page="11.649" data-line="12" id="l11.649.12">ㅤ</span>τῇ μεταβολῇ προσγίνεταί τις πικρότης, ἄβρωτοι καθίστανται.
<span class="lb" data-page="11.649" data-line="13" id="l11.649.13">ㅤ</span>τὸ γὰρ πικρὸν ἅπαν ἄβρωτόν ἐστι καὶ γίγνεται δι’
<span class="lb" data-page="11.649" data-line="14" id="l11.649.14">ㅤ</span>ὑπερβολὴν θερμασίας, ὡς ἐφεξῆς ἀποδείξομεν. ἀλλὰ τὸ μὲν
<span class="lb" data-page="11.649" data-line="15" id="l11.649.15">ㅤ</span>γλυκὺ πᾶν θερμόν τέ ἐστι καὶ οὐκ ἀμέτρως ὑπερβάλλει τὴν
<span class="lb" data-page="11.649" data-line="16" id="l11.649.16">ㅤ</span>ἐν ἡμῖν θερμότητα, ἀλλ’ ὥσπερ τὸ ὕδωρ τὸ θερμὸν, οὗ ψαύοντες
<span class="lb" data-page="11.649" data-line="17" id="l11.649.17">ㅤ</span>ἡδόμεθα, καὶ μάλισθ’ ὅταν ὦμεν ἐῤῥιγωκότες, ἄχρι μὲν τοῦ
<span class="lb" data-page="11.649" data-line="18" id="l11.649.18">ㅤ</span>διαχεῖν τὰ πεπηγότα πρὸς τοῦ ψυχροῦ μόρια τοῦ σώματος
<span class="pb" data-page="11.650" id="p11.650">ㅤ</span>
<span class="lb" data-page="11.650" data-line="1" id="l11.650.1">ㅤ</span>ἐκθερμαῖνον ἡμᾶς, οὐ μὴν διαλῦόν γε οὐδὲ τέμνον αὐτῶν τὸ
<span class="lb" data-page="11.650" data-line="2" id="l11.650.2">ㅤ</span>συνεχὲς καὶ διϊστῶν, ἥδιστόν ἐστι καὶ ὠφελιμώτατον. οὕτω
<span class="lb" data-page="11.650" data-line="3" id="l11.650.3">ㅤ</span>καὶ πᾶν ἔδεσμα γλυκὺ θερμὸν μὲν ὑπάρχει πάντως, οὐ μὴν
<span class="lb" data-page="11.650" data-line="4" id="l11.650.4">ㅤ</span>ἐπὶ πλέον γε ἥκει θερμότητος ὡς ἀνιᾷν, ἀλλ’ ἐν τοῖς ὅροις
<span class="lb" data-page="11.650" data-line="5" id="l11.650.5">ㅤ</span>μένει τοῦ διαχέοντος καὶ ὁμαλύνοντος καὶ μαλάττοντος. ἀναμνήσθητι
<span class="lb" data-page="11.650" data-line="6" id="l11.650.6">ㅤ</span>δὲ πάλιν κᾀνταῦθα τῶν πολλάκις ἡμῖν ἔμπροσθεν
<span class="lb" data-page="11.650" data-line="7" id="l11.650.7">ㅤ</span>εἰρημένων, ὡς τινὰ μὲν ἤτοι κατὰ μίαν ἢ δύο ποιότητας ἐνεργεῖ
<span class="lb" data-page="11.650" data-line="8" id="l11.650.8">ㅤ</span>τε καὶ πάσχει πρὸς ἄλληλα, τινὰ δὲ καθ’ ὅλας ἑαυτῶν
<span class="lb" data-page="11.650" data-line="9" id="l11.650.9">ㅤ</span>τὰς οὐσίας, ἐν οἷς καὶ φάρμακα μὲν οὐκ ὀλίγα καὶ τὰς τροφὰς
<span class="lb" data-page="11.650" data-line="10" id="l11.650.10">ㅤ</span>δὲ πάσας ὑπάρχειν ἔφαμεν. ἔοικε δὲ διττὸν εἶναι τὸ γένος
<span class="lb" data-page="11.650" data-line="11" id="l11.650.11">ㅤ</span>αὐτῶν, ὡς καὶ Θεόφραστος ἐπεσημήνατο. τινὲς μὲν γάρ εἰσι
<span class="lb" data-page="11.650" data-line="12" id="l11.650.12">ㅤ</span>λιπαραὶ, καθάπερ ἡ πιμελὴ, τινὲς δὲ γλυκεῖαι μᾶλλον ἢ ἧττον,
<span class="lb" data-page="11.650" data-line="13" id="l11.650.13">ㅤ</span>ὥσπερ οἵ τε καρποὶ πάντες οὓς ἐσθίομεν, αἵ τε τῶν ζώων
<span class="lb" data-page="11.650" data-line="14" id="l11.650.14">ㅤ</span>σάρκες, ἤδη δὲ καὶ βοτάναι πολλαὶ καὶ ῥίζαι καὶ ἄνθη καὶ
<span class="lb" data-page="11.650" data-line="15" id="l11.650.15">ㅤ</span>βλαστοί. καὶ γὰρ εἴ τι τῶν τοιούτων στρυφνόν ἐστιν, ὥσπερ
<span class="lb" data-page="11.650" data-line="16" id="l11.650.16">ㅤ</span>αἱ ἀχράδες καὶ κράνια. πάντως μέντοι καὶ αὐτὸ μετέχει γλυκύτητος,
<span class="lb" data-page="11.650" data-line="17" id="l11.650.17">ㅤ</span>εἴπερ γε μὴ ἀκριβῶς ἐστι στρυφνὰ, καθάπερ ἡ κικίς
<span class="lb" data-page="11.650" data-line="18" id="l11.650.18">ㅤ</span>τε καὶ ὁ ῥοῦς, οὐ μὴν ἀλλὰ καὶ διὰ ταῦτα ἤδη καὶ ὡς φαρμάκων
<span class="pb" data-page="11.651" id="p11.651">ㅤ</span>
<span class="lb" data-page="11.651" data-line="1" id="l11.651.1">ㅤ</span>μᾶλλον ἢ τροφῆς αὐτῶν ἡ χρεία. φαίνονται γοῦν αἵ
<span class="lb" data-page="11.651" data-line="2" id="l11.651.2">ㅤ</span>τε κιττῶσαι καὶ οἱ πεπληρωμένοι καὶ οἷς ὁ στόμαχος ἔκλυτος,
<span class="lb" data-page="11.651" data-line="3" id="l11.651.3">ㅤ</span>ἀπογεύεσθαι τῶν τοιούτων ὀρεγόμενοι, πεινῶντες δ’ ἔμπαλιν
<span class="lb" data-page="11.651" data-line="4" id="l11.651.4">ㅤ</span>ἀποστρέφονται μὲν καὶ τὰ στρυφνὰ καὶ τὰ ὀξέα, προσίενται
<span class="lb" data-page="11.651" data-line="5" id="l11.651.5">ㅤ</span>δὲ τά τε γλυκέα καὶ τὰ λιπαρὰ καὶ τούτων ἐπιπλησθῆναι
<span class="lb" data-page="11.651" data-line="6" id="l11.651.6">ㅤ</span>ποθοῦσιν.
</p>
          </article>

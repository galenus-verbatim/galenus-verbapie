<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.10">
<span class="pb page1" data-page="11.740" id="p11.740">ㅤ</span>
<span class="milestone ed1page page1" data-n="2.60" data-unit="ed1page" id="ed1page.2.60">ㅤ</span>
<span class="milestone ed2page page1" data-n="13.124" data-unit="ed2page" id="ed2page.13.124">ㅤ</span>
            <p>
<span class="lb" data-page="11.740" data-line="1" id="l11.740.1">ㅤ</span>Ἡ μὲν δὴ τῶν μαλαττόντων φαρμάκων δύναμις
<span class="lb" data-page="11.740" data-line="2" id="l11.740.2">ㅤ</span>αὐτάρκως μοι δεδήλωται, περὶ δὲ τῶν σκληρυνόντων
<span class="lb" data-page="11.740" data-line="3" id="l11.740.3">ㅤ</span>ἐφεξῆς δίειμι. χρὴ τοίνυν εἶναι ταῦτα ψυχρὰ καὶ ὑγρὰ, καθάπερ
<span class="lb" data-page="11.740" data-line="4" id="l11.740.4">ㅤ</span>ἀείζωόν τέ ἐστι καὶ ἀνδράχνη καὶ ψύλλιον ὅ τ’
<span class="lb" data-page="11.740" data-line="5" id="l11.740.5">ㅤ</span>ἐπὶ τῶν τελμάτων φακὸς, ἢ τὸ στρύχνον, ἢ τοῦτο μὲν οὐδὲ
<span class="lb" data-page="11.740" data-line="6" id="l11.740.6">ㅤ</span>ὑγρόν ἐστι τὴν κρᾶσιν, <span class="milestone ed2page" data-n="13.125" data-unit="ed2page" id="ed2page.13.125">ㅤ</span>ἀλλὰ μέσον ὑγραίνοντος ἁπλῶς
<span class="lb" data-page="11.740" data-line="7" id="l11.740.7">ㅤ</span>καὶ ξηραίνοντος ἐξ ἐναντίων συγκείμενον δυνάμεων, ὑγραινούσης
<span class="lb" data-page="11.740" data-line="8" id="l11.740.8">ㅤ</span>τε καὶ ξηραινούσης, ὅτι καὶ διττῆς οὐσίας μετέχει, γεώδους
<span class="lb" data-page="11.740" data-line="9" id="l11.740.9">ㅤ</span>τε καὶ ὑδατώδους. ἀλλ’ οὐ πρόκειταί μοι νῦν ἐπὶ τὴν
<span class="lb" data-page="11.740" data-line="10" id="l11.740.10">ㅤ</span>κατὰ μέρος ὕλην ἀπάγειν τὸν λόγον, ἀλλὰ τὰς γενικὰς μόνον
<span class="lb" data-page="11.740" data-line="11" id="l11.740.11">ㅤ</span>ἀφορίσασθαι δυνάμεις. εἰ μὲν δή τι καὶ ψύχει καὶ ξηραίνει,
<span class="lb" data-page="11.740" data-line="12" id="l11.740.12">ㅤ</span>σκληρύνει μὲν καὶ τοῦτο πάντως, ἀλλ’ οὐκ ἔστι τῶν
<span class="lb" data-page="11.740" data-line="13" id="l11.740.13">ㅤ</span>ἰδίων σκληρυντικῶν. πήξει γὰρ μᾶλλον ἢ κενώσει τὸ σκληρὸν
<span class="lb" data-page="11.740" data-line="14" id="l11.740.14">ㅤ</span>γίγνεται σῶμα, καθότι καὶ πρόσθεν ἐλέγομεν. εἴ τι
<span class="lb" data-page="11.740" data-line="15" id="l11.740.15">ㅤ</span>δὲ ἐκ τοῦ τὴν σύμφυτον ὑγρότητα μὴ κατέχειν σκληρυνθῇ,
<span class="lb" data-page="11.740" data-line="16" id="l11.740.16">ㅤ</span>ξηρὸν μᾶλλον τοῦτο προσαγορεύομεν ἢ σκληρὸν, καὶ
<span class="lb" data-page="11.740" data-line="17" id="l11.740.17">ㅤ</span>ἡ ἴασις αὐτοῦ δίανσίς τε καὶ ὕγρανσίς ἐστι, καὶ οὐ μάλαξις,
<span class="pb" data-page="11.741" id="p11.741">ㅤ</span>
<span class="lb" data-page="11.741" data-line="1" id="l11.741.1">ㅤ</span>ὥσπερ καὶ τοῦ συντεταμένου μὲν ἡ ἴασις χάλασίς
<span class="lb" data-page="11.741" data-line="2" id="l11.741.2">ㅤ</span>ἐστι, τοῦ κεχαλασμένου δὲ σύντασις.
</p>
          </article>

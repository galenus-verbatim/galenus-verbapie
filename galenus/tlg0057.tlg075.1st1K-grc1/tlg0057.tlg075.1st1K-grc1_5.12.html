<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.12">
<span class="pb page1" data-page="11.743" id="p11.743">ㅤ</span>
<span class="milestone ed1page page1" data-n="2.60" data-unit="ed1page" id="ed1page.2.60">ㅤ</span>
<span class="milestone ed2page page1" data-n="13.125" data-unit="ed2page" id="ed2page.13.125">ㅤ</span>
            <p>
<span class="lb" data-page="11.743" data-line="3" id="l11.743.3">ㅤ</span><span class="milestone ed2page" data-n="13.126" data-unit="ed2page" id="ed2page.13.126">ㅤ</span>Ἀλλὰ περὶ μὲν τούτων καὶ πρόσθεν
<span class="lb" data-page="11.743" data-line="4" id="l11.743.4">ㅤ</span>αὐτάρκως εἴρηται. τὸ δ’ ἐναντίον αὐτῷ λέγοιτο μὲν
<span class="lb" data-page="11.743" data-line="5" id="l11.743.5">ㅤ</span>ἂν ἐκκαθαρτικὸν, ἢ ἐκφρακτικὸν τῶν πόρων, ὥσπερ γε καὶ
<span class="lb" data-page="11.743" data-line="6" id="l11.743.6">ㅤ</span>αὐτὸ τὸ ἐμπλαστικὸν οὐκ ἐμπλαστικὸν μόνον, ἀλλὰ καὶ
<span class="lb" data-page="11.743" data-line="7" id="l11.743.7">ㅤ</span>ἐμφρακτικόν. εἴη δ’ ἂν ὥσπερ τοῖς ἔργοις ἐναντίον, οὕτω καὶ
<span class="lb" data-page="11.743" data-line="8" id="l11.743.8">ㅤ</span>τῇ φύσει τοῦ σώματος οὔτε γλίσχρον οὔτε ἄδηκτον, ἀλλὰ
<span class="lb" data-page="11.743" data-line="9" id="l11.743.9">ㅤ</span>νιτρῶδές τε καὶ λεπτομερές. ἐν γὰρ δὴ τῷ μᾶλλόν τε καὶ
<span class="lb" data-page="11.743" data-line="10" id="l11.743.10">ㅤ</span>ἧττον ἀλλήλων διαφέρει, τῷ γένει τῆς οὐσίας οὐ διαφέροντα,
<span class="lb" data-page="11.743" data-line="11" id="l11.743.11">ㅤ</span>τά τ’ ἐμπλαστικὰ τῶν ῥύπον ἐπιτρεφόντων καὶ
<span class="lb" data-page="11.743" data-line="12" id="l11.743.12">ㅤ</span>τὰ τῶν πόρων ἀνακαθαρτικὰ τῶν ῥυπτικῶν. ὅσα μὲν γὰρ
<span class="lb" data-page="11.743" data-line="13" id="l11.743.13">ㅤ</span>τὸν ἐπιπολῆς ἀφαιρεῖ ῥύπον, εἴτ’ οὖν ἑλκῶν εἴτε καὶ τοῦ
<span class="lb" data-page="11.743" data-line="14" id="l11.743.14">ㅤ</span>δέρματος αὐτοῦ, ῥυπτικὰ προσαγορεύεται· τὰ δὲ καὶ τοὺς
<span class="lb" data-page="11.743" data-line="15" id="l11.743.15">ㅤ</span>πόρους ἐκκαθαίροντα λεπτομερέστερά τέ ἐστιν τούτων καὶ
<span class="lb" data-page="11.743" data-line="16" id="l11.743.16">ㅤ</span>τοῖς ἐμπλαστικοῖς ἐναντία, καὶ διὰ τοῦτο ἐκφρακτικά τε καὶ
<span class="lb" data-page="11.743" data-line="17" id="l11.743.17">ㅤ</span>καθαρτικὰ τῶν πόρων ὀνομάζεται. ἔστι δὲ ταῦτα νιτρώδη τε
<span class="lb" data-page="11.743" data-line="18" id="l11.743.18">ㅤ</span>καὶ πικρὰ, καὶ κατὰ μὲν τοῦ δέρματος ἔξωθεν ἐπιτιθέμενα ﻿
<span class="pb" data-page="11.744" id="p11.744">ㅤ</span>
<span class="lb" data-page="11.744" data-line="1" id="l11.744.1">ㅤ</span>τὴν νιτρώδη ποιότητα μόνον ἀκριβῆ κεκτῆσθαι δεῖται πρὸς
<span class="lb" data-page="11.744" data-line="2" id="l11.744.2">ㅤ</span>τὸ δύνασθαι δρᾷν ἅπερ εἴρηται, εἴσω δὲ τοῦ σώματος λαμβανόμενα,
<span class="lb" data-page="11.744" data-line="3" id="l11.744.3">ㅤ</span>κᾂν εἰ στύψεώς τι μετέχῃ, δύναιτ’ ἂν εἶναι καὶ οὕτως
<span class="lb" data-page="11.744" data-line="4" id="l11.744.4">ㅤ</span>ἔτι καθαρτικά τε καὶ διαῤῥυπτικὰ τῶν μειζόνων πόρων,
<span class="lb" data-page="11.744" data-line="5" id="l11.744.5">ㅤ</span>οἷοίπερ κᾀν τοῖς ἀγγείοις εἰσίν. ἔξωθεν μὲν γὰρ ἡ σμικρότης
<span class="lb" data-page="11.744" data-line="6" id="l11.744.6">ㅤ</span>τῶν πόρων ὑπὸ τῆς στύψεως τυφλοῦσθαι φθάνουσα, πρὶν
<span class="lb" data-page="11.744" data-line="7" id="l11.744.7">ㅤ</span>ἐκκαθαρθῆναι καλῶς, οὔτε παραδέχεται τοὐντεῦθεν ἔτι τὴν
<span class="lb" data-page="11.744" data-line="8" id="l11.744.8">ㅤ</span>ῥυπτικὴν οὐσίαν εἰς τὸ βάθος οὔτ’ ἐκκαθαίρεται. τὰ δὲ κατὰ
<span class="lb" data-page="11.744" data-line="9" id="l11.744.9">ㅤ</span>τὴν γαστέρα μόρια πάντα καὶ τὰ καθ’ ἧπαρ καὶ σπλῆνα καὶ
<span class="lb" data-page="11.744" data-line="10" id="l11.744.10">ㅤ</span>τἄλλα πάντα σπλάγχνα μεγίστους ἔχοντα πόρους ἐν αὑτοῖς
<span class="lb" data-page="11.744" data-line="11" id="l11.744.11">ㅤ</span>εἰς ῥώμην τῶν ἀγγείων ὠφελεῖται πλέον ἢ εἰς τὴν τῶν στομάτων
<span class="lb" data-page="11.744" data-line="12" id="l11.744.12">ㅤ</span>σμικρότητα βλάπτεται. καὶ διὰ τοῦτο ἔνδοθεν μὲν
<span class="lb" data-page="11.744" data-line="13" id="l11.744.13">ㅤ</span>ἀψίνθιον διακαθαίρειν πέφυκεν, ἔξωθεν δ’ οὔ. σύνθετον δὲ
<span class="lb" data-page="11.744" data-line="14" id="l11.744.14">ㅤ</span>ὑπάρχει, ὡς εἴρηται πρόσθεν, ἐκ πικρᾶς καὶ στρυφνῆς δυνάμεως·
<span class="lb" data-page="11.744" data-line="15" id="l11.744.15">ㅤ</span>οὐκοῦν οὐδὲ τὰ κατὰ μέρος δέομαι προσγράφειν οὐδὲν
<span class="lb" data-page="11.744" data-line="16" id="l11.744.16">ㅤ</span>τῶν τοιούτων φαρμάκων. ὅσα γὰρ ἂν εὑρίσκῃς νιτρώδη καὶ
<span class="lb" data-page="11.744" data-line="17" id="l11.744.17">ㅤ</span>πικρὰ, ταῦτ’ ἐκκαθαίρειν ἴσθι δυνάμενα τοὺς πόρους πάντας·
<span class="lb" data-page="11.744" data-line="18" id="l11.744.18">ㅤ</span>ῥύπον δὲ ἑλκῶν, ἢ καὶ τοῦ δέρματος, οὐ ταῦτα μόνον, ἀλλὰ
<span class="pb" data-page="11.745" id="p11.745">ㅤ</span>
<span class="lb" data-page="11.745" data-line="1" id="l11.745.1">ㅤ</span>καὶ τὰ μετριώτερα ταῖς δυνάμεσιν ἀφαιρεῖν πέφυκεν, οἷάπερ
<span class="lb" data-page="11.745" data-line="2" id="l11.745.2">ㅤ</span>ἐστι τὰ λεπτομερῆ γλυκέα, καθάπερ τὸ μέλι καὶ τῶν σιτηρῶν
<span class="lb" data-page="11.745" data-line="3" id="l11.745.3">ㅤ</span>σπερμάτων ἔνια, καθάπερ ὄροβοι καὶ κύαμοι καὶ κριθαὶ
<span class="lb" data-page="11.745" data-line="4" id="l11.745.4">ㅤ</span>καὶ θέρμοι. καίτοι κᾀν τούτοις αὐτοῖς τὸ μὲν τῶν
<span class="lb" data-page="11.745" data-line="5" id="l11.745.5">ㅤ</span>κυάμων καὶ τῶν κριθῶν ἄλευρον ἀπορύπτει μόνον, οὐ μὴν
<span class="lb" data-page="11.745" data-line="6" id="l11.745.6">ㅤ</span>ἐκφράττει γε τοὺς πόρους. τὸ δὲ <span class="milestone ed1page" data-n="2.61" data-unit="ed1page" id="ed1page.2.61">ㅤ</span>τῶν ὀρόβων τε καὶ
<span class="lb" data-page="11.745" data-line="7" id="l11.745.7">ㅤ</span>θέρμων, καὶ μάλισθ’ ὅταν ὦσι πικροὶ, πρὸς τὸ ῥύπτειν ἤδη
<span class="lb" data-page="11.745" data-line="8" id="l11.745.8">ㅤ</span>τι καὶ τῶν πόρων ἐκκαθαρτικὸν ἔχει. παραπλήσιον δὲ καὶ
<span class="lb" data-page="11.745" data-line="9" id="l11.745.9">ㅤ</span>τοῖς ἀμυγδάλοις συμβέβηκεν. καὶ γὰρ καὶ τούτων ὅσα μέν
<span class="lb" data-page="11.745" data-line="10" id="l11.745.10">ㅤ</span>ἐστι πικρὰ, καὶ ῥύπτει καὶ διακαθαίρει τοὺς πόρους, ὅσα δὲ
<span class="lb" data-page="11.745" data-line="11" id="l11.745.11">ㅤ</span>ἐδώδιμα, ῥύπτει μὲν, οὐκ ἐκφράττει δέ. τὸ μέντοι τῆς ἀκαλήφης
<span class="lb" data-page="11.745" data-line="12" id="l11.745.12">ㅤ</span>σπέρμα καθαίρει τοὺς πόρους ὁμοίως τοῖς πικροῖς
<span class="lb" data-page="11.745" data-line="13" id="l11.745.13">ㅤ</span>ὀρόβοις τε καὶ ἀμυγδάλοις. ἐκ ταὐτοῦ δ’ ἐστὶ γένους δηλονότι
<span class="lb" data-page="11.745" data-line="14" id="l11.745.14">ㅤ</span>καὶ ἡ σκίλλα καὶ ἡ ἴρις, ὅσα τ’ ἄλλα, καθάπερ εἴρηται,
<span class="lb" data-page="11.745" data-line="15" id="l11.745.15">ㅤ</span>κρατοῦσαν ἐν ἑαυτοῖς ἔχει τὴν πικρὰν ποιότητα. καὶ γὰρ καὶ
<span class="lb" data-page="11.745" data-line="16" id="l11.745.16">ㅤ</span>τὸ νίτρον αὐτὸ καθ’ ἑαυτὸ καὶ τὸ ἀφρόνιτρον ὅ τ’ ἀφρὸς
<span class="lb" data-page="11.745" data-line="17" id="l11.745.17">ㅤ</span>τοῦ νίτρου καὶ τὸ σέριφον καὶ τὸ ἀβρότονον, ὅσα τ’ ἄλλα
<span class="lb" data-page="11.745" data-line="18" id="l11.745.18">ㅤ</span>τοιαῦτα σὺν ἐδέσμασί τε καὶ πόμασι λαμβανόμενα τῆς αὐτῆς
<span class="lb" data-page="11.745" data-line="19" id="l11.745.19">ㅤ</span>ἐστι δυνάμεως. εὐθὺς δὲ τούτοις ὑπάρχει πᾶσι καὶ λεπτυντικοῖς
<span class="lb" data-page="11.745" data-line="20" id="l11.745.20">ㅤ</span>εἶναι παχέων τε καὶ γλίσχρων χυμῶν, ὥσπερ τοῖς ἐμπλαστικοῖς
<span class="pb" data-page="11.746" id="p11.746">ㅤ</span>
<span class="lb" data-page="11.746" data-line="1" id="l11.746.1">ㅤ</span>ἅπασι, παχεῖς καὶ γλίσχρους ἐργάζεσθαι τοὺς
<span class="lb" data-page="11.746" data-line="2" id="l11.746.2">ㅤ</span>κατὰ τὸ σῶμα τοῦ ἀνθρώπου χυμούς. <span class="milestone ed2page" data-n="13.127" data-unit="ed2page" id="ed2page.13.127">ㅤ</span>ὥστ’ οὐδὲ τῶν
<span class="lb" data-page="11.746" data-line="3" id="l11.746.3">ㅤ</span>ἐκ θώρακός τε καὶ πνεύμονος ἤτοι φλεγματωδῶν, ἢ γλίσχρων,
<span class="lb" data-page="11.746" data-line="4" id="l11.746.4">ㅤ</span>ἢ πύου τμητικώτερα καὶ λεπτυντικώτερα καὶ πρὸς
<span class="lb" data-page="11.746" data-line="5" id="l11.746.5">ㅤ</span>τὴν ἀναγωγὴν ἐπιτηδειότερα δύναιο ἂν εὑρεῖν ἕτερα πρὸ
<span class="lb" data-page="11.746" data-line="6" id="l11.746.6">ㅤ</span>τούτων φάρμακα. τοῖς δ’ αὐτοῖς τούτοις καὶ τὰς καθ’
<span class="lb" data-page="11.746" data-line="7" id="l11.746.7">ㅤ</span>ἧπαρ ἐμφράξεις ἐκκαθαίρειν ὑπάρχει καὶ τὰς κατὰ σπλῆνα
<span class="lb" data-page="11.746" data-line="8" id="l11.746.8">ㅤ</span>τὰς μετρίας· αἱ δ’ ἰσχυρότεραι σφοδροτέρων φαρμάκων προσδέονται,
<span class="lb" data-page="11.746" data-line="9" id="l11.746.9">ㅤ</span>καππάρεως φλοιοῦ καὶ μυρίκης ῥιζῶν, σκολοπενδρίου
<span class="lb" data-page="11.746" data-line="10" id="l11.746.10">ㅤ</span>τε καὶ σκίλλης καὶ τῆς δι’ αὐτὸ δὴ τοῦτο προσαγορευομένης
<span class="lb" data-page="11.746" data-line="11" id="l11.746.11">ㅤ</span>ἀσπλήνου πόας. διαφόρως δὲ καὶ αὐτοῖς τούτοις
<span class="lb" data-page="11.746" data-line="12" id="l11.746.12">ㅤ</span>ἐστὶ χρηστέον ἐφ’ ἑκάστου τῶν σπλάγχνων· ἐπὶ μὲν ἥπατος
<span class="lb" data-page="11.746" data-line="13" id="l11.746.13">ㅤ</span>αὐτοῖς καθ’ ἑαυτὰ μόνοις, ἐπὶ δὲ σπληνὸς ὄξει μιγνύντας
<span class="lb" data-page="11.746" data-line="14" id="l11.746.14">ㅤ</span>ἢ ἐναφέψοντας, ἐπὶ δὲ τῶν κατὰ θώρακα καὶ πνεύμονα
<span class="lb" data-page="11.746" data-line="15" id="l11.746.15">ㅤ</span>καὶ μελικράτῳ καὶ πτισάνῃ καὶ ὀξυμέλιτι καὶ τῶν
<span class="lb" data-page="11.746" data-line="16" id="l11.746.16">ㅤ</span>οἴνων τοῖς γλυκέσιν. ἔστι δὲ καὶ ταῦτα τῆς θεραπευτικῆς
<span class="lb" data-page="11.746" data-line="17" id="l11.746.17">ㅤ</span>ἤδη μεθόδου· διὸ καὶ παρίημι τό γε νῦν ἔχον τοὺς ὑπὲρ
<span class="lb" data-page="11.746" data-line="18" id="l11.746.18">ㅤ</span>αὐτῶν λογισμούς. ἔν τε γὰρ ἐκείνῃ τῇ πραγματείᾳ κᾀν
<span class="lb" data-page="11.746" data-line="19" id="l11.746.19">ㅤ</span>τῇ περὶ συνθέσεως φαρμάκων εἰρήσονται.
</p>
          </article>

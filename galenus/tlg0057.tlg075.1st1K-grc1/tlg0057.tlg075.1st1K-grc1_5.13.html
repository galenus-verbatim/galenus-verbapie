<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.13">
<span class="pb page1" data-page="11.747" id="p11.747">ㅤ</span>
<span class="milestone ed1page page1" data-n="2.61" data-unit="ed1page" id="ed1page.2.61">ㅤ</span>
<span class="milestone ed2page page1" data-n="13.127" data-unit="ed2page" id="ed2page.13.127">ㅤ</span>
            <p>
<span class="lb" data-page="11.747" data-line="1" id="l11.747.1">ㅤ</span>Ἅπερ δ’ ἐστὶν ἀναγκαῖον ἔτι προσεπισημήνασθαί
<span class="lb" data-page="11.747" data-line="2" id="l11.747.2">ㅤ</span>με τοῖς λεγομένοις εἰρήσεται μόνον, ὡς ἐπειδὰν
<span class="lb" data-page="11.747" data-line="3" id="l11.747.3">ㅤ</span>πλέονα οὔρησιν κινῆσαι βουληθῶμεν, οὐ πάνυ τι τοῖς εἰρημένοις
<span class="lb" data-page="11.747" data-line="4" id="l11.747.4">ㅤ</span>φαρμάκοις χρηστέον ἐστὶν, ἀλλὰ τοῖς δριμυτέροις τε
<span class="lb" data-page="11.747" data-line="5" id="l11.747.5">ㅤ</span>ἅμα καὶ μᾶλλον θερμαίνουσιν. εἴρηται γὰρ ἔμπροσθεν ὡς
<span class="lb" data-page="11.747" data-line="6" id="l11.747.6">ㅤ</span>τὸ δριμὺ πᾶν θερμόν ἐστιν. ἔστι δὲ τοιαῦτα σελίνου σπέρμα
<span class="lb" data-page="11.747" data-line="7" id="l11.747.7">ㅤ</span>καὶ πετροσελίνου καὶ μαράθρου καὶ δαύκου καὶ ἀγριοσελίνου
<span class="lb" data-page="11.747" data-line="8" id="l11.747.8">ㅤ</span>καὶ σμυρνίου, καὶ δὴ καὶ τὸ σέσελι καὶ τὸ ἄμμι καὶ
<span class="lb" data-page="11.747" data-line="9" id="l11.747.9">ㅤ</span>τὸ φοῦ καὶ τὸ μέον, ἄσαρόν τε καὶ ἄκορον, ὑφ’ ὧν οὐ λεπτύνεται
<span class="lb" data-page="11.747" data-line="10" id="l11.747.10">ㅤ</span>μόνον, ἀλλὰ καὶ χεῖται καὶ διακρίνεται τὸ αἷμα
<span class="lb" data-page="11.747" data-line="11" id="l11.747.11">ㅤ</span>παραπλησίως τῷ γάλακτι, τοῦ μὲν ὀῤῥώδους καὶ λεπτοῦ
<span class="lb" data-page="11.747" data-line="12" id="l11.747.12">ㅤ</span>ἀποχωριζομένου καθ’ ἑαυτὸ, τοῦ δ’ αὖ παχυτέρου συνισταμένου
<span class="lb" data-page="11.747" data-line="13" id="l11.747.13">ㅤ</span>τε πρὸς ἑαυτὸ καὶ ἀκριβῶς ἑνουμένου. πρὸς γὰρ δὴ
<span class="lb" data-page="11.747" data-line="14" id="l11.747.14">ㅤ</span>τὸ ῥᾳδίως ἐπισπᾶσθαι τοὺς νεφροὺς ὅσον ὑδατῶδές τ’ ἐστὶ
<span class="lb" data-page="11.747" data-line="15" id="l11.747.15">ㅤ</span>καὶ λεπτὸν καὶ ὀῤῥῶδες ἐν αἵματι ταῦτ’ ἄμφω συντελεῖ,
<span class="lb" data-page="11.747" data-line="16" id="l11.747.16">ㅤ</span>χύσις μὲν αὐτοῦ τοῦ αἵματος ὅλου τὸ πρῶτον, ἐφεξῆς δ’
<span class="lb" data-page="11.747" data-line="17" id="l11.747.17">ㅤ</span>αὐτῇ διάκρισις, ὧν οὐδὲν ἄνευ θερμότητος ἰσχυρᾶς ἐνδέχεται
<span class="lb" data-page="11.747" data-line="18" id="l11.747.18">ㅤ</span>γενέσθαι. καὶ διὰ τοῦτο ταῖς ἐκ τοῦ θώρακος ἀναπτύσεσιν
<span class="lb" data-page="11.747" data-line="19" id="l11.747.19">ㅤ</span>τοῦ πύου τὰ τοιαῦτα πάντα ἀντιπράττει. φύσις γὰρ
<span class="pb" data-page="11.748" id="p11.748">ㅤ</span>
<span class="lb" data-page="11.748" data-line="1" id="l11.748.1">ㅤ</span>αὐτῶν, ὡς εἴρηται νυνὶ, θερμαντική τε καὶ ξηραντικὴ καὶ
<span class="lb" data-page="11.748" data-line="2" id="l11.748.2">ㅤ</span>προσέτι συνακτική τε καὶ διακριτικὴ, συναγομένου μὲν εἰς
<span class="lb" data-page="11.748" data-line="3" id="l11.748.3">ㅤ</span>ταὐτὸ τοῦ παχέος, ἀποκρινομένου δὲ καὶ διακρινομένου κατὰ
<span class="lb" data-page="11.748" data-line="4" id="l11.748.4">ㅤ</span>τὴν τοῦδε σύνοδον ὅσον ἂν ὀῤῥῶδές τε καὶ λεπτὸν ἐμφέρηται
<span class="lb" data-page="11.748" data-line="5" id="l11.748.5">ㅤ</span>τῷ αἵματι. τοῦτο μὲν οὖν οἱ νεφροὶ φθάνουσιν ἐφ’
<span class="lb" data-page="11.748" data-line="6" id="l11.748.6">ㅤ</span>ἑαυτοὺς ἕλκοντες, τὸ δὲ συνιστάμενόν τε καὶ ἀποξηραινόμενον
<span class="lb" data-page="11.748" data-line="7" id="l11.748.7">ㅤ</span>οὐκέτι εὐπετῶς ἀναπτύεται. καὶ διὰ τοῦτο, καθάπερ
<span class="lb" data-page="11.748" data-line="8" id="l11.748.8">ㅤ</span>ἀρτίως ἐλέχθη, τμητικὸν μὲν εἶναι χρὴ τὸ τοιοῦτον φάρμακον,
<span class="lb" data-page="11.748" data-line="9" id="l11.748.9">ㅤ</span>οὐ μὴν ἐπιφανῶς γε θερμὸν, ἵνα μὴ ξηραίνῃ σφοδρῶς,
<span class="lb" data-page="11.748" data-line="10" id="l11.748.10">ㅤ</span>δίδοσθαί τε σὺν τοῖς ὑγραίνουσι ῥοφήμασί τε καὶ πόμασι
<span class="lb" data-page="11.748" data-line="11" id="l11.748.11">ㅤ</span>τῆς αὐτῆς χρείας ἕνεκα. τὰ μέντοι τοὺς νεφροὺς ἐκκαθαίροντα
<span class="lb" data-page="11.748" data-line="12" id="l11.748.12">ㅤ</span>τμητικὰ μὲν ὁμοίως ἐστὶ, δεῖ δ’ εἰς οὐδὲν ὑγρότητος
<span class="lb" data-page="11.748" data-line="13" id="l11.748.13">ㅤ</span>δαψιλοῦς. ὅσα δὲ τὰς ἐν αὐτοῖς πωρώδεις συστάσεις ἐπιτήδεια
<span class="lb" data-page="11.748" data-line="14" id="l11.748.14">ㅤ</span>τέμνειν ἐστὶν, τμητικὰ μὲν ἱκανῶς ὑπάρχει καὶ ταῦτα,
<span class="lb" data-page="11.748" data-line="15" id="l11.748.15">ㅤ</span>θερμότητος δ’ ἥκιστα μετέχει· συνίστησι γὰρ ἀποξηραίνουσα
<span class="lb" data-page="11.748" data-line="16" id="l11.748.16">ㅤ</span>τὸν πῶρον ἡ θερμότης, οὐ τέμνει καὶ διαιρεῖ. τὰ δ’ ἧττον
<span class="lb" data-page="11.748" data-line="17" id="l11.748.17">ㅤ</span>θερμὰ μετὰ τοῦ τέμνειν δύνασθαι βελτίω, καθάπερ αἵ τε
<span class="lb" data-page="11.748" data-line="18" id="l11.748.18">ㅤ</span>ῥίζαι τῶν βασιλικῶν ὀνομαζομένων ἀσπαράγων, αἵ τε τοῦ
<span class="lb" data-page="11.748" data-line="19" id="l11.748.19">ㅤ</span>βάτου, καὶ τὸ κέστρον καὶ τὸ πόλιον, ὦχρά τε καὶ ὕαλος ἡ ﻿
<span class="pb" data-page="11.749" id="p11.749">ㅤ</span>
<span class="lb" data-page="11.749" data-line="1" id="l11.749.1">ㅤ</span>κεκαυμένη, καὶ τὸ διὰ τῆς σκίλλης ὄξος, ὅσα τ’ ἄλλα τοιαῦτα.
<span class="lb" data-page="11.749" data-line="2" id="l11.749.2">ㅤ</span><span class="milestone ed2page" data-n="13.128" data-unit="ed2page" id="ed2page.13.128">ㅤ</span>Θεσσαλὸς δ’ ὁ σκαιότατος ὥσπερ εἰς τἄλλα
<span class="lb" data-page="11.749" data-line="3" id="l11.749.3">ㅤ</span>τῆς τέχνης ὑβρίζει πλημμελῶς, οὕτω καὶ ταῦτα διασύρειν
<span class="lb" data-page="11.749" data-line="4" id="l11.749.4">ㅤ</span>ἐπιχειρεῖ, μηδὲν εἶναι νομίζων φάρμακον ἰδίως ἡπατικὸν, ἢ
<span class="lb" data-page="11.749" data-line="5" id="l11.749.5">ㅤ</span>νεφριτικὸν, ἢ πλευριτικόν.
</p>
          </article>

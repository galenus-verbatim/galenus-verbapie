<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.14">
<span class="pb page1" data-page="11.749" id="p11.749"></span>
<span class="milestone ed1page page1" data-n="2.61" data-unit="ed1page" id="ed1page.2.61"></span>
<span class="milestone ed2page page1" data-n="13.128" data-unit="ed2page" id="ed2page.13.128"></span>
            <p>
<span class="lb" data-page="11.749" data-line="6" id="l11.749.6"></span>Ἀλλὰ τὰ μὲν ἐκείνου πλημμελήματα δι’
<span class="lb" data-page="11.749" data-line="7" id="l11.749.7"></span>ἑτέρων γραμμάτων ἐπεδείξαμεν· ἐν δὲ τῷ παρόντι λόγῳ τὰς
<span class="lb" data-page="11.749" data-line="8" id="l11.749.8"></span>ὑπολοίπους τῶν ἁπλῶν φαρμάκων ἐξηγησόμεθα δυνάμεις,
<span class="lb" data-page="11.749" data-line="9" id="l11.749.9"></span>ἀπὸ τῶν ἀραιωτικῶν τε καὶ ἀναστομωτικῶν αὖθις ἀρξάμενοι.
<span class="lb" data-page="11.749" data-line="10" id="l11.749.10"></span>δοκεῖ γὰρ δὴ καὶ ταῦτα πλησιάζειν μέν πως τοῖς
<span class="lb" data-page="11.749" data-line="11" id="l11.749.11"></span>προειρημένοις, ὅσα ῥύπτειν καὶ τέμνειν ἐκφράττειν τε καὶ
<span class="lb" data-page="11.749" data-line="12" id="l11.749.12"></span>διαιρεῖν ἔφαμεν, οὐ μὴν πάντῃ γε ὡμοιῶσθαι. πρῶτον μὲν
<span class="lb" data-page="11.749" data-line="13" id="l11.749.13"></span>οὖν καὶ τούτων τὰς ἐννοίας διοριστέον, εἶθ’ οὕτως τὰς οὐσίας
<span class="lb" data-page="11.749" data-line="14" id="l11.749.14"></span>ζητητέον. ὅσα μὲν δὴ τοὺς κατὰ τὸ δέρμα πόρους
<span class="lb" data-page="11.749" data-line="15" id="l11.749.15"></span>ἀνοίγνυσιν ἀραιωτικὰ προσαγορεύουσιν, ὅσα δὲ τὰ στόματα
<span class="lb" data-page="11.749" data-line="16" id="l11.749.16"></span>τῶν ἀγγείων, ἀναστομωτικά. καὶ δὴ καὶ τῶν ἐναντίων αὐτοῖς,
<span class="lb" data-page="11.749" data-line="17" id="l11.749.17"></span>εἰ μέν τι συνάγει τοὺς πόρους, πυκνωτικὸν ὀνομάζουσιν,
<span class="lb" data-page="11.749" data-line="18" id="l11.749.18"></span>εἰ δέ τι κλείει τὸ στόμιον, ἰδίῳ μὲν οὐκέτι προσαγορεύουσιν
<span class="pb" data-page="11.750" id="p11.750"></span>
<span class="lb" data-page="11.750" data-line="1" id="l11.750.1"></span>ὀνόματι, γενικωτέροις δέ τισι συνάγον τε καὶ κλεῖον
<span class="lb" data-page="11.750" data-line="2" id="l11.750.2"></span>καὶ σφίγγον καὶ στεγνοῦν ὀνομάζοντες, ἡ δὲ φύσις ἑκατέρων
<span class="lb" data-page="11.750" data-line="3" id="l11.750.3"></span>ἐστὶν τῶν μὲν ἀραιωτικῶν μετρίως θερμὴ καὶ ἥκιστα ξηραίνουσα
<span class="lb" data-page="11.750" data-line="4" id="l11.750.4"></span>καὶ λεπτομερὴς, τῶν δ’ ἀναστομωτικῶν παχυμερὴς,
<span class="lb" data-page="11.750" data-line="5" id="l11.750.5"></span>δριμεῖα καὶ δηκτική· τῶν δ’ ἐναντίων αὐτοῖς ἡ μὲν
<span class="lb" data-page="11.750" data-line="6" id="l11.750.6"></span>πυκνωτικὴ ψυκτικὴ μὲν, οὐ μὴν οὔτε γεώδης οὔτε ἀερώδης,
<span class="lb" data-page="11.750" data-line="7" id="l11.750.7"></span>ἀλλ’ ὑδατώδης μᾶλλον, ἡ δὲ τὰς ἀναστομώσεις κλείουσα παχυμερὴς,
<span class="lb" data-page="11.750" data-line="8" id="l11.750.8"></span>ψυχρά. παράδειγμα δὲ τούτων· ἀραιωτικῆς μὲν φύσεως
<span class="lb" data-page="11.750" data-line="9" id="l11.750.9"></span>χαμαίμηλόν τε καὶ ἀλθαία καὶ τὸ δι’ αὐτῶν ἔλαιον,
<span class="lb" data-page="11.750" data-line="10" id="l11.750.10"></span>οὐχ ἥκιστα δὲ καὶ τὸ διὰ τῶν ἀγρίων σικύων. ἀλλὰ καὶ
<span class="lb" data-page="11.750" data-line="11" id="l11.750.11"></span>τὸ παλαιὸν καὶ τὸ κίκινον καὶ τὸ ῥαφάνινον ἔλαιον ἐκ
<span class="lb" data-page="11.750" data-line="12" id="l11.750.12"></span>τῆς αὐτῆς ἐστιν ἰδέας. ἀναστομωτικῆς δὲ δυνάμεως ὅσα
<span class="lb" data-page="11.750" data-line="13" id="l11.750.13"></span>δριμέα τέ ἐστιν καὶ γεώδη πάντα, κυκλάμινος, σκόροδα,
<span class="lb" data-page="11.750" data-line="14" id="l11.750.14"></span>κρόμμυα, τῶν ταύρων αἱ χολαί. τῶν μύρων ἁπάντων παχυμερῶν
<span class="lb" data-page="11.750" data-line="15" id="l11.750.15"></span>τε ἅμα καὶ θερμῶν αἱ ὑποστάσεις, οἷόν περ καὶ τὸ
<span class="lb" data-page="11.750" data-line="16" id="l11.750.16"></span>ἴρινόν ἐστιν καὶ τὸ ἀμαράκινον, ἃ δὴ καὶ τὰς τυφλωθείσας
<span class="lb" data-page="11.750" data-line="17" id="l11.750.17"></span>αἱμοῤῥοΐδας ἀναστομοῖ. τὰ δέ γε τὸ τῆς μήτρας στόμιον
<span class="lb" data-page="11.750" data-line="18" id="l11.750.18"></span>ὑπὸ φλεγμονῆς τινος ἢ ξηρότητος ἢ σκίῤῥου μεμυκὸς ἀναστομοῦν
<span class="pb" data-page="11.751" id="p11.751"></span>
<span class="lb" data-page="11.751" data-line="1" id="l11.751.1"></span>λεγόμενα κατὰ συμβεβηκὸς ἂν, οὐ πρώτως οὐδὲ
<span class="lb" data-page="11.751" data-line="2" id="l11.751.2"></span>καθ’ ἑαυτὰ τοιαῦτα ἂν εἴη τινὸς δυνάμεως, ὥσπερ οὐδ’
<span class="lb" data-page="11.751" data-line="3" id="l11.751.3"></span>ὅσα μεμυκότων ὑπὸ φλεγμονῆς ἤτοι χειλῶν ἢ βλεφάρων ἢ
<span class="lb" data-page="11.751" data-line="4" id="l11.751.4"></span>μυκτήρων ἢ φάρυγγος ἢ πόσθης ἢ ἕδρας ἤ τινος ἑτέρου
<span class="lb" data-page="11.751" data-line="5" id="l11.751.5"></span>τοιούτου στόματος ὀργάνου τὴν φλεγμονὴν ἰασάμενα, καὶ
<span class="lb" data-page="11.751" data-line="6" id="l11.751.6"></span>τὴν μύσιν ἐπηνωρθώσαντο. καὶ γὰρ καὶ ταῦτα φλεγμονῆς
<span class="lb" data-page="11.751" data-line="7" id="l11.751.7"></span>εἶναι λυτικὰ λέγοιντ’ ἂν, ἀναστομωτικὰ δ’ οὐδαμῶς ἁμαρτάνει
<span class="lb" data-page="11.751" data-line="8" id="l11.751.8"></span>δ’ ἐν αὐτοῖς ὁ Διοσκουρίδης, ἀναστομωτικῆς ἐνίοτε
<span class="lb" data-page="11.751" data-line="9" id="l11.751.9"></span>λέγων εἶναι δυνάμεως ἤτοι χαλαστικόν τι φάρμακον ἢ
<span class="lb" data-page="11.751" data-line="10" id="l11.751.10"></span>μαλακτικὸν ἢ ὑγραντικὸν ἢ φλεγμονῆς λυτικόν. αἱ μὲν δὴ
<span class="lb" data-page="11.751" data-line="11" id="l11.751.11"></span>τῶν ἀραιωτικῶν τε καὶ τῶν ἀναστομωτικῶν οὐσίαι τοιαίδε.
<span class="lb" data-page="11.751" data-line="12" id="l11.751.12"></span><span class="milestone ed1page" data-n="2.62" data-unit="ed1page" id="ed1page.2.62"></span>τῶν δ’ ἐναντίων αὐταῖς ἡ μὲν τῶν πυκνωτικῶν ὕδατός
<span class="lb" data-page="11.751" data-line="13" id="l11.751.13"></span>τέ ἐστι τοῦ ψυχροῦ καὶ ἀειζώου καὶ ἀνδράχνης καὶ
<span class="lb" data-page="11.751" data-line="14" id="l11.751.14"></span>τριβόλου χλωροῦ καὶ ψυλλίου καὶ τῆς πόας ἣν μυὸς ὦτα
<span class="lb" data-page="11.751" data-line="15" id="l11.751.15"></span>προσαγορεύουσιν, καὶ φακοῦ τοῦ ἀπὸ τῶν τελμάτων, καὶ
<span class="lb" data-page="11.751" data-line="16" id="l11.751.16"></span>ἁπλῶς εἰπεῖν ὅσα ψύχει μὴ στύφοντα. διὸ καὶ μανδραγόρας
<span class="lb" data-page="11.751" data-line="17" id="l11.751.17"></span>καὶ <span class="milestone ed2page" data-n="13.129" data-unit="ed2page" id="ed2page.13.129"></span>κώνειον, ὑοσκύαμός τε καὶ μήκων, αὐτὰς δὲ
<span class="lb" data-page="11.751" data-line="18" id="l11.751.18"></span>λέγω νῦν τὰς πόας, εἰ μὲν μετρίως τις χρήσαιτο, πυκνωτικαὶ
<span class="pb" data-page="11.752" id="p11.752"></span>
<span class="lb" data-page="11.752" data-line="1" id="l11.752.1"></span>ταῖς δυνάμεσιν ὑπάρχουσιν· εἰ δ’ ἐπὶ πλέον, οὐ πυκνωτικαὶ
<span class="lb" data-page="11.752" data-line="2" id="l11.752.2"></span>μόνον, ἀλλ’ ἤδη καὶ ναρκωτικαί· εἰ δ’ ἐπὶ πλεῖστον,
<span class="lb" data-page="11.752" data-line="3" id="l11.752.3"></span>οὐκέτι ναρκωτικαὶ μόνον, ἀλλ’ ἤδη καὶ νεκρωτικαί.
<span class="lb" data-page="11.752" data-line="4" id="l11.752.4"></span>ἡ δὲ τῶν ἐναντίων τοῖς ἀναστομωτικοῖς οὐσία, παχυμερὴς
<span class="lb" data-page="11.752" data-line="5" id="l11.752.5"></span>οὖσα καὶ ψυχρὰ, τῶν στυφόντων ἁπάντων ἐστὶ χωρὶς ἐπὶ
<span class="lb" data-page="11.752" data-line="6" id="l11.752.6"></span>μίκτον δριμύτητος. εἴρηται δὲ τῆς ὕλης αὐτῶν ἱκανὰ παραδείγματα
<span class="lb" data-page="11.752" data-line="7" id="l11.752.7"></span>κατὰ τὸ δ΄ γράμμα, δι’ οὗ καὶ τὴν οὐσίαν ἐξήγημαι
<span class="lb" data-page="11.752" data-line="8" id="l11.752.8"></span>τῶν τοιούτων φαρμάκων, γεώδη καὶ ψυχρὰν οὖσαν.
<span class="lb" data-page="11.752" data-line="9" id="l11.752.9"></span>οὐκοῦν ἔτι θαυμαστὸν οὐδὲν, εἰ μόνη συνάγειν καὶ κλείειν
<span class="lb" data-page="11.752" data-line="10" id="l11.752.10"></span>πέφυκε τὰ παρὰ φύσιν ἀναπεπταμένα τῶν ἀγγείων στόματα·
<span class="lb" data-page="11.752" data-line="11" id="l11.752.11"></span>μόνῃ γὰρ αὐτῇ πάνθ’ ὅσα δεῖται τὰ συναχθησόμενα
<span class="lb" data-page="11.752" data-line="12" id="l11.752.12"></span>πάρεστι, διὰ μὲν τὸ παχυμερὲς τῆς συστάσεως ἔξωθεν μὲν
<span class="lb" data-page="11.752" data-line="13" id="l11.752.13"></span>προσπιπτούσῃ, διεξέρχεσθαι δὲ τοὺς λεπτοὺς πόρους ἀδυνατούσῃ,
<span class="lb" data-page="11.752" data-line="14" id="l11.752.14"></span>διά τε τὴν ψύξιν εἴσω τε πιλούσῃ καὶ συναγούσῃ
<span class="lb" data-page="11.752" data-line="15" id="l11.752.15"></span>πανταχόθεν εἰς ἑαυτὰ τὰ πλησιάζοντα· διότι δὲ ξηραίνει,
<span class="lb" data-page="11.752" data-line="16" id="l11.752.16"></span>τοιοῦτον γὰρ ἐδείχθη πᾶν τὸ στῦφον, ἐκβοσκουμένη τε τὴν
<span class="lb" data-page="11.752" data-line="17" id="l11.752.17"></span>ἰκμάδα καὶ τονοῦσα τὸ μόριον. ἀλλ’ εἴπερ ἅπαντα συνέλθῃ
<span class="lb" data-page="11.752" data-line="18" id="l11.752.18"></span>ταῦτα, κλεισθήσεται τὸ στόμιον ὡς ὑπὸ δακτύλων τινῶν
<span class="pb" data-page="11.753" id="p11.753"></span>
<span class="lb" data-page="11.753" data-line="1" id="l11.753.1"></span>ἔξωθεν τῶν μορίων τῆς στυφούσης οὐσίας συναγόμενον. ὅσα
<span class="lb" data-page="11.753" data-line="2" id="l11.753.2"></span>δὲ τῶν φαρμάκων ψυχρὰ μέν ἐστιν ἢ ὁμοίως ἢ μᾶλλον, ὑδατώδη
<span class="lb" data-page="11.753" data-line="3" id="l11.753.3"></span>δ’ ἐστὶ ταῖς οὐσίαις, ἀσθενῶς τὰ τοιαῦτα καὶ συνάγει
<span class="lb" data-page="11.753" data-line="4" id="l11.753.4"></span>τε καὶ σφίγγει διὰ μαλακότητα. δεῖται γάρ τινος ἰσχύος
<span class="lb" data-page="11.753" data-line="5" id="l11.753.5"></span>ἀντιβατικῆς καὶ σκληρᾶς ἅπαν τὸ μέλλον πιλήσειν τε καὶ
<span class="lb" data-page="11.753" data-line="6" id="l11.753.6"></span>συνάξειν ὁτιοῦν ἰσχυρῶς, ἣν οὐκ ἔχοντα τὰ ὑδατωδέστερα
<span class="lb" data-page="11.753" data-line="7" id="l11.753.7"></span>ταῖς οὐσίαις φάρμακα τοὺς μὲν λεπτοὺς πόρους ἐν ἑκάστῳ
<span class="lb" data-page="11.753" data-line="8" id="l11.753.8"></span>σώματι συνάγει καὶ πυκνοῖ, τὸ δ’ ὅλον ὄργανον ἀδυνατεῖ
<span class="lb" data-page="11.753" data-line="9" id="l11.753.9"></span>σφίγξαι πανταχόθεν, ὥστ’ εὐλόγως τὰ τοιαῦτα πυκνωτικὰ
<span class="lb" data-page="11.753" data-line="10" id="l11.753.10"></span>μέν ἐστι, στεγνωτικὰ δὲ οὐκ ἔστιν. ἄκουε δέ μου νῦν στεγνωτικὰ
<span class="lb" data-page="11.753" data-line="11" id="l11.753.11"></span>λέγοντος ὅσα τὰς αἰσθητικὰς ἐκκρίσεις ἐπέχει. καὶ
<span class="lb" data-page="11.753" data-line="12" id="l11.753.12"></span>γὰρ τὸ στεγνωτικὸν σῶμα, τὸ στέγον ἐν αὑτῷ καὶ μηδὲν
<span class="lb" data-page="11.753" data-line="13" id="l11.753.13"></span>ἔξω μεθιὲν αἰσθητῶς, ὑπὸ τῶν Ἑλλήνων προσηγόρευται
<span class="lb" data-page="11.753" data-line="14" id="l11.753.14"></span>στεγνόν. ταυτὶ μὲν οὖν τοιαῦτα ταῖς κράσεσί τ’ ἐστὶ καὶ
<span class="lb" data-page="11.753" data-line="15" id="l11.753.15"></span>ταῖς δυνάμεσιν· τὰ δὲ ἀραιωτικὰ θερμαίνει μὲν πάντως·
<span class="lb" data-page="11.753" data-line="16" id="l11.753.16"></span>οὐδὲ γὰρ ἂν ἄλλως δύναιτο διαχέαι τε ἅμα καὶ χαλάσαι τὴν
<span class="lb" data-page="11.753" data-line="17" id="l11.753.17"></span>οὐσίαν, οἷς ἕπεται τὸ καὶ τοὺς πόρους εὐρυνθῆναι· χρὴ ﻿
<span class="pb" data-page="11.754" id="p11.754"></span>
<span class="lb" data-page="11.754" data-line="1" id="l11.754.1"></span>μέντοι μήτ’ ἄγαν αὐτὰ θερμὰ ταῖς κράσεσιν εἶναι, δριμέα
<span class="lb" data-page="11.754" data-line="2" id="l11.754.2"></span>γὰρ ἤδη ταῦτα καὶ φρίττειν ἀναγκάζει, μήτε ξηραντικά.
<span class="lb" data-page="11.754" data-line="3" id="l11.754.3"></span>καὶ γὰρ καὶ ταῦτα συντηκτικά τ’ ἐστὶ καὶ ὀδυνηρὰ τῶν
<span class="lb" data-page="11.754" data-line="4" id="l11.754.4"></span>αἰσθητικῶν σωμάτων.
</p>
          </article>

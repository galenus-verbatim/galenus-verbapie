<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.17">
<span class="pb page1" data-page="11.759" id="p11.759">ㅤ</span>
<span class="milestone ed1page page1" data-n="2.63" data-unit="ed1page" id="ed1page.2.63">ㅤ</span>
<span class="milestone ed2page page1" data-n="13.131" data-unit="ed2page" id="ed2page.13.131">ㅤ</span>
            <p>
<span class="lb" data-page="11.759" data-line="6" id="l11.759.6">ㅤ</span>Ἑλκτικαὶ μὲν οὖν εἰσιν ὅσαι τὰ κατὰ
<span class="lb" data-page="11.759" data-line="7" id="l11.759.7">ㅤ</span>βάθος ἐπισπῶνται σφοδρότερον. ἀποκρουστικαὶ δὲ ὅσαι
<span class="lb" data-page="11.759" data-line="8" id="l11.759.8">ㅤ</span>πρὸς τὸ βάθος ἀπελαύνουσι τοὺς πλησιάζοντας ἐν αὐταῖς
<span class="lb" data-page="11.759" data-line="9" id="l11.759.9">ㅤ</span>χυμούς. ἡ δ’ οὐσία τῶν μὲν θερμή τ’ ἐστὶν καὶ λεπτομερὴς,
<span class="lb" data-page="11.759" data-line="10" id="l11.759.10">ㅤ</span>τῶν δ’ ἔμπαλιν ψυχρά τε καὶ παχυμερής. ἕλκει μὲν
<span class="lb" data-page="11.759" data-line="11" id="l11.759.11">ㅤ</span>γὰρ ἀεὶ τὸ θερμὸν, ἀποκρούεται δὲ τὸ ψυχρόν. ἀλλὰ τὸ
<span class="lb" data-page="11.759" data-line="12" id="l11.759.12">ㅤ</span>μὲν λεπτομερὲς θερμὸν ἕλκει σφοδρότερον, τὸ δὲ παχυμερὲς
<span class="lb" data-page="11.759" data-line="13" id="l11.759.13">ㅤ</span>ψυχρὸν, οἷόν περ τὸ στῦφον ὠθεῖ βιαιότερον. ἐξ οὖν τοῦ
<span class="lb" data-page="11.759" data-line="14" id="l11.759.14">ㅤ</span>σφοδροῦ τῆς ἐνεργείας ἑκατέρῳ τοὔνομα. ἡ μὲν δὴ τῶν
<span class="lb" data-page="11.759" data-line="15" id="l11.759.15">ㅤ</span>στυφόντων ὕλη πρόδηλος· ἡ δὲ τῶν ἑλκτικῶν ἡ μὲν τις αὐτοφυής
<span class="lb" data-page="11.759" data-line="16" id="l11.759.16">ㅤ</span>ἐστιν, ἡ δ’ ἐκ σηπεδόνος ὀξυνούσης ἔχει τὴν γένεσιν,
<span class="lb" data-page="11.759" data-line="17" id="l11.759.17">ㅤ</span>αὐτοφυὴς μὲν ἥ τε τοῦ δικτάμου καὶ ἡ τῆς προπόλεως
<span class="lb" data-page="11.759" data-line="18" id="l11.759.18">ㅤ</span>καὶ θαψίας καὶ ἡ τοῦ σαγαπηνοῦ καὶ ἡ τῶν ὀπῶν
<span class="pb" data-page="11.760" id="p11.760">ㅤ</span>
<span class="lb" data-page="11.760" data-line="1" id="l11.760.1">ㅤ</span>τοῦ Κυρηναίου τε καὶ Μηδικοῦ, καὶ εἰ δή τις ἄλλος ὅμοιος
<span class="lb" data-page="11.760" data-line="2" id="l11.760.2">ㅤ</span>τούτοις ἐστίν. ἐκ σηπεδόνος δὲ ἥ τε τῆς ζύμης καὶ ἡ τοῦ
<span class="lb" data-page="11.760" data-line="3" id="l11.760.3">ㅤ</span>ψωρικοῦ καλουμένου. <span class="milestone ed2page" data-n="13.132" data-unit="ed2page" id="ed2page.13.132">ㅤ</span>ἤδη δὲ καὶ ἡ κόπρος ἡ ἐκ σηπεδόνος
<span class="lb" data-page="11.760" data-line="4" id="l11.760.4">ㅤ</span>ἅπασι μὲν ἂν οὕτω γε τῆς ἑλκτικῆς εἶεν δυνάμεως,
<span class="lb" data-page="11.760" data-line="5" id="l11.760.5">ㅤ</span>οὐ μικρὰ δ’ ἐν αὐταῖς ἡ διαφορά. ἡ μὲν γὰρ τῆς περιστερᾶς
<span class="lb" data-page="11.760" data-line="6" id="l11.760.6">ㅤ</span>ἱκανῶς ἑλκτικὴ, τὸ δ’ ἶσον ἀφ’ ἑκατέρας ταύτης ἀφεστήκασιν
<span class="lb" data-page="11.760" data-line="7" id="l11.760.7">ㅤ</span>ἐπὶ μὲν τὸ θερμότερον ἡ τοῦ χηνὸς, ἐπὶ δὲ τὸ
<span class="lb" data-page="11.760" data-line="8" id="l11.760.8">ㅤ</span>ψυχρότερον ἡ τοῦ ἀλεκτρυόνος. ἀπολείπεται δὲ ταύτης ἔτι
<span class="lb" data-page="11.760" data-line="9" id="l11.760.9">ㅤ</span>μᾶλλον ἥ τε τῶν ἀνθρώπων καὶ τῶν ὑῶν. ἡ δὲ τῶν κυνῶν
<span class="lb" data-page="11.760" data-line="10" id="l11.760.10">ㅤ</span>οἷά περ τὰ ῥυπτικὰ φάρμακα, καὶ μᾶλλον ὅταν ὀστᾶ κατεσθίωσι.
<span class="lb" data-page="11.760" data-line="11" id="l11.760.11">ㅤ</span>καὶ ἡ τῶν κροκοδείλων δὲ τῶν χερσαίων ἔτι καὶ
<span class="lb" data-page="11.760" data-line="12" id="l11.760.12">ㅤ</span>μᾶλλον ἀκριβοῖ τοῦτο. ἔστι δὲ καὶ ἕτερόν τι γένος ἑλκτικῶν
<span class="lb" data-page="11.760" data-line="13" id="l11.760.13">ㅤ</span>φαρμάκων, οἰκειότητι ποιότητος ἐπισπώμενον, ὅπερ
<span class="lb" data-page="11.760" data-line="14" id="l11.760.14">ㅤ</span>οὐδὲν ἄλλο ἐστὶν ἢ ὁμοιότητι τῆς ὅλης οὐσίας, ὥσπερ καὶ
<span class="lb" data-page="11.760" data-line="15" id="l11.760.15">ㅤ</span>τὰ τρεφόμενα τὰς οἰκείας τροφὰς ἐπισπᾶται. τῶν τοιούτων
<span class="lb" data-page="11.760" data-line="16" id="l11.760.16">ㅤ</span>δ’ ἐστὶ φαρμάκων καὶ τὰ καθαίροντα μὲν πάντα καὶ τῶν
<span class="lb" data-page="11.760" data-line="17" id="l11.760.17">ㅤ</span>ἀλεξητηρίων δ’ ἔνια. θερμὰ δ’ εἶναι χρὴ πάντα τὰ τοιαῦτα.
<span class="lb" data-page="11.760" data-line="18" id="l11.760.18">ㅤ</span>τῶν γὰρ ὁμοίων ταῖς οὐσίαις, τὸ θερμότερον ἑλκτικώτερον
<span class="pb" data-page="11.761" id="p11.761">ㅤ</span>
<span class="lb" data-page="11.761" data-line="1" id="l11.761.1">ㅤ</span>ὑπάρχει, καὶ ὡς ἂν προσειληφὸς σύμμαχον τῇ ὁμοιότητι
<span class="lb" data-page="11.761" data-line="2" id="l11.761.2">ㅤ</span>τὴν θερμότητα. δυσὶ γὰρ αἰτίαις ἕλκον τὸ τοιοῦτο πλεονεκτήσει
<span class="lb" data-page="11.761" data-line="3" id="l11.761.3">ㅤ</span>τοῦ κατὰ τὴν ἑτέραν μόνην ἐπισπωμένου. διοίσει
<span class="lb" data-page="11.761" data-line="4" id="l11.761.4">ㅤ</span>δ’ οὐδὲν ἐπισπαστικὴν λέγειν ἢ ἑλκτικὴν ἢ ἑλκυστικὴν
<span class="lb" data-page="11.761" data-line="5" id="l11.761.5">ㅤ</span>δύναμιν.
</p>
          </article>

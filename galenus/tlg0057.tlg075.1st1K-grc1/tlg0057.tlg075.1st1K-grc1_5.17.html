<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.17">
<span class="pb page1" data-page="11.759" id="p11.759"></span>
<span class="milestone ed1page page1" data-n="2.63" data-unit="ed1page" id="ed1page.2.63"></span>
<span class="milestone ed2page page1" data-n="13.131" data-unit="ed2page" id="ed2page.13.131"></span>
            <p>
<span class="lb" data-page="11.759" data-line="6" id="l11.759.6"></span>Ἑλκτικαὶ μὲν οὖν εἰσιν ὅσαι τὰ κατὰ
<span class="lb" data-page="11.759" data-line="7" id="l11.759.7"></span>βάθος ἐπισπῶνται σφοδρότερον. ἀποκρουστικαὶ δὲ ὅσαι
<span class="lb" data-page="11.759" data-line="8" id="l11.759.8"></span>πρὸς τὸ βάθος ἀπελαύνουσι τοὺς πλησιάζοντας ἐν αὐταῖς
<span class="lb" data-page="11.759" data-line="9" id="l11.759.9"></span>χυμούς. ἡ δ’ οὐσία τῶν μὲν θερμή τ’ ἐστὶν καὶ λεπτομερὴς,
<span class="lb" data-page="11.759" data-line="10" id="l11.759.10"></span>τῶν δ’ ἔμπαλιν ψυχρά τε καὶ παχυμερής. ἕλκει μὲν
<span class="lb" data-page="11.759" data-line="11" id="l11.759.11"></span>γὰρ ἀεὶ τὸ θερμὸν, ἀποκρούεται δὲ τὸ ψυχρόν. ἀλλὰ τὸ
<span class="lb" data-page="11.759" data-line="12" id="l11.759.12"></span>μὲν λεπτομερὲς θερμὸν ἕλκει σφοδρότερον, τὸ δὲ παχυμερὲς
<span class="lb" data-page="11.759" data-line="13" id="l11.759.13"></span>ψυχρὸν, οἷόν περ τὸ στῦφον ὠθεῖ βιαιότερον. ἐξ οὖν τοῦ
<span class="lb" data-page="11.759" data-line="14" id="l11.759.14"></span>σφοδροῦ τῆς ἐνεργείας ἑκατέρῳ τοὔνομα. ἡ μὲν δὴ τῶν
<span class="lb" data-page="11.759" data-line="15" id="l11.759.15"></span>στυφόντων ὕλη πρόδηλος· ἡ δὲ τῶν ἑλκτικῶν ἡ μὲν τις αὐτοφυής
<span class="lb" data-page="11.759" data-line="16" id="l11.759.16"></span>ἐστιν, ἡ δ’ ἐκ σηπεδόνος ὀξυνούσης ἔχει τὴν γένεσιν,
<span class="lb" data-page="11.759" data-line="17" id="l11.759.17"></span>αὐτοφυὴς μὲν ἥ τε τοῦ δικτάμου καὶ ἡ τῆς προπόλεως
<span class="lb" data-page="11.759" data-line="18" id="l11.759.18"></span>καὶ θαψίας καὶ ἡ τοῦ σαγαπηνοῦ καὶ ἡ τῶν ὀπῶν
<span class="pb" data-page="11.760" id="p11.760"></span>
<span class="lb" data-page="11.760" data-line="1" id="l11.760.1"></span>τοῦ Κυρηναίου τε καὶ Μηδικοῦ, καὶ εἰ δή τις ἄλλος ὅμοιος
<span class="lb" data-page="11.760" data-line="2" id="l11.760.2"></span>τούτοις ἐστίν. ἐκ σηπεδόνος δὲ ἥ τε τῆς ζύμης καὶ ἡ τοῦ
<span class="lb" data-page="11.760" data-line="3" id="l11.760.3"></span>ψωρικοῦ καλουμένου. <span class="milestone ed2page" data-n="13.132" data-unit="ed2page" id="ed2page.13.132"></span>ἤδη δὲ καὶ ἡ κόπρος ἡ ἐκ σηπεδόνος
<span class="lb" data-page="11.760" data-line="4" id="l11.760.4"></span>ἅπασι μὲν ἂν οὕτω γε τῆς ἑλκτικῆς εἶεν δυνάμεως,
<span class="lb" data-page="11.760" data-line="5" id="l11.760.5"></span>οὐ μικρὰ δ’ ἐν αὐταῖς ἡ διαφορά. ἡ μὲν γὰρ τῆς περιστερᾶς
<span class="lb" data-page="11.760" data-line="6" id="l11.760.6"></span>ἱκανῶς ἑλκτικὴ, τὸ δ’ ἶσον ἀφ’ ἑκατέρας ταύτης ἀφεστήκασιν
<span class="lb" data-page="11.760" data-line="7" id="l11.760.7"></span>ἐπὶ μὲν τὸ θερμότερον ἡ τοῦ χηνὸς, ἐπὶ δὲ τὸ
<span class="lb" data-page="11.760" data-line="8" id="l11.760.8"></span>ψυχρότερον ἡ τοῦ ἀλεκτρυόνος. ἀπολείπεται δὲ ταύτης ἔτι
<span class="lb" data-page="11.760" data-line="9" id="l11.760.9"></span>μᾶλλον ἥ τε τῶν ἀνθρώπων καὶ τῶν ὑῶν. ἡ δὲ τῶν κυνῶν
<span class="lb" data-page="11.760" data-line="10" id="l11.760.10"></span>οἷά περ τὰ ῥυπτικὰ φάρμακα, καὶ μᾶλλον ὅταν ὀστᾶ κατεσθίωσι.
<span class="lb" data-page="11.760" data-line="11" id="l11.760.11"></span>καὶ ἡ τῶν κροκοδείλων δὲ τῶν χερσαίων ἔτι καὶ
<span class="lb" data-page="11.760" data-line="12" id="l11.760.12"></span>μᾶλλον ἀκριβοῖ τοῦτο. ἔστι δὲ καὶ ἕτερόν τι γένος ἑλκτικῶν
<span class="lb" data-page="11.760" data-line="13" id="l11.760.13"></span>φαρμάκων, οἰκειότητι ποιότητος ἐπισπώμενον, ὅπερ
<span class="lb" data-page="11.760" data-line="14" id="l11.760.14"></span>οὐδὲν ἄλλο ἐστὶν ἢ ὁμοιότητι τῆς ὅλης οὐσίας, ὥσπερ καὶ
<span class="lb" data-page="11.760" data-line="15" id="l11.760.15"></span>τὰ τρεφόμενα τὰς οἰκείας τροφὰς ἐπισπᾶται. τῶν τοιούτων
<span class="lb" data-page="11.760" data-line="16" id="l11.760.16"></span>δ’ ἐστὶ φαρμάκων καὶ τὰ καθαίροντα μὲν πάντα καὶ τῶν
<span class="lb" data-page="11.760" data-line="17" id="l11.760.17"></span>ἀλεξητηρίων δ’ ἔνια. θερμὰ δ’ εἶναι χρὴ πάντα τὰ τοιαῦτα.
<span class="lb" data-page="11.760" data-line="18" id="l11.760.18"></span>τῶν γὰρ ὁμοίων ταῖς οὐσίαις, τὸ θερμότερον ἑλκτικώτερον
<span class="pb" data-page="11.761" id="p11.761"></span>
<span class="lb" data-page="11.761" data-line="1" id="l11.761.1"></span>ὑπάρχει, καὶ ὡς ἂν προσειληφὸς σύμμαχον τῇ ὁμοιότητι
<span class="lb" data-page="11.761" data-line="2" id="l11.761.2"></span>τὴν θερμότητα. δυσὶ γὰρ αἰτίαις ἕλκον τὸ τοιοῦτο πλεονεκτήσει
<span class="lb" data-page="11.761" data-line="3" id="l11.761.3"></span>τοῦ κατὰ τὴν ἑτέραν μόνην ἐπισπωμένου. διοίσει
<span class="lb" data-page="11.761" data-line="4" id="l11.761.4"></span>δ’ οὐδὲν ἐπισπαστικὴν λέγειν ἢ ἑλκτικὴν ἢ ἑλκυστικὴν
<span class="lb" data-page="11.761" data-line="5" id="l11.761.5"></span>δύναμιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.19">
<span class="pb page1" data-page="11.764" id="p11.764">ㅤ</span>
<span class="milestone ed1page page1" data-n="2.63" data-unit="ed1page" id="ed1page.2.63">ㅤ</span>
<span class="milestone ed2page page1" data-n="13.133" data-unit="ed2page" id="ed2page.13.133">ㅤ</span>
            <p>
<span class="lb" data-page="11.764" data-line="10" id="l11.764.10">ㅤ</span>Ἐπεὶ δὲ καὶ περὶ τούτων ὅσον εἰς τὰ
<span class="lb" data-page="11.764" data-line="11" id="l11.764.11">ㅤ</span>παρόντα συμμέτρως εἴρηται, ἤδη μεταβῶμεν ἑξῆς ἐπὶ τὸν
<span class="lb" data-page="11.764" data-line="12" id="l11.764.12">ㅤ</span>τῶν ἀνωδύνων τε καὶ παρηγορικῶν ἢ πραϋντικῶν ἢ ὅπως
<span class="lb" data-page="11.764" data-line="13" id="l11.764.13">ㅤ</span>ἄν τις ὀνομάζειν ἐθέλοι δυνάμεων λόγον. ἀνώδυνος οὖν
<span class="lb" data-page="11.764" data-line="14" id="l11.764.14">ㅤ</span>δύναμις ἡ μέν τις ὄντως ἐστὶν, ἡ δὲ λέγεται μόνον, ὡς εἰ
<span class="lb" data-page="11.764" data-line="15" id="l11.764.15">ㅤ</span>καὶ τὸν νεκρὸν ἄνθρωπον ἀνώδυνον εἴποι τις. ἡ μὲν οὖν
<span class="lb" data-page="11.764" data-line="16" id="l11.764.16">ㅤ</span>ὄντως ἀνώδυνος ἡ τῶν θερμαινόντων ἐστὶ κατὰ τὴν πρώτην
<span class="lb" data-page="11.764" data-line="17" id="l11.764.17">ㅤ</span>τάξιν, ὅταν ἐν οὐσίᾳ λεπτομερεῖ περιέχηται. ἡ δὲ τῶν
<span class="lb" data-page="11.764" data-line="18" id="l11.764.18">ㅤ</span>λεγομένων ψυχρῶν, ὅταν ἀκραιφνεῖ ψύξει χρώμενα ναρκώσῃ
<span class="pb" data-page="11.765" id="p11.765">ㅤ</span>
<span class="lb" data-page="11.765" data-line="1" id="l11.765.1">ㅤ</span>τὸ μόριον· ἔστι <span class="milestone ed1page" data-n="2.64" data-unit="ed1page" id="ed1page.2.64">ㅤ</span>δ’ ἡ νάρκη μικροῦ δεῖν ἀναισθησία.
<span class="lb" data-page="11.765" data-line="2" id="l11.765.2">ㅤ</span>τὰ δὲ τῷ τὴν διάθεσιν ἰᾶσθαι παύοντα τὰς ὀδύνας
<span class="lb" data-page="11.765" data-line="3" id="l11.765.3">ㅤ</span>οὐκ ἂν εὐλόγως ἀνώδυνα λέγοιτο. κοινὸν γὰρ τοῦτο
<span class="lb" data-page="11.765" data-line="4" id="l11.765.4">ㅤ</span>πᾶσι τοῖς θεραπεύουσιν ὑπάρχει. τὰ τοίνυν ὄντως ἀνώδυνα
<span class="lb" data-page="11.765" data-line="5" id="l11.765.5">ㅤ</span>λεπτομερῆ τε εἶναι χρὴ καὶ οὐ πολλῷ θερμότερα τῶν
<span class="lb" data-page="11.765" data-line="6" id="l11.765.6">ㅤ</span>συμμέτρων, ἕνεκα τοῦ κενῶσαί τε καὶ διαφορεῖν καὶ ἀραιῶσαι
<span class="lb" data-page="11.765" data-line="7" id="l11.765.7">ㅤ</span>καὶ λεπτῦναι καὶ συμπέψαι καὶ ὁμαλῦναι πᾶν ὅσον ἐν
<span class="lb" data-page="11.765" data-line="8" id="l11.765.8">ㅤ</span>τοῖς ὀδυνωμένοις μορίοις ἢ χυλῶν δριμέων ἢ γλίσχρων ἢ
<span class="lb" data-page="11.765" data-line="9" id="l11.765.9">ㅤ</span>παχέων, ἢ πολλῶν ἐμπεφραγμένων ἐν πόροις λεπτοῖς, ἢ καί
<span class="lb" data-page="11.765" data-line="10" id="l11.765.10">ㅤ</span>τινος ἀτμώδους τε καὶ παχέος ἢ ἱκανῶς ψυχροῦ πνεύματος
<span class="lb" data-page="11.765" data-line="11" id="l11.765.11">ㅤ</span>ἐναπείληπταί τε καὶ κατακέκλεισται, διέξοδον οὐκ ἐπιτηδείαν
<span class="lb" data-page="11.765" data-line="12" id="l11.765.12">ㅤ</span>ἔχοντος. <span class="milestone ed2page" data-n="13.134" data-unit="ed2page" id="ed2page.13.134">ㅤ</span>οὐδὲν οὖν αὐτοῖς ὅλως χρὴ προσεῖναι στυφούσης
<span class="lb" data-page="11.765" data-line="13" id="l11.765.13">ㅤ</span>δυνάμεως, οὐδ’ ἂν ὁ τόπος ἢ τὸ πάθος προσδέηται·
<span class="lb" data-page="11.765" data-line="14" id="l11.765.14">ㅤ</span>ἐξ ὧν δῆλον ὡς ἐνίοτε μὲν οὐδὲν ὠφελήσει τὴν διάθεσιν,
<span class="lb" data-page="11.765" data-line="15" id="l11.765.15">ㅤ</span>ἀλλὰ τὴν ὀδύνην παρηγορήσει μόνον, ἡνίκα καὶ ὄντως
<span class="lb" data-page="11.765" data-line="16" id="l11.765.16">ㅤ</span>ἀνώδυνα λεχθήσεται, ἐνίοτε δὲ καὶ τὴν διάθεσιν αὐτὴν
<span class="lb" data-page="11.765" data-line="17" id="l11.765.17">ㅤ</span>ἐπωφελήσει τι καὶ δύναμιν ἕξει διττὴν, ἀνώδυνόν τε ἅμα
<span class="pb" data-page="11.766" id="p11.766">ㅤ</span>
<span class="lb" data-page="11.766" data-line="1" id="l11.766.1">ㅤ</span>καὶ ἰωμένην φάρμακον. ἐπὶ πλέον δὲ καὶ περὶ τῶν τοιούτων
<span class="lb" data-page="11.766" data-line="2" id="l11.766.2">ㅤ</span>ἐν τοῖς τῆς θεραπευτικῆς μεθόδου λεχθήσεται γράμμασιν.
<span class="lb" data-page="11.766" data-line="3" id="l11.766.3">ㅤ</span>ἐν δὲ τῷ παρόντι ἐπαρκεῖ διελθεῖν ὡς τούτων τῶν
<span class="lb" data-page="11.766" data-line="4" id="l11.766.4">ㅤ</span>ἀνωδύνων ἰδίως ὀνομαζομένων φαρμάκων ἔνια μὲν, ὥσπερ
<span class="lb" data-page="11.766" data-line="5" id="l11.766.5">ㅤ</span>εἴρηται, τῆς πρώτης ἐστὶ τῶν θερμαινόντων τάξεως, ἅπερ
<span class="lb" data-page="11.766" data-line="6" id="l11.766.6">ㅤ</span>δὴ καὶ ὄντως ἐστὶν ἀνώδυνα, καθάπερ τὸ ἀνήθινον ἔλαιον,
<span class="lb" data-page="11.766" data-line="7" id="l11.766.7">ㅤ</span>ἔνια δὲ παραπλησίως αὐτῷ τῷ ἡμετέρῳ σώματι, καθάπερ
<span class="lb" data-page="11.766" data-line="8" id="l11.766.8">ㅤ</span>τὰ διαπυητικὰ προσαγορευόμενα, περὶ ὧν τῆς ὕλης ἔμπροσθεν
<span class="lb" data-page="11.766" data-line="9" id="l11.766.9">ㅤ</span>εἴρηται. διορισθήσεται δὲ ὑπὲρ τῆς χρήσεως αὐτῶν ἐν
<span class="lb" data-page="11.766" data-line="10" id="l11.766.10">ㅤ</span>τοῖς τῆς θεραπευτικῆς μεθόδου γράμμασιν. τὰ δὲ καταφορὰν
<span class="lb" data-page="11.766" data-line="11" id="l11.766.11">ㅤ</span>ἐργαζόμενα ποθέντα, καὶ διὰ τοῦτο ἀνώδυνά τε καὶ
<span class="lb" data-page="11.766" data-line="12" id="l11.766.12">ㅤ</span>ὑπνωτικὰ πρὸς τῶν πολλῶν προσαγορευόμενα τῆς ἐναντιωτάτης
<span class="lb" data-page="11.766" data-line="13" id="l11.766.13">ㅤ</span>ἐστὶ κράσεως τοῖς ὄντως ἀνωδύνοις. ψύχει γὰρ ἅπαντα
<span class="lb" data-page="11.766" data-line="14" id="l11.766.14">ㅤ</span>τὸ σῶμα καὶ ναρκοῖ τὴν αἴσθησιν εἰς τοσοῦτον ὥστ’ εἰ
<span class="lb" data-page="11.766" data-line="15" id="l11.766.15">ㅤ</span>βραχεῖ πλείω ποθείη, θάνατον ἐπιφέρει. ἄριστα δ’ αὐτῶν
<span class="lb" data-page="11.766" data-line="16" id="l11.766.16">ㅤ</span>ἐστιν εἰς τὴν προκειμένην χρείαν ὅσα ξηραίνει. καὶ ὅσα γε
<span class="lb" data-page="11.766" data-line="17" id="l11.766.17">ㅤ</span>πλῆθος ὑγρότητος ἔχει ψυχρᾶς, ὥσπερ καὶ τὸ κώνειον, οὐκ
<span class="lb" data-page="11.766" data-line="18" id="l11.766.18">ㅤ</span>ἀγαθὰ πινόμενα· τοιοῦτος δ’ ἐστὶν καὶ ὁ μανδραγόρας,
<span class="pb" data-page="11.767" id="p11.767">ㅤ</span>
<span class="lb" data-page="11.767" data-line="1" id="l11.767.1">ㅤ</span>πλὴν τοῦ φλοιοῦ τῆς ῥίζης ξηροῦ, καὶ ὑοσκύαμος, πλὴν τοῦ
<span class="lb" data-page="11.767" data-line="2" id="l11.767.2">ㅤ</span>σπέρματος. ἄμεινον δὲ ἐν τούτοις τὸ λευκὸν σπέρμα τοῦ
<span class="lb" data-page="11.767" data-line="3" id="l11.767.3">ㅤ</span>μέλανος. ἔνια δὲ ὅλαις ταῖς οὐσίαις ἐστὶν ἡμῖν ἐναντία,
<span class="lb" data-page="11.767" data-line="4" id="l11.767.4">ㅤ</span>καὶ διὰ τοῦτο, κᾂν ἐλάχιστα ληφθῇ, βλάπτει πάντως, οἷον
<span class="lb" data-page="11.767" data-line="5" id="l11.767.5">ㅤ</span>ἥ τε δρυόπτερις καὶ ἡ πιτυοκάμπη καὶ ἡ θαψία καὶ τὸ
<span class="lb" data-page="11.767" data-line="6" id="l11.767.6">ㅤ</span>στρύχνον τὸ μανικὸν καὶ ὑδράργυρος, ἔνιοί τε τῶν μυκήτων,
<span class="lb" data-page="11.767" data-line="7" id="l11.767.7">ㅤ</span>καὶ τὸ σίαλον καὶ χολαὶ τῶν ἰοβόλων ζώων. τὰ γὰρ
<span class="lb" data-page="11.767" data-line="8" id="l11.767.8">ㅤ</span>τοιαῦτα πάντα τῷ γένει δηλητήρια καθέστηκεν, οὐ τῷ
<span class="lb" data-page="11.767" data-line="9" id="l11.767.9">ㅤ</span>ποσῷ. καὶ διὰ τοῦτο οὐδὲν ἐξ αὐτῶν εἰς τὰς ἀλεξητηρίους
<span class="lb" data-page="11.767" data-line="10" id="l11.767.10">ㅤ</span>ἀντιδότους ἐμβάλλεται, καθάπερ ὁ τοῦ μήκωνος ὀπὸς καὶ
<span class="lb" data-page="11.767" data-line="11" id="l11.767.11">ㅤ</span>ὁ σμύρνα καὶ ὁ στύραξ καὶ ὁ κρόκος. ταῦτα γὰρ, εἰ μὲν
<span class="lb" data-page="11.767" data-line="12" id="l11.767.12">ㅤ</span>πλείω ποθείη, τὰ μὲν ἐκμαίνει, τὰ δὲ θάνατον ἐπιφέρει.
<span class="lb" data-page="11.767" data-line="13" id="l11.767.13">ㅤ</span>μετὰ συμμετρίας δέ τινος ἐπιμιγνύμενα τοῖς ἄλλοις ἀρήγει.
<span class="lb" data-page="11.767" data-line="14" id="l11.767.14">ㅤ</span>ὅσα δ’ ἐξ αὐτῶν βλάπτει τὴν διάνοιαν, εὐθὺς μέν ἐστιν
<span class="lb" data-page="11.767" data-line="15" id="l11.767.15">ㅤ</span>τὰ πλεῖστα καρηβαρικὰ, πλήθους ἀτμῶν μοχθηρῶν ἐμπιπλῶντα
<span class="lb" data-page="11.767" data-line="16" id="l11.767.16">ㅤ</span>τὴν κεφαλήν. ἅπτεται δ’ ἔνια καὶ τοῦ στόματος
<span class="lb" data-page="11.767" data-line="17" id="l11.767.17">ㅤ</span>τῆς γαστρὸς, ὡς συμπάσχειν τὰ κατὰ τὴν κεφαλήν. κοινῇ
<span class="lb" data-page="11.767" data-line="18" id="l11.767.18">ㅤ</span>δὲ σύμπαντα κατὰ διττὸν τρόπον ἀδικεῖ τὸν ἐγκέφαλον, ἢ
<span class="pb" data-page="11.768" id="p11.768">ㅤ</span>
<span class="lb" data-page="11.768" data-line="1" id="l11.768.1">ㅤ</span>ταῖς ὅλαις οὐσίαις ἐναντία καθεστῶτα, ἢ κατὰ μίαν ἢ δύο
<span class="lb" data-page="11.768" data-line="2" id="l11.768.2">ㅤ</span>ποιότητας ὑπαλλάττοντα τὴν κρᾶσιν.
</p>
          </article>

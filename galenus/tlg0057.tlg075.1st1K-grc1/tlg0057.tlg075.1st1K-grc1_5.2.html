<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.2">
<span class="pb page1" data-page="11.706" id="p11.706"></span>
<span class="milestone ed1page page1" data-n="2.55" data-unit="ed1page" id="ed1page.2.55"></span>
<span class="milestone ed2page page1" data-n="13.114" data-unit="ed2page" id="ed2page.13.114"></span>
            <p>
<span class="lb" data-page="11.706" data-line="14" id="l11.706.14"></span>Ἡ χρεία τῶν φαρμάκων τοῖς ἀνθρώποις γίγνεται
<span class="lb" data-page="11.706" data-line="15" id="l11.706.15"></span>πολλάκις μὲν ὡς αὐτὸ τοῦτο μόνον, ἤτοι θερμαινόντων
<span class="lb" data-page="11.706" data-line="16" id="l11.706.16"></span>ἢ ψυχόντων ἢ ὑγραινόντων ἢ ξηραινόντων, ἢ κατὰ συζυγίαν
<span class="lb" data-page="11.706" data-line="17" id="l11.706.17"></span>τινὰ τούτων ἐνεργούντων, ἐνίοτε δὲ ὡς ἤδη τὸ πέρας
<span class="lb" data-page="11.706" data-line="18" id="l11.706.18"></span>τοῦ μετρίου κεχαλασμένον, ἐπιτεινόντων τε καὶ συναγόντων,
<span class="pb" data-page="11.707" id="p11.707"></span>
<span class="lb" data-page="11.707" data-line="1" id="l11.707.1"></span>ἢ τὸ συντεταμένον χαλώντων, ἢ ἀραιούντων τὸ πεπυκνωμένον
<span class="lb" data-page="11.707" data-line="2" id="l11.707.2"></span>ἢ πυκνούντων τὸ μανὸν, ἢ μαλαττόντων τὸ σκληρὸν
<span class="lb" data-page="11.707" data-line="3" id="l11.707.3"></span>ἢ σκληρυνόντων ἀμέτρους μαλακότητας, ἢ κενούντων τὸ
<span class="lb" data-page="11.707" data-line="4" id="l11.707.4"></span>πλῆρες ἢ πληρούντων τὸ κενὸν, ἤ τι τοιοῦτον ἕτερον ἐργαζομένων.
<span class="lb" data-page="11.707" data-line="5" id="l11.707.5"></span>ὁ μὲν γὰρ ἐψυγμένος οὐκ ἰατρὸς μόνον, ἀλλὰ καὶ
<span class="lb" data-page="11.707" data-line="6" id="l11.707.6"></span>ἰδιώτης ὁστισοῦν, ὑπ’ αὐτῆς τοῦ πράγματος τῆς φύσεως
<span class="lb" data-page="11.707" data-line="7" id="l11.707.7"></span>ἀγόμενος, ἐξευρεῖν ἐπιθυμεῖ θερμαῖνον φάρμακον, οὕτως ὑπὸ
<span class="lb" data-page="11.707" data-line="8" id="l11.707.8"></span>καυσώδους πυρετοῦ διακαιόμενος ἐμψῦχον. οὕτω δὲ καὶ πλαδαρὸν
<span class="lb" data-page="11.707" data-line="9" id="l11.707.9"></span>ἕλκος ἔχων ἰδιώτης ὁστισοῦν ξηρᾶναι κελεύει τὸν
<span class="lb" data-page="11.707" data-line="10" id="l11.707.10"></span>ἰατρὸν αὐτὸ, καὶ εἰ ξηρὸν εἴη καὶ ἄνικμον, ὑγρᾶναι. καὶ δὴ
<span class="lb" data-page="11.707" data-line="11" id="l11.707.11"></span>καὶ ξηρότητος ἅμα θερμότητι καθ’ ὅλον αἰσθανόμενοι τὸ
<span class="lb" data-page="11.707" data-line="12" id="l11.707.12"></span>σῶμα, ὥσπερ καὶ οἵ τε ἐγκαυθέντες καὶ κοπωθέντες λούεσθαί
<span class="lb" data-page="11.707" data-line="13" id="l11.707.13"></span>τε ποθοῦσι καὶ πίνουσιν ὕδατος ψυχροῦ, καὶ πᾶν ὅ τι
<span class="lb" data-page="11.707" data-line="14" id="l11.707.14"></span>περ ἂν ὑγραίνειν τε ἅμα καὶ ψύχειν ἱκανὸν ᾖ, τοῦτο ἐξευρίσκειν
<span class="lb" data-page="11.707" data-line="15" id="l11.707.15"></span>μηχανῶνται, καὶ πορίζονταί γε πολλάκις ὑπ’ αὐτῆς
<span class="lb" data-page="11.707" data-line="16" id="l11.707.16"></span>τῆς φύσεως ἀγόμενοι πολλοὶ τῶν ἰδιωτῶν τὰ τούτων ἰάματα.
<span class="lb" data-page="11.707" data-line="17" id="l11.707.17"></span>φλεγμονῆς μέντοι καὶ σκίῤῥου καὶ οἰδήματος, ἐρυσιπέλατός
<span class="lb" data-page="11.707" data-line="18" id="l11.707.18"></span>τε καὶ σηπεδόνος, ἕρπητός τε καὶ γαγγραίνης, οὐκέτ’ οὐδεὶς
<span class="pb" data-page="11.708" id="p11.708"></span>
<span class="lb" data-page="11.708" data-line="1" id="l11.708.1"></span>αὐτῶν ἐπιχειρεῖ ζητεῖν τὴν ἴασιν ἑαυτῷ, ὡς μείζονος ἤδη
<span class="lb" data-page="11.708" data-line="2" id="l11.708.2"></span>τῶν τοιούτων ἑκάστου ὑπάρχοντος ἢ κατὰ γνώμην ἰδιώτου
<span class="lb" data-page="11.708" data-line="3" id="l11.708.3"></span>καί τινος ἐπιστήμης σεμνοτέρας δεομένου ὀνομάζουσι δὲ τὴν
<span class="lb" data-page="11.708" data-line="4" id="l11.708.4"></span>τοιαύτην ἐπιστήμην ἰατρικὴν καὶ τὸν ἐργαζόμενον αὐτὴν
<span class="lb" data-page="11.708" data-line="5" id="l11.708.5"></span>ἰατρόν. καὶ μέχρι μὲν τοσούτου καὶ αὐτοὶ προΐασιν ὡς
<span class="lb" data-page="11.708" data-line="6" id="l11.708.6"></span>γινώσκειν ὅτι τὸ μὲν κοῖλον ἕλκος δεῖται σαρκώσεος, τὸ δὲ
<span class="lb" data-page="11.708" data-line="7" id="l11.708.7"></span>ῥυπαρὸν καθάρσεως, τὸ δ’ ὁμαλὸν ἐπουλώσεως· οὐ μὴν τό
<span class="lb" data-page="11.708" data-line="8" id="l11.708.8"></span>γε σαρκοῦν ἢ καθαῖρον ἢ ἐπουλοῦν φάρμακον ἴσασιν. οὕτω
<span class="lb" data-page="11.708" data-line="9" id="l11.708.9"></span>δὲ κᾂν εἰ μῦν ἢ τένοντα σκληρὸν ἢ τεταμένον ἢ χαλαρὸν
<span class="lb" data-page="11.708" data-line="10" id="l11.708.10"></span>ἔχοιεν, ὅτι τῷ μὲν σκληρῷ χρεία τῶν μαλαττόντων ἐστὶν, τῷ
<span class="lb" data-page="11.708" data-line="11" id="l11.708.11"></span>δὲ τεταμένῳ τῶν χαλώντων, τῷ δὲ χαλαρῷ τῶν συντεινόντων,
<span class="lb" data-page="11.708" data-line="12" id="l11.708.12"></span>ἀκριβῶς ἴσασιν, οὐ μὴν τό γε μαλάττον ἢ χαλῶν ἢ
<span class="lb" data-page="11.708" data-line="13" id="l11.708.13"></span>συντεῖνον ἐπίστανται φάρμακον, ἀλλ’ ἰατροῦ μόνου τὰ τοιαῦτα
<span class="lb" data-page="11.708" data-line="14" id="l11.708.14"></span>εὑρίσκειν ἔργον. ἄχρι μὲν γὰρ τῶν θερμαινόντων καὶ
<span class="lb" data-page="11.708" data-line="15" id="l11.708.15"></span>ψυχόντων, ὑγραινόντων τε καὶ ξηραινόντων, ἐστὶν εὑρεῖν
<span class="lb" data-page="11.708" data-line="16" id="l11.708.16"></span>ἐνίους τῶν ἰδιωτῶν κοινωνοῦντας τῆς τῶν φαρμάκων εὑρέσεως
<span class="lb" data-page="11.708" data-line="17" id="l11.708.17"></span>τοῖς ἰατροῖς, ἐν οἷς δ’ εἴρηται νῦν, ἤδη πάντας ἀπείρως
<span class="lb" data-page="11.708" data-line="18" id="l11.708.18"></span>ἔχοντας. ἔστι μὲν οὖν, ὡς καὶ πρόσθεν ἐδείκνυτο, καὶ ﻿
<span class="pb" data-page="11.709" id="p11.709"></span>
<span class="lb" data-page="11.709" data-line="1" id="l11.709.1"></span>αὐτῶν τῶν θερμαινόντων τε καὶ ψυχόντων, ὑγραινόντων τε
<span class="lb" data-page="11.709" data-line="2" id="l11.709.2"></span>καὶ ξηραινόντων ἡ εὕρεσις οὐχ ὡσαύτως ἁπάντων ἑτοίμη. νᾶπυ
<span class="lb" data-page="11.709" data-line="3" id="l11.709.3"></span>μὲν γὰρ καὶ <span class="milestone ed2page" data-n="13.115" data-unit="ed2page" id="ed2page.13.115"></span>πύρεθρον ὅτι θερμαίνει, καὶ ἀνδράχνη
<span class="lb" data-page="11.709" data-line="4" id="l11.709.4"></span>καὶ στρύχνον ὅτι ἐμψύχει, καὶ τὸ μὲν ὕδωρ καὶ τοὔλαιον
<span class="lb" data-page="11.709" data-line="5" id="l11.709.5"></span>ὑγραίνει, τὸ δ’ ὄξος καὶ ἡ θάλαττα ξηραίνει, σχεδὸν ἅπασιν
<span class="lb" data-page="11.709" data-line="6" id="l11.709.6"></span>οὐχὶ ἰατροῖς μόνον, ἀλλὰ καὶ τοῖς ἰδιώταις ὁμολογεῖται.
<span class="lb" data-page="11.709" data-line="7" id="l11.709.7"></span>τὸ μέντοι ῥόδινον, εἴτε θερμαίνειν εἴτε ψύχειν φατέον, ὡσαύτως
<span class="lb" data-page="11.709" data-line="8" id="l11.709.8"></span>δὲ καὶ ὄξος καὶ ἔλαιον, ἕτερά τε πολλὰ τοιαῦτα συχνὴν
<span class="lb" data-page="11.709" data-line="9" id="l11.709.9"></span>ἀμφισβήτησιν ἔσχηκεν. ὑπὲρ μὲν δὴ τῶν τοιούτων τῆς
<span class="lb" data-page="11.709" data-line="10" id="l11.709.10"></span>δυνάμεως ἐν τοῖς πρὸ τούτου τέσσαρσιν ὑπομνήμασι διῆλθον·
<span class="lb" data-page="11.709" data-line="11" id="l11.709.11"></span>ἐν μὲν τῷ πρώτῳ καὶ δευτέρῳ τὰ τῶν σοφιστῶν
<span class="lb" data-page="11.709" data-line="12" id="l11.709.12"></span>ἐξελέγχων ἐπιχειρήματα καὶ δεικνὺς τὴν ἀληθῆ μέθοδον, ᾗ
<span class="lb" data-page="11.709" data-line="13" id="l11.709.13"></span>χρώμενος ἄν τις εὑρίσκοι τὰς τῶν φαρμάκων δυνάμεις, ἐν
<span class="lb" data-page="11.709" data-line="14" id="l11.709.14"></span>δὲ τῷ τρίτῳ τῶν σοφιστῶν ἀποχωρήσας, ἅπαντα διῆλθον
<span class="lb" data-page="11.709" data-line="15" id="l11.709.15"></span>ἐξ ἀρχῆς τὰ λογικὰ ζητήματα, δι’ ὧν ἄν τις μάλιστα διελθὼν
<span class="lb" data-page="11.709" data-line="16" id="l11.709.16"></span>καὶ ὡς ἄν τις εἴποι τεχνωθεὶς ἱκανὸς ἔσται πάντων τῶν
<span class="lb" data-page="11.709" data-line="17" id="l11.709.17"></span>φαρμάκων εὑρίσκειν τὰς δυνάμεις· ἐν δὲ τῷ δ΄ περὶ τῶν τῆς
<span class="pb" data-page="11.710" id="p11.710"></span>
<span class="lb" data-page="11.710" data-line="1" id="l11.710.1"></span>γλώττης ἰδίων αἰσθητῶν ἐποιησάμην τὸν λόγον, ἃ δὴ χυμοὺς
<span class="lb" data-page="11.710" data-line="2" id="l11.710.2"></span>ὀνομάζουσιν, ἐπιδεικνύων ὡς ἄν τις ἐντεῦθεν ὁρμώμενος
<span class="lb" data-page="11.710" data-line="3" id="l11.710.3"></span>εὑρίσκοι τὰς πρώτας ποιότητάς τε καὶ δυνάμεις. ἡψάμην
<span class="lb" data-page="11.710" data-line="4" id="l11.710.4"></span>δ’ εἰς ὅσον ἡ χρεία προὐκαλεῖτο καὶ τῶν ὀσφρητῶν
<span class="lb" data-page="11.710" data-line="5" id="l11.710.5"></span>ποιοτήτων ἐπὶ τελευτῇ τοῦ βιβλίου, δεικνύων ὁπόσον τι κᾀντεῦθεν
<span class="lb" data-page="11.710" data-line="6" id="l11.710.6"></span>ἐγχωρεῖ λαβεῖν εἰς τὴν τῶν πρώτων δυνάμεων εὕρεσιν,
<span class="lb" data-page="11.710" data-line="7" id="l11.710.7"></span>ἐν δὲ δὴ τῷδε τῷ λόγῳ τῷ ἑ γένος ἄλλο μοι πρόκειται
<span class="lb" data-page="11.710" data-line="8" id="l11.710.8"></span>δυνάμεων ἐξηγήσασθαι, δευτέρων ὡς ἂν εἴποι τις καὶ
<span class="lb" data-page="11.710" data-line="9" id="l11.710.9"></span>τρίτων ἐπὶ ταῖς πρώταις τε καὶ κοιναῖς ἁπάντων. ἐπειδὴ
<span class="lb" data-page="11.710" data-line="10" id="l11.710.10"></span>γὰρ ἕκαστον τῶν κατὰ μέρος οὐχ ὡσαύτως ἐξ ἐκείνων κέκραται,
<span class="lb" data-page="11.710" data-line="11" id="l11.710.11"></span>τὸ μὲν, οἶμαι, χαλαστικὸν αὐτῶν ἐγένετο, τὸ δὲ συντατικὸν
<span class="lb" data-page="11.710" data-line="12" id="l11.710.12"></span>ἢ μαλακτικὸν ἢ σκληρυντικὸν ἢ ἀραιωτικὸν ἢ πυκνωτικόν.
<span class="lb" data-page="11.710" data-line="13" id="l11.710.13"></span>ἔτι δὲ ἐκ τῶν ἔργων ἃ πέφυκε δρᾷν ἐλέχθη δυνάμεις
<span class="lb" data-page="11.710" data-line="14" id="l11.710.14"></span>ἔχειν ἐν αὐτοῖς ἀραιωτικάς τε καὶ πυκνωτικὰς, μαλακτικάς
<span class="lb" data-page="11.710" data-line="15" id="l11.710.15"></span>τε καὶ σκληρυντικὰς, ἐμπλαστικάς τε καὶ ῥυπτικὰς,
<span class="lb" data-page="11.710" data-line="16" id="l11.710.16"></span>ἑλκτικάς τε καὶ ἀποκρουστικὰς, ἔτι τε πρὸς τούτοις χαλαστικὰς,
<span class="lb" data-page="11.710" data-line="17" id="l11.710.17"></span>συντατικὰς, ἀναστομωτικὰς, συνακτικὰς, παχυντικὰς,
<span class="lb" data-page="11.710" data-line="18" id="l11.710.18"></span>λεπτυντικὰς, ἀνωδύνους, ὀδυνηρὰς, πεπτικὰς, ἐκπυητικὰς, διαφορητικὰς,
<span class="pb" data-page="11.711" id="p11.711"></span>
<span class="lb" data-page="11.711" data-line="1" id="l11.711.1"></span>ἱδρωτικὰς, καρωτικὰς, ναρκωτικὰς, ὑπνωτικὰς, ἐκστατικὰς,
<span class="lb" data-page="11.711" data-line="2" id="l11.711.2"></span>σηπτικὰς, καυστικὰς, διαβρωτικὰς, ἐσχαρωτικὰς, χυτικὰς,
<span class="lb" data-page="11.711" data-line="3" id="l11.711.3"></span>πιλητικὰς, κακοχύμους, ἐπικεραστικὰς, καθαρτικὰς,
<span class="lb" data-page="11.711" data-line="4" id="l11.711.4"></span>σταλτικὰς, τραχυνούσας, λειαινούσας, ἐμφρακτικὰς καὶ ἐκφρακτικάς.
<span class="lb" data-page="11.711" data-line="5" id="l11.711.5"></span>καὶ ποῤῥωτέρω προϊόντων ἔτι καὶ οἷον κατὰ μέρος
<span class="lb" data-page="11.711" data-line="6" id="l11.711.6"></span>ἐφ’ ἑκάστῳ τῶν ἔργων ὀνομαζόντων, οὐρητικὰς, ἐμετικὰς,
<span class="lb" data-page="11.711" data-line="7" id="l11.711.7"></span>ὑπακτικὰς, λαπακτικὰς, ἐῤῥίνους, ἀποφλεγματικὰς, ἐμμήνων
<span class="lb" data-page="11.711" data-line="8" id="l11.711.8"></span>ἀγωγοὺς ἢ ἐπισχετικάς. ὡσαύτως δὲ καὶ γάλακτος καὶ σπέρματος
<span class="lb" data-page="11.711" data-line="9" id="l11.711.9"></span>ἤτοι γεννητικὰς ἢ σβεστικὰς ἢ προκλητικὰς ἢ ἐπισχετικάς.
<span class="lb" data-page="11.711" data-line="10" id="l11.711.10"></span>ἔτι δὲ μᾶλλον ὅταν ἡπατικάς τινας ἢ σπληνικὰς ἢ
<span class="lb" data-page="11.711" data-line="11" id="l11.711.11"></span>ὠτικὰς ἢ ὀφθαλμικὰς ἢ ὀδοντικὰς ἢ ἰσχιαδικὰς ἢ νεφριτικὰς
<span class="lb" data-page="11.711" data-line="12" id="l11.711.12"></span>ἢ ποδαγρικὰς ἢ ἀρθριτικὰς ἢ πλευριτικὰς ἢ βηχικὰς ἢ
<span class="lb" data-page="11.711" data-line="13" id="l11.711.13"></span>λίθων θρυπτικὰς ὀνομάζουσι δυνάμεις, ἐπὶ τὰς κατὰ μέρος
<span class="lb" data-page="11.711" data-line="14" id="l11.711.14"></span>ἀφικνοῦνται. κατὰ δὲ τὸν αὐτὸν τρόπον εἴρηται καὶ σαρκωτική
<span class="lb" data-page="11.711" data-line="15" id="l11.711.15"></span>τις ἕλκους εἶναι δύναμις καὶ ἐπουλωτικὴ καὶ κολλητική
<span class="lb" data-page="11.711" data-line="16" id="l11.711.16"></span>τε καὶ καθαιρετικὴ καὶ σχεδὸν οὐδ’ ἀριθμεῖσθαι δυνατὸν
<span class="lb" data-page="11.711" data-line="17" id="l11.711.17"></span>ἁπάσας τὰς κατὰ μέρος δυνάμεις, ἐὰν ἑκάστου τῶν
<span class="lb" data-page="11.711" data-line="18" id="l11.711.18"></span>ἀποτελουμένων ἐπιχειρῶμεν αὐτὰς παρονομάζειν. ἀλλὰ καὶ
<span class="pb" data-page="11.712" id="p11.712"></span>
<span class="lb" data-page="11.712" data-line="1" id="l11.712.1"></span>κάλλιον οἶμαι καὶ μεθοδικώτερον ἀποχωρήσαντα τοῦ μακροῦ
<span class="lb" data-page="11.712" data-line="2" id="l11.712.2"></span>λόγου καὶ ἀτάκτου χρησίμοις εἴδεσιν ἀφορίζεσθαι τὰς
<span class="lb" data-page="11.712" data-line="3" id="l11.712.3"></span>συνθέτους τῶν φαρμάκων δυνάμεις, οὐ διαπυητικὴν λέγοντας
<span class="lb" data-page="11.712" data-line="4" id="l11.712.4"></span>ἢ παρηγορικὴν ἢ ἀνώδυνον ἢ διαφορητικὴν ἢ χαλαστικὴν
<span class="lb" data-page="11.712" data-line="5" id="l11.712.5"></span>ἐν τῷ δι’ ἀλεύρου πυρίνου καταπλάσματι δύναμιν
<span class="lb" data-page="11.712" data-line="6" id="l11.712.6"></span>ὑπάρχειν, ἀλλὰ συμμέτρως ὑγρὰν καὶ θερμήν. ἐῤῥέθη γὰρ
<span class="lb" data-page="11.712" data-line="7" id="l11.712.7"></span>ἐν τοῖς πρόσθεν ἐπὶ τίνος σημαινομένου τὴν τοιαύτην ἐπιφέρομεν
<span class="lb" data-page="11.712" data-line="8" id="l11.712.8"></span>λέξιν. <span class="milestone ed2page" data-n="13.116" data-unit="ed2page" id="ed2page.13.116"></span>οὕτω δὲ καὶ ἴριν οὐκ οὔρων, οὐκ
<span class="lb" data-page="11.712" data-line="9" id="l11.712.9"></span>ἐμμήνων κινητικὸν ἢ βηχικὸν εἶναι φάρμακον ἢ πλευριτικοῖς
<span class="lb" data-page="11.712" data-line="10" id="l11.712.10"></span>ἢ περιπνευμονικοῖς ἢ ἐμπύοις ἁρμόττειν ἢ ἐπιληψίαις
<span class="lb" data-page="11.712" data-line="11" id="l11.712.11"></span>καὶ <span class="milestone ed1page" data-n="2.56" data-unit="ed1page" id="ed1page.2.56"></span>σπασμοῖς καὶ παλμοῖς καὶ τρόμοις καὶ ῥήγμασι καὶ
<span class="lb" data-page="11.712" data-line="12" id="l11.712.12"></span>σπάσμασιν ἀρήγειν, οὐδὲ σαρκοῦν καὶ καθαίρειν ἕλκη καὶ
<span class="lb" data-page="11.712" data-line="13" id="l11.712.13"></span>κόλπους καὶ πλευρὰς καὶ ἥπατος καὶ σπληνὸς ἀλγήματα
<span class="lb" data-page="11.712" data-line="14" id="l11.712.14"></span>παύειν, οὐδὲ χοιράδας διαφορεῖν ἢ ἐξ ὀστῶν ἄγειν σάρκας.
<span class="lb" data-page="11.712" data-line="15" id="l11.712.15"></span>κατὰ δὲ τὸν αὐτὸν τρόπον οὐδ’ ἐπὶ γονοῤῥοίας ἁρμόττειν
<span class="lb" data-page="11.712" data-line="16" id="l11.712.16"></span>ἢ εἰς ὑστερῶν πυρίας ὠφελίμως μίγνυσθαι, μαλάττουσάν τε
<span class="lb" data-page="11.712" data-line="17" id="l11.712.17"></span>καὶ ἀναστομοῦσαν, οὐ μὴν οὐδ’ ὅτι φακοὺς ἢ ἐφήλεις ἀποκαθαίρει
<span class="pb" data-page="11.713" id="p11.713"></span>
<span class="lb" data-page="11.713" data-line="1" id="l11.713.1"></span>καὶ κεφαλαλγίαν ἰᾶται χρονίαν ἢ διαφθείρειν ἔμβρυα
<span class="lb" data-page="11.713" data-line="2" id="l11.713.2"></span>καὶ κατασπᾷν πεφύκειν. ἀλλ’ ἀρκεῖ θερμὴν εἰς τοσόνδε καὶ
<span class="lb" data-page="11.713" data-line="3" id="l11.713.3"></span>ξηρὰν εἰς τοσόνδε καὶ λεπτομερῆ μέχρι τοσοῦδε τὴν κρᾶσιν
<span class="lb" data-page="11.713" data-line="4" id="l11.713.4"></span>αὐτῆς εἰπόντα τά τε νῦν εἰρημένα πάντα ἐνδεδεῖχθαι καὶ
<span class="lb" data-page="11.713" data-line="5" id="l11.713.5"></span>τούτων ἄλλα πλείω. καθ’ ἕτερον δ’ αὖ τρόπον ἀρκεῖ περὶ
<span class="lb" data-page="11.713" data-line="6" id="l11.713.6"></span>αὐτῆς εἰπεῖν, ὡς πικρὰ μέν ἐστιν, οὐ μὴν ἐσχάτως, ἀλλ’ ὥστε
<span class="lb" data-page="11.713" data-line="7" id="l11.713.7"></span>δοκεῖν ἐπιμεμίχθαι τινὰ γλυκύτητα. ὁ μὲν οὖν πρῶτος τρόπος
<span class="lb" data-page="11.713" data-line="8" id="l11.713.8"></span>τῆς διδασκαλίας ἐμπειρικῶν ἴδιός ἐστιν, ὁ δὲ δεύτερος ἀνδρὶ
<span class="lb" data-page="11.713" data-line="9" id="l11.713.9"></span>λογικῷ προσήκει μάλιστα, καὶ τοῦτον ἡμῖν πρόκειται νῦν
<span class="lb" data-page="11.713" data-line="10" id="l11.713.10"></span>διελθεῖν.
</p>
          </article>

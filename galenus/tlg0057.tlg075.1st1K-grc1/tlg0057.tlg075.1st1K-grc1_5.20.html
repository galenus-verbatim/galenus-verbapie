<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.20">
<span class="pb page1" data-page="11.768" id="p11.768">ㅤ</span>
<span class="milestone ed1page page1" data-n="2.64" data-unit="ed1page" id="ed1page.2.64">ㅤ</span>
<span class="milestone ed2page page1" data-n="13.134" data-unit="ed2page" id="ed2page.13.134">ㅤ</span>
            <p>
<span class="lb" data-page="11.768" data-line="3" id="l11.768.3">ㅤ</span>Ἐπεὶ δὲ καὶ περὶ τούτων αὐτάρκως εἴρηται
<span class="lb" data-page="11.768" data-line="4" id="l11.768.4">ㅤ</span>πρός γε τὰ παρόντα, καιρὸς ἂν εἴη τὰ κεφάλαια τῶν
<span class="lb" data-page="11.768" data-line="5" id="l11.768.5">ㅤ</span>εἰρημένων ἀναλαβόντα προσθεῖναι τὰ δοκοῦντα λείπειν τῷ
<span class="lb" data-page="11.768" data-line="6" id="l11.768.6">ㅤ</span>λόγῳ. κατὰ μὲν γὰρ αὐτὴν τὴν ἀλήθειαν οὐδὲν ὑπόλοιπόν
<span class="lb" data-page="11.768" data-line="7" id="l11.768.7">ㅤ</span>ἐστι, πασῶν μὲν ἤδη τῶν δευτέρων δυνάμεων εἰρημένων,
<span class="lb" data-page="11.768" data-line="8" id="l11.768.8">ㅤ</span>ὁποῖαί τινές εἰσι κατὰ γένος, οὐκ ὀλίγων δὲ καὶ τῶν
<span class="lb" data-page="11.768" data-line="9" id="l11.768.9">ㅤ</span>κατ’ εἶδος αὐταῖς προσκειμένων ὥσπερ παραδείγματα, ἀφ’
<span class="lb" data-page="11.768" data-line="10" id="l11.768.10">ㅤ</span>ὧν ἄν τις ὁρμώμενος ἐπέρχεσθαι δύναιτο τὰς ὑπολοίπους.
<span class="lb" data-page="11.768" data-line="11" id="l11.768.11">ㅤ</span>ἀλλ’ ἕνεκα σαφηνείας οὐδὲν ἂν εἴη χεῖρον <span class="milestone ed2page" data-n="13.135" data-unit="ed2page" id="ed2page.13.135">ㅤ</span>ἐν κεφαλαίοις
<span class="lb" data-page="11.768" data-line="12" id="l11.768.12">ㅤ</span>βραχέσιν ἀναλαβεῖν ὑπὲρ αὐτῶν. αὐτίκα γέ τι καὶ
<span class="lb" data-page="11.768" data-line="13" id="l11.768.13">ㅤ</span>καθαρτικήν τινα δύναμιν ὀνομάζουσιν ἅπαντες, οὐ μὲν
<span class="lb" data-page="11.768" data-line="14" id="l11.768.14">ㅤ</span>παρακολουθοῦσί γε πάντες ὁμοίως ὅτι δύο σημαίνει τοὔνομα,
<span class="lb" data-page="11.768" data-line="15" id="l11.768.15">ㅤ</span>τὸ μέν τι κοινὸν ἐπὶ πᾶσι τοῖς ὁπωσοῦν ἐκκαθαίρουσι
<span class="lb" data-page="11.768" data-line="16" id="l11.768.16">ㅤ</span>τὰ τοῦ ζώου περιττώματα, τὸ δέ τι κατ’ ἐξοχὴν
<span class="lb" data-page="11.768" data-line="17" id="l11.768.17">ㅤ</span>ἐπὶ τοῖς δι’ ἐμέτων ἢ ὑπαγωγῆς γαστρός· οὐδ’ ὡς ὁμογενής
<span class="lb" data-page="11.768" data-line="18" id="l11.768.18">ㅤ</span>ἐστι ταῖς τοιαύταις καθάρσεσιν, ἤτοι διὰ ῥινῶν καὶ ﻿
<span class="pb" data-page="11.769" id="p11.769">ㅤ</span>
<span class="lb" data-page="11.769" data-line="1" id="l11.769.1">ㅤ</span>στόματος γιγνομένη. καλοῦσι δὲ τὰ μὲν διὰ τῶν ῥινῶν ἐγχεόμενα
<span class="lb" data-page="11.769" data-line="2" id="l11.769.2">ㅤ</span>φάρμακα, τοῦ καθῆραι τὴν κεφαλὴν ἕνεκεν, ἔῤῥινα,
<span class="lb" data-page="11.769" data-line="3" id="l11.769.3">ㅤ</span>τὰ δ’ ἀνακογχυλιζόμενα καὶ μασώμενα πάνθ’ ἑνὶ παραλαβόντες
<span class="lb" data-page="11.769" data-line="4" id="l11.769.4">ㅤ</span>ὀνόματι προσαγορεύουσιν ἀποφλεγματίζοντα, καὶ
<span class="lb" data-page="11.769" data-line="5" id="l11.769.5">ㅤ</span>τὰς δυνάμεις δ’ αὐτῶν ἀποφλεγματικὰς ὀνομάζουσιν. ὁμογενῆ
<span class="lb" data-page="11.769" data-line="6" id="l11.769.6">ㅤ</span>δὲ τούτοις ἐστὶν καὶ ὅσα ταῖς μήτραις προστιθέμενα
<span class="lb" data-page="11.769" data-line="7" id="l11.769.7">ㅤ</span>καθαίρει. πάντα γὰρ ὅσα καθαίρειν κατέλεξα δύναμιν
<span class="lb" data-page="11.769" data-line="8" id="l11.769.8">ㅤ</span>ἑλκτικὴν ἔχει, τὰ μὲν ἑνός τινος χυμοῦ, τὰ δὲ δυοῖν ἢ
<span class="lb" data-page="11.769" data-line="9" id="l11.769.9">ㅤ</span>καὶ πλειόνων, καὶ τοῦτο αὐτοῖς κοινόν. ὡς ὅσα γε τῷ
<span class="lb" data-page="11.769" data-line="10" id="l11.769.10">ㅤ</span>λεπτύνειν τοὺς παχεῖς καὶ γλίσχρους χυμοὺς ἢ οὖρα κινεῖν
<span class="lb" data-page="11.769" data-line="11" id="l11.769.11">ㅤ</span>πέφυκεν, ἢ ταῖς ἐκ θώρακος καὶ πνεύμονος ἀναπτύσεσιν
<span class="lb" data-page="11.769" data-line="12" id="l11.769.12">ㅤ</span>ἀρήγειν, ἐκκαθαίρει μὲν καὶ αὐτὰ, καλεῖται δ’ οὐχ ὁμοίως
<span class="lb" data-page="11.769" data-line="13" id="l11.769.13">ㅤ</span>τοῖς προειρημένοις, ἀλλὰ τὰ μὲν οὐρητικὰ καὶ βηχικὰ, τὰ
<span class="lb" data-page="11.769" data-line="14" id="l11.769.14">ㅤ</span>δ’ ἐμμήνων ἀγωγὰ, διαλλάττοντα τῶν προειρημένων, ὅτι
<span class="lb" data-page="11.769" data-line="15" id="l11.769.15">ㅤ</span>δύναμιν ἑλκτικὴν οἰκείων χυμῶν οὐκ ἔχει καθάπερ ἐκεῖνα.
<span class="lb" data-page="11.769" data-line="16" id="l11.769.16">ㅤ</span>δεῖται δὲ οὖν κᾀν τούτοις ὁ λόγος ἑτέρου διορισμοῦ τοιοῦδε.
<span class="lb" data-page="11.769" data-line="17" id="l11.769.17">ㅤ</span>τὰ μὲν ἐν πεσσοῖς, ἢ πυρίαις, ἤ τινι τοιούτῳ τρόπῳ
<span class="pb" data-page="11.770" id="p11.770">ㅤ</span>
<span class="lb" data-page="11.770" data-line="1" id="l11.770.1">ㅤ</span>ταῖς μήτραις προστιθέμενα, κατὰ διττὴν αἰτίαν ἐνεργεῖ, τὰ
<span class="lb" data-page="11.770" data-line="2" id="l11.770.2">ㅤ</span>μὲν τῷ θερμαίνειν μόνον προκαλούμενα, τὰ δὲ ταῖς ὀνομαζομέναις
<span class="lb" data-page="11.770" data-line="3" id="l11.770.3">ㅤ</span>ἑλκτικαῖς τε καὶ καθαρτικαῖς δυνάμεσιν, ἃς ἐπεδείξαμεν
<span class="lb" data-page="11.770" data-line="4" id="l11.770.4">ㅤ</span>οἰκειότητι τῶν ἑλκομένων τὰς κενώσεις ἐργάζεσθαι.
<span class="lb" data-page="11.770" data-line="5" id="l11.770.5">ㅤ</span>ὅσα δὲ πίνεται, τῷ λεπτύνειν μὲν τὸ αἷμα, τοὺς πόρους
<span class="lb" data-page="11.770" data-line="6" id="l11.770.6">ㅤ</span>δ’ ἐκφράττειν τε καὶ ἀναστομοῦν, οὐ μὴν ἑλκτικῇ γέ τινι
<span class="lb" data-page="11.770" data-line="7" id="l11.770.7">ㅤ</span>δυνάμει τὰς κενώσεις ποιεῖται. τὰ μὲν δὴ πρότερα τοῖς καθαίρουσίν
<span class="lb" data-page="11.770" data-line="8" id="l11.770.8">ㅤ</span>ἐστιν ὁμογενῆ, τὰ δὲ δεύτερα τοῖς γάλα καὶ
<span class="lb" data-page="11.770" data-line="9" id="l11.770.9">ㅤ</span>σπέρμα γεννῶσιν, περὶ ὧν ὀλίγον ὕστερον εἰρήσεται διελθόντων
<span class="lb" data-page="11.770" data-line="10" id="l11.770.10">ㅤ</span>ἡμῶν πρότερον περὶ τῶν βηχικῶν, ἐπειδὴ καὶ ταῦτα
<span class="lb" data-page="11.770" data-line="11" id="l11.770.11">ㅤ</span>διττῶς ὠνόμασται, τὰ μὲν τῷ ποιεῖν βῆχας, τὰ δὲ τῷ παύειν
<span class="lb" data-page="11.770" data-line="12" id="l11.770.12">ㅤ</span>μόνον. δυνάμεις δ’ αὐτῶν ἐναντιώταται. τὰ μὲν γὰρ
<span class="lb" data-page="11.770" data-line="13" id="l11.770.13">ㅤ</span>τῆς λεπτυντικῆς ἐστι φύσεως, τὰ δὲ τῆς παχυντικῆς. ἡ μὲν
<span class="lb" data-page="11.770" data-line="14" id="l11.770.14">ㅤ</span>οὖν λεπτυντικὴ δύναμις ἐν θερμαῖς καὶ λεπτομερέσιν οὐσίαις,
<span class="lb" data-page="11.770" data-line="15" id="l11.770.15">ㅤ</span>ἡ παχυντικὴ δὲ ψυχραῖς καὶ παχυμερέσιν ἐγγίγνεται.
<span class="lb" data-page="11.770" data-line="16" id="l11.770.16">ㅤ</span>οὗτος μὲν οὖν ὁ λόγος ἐνταῦθα τελευτάτω. μεταβαίνειν δὲ
<span class="lb" data-page="11.770" data-line="17" id="l11.770.17">ㅤ</span>προσῆκεν ἐπὶ τὸν ὀλίγον ἔμπροσθεν ἀναβληθέντα. κοινωνία
<span class="lb" data-page="11.770" data-line="18" id="l11.770.18">ㅤ</span>γάρ τίς ἐστι καὶ ὁμοιότης ἔργων τε καὶ δυνάμεων ἔν
<span class="pb" data-page="11.771" id="p11.771">ㅤ</span>
<span class="lb" data-page="11.771" data-line="1" id="l11.771.1">ㅤ</span>τε τοῖς προτρέπουσι καὶ παύουσι καταμήνιά τε καὶ γάλα
<span class="lb" data-page="11.771" data-line="2" id="l11.771.2">ㅤ</span>καὶ. σπέρμα. παράκειται δέ πως αὐτοῖς τά τ’ οὐρητικὰ
<span class="lb" data-page="11.771" data-line="3" id="l11.771.3">ㅤ</span>καὶ τὰ βηχικὰ, διὸ καὶ λεκτέον ὑπὲρ ἑκάστων ἐν μέρει.
</p>
          </article>

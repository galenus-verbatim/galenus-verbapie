<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.22">
<span class="pb page1" data-page="11.773" id="p11.773"></span>
<span class="milestone ed1page page1" data-n="2.65" data-unit="ed1page" id="ed1page.2.65"></span>
<span class="milestone ed2page page1" data-n="13.136" data-unit="ed2page" id="ed2page.13.136"></span>
            <p>
<span class="lb" data-page="11.773" data-line="9" id="l11.773.9"></span>Παραπλησίαν δὲ τοῖς εἰρημένοις ἔχει δύναμιν
<span class="lb" data-page="11.773" data-line="10" id="l11.773.10"></span>ὅσα προτρέπειν ἢ παύειν ἐπιμήνια πέφυκεν. ὕλη γὰρ
<span class="lb" data-page="11.773" data-line="11" id="l11.773.11"></span>ἀμφοῖν κοινὴ τὸ ἐν ταῖς φλεψὶν αἷμα. τοῦτο οὖν ὅταν
<span class="lb" data-page="11.773" data-line="12" id="l11.773.12"></span>εὔρουν τε ἅμα καὶ τῇ ποσότητι σύμμετρον ὑπάρχῃ, χορηγίαν
<span class="lb" data-page="11.773" data-line="13" id="l11.773.13"></span>ἄφθονον ἑκατέρῳ παρέχει. καὶ μὲν δὴ καὶ διότι κοιναὶ
<span class="lb" data-page="11.773" data-line="14" id="l11.773.14"></span>μαστοῖς τε καὶ ὑστέραις οὐ μικραὶ φλέβες εἰσὶν, καὶ τίνες
<span class="lb" data-page="11.773" data-line="15" id="l11.773.15"></span>αὗται τυγχάνουσιν οὖσαι, λέλεκται δι’ ἑτέρων. ταῦτά τοι
<span class="lb" data-page="11.773" data-line="16" id="l11.773.16"></span>κᾀπειδὰν ἐπὶ θάτερα τῶν μορίων φέρηται τὸ αἷμα, ξηραίνεται
<span class="lb" data-page="11.773" data-line="17" id="l11.773.17"></span>θάτερα. καὶ διὰ τοῦθ’ ὅσαις τὰ καταμήνια φέρεται
<span class="lb" data-page="11.773" data-line="18" id="l11.773.18"></span>συμμέτρως, οὐκ ἀθροίζουσιν ἐν μαστοῖς τὸ γάλα, καὶ ὅσαις ﻿
<span class="pb" data-page="11.774" id="p11.774"></span>
<span class="lb" data-page="11.774" data-line="1" id="l11.774.1"></span>ἄφθονον τοῦτο, τὰ καταμήνια τελέως ἴσχεται. θαυμαστὸν
<span class="lb" data-page="11.774" data-line="2" id="l11.774.2"></span>οὖν οὐδὲν, εἰ τὰ διαιτήματα καὶ τὰ φάρμακα παραπλήσια
<span class="lb" data-page="11.774" data-line="3" id="l11.774.3"></span>τά τε γεννῶντα καὶ τὰ παύοντα τὴν ἐφ’ ἑκάστῳ μηνὶ κάθαρσιν
<span class="lb" data-page="11.774" data-line="4" id="l11.774.4"></span>ἐξ ὑστερῶν καὶ τὴν ἐν μαστοῖς <span class="milestone ed2page" data-n="13.137" data-unit="ed2page" id="ed2page.13.137"></span>τοῦ γάλακτος
<span class="lb" data-page="11.774" data-line="5" id="l11.774.5"></span>γένεσιν. τοσόνδε μέντοι διαφέρουσιν καθ’ ὅσον θερμοτέρων
<span class="lb" data-page="11.774" data-line="6" id="l11.774.6"></span>τε καὶ τμητικωτέρων ἐνίοτε τὰ κατὰ τὰς μήτρας
<span class="lb" data-page="11.774" data-line="7" id="l11.774.7"></span>χρῄζει. καὶ γὰρ ἀνεστομῶσθαι δέονται μᾶλλον αἱ τῇδε φλέβες
<span class="lb" data-page="11.774" data-line="8" id="l11.774.8"></span>ἤπερ αἱ κατὰ τοὺς μαστοὺς, καὶ τοῦ αἵματος εὐρουστέρου
<span class="lb" data-page="11.774" data-line="9" id="l11.774.9"></span>χρῄζουσιν, ὡς ἂν μηδὲν αὐτῆς τῆς μήτρας συντελούσης
<span class="lb" data-page="11.774" data-line="10" id="l11.774.10"></span>εἰς τὴν φορὰν αὐτοῦ. πέμπεται γὰρ εἰς τὰς ἐν αὐτῇ
<span class="lb" data-page="11.774" data-line="11" id="l11.774.11"></span>φλέβας, οὐχ ἕλκεται τὰ καταμήνια. εἰς μαστοὺς δ’ οὐ
<span class="lb" data-page="11.774" data-line="12" id="l11.774.12"></span>πέμπεται μόνον, ἀλλὰ καὶ ἕλκεται, καὶ διὰ τοῦτο βραχυτέρας
<span class="lb" data-page="11.774" data-line="13" id="l11.774.13"></span>ἐπικουρίας ἐκ φαρμάκων προσδεῖται τὸ μὴ παραγενόμνον
<span class="lb" data-page="11.774" data-line="14" id="l11.774.14"></span>αὐτάρκως εἰς μαστοὺς αἷμα. καὶ ὅσα γε τὸ αἷμα
<span class="lb" data-page="11.774" data-line="15" id="l11.774.15"></span>ὑπέρχεσθαι προτρέπει, ταῦτα καὶ τὰς ἐλλιπεῖς καθάρσεις
<span class="lb" data-page="11.774" data-line="16" id="l11.774.16"></span>ὠφελεῖ. τὰς δ’ ἐπὶ πλέον βεβλαμμένας, ἢ καὶ παντάπασιν
<span class="lb" data-page="11.774" data-line="17" id="l11.774.17"></span>ἰσχομένας, οὐκέτ’ οὐδὲν τῶν τοιούτων ἰᾶται, ἀλλὰ βράθυ
<span class="pb" data-page="11.775" id="p11.775"></span>
<span class="lb" data-page="11.775" data-line="1" id="l11.775.1"></span>καὶ μεῖον ἴρις τε καὶ καλαμίνθη, καὶ γλήχων καὶ δίκταμον
<span class="lb" data-page="11.775" data-line="2" id="l11.775.2"></span>ἄσαρόν τε καὶ κόστος ἥ τε κασία και τὸ κιννάμωμον, ἄμωμόν
<span class="lb" data-page="11.775" data-line="3" id="l11.775.3"></span>τε καὶ ἀριστολοχία, καὶ τὸ βούνιον, ὅσα τ’ ἄλλα τοιαῦτα,
<span class="lb" data-page="11.775" data-line="4" id="l11.775.4"></span>τὰς παντελεῖς ἐπισχέσεις τῶν κατὰ μήτρας καθάρσεων ἰᾶται.
<span class="lb" data-page="11.775" data-line="5" id="l11.775.5"></span>τὰ γὰρ τοιαῦτα καὶ τοῖς οὔροις ποδηγεῖ. ἀλλὰ τῶν αὐτῶν
<span class="lb" data-page="11.775" data-line="6" id="l11.775.6"></span>δὴ τοῦτο μόνον οὐρητικῶν ὀνομαζομένων φαρμάκων διαλλάττει,
<span class="lb" data-page="11.775" data-line="7" id="l11.775.7"></span>τῷ μὴ ξηραίνειν ἰσχυρῶς. τὸ μὲν γὰρ θερμαίνειν ἐν
<span class="lb" data-page="11.775" data-line="8" id="l11.775.8"></span>τρισὶ γένεσι τῶν φαρμάκων κοινὸν, ὅσα γε τῇ τοῦ γάλακτος
<span class="lb" data-page="11.775" data-line="9" id="l11.775.9"></span>γενέσει συνεργεῖ, καὶ ὅσα ταῖς τῶν καταμηνίων τε καὶ
<span class="lb" data-page="11.775" data-line="10" id="l11.775.10"></span>οὔρων φοραῖς. διαφέρει δὲ τῷ τε ποσῷ τῆς θερμότητος
<span class="lb" data-page="11.775" data-line="11" id="l11.775.11"></span>καὶ τῷ τὰ μὲν ξηραίνειν, τὰ δὲ μή ὅσα μὲν γὰρ οὔτε ξηραίνει
<span class="lb" data-page="11.775" data-line="12" id="l11.775.12"></span>καὶ θερμαίνει μετρίως, εἰς γάλακτος γένεσιν χρηστά·
<span class="lb" data-page="11.775" data-line="13" id="l11.775.13"></span>τὰ δ’ ἐπὶ πλέον θερμαίνοντα, μὴ μέντοι γε ἰσχυρῶς ξηραίνοντα,
<span class="lb" data-page="11.775" data-line="14" id="l11.775.14"></span>ταῖς τῶν καταμηνίων φοραῖς ἀγαθά. οὔρησιν δὲ
<span class="lb" data-page="11.775" data-line="15" id="l11.775.15"></span>καὶ ταῦτα μὲν ἀμφότερα προτρέπει, καὶ πρὸς τοῦτο δὲ
<span class="lb" data-page="11.775" data-line="16" id="l11.775.16"></span>οὐδὲν ἧττον ὅσα θερμαίνει ξηραίνοντα. καὶ διὰ τοῦτο ἐξαιρέτως
<span class="lb" data-page="11.775" data-line="17" id="l11.775.17"></span>οὐρητικὰ τὰ τοιαῦτα κέκληται, οὐ διὰ τὸ μόνα κινεῖν
<span class="lb" data-page="11.775" data-line="18" id="l11.775.18"></span>τὴν οὔρησιν, ἀλλὰ τὸ μόνην ἄνευ τοῦ καταμήνια καὶ
<span class="pb" data-page="11.776" id="p11.776"></span>
<span class="lb" data-page="11.776" data-line="1" id="l11.776.1"></span>γάλα. πρὸς γὰρ αὖ τοῖς ἄλλοις οὐδὲ ταῖς ἐκ θώρακος καὶ
<span class="lb" data-page="11.776" data-line="2" id="l11.776.2"></span>πνεύμονος ἀναπτύσεσιν ἐπιτήδεια τὰ ξηραίνοντα. δεῖται γὰρ
<span class="lb" data-page="11.776" data-line="3" id="l11.776.3"></span>κᾀκεῖνα τέμνεσθαι μὲν, μὴ ξηραίνεσθαι δὲ, καθάπερ γε οἱ
<span class="lb" data-page="11.776" data-line="4" id="l11.776.4"></span>κατὰ νεφροὺς καὶ κύστιν λίθοι. λέλεκται δὲ ὑπὲρ τῶν τοιούτων
<span class="lb" data-page="11.776" data-line="5" id="l11.776.5"></span>φαρμάκων ἔμπροσθεν.
</p>
          </article>

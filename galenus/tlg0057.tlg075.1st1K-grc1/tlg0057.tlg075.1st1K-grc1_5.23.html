<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.23">
<span class="pb page1" data-page="11.776" id="p11.776"></span>
<span class="milestone ed1page page1" data-n="2.65" data-unit="ed1page" id="ed1page.2.65"></span>
<span class="milestone ed2page page1" data-n="13.137" data-unit="ed2page" id="ed2page.13.137"></span>
            <p>
<span class="lb" data-page="11.776" data-line="6" id="l11.776.6"></span>Ὥσπερ δὲ γάλακτος, οὕτω καὶ σπέρματος
<span class="lb" data-page="11.776" data-line="7" id="l11.776.7"></span>εἰώθασιν ὀνομάζειν ἔνια μὲν γεννητικὰ, καὶ τούτοις ἐναντία
<span class="lb" data-page="11.776" data-line="8" id="l11.776.8"></span>τὰ σβεστικὰ, προκλητικὰ δ’ ἕτερα, καὶ τούτοις ἐναντία τὰ
<span class="lb" data-page="11.776" data-line="9" id="l11.776.9"></span>ἐπισχετικά. γεννητικὰ μὲν οὖν ἐστι τὰ γεννῶντα τὸ μὴ πρότερον
<span class="lb" data-page="11.776" data-line="10" id="l11.776.10"></span>ὑπάρχον, σβεστικὰ δὲ τὰ φθείροντα· προκλητικὰ δὲ
<span class="lb" data-page="11.776" data-line="11" id="l11.776.11"></span>τὰ τὸ συνηθροισμένον ἐν βάθει πρὸς τοὐμφανὲς ἄγοντα,
<span class="lb" data-page="11.776" data-line="12" id="l11.776.12"></span>καὶ τούτοις ἐναντία τὰ ἐπισχετικά. γεννητικὰ μὲν οὖν σπέρματός
<span class="lb" data-page="11.776" data-line="13" id="l11.776.13"></span>ἐστιν ἐδέσματα ὅσα τρόφιμά τε ἅμα καὶ φυσώδη καὶ
<span class="lb" data-page="11.776" data-line="14" id="l11.776.14"></span>ταῖς ὅλαις οὐσίαις ἐστὶν οἰκεῖα· φάρμακα δ’ ὅσα πνευματώδη
<span class="lb" data-page="11.776" data-line="15" id="l11.776.15"></span>καὶ θερμά· σβεστικὰ δὲ τὰ ξηραίνοντα πάντα καὶ τὰ
<span class="lb" data-page="11.776" data-line="16" id="l11.776.16"></span>ψύχοντα πάντα καὶ ταῖς οὐσίαις ἐναντία, καὶ μὲν δὴ καὶ
<span class="lb" data-page="11.776" data-line="17" id="l11.776.17"></span>προκλητικὰ μὲν ὅσα φυσώδη τ’ ἐστὶ καὶ θερμὰ χωρὶς τοῦ
<span class="lb" data-page="11.776" data-line="18" id="l11.776.18"></span>ξηραίνειν, ἐπισχετικὰ δὲ τὰ ἐναντία. τῆς γὰρ τοῦ σπέρματος
<span class="pb" data-page="11.777" id="p11.777"></span>
<span class="lb" data-page="11.777" data-line="1" id="l11.777.1"></span>οὐσίας ἐκ χρηστοῦ περιττώματος ἐχούσης τὴν γένεσιν,
<span class="lb" data-page="11.777" data-line="2" id="l11.777.2"></span>οὔσης δὲ καὶ πνευματώδους, τρόφιμά τε ἅμα καὶ πνευματώδη
<span class="lb" data-page="11.777" data-line="3" id="l11.777.3"></span>χρὴ πάνθ’ ὑπάρχειν ὅσα γεννᾷν καὶ προκαλεῖσθαι δύνηται
<span class="lb" data-page="11.777" data-line="4" id="l11.777.4"></span>σπέρμα. βολβοὶ μὲν οὖν ἐρέβινθοί τε καὶ κύαμοι καὶ
<span class="lb" data-page="11.777" data-line="5" id="l11.777.5"></span>πολύποδες καὶ κῶνος <span class="milestone ed2page" data-n="13.138" data-unit="ed2page" id="ed2page.13.138"></span>ἐδέσματα πολύσπερμα λέγεται
<span class="lb" data-page="11.777" data-line="6" id="l11.777.6"></span>καὶ ἔστι· σκίγκος δὲ καὶ σατύριον φάρμακα. τροφαὶ δ’
<span class="lb" data-page="11.777" data-line="7" id="l11.777.7"></span>ἅμα καὶ φάρμακα πολύσπερμα τό τε τῆς λίνου σπέρμα καὶ
<span class="lb" data-page="11.777" data-line="8" id="l11.777.8"></span>τὸ εὔζωμον. ὅσα δὲ ψύχειν πέφυκεν ἐδέσματά τε καὶ φάρμακα,
<span class="lb" data-page="11.777" data-line="9" id="l11.777.9"></span>παχύνοντά τε καὶ πηγνύντα, καὶ στάσιμον ἐργαζόμενα
<span class="lb" data-page="11.777" data-line="10" id="l11.777.10"></span>τὸ σπέρμα, τὴν τῶν ἐπισχόντων αὐτὰ δύναμιν, οὐ τὴν
<span class="lb" data-page="11.777" data-line="11" id="l11.777.11"></span>τῶν φθειρόντων ἔχει. θριδακίναι μὲν γὰρ καὶ βλίτα καὶ
<span class="lb" data-page="11.777" data-line="12" id="l11.777.12"></span>ἀτραφάξυες καὶ κολοκυνθὶς καὶ μόρα καὶ μηλοπέπονές τε καὶ
<span class="lb" data-page="11.777" data-line="13" id="l11.777.13"></span>σίκυοι, ἤν τε καὶ πέπονες, ἤν τε καὶ μὴ πέπονες ὦσιν. ὅσα
<span class="lb" data-page="11.777" data-line="14" id="l11.777.14"></span>δὲ ξηραίνει, τὴν ἀρχὴν οὐδ’ ἐπιτρέπει γενέσθαι τὸ σπέρμα,
<span class="lb" data-page="11.777" data-line="15" id="l11.777.15"></span>κᾂν θερμὰ τὴν φύσιν ὑπάρχῃ, καθάπερ τὸ πήγανον. εἰ δὲ
<span class="lb" data-page="11.777" data-line="16" id="l11.777.16"></span>καὶ μὴ θερμαίνει, πολὺ μᾶλλον, ὡς ἡ νυμφαία. ταῦτα μέν
<span class="lb" data-page="11.777" data-line="17" id="l11.777.17"></span>γε καὶ κατὰ τὴν ἰδιότητα τῆς οὐσίας εὔλογον ἐναντίως
<span class="lb" data-page="11.777" data-line="18" id="l11.777.18"></span>ἔχειν σπέρματι. τὴν δ’ αὐτὴν ἀναλογίαν ἐδεσμάτων τε καὶ
<span class="pb" data-page="11.778" id="p11.778"></span>
<span class="lb" data-page="11.778" data-line="1" id="l11.778.1"></span>φαρμάκων ἐπί τε γάλακτός ἐστιν εὑρεῖν καὶ καταμηνίων.
<span class="lb" data-page="11.778" data-line="2" id="l11.778.2"></span>καθ’ ἕτερον δὲ τρόπον ὑπὸ ταὐτὸ πέπτωκε γένος αὐτοῖς
<span class="lb" data-page="11.778" data-line="3" id="l11.778.3"></span>ὅσα ταῖς ἐκ τῶν ἀναπνευστικῶν ὀργάνων ἀναπτύσεσι τιμωρεῖται
<span class="lb" data-page="11.778" data-line="4" id="l11.778.4"></span>καὶ ὅσα κινεῖν οὔρησιν πέφυκεν. ἅπαντα γὰρ ταῦτα
<span class="lb" data-page="11.778" data-line="5" id="l11.778.5"></span>λεπτυντικῆς<span class="milestone ed1page" data-n="2.66" data-unit="ed1page" id="ed1page.2.66"></span> ἐστι δυνάμεως, ὥσπερ οὖν τὰ ἐναντία παχυντικῆς.
<span class="lb" data-page="11.778" data-line="6" id="l11.778.6"></span>ἀλλὰ περὶ μὲν τῆς λεπτυντικῆς διαίτης ἰδίᾳ γέγραπται
<span class="lb" data-page="11.778" data-line="7" id="l11.778.7"></span>δηλουμένων οὐδὲν ἧττον ἐν ταὐτῷ βιβλίῳ καὶ τῶν
<span class="lb" data-page="11.778" data-line="8" id="l11.778.8"></span>παχυνόντων. τὰ δὲ λεπτύνοντα καὶ παχύνοντα φάρμακα τῶν
<span class="lb" data-page="11.778" data-line="9" id="l11.778.9"></span>ἐφεξῆς τῶνδε τριῶν βιβλίων ἐκλέγου, ἐπὶ μὲν τῶν λεπτυνόντων
<span class="lb" data-page="11.778" data-line="10" id="l11.778.10"></span>σκοπὸν ἔχων τὰ θερμότητα καὶ λεπτομέρειαν ἔχοντα,
<span class="lb" data-page="11.778" data-line="11" id="l11.778.11"></span>ἐπὶ δὲ τῶν παχυνόντων τὰ ἐναντία. δέδεικται γὰρ ἡμῖν ἐν
<span class="lb" data-page="11.778" data-line="12" id="l11.778.12"></span>τοῖς ἔμπροσθεν ὡς ἰδία τίς ἐστιν ἡ τῶν λεπτομερῶν φαρμάκων
<span class="lb" data-page="11.778" data-line="13" id="l11.778.13"></span>φύσις οὐ μόνον τοῖς θερμαίνουσιν ὑπάρχουσα. κατὰ
<span class="lb" data-page="11.778" data-line="14" id="l11.778.14"></span>ταὐτὰ δὲ καὶ ἡ τῶν παχυμερῶν οὐ μόνον τοῖς ψύχουσιν·
<span class="lb" data-page="11.778" data-line="15" id="l11.778.15"></span>ὥσπερ δὲ καὶ ἐπὶ τῶν τοιούτων ἀναλογία τις ἐν ταῖς δυνάμεσιν
<span class="lb" data-page="11.778" data-line="16" id="l11.778.16"></span>ὑπάρχει, κατὰ τὸν αὐτὸν τρόπον ἐπὶ πάντων ζητεῖν,
<span class="lb" data-page="11.778" data-line="17" id="l11.778.17"></span>εἰ καὶ μὴ κείμενον ὄνομα τύχῃ. λέγονται γοῦν τινες
<span class="lb" data-page="11.778" data-line="18" id="l11.778.18"></span>ὀξυδορκικαὶ δυνάμεις αἱ τοὺς ὀφθαλμοὺς, ἐπειδὰν μηδὲν ﻿
<span class="pb" data-page="11.779" id="p11.779"></span>
<span class="lb" data-page="11.779" data-line="1" id="l11.779.1"></span>ἔχοντες αἰσθητὸν πάθημα φαύλως ἐνεργῶσιν, ἐπανορθούμεναι.
<span class="lb" data-page="11.779" data-line="2" id="l11.779.2"></span>καὶ χρὴ δηλονότι καὶ κατὰ τὰ ὦτα καὶ τὰς ῥῖνας
<span class="lb" data-page="11.779" data-line="3" id="l11.779.3"></span>ἑκάστην τε τῶν ἄλλων αἰσθήσεων ἀνάλογον ὑπάρχειν τινὰ
<span class="lb" data-page="11.779" data-line="4" id="l11.779.4"></span>τοιαύτην δύναμιν, οὐ μὴν ὠνόμασταί γε ὀξυήκοός τις δύναμις,
<span class="lb" data-page="11.779" data-line="5" id="l11.779.5"></span>ὥσπερ οὐδὲ κατὰ τὴν ὄσφρησιν ἢ τὴν γεῦσιν ἢ τὴν
<span class="lb" data-page="11.779" data-line="6" id="l11.779.6"></span>ἁφὴν, καίτοι γε ἐν αὐτοῖς τοῖς αἰσθητοῖς πράγμασιν ἀναλόγως
<span class="lb" data-page="11.779" data-line="7" id="l11.779.7"></span>ὑπαρχούσης. εἰ δ’ ἐπὶ πλέον ἐκτείνοι τις τὴν ὁμοιότητα,
<span class="lb" data-page="11.779" data-line="8" id="l11.779.8"></span>καὶ καθ’ ἕκαστον ἡμῶν μόριον ἀναγκαῖον εἶναι τοιαύτην
<span class="lb" data-page="11.779" data-line="9" id="l11.779.9"></span>τινὰ δύναμιν φαρμάκων, ὑφ’ ἧς δηλονότι βέλτιον γίγνεται
<span class="lb" data-page="11.779" data-line="10" id="l11.779.10"></span>τὸ τοῦ μέρους ἔργον, ὥσπερ, εἰ οὕτως ἔτυχε, τὸ τῆς
<span class="lb" data-page="11.779" data-line="11" id="l11.779.11"></span>γαστρός. ἔστι γὰρ οὖν κᾀνταῦθα πολλάκις εὑρεῖν ἀτονίαν
<span class="lb" data-page="11.779" data-line="12" id="l11.779.12"></span>τινὰ τοιαύτην αὐτῆς, οἵα κατ’ ὀφθαλμούς ἐστιν ἡ ἀμβλυωπία,
<span class="lb" data-page="11.779" data-line="13" id="l11.779.13"></span>μήτε φλεγμαίνοντας μήτε ῥευματιζομένους μήθ’ ἡλκωμένους
<span class="lb" data-page="11.779" data-line="14" id="l11.779.14"></span>μήτ’ ἄλλο τι φανερὸν ἔχοντας κακόν. καὶ δὴ καὶ τὰ
<span class="lb" data-page="11.779" data-line="15" id="l11.779.15"></span>φάρμακα τὴν τοιαύτην διάθεσιν τῆς γαστρὸς ἐπανορθούμενα
<span class="lb" data-page="11.779" data-line="16" id="l11.779.16"></span>κέκληται πεπτικὰ, τῷ μὲν σχήματι τῆς προσηγορίας οὐκ
<span class="pb" data-page="11.780" id="p11.780"></span>
<span class="lb" data-page="11.780" data-line="1" id="l11.780.1"></span>ἀνάλογον ἔχοντα τοῖς ὀξυδορκικοῖς, τῷ δ’ ἔργῳ καὶ τῇ δυνάμει
<span class="lb" data-page="11.780" data-line="2" id="l11.780.2"></span>παραπλήσια.
</p>
          </article>

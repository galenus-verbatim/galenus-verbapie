<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.24">
<span class="pb page1" data-page="11.780" id="p11.780">ㅤ</span>
<span class="milestone ed1page page1" data-n="2.66" data-unit="ed1page" id="ed1page.2.66">ㅤ</span>
<span class="milestone ed2page page1" data-n="13.138" data-unit="ed2page" id="ed2page.13.138">ㅤ</span>
            <p>
<span class="lb" data-page="11.780" data-line="3" id="l11.780.3">ㅤ</span>Ἐπεὶ δὲ καὶ ἀπὸ μορίων τοῦ σώματος
<span class="lb" data-page="11.780" data-line="4" id="l11.780.4">ㅤ</span>τινὰς ἐλέγομεν ὠνομάσθαι δυνάμεις, οὐ χεῖρον ἂν εἴη καὶ
<span class="lb" data-page="11.780" data-line="5" id="l11.780.5">ㅤ</span>περὶ τούτων διελθεῖν. οὔτε γὰρ, <span class="milestone ed2page" data-n="13.139" data-unit="ed2page" id="ed2page.13.139">ㅤ</span>ὡς ἂν οἰηθείη τις,
<span class="lb" data-page="11.780" data-line="6" id="l11.780.6">ㅤ</span>ἐπὶ πάντων ἁρμόττουσι τῶν παθῶν τοῦ μέρους οὔτ’ ἐφ’
<span class="lb" data-page="11.780" data-line="7" id="l11.780.7">ㅤ</span>ἑνὸς οὕτω τινὸς ὡς ἕτερον ὀνῆσαι μηδὲν, ἀλλ’ ἤτοι τὸ πλειστάκις,
<span class="lb" data-page="11.780" data-line="8" id="l11.780.8">ㅤ</span>ἢ τῷ μάλιστα ἐνεργεῖν ἐπὶ τοῦδέ τινος τοῦ μέρους,
<span class="lb" data-page="11.780" data-line="9" id="l11.780.9">ㅤ</span>ἀπ’ αὐτοῦ τὴν προσηγορίαν ἔσχον. ὀφθαλμικαὶ μὲν, ἐπειδὴ
<span class="lb" data-page="11.780" data-line="10" id="l11.780.10">ㅤ</span>καὶ μάλιστα καὶ πλειστάκις ἐπ’ ὀφθαλμῶν αὐταῖς χρώμεθα,
<span class="lb" data-page="11.780" data-line="11" id="l11.780.11">ㅤ</span>καθάπερ τῷ γε διὰ ῥόδων κολλυρίῳ καὶ τῷ διὰ πομφόλυγος
<span class="lb" data-page="11.780" data-line="12" id="l11.780.12">ㅤ</span>καὶ τῷ κνίκῳ προσαγορευομένῳ καὶ τῷ λιβανίῳ καὶ
<span class="lb" data-page="11.780" data-line="13" id="l11.780.13">ㅤ</span>τοῖς ἄλλοις ἅπασιν, οἷς ἔνεστι μὲν χρήσασθαι καὶ ὤτων πασχόντων
<span class="lb" data-page="11.780" data-line="14" id="l11.780.14">ㅤ</span>καὶ στομάτων καὶ ῥινὸς αἰδοίου τε καὶ ἕδρας, οὐ
<span class="lb" data-page="11.780" data-line="15" id="l11.780.15">ㅤ</span>μὴν οὔθ’ οὕτω πολλάκις οὔθ’ οὕτως ὠφελίμως. ἡπατικὰς
<span class="lb" data-page="11.780" data-line="16" id="l11.780.16">ㅤ</span>δ’ αὖ καὶ σπληνικὰς καὶ πλευριτικὰς καὶ στομαχικὰς, ἐπειδὴ
<span class="lb" data-page="11.780" data-line="17" id="l11.780.17">ㅤ</span>καὶ ταύτας, ἕκαστον τῶν εἰρημένων ὠφελούσας ὁρῶμεν
<span class="lb" data-page="11.780" data-line="18" id="l11.780.18">ㅤ</span>μάλιστά τε καὶ πλειστάκις. ἥτις δ’ αἰτία τῆς ὠφελείας
<span class="pb" data-page="11.781" id="p11.781">ㅤ</span>
<span class="lb" data-page="11.781" data-line="1" id="l11.781.1">ㅤ</span>ἐστὶν, ἐν τῇ τῆς θεραπευτικῆς μεθόδου πραγματείᾳ ῥηθήσεται,
<span class="lb" data-page="11.781" data-line="2" id="l11.781.2">ㅤ</span>καθ’ ἣν καὶ τἄλλα πάντα περὶ τῆς τῶν φαρμάκων
<span class="lb" data-page="11.781" data-line="3" id="l11.781.3">ㅤ</span>χρήσεως ἐπέξιμεν, ὥστ’ οὐδὲν ἔτι μηκύνειν ἐνταῦθα, πλὴν
<span class="lb" data-page="11.781" data-line="4" id="l11.781.4">ㅤ</span>εἴπερ ἄρα περὶ τῆς τῶν ὀνομάτων βραχὺ ἐπισημήνασθαι
<span class="lb" data-page="11.781" data-line="5" id="l11.781.5">ㅤ</span>χρήσεως, ἣν ἄλλοι τέ τινες τῶν νεωτέρων ἰατρῶν ἐποιήσαντο
<span class="lb" data-page="11.781" data-line="6" id="l11.781.6">ㅤ</span>καινοτομοῦντες, οὐχ ἥκιστα δὲ καὶ οἱ καλούμενοι
<span class="lb" data-page="11.781" data-line="7" id="l11.781.7">ㅤ</span>μεθοδικοί.
</p>
          </article>

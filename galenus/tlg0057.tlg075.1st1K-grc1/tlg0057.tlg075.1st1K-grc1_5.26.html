<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.26">
<span class="pb page1" data-page="11.784" id="p11.784">ㅤ</span>
<span class="milestone ed1page page1" data-n="2.66" data-unit="ed1page" id="ed1page.2.66">ㅤ</span>
<span class="milestone ed2page page1" data-n="13.140" data-unit="ed2page" id="ed2page.13.140">ㅤ</span>
            <p>
<span class="lb" data-page="11.784" data-line="3" id="l11.784.3">ㅤ</span>Τὰς μὲν οὖν ἐναντίας δυνάμεις ἐκ τῶν
<span class="lb" data-page="11.784" data-line="4" id="l11.784.4">ㅤ</span>ἔργων κριτέον, ὥσπερ ἐν ὅλῳ τῷδε τῷ γράμματι πολλάκις
<span class="lb" data-page="11.784" data-line="5" id="l11.784.5">ㅤ</span>ἐδείξαμεν, ἐμπλαστικάς τέ τινας εἰπόντες εἶναι δυνάμεις ἐναντίας
<span class="lb" data-page="11.784" data-line="6" id="l11.784.6">ㅤ</span>ταῖς ῥυπτικαῖς, ἐκφρακτικάς τε ταῖς ἐμφρακτικαῖς, καὶ
<span class="lb" data-page="11.784" data-line="7" id="l11.784.7">ㅤ</span>μαλακτικὰς ταῖς σκληρυνούσαις, καὶ χαλαστικὰς ταῖς συντεινούσαις.
<span class="lb" data-page="11.784" data-line="8" id="l11.784.8">ㅤ</span>στυπτικὰς γὰρ, ἢ δριμείας ἢ πικρὰς ἢ γλυκείας ἢ
<span class="lb" data-page="11.784" data-line="9" id="l11.784.9">ㅤ</span>ὀξείας οὐ δυνάμεις φαρμάκων, ἀλλὰ γευστὰς ποιότητας ἐδείκνυμεν
<span class="lb" data-page="11.784" data-line="10" id="l11.784.10">ㅤ</span>οὔσας, ὥστε ἢ οὐ ζητητέον ὅλως ἐν ταύταις τὴν
<span class="lb" data-page="11.784" data-line="11" id="l11.784.11">ㅤ</span>ἐναντίωσιν, ἢ οὐχ ὡς ἐν δυνάμεσι ζητητέον. ὁ σκοπὸς δὲ
<span class="lb" data-page="11.784" data-line="12" id="l11.784.12">ㅤ</span>κᾀν ταύταις διττὸς, αἵ τ’ ἐνέργειαι καὶ αἱ κράσεις αὐτῶν.
<span class="lb" data-page="11.784" data-line="13" id="l11.784.13">ㅤ</span>ἐνέργειαι μὲν ἐν τῷ πυκνοῦν καὶ ἀραιοῦν ἢ ἐπισπᾶσθαί τι
<span class="lb" data-page="11.784" data-line="14" id="l11.784.14">ㅤ</span>τῶν ἐκ τοῦ βάθους, ἢ ἀπωθεῖσθαι, παχύνειν τε τὰς ὕλας,
<span class="lb" data-page="11.784" data-line="15" id="l11.784.15">ㅤ</span>ἢ λεπτύνειν, ἢ φράττειν τε τοὺς πόρους ἢ ἐκφράττεν. αἱ
<span class="lb" data-page="11.784" data-line="16" id="l11.784.16">ㅤ</span>κράσεις δὲ κατὰ τὸ θερμόν τε καὶ ψυχρὸν, ὑγρόν τε καὶ
<span class="lb" data-page="11.784" data-line="17" id="l11.784.17">ㅤ</span>ξηρὸν, <span class="milestone ed1page" data-n="2.67" data-unit="ed1page" id="ed1page.2.67">ㅤ</span>ὑπὲρ ὧν αὐτάρκως ἁπάντων τῷ τετάρτῳ βιβλίῳ
<span class="pb" data-page="11.785" id="p11.785">ㅤ</span>
<span class="lb" data-page="11.785" data-line="1" id="l11.785.1">ㅤ</span>διῄρηται, δεικνύντων ἡμῶν ὡς τὸ μὲν στῦφον γεῶδές
<span class="lb" data-page="11.785" data-line="2" id="l11.785.2">ㅤ</span>τέ ἐστι καὶ ψυχρὸν, τὸ δὲ ὀξὺ λεπτομερὲς ψυχρὸν, τὸ δὲ πικρὸν
<span class="lb" data-page="11.785" data-line="3" id="l11.785.3">ㅤ</span>γεῶδες λεπτομερὲς, τὸ δὲ ἄνευ τινὸς ἐπισήμου ποιότητος
<span class="lb" data-page="11.785" data-line="4" id="l11.785.4">ㅤ</span>ψυχρὸν ὑδατῶδες. οὕτω μὲν καὶ τὸ μὲν δριμὺ πυρῶδες
<span class="lb" data-page="11.785" data-line="5" id="l11.785.5">ㅤ</span>ἐδείκνυτο, τὸ δ’ ἁλυκὸν γεῶδες θερμὸν, οὐ μὴν ἤδη γέ
<span class="lb" data-page="11.785" data-line="6" id="l11.785.6">ㅤ</span>πω πυρῶδες. ὡσαύτως δὲ καὶ τὸ γλυκὺ θερμὸν μὲν, ἀλλ’
<span class="lb" data-page="11.785" data-line="7" id="l11.785.7">ㅤ</span>οὐδέπω καυστικόν. ὅσα δ’ ἐλαιώδη πάνθ’ ὑδατώδη τε
<span class="lb" data-page="11.785" data-line="8" id="l11.785.8">ㅤ</span>ἐστι καὶ ἀερώδη, εἵπετο δὲ δήπου καὶ τὰ ἔργα ταῖς κράσεσιν
<span class="lb" data-page="11.785" data-line="9" id="l11.785.9">ㅤ</span>αὐτῶν. τὸ μὲν γὰρ στῦφον συνάγειν καὶ πιλεῖν καὶ
<span class="lb" data-page="11.785" data-line="10" id="l11.785.10">ㅤ</span>πυκνοῦν καὶ ἀποκρούεσθαι καὶ παχύνειν, ἔτι τε πρὸ τούτων
<span class="lb" data-page="11.785" data-line="11" id="l11.785.11">ㅤ</span>ἁπάντων ψύχειν καὶ ξηραίνειν πέφυκεν, τὸ δ’ ὀξὺ
<span class="lb" data-page="11.785" data-line="12" id="l11.785.12">ㅤ</span>τέμνειν καὶ διαιρεῖν καὶ λεπτύνειν, ἐκφράττειν τε καὶ διακαθαίρειν
<span class="lb" data-page="11.785" data-line="13" id="l11.785.13">ㅤ</span>ἄνευ τοῦ θερμαίνειν, τὸ δὲ δριμὺ παραπλησίως
<span class="lb" data-page="11.785" data-line="14" id="l11.785.14">ㅤ</span>μὲν ὀξεῖ δρᾷν, κατά γε τὸ διαλεπτύνειν τε καὶ διακαθαίρειν.
<span class="lb" data-page="11.785" data-line="15" id="l11.785.15">ㅤ</span>διαφέρει δὲ τῷ τὸ μὲν ὀξὺ ψύχειν, τὸ δὲ δριμὺ θερμαίνειν,
<span class="lb" data-page="11.785" data-line="16" id="l11.785.16">ㅤ</span>καὶ προσέτι τῷ τὸ μὲν ἀποκρούεσθαι, τὸ δ’ ἐπισπᾶσθαι
<span class="lb" data-page="11.785" data-line="17" id="l11.785.17">ㅤ</span>καὶ διαφορεῖν. οὕτω δὲ καὶ τὸ μὲν πικρὸν διακαθαίρει
<span class="lb" data-page="11.785" data-line="18" id="l11.785.18">ㅤ</span>τε τοὺς πόρους καὶ διαῤῥύπτει καὶ λεπτύνει καὶ
<span class="pb" data-page="11.786" id="p11.786">ㅤ</span>
<span class="lb" data-page="11.786" data-line="1" id="l11.786.1">ㅤ</span>τέμνει τὸ πάχος τῶν χυμῶν ἄνευ φανερᾶς θερμότητος. τὸ
<span class="lb" data-page="11.786" data-line="2" id="l11.786.2">ㅤ</span>δ’ ὑδατῶδες ψυχρὸν παχύνει καὶ συνίστησι καὶ συνάγει
<span class="lb" data-page="11.786" data-line="3" id="l11.786.3">ㅤ</span>καὶ πιλεῖ καὶ νεκροῖ καὶ ναρκοῖ. <span class="milestone ed2page" data-n="13.141" data-unit="ed2page" id="ed2page.13.141">ㅤ</span>τὸ δὲ δριμὺ λεπτύνει,
<span class="lb" data-page="11.786" data-line="4" id="l11.786.4">ㅤ</span>διακαθαίρει, διαφορεῖ καὶ ἐκρήσσει καὶ ἐπισπᾶται καὶ
<span class="lb" data-page="11.786" data-line="5" id="l11.786.5">ㅤ</span>ἐσχαροῖ. τὸ δὲ ἁλυκὸν συνάγει καὶ σφίγγει, ταριχεύει, ξηραίνει
<span class="lb" data-page="11.786" data-line="6" id="l11.786.6">ㅤ</span>χωρὶς ἐπισήμου θερμότητος ἢ ψύξεως. τὸ δὲ γλυκὺ
<span class="lb" data-page="11.786" data-line="7" id="l11.786.7">ㅤ</span>πέττει, χαλᾷ, ἀραιοῖ. τὸ δ’ ἐλαιῶδες ὑγραίνει, μαλάττει,
<span class="lb" data-page="11.786" data-line="8" id="l11.786.8">ㅤ</span>χαλᾷ. ῥᾴδιον οὖν ἤδη τοῖς εἰρημένοις σταθμώμενον ἐξευρίσκειν,
<span class="lb" data-page="11.786" data-line="9" id="l11.786.9">ㅤ</span>τῶν χυμῶν ὅσοι τε ταῖς κράσεσιν καὶ ὅσοι τοῖς
<span class="lb" data-page="11.786" data-line="10" id="l11.786.10">ㅤ</span>ἔργοις εἰσὶν ἐναντίοι.
</p>
          </article>

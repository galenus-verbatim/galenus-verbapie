<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.3">
<span class="pb page1" data-page="11.713" id="p11.713"></span>
<span class="milestone ed1page page1" data-n="2.56" data-unit="ed1page" id="ed1page.2.56"></span>
<span class="milestone ed2page page1" data-n="13.116" data-unit="ed2page" id="ed2page.13.116"></span>
            <p>
<span class="lb" data-page="11.713" data-line="11" id="l11.713.11"></span>Ἔστι δὲ τὰ μὲν ἄλλα σύμπαντα τὰ πρόσθεν
<span class="lb" data-page="11.713" data-line="12" id="l11.713.12"></span>εἰρημένα διὰ τῶν δ΄ ὑπομνημάτων αὐτῆς τῆς περὶ
<span class="lb" data-page="11.713" data-line="13" id="l11.713.13"></span>τῶν φαρμάκων θεωρίας ἴδια, πλὴν εἴ που κατὰ κοινωνίαν ὁ
<span class="lb" data-page="11.713" data-line="14" id="l11.713.14"></span>λόγος ἥψατο μεθόδου θεραπευτικῆς. ὁ δὲ νῦν ἐνεστὼς ἐκείνης
<span class="lb" data-page="11.713" data-line="15" id="l11.713.15"></span>μᾶλλον οἰκεῖός ἐστιν, ὥστ’ ἐγὼ πολλάκις ἐβουλευσάμην
<span class="lb" data-page="11.713" data-line="16" id="l11.713.16"></span>ὑπερβῆναι τελέως αὐτόν. ἀλλ’ ὅτι τε προγυμνάζειν ἔδοξέ
<span class="lb" data-page="11.713" data-line="17" id="l11.713.17"></span>μοι τοὺς μέλλοντας ἀκολουθήσειν τοῖς τῆς θεραπευτικῆς
<span class="lb" data-page="11.713" data-line="18" id="l11.713.18"></span>μεθόδου λογισμοῖς, οἵ τε πλεῖστοι τῶν ἑταίρων καὶ μάλιστα ﻿
<span class="pb" data-page="11.714" id="p11.714"></span>
<span class="lb" data-page="11.714" data-line="1" id="l11.714.1"></span>οἷς χαριζόμενος ἐπὶ τήνδε τὴν πραγματείαν ἧκον, οὕτως
<span class="lb" data-page="11.714" data-line="2" id="l11.714.2"></span>ἠξίωσάν με διαπρᾶξαι, διὰ τοῦτο μεταχειριοῦμαι τὸν λόγον ἐν
<span class="lb" data-page="11.714" data-line="3" id="l11.714.3"></span>τῷδε τῷ γράμματι, τὴν ἀρχὴν ἀπὸ τῶν διαπυϊσκόντων τε
<span class="lb" data-page="11.714" data-line="4" id="l11.714.4"></span>καὶ μαλαττόντων ποιησάμενος. ἐπειδὴ θερμὰ μέν ἐστιν ἀμφότερα
<span class="lb" data-page="11.714" data-line="5" id="l11.714.5"></span>καὶ ὑγρὰ, καθ’ ἕτερον μὴν ἑκάτερον τρόπον. τὰ μὲν
<span class="lb" data-page="11.714" data-line="6" id="l11.714.6"></span>γὰρ ὡς ὁμοιοτάτην τῷ διαπυϊσκομένῳ σώματι θερμότητα
<span class="lb" data-page="11.714" data-line="7" id="l11.714.7"></span>γεννῶντα πρὸς τῷ μήτ’ ἀφαιρεῖν τι τῆς οὔσης ἐν αὐτῷ ὑγρότητος
<span class="lb" data-page="11.714" data-line="8" id="l11.714.8"></span>μήτε προστιθέναι, τὰ δ’ ὡς καὶ πλέονα τῆς κατὰ
<span class="lb" data-page="11.714" data-line="9" id="l11.714.9"></span>φύσιν ἀνάπτοντα καὶ συνάγοντά τι τῆς ὑγρότητος. ἀλλ’ ἡ
<span class="lb" data-page="11.714" data-line="10" id="l11.714.10"></span>μὲν τῶν διαπυϊσκόντων ἔννοια σαφής τε ἅμα καὶ γνώριμος
<span class="lb" data-page="11.714" data-line="11" id="l11.714.11"></span>ὑπάρχει πᾶσιν. εἰς πῦον γάρ ἐστιν ἡ διαπύησις μεταβολή.
</p>
          </article>

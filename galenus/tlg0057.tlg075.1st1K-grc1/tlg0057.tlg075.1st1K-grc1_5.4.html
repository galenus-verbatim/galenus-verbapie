<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.4">
<span class="pb page1" data-page="11.714" id="p11.714"></span>
<span class="milestone ed1page page1" data-n="2.56" data-unit="ed1page" id="ed1page.2.56"></span>
<span class="milestone ed2page page1" data-n="13.116" data-unit="ed2page" id="ed2page.13.116"></span>
            <p>
<span class="lb" data-page="11.714" data-line="12" id="l11.714.12"></span>Περὶ δὲ τῶν μαλαττόντων φαρμάκων καὶ
<span class="lb" data-page="11.714" data-line="13" id="l11.714.13"></span>αὐτῆς τῆς διαμαλάξεως οὐκέθ’ ἁπλῶς οὕτως εἰπεῖν ἐγχωρεῖ,
<span class="lb" data-page="11.714" data-line="14" id="l11.714.14"></span>διότι μηδὲ περὶ τοῦ σκληροῦ καὶ μαλακοῦ σώματος. εἴ γε
<span class="lb" data-page="11.714" data-line="15" id="l11.714.15"></span>δὴ τὸ μὲν ἁπλῶς σκληρὸν λέγεται καθάπερ ἡ γῆ, τὸ δὲ κατ’
<span class="lb" data-page="11.714" data-line="16" id="l11.714.16"></span>ἐπικράτειαν, ὡς ὄνυξ καὶ πλῆκτρον καὶ κέρας, τὸ δὲ πρὸς
<span class="lb" data-page="11.714" data-line="17" id="l11.714.17"></span>τὸ σύμμετρον ὁμογενὲς ἢ ὁμοειδὲς, παραβαλόντα ὡς τόδε τι
<span class="lb" data-page="11.714" data-line="18" id="l11.714.18"></span>ζῶον, οἷον ἐλέφας, ἢ ὅδε τις ἄνθρωπος, οἷον ὁ Ἡρακλῆς, τὸ
<span class="pb" data-page="11.715" id="p11.715"></span>
<span class="lb" data-page="11.715" data-line="1" id="l11.715.1"></span>δὲ πρὸς ὁτιοῦν παραβαλλόμενον, ὡς ὁ Διογένης πρὸς τὸν Ἀριστοτέλη.
<span class="lb" data-page="11.715" data-line="2" id="l11.715.2"></span><span class="milestone ed2page" data-n="13.117" data-unit="ed2page" id="ed2page.13.117"></span>κατὰ δὲ τὸν αὐτὸν τρόπον λέγεται καὶ τὸ
<span class="lb" data-page="11.715" data-line="3" id="l11.715.3"></span>μαλακὸν ἢ ὡς ἄκρως τοιοῦτον ἢ κατ’ ἐπικράτειαν ἢ πρὸς
<span class="lb" data-page="11.715" data-line="4" id="l11.715.4"></span>τὸ σύμμετρον ὁμογενὲς ἢ ὁμοειδὲς ἢ πρὸς ὁτιοῦν τὸ ἐπιτυχόν.
<span class="lb" data-page="11.715" data-line="5" id="l11.715.5"></span>ὅτι δὲ καὶ τριχῶς ἐγχωρεῖ λέγειν τὰ τοιαῦτα πάντα, τὰ
<span class="lb" data-page="11.715" data-line="6" id="l11.715.6"></span>μὲν ὡς ἀμίκτους τε καὶ ἄκρας ἔχοντα τὰς ποιότητας, ἀφ’
<span class="lb" data-page="11.715" data-line="7" id="l11.715.7"></span>ὧν παρονομάζεται, τὰ δὲ ὡς πρὸς τὸ σύμμετρον ὁμογενὲς ἢ
<span class="lb" data-page="11.715" data-line="8" id="l11.715.8"></span>ὁμοειδὲς, τὰ δ’ ὡς πρὸς ὁτιοῦν τὸ ἐπιτυχὸν παραβαλλόμενα,
<span class="lb" data-page="11.715" data-line="9" id="l11.715.9"></span>καὶ ὡς οὐδέν διήνεγκεν ἢ ἐκείνως ἢ οὕτως εἰπεῖν, ἔτι ἐπιδέδεικταί
<span class="lb" data-page="11.715" data-line="10" id="l11.715.10"></span>μοι πολλάκις. ἐάσαντες οὖν τὰ λοιπὰ πάντα σημαινόμενα
<span class="lb" data-page="11.715" data-line="11" id="l11.715.11"></span>περὶ τῶν πρὸς τὸν ἄριστα κατεσκευασμένον ἄνθρωπον
<span class="lb" data-page="11.715" data-line="12" id="l11.715.12"></span>ἐπισκεψώμεθα μαλακῶν καὶ σκληρῶν, ὃν δὴ κανόνα
<span class="lb" data-page="11.715" data-line="13" id="l11.715.13"></span>καὶ μέτρον ἐποιησάμεθα τῶν οὕτω λεγομένων ἁπάντων, οὐδὲ
<span class="lb" data-page="11.715" data-line="14" id="l11.715.14"></span>τούτου πρὸς τὸ ἐπιτυχὸν μόριον, οἷον ὀστοῦν ἢ πιμελὴν,
<span class="lb" data-page="11.715" data-line="15" id="l11.715.15"></span>ἀλλὰ τὸ μέσον τῇ κράσει, τὸ δέρμα καὶ τούτου μάλιστα τὸ
<span class="lb" data-page="11.715" data-line="16" id="l11.715.16"></span>κατὰ τὰς χεῖρας, ἵνα περ ἡ ἁπτικὴ δύναμις ἀκριβοῦται·
<span class="lb" data-page="11.715" data-line="17" id="l11.715.17"></span>συμβαίνει δ’ εἰς ταὐτὸ καὶ τὸ κατ’ ἐπικράτησιν, ὡς πρὸς
<span class="lb" data-page="11.715" data-line="18" id="l11.715.18"></span>τὴν ὅλην οὐσίαν, οὕτως ὀνομάζεσθαι μαλακὸν ἢ σκληρὸν,
<span class="pb" data-page="11.716" id="p11.716"></span>
<span class="lb" data-page="11.716" data-line="1" id="l11.716.1"></span>ἐπειδὴ μεσότης τίς ἐστιν ἡμῶν ἡ ἁφὴ, καθ’ ὃ καὶ Ἀριστοτέλης
<span class="lb" data-page="11.716" data-line="2" id="l11.716.2"></span>ἐδίδασκεν. οὕτω δέ πως καὶ ὁ Πλάτων ἔοικε γιγνώσκειν
<span class="lb" data-page="11.716" data-line="3" id="l11.716.3"></span>ὅταν ἔφη· σκληρὰ μὲν ὅσοις ἂν ἡμῶν σὰρξ ὑπείκῃ,
<span class="lb" data-page="11.716" data-line="4" id="l11.716.4"></span>μαλακὰ δ’ ὅσα ἂν ὑπείκῃ τῇ σαρκί. τὸ γὰρ δέρμα τοῦ ἀνθρώπου
<span class="lb" data-page="11.716" data-line="5" id="l11.716.5"></span>κατ’ αὐτὸ τοῦτο τὸ σύγγραμμα τὸν Τίμαιον ἐδείκνυεν
<span class="lb" data-page="11.716" data-line="6" id="l11.716.6"></span>εἶναι τῷ γένει σάρκα. καὶ μὲν δὴ καὶ Ἀριστοτέλης,
<span class="lb" data-page="11.716" data-line="7" id="l11.716.7"></span>ὅταν εἶπε μαλακὸν μὲν εἶναι τὸ ὑπεῖκον εἰς αὐτὸ, σκληρὸν
<span class="lb" data-page="11.716" data-line="8" id="l11.716.8"></span>δὲ τὸ μὴ ὑπεῖκον, ὡσαύτως ἔοικεν ἀποφαίνεσθαι τῷ Πλάτωνι,
<span class="lb" data-page="11.716" data-line="9" id="l11.716.9"></span>καὶ μάλιστα ὅτι πρὸς τὴν ἁφὴν τὰ τοιαῦτα κρίνεσθαί
<span class="lb" data-page="11.716" data-line="10" id="l11.716.10"></span>φησιν, ὡς πρὸς μεσότητα. τὸ δὲ ἐν τῇ πρὸς ὁτιοῦν
<span class="lb" data-page="11.716" data-line="11" id="l11.716.11"></span>παραβολῇ σκληρὸν ἢ μαλακὸν ἐν τῷ μᾶλλον ἢ ἧττον ὑπείκειν
<span class="lb" data-page="11.716" data-line="12" id="l11.716.12"></span>ἢ μὴ ὑπείκειν φαίνεται κρίνεσθαι. καὶ δὴ καὶ αὐτὸ τὸ
<span class="lb" data-page="11.716" data-line="13" id="l11.716.13"></span>δέρμα τὸ ἡμέτερον ἢ τὸν μῦν ἤ τι μόριον ἕτερον, ὅταν
<span class="lb" data-page="11.716" data-line="14" id="l11.716.14"></span>εἴπωμεν ἐσκληρύνθαι, τῇ κατὰ φύσιν αὐτοῦ καταστάσει τὴν
<span class="lb" data-page="11.716" data-line="15" id="l11.716.15"></span>ἐπίκτητον διάθεσιν παραβάλλοντες οὕτως ὀνομάζομεν. ἔστι
<span class="lb" data-page="11.716" data-line="16" id="l11.716.16"></span>δὲ δήπου τῶν οὕτως ἐχόντων σωμάτων ἡ εἰς τὸ κατὰ φύσιν
<span class="lb" data-page="11.716" data-line="17" id="l11.716.17"></span>ἐπάνοδος μάλαξις.
</p>
          </article>

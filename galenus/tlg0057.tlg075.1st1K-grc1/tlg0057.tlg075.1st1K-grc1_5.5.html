<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.5">
<span class="pb page1" data-page="11.716" id="p11.716"></span>
<span class="milestone ed1page page1" data-n="2.56" data-unit="ed1page" id="ed1page.2.56"></span>
<span class="milestone ed2page page1" data-n="13.117" data-unit="ed2page" id="ed2page.13.117"></span>
            <p>
<span class="lb" data-page="11.716" data-line="18" id="l11.716.18"></span>Ἐπεὶ δὲ πολυειδῶς ἕκαστον γίνεται σκληρότερον
<span class="lb" data-page="11.716" data-line="19" id="l11.716.19"></span>ἢ ξηραινόμενον ἢ πηγνύμενον ἢ ὑπερπληρούμενον,
<span class="pb" data-page="11.717" id="p11.717"></span>
<span class="lb" data-page="11.717" data-line="1" id="l11.717.1"></span>ὡς διατετάσθαι σφοδρῶς ἢ κατὰ συζυγίαν τινὰ πάσχον κατ’
<span class="lb" data-page="11.717" data-line="2" id="l11.717.2"></span>αὐτὰ καὶ τὸ μαλάττεσθαι καθ’ ἕκαστον αὐτῶν ἴδιον ἔσται·
<span class="lb" data-page="11.717" data-line="3" id="l11.717.3"></span>διελώμεθα οὖν ὑπὲρ ἁπάντων ἑξῆς, ἀναμνήσαντες πρότερον
<span class="lb" data-page="11.717" data-line="4" id="l11.717.4"></span>ὡς τὸ τῶν ὀνομάτων τε καὶ ῥημάτων εὐχερὲς τὰ μὲν πολλὰ
<span class="lb" data-page="11.717" data-line="5" id="l11.717.5"></span>οὐκ ἀγεννὲς, ἀλλὰ μᾶλλον τὸ τούτου ἐναντίον ἀνελεύθερόν
<span class="lb" data-page="11.717" data-line="6" id="l11.717.6"></span>ἐστιν, ὅτε μὴ ἀναγκαῖον γίγνεται διαστέλλεσθαι περὶ αὐτῶν.
<span class="lb" data-page="11.717" data-line="7" id="l11.717.7"></span>οὕτω γὰρ ὅ τε Πλάτων ἔλεγεν, ἡμῖν τε νῦν εἰς τὸν παρόντα,
<span class="lb" data-page="11.717" data-line="8" id="l11.717.8"></span>διελέσθαι περὶ τῶν τοῦ σκληροῦ σημαινομένων ἀναγκαῖόν
<span class="lb" data-page="11.717" data-line="9" id="l11.717.9"></span>ἐστιν, αὖθις ἀπὸ τῶν αὐτῶν ὧν ἀρτίως εἰρήκαμεν ἐπαρξαμένοις.
<span class="lb" data-page="11.717" data-line="10" id="l11.717.10"></span>τὸ μὲν γὰρ ὑπεῖκον εἰς ἑαυτὸ μαλακόν ἐστιν, ἐάν
<span class="lb" data-page="11.717" data-line="11" id="l11.717.11"></span>γε ἁπλοῦν ὑπάρχῃ σῶμα· τὸ δ’ ἐκ πλειόνων συγκείμενον
<span class="lb" data-page="11.717" data-line="12" id="l11.717.12"></span>ἤτοι ψαυόντων, ὡς ὁ τῶν πυρῶν σωρὸς, ἢ ἐπιπεπλεγμένων
<span class="lb" data-page="11.717" data-line="13" id="l11.717.13"></span>πως, ὡς ὁ πόκος ἢ τὰ πλόκαμα, δύναιτ’ ἂν ὑπείκειν τε ἅμα
<span class="lb" data-page="11.717" data-line="14" id="l11.717.14"></span>καὶ μὴ εἶναι μαλακόν. ἔμπαλιν δ’ ἐπὶ τῶν πεπληρωμένων
<span class="lb" data-page="11.717" data-line="15" id="l11.717.15"></span>ἀκριβῶς, οἷον ἀσκῶν ἢ κύστεων, οὐχ ὑπείκει μὲν εἰς αὐτὸ
<span class="lb" data-page="11.717" data-line="16" id="l11.717.16"></span>τὸ συναμφότερον, οὐ μὴν σκληρόν γέ ἐστι τὸ περιεχόμενον,
<span class="lb" data-page="11.717" data-line="17" id="l11.717.17"></span>ἀλλ’ οὐδὲ τὸ περιέχον, ὁπότε πεπλήρωται, σκληρότερον
<span class="lb" data-page="11.717" data-line="18" id="l11.717.18"></span>ἑαυτοῦ γέγονεν, ἤ τινα ἐπίκτητον ἑτέραν εἴληφε διάθεσιν,
<span class="pb" data-page="11.718" id="p11.718"></span>
<span class="lb" data-page="11.718" data-line="1" id="l11.718.1"></span><span class="milestone ed2page" data-n="13.118" data-unit="ed2page" id="ed2page.13.118"></span>ὅτι μὴ τέταται μόνον ἐκ τοῦ τέως κεχαλασμένου. τὸ
<span class="lb" data-page="11.718" data-line="2" id="l11.718.2"></span>μὲν οὖν τοιοῦτον ἀντίτυπον ἔγωγε καλῶ καὶ οὐ σκληρὸν,
<span class="lb" data-page="11.718" data-line="3" id="l11.718.3"></span>ὅταν ἀκριβολογεῖσθαι προέλωμαι. συγχωρῶ μὴν εἴ τις ἐθέλοι
<span class="lb" data-page="11.718" data-line="4" id="l11.718.4"></span>καὶ σκληρὸν ὀνομάζειν καὶ αὐτὸς οὕτω καλῶ πολλάκις,
<span class="lb" data-page="11.718" data-line="5" id="l11.718.5"></span>ἐκεῖνο μόνον ἀναμιμνήσκων, ὅτι μήτε μία φύσις ἐστὶ τῶν
<span class="lb" data-page="11.718" data-line="6" id="l11.718.6"></span>ἐσκληρυμμένων μήθ’ ἓν ἴαμα. τὸ μὲν γὰρ ὑπὸ ξηρότητος
<span class="lb" data-page="11.718" data-line="7" id="l11.718.7"></span>σκληρυνθὲν ὑγρανθῆναι δεῖται, τὸ δ’ ὑπὸ πήξεως θερμανθῆναι,
<span class="lb" data-page="11.718" data-line="8" id="l11.718.8"></span>τὸ δ’ ὑπὸ πληρώσεως κενωθῆναι, τὸ δ’ ὑπὸ ξηρότητος
<span class="lb" data-page="11.718" data-line="9" id="l11.718.9"></span>ἅμα καὶ πήξεως ὑγρανθῆναί τε καὶ θερμανθῆναι, τὸ
<span class="lb" data-page="11.718" data-line="10" id="l11.718.10"></span>δ’ ὑπὸ πήξεως ἅμα καὶ πληρώσεως θερμανθῆναί τε καὶ
<span class="lb" data-page="11.718" data-line="11" id="l11.718.11"></span>κενωθῆναι. ξηραίνεται μὲν οὖν ἄνευ πήξεως ἔν τε γυμνασίοις
<span class="lb" data-page="11.718" data-line="12" id="l11.718.12"></span>ἀμέτροις τὰ σώματα καὶ ἡλίῳ σφοδρῷ καὶ ἐνδείαις
<span class="lb" data-page="11.718" data-line="13" id="l11.718.13"></span>ἰσχυραῖς καὶ πυρετῷ καυσώδει καὶ φαρμάκοις τισὶν, ὅσα
<span class="lb" data-page="11.718" data-line="14" id="l11.718.14"></span>ξηραίνει μὴ ψύχοντα. πήγνυται δὲ ὑπὸ μόνης ψύξεως ἰσχυρᾶς,
<span class="lb" data-page="11.718" data-line="15" id="l11.718.15"></span>ὥσπερ καὶ πληροῦται δι’ ἐπιῤῥοὴν ὑγρότητος δαψιλοῦς.
<span class="lb" data-page="11.718" data-line="16" id="l11.718.16"></span>ξηραίνεται δὲ ἅμα καὶ πήγνυται, συνδραμόντων ἐς ταὐτὸ
<span class="lb" data-page="11.718" data-line="17" id="l11.718.17"></span>τῶν συνυπάρξαι δυναμέων αἰτίων, οἷον εἴ τις ὑπερπονήσειεν
<span class="lb" data-page="11.718" data-line="18" id="l11.718.18"></span>ἐν κρύει. οὕτω δὲ καὶ πληροῦται καὶ πήγνυται διὰ ῥεῦμα ﻿
<span class="pb" data-page="11.719" id="p11.719"></span>
<span class="lb" data-page="11.719" data-line="1" id="l11.719.1"></span>ψυχρὸν ἤ τινα ψύξιν τοῦ μορίου. τῆς ψύξεως <span class="milestone ed1page" data-n="2.57" data-unit="ed1page" id="ed1page.2.57"></span>δ’ αὖ
<span class="lb" data-page="11.719" data-line="2" id="l11.719.2"></span>πάλιν αἰτία τριττὴ, μία μὲν ἐκ τῶν ἔξωθεν προσπιπτόντων,
<span class="lb" data-page="11.719" data-line="3" id="l11.719.3"></span>οἷον ἀέρος, ὕδατος, ἢ φαρμάκου, καθάπερ ἐπὶ τῶν ἐρυσιπελάτων
<span class="lb" data-page="11.719" data-line="4" id="l11.719.4"></span>ἐργάζονται πολλάκις, ἑτέρα δὲ ἡ τοῦ πάσχοντος
<span class="lb" data-page="11.719" data-line="5" id="l11.719.5"></span>μέρους οἰκεία κρᾶσις, ἄλλη δ’ ἐπ’ αὐταῖς τρίτη παρὰ τοῦ
<span class="lb" data-page="11.719" data-line="6" id="l11.719.6"></span>ῥυέντος εἰς αὐτὸ χυμοῦ γιγνομένη, πολλάκις γὰρ ἐκεῖνος μὲν
<span class="lb" data-page="11.719" data-line="7" id="l11.719.7"></span>ἤδη θερμότερος ἑαυτοῦ γέγονεν, ἤτοι σηπόμενος ἢ ἐκ τῶν
<span class="lb" data-page="11.719" data-line="8" id="l11.719.8"></span>ψαυόντων αὐτῷ μορίων τῶν φύσει θερμῶν μεταβαλλόμενος,
<span class="lb" data-page="11.719" data-line="9" id="l11.719.9"></span>ἢν δὲ προσετρίψατό τινι μορίῳ τῶν φύσει ψυχροτέρων ψύξιν,
<span class="lb" data-page="11.719" data-line="10" id="l11.719.10"></span>ἕως πολλοῦ παραμένει. κατὰ τοσούτους μὲν τρόπους
<span class="lb" data-page="11.719" data-line="11" id="l11.719.11"></span>σκληρύνεταί τε καὶ μαλάττεται τὰ σώματα. τὸ μέντοι μαλακτικὸν
<span class="lb" data-page="11.719" data-line="12" id="l11.719.12"></span>φάρμακον οὐκ ἐπὶ πάντας ἔοικε φέρειν τοὺς τρόπους,
<span class="lb" data-page="11.719" data-line="13" id="l11.719.13"></span>ἀλλ’ ἐξαιρέτως ἐπὶ τοὺς διὰ πῆξιν ἐσκληρυμμένους,
<span class="lb" data-page="11.719" data-line="14" id="l11.719.14"></span>ἔτι δὲ μᾶλλον, εἰ καὶ περιεχομένη τις ὑγρότης ἐν αὐτοῖς εἴη
<span class="lb" data-page="11.719" data-line="15" id="l11.719.15"></span>παρὰ φύσιν, ὡς ἐπὶ τῶν ἐσκιῤῥωμένων. εἰ γὰρ διὰ ξηρότητα
<span class="lb" data-page="11.719" data-line="16" id="l11.719.16"></span>σκληρὸν εἴη γεγονὸς, ὑγραίνειν μᾶλλον, οὐ μαλάττειν
<span class="lb" data-page="11.719" data-line="17" id="l11.719.17"></span>τὸν τοιοῦτον κελεύουσιν, ὥσπερ γε καὶ τὰ πεπληρωμένα κενοῦν,
<span class="lb" data-page="11.719" data-line="18" id="l11.719.18"></span>οὐ μαλάττειν. ἀλλὰ περὶ μὲν τῶν ὀνομάτων οὔτ’ ἐρίζειν
<span class="pb" data-page="11.720" id="p11.720"></span>
<span class="lb" data-page="11.720" data-line="1" id="l11.720.1"></span>καλὸν οὔτ’ ἀκριβοῦν ἀναγκαῖον. ἐπὶ δὲ τὰς ἐν τοῖς
<span class="lb" data-page="11.720" data-line="2" id="l11.720.2"></span>πράγμασι διαφορὰς ἰέναι βέλτιον, ἐν αἷς καὶ τὸ σφάλμα
<span class="lb" data-page="11.720" data-line="3" id="l11.720.3"></span>μεγάλην τοῖς ἀῤῥωστοῦσι φέρει τὴν βλάβην. τὸ μὲν οὖν
<span class="lb" data-page="11.720" data-line="4" id="l11.720.4"></span>ἐξηρασμένον τῶν ὑγραινόντων δεῖται φαρμάκων, ὑπὲρ ὧν
<span class="lb" data-page="11.720" data-line="5" id="l11.720.5"></span>καὶ ἤδη μοι πρόσθεν αὐτάρκως εἴρηται, τὸ δὲ πεπηγὸς ὑπὸ
<span class="lb" data-page="11.720" data-line="6" id="l11.720.6"></span>ψύξεως θερμαινόντων. οὐκ ἀγνοεῖται δὲ οὐδὲ ταῦτα, τὸ μέντοι
<span class="lb" data-page="11.720" data-line="7" id="l11.720.7"></span>γε πεπληρωμένον ἢ ψυχόντων ἢ θερμαινόντων ἢ τῶν
<span class="lb" data-page="11.720" data-line="8" id="l11.720.8"></span>ἰδίως ὀνομαζομένων ξηραινόντων. ἐκκενοῖ γὰρ τὴν περιττὴν
<span class="lb" data-page="11.720" data-line="9" id="l11.720.9"></span>ὑγρότητα ταῦτα σύμπαντα, κατ’ ἴδιον ἕκαστον λόγον. ὅσα
<span class="lb" data-page="11.720" data-line="10" id="l11.720.10"></span>μὲν ψύχει κατὰ διττὸν τρόπον, ἀποκρουόμενά τε ἅμα καὶ
<span class="lb" data-page="11.720" data-line="11" id="l11.720.11"></span>συνεξάγοντα τῷ θερμῷ νοτίδα πολλὴν, ὡς Ἀριστοτέλης ἐδίδασκεν.
<span class="lb" data-page="11.720" data-line="12" id="l11.720.12"></span>ὅσα δὲ θερμαίνει, τῷ λύειν εἰς ἀτμοὺς μὲν τὸ περιεχόμενον
<span class="lb" data-page="11.720" data-line="13" id="l11.720.13"></span>ὑγρὸν ἐν τοῖς θερμαινομένοις σώμασιν, ὅσα δὲ
<span class="lb" data-page="11.720" data-line="14" id="l11.720.14"></span>ξηραίνει, καθάπερ τὰ διαφορητικὰ προσαγορευόμενα, κατὰ
<span class="lb" data-page="11.720" data-line="15" id="l11.720.15"></span>διττὸν καὶ ταῦτα τρόπον, ἢ ἀναπίνοντα τὰς ὑγρότητας, ὅταν
<span class="lb" data-page="11.720" data-line="16" id="l11.720.16"></span>ἐν πόροις τισὶν ὑπάρχωσιν, ἢ ὅλον ἀλλοιοῦντα τὸ μόριον.
<span class="lb" data-page="11.720" data-line="17" id="l11.720.17"></span>ὅστις δ’ ἑκάστου ὁ καιρὸς τῆς χρήσεως οὐ τῆς ἐνεστώσης
<span class="lb" data-page="11.720" data-line="18" id="l11.720.18"></span>πραγματείας, ἀλλὰ τῆς θεραπευτικῆς ἐστι μεθόδου. ὅσα δ’
<span class="pb" data-page="11.721" id="p11.721"></span>
<span class="lb" data-page="11.721" data-line="1" id="l11.721.1"></span>ὑπὸ ψύξεώς τε ἅμα καὶ ξηρότητος ἐσκλήρυνται, θερμαίνειν
<span class="lb" data-page="11.721" data-line="2" id="l11.721.2"></span>ὁμοῦ ταῦτα καὶ ὑγραίνειν προσῆκεν, οὐχ οἷάπερ τὰ διαπυήσαντα,
<span class="lb" data-page="11.721" data-line="3" id="l11.721.3"></span>θερμότητι ἅμα καὶ ὑγρότητι συμμέτρῳ κατὰ φύσιν,
<span class="lb" data-page="11.721" data-line="4" id="l11.721.4"></span>ἀλλ’ ἐπὶ τοσοῦτον μὲν εἶναι χρὴ τὸ φάρμακον θερμότερον,
<span class="lb" data-page="11.721" data-line="5" id="l11.721.5"></span>ἐφ’ ὅσον ἡ ψύξις ἐκράτησεν, ἐπὶ τοσοῦτον δ’ ὑγρότερον,
<span class="lb" data-page="11.721" data-line="6" id="l11.721.6"></span>ἐφ’ ὅσον ἡ ξηρότης· ἔστι δὲ καὶ τούτων μέτρον ὁρίσαι τῆς
<span class="lb" data-page="11.721" data-line="7" id="l11.721.7"></span>θεραπευτικῆς μεθόδου. <span class="milestone ed2page" data-n="13.119" data-unit="ed2page" id="ed2page.13.119"></span>τύπον δ’ ἀρκέσει τινὰ τῆς τῶν
<span class="lb" data-page="11.721" data-line="8" id="l11.721.8"></span>φαρμάκων ἰδέας ἐνταυθοῖ διελθεῖν ἐπὶ παραδειγμάτων ὀλίγων.
<span class="lb" data-page="11.721" data-line="9" id="l11.721.9"></span>ὑγραίνει τοίνυν καὶ θερμαίνει τὸ ὕδωρ τὸ θερμὸν καὶ
<span class="lb" data-page="11.721" data-line="10" id="l11.721.10"></span>τοὔλαιον. εἰ δὲ καὶ μιχθεῖεν εἰς ταὐτὸ ἀμφότερα, πολὺ δὴ
<span class="lb" data-page="11.721" data-line="11" id="l11.721.11"></span>μᾶλλον ὑγραῖνον ἅμα καὶ θερμαῖνον ἔσται τὸ μικτὸν ἐξ αὐτῶν,
<span class="lb" data-page="11.721" data-line="12" id="l11.721.12"></span>ὥσπερ καὶ λουτρὰ τῶν ποτίμων ὑδάτων σὺν ἐλαίῳ
<span class="lb" data-page="11.721" data-line="13" id="l11.721.13"></span>δαψιλεῖ. ταὐτὸ δὲ τοῦτο ἐργάζεται καὶ ἡ τῶν ἐδεσμάτων
<span class="lb" data-page="11.721" data-line="14" id="l11.721.14"></span>ποιότης ὡσαύτως ἔχουσα, διὰ τοῦτο καὶ τῶν βουλιμιῶν ἰάματα
<span class="lb" data-page="11.721" data-line="15" id="l11.721.15"></span>τοιαῦτα τετύχηκεν ὄντα. ψύξιν γὰρ ἅμα ξηρότητι τὸ
<span class="lb" data-page="11.721" data-line="16" id="l11.721.16"></span>πάθος ἔχει, καὶ ἡ ἴασις αὐτῶν διὰ τῶν ἐναντίων. τὸ μέντοι
<span class="lb" data-page="11.721" data-line="17" id="l11.721.17"></span>δι’ ἀλεύρου πυρίνου κατάπλασμα, τὰς εὐκράτους φύσεις
<span class="lb" data-page="11.721" data-line="18" id="l11.721.18"></span>διαπυΐσκον, οὔτ’ ἀπάγει τι τῆς κατὰ φύσιν ἐν τοῖς μορίοις
<span class="pb" data-page="11.722" id="p11.722"></span>
<span class="lb" data-page="11.722" data-line="1" id="l11.722.1"></span>ὑγρότητος ὅ τι καὶ ἄξιον λόγου, καὶ πολὺ μᾶλλον οὐδὲ προστίθησιν,
<span class="lb" data-page="11.722" data-line="2" id="l11.722.2"></span>ὥσπερ οὐδὲ τὴν θερμασίαν, οὔτε ἐπιτείνειν πέφυκεν
<span class="lb" data-page="11.722" data-line="3" id="l11.722.3"></span>οὔτ’ ἀμβλύνειν, ἀλλὰ κατὰ μόνην αὐξάνειν τὴν οὐσίαν.
<span class="lb" data-page="11.722" data-line="4" id="l11.722.4"></span>ἔστι δὲ οὐ ταὐτὸ ἐπιτεῖναι τὴν ποιότητα καὶ τὴν οὐσίαν
<span class="lb" data-page="11.722" data-line="5" id="l11.722.5"></span>αὐξῆσαι. δειχθήσεται δὲ καὶ ταῦτα ἀκριβέστερον ὀλίγον ὕστερον.
<span class="lb" data-page="11.722" data-line="6" id="l11.722.6"></span>τὰ μὲν δὴ τοιαῦτα τῶν φαρμάκων ὑγρὰ καὶ θερμὰ
<span class="lb" data-page="11.722" data-line="7" id="l11.722.7"></span>λέγομεν, οὐχ ὡς ὑγρότερα καὶ θερμότερα τῆς ἡμετέρας οὐσίας,
<span class="lb" data-page="11.722" data-line="8" id="l11.722.8"></span>ἀλλ’ ὡς παραπλησίας ἡμῖν ὑπάρχοντα κράσεως, ὑγρᾶς
<span class="lb" data-page="11.722" data-line="9" id="l11.722.9"></span>καὶ θερμῆς οὔσης κατὰ τὸν παλαιὸν λόγον, ὡς ἐν τῷ περὶ
<span class="lb" data-page="11.722" data-line="10" id="l11.722.10"></span>κράσεων εἴπομεν. οὐ μὴν οὕτως ἢ τὸ ὕδωρ ὑγρὸν ἢ τὴν
<span class="lb" data-page="11.722" data-line="11" id="l11.722.11"></span>χαλβάνην θερμὴν εἶναί φαμεν, ἀλλὰ τὸ μὲν ὡς τέγγον τε
<span class="lb" data-page="11.722" data-line="12" id="l11.722.12"></span>καὶ διαβρέχον ἡμῶν τὴν σάρκα, τὴν δὲ ὡς θερμαίνουσαν.
<span class="lb" data-page="11.722" data-line="13" id="l11.722.13"></span>εἰ γὰρ καὶ θερμὸν εἴη τὸ ὕδωρ, ὡς κενοῦν ἐνίοτε δύνασθαι
<span class="lb" data-page="11.722" data-line="14" id="l11.722.14"></span>τὰ κατ’ ἐπιῤῥοὴν ὑγρῶν εἰς ὄγκον ἐξῃρμένα, τὰ γοῦν ὁμοιομερῆ
<span class="lb" data-page="11.722" data-line="15" id="l11.722.15"></span>πάντως ὑγραίνει, καθότι κᾀν τῷ πρώτῳ μοι δέδεικται
<span class="lb" data-page="11.722" data-line="16" id="l11.722.16"></span>λόγῳ.
</p>
          </article>

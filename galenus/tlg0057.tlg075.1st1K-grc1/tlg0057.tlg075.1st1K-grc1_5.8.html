<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.8">
<span class="pb page1" data-page="11.727" id="p11.727">ㅤ</span>
<span class="milestone ed1page page1" data-n="2.58" data-unit="ed1page" id="ed1page.2.58">ㅤ</span>
<span class="milestone ed2page page1" data-n="13.120" data-unit="ed2page" id="ed2page.13.120">ㅤ</span>
            <p>
<span class="lb" data-page="11.727" data-line="13" id="l11.727.13">ㅤ</span><span class="milestone ed2page" data-n="13.121" data-unit="ed2page" id="ed2page.13.121">ㅤ</span>Θερμὰ τοίνυν ἐστὶ καὶ οὐ πάνυ τι
<span class="lb" data-page="11.727" data-line="14" id="l11.727.14">ㅤ</span>ξηρὰ πάντα τὰ τοιαῦτα φάρμακα, διαφέροντα τῶν ἐκπυϊσκόντων,
<span class="lb" data-page="11.727" data-line="15" id="l11.727.15">ㅤ</span>τῷ θερμότερα ὑπάρχειν αὐτῶν καὶ ξηρότερα. τὰ
<span class="lb" data-page="11.727" data-line="16" id="l11.727.16">ㅤ</span>μὲν γὰρ σύμφυλόν τε καὶ ὁμοιοτάτην ἔχει τοῖς σώμασιν
<span class="lb" data-page="11.727" data-line="17" id="l11.727.17">ㅤ</span>ἡμῶν τὴν θερμότητα, τὰ δὲ μαλάττοντα σφοδρότερα μὲν, οὐ
<span class="pb" data-page="11.728" id="p11.728">ㅤ</span>
<span class="lb" data-page="11.728" data-line="1" id="l11.728.1">ㅤ</span>μὴν ὥστε τῷ βιαίῳ τῆς ὁλκῆς καταξηραίνειν τὸ ὑπόλοιπον.
<span class="lb" data-page="11.728" data-line="2" id="l11.728.2">ㅤ</span>ἔτι δὲ τὰ μὲν ἐκπυΐσκσντα τὴν προϋπάρχουσαν ἐν τοῖς
<span class="lb" data-page="11.728" data-line="3" id="l11.728.3">ㅤ</span>σκιῤῥουμένοις μορίοις ὑγρότητα φυλάττει, τὰ δὲ μαλακτικὰ
<span class="lb" data-page="11.728" data-line="4" id="l11.728.4">ㅤ</span>βραχύ τι μέρος αὐτῆς ἀναλίσκει. καὶ διὰ τοῦτο μυρίων ὄντων
<span class="lb" data-page="11.728" data-line="5" id="l11.728.5">ㅤ</span>τῶν θερμαινόντων καὶ ξηραινόντων φαρμάκων, ὅσα
<span class="lb" data-page="11.728" data-line="6" id="l11.728.6">ㅤ</span>συμμέτρου τε ἅμα θερμότητος μετέχει ἀνάλογόν τε ταύτῃ
<span class="lb" data-page="11.728" data-line="7" id="l11.728.7">ㅤ</span>ξηρότητος εὐτύχησε, ταῦτα μόνα μαλακτικὰ τῶν σκιῤῥουμένων
<span class="lb" data-page="11.728" data-line="8" id="l11.728.8">ㅤ</span>ἐστὶν, οἷον βδέλλιον καὶ στύραξ καὶ χαλβάνη καὶ ἀμμωνιακὸν
<span class="lb" data-page="11.728" data-line="9" id="l11.728.9">ㅤ</span>θυμίαμα καὶ μυελὸς ἐλάφειός τε καὶ μόσχειος, καὶ
<span class="lb" data-page="11.728" data-line="10" id="l11.728.10">ㅤ</span>στέαρ αἴγειόν τε καὶ ταύρειον, ὅσα τ’ ἄλλα τοιαῦτα. νῦν γὰρ
<span class="lb" data-page="11.728" data-line="11" id="l11.728.11">ㅤ</span>οὐ πρόκειται τὴν ὕλην ἐπεξιέναι πᾶσαν, ἀλλὰ καθόλου μίαν
<span class="lb" data-page="11.728" data-line="12" id="l11.728.12">ㅤ</span>ὑπὲρ ἁπασῶν τῶν τοιούτων δυνάμεων ποιήσασθαι διδασκαλίαν,
<span class="lb" data-page="11.728" data-line="13" id="l11.728.13">ㅤ</span>τί δὴ τὸ καθόλου, ὃ περί τε τῶν ἐκπυϊσκόντων καὶ
<span class="lb" data-page="11.728" data-line="14" id="l11.728.14">ㅤ</span>μαλαττόντων ἐστὶ γνῶναι βέλτιον, ὡς τὰ μὲν ἴσην ἀνάπτει
<span class="lb" data-page="11.728" data-line="15" id="l11.728.15">ㅤ</span>θερμότητα τῇ τοῦ ζώου κατὰ φύσιν, ὅσα δὲ μαλάττει, πολὺ
<span class="lb" data-page="11.728" data-line="16" id="l11.728.16">ㅤ</span>πλέονα, καὶ ὡς τὰ μὲν οὐ τῷ ποιῷ τῆς θερμότητος, ἀλλὰ
<span class="lb" data-page="11.728" data-line="17" id="l11.728.17">ㅤ</span>τῷ ποσῷ μᾶλλον ἐνεργεῖν πέφυκεν, ὅσα δὲ τῶν σκιῤῥουμένων ﻿
<span class="pb" data-page="11.729" id="p11.729">ㅤ</span>
<span class="lb" data-page="11.729" data-line="1" id="l11.729.1">ㅤ</span>ἐστὶ μαλακτικὰ, τῷ ποιῷ μᾶλλον. ὥσπερ γὰρ εἰ κατὰ
<span class="lb" data-page="11.729" data-line="2" id="l11.729.2">ㅤ</span>τοῦ τῆς ἐκπυήσεως δεομένου μορίου δυνατὸν ἦν ἐπιβεβλημένας
<span class="lb" data-page="11.729" data-line="3" id="l11.729.3">ㅤ</span>ἔχειν ἀεὶ τὰς χεῖρας ἤ τι μέλος ἄλλο, τάχιστα ἂν οὕτως
<span class="lb" data-page="11.729" data-line="4" id="l11.729.4">ㅤ</span>διεπύησε, κατὰ τὸν αὐτὸν τρόπον, εἰ καὶ τὸ φάρμακον
<span class="lb" data-page="11.729" data-line="5" id="l11.729.5">ㅤ</span>ὁμοιότατον εἴη τῇ κράσει τοῦ ἀνθρώπου, τάχιστα συμπέψει
<span class="lb" data-page="11.729" data-line="6" id="l11.729.6">ㅤ</span>τὸ δεόμενον εἰς πῦον μεταβληθῆναι. δεῖται δὲ ποτὲ μὲν ἡ
<span class="lb" data-page="11.729" data-line="7" id="l11.729.7">ㅤ</span>σὰρξ ὅταν θλασθῇ, ποτὲ δὲ ὁ τὴν φλεγμονὴν ἐργαζόμενος
<span class="lb" data-page="11.729" data-line="8" id="l11.729.8">ㅤ</span>χυμός.
</p>
          </article>

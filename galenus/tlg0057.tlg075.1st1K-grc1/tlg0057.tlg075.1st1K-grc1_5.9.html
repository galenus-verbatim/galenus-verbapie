<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:5.9">
<span class="pb page1" data-page="11.729" id="p11.729">ㅤ</span>
<span class="milestone ed1page page1" data-n="2.58" data-unit="ed1page" id="ed1page.2.58">ㅤ</span>
<span class="milestone ed2page page1" data-n="13.121" data-unit="ed2page" id="ed2page.13.121">ㅤ</span>
            <p>
<span class="lb" data-page="11.729" data-line="9" id="l11.729.9">ㅤ</span>Καὶ μέν γε ὡς ἐμπλαστικὸν εἶναι χρὴ τὸ
<span class="lb" data-page="11.729" data-line="10" id="l11.729.10">ㅤ</span>τοιοῦτον φάρμακον, ἵν’ ἀκριβῶς ᾖ διαπυητικὸν, ἤδη μοι καὶ
<span class="lb" data-page="11.729" data-line="11" id="l11.729.11">ㅤ</span>τοῦτο δοκῶ φαίνεσθαι σαφῶς. εἰ γὰρ τὴν οὐσίαν αὐξῆσαι.
<span class="lb" data-page="11.729" data-line="12" id="l11.729.12">ㅤ</span>τῆς ἐμφύτου θερμότητος, οὐκ ἐπιθεῖναι προσήκει τὴν ποιότητα,
<span class="lb" data-page="11.729" data-line="13" id="l11.729.13">ㅤ</span>πεφράχθαι χρὴ τοὺς πόρους τοῦ σώματος, ἵν’ ἔνδον
<span class="lb" data-page="11.729" data-line="14" id="l11.729.14">ㅤ</span>ἀποστέγωσι τὰς ἀτμώδεις διαπνοάς. ὡς ὅσα γε τῶν καταπλασμάτων
<span class="lb" data-page="11.729" data-line="15" id="l11.729.15">ㅤ</span>ἢ τῷ ῥύπτειν ἢ τῷ θερμαίνειν σφοδρότερον
<span class="lb" data-page="11.729" data-line="16" id="l11.729.16">ㅤ</span>ἐπιτρέπει διαφορεῖσθαι τοὺς ἀτμοὺς, ξηραίνει μὲν, οὐ μὴν
<span class="lb" data-page="11.729" data-line="17" id="l11.729.17">ㅤ</span>ἐμπυΐσκει γε. τοιαῦτα δ’ ἐστὶ τό τε τῶν κριθῶν καὶ τῶν
<span class="lb" data-page="11.729" data-line="18" id="l11.729.18">ㅤ</span>ἐρεβίνθων καὶ τὸ τῆς τήλεως καὶ τὸ τῶν κυάμων ἄλευρον,
<span class="pb" data-page="11.730" id="p11.730">ㅤ</span>
<span class="lb" data-page="11.730" data-line="1" id="l11.730.1">ㅤ</span>ἔτι δὲ μᾶλλον τῶν αἰρῶν, ὀρόβων, ἐλύμου, θέρμων, κέγχρου
<span class="lb" data-page="11.730" data-line="2" id="l11.730.2">ㅤ</span>καὶ πάντων τῶν ξηραινόντων. ὑπό τε γὰρ τῶν ῥυπτόντων,
<span class="lb" data-page="11.730" data-line="3" id="l11.730.3">ㅤ</span>εἰ καὶ μὴ θερμαίνει σφοδρῶς, ἐκφραττομένων τε
<span class="lb" data-page="11.730" data-line="4" id="l11.730.4">ㅤ</span>καὶ ἀνοιγνυμένων τῶν πόρων συναπέρχεται καὶ τὸ τοῦ
<span class="lb" data-page="11.730" data-line="5" id="l11.730.5">ㅤ</span>μορίου θερμὸν, ὥστε μὴ σώζεσθαι τὴν κατὰ φύσιν αὐτῷ
<span class="lb" data-page="11.730" data-line="6" id="l11.730.6">ㅤ</span>συμμετρίαν· ὑπό τε τῶν σφοδρῶς θερμαινόντων ἐκκενοῦται
<span class="lb" data-page="11.730" data-line="7" id="l11.730.7">ㅤ</span>μέντοι καὶ ταύτης οὐκ ὀλίγον, ὑποθερμαίνεται δὲ ἡ λοιπὴ,
<span class="lb" data-page="11.730" data-line="8" id="l11.730.8">ㅤ</span>καὶ οὕτω συμβαίνει τὴν μὲν οὐσίαν τῆς ἐμφύτου θερμότητος
<span class="lb" data-page="11.730" data-line="9" id="l11.730.9">ㅤ</span>ἐλάττονα γίγνεσθαι, τὴν ποιότητα δ’ ἐπιτείνεσθαι. χρὴ
<span class="lb" data-page="11.730" data-line="10" id="l11.730.10">ㅤ</span>δὲ οὐδέτερον <span class="milestone ed2page" data-n="13.122" data-unit="ed2page" id="ed2page.13.122">ㅤ</span>εἶναι τούτων, ἀλλὰ τὸ μὲν ἀτμῶδες καὶ
<span class="lb" data-page="11.730" data-line="11" id="l11.730.11">ㅤ</span>θερμὸν πνεῦμα περιέχεσθαι πλεῖστον, ἀκριβῶς δ’ εἶναι σύμμετρον
<span class="lb" data-page="11.730" data-line="12" id="l11.730.12">ㅤ</span>τῇ θερμότητι, τοῦτο γάρ τοι κᾀν τοῖς παισὶν ὑπάρχον
<span class="lb" data-page="11.730" data-line="13" id="l11.730.13">ㅤ</span>πλεῖστον ἅπαντα συναύξει τὰ φυσικὰ τῶν ἔργων. εἰσὶ
<span class="lb" data-page="11.730" data-line="14" id="l11.730.14">ㅤ</span>μὲν οὖν οἳ μηδ’ αὐτὸ τοῦτο γιγνώσκουσιν, καὶ πρὸς τῷ
<span class="lb" data-page="11.730" data-line="15" id="l11.730.15">ㅤ</span>μὴ γιγνώσκειν ἐγκαλοῦσιν Ἱπποκράτει, τὰ αὐξανόμενα πλεῖστον
<span class="lb" data-page="11.730" data-line="16" id="l11.730.16">ㅤ</span>ἔχειν εἰπόντι τὸ ἔμφυτον θερμόν. ἀλλ’ ἡμᾶς χρὴ μήτε
<span class="lb" data-page="11.730" data-line="17" id="l11.730.17">ㅤ</span>παρακούειν αὐτοῦ καὶ γιγνώσκειν ἔμφυτον εἰρῆσθαι θερμὸν,
<span class="lb" data-page="11.730" data-line="18" id="l11.730.18">ㅤ</span>ὅπερ καὶ πνεῦμα ἑκάστῳ τῶν ζώων ὀνομάζομεν, ὑπὲρ
<span class="pb" data-page="11.731" id="p11.731">ㅤ</span>
<span class="lb" data-page="11.731" data-line="1" id="l11.731.1">ㅤ</span>οὗ καὶ Ἀριστοτέλης ἔγραψεν. οὐδὲν δὲ κωλύει καὶ τὴν αἱματικὴν
<span class="lb" data-page="11.731" data-line="2" id="l11.731.2">ㅤ</span>οὐσίαν καὶ ἀερώδη θερμὸν ἔμφυτον ἀκούειν ἅμα
<span class="lb" data-page="11.731" data-line="3" id="l11.731.3">ㅤ</span>τῷ πνεύματι. οἱ μὲν οὖν Στωϊκοὶ ταὐτὸν τοῦτο τὸ πνεῦμα
<span class="lb" data-page="11.731" data-line="4" id="l11.731.4">ㅤ</span>τὴν οὐσίαν τῆς ψυχῆς εἶναι δοξάζουσιν· ἡμεῖς δὲ περὶ οὐσίας
<span class="lb" data-page="11.731" data-line="5" id="l11.731.5">ㅤ</span>ψυχῆς οὔτε πάνυ τι τολμῶμεν ἀποφαίνεσθαι καὶ πρὸς
<span class="lb" data-page="11.731" data-line="6" id="l11.731.6">ㅤ</span>τὰ παρόντα περιττὸν ὑπολαμβάνομεν. ὅτι μέντοι τὸ σύμφυτον
<span class="lb" data-page="11.731" data-line="7" id="l11.731.7">ㅤ</span>πνεῦμα, κᾂν εἰ μὴ τῆς ψυχῆς ἐστιν ἡ οὐσία, ἀλλὰ
<span class="lb" data-page="11.731" data-line="8" id="l11.731.8">ㅤ</span>τὸ πρῶτον αὐτῆς ὄργανον ὑπάρχει, φθάνομεν ἐν τοῖς περὶ
<span class="lb" data-page="11.731" data-line="9" id="l11.731.9">ㅤ</span>τῶν Ἱπποκράτους καὶ Πλάτωνος δογμάτων ὑπομνήμασιν
<span class="lb" data-page="11.731" data-line="10" id="l11.731.10">ㅤ</span>ἀποδεδειχέναι. καὶ δὴ καὶ περιέχεσθαι μὲν ἐν ἅπασι τοῖς τοῦ
<span class="lb" data-page="11.731" data-line="11" id="l11.731.11">ㅤ</span>ζώου μέλεσι τουτὶ τὸ πνεῦμά φαμεν, οὐχ ὅμοιον δ’ εἶναι
<span class="lb" data-page="11.731" data-line="12" id="l11.731.12">ㅤ</span>πανταχόθεν, καθάπερ οὐδὲ τὸ αἷμα ἀναγκαῖον. περιέχεσθαι
<span class="lb" data-page="11.731" data-line="13" id="l11.731.13">ㅤ</span>δὲ κᾀν ταῖς κεναῖς χώραις οὐκ ὀλίγην οὐσίαν αὐτοῦ, μᾶλλον
<span class="lb" data-page="11.731" data-line="14" id="l11.731.14">ㅤ</span>δὲ οἷον ὕλην τινὰ βραχείας μὲν ἔτι μεταβολῆς δεομένην
<span class="lb" data-page="11.731" data-line="15" id="l11.731.15">ㅤ</span>εἰς γένεσιν ἐμφύτου πνεύματος ἠκριβωμένου κατὰ τὰς
<span class="lb" data-page="11.731" data-line="16" id="l11.731.16">ㅤ</span>οἰκείας ποιότητας, ἤδη μέντοι πρός γε τὰ φυσικὰ τῶν ἔργων
<span class="lb" data-page="11.731" data-line="17" id="l11.731.17">ㅤ</span>ἱκανῶς συντελοῦσαν. ἔστι δὲ δήπου τῶν φυσικῶν ἔργων
<span class="pb" data-page="11.732" id="p11.732">ㅤ</span>
<span class="lb" data-page="11.732" data-line="1" id="l11.732.1">ㅤ</span>ἕν τι καὶ ἡ εἰς τὸ πῦον μεταβολή. πέψις γάρ τίς ἐστι
<span class="lb" data-page="11.732" data-line="2" id="l11.732.2">ㅤ</span>καὶ κατὰ τόδε. χρὴ δ’, οἶμαι, τὸ πνεῦμα φυλάττειν ἔνδον ὡς
<span class="lb" data-page="11.732" data-line="3" id="l11.732.3">ㅤ</span>ἔστι πλεῖστον, ὁπότε πέττειν τι πρόκειται. διαφορεῖται δὲ
<span class="lb" data-page="11.732" data-line="4" id="l11.732.4">ㅤ</span>ὑπό τε τῶν ῥυπτόντων, οἷά πέρ ἐστιν τό τε τῶν κριθῶν
<span class="lb" data-page="11.732" data-line="5" id="l11.732.5">ㅤ</span>καὶ τὸ τῶν κυάμων ἄλευρον,<span class="milestone ed1page" data-n="2.59" data-unit="ed1page" id="ed1page.2.59">ㅤ</span> ὑπό τε τῶν ξηραινόντων,
<span class="lb" data-page="11.732" data-line="6" id="l11.732.6">ㅤ</span>οἷον ἐλύμου τε καὶ κέγχρου καὶ θέρμων, ὑπό τε τῶν θερμαινόντων,
<span class="lb" data-page="11.732" data-line="7" id="l11.732.7">ㅤ</span>οἵαπερ ἡ τῆλίς ἐστιν, ἔτι δὲ δὴ καὶ μᾶλλον ὑπό
<span class="lb" data-page="11.732" data-line="8" id="l11.732.8">ㅤ</span>τε τῶν θερμαίνειν καὶ ξηραίνειν ἅμα πεφυκότων, οἷον αἰρῶν
<span class="lb" data-page="11.732" data-line="9" id="l11.732.9">ㅤ</span>καὶ ὀρόβων, ἐρεβίνθων τε καὶ ὤχρων. ἐπιτηδειότατον
<span class="lb" data-page="11.732" data-line="10" id="l11.732.10">ㅤ</span>δὲ εἰς πύου γένεσίν ἐστιν τῶν μὲν καταντλουμένων ὕδωρ
<span class="lb" data-page="11.732" data-line="11" id="l11.732.11">ㅤ</span>εὔκρατον ἢ ὑδρέλαιον, τῶν δ’ ἐπιβρεχομένων ἔλαιον εὔκρατον,
<span class="lb" data-page="11.732" data-line="12" id="l11.732.12">ㅤ</span>καταπλασμάτων δὲ τό τε πύρινον ἄλευρον δι’ ὑδρελαίου
<span class="lb" data-page="11.732" data-line="13" id="l11.732.13">ㅤ</span>καὶ ὁ ἄρτος αὐτὸς, ἕψεσθαι δὲ καὶ τοῦτο χρὴ συμμέτρως.
<span class="lb" data-page="11.732" data-line="14" id="l11.732.14">ㅤ</span>τὸ μὲν γὰρ ἐπιπλεῖστον ἡψημένον ξηραντικώτερόν
<span class="lb" data-page="11.732" data-line="15" id="l11.732.15">ㅤ</span>πώς ἐστι καὶ ταῖς δυσπεπτοτέραις ἁρμόττει φλεγμοναῖς, τὸ
<span class="lb" data-page="11.732" data-line="16" id="l11.732.16">ㅤ</span>δ’ ἔλαττον ἐπὶ τῶν πάνυ θερμῶν καὶ ὡς ἂν εἴποι τις
<span class="lb" data-page="11.732" data-line="17" id="l11.732.17">ㅤ</span>ζεουσῶν. καὶ τὸ μὲν ἐλαίου πλέον ἔχον ἐπὶ τῶν δυσπεπτοτέρων,
<span class="pb" data-page="11.733" id="p11.733">ㅤ</span>
<span class="lb" data-page="11.733" data-line="1" id="l11.733.1">ㅤ</span>τὸ δ’ ἧττον ἐπὶ τῶν ζεουσῶν· καὶ δὴ καὶ τὸ μὲν
<span class="lb" data-page="11.733" data-line="2" id="l11.733.2">ㅤ</span>ἐξ ἄρτου κατάπλασμα ταῖς δυσπεπτοτέραις ἁρμόττει φλεγμοναῖς.
<span class="lb" data-page="11.733" data-line="3" id="l11.733.3">ㅤ</span>ἔχει γάρ τοι καὶ ἁλῶν καὶ ζύμης ὁ ἄρτος. τὸ δ’
<span class="lb" data-page="11.733" data-line="4" id="l11.733.4">ㅤ</span>ἐξ ἀλεύρου πυρίνου ταῖς θερμοτέραις. αὐτοῦ δ’ αὖ πάλιν
<span class="lb" data-page="11.733" data-line="5" id="l11.733.5">ㅤ</span>τοῦ πυρίνου ἀλεύρου μᾶλλον τὸ καθαρὸν καὶ ἄρτου μᾶλλον
<span class="lb" data-page="11.733" data-line="6" id="l11.733.6">ㅤ</span>ὁ καθαρὸς ἐκπυΐσκει. τὸ μὲν γὰρ πίτυρον ἧττόν τ’
<span class="lb" data-page="11.733" data-line="7" id="l11.733.7">ㅤ</span>ἐστὶ θερμὸν καὶ μᾶλλον ξηρόν· τὸ δὲ καθαρόν τε καὶ τρόφιμον
<span class="lb" data-page="11.733" data-line="8" id="l11.733.8">ㅤ</span>ἄλευρον ὑγρόν τ’ ἐστὶ καὶ θερμόν. ἐδείχθη δὲ τὰ
<span class="lb" data-page="11.733" data-line="9" id="l11.733.9">ㅤ</span>τοιαῦτα συνεργοῦντα πρὸς τὴν τοῦ πύου γένεσιν. οὕτως
<span class="lb" data-page="11.733" data-line="10" id="l11.733.10">ㅤ</span>οὖν καὶ τῶν φαρμάκων τῶν ἐπιτιθεμένων τοῖς φλεγμαίνουσι
<span class="lb" data-page="11.733" data-line="11" id="l11.733.11">ㅤ</span>μέρεσιν, ὅσα θερμά τ’ ἐστὶ καὶ ὑγρὰ, συντελεῖ καὶ
<span class="lb" data-page="11.733" data-line="12" id="l11.733.12">ㅤ</span>ταῦτα πρὸς τὴν ἐκπύησιν, οἷον τό τε χοίρειον στέαρ καὶ
<span class="lb" data-page="11.733" data-line="13" id="l11.733.13">ㅤ</span>τὸ μόσχειον. τὸ μὲν γὰρ ταύρου καὶ τῆς αἰγὸς ἐδείχθη
<span class="lb" data-page="11.733" data-line="14" id="l11.733.14">ㅤ</span>δριμύτερα, καὶ διὰ τοῦτο ταῖς ψυχροτέραις καὶ σκιῤῥωδεστέραις
<span class="lb" data-page="11.733" data-line="15" id="l11.733.15">ㅤ</span>φλεγμοναῖς ἐπιτήδεια, τὸ δὲ χοίρειον καὶ μόσχειον
<span class="lb" data-page="11.733" data-line="16" id="l11.733.16">ㅤ</span>αὐταῖς ταῖς ὀνομαζομέναις κυρίως φλεγμοναῖς οἰκειότατον.
<span class="lb" data-page="11.733" data-line="17" id="l11.733.17">ㅤ</span>ἔστι δὲ καὶ τὸ τῶν ἀλεκτρυόνων στέαρ οἰκειότατον,
<span class="lb" data-page="11.733" data-line="18" id="l11.733.18">ㅤ</span>ἔτι δὲ μᾶλλον τὸ τοῦ χηνὸς ἤδη πως διαφορητικώτερον. ﻿
<span class="pb" data-page="11.734" id="p11.734">ㅤ</span>
<span class="lb" data-page="11.734" data-line="1" id="l11.734.1">ㅤ</span><span class="milestone ed2page" data-n="13.123" data-unit="ed2page" id="ed2page.13.123">ㅤ</span>λεπτομερέστερα γάρ ἐστι ταῖς οὐσίαις, ὥσπερ καὶ τὸ
<span class="lb" data-page="11.734" data-line="2" id="l11.734.2">ㅤ</span>τῶν βοῶν καὶ αἰγῶν, παχυμερέστερά τε καὶ γεωδέστερα. καὶ
<span class="lb" data-page="11.734" data-line="3" id="l11.734.3">ㅤ</span>μὲν δὴ καὶ τὸ τῶν ἀγρίων ζώων πάντων στέαρ δριμύτερόν
<span class="lb" data-page="11.734" data-line="4" id="l11.734.4">ㅤ</span>τέ ἐστι καὶ ξηραντικώτερον πολὺ τῶν ἡμέρων, καὶ μάλιστα
<span class="lb" data-page="11.734" data-line="5" id="l11.734.5">ㅤ</span>τὸ τῶν παρδάλεών τε καὶ λεόντων, ὥστ’ οὐδὲν τούτων
<span class="lb" data-page="11.734" data-line="6" id="l11.734.6">ㅤ</span>ἐκπυΐσκειν ἐπιτήδειον, ἀλλ’ ὡς εἴρηται, τὸ χοίρειόν τε καὶ
<span class="lb" data-page="11.734" data-line="7" id="l11.734.7">ㅤ</span>μόσχειον. ἐκπυΐσκει δὲ πίττα καὶ ῥητίνη διηθεῖσαι δηλονότι
<span class="lb" data-page="11.734" data-line="8" id="l11.734.8">ㅤ</span>μετ’ ἐλαίου τινὸς ἢ ῥοδίνου. χρὴ δὲ κᾀνταῦθα πρὸς
<span class="lb" data-page="11.734" data-line="9" id="l11.734.9">ㅤ</span>τὰς ζεούσας φλεγμονὰς διὰ ῥοδίνου τήκειν αὐτὰς, πρὸς δὲ
<span class="lb" data-page="11.734" data-line="10" id="l11.734.10">ㅤ</span>τὰς ψυχροτέρας διά τινος τῶν θερμαινόντων, οἷόν ἐστι τὸ
<span class="lb" data-page="11.734" data-line="11" id="l11.734.11">ㅤ</span>κίκινον καὶ τὸ ῥαφάνινον καὶ τὸ παλαιὸν καὶ τὸ σικυώνιον.
<span class="lb" data-page="11.734" data-line="12" id="l11.734.12">ㅤ</span>εἰ δὲ καὶ κηρῷ ποτε μόνῳ χρῷ διαπυήσεως ἕνεκα, τῶν
<span class="lb" data-page="11.734" data-line="13" id="l11.734.13">ㅤ</span>ἄλλων μὴ παρόντων, ἔν τινι τῶν θερμαινόντων ἐλαίων καὶ
<span class="lb" data-page="11.734" data-line="14" id="l11.734.14">ㅤ</span>τοῦτον τήκειν. αὐτὸς μὲν γὰρ καθ’ ἑαυτὸν ἧττόν ἐστι θερμὸς
<span class="lb" data-page="11.734" data-line="15" id="l11.734.15">ㅤ</span>ἢ ὥστε διαπυΐσκειν, ἐπεὶ τό γε ἐμπλάσσειν ἔχει. μόναις
<span class="lb" data-page="11.734" data-line="16" id="l11.734.16">ㅤ</span>οὖν ταῖς ζεούσαις φλεγμοναῖς ἐπιτήδειος ἔν τινι τῶν θερμαινόντων
<span class="lb" data-page="11.734" data-line="17" id="l11.734.17">ㅤ</span>ἐλαίων διηθείς. ὥσπερ δ’ οὗτος ἐνδεῖ τῆς συμμετρίας,
<span class="lb" data-page="11.734" data-line="18" id="l11.734.18">ㅤ</span>ὡς πρὸς τὰς μέσας τῇ κράσει φλεγμονὰς καὶ
<span class="lb" data-page="11.734" data-line="19" id="l11.734.19">ㅤ</span>φύσεις ἀνθρώπων τε καὶ μορίων, οὕτως ὑπερβάλλουσι βραχύ
<span class="pb" data-page="11.735" id="p11.735">ㅤ</span>
<span class="lb" data-page="11.735" data-line="1" id="l11.735.1">ㅤ</span>τι ῥητίνη καὶ πίττα. καὶ διὰ τοῦτο μιγνύμενα ταυτὶ
<span class="lb" data-page="11.735" data-line="2" id="l11.735.2">ㅤ</span>πάντα τὰ νῦν εἰρημένα διαπυΐσκει συμμέτρως. ἀλλὰ ταῦτα
<span class="lb" data-page="11.735" data-line="3" id="l11.735.3">ㅤ</span>μὲν ἤδη τῆς περὶ φαρμάκων συνθέσεώς ἐστι πραγματείας,
<span class="lb" data-page="11.735" data-line="4" id="l11.735.4">ㅤ</span>ἧς ἐφάψασθαί πως ἠνάγκασεν ἡμᾶς ἡ τῆς θεωρίας ἀκολουθία.
<span class="lb" data-page="11.735" data-line="5" id="l11.735.5">ㅤ</span>πάλιν δ’ ἐπὶ τὸ προκείμενον ἐπάνειμι. πρόκειται δὲ
<span class="lb" data-page="11.735" data-line="6" id="l11.735.6">ㅤ</span>ἀφορίσαι τὴν καθόλου φύσιν, ὁποία τίς ἐστι, τῶν ἐκπυϊσκόντων.
<span class="lb" data-page="11.735" data-line="7" id="l11.735.7">ㅤ</span>ἐῤῥέθη δ’ ὅτι συμμέτρως εἶναι χρὴ θερμαίνουσάν
<span class="lb" data-page="11.735" data-line="8" id="l11.735.8">ㅤ</span>τε καὶ ὑγραίνουσαν αὐτὴν, ὅπερ ἑτέρως ἑρμηνευόμενόν ἐστι
<span class="lb" data-page="11.735" data-line="9" id="l11.735.9">ㅤ</span>μήθ’ ὑπερβάλλειν μήτ’ ἐνδεῖν τῆς τοῦ μεταβάλλοντος αὐτὸ
<span class="lb" data-page="11.735" data-line="10" id="l11.735.10">ㅤ</span>σώματος κράσεως, ἀλλ’ ὡς οἷόν τε μάλιστα παραπλήσιον
<span class="lb" data-page="11.735" data-line="11" id="l11.735.11">ㅤ</span>ὑπάρχειν. τὸ δ’ ὅτι δυνάμει μὲν τοιοῦτόν ἐστι τὸ διαπυΐσκον
<span class="lb" data-page="11.735" data-line="12" id="l11.735.12">ㅤ</span>φάρμακον, ἐνεργείᾳ δὲ γίγνεται τοιοῦτον ἐν τῷ πλησιάζειν
<span class="lb" data-page="11.735" data-line="13" id="l11.735.13">ㅤ</span>ἡμῖν, εἴρηται πολλάκις ἔμπροσθεν, ἀναμνήσομέν τε
<span class="lb" data-page="11.735" data-line="14" id="l11.735.14">ㅤ</span>καὶ νῦν, ὥστε μνημονεύειν αὐτοῦ διὰ παντός. ἡ μὲν δὴ κρᾶσις
<span class="lb" data-page="11.735" data-line="15" id="l11.735.15">ㅤ</span>τοιαύτη τις ὑπάρχει τοῦ διαπυΐσκοντος, ἡ δὲ σώματος
<span class="lb" data-page="11.735" data-line="16" id="l11.735.16">ㅤ</span>αὐτοῦ σύστασις ἐμπλαστική τίς ἐστιν. μάλιστα δὲ τοῦτο τοῖς
<span class="lb" data-page="11.735" data-line="17" id="l11.735.17">ㅤ</span>γλίσχροις συμβέβηκεν, ὥσπερ τῷ στέατι τῷ χοιρείῳ καὶ βουτύρῳ
<span class="lb" data-page="11.735" data-line="18" id="l11.735.18">ㅤ</span>καὶ λιβανωτῷ καὶ τῷ δι’ ἀλεύρου πυρίνου καταπλάσματι.
<span class="pb" data-page="11.736" id="p11.736">ㅤ</span>
<span class="lb" data-page="11.736" data-line="1" id="l11.736.1">ㅤ</span>καὶ γὰρ συμμέτρως θερμὰ ταῦτά ἐστι καὶ συμμέτρως
<span class="lb" data-page="11.736" data-line="2" id="l11.736.2">ㅤ</span>ὑγρὰ καὶ γλίσχρα, καὶ διὰ τοῦτο πρὸς τὰς ἐκπυήσεις ἐπιτήδεια.
<span class="lb" data-page="11.736" data-line="3" id="l11.736.3">ㅤ</span>χόνδρος μέντοι ξηραντικώτερος μέν ἐστιν ἀλεύρου
<span class="lb" data-page="11.736" data-line="4" id="l11.736.4">ㅤ</span>πυρίνου, γλίσχρος δ’ οὐδὲν ἧττον ἐστιν, εἰ μή τι ἄρα καὶ
<span class="lb" data-page="11.736" data-line="5" id="l11.736.5">ㅤ</span>μᾶλλον, ὅθεν ἐπὶ μὲν τῶν μέσων φλεγμονῶν ἧττον ἐπιτήδειός
<span class="lb" data-page="11.736" data-line="6" id="l11.736.6">ㅤ</span>ἐστιν εἰς ἐκπύησιν. ἐπὶ δὲ τῶν ὑγροτέρων ἀμείνων
<span class="lb" data-page="11.736" data-line="7" id="l11.736.7">ㅤ</span>ἀλεύρου πυρίνου. προέρχεται δ’ οὖν ἐπιπλέον ἤδη καὶ ταῦτα
<span class="lb" data-page="11.736" data-line="8" id="l11.736.8">ㅤ</span>τῆς ἐνεστώσης πραγματείας, ἐπανέλθωμεν οὖν αὖθις ἐπὶ
<span class="lb" data-page="11.736" data-line="9" id="l11.736.9">ㅤ</span>τὰ μαλακτικὰ τῶν σκιῤῥουμένων φάρμακα, τοσοῦτον πάλιν
<span class="lb" data-page="11.736" data-line="10" id="l11.736.10">ㅤ</span>κᾀνταῦθα τῆς θεραπευτικῆς ἐφαψάμενοι πραγματείας, ὅσον
<span class="lb" data-page="11.736" data-line="11" id="l11.736.11">ㅤ</span>εἰς τὸ σαφῆ γενέσθαι τὰ λεχθησόμενα συντελέσει. σκίῤῥον
<span class="lb" data-page="11.736" data-line="12" id="l11.736.12">ㅤ</span>μὲν οὖν ὀνομάζουσι τὸν παρὰ φύσιν ὄγκον ἀνώδυνόν τε
<span class="lb" data-page="11.736" data-line="13" id="l11.736.13">ㅤ</span>καὶ σκληρόν. ἔνιοι δ’ αὐτῶν ὅταν ἐπὶ πλεῖστον αὐξηθῶσί
<span class="lb" data-page="11.736" data-line="14" id="l11.736.14">ㅤ</span>τε καὶ σκληρυνθῶσιν, οὐκ ἀνώδυνοι μόνον, ἀλλὰ καὶ δυσαίσθητοι
<span class="lb" data-page="11.736" data-line="15" id="l11.736.15">ㅤ</span>καὶ ἀναίσθητοι γίγνονται. γένεσις δ’ αὐτῶν ἐκ παχέος
<span class="lb" data-page="11.736" data-line="16" id="l11.736.16">ㅤ</span>καὶ ψυχροῦ χυμοῦ. τοιοῦτοι δ’ εἰσὶν ἐν τοῖς τῶν ζώων
<span class="lb" data-page="11.736" data-line="17" id="l11.736.17">ㅤ</span>σώμασι δύο μόνοι, χολὴ μέλαινα καὶ τὸ ὑπερξηρανθὲν φλέγμα.
<span class="lb" data-page="11.736" data-line="18" id="l11.736.18">ㅤ</span>καὶ διὰ τοῦτο καὶ οἱ σκιῤῥώδεις ὄγκοι πάντως ἢ φλεγματικοὶ
<span class="pb" data-page="11.737" id="p11.737">ㅤ</span>
<span class="lb" data-page="11.737" data-line="1" id="l11.737.1">ㅤ</span>τὴν οὐσίαν εἰσὶν, ἢ μελαγχολικοὶ, ἢ ἐξ ἀμφοῖν μικτοί.
<span class="lb" data-page="11.737" data-line="2" id="l11.737.2">ㅤ</span>περὶ μὲν δὴ τῆς διαγνώσεως αὐτῶν οὐ τοῦ παρόντος
<span class="lb" data-page="11.737" data-line="3" id="l11.737.3">ㅤ</span>καιροῦ διελθεῖν· περὶ δὲ τῶν μαλακτικῶν φαρμάκων ἤδη
<span class="lb" data-page="11.737" data-line="4" id="l11.737.4">ㅤ</span>μοι λέγειν καιρὸς, <span class="milestone ed2page" data-n="13.124" data-unit="ed2page" id="ed2page.13.124">ㅤ</span>ὡς ἰδίως ὀνομάζουσι μαλακτικὰ
<span class="lb" data-page="11.737" data-line="5" id="l11.737.5">ㅤ</span>τὰ τῶν γεγονότων ὑπὸ φλέγματος ἐξηρασμένου καὶ παχέος
<span class="lb" data-page="11.737" data-line="6" id="l11.737.6">ㅤ</span>χυλοῦ ὄγκων σκιῤῥωδῶν ἰατικά. συνίστανται δ’ οὗτοι μάλιστα
<span class="lb" data-page="11.737" data-line="7" id="l11.737.7">ㅤ</span>περί τε τὰς κεφαλὰς τῶν μυῶν καὶ τοὺς ἐκφυομένους
<span class="lb" data-page="11.737" data-line="8" id="l11.737.8">ㅤ</span>αὐτῶν τένοντας. ὅσα μὲν γὰρ ὑπὸ μελαγχολικοῦ σκιῤροῦται
<span class="lb" data-page="11.737" data-line="9" id="l11.737.9">ㅤ</span>χυλοῦ, καρκινώδη τε πάντα ἐστὶν καὶ παροξύνονται
<span class="lb" data-page="11.737" data-line="10" id="l11.737.10">ㅤ</span>ὑπὸ τῶν μαλακτικῶν φαρμάκων. ἀλλὰ τούτων μὲν ὅπως
<span class="lb" data-page="11.737" data-line="11" id="l11.737.11">ㅤ</span>χρὴ μεμνῆσθαι, διὰ τῶν τῆς θεραπευτικῆς μεθόδου λεχθήσεται
<span class="lb" data-page="11.737" data-line="12" id="l11.737.12">ㅤ</span>γραμμάτων· ὅσα δ’ ὑπὸ γλίσχρου καὶ παχέος χυμοῦ
<span class="lb" data-page="11.737" data-line="13" id="l11.737.13">ㅤ</span>παγέντος ἐσκιῤῥώθη, θερμαινόντων μὲν δεῖται καὶ ξηραινόντων
<span class="lb" data-page="11.737" data-line="14" id="l11.737.14">ㅤ</span>φαρμάκων, οὐ μὴν ἰσχυρῶν τε καὶ βιαίων, ἀλλ’ ἀρκεῖ
<span class="lb" data-page="11.737" data-line="15" id="l11.737.15">ㅤ</span>τῆς δευτέρας μὲν ἢ καὶ τῆς τρίτης ἐνίοτε τάξεως τῶν
<span class="lb" data-page="11.737" data-line="16" id="l11.737.16">ㅤ</span>θερμαινόντων, τῆς πρώτης δ’ εἶναι τῶν ξηραινόντων αὐτά.
<span class="lb" data-page="11.737" data-line="17" id="l11.737.17">ㅤ</span>πλάτους δ’ ὑπάρχοντος οὐ μικροῦ κατὰ τὸ μᾶλλόν τε καὶ
<span class="lb" data-page="11.737" data-line="18" id="l11.737.18">ㅤ</span>ἧττον ἐν τοῖς ἐσκληρυμμένοις σώμασιν ἀνάγκη δήπου καὶ
<span class="pb" data-page="11.738" id="p11.738">ㅤ</span>
<span class="lb" data-page="11.738" data-line="1" id="l11.738.1">ㅤ</span>τῶν ἰωμένων αὐτὰ φαρμάκων οὐκ ὀλίγον εἶναι τὸ πλάτος,
<span class="lb" data-page="11.738" data-line="2" id="l11.738.2">ㅤ</span>οἷον αὐτίκα καὶ τὸ αἴγειόν ποτε στέαρ ὠφέλησε τὰ οὕτως
<span class="lb" data-page="11.738" data-line="3" id="l11.738.3">ㅤ</span>ἐσκληρυμμένα καὶ τὸ τῆς ἀλεκτορίδος. ἀλλὰ ταῦτα μὲν
<span class="lb" data-page="11.738" data-line="4" id="l11.738.4">ㅤ</span>ἀσθενέστερά ἐστι καὶ τὰς μετρίας μαλάττει σκληρότητας, ἰσχυρότερον
<span class="lb" data-page="11.738" data-line="5" id="l11.738.5">ㅤ</span>μέντοι τῶν ἀλεκτορίδων τε καὶ ἀλεκτρυόνων τὸ
<span class="lb" data-page="11.738" data-line="6" id="l11.738.6">ㅤ</span>χήνειόν ἐστι, τοῦ δὲ τῶν αἰγῶν τὸ τράγειον ἰσχυρότερόν τε
<span class="lb" data-page="11.738" data-line="7" id="l11.738.7">ㅤ</span>καὶ τὸ ταύρειον, ἀλλ’ ἧττον τοῦ τραγείου. καὶ μὲν δὴ καὶ
<span class="lb" data-page="11.738" data-line="8" id="l11.738.8">ㅤ</span>ὁ ἐλάφειος μυελὸς ἱκανῶς μαλάττει, καὶ μετ’ αὐτὸν ὁ μόσχειος.
<span class="lb" data-page="11.738" data-line="9" id="l11.738.9">ㅤ</span>θερμὰ γὰρ ἐστι πάντα τὰ τοιαῦτα φάρμακα καὶ
<span class="lb" data-page="11.738" data-line="10" id="l11.738.10">ㅤ</span>μετρίως ξηρὰ, καὶ πολύ γε μᾶλλον θερμαίνειν πέφυκεν ἢ ξηραίνειν.
<span class="lb" data-page="11.738" data-line="11" id="l11.738.11">ㅤ</span>ὅθεν εἰ καί τις αὐτὰ θερμὰ καὶ ὑγρὰ ταῖς δυνάμεσιν
<span class="lb" data-page="11.738" data-line="12" id="l11.738.12">ㅤ</span>εἴποι ποτὲ, συγχωρητέον· ὀλίγον γὰρ ἀφέστηκε μήτε
<span class="lb" data-page="11.738" data-line="13" id="l11.738.13">ㅤ</span>ξηραινόντων <span class="milestone ed1page" data-n="2.60" data-unit="ed1page" id="ed1page.2.60">ㅤ</span>μήθ’ ὑγραινόντων. ἐκ ταὐτοῦ δὲ γένους
<span class="lb" data-page="11.738" data-line="14" id="l11.738.14">ㅤ</span>ἐστὶ τοῖς εἰρημένοις, ἀλλ’ ἰσχυρότερα, τό τ’ ἀμμωνιακὸν θυμίαμα
<span class="lb" data-page="11.738" data-line="15" id="l11.738.15">ㅤ</span>καὶ ὁ στύραξ καὶ ἡ χαλβάνη καὶ τὸ βδέλλιον τὸ Σκυθικόν.
<span class="lb" data-page="11.738" data-line="16" id="l11.738.16">ㅤ</span>καλλίω δ’ ἐξ αὐτῶν εἰς τὸ μαλάττειν τὰ νέα· παλαιούμενα
<span class="lb" data-page="11.738" data-line="17" id="l11.738.17">ㅤ</span>γὰρ ἰσχυροτέρως ἢ χρὴ ξηραίνει. τοῦτο μέν γε καὶ
<span class="lb" data-page="11.738" data-line="18" id="l11.738.18">ㅤ</span>μυελὸς καὶ στέαρ ἔχουσι. καὶ γὰρ καὶ ταῦτα παλαιούμενα ﻿
<span class="pb" data-page="11.739" id="p11.739">ㅤ</span>
<span class="lb" data-page="11.739" data-line="1" id="l11.739.1">ㅤ</span>δριμύτερα γίγνεται σφῶν αὐτῶν καὶ ξηρότερα. καὶ μὲν δὴ
<span class="lb" data-page="11.739" data-line="2" id="l11.739.2">ㅤ</span>καὶ τὸ Σικυώνιον ἔλαιον ἐκ τοῦ γένους ἐστὶ τούτου, καὶ τὸ
<span class="lb" data-page="11.739" data-line="3" id="l11.739.3">ㅤ</span>παλαιὸν οὐχ ἥκιστα, καὶ τῶν σκευαζομένων τὸ σούσινον.
<span class="lb" data-page="11.739" data-line="4" id="l11.739.4">ㅤ</span>ἀλλὰ γὰρ οὐ περὶ τῶν συνθέτων λέγειν ἐν τῷδε πρόκειται.
<span class="lb" data-page="11.739" data-line="5" id="l11.739.5">ㅤ</span>ἔπειτα καὶ ἀλθαίας ῥίζα καὶ ἀγρίου σικύου καὶ ἄλλα ἄττα
<span class="lb" data-page="11.739" data-line="6" id="l11.739.6">ㅤ</span>φυτὰ καθεψηθέντα τὰ μὲν ἐν ἐλαίῳ, τὰ δὲ ἐν ὕδατι τῆς
<span class="lb" data-page="11.739" data-line="7" id="l11.739.7">ㅤ</span>τῶν φαρμάκων γίγνεται τῶν μαλακτικῶν δυνάμεως, ὥσπερ
<span class="lb" data-page="11.739" data-line="8" id="l11.739.8">ㅤ</span>οὖν καὶ τῆς ἀγρίας μαλάχης τὰ φύλλα, καὶ ὠμὰ καὶ ἑφθά.
<span class="lb" data-page="11.739" data-line="9" id="l11.739.9">ㅤ</span>τοῦτο μὲν οὖν ἐστιν ἁπλοῦν φάρμακον, ὥσπερ τὸ στέαρ
<span class="lb" data-page="11.739" data-line="10" id="l11.739.10">ㅤ</span>τὸ χοίρειον, τὸ παλαιωθέν. οὐ χρὴ δὲ ἔχειν ἁλῶν οὐδὲ
<span class="lb" data-page="11.739" data-line="11" id="l11.739.11">ㅤ</span>τοῦτο, καθάπερ οὐδὲ τἄλλα ὅσα μαλάττει· ξηραίνουσι γὰρ
<span class="lb" data-page="11.739" data-line="12" id="l11.739.12">ㅤ</span>σφοδρῶς οἱ ἅλες. ὅσα δ’ ἄλλα μαλάττειν πέφυκεν, ἁπλᾶ
<span class="lb" data-page="11.739" data-line="13" id="l11.739.13">ㅤ</span>τε καὶ σύνθετα φάρμακα, λεχθήσεται γὰρ αὖθις κἀκεῖνα,
<span class="lb" data-page="11.739" data-line="14" id="l11.739.14">ㅤ</span>θερμὰ μέν ἐστιν ἐκ τῆς δευτέρας ἢ τρίτης ἐνίοτε τάξεως,
<span class="lb" data-page="11.739" data-line="15" id="l11.739.15">ㅤ</span>ἀτρέμα δὲ ξηρά. χρὴ μέν τι καὶ τούτοις ἐμπλαστικὸν ὑπάρχειν,
<span class="lb" data-page="11.739" data-line="16" id="l11.739.16">ㅤ</span>ὥσπερ καὶ τοῖς διαπυητικοῖς, ἀλλ’ ὅσῳ κενωτικώτερα
<span class="lb" data-page="11.739" data-line="17" id="l11.739.17">ㅤ</span>προσῆκεν ὑπάρχειν αὐτὰ, τοσούτῳ καὶ ἧττον ἐμπλάττεσθαι
<span class="lb" data-page="11.739" data-line="18" id="l11.739.18">ㅤ</span>τοῖς πόροις.
</p>
          </article>

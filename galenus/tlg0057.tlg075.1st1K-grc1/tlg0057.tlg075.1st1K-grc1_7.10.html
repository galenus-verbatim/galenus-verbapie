<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:7.10">
<span class="pb page1" data-page="12.4" id="p12.4">ㅤ</span>
<span class="milestone ed1page page1" data-n="2.87" data-unit="ed1page" id="ed1page.2.87">ㅤ</span>
<span class="milestone ed2page page1" data-n="13.182" data-unit="ed2page" id="ed2page.13.182">ㅤ</span>
            <section id="urn:cts:greekLit:tlg0057.tlg075.1st1K-grc1:7.10.1" class="textpart section">
              <p>
<span class="lb" data-page="12.4" data-line="3" id="l12.4.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.1">α΄. Περὶ καλαμίνθης.</a> Καλαμίνθη λεπτομερὴς
<span class="lb" data-page="12.4" data-line="4" id="l12.4.4">ㅤ</span>τὴν οὐσίαν ἐστὶ καὶ θερμὴ καὶ ξηρὰ τὴν κρᾶσιν, ἐκ
<span class="lb" data-page="12.4" data-line="5" id="l12.4.5">ㅤ</span>τῆς τρίτης που τάξεως κατ’ ἀμφοτέρας τὰς ποιότητας.
<span class="lb" data-page="12.4" data-line="6" id="l12.4.6">ㅤ</span>ἐναργῆ δὲ τούτων τὰ γνωρίσματα τά τε τῇ γεύσει φαινόμενα
<span class="lb" data-page="12.4" data-line="7" id="l12.4.7">ㅤ</span>καὶ τὰ διὰ τῆς πείρας γιγνωσκόμενα. τῇ μὲν γὰρ γεύσει
<span class="lb" data-page="12.4" data-line="8" id="l12.4.8">ㅤ</span>δριμεῖά τε καὶ θερμὴ σαφῶς ἐστι καὶ βραχύ τι παντελῶς
<span class="lb" data-page="12.4" data-line="9" id="l12.4.9">ㅤ</span>ὑπόπικρον ἔχει. πειρωμένοις δ’ αὐτῆς καὶ προσάγουσι
<span class="lb" data-page="12.4" data-line="10" id="l12.4.10">ㅤ</span>τῷ σώματι πρῶτον μὲν ἔξωθεν ἐπιτιθεμένη λίαν θερμαίνει
<span class="lb" data-page="12.4" data-line="11" id="l12.4.11">ㅤ</span>τε καὶ δάκνει καὶ ἀμύττει τὸ δέρμα καὶ τελευτῶσα ἕλκος
<span class="lb" data-page="12.4" data-line="12" id="l12.4.12">ㅤ</span>ἐργάζεται. λαμβανομένη δὲ εἴσω τοῦ σώματος αὐτή τε
<span class="lb" data-page="12.4" data-line="13" id="l12.4.13">ㅤ</span>καθ’ ἑαυτὴν ξηρὰ καὶ διὰ μελικράτου, θερμαίνει τε σαφῶς
<span class="lb" data-page="12.4" data-line="14" id="l12.4.14">ㅤ</span>καὶ ἱδρῶτας κινεῖ καὶ διαφορεῖ καὶ ξηραίνει τὸ πᾶν σῶμα.
<span class="lb" data-page="12.4" data-line="15" id="l12.4.15">ㅤ</span>διὰ τοῦτο γοῦν αὐτῇ τινες ἐχρήσαντο καὶ πρὸς τὰ κατὰ
<span class="lb" data-page="12.4" data-line="16" id="l12.4.16">ㅤ</span>περίοδον ῥίγη, ἔξωθεν μὲν ἐναφέψοντες ἐλαίῳ καὶ συναλείφοντες
<span class="lb" data-page="12.4" data-line="17" id="l12.4.17">ㅤ</span>ὅλον τὸ σῶμα μετὰ τρίψεως γενναίως, ἔσωθεν δὲ
<span class="lb" data-page="12.4" data-line="18" id="l12.4.18">ㅤ</span>λαμβάνοντες, ὡς εἴρηται. καὶ μέν γε καὶ κατὰ τῶν ἰσχίων
<span class="pb" data-page="12.5" id="p12.5">ㅤ</span>
<span class="lb" data-page="12.5" data-line="1" id="l12.5.1">ㅤ</span>καταπλάττουσί τινες αὐτὴν ἐπὶ τῶν ἰσχιαδικῶν ἀῤῥωστημάτων
<span class="lb" data-page="12.5" data-line="2" id="l12.5.2">ㅤ</span>ὡς γενναῖον βοήθημα· καὶ γὰρ ἕλκει τὰ ἐκ τοῦ βάθους
<span class="lb" data-page="12.5" data-line="3" id="l12.5.3">ㅤ</span>εἰς τὴν ἐκτὸς ἐπιφάνειαν καὶ θερμαίνει σύμπαν τὸ ἄρθρον,
<span class="lb" data-page="12.5" data-line="4" id="l12.5.4">ㅤ</span>ἐπικαίει τε σαφῶς τὸ δέρμα καὶ καταμήνιά τε πινομένη
<span class="lb" data-page="12.5" data-line="5" id="l12.5.5">ㅤ</span>καὶ προστιθεμένη προσκαλεῖται πάνυ δραστηρίως. ἀγαθὸν
<span class="lb" data-page="12.5" data-line="6" id="l12.5.6">ㅤ</span>δὲ καὶ τῶν ἐλεφαντιώντων φάρμακον, οὐ μόνον τῷ
<span class="lb" data-page="12.5" data-line="7" id="l12.5.7">ㅤ</span>γενναίως διαφορεῖν τοὺς λεπτοὺς χυμοὺς, ἀλλὰ καὶ τῷ λεπτύνειν
<span class="lb" data-page="12.5" data-line="8" id="l12.5.8">ㅤ</span>καὶ τέμνειν ἰσχυρῶς τοὺς παχεῖς, οἷοί πέρ εἰσιν οἱ
<span class="lb" data-page="12.5" data-line="9" id="l12.5.9">ㅤ</span>τὸ τοιοῦτο νόσημα γεννῶντες, οὕτω δὲ καὶ οὐλὰς μελαίνας
<span class="lb" data-page="12.5" data-line="10" id="l12.5.10">ㅤ</span>λαμπρύνει καὶ ὑπώπια διαφορεῖ. κάλλιον δ’ ἐπὶ τῶν τοιούτων
<span class="lb" data-page="12.5" data-line="11" id="l12.5.11">ㅤ</span>χλωρὰν ἐν οἴνῳ ἑψηθεῖσαν καταπλάττειν αὐτὴν μᾶλλον,
<span class="lb" data-page="12.5" data-line="12" id="l12.5.12">ㅤ</span>ἢ ξηράν. ἰσχυροτέρα γὰρ ξηρανθεῖσα γίγνεται καὶ καίειν
<span class="lb" data-page="12.5" data-line="13" id="l12.5.13">ㅤ</span>ἑτοιμοτέρα. τῷ δ’ εἶναι τοιαύτη καὶ πρὸς τὰ τῶν ἰοβόλων
<span class="lb" data-page="12.5" data-line="14" id="l12.5.14">ㅤ</span>θηρίων δήγματα παραλαμβάνεται, καθάπερ τά τε καυτήρια
<span class="lb" data-page="12.5" data-line="15" id="l12.5.15">ㅤ</span>καὶ ὅσα τῶν φαρμάκων ἐστὶ θερμὰ καὶ δριμέα καὶ λεπτομερῆ
<span class="lb" data-page="12.5" data-line="16" id="l12.5.16">ㅤ</span>καὶ ῥᾳδίως ἐκ τοῦ βάθους ἐπισπώμενα πρὸς ἑαυτὰ
<span class="lb" data-page="12.5" data-line="17" id="l12.5.17">ㅤ</span>τὴν παρακειμένην ἅπασαν ὑγρότητα. ἡ δὲ συνοῦσα πικρότης
<span class="lb" data-page="12.5" data-line="18" id="l12.5.18">ㅤ</span>αὐτῇ βραχεῖα μέν ἐστι παντελῶς· δρᾷ δ’ ἅπερ ἡ ἰσχυροτάτη ﻿
<span class="pb" data-page="12.6" id="p12.6">ㅤ</span>
<span class="lb" data-page="12.6" data-line="1" id="l12.6.1">ㅤ</span>πρὸς ἔνια, διὰ τὸ συνεῖναι σφοδρᾷ θερμότητι μετὰ
<span class="lb" data-page="12.6" data-line="2" id="l12.6.2">ㅤ</span>λεπτομεροῦς οὐσίας. οὕτω γοῦν ἀσκαρίδας τε καὶ ἕλμινθας
<span class="lb" data-page="12.6" data-line="3" id="l12.6.3">ㅤ</span>ὁ χυλὸς αὐτῆς ἐνιέμενός τε καὶ πινόμενος ἀναιρεῖν πέφυκε.
<span class="lb" data-page="12.6" data-line="4" id="l12.6.4">ㅤ</span>κατὰ δὲ τὸν αὐτὸν <span class="milestone ed2page" data-n="13.183" data-unit="ed2page" id="ed2page.13.183">ㅤ</span>λόγον καὶ τοὺς ἐν ὠσὶ σκώληκας,
<span class="lb" data-page="12.6" data-line="5" id="l12.6.5">ㅤ</span>ἢ εἴ που καθ’ ἕλκους σηπεδονώδους ἑτέρωθι τοῦ σώματος
<span class="lb" data-page="12.6" data-line="6" id="l12.6.6">ㅤ</span>ἡ τοιαύτη γένοιτο διάθεσις. οὕτω δὲ καὶ τὰ κυούμενα πινομένη
<span class="lb" data-page="12.6" data-line="7" id="l12.6.7">ㅤ</span>τε καὶ προστιθεμένη διαφθείρει τε καὶ ἐκβάλλει. ἡ
<span class="lb" data-page="12.6" data-line="8" id="l12.6.8">ㅤ</span>μὲν οὖν τμητικὴ δύναμις ὑπάρχει διά τε τὸ θερμὸν αὐτῆς
<span class="lb" data-page="12.6" data-line="9" id="l12.6.9">ㅤ</span>καὶ λεπτομερὲς καὶ πικρὸν, ἡ δὲ ῥυπτικὴ διὰ τὸ πικρὸν
<span class="lb" data-page="12.6" data-line="10" id="l12.6.10">ㅤ</span>μόνον. καὶ τοίνυν ὀνίνησι τοὺς μὲν ἀσθματικοὺς διὰ πάντα
<span class="lb" data-page="12.6" data-line="11" id="l12.6.11">ㅤ</span>τὰ εἰρημένα, τοὺς δ’ ἰκτεριώδεις διὰ τὴν πικρότητα μάλιστα,
<span class="lb" data-page="12.6" data-line="12" id="l12.6.12">ㅤ</span>καθάπερ καὶ τἄλλα σχεδὸν ἅπαντα τὰ πικρὰ τῷ ῥύπτειν
<span class="lb" data-page="12.6" data-line="13" id="l12.6.13">ㅤ</span>τε καὶ καθαίρειν τὰς κατὰ τὸ ἧπαρ ἐμφράξεις. ἔστι
<span class="lb" data-page="12.6" data-line="14" id="l12.6.14">ㅤ</span>δ’ εἰς ἅπαντα τὰ εἰρημένα πρακτικωτέρα ἡ ὄρειος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.2" class="textpart section">
              <p>
<span class="lb" data-page="12.6" data-line="15" id="l12.6.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.2">β΄. Περὶ καλάμου ἀρωματικοῦ.</a> Κάλαμος ἀρωματικὸς
<span class="lb" data-page="12.6" data-line="16" id="l12.6.16">ㅤ</span>καὶ στύψεως βραχείας καὶ δριμύτητος ἐλαχίστης μετέχει.
<span class="lb" data-page="12.6" data-line="17" id="l12.6.17">ㅤ</span>τὸ δὲ πλεῖστον αὐτοῦ γεώδους οὐσίας ἐστὶ καὶ ἀερώδους,
<span class="lb" data-page="12.6" data-line="18" id="l12.6.18">ㅤ</span>εὔκρατον ἐν τῇ κατὰ θερμότητα καὶ ψυχρότητα συζυγίᾳ.
<span class="pb" data-page="12.7" id="p12.7">ㅤ</span>
<span class="lb" data-page="12.7" data-line="1" id="l12.7.1">ㅤ</span>ὅθεν οὐρητικός τε μετρίως ἐστὶν καὶ ταῖς πρὸς ἧπαρ
<span class="lb" data-page="12.7" data-line="2" id="l12.7.2">ㅤ</span>καὶ στόμαχον ἐπιτιθεμέναις μίγνυται δυνάμεσιν, εἴς τε τὰς
<span class="lb" data-page="12.7" data-line="3" id="l12.7.3">ㅤ</span>τῆς ὑστέρας πυρίας, ὅσαι φλεγμονῆς ἕνεκεν ἢ καταμηνίων
<span class="lb" data-page="12.7" data-line="4" id="l12.7.4">ㅤ</span>ἐρεθισμοῦ παραλαμβάνονται, χρησίμως μίγνυται. κείσθω τοίνυν
<span class="lb" data-page="12.7" data-line="5" id="l12.7.5">ㅤ</span>δευτέρας τάξεως τῶν θερμαινόντων καὶ ξηραινόντων, καὶ
<span class="lb" data-page="12.7" data-line="6" id="l12.7.6">ㅤ</span>σφοδρότερόν γε ξηραινόντων ἢ θερμαινόντων. ἔχει δέ τι καὶ
<span class="lb" data-page="12.7" data-line="7" id="l12.7.7">ㅤ</span>λεπτομερὲς, ὥσπερ καὶ τἄλλα σύμπαντα ἀρώματα. ἀλλ’ ἐκείνων
<span class="lb" data-page="12.7" data-line="8" id="l12.7.8">ㅤ</span>μὲν τοῖς πλείστοις πάμπολυ τὸ λεπτομερὲς ὑπάρχει,
<span class="lb" data-page="12.7" data-line="9" id="l12.7.9">ㅤ</span>τῷ καλάμῳ δ’ οὐ πολύ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.3" class="textpart section">
              <p>
<span class="lb" data-page="12.7" data-line="10" id="l12.7.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.3">γ΄. Περὶ καλάμου φραγμίτου.</a> Καλάμου φραγμίτου
<span class="lb" data-page="12.7" data-line="11" id="l12.7.11">ㅤ</span>τὴν ῥίζαν σὺν βολβοῖς ἀκίδας καὶ σκόλοπας ἐκ βάθους ἐπισπᾶσθαί
<span class="lb" data-page="12.7" data-line="12" id="l12.7.12">ㅤ</span>τινες ἔγραψαν, ὡς ἂν ἑλκτικῆς τινος ὑπαρχούσης
<span class="lb" data-page="12.7" data-line="13" id="l12.7.13">ㅤ</span>αὐτῇ δυνάμεως. οὐ μὴν ἡμεῖς γε ἐπειράθημεν, ὅσον μέντοι
<span class="lb" data-page="12.7" data-line="14" id="l12.7.14">ㅤ</span>τῇ γεύσει τεκμήρασθαι, ῥυπτικῆς μετέχει δυνάμεως οὐκ ὀλίγης,
<span class="lb" data-page="12.7" data-line="15" id="l12.7.15">ㅤ</span>ἥκιστα δριμείας. τὰ μέντοι φύλλα τὰ χλωρὰ μετρίως
<span class="lb" data-page="12.7" data-line="16" id="l12.7.16">ㅤ</span>ἐμψύχει, μετέχοντα τῆς ῥυπτικῆς καὶ ταῦτα δυνάμεως. ὁ
<span class="lb" data-page="12.7" data-line="17" id="l12.7.17">ㅤ</span>φλοιὸς δὲ αὐτοῦ καυθεὶς λεπτομεροῦς ἱκανῶς καὶ διαφορητικῆς
<span class="lb" data-page="12.7" data-line="18" id="l12.7.18">ㅤ</span>γίνεται δυνάμεως, ἔχων τι καὶ ῥυπτικὸν, ὥστε καὶ ξηραίνειν
<span class="pb" data-page="12.8" id="p12.8">ㅤ</span>
<span class="lb" data-page="12.8" data-line="1" id="l12.8.1">ㅤ</span>καὶ θερμαίνειν κατὰ τὴν τρίτην που τάξιν, καὶ πλέον
<span class="lb" data-page="12.8" data-line="2" id="l12.8.2">ㅤ</span>γε ξηραίνειν ἢ θερμαίνειν. φυλάττεσθαι δ’ αὐτοῦ προσήκει
<span class="lb" data-page="12.8" data-line="3" id="l12.8.3">ㅤ</span>τὴν καλουμένην ἀνθήλην. ἐμπίπτουσα γὰρ τοῖς ὠσὶν ἐμπλάττεται
<span class="lb" data-page="12.8" data-line="4" id="l12.8.4">ㅤ</span>ἀναπολύτως καὶ κακοῖ τὴν ἀκοὴν, ὥστε κωφώσεις
<span class="lb" data-page="12.8" data-line="5" id="l12.8.5">ㅤ</span>ἐργάζεσθαι πολλάκις.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.4" class="textpart section">
              <p>
<span class="lb" data-page="12.8" data-line="6" id="l12.8.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.4">δ΄. Περὶ καγκάνου.</a> Καγκάνου ἡ ῥίζα δυνάμεως μέν
<span class="lb" data-page="12.8" data-line="7" id="l12.8.7">ㅤ</span>ἐστιν ἀδήκτου τε καὶ μετρίως ξηραντικῆς, οὐσίας δὲ παχυμεροῦς
<span class="lb" data-page="12.8" data-line="8" id="l12.8.8">ㅤ</span>ἐμπλαστικῆς. ὅθεν οἴνῳ βρεχομένη, καθάπερ ἡ τραγάκανθα
<span class="lb" data-page="12.8" data-line="9" id="l12.8.9">ㅤ</span>καὶ ἐκλειχομένη, τὰς τῆς ἀρτηρίας ἰᾶται τραχύτητας,
<span class="lb" data-page="12.8" data-line="10" id="l12.8.10">ㅤ</span>οὐδὲν δ’ ἧττον, εἰ καὶ διαμασήσαιτό τις αὐτὴν, ὁ
<span class="lb" data-page="12.8" data-line="11" id="l12.8.11">ㅤ</span>παραῤῥέων χυλὸς ὀνίνησι τὴν ἀρτηρίαν ὁμοίως τῷ τῆς
<span class="lb" data-page="12.8" data-line="12" id="l12.8.12">ㅤ</span>γλυκυρίζης.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.5" class="textpart section">
              <p>
<span class="lb" data-page="12.8" data-line="13" id="l12.8.13">ㅤ</span><span class="milestone ed2page" data-n="13.184" data-unit="ed2page" id="ed2page.13.184">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.5">ε΄. Περὶ καννάβεως.</a> Καννάβεως ὁ καρπὸς ἄφυσός
<span class="lb" data-page="12.8" data-line="14" id="l12.8.14">ㅤ</span>τε καὶ ξηραντικὸς εἰς τοσοῦτόν ἐστιν ὡς, εἰ πλείων βρωθείη,
<span class="lb" data-page="12.8" data-line="15" id="l12.8.15">ㅤ</span>ξηραίνειν τὴν γονήν. ἔνιοι δὲ χλωρὸν αὐτὸν χυλίζοντες
<span class="lb" data-page="12.8" data-line="16" id="l12.8.16">ㅤ</span>εἰς ὤτων ἀλγήματα χρῶνται τὰ κατ’ ἔμφραξιν, ὡς ἐμοὶ
<span class="lb" data-page="12.8" data-line="17" id="l12.8.17">ㅤ</span>δοκεῖ, γινόμενα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.6" class="textpart section">
              <p>
<span class="lb" data-page="12.8" data-line="18" id="l12.8.18">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.6">στ΄. Περὶ καπνίου.</a> Κάπνιος οἱ δὲ καπνὸν ὀνομάζουσι,
<span class="lb" data-page="12.8" data-line="19" id="l12.8.19">ㅤ</span>δριμείας ἅμα καὶ πικρᾶς μετέχει ποιότητος, οὐκ ἀπήλλακται
<span class="pb" data-page="12.9" id="p12.9">ㅤ</span>
<span class="lb" data-page="12.9" data-line="1" id="l12.9.1">ㅤ</span>δὲ παντάπασιν οὐδὲ τῆς στρυφνῆς, ὅθεν οὖρά τε
<span class="lb" data-page="12.9" data-line="2" id="l12.9.2">ㅤ</span>χολώδη προτρέπει πολλὰ καὶ τὰς καθ’ ἧπαρ ἐμφράξεις τε
<span class="lb" data-page="12.9" data-line="3" id="l12.9.3">ㅤ</span>καὶ ἀτονίας ἰᾶται, καὶ ὁ χυλὸς δ’ αὐτῆς ὀξυδερκής ἐστι καὶ
<span class="lb" data-page="12.9" data-line="4" id="l12.9.4">ㅤ</span>ἐπισπώμενος οὐκ ὀλίγον δάκρυον, ὥσπερ ὁ καπνὸς, ἐντεῦθεν
<span class="lb" data-page="12.9" data-line="5" id="l12.9.5">ㅤ</span>δ’ αὐτῇ καὶ τοὔνομα. ἐχρῆτο δ’ αὐτῇ τις ἰδιώτης καὶ
<span class="lb" data-page="12.9" data-line="6" id="l12.9.6">ㅤ</span>ὡς στόμαχον ῥωννυούσῃ μετὰ τοῦ καὶ γαστέρα λαπάσσειν.
<span class="lb" data-page="12.9" data-line="7" id="l12.9.7">ㅤ</span>ἐξήραινε γὰρ τὴν πόαν πρότερον καὶ ἀπετίθετο καὶ οὕτως
<span class="lb" data-page="12.9" data-line="8" id="l12.9.8">ㅤ</span>ἀπέπασσεν ὑπαγωγῆς μὲν ἕνεκα μελικράτῳ, ῥωννύναι δὲ βουλόμενος
<span class="lb" data-page="12.9" data-line="9" id="l12.9.9">ㅤ</span>τὸν στόμαχον οἴνῳ κεκραμένῳ <a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.6">δηλονότι</a>.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.7" class="textpart section">
              <p>
<span class="lb" data-page="12.9" data-line="10" id="l12.9.10">ㅤ</span><span class="milestone ed1page" data-n="2.88" data-unit="ed1page" id="ed1page.2.88">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.7">ζ΄. Περὶ καππάρεως.</a> Καππάρεως ὁ μὲν τῆς
<span class="lb" data-page="12.9" data-line="11" id="l12.9.11">ㅤ</span>ῥίζης φλοιὸς ἐπικρατοῦσαν ἔχει τὴν πικρὰν ποιότητα, δευτέραν
<span class="lb" data-page="12.9" data-line="12" id="l12.9.12">ㅤ</span>δὲ τὴν δριμεῖαν, ἐφεξῆς δὲ ταύτῃ τὴν στρυφνήν. ᾧ καὶ
<span class="lb" data-page="12.9" data-line="13" id="l12.9.13">ㅤ</span>δῆλον ὡς ἐκ διαφόρων τε καὶ μαχομένων σύγκειται δυνάμεων.
<span class="lb" data-page="12.9" data-line="14" id="l12.9.14">ㅤ</span>ῥύπτειν μὲν γὰρ δύναται καὶ διακαθαίρειν τε καὶ
<span class="lb" data-page="12.9" data-line="15" id="l12.9.15">ㅤ</span>τέμνειν τῇ συνιούσῃ πικρότητι, θερμαίνειν δὲ καὶ τέμνειν
<span class="lb" data-page="12.9" data-line="16" id="l12.9.16">ㅤ</span>καὶ διαφορεῖν τῇ δριμύτητι, συνάγειν δὲ καὶ πιλεῖν καὶ σφίγγειν
<span class="lb" data-page="12.9" data-line="17" id="l12.9.17">ㅤ</span>τῇ στρυφνότητι. καὶ διὰ τοῦτο σπλῆνας μὲν σκιῤῥώδεις,
<span class="lb" data-page="12.9" data-line="18" id="l12.9.18">ㅤ</span>εἴ πέρ τι καὶ ἄλλο, καὶ τοῦτο τὸ φάρμακον ὀνίνησιν, ἔξωθεν
<span class="lb" data-page="12.9" data-line="19" id="l12.9.19">ㅤ</span>δὲ τοῖς ἐπιτηδείοις καταπλάσμασι μιγνύμενον, εἴσω δὲ
<span class="pb" data-page="12.10" id="p12.10">ㅤ</span>
<span class="lb" data-page="12.10" data-line="1" id="l12.10.1">ㅤ</span>τοῦ σώματος λαμβανόμενον, ἤτοι ἀφεψημένον ἐν ὄξει καὶ
<span class="lb" data-page="12.10" data-line="2" id="l12.10.2">ㅤ</span>ὀξυμέλιτι καὶ τοῖς τοιούτοις, ἢ ξηρὸν κεκομμένον ἀναμιγνύμενον
<span class="lb" data-page="12.10" data-line="3" id="l12.10.3">ㅤ</span>αὐτοῖς. καὶ γὰρ δὴ καὶ κενοῖ φανερῶς τοὺς γλίσχρους
<span class="lb" data-page="12.10" data-line="4" id="l12.10.4">ㅤ</span>καὶ παχεῖς χυμοὺς οὕτω ληφθὲν, οὐ δι’ οὔρων μόνον, ἀλλὰ
<span class="lb" data-page="12.10" data-line="5" id="l12.10.5">ㅤ</span>καὶ κατὰ γαστέρα. πολλάκις δὲ καὶ αἱματώδη διαχωροῦσιν,
<span class="lb" data-page="12.10" data-line="6" id="l12.10.6">ㅤ</span>ἐφ’ οἷς οἵ τε σπλῆνες ὀνίνανται καὶ αἱ κατ’ ἰσχίον ὀδύναι.
<span class="lb" data-page="12.10" data-line="7" id="l12.10.7">ㅤ</span>καὶ μὲν δὴ καὶ καταμήνια κινεῖ καὶ ἀποφλεγματίζει καὶ ῥήγμασι
<span class="lb" data-page="12.10" data-line="8" id="l12.10.8">ㅤ</span>καὶ σπάσμασι βοηθεῖ. τὸ δ’ ὅτῳ χρὴ πόματι μιγνύειν
<span class="lb" data-page="12.10" data-line="9" id="l12.10.9">ㅤ</span>αὐτὴν ἐφ’ ἑκάστου τῶν παθῶν, οὐ τῆς προκειμένης πραγματείας
<span class="lb" data-page="12.10" data-line="10" id="l12.10.10">ㅤ</span>ἐστὶν, ἀλλ’ ἤτοι τῆς περὶ συνθέσεως φαρμάκων, ἢ τῆς
<span class="lb" data-page="12.10" data-line="11" id="l12.10.11">ㅤ</span>θεραπευτικῆς μεθόδου. καὶ καταπλαττόμενος δὲ τοῖς κακοήθεσιν
<span class="lb" data-page="12.10" data-line="12" id="l12.10.12">ㅤ</span>ἕλκεσι τῆς ῥίζης ὁ φλοιὸς ἀγαθὸν φάρμακον, ὡς ἂν
<span class="lb" data-page="12.10" data-line="13" id="l12.10.13">ㅤ</span>ἀποῤῥύπτειν τε δυνάμενος αὐτὰ καὶ ξηραίνειν ἰσχυρῶς, καὶ
<span class="lb" data-page="12.10" data-line="14" id="l12.10.14">ㅤ</span>τοὺς τῶν ὀδόντων τε πόνους κατὰ τὰς προειρημένας ὠφελεῖ
<span class="lb" data-page="12.10" data-line="15" id="l12.10.15">ㅤ</span>ποιότητας, ἐνίοτε μὲν ὄξει συνεψηθεὶς, ἐνίοτε δ’ οἴνῳ,
<span class="lb" data-page="12.10" data-line="16" id="l12.10.16">ㅤ</span>πολλάκις δ’ αὐτὸς μόνος ἐνδακνόμενος. ἔστι δὲ οὐδὲ τούτων
<span class="lb" data-page="12.10" data-line="17" id="l12.10.17">ㅤ</span>τοὺς καιροὺς διορίσαι τῆς ἐνεστώσης πραγματείας. οὐ
<span class="lb" data-page="12.10" data-line="18" id="l12.10.18">ㅤ</span>γὰρ τοῦτο πρόκειται νῦν, ἀλλ’ ἐξ ἑκάστου τῶν κατὰ μέρος ﻿
<span class="pb" data-page="12.11" id="p12.11">ㅤ</span>
<span class="lb" data-page="12.11" data-line="1" id="l12.11.1">ㅤ</span>ἔργων ἔνδειξίν τινα λαβεῖν τῶν δυνάμεων αὐτῆς, ἀναγαγόντα
<span class="lb" data-page="12.11" data-line="2" id="l12.11.2">ㅤ</span>τὸν λόγον ἐπὶ τὰς ἐξ ἀρχῆς ὑποκειμένας ἀρχάς. εὔδηλον
<span class="lb" data-page="12.11" data-line="3" id="l12.11.3">ㅤ</span>οὖν ἐκ τῶν εἰρημένων ὡς τμητική τις ἐν αὐτῇ δύναμίς
<span class="lb" data-page="12.11" data-line="4" id="l12.11.4">ㅤ</span>ἐστι καὶ ῥυπτικὴ καὶ διαφορητικὴ καὶ συνακτική. καὶ
<span class="lb" data-page="12.11" data-line="5" id="l12.11.5">ㅤ</span>γὰρ δὴ καὶ ἀλφοὺς ἀφαιρεῖ σὺν ὄξει καὶ χοιράδας καὶ ὄγκους
<span class="lb" data-page="12.11" data-line="6" id="l12.11.6">ㅤ</span>σκληροὺς διαφορεῖ, τοῖς ἐπιτηδείοις πρὸς ταῦτα φαρμάκοις
<span class="lb" data-page="12.11" data-line="7" id="l12.11.7">ㅤ</span>μιγνυμένη. τῷ δὲ φλοιῷ τῆς ῥίζης ὁ καρπὸς ἀνάλογον
<span class="lb" data-page="12.11" data-line="8" id="l12.11.8">ㅤ</span>ἔχει δυνάμεως, πλὴν ὅσον ἀσθενέστερός ἐστιν εἰς ἅπαντα.
<span class="lb" data-page="12.11" data-line="9" id="l12.11.9">ㅤ</span><span class="milestone ed2page" data-n="13.185" data-unit="ed2page" id="ed2page.13.185">ㅤ</span>καὶ μὲν δὴ καὶ τὰ φύλλα καὶ ὁ καυλὸς αὐτῶν
<span class="lb" data-page="12.11" data-line="10" id="l12.11.10">ㅤ</span>ὁμοίας εἰσὶ δυνάμεως, καὶ ἔγωγέ ποτε τοῖς φύλλοις οἶδα
<span class="lb" data-page="12.11" data-line="11" id="l12.11.11">ㅤ</span>διαφορήσας ἐν ὀλίγαις ἡμέραις χοιραδώδη σκληρότητα. μίγνυμεν
<span class="lb" data-page="12.11" data-line="12" id="l12.11.12">ㅤ</span>δ’ αὐτοῖς δηλονότι τῶν ἀμβλυνόντων τι τὸ σφοδρὸν
<span class="lb" data-page="12.11" data-line="13" id="l12.11.13">ㅤ</span>τῆς δυνάμεως. οὐδὲν δὲ θαυμαστὸν εἰ καὶ τοὺς ἐν ὠσὶ
<span class="lb" data-page="12.11" data-line="14" id="l12.11.14">ㅤ</span>σκώληκας ὁ χυλὸς ἀναιρεῖ διὰ τὴν πικρότητα. ἡ δ’ ἐν τοῖς
<span class="lb" data-page="12.11" data-line="15" id="l12.11.15">ㅤ</span>θερμοῖς πάνυ χωρίοις γεννωμένη κάππαρις, ὥσπερ καὶ ἡ ἐν
<span class="lb" data-page="12.11" data-line="16" id="l12.11.16">ㅤ</span>Ἀραβίᾳ, πολὺ τῆς παρ’ ἡμῖν ἐστι δριμυτέρα, ὥστε καὶ τῆς
<span class="lb" data-page="12.11" data-line="17" id="l12.11.17">ㅤ</span>καυστικῆς ἐπιπλέον μετέχει δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.8" class="textpart section">
              <p>
<span class="lb" data-page="12.11" data-line="18" id="l12.11.18">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.8">η΄. Περὶ καρδάμου.</a> Καρδάμου τὸ σπέρμα καυστικῆς
<span class="pb" data-page="12.12" id="p12.12">ㅤ</span>
<span class="lb" data-page="12.12" data-line="1" id="l12.12.1">ㅤ</span>μετέχει δυνάμεως, ὥσπερ τὸ νᾶπυ, καὶ διὰ τοῦτο ἰσχιάδας,
<span class="lb" data-page="12.12" data-line="2" id="l12.12.2">ㅤ</span>κεφαλαλγίας καὶ ὁτιοῦν ἄλλο τῶν δεομένων φοινίξεως ἐκθερμαίνουσιν
<span class="lb" data-page="12.12" data-line="3" id="l12.12.3">ㅤ</span>αὐτῷ, καθάπερ τῷ νάπυϊ. μίγνυται δὲ καὶ
<span class="lb" data-page="12.12" data-line="4" id="l12.12.4">ㅤ</span>τοῖς πρὸς τοὺς ἀσθματικοὺς διδομένοις φαρμάκοις, ὡς ἂν
<span class="lb" data-page="12.12" data-line="5" id="l12.12.5">ㅤ</span>δηλονότι τέμνειν ἰσχυρῶς τοὺς παχεῖς χυμοὺς δυνάμενον,
<span class="lb" data-page="12.12" data-line="6" id="l12.12.6">ㅤ</span>ὥσπερ καὶ τὸ νᾶπυ· προσέοικε γὰρ ἐκείνῳ τὰ πάντα. καὶ
<span class="lb" data-page="12.12" data-line="7" id="l12.12.7">ㅤ</span>ἡ πόα δὲ ξηρὰ μὲν γενομένη παραπλησίας ἐστὶ τῷ σπέρματι
<span class="lb" data-page="12.12" data-line="8" id="l12.12.8">ㅤ</span>δυνάμεως, ὑγρὰ δὲ ἔτι καὶ χλωρὰ διὰ τὴν ἐπιμιξίαν
<span class="lb" data-page="12.12" data-line="9" id="l12.12.9">ㅤ</span>τῆς ὑδατώδους ὑγρότητος ἀπολείπεται πάμπολυ καὶ οὕτως
<span class="lb" data-page="12.12" data-line="10" id="l12.12.10">ㅤ</span>ἐστὶ μέτριος ἐν τῷ τοιῷδε τὴν δῆξιν ὥστε καὶ μετ’ ἄρτου
<span class="lb" data-page="12.12" data-line="11" id="l12.12.11">ㅤ</span>δυνατὸν αὐτῇ χρῆσθαι καθάπερ ὄψῳ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.9" class="textpart section">
              <p>
<span class="lb" data-page="12.12" data-line="12" id="l12.12.12">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.9">θ΄. Περὶ καρδαμώμου.</a> Καρδάμωμον ἔστι μὲν ἀμέλει
<span class="lb" data-page="12.12" data-line="13" id="l12.12.13">ㅤ</span>καὶ τοῦτο θερμῆς ἱκανῶς δυνάμεως, οὐ μὴν οὕτως ἰσχυρῶς
<span class="lb" data-page="12.12" data-line="14" id="l12.12.14">ㅤ</span>ὡς τὸ κάρδαμον, ἀλλ’ ὅσον ἥδιόν τε καὶ ἀρωματικώτερον
<span class="lb" data-page="12.12" data-line="15" id="l12.12.15">ㅤ</span>ὑπάρχει καρδάμου, τοσοῦτο καὶ τῆς θερμῆς δυνάμεως
<span class="lb" data-page="12.12" data-line="16" id="l12.12.16">ㅤ</span>ἀσθενεστέρας μετείληφεν. οὐ μὴν ἑλκοῦν ἱκανόν ἐστι καὶ
<span class="lb" data-page="12.12" data-line="17" id="l12.12.17">ㅤ</span>αὐτὸ καθ’ αὑτὸ καταπλασσόμενον, ἔχει δέ τι καὶ πικρότητος
<span class="lb" data-page="12.12" data-line="18" id="l12.12.18">ㅤ</span>ἐμφερόμενον ἑαυτῷ, δι’ ἣν καὶ τὰς ἕλμινθας ἀναιρεῖ
<span class="lb" data-page="12.12" data-line="19" id="l12.12.19">ㅤ</span>καὶ ψώρας ἰσχυρῶς ἀποῤῥύπτει καὶ σὺν ὄξει.
</p>
            </section>
            <span class="pb" data-page="12.13" id="p12.13">ㅤ</span>
            <section id="urn:cts:greekLit:tlg0057.tlg075.1st1K-grc1:7.10.10" class="textpart section">
              <p>
<span class="lb" data-page="12.13" data-line="1" id="l12.13.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.10">ι΄. Περὶ κάρου.</a> Κάρου τὸ σπέρμα θερμαίνει καὶ
<span class="lb" data-page="12.13" data-line="2" id="l12.13.2">ㅤ</span>ξηραίνει κατὰ τὴν τρίτην που τάξιν δριμεῖαν μετρίως ἔχον
<span class="lb" data-page="12.13" data-line="3" id="l12.13.3">ㅤ</span>τὴν ποιότητα. ταῦτά τοι καὶ ἄφυσόν ἐστι καὶ οὐρητικὸν
<span class="lb" data-page="12.13" data-line="4" id="l12.13.4">ㅤ</span>οὐ τὸ σπέρμα μόνον, ἀλλὰ τὸ φυτὸν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.11" class="textpart section">
              <p>
<span class="lb" data-page="12.13" data-line="5" id="l12.13.5">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.11">ια΄. Περὶ κασίας.</a> Κασία ξηραίνει καὶ θερμαίνει κατὰ
<span class="lb" data-page="12.13" data-line="6" id="l12.13.6">ㅤ</span>τὴν τρίτην που τάξιν. ἔστι δὲ καὶ λεπτομερὴς ἱκανῶς, ἐν
<span class="lb" data-page="12.13" data-line="7" id="l12.13.7">ㅤ</span>δὲ τῇ γεύσει πλεῖστον μὲν ἐν αὐτῇ τὸ δριμὺ, βραχὺ δέ τι
<span class="lb" data-page="12.13" data-line="8" id="l12.13.8">ㅤ</span>καὶ στῦφον, ὥστε καὶ διὰ πάντα ταῦτα τέμνει τε ἅμα καὶ
<span class="lb" data-page="12.13" data-line="9" id="l12.13.9">ㅤ</span>διαφορεῖ τὰ κατὰ τὸ σῶμα περιττὰ, καὶ πρὸς τούτοις ἔτι
<span class="lb" data-page="12.13" data-line="10" id="l12.13.10">ㅤ</span>ῥώμην ἐντίθησι τοῖς ὀργάνοις. ἐπιτήδειος δὲ καὶ πρὸς τὰς
<span class="lb" data-page="12.13" data-line="11" id="l12.13.11">ㅤ</span>τῶν καταμηνίων ἐπισχέσεις ἐστὶν, ὅταν ὑπὸ πλήθους τε ἅμα
<span class="lb" data-page="12.13" data-line="12" id="l12.13.12">ㅤ</span>καὶ πάχους τῶν περιττωμάτων αὐτάρκως κενοῦσθαι
<span class="lb" data-page="12.13" data-line="13" id="l12.13.13">ㅤ</span>κωλύηται.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.12" class="textpart section">
              <p>
<span class="lb" data-page="12.13" data-line="14" id="l12.13.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.12">ιβ΄. Περὶ καρύων.</a> Κάρυα. τὸ δένδρον ἔχει μέν τι
<span class="lb" data-page="12.13" data-line="15" id="l12.13.15">ㅤ</span>κᾀν τοῖς βλαστοῖς κᾀν τοῖς φύλλοις στυπτικὸν, ἐναργὲς δὲ
<span class="lb" data-page="12.13" data-line="16" id="l12.13.16">ㅤ</span>καὶ πλεῖστον ἐν τῷ τοῦ καρύου λέμματι προσφάτῳ τε καὶ
<span class="lb" data-page="12.13" data-line="17" id="l12.13.17">ㅤ</span>ξηρῷ. χρῶνται γοῦν αὐτῷ διὰ τοῦτο καὶ οἱ βαφεῖς. ἡμεῖς
<span class="lb" data-page="12.13" data-line="18" id="l12.13.18">ㅤ</span>δὲ καὶ ἐκθλίβοντες αὐτὰ καὶ τὸν χυλὸν ὁμοίως τῷ τῶν
<span class="pb" data-page="12.14" id="p12.14">ㅤ</span>
<span class="lb" data-page="12.14" data-line="1" id="l12.14.1">ㅤ</span>μόρων τε καὶ βάτων ἕψοντες σὺν μέλιτι στοματικῷ χρώμεθα
<span class="lb" data-page="12.14" data-line="2" id="l12.14.2">ㅤ</span>φαρμάκῳ, καὶ πρὸς τἄλλα πάντα, <span class="milestone ed2page" data-n="13.186" data-unit="ed2page" id="ed2page.13.186">ㅤ</span>πρὸς ἅπερ ἁρμόττουσιν
<span class="lb" data-page="12.14" data-line="3" id="l12.14.3">ㅤ</span>οἱ προειρημένοι χυλοί· τοῦ καρύου δ’ αὐτοῦ τὸ
<span class="lb" data-page="12.14" data-line="4" id="l12.14.4">ㅤ</span>μὲν ἐδώδιμον ἐλαιῶδές τ’ ἐστὶ καὶ λεπτομερὲς, ὥστε διὰ
<span class="lb" data-page="12.14" data-line="5" id="l12.14.5">ㅤ</span>τοῦτο καὶ ἐκχυλοῦται ῥᾳδίως καὶ μᾶλλον, ὅσῳ περ ἂν ἀποκείμενον
<span class="lb" data-page="12.14" data-line="6" id="l12.14.6">ㅤ</span>χρονίζῃ, τοιοῦτο γίνεται. ἔλαιον γοῦν ἐκθλῖψαι δυνατόν
<span class="lb" data-page="12.14" data-line="7" id="l12.14.7">ㅤ</span>ἐστιν ἐξ αὐτοῦ παλαιουμένου. τηνικαῦτα δὲ καὶ διαφορητικὸν
<span class="lb" data-page="12.14" data-line="8" id="l12.14.8">ㅤ</span>ἱκανῶς γίγνεται. ὥστε τινὲς καὶ γαγγραίνας αὐτῷ
<span class="lb" data-page="12.14" data-line="9" id="l12.14.9">ㅤ</span>καὶ ἄνθρακας καὶ αἰγίλωπας ἰῶνται, τινὲς δὲ καὶ πρὸς
<span class="lb" data-page="12.14" data-line="10" id="l12.14.10">ㅤ</span>τὰ νευρότρωτα χρῶνται. πρόσφατον δ’ ὑπάρχον ἔχει τι καὶ
<span class="lb" data-page="12.14" data-line="11" id="l12.14.11">ㅤ</span>τῆς στυφούσης ποιότητος. τὸ δ’ ἀτελὲς ἔτι καὶ μηδέπω ξηρὸν,
<span class="lb" data-page="12.14" data-line="12" id="l12.14.12">ㅤ</span>ὁμοίως τοῖς ἄλλοις καρποῖς, ὅσοι χλωροὶ, πλῆρές ἐστιν
<span class="lb" data-page="12.14" data-line="13" id="l12.14.13">ㅤ</span>ὑγρότητος ἡμιπέπτου. τὸ μέντοι λέπος αὐτοῦ τὸ ξηρὸν καυθὲν
<span class="lb" data-page="12.14" data-line="14" id="l12.14.14">ㅤ</span>λεπτομερές τε γίνεται καὶ ξηραντικὸν καὶ ἄδηκτον φάρμακον.
<span class="lb" data-page="12.14" data-line="15" id="l12.14.15">ㅤ</span>ἔστι δὲ καὶ ἕτερόν τι γένος καρύων μικροτέρων, ἃ
<span class="lb" data-page="12.14" data-line="16" id="l12.14.16">ㅤ</span>δὴ Ποντικὰ προσαγορεύεται, πλείονος μετέχον τῆς γεώδους
<span class="lb" data-page="12.14" data-line="17" id="l12.14.17">ㅤ</span>οὐσίας ψυχρᾶς, ὥστε καὶ αὐστηρότερον γευομένῳ τό τε φυτὸν
<span class="lb" data-page="12.14" data-line="18" id="l12.14.18">ㅤ</span>αὐτὸ καὶ ὁ καρπὸς καὶ ὁ φλοιὸς φαίνεται, τὰ δ’ ἄλλα
<span class="pb" data-page="12.15" id="p12.15">ㅤ</span>
<span class="lb" data-page="12.15" data-line="1" id="l12.15.1">ㅤ</span>παραπλήσιον ὑπάρχει τῷ μεγάλῳ καρύῳ τῷ καλουμένῳ πρός
<span class="lb" data-page="12.15" data-line="2" id="l12.15.2">ㅤ</span>τινων βασιλικῷ. προσαγορεύεται δὲ τὸ μικρὸν τοῦτο κάρυον
<span class="lb" data-page="12.15" data-line="3" id="l12.15.3">ㅤ</span>ὑπὸ τῶν πολλῶν λεπτοκάρυον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.13" class="textpart section">
              <p>
<span class="lb" data-page="12.15" data-line="4" id="l12.15.4">ㅤ</span><span class="milestone ed1page" data-n="2.89" data-unit="ed1page" id="ed1page.2.89">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.13">ιγ΄. Περὶ καυκαλίδος.</a> Καυκαλίς. ἔνιοι δὲ τοῦτο
<span class="lb" data-page="12.15" data-line="5" id="l12.15.5">ㅤ</span>δαῦκον ἄγριον ὀνομάζουσιν· ἔστι γὰρ ὅμοιον αὐτῷ καὶ κατὰ
<span class="lb" data-page="12.15" data-line="6" id="l12.15.6">ㅤ</span>τὴν γεῦσιν καὶ κατὰ τὴν δύναμιν. θερμαίνει τε γὰρ ὡς
<span class="lb" data-page="12.15" data-line="7" id="l12.15.7">ㅤ</span>ἐκεῖνο καὶ ξηραίνει καὶ διουρεῖται, καὶ ταριχεύεταί γε εἰς
<span class="lb" data-page="12.15" data-line="8" id="l12.15.8">ㅤ</span>ἀπόθεσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.14" class="textpart section">
              <p>
<span class="lb" data-page="12.15" data-line="9" id="l12.15.9">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.14">ιδ΄. Περὶ καρπησίου.</a> Καρπήσιον ὅμοιον μὲν ὑπάρχει
<span class="lb" data-page="12.15" data-line="10" id="l12.15.10">ㅤ</span>τῷ καλουμένῳ φοῦ κατά τε τὴν γεῦσιν καὶ τὴν δύναμιν,
<span class="lb" data-page="12.15" data-line="11" id="l12.15.11">ㅤ</span>ἐπιπλέον δ’ ἐστὶ λεπτομερὲς, διὸ καὶ μᾶλλον ἐκείνου
<span class="lb" data-page="12.15" data-line="12" id="l12.15.12">ㅤ</span>ῥύπτει τὰς τῶν σπλάγχνων ἐμφράξεις καὶ οὖρα κινεῖ καὶ
<span class="lb" data-page="12.15" data-line="13" id="l12.15.13">ㅤ</span>νεφροὺς ἐκκαθαίρει λιθιῶντας. οὐ μὴν εἰς τοσοῦτόν γε λεπτομερές
<span class="lb" data-page="12.15" data-line="14" id="l12.15.14">ㅤ</span>ἐστιν, ὡς ἀντὶ κινναμώμου χρῆσθαι μὴ παρόντος,
<span class="lb" data-page="12.15" data-line="15" id="l12.15.15">ㅤ</span>ὥσπερ ὁ Κόϊντος ἔπραττεν. ἄμεινον μὲν οὖν ἐστι τὸ Ποντικὸν
<span class="lb" data-page="12.15" data-line="16" id="l12.15.16">ㅤ</span>καρπήσιον τοῦ Λαερτικοῦ, οὐ μὴν οὐδ’ αὐτὸ πλησίον
<span class="lb" data-page="12.15" data-line="17" id="l12.15.17">ㅤ</span>κινναμώμου τὴν δύναμιν, ἀλλὰ καὶ τῆς ἀρίστης κασίας οὐκ
<span class="lb" data-page="12.15" data-line="18" id="l12.15.18">ㅤ</span>ὀλίγῳ λειπόμενον. ὠνόμασται δ’ ἑκάτερον ἀπό τινων ὀρῶν ﻿
<span class="pb" data-page="12.16" id="p12.16">ㅤ</span>
<span class="lb" data-page="12.16" data-line="1" id="l12.16.1">ㅤ</span>τῆς Παμφυλίας, ἐν οἷς γεννᾶται καὶ πλείστων αὐτῶν εὐπορήσαις
<span class="lb" data-page="12.16" data-line="2" id="l12.16.2">ㅤ</span>ἂν ἐν Συρίῃ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.15" class="textpart section">
              <p>
<span class="lb" data-page="12.16" data-line="3" id="l12.16.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.15">ιε΄. Περὶ κέγχρου.</a> Κέγχρος ψύχει μὲν κατὰ τὴν πρώτην
<span class="lb" data-page="12.16" data-line="4" id="l12.16.4">ㅤ</span>τάξιν, ξηραίνει δὲ ἤτοι κατὰ τὴν τρίτην ἐκλελυμένην
<span class="lb" data-page="12.16" data-line="5" id="l12.16.5">ㅤ</span>ἢ τὴν δευτέραν ἐπιτεταμένην. ἔστι δέ περ καὶ λεπτομερὴς
<span class="lb" data-page="12.16" data-line="6" id="l12.16.6">ㅤ</span>ἐπ’ ὀλίγον. ἐξ οὖν τῆς τοιαύτης συστάσεώς τε καὶ κράσεως
<span class="lb" data-page="12.16" data-line="7" id="l12.16.7">ㅤ</span>ἐσθιόμενος μὲν ὡς ἔδεσμα παντελῶς ὀλιγότροφόν ἐστιν
<span class="lb" data-page="12.16" data-line="8" id="l12.16.8">ㅤ</span>ἁπάντων σχεδόν τι τῶν σιτηρῶν ἐδεσμάτων. ἀτὰρ οὖν καὶ
<span class="lb" data-page="12.16" data-line="9" id="l12.16.9">ㅤ</span>τὴν κοιλίαν ἐπιξηραίνει, ἔξωθεν δὲ ἐπιτιθέμενος διά τε μαρσύππων
<span class="lb" data-page="12.16" data-line="10" id="l12.16.10">ㅤ</span>ἐπιτήδειός ἐστι πυρία τοῖς ἀδήκτως ξηρανθῆναι
<span class="lb" data-page="12.16" data-line="11" id="l12.16.11">ㅤ</span>δεομένοις, καὶ καταπλασσόμενος δὲ ξηραίνειν πέφυκεν, ἱκανῶς
<span class="lb" data-page="12.16" data-line="12" id="l12.16.12">ㅤ</span>μέντοι ψαθυρὸν καὶ διὰ τοῦτο δύσχρηστον γίγνεται τὸ
<span class="lb" data-page="12.16" data-line="13" id="l12.16.13">ㅤ</span>δι’ αὐτοῦ κατάπλασμα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.16" class="textpart section">
              <p>
<span class="lb" data-page="12.16" data-line="14" id="l12.16.14">ㅤ</span><span class="milestone ed2page" data-n="13.187" data-unit="ed2page" id="ed2page.13.187">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.16">ιστ΄. Περὶ κέδρου.</a> Κέδρος ἐστὶ μὲν διττὴ
<span class="lb" data-page="12.16" data-line="15" id="l12.16.15">ㅤ</span>κατ’ εἶδος, ἡ μὲν ἑτέρα θαμνώδης, ὁμοίως ταῖς ἀρκεύθοις,
<span class="lb" data-page="12.16" data-line="16" id="l12.16.16">ㅤ</span>ἡ δ’ ἑτέρα δένδρον οὐ μικρόν. εἰσὶ δ’ ἀμφότεραι θερμῆς
<span class="lb" data-page="12.16" data-line="17" id="l12.16.17">ㅤ</span>καὶ ξηρᾶς κράσεως, ἐκ τῆς τρίτης που τάξεως κατ’ ἄμφω.
<span class="lb" data-page="12.16" data-line="18" id="l12.16.18">ㅤ</span>ἡ μέντοι κεδρέα, καλεῖται δ’ οὕτω τὸ ἔλαιον τὸ ἐκ τῆς
<span class="lb" data-page="12.16" data-line="19" id="l12.16.19">ㅤ</span>κέδρου, καὶ τῆς τετάρτης ἂν ἤδη δόξειεν ἐφάπτεσθαι τάξεως,
<span class="pb" data-page="12.17" id="p12.17">ㅤ</span>
<span class="lb" data-page="12.17" data-line="1" id="l12.17.1">ㅤ</span>ἱκανῶς θερμή τε ἅμα καὶ λεπτομερὴς ὑπάρχουσα. τὰς μὲν
<span class="lb" data-page="12.17" data-line="2" id="l12.17.2">ㅤ</span>οὖν ἁπαλὰς σάρκας ἑτοίμως τε ἅμα καὶ ἀνωδύνως σήπει,
<span class="lb" data-page="12.17" data-line="3" id="l12.17.3">ㅤ</span>καθάπερ καὶ τἄλλα, τὰ τῆς μὲν αὐτῆς τάξεως ὑπάρχοντα
<span class="lb" data-page="12.17" data-line="4" id="l12.17.4">ㅤ</span>κατὰ τὸ θερμαίνειν, λεπτομερῆ δὲ ταῖς οὐσίαις ὄντα· ἐπὶ δὲ
<span class="lb" data-page="12.17" data-line="5" id="l12.17.5">ㅤ</span>τῶν σκληρῶν ἐν χρόνῳ τε πλείονι καὶ μόγις ἐνεργεῖ. καλεῖται
<span class="lb" data-page="12.17" data-line="6" id="l12.17.6">ㅤ</span>μὲν οὖν τὰ τοιαῦτα φάρμακα πάντα σηπτικά τε καὶ
<span class="lb" data-page="12.17" data-line="7" id="l12.17.7">ㅤ</span>σηπτά. διαφέρει δ’ ἀλλήλων κατὰ τὸ μᾶλλόν τε καὶ ἧττον.
<span class="lb" data-page="12.17" data-line="8" id="l12.17.8">ㅤ</span>ἔστι δὲ καὶ αὐτῶν τῶν τοιούτων φαρμάκων ἐκ τῆς πρώτης
<span class="lb" data-page="12.17" data-line="9" id="l12.17.9">ㅤ</span>τε καὶ ἀσθενεστάτης τάξεως ἡ κεδρέα· τὰ πλεῖστα γὰρ αὐτῶν
<span class="lb" data-page="12.17" data-line="10" id="l12.17.10">ㅤ</span>ἐστιν ἱκανῶς δραστήρια. τὰ μὲν οὖν τοιαῦτα καὶ τὰς
<span class="lb" data-page="12.17" data-line="11" id="l12.17.11">ㅤ</span>τῶν νεκρῶν σωμάτων διαφθείρει σάρκας· ἡ μέντοι κεδρέα
<span class="lb" data-page="12.17" data-line="12" id="l12.17.12">ㅤ</span>ξηραίνει τε καὶ ἄσηπτα διαφυλάττει τὰ τεθνεῶτα σώματα,
<span class="lb" data-page="12.17" data-line="13" id="l12.17.13">ㅤ</span>τὰς μὲν ὑγρότητας αὐτῶν ἐκβοσκομένη τὰς περιττὰς, τῶν
<span class="lb" data-page="12.17" data-line="14" id="l12.17.14">ㅤ</span>στερεῶν δ’ οὐχ ἁπτομένη σωμάτων. ἐπὶ δὲ τῶν ζώντων ἡ
<span class="lb" data-page="12.17" data-line="15" id="l12.17.15">ㅤ</span>θερμότης ἡ ἐν τοῖς σώμασι συναυξάνουσα τὴν δύναμιν τῆς
<span class="lb" data-page="12.17" data-line="16" id="l12.17.16">ㅤ</span>κεδρέας αἰτία γίγνεται τοῦ τὰς ἁπαλὰς σάρκας ὑπ’ αὐτῆς
<span class="lb" data-page="12.17" data-line="17" id="l12.17.17">ㅤ</span>διακαίεσθαι. θαυμαστὸν δ’ οὐδὲν, εἰ τοσαύτη τὴν δύναμιν
<span class="lb" data-page="12.17" data-line="18" id="l12.17.18">ㅤ</span>καὶ φθεῖρας καὶ κονίδας καὶ ἀσκαρίδας καὶ τοὺς ἐν τοῖς
<span class="lb" data-page="12.17" data-line="19" id="l12.17.19">ㅤ</span>ὠσὶ σκώληκας ἀναιρεῖν πέφυκεν, ἔμβρυά τε προστιθεμένη
<span class="pb" data-page="12.18" id="p12.18">ㅤ</span>
<span class="lb" data-page="12.18" data-line="1" id="l12.18.1">ㅤ</span>τὰ μὲν ζῶντα κτείνει, τὰ δὲ νεκρὰ ἐκβάλλει. καθάπερ οὖν
<span class="lb" data-page="12.18" data-line="2" id="l12.18.2">ㅤ</span>καὶ αὐτὸ τὸ κατὰ συνουσίαν σπέρμα, περιαλειφομένη τῷ
<span class="lb" data-page="12.18" data-line="3" id="l12.18.3">ㅤ</span>αἰδοίῳ. καὶ διὰ ταῦτ’ ἀτόκιόν ἐστι φάρμακον οὕτω χρωμένοις
<span class="lb" data-page="12.18" data-line="4" id="l12.18.4">ㅤ</span>οὐδενὸς δεύτερον, ἄλλα τε πολλὰ κατὰ μέρος ἐργάζεται
<span class="lb" data-page="12.18" data-line="5" id="l12.18.5">ㅤ</span>τοιαῦτα. τεκμήριον γοῦν τοῦ θερμαίνειν ἰσχυρῶς, ὥσπερ
<span class="lb" data-page="12.18" data-line="6" id="l12.18.6">ㅤ</span>κᾀπειδὰν τοῖς τῶν ὀδόντων ἐνσταχθῇ τρήμασι· τὸ μὲν γὰρ
<span class="lb" data-page="12.18" data-line="7" id="l12.18.7">ㅤ</span>ἄλγημα πρᾳΰνει, θραύει δ’ αὐτούς. λεπτύνει δὲ καὶ τὰς τῶν
<span class="lb" data-page="12.18" data-line="8" id="l12.18.8">ㅤ</span>ὀφθαλμῶν οὐλὰς καὶ τὰς διὰ πάχος ὑγρῶν ἀμβλυωπίας ἰᾶται.
<span class="lb" data-page="12.18" data-line="9" id="l12.18.9">ㅤ</span>τὸ δὲ λιπαρώτατον ἐξ αὐτῆς καὶ ἀκριβῶς ἐλαιωδέστατον,
<span class="lb" data-page="12.18" data-line="10" id="l12.18.10">ㅤ</span>ὃ διὰ τῶν ὑπεραιωρουμένων ἐρίων ἑψομένης ἀθροίζεται,
<span class="lb" data-page="12.18" data-line="11" id="l12.18.11">ㅤ</span>λεπτομερέστερον μὲν γίγνεται τῆς ὅλης κεδρέας, ἧττον
<span class="lb" data-page="12.18" data-line="12" id="l12.18.12">ㅤ</span>δὲ δριμὺ, καίτοι θερμαῖνον οὐχ ἧττον. ἔχει γὰρ ὡς πρὸς
<span class="lb" data-page="12.18" data-line="13" id="l12.18.13">ㅤ</span>τὸ ὑπολειπόμενον τῆς κεδρέας τὸ παχυμερέστερον τὸν αὐτὸν
<span class="lb" data-page="12.18" data-line="14" id="l12.18.14">ㅤ</span>λόγον, ὅνπερ καὶ τὸ ἔλαιον πρὸς τὴν ἀμόργην. ὅθεν ἐκεῖνο
<span class="lb" data-page="12.18" data-line="15" id="l12.18.15">ㅤ</span>μὲν, ὡς ἂν παχυμερὲς ὑπάρχον, δακνῶδές τ’ ἐστὶ καὶ ἀναστομωτικὸν,
<span class="lb" data-page="12.18" data-line="16" id="l12.18.16">ㅤ</span>καὶ διὰ τοῦτο τῶν ἑλκῶν ἐρεθιστικόν τε ἅμα
<span class="lb" data-page="12.18" data-line="17" id="l12.18.17">ㅤ</span>καὶ φλεγμονῶδες. ἡ δ’ ἐλαιώδης κεδρέα πραεῖα τὴν δύναμίν
<span class="lb" data-page="12.18" data-line="18" id="l12.18.18">ㅤ</span>ἐστιν εἰς τοσοῦτον, ὥστε τῇ πείρᾳ μαθόντες οἱ ἰδιῶται τὰ
<span class="pb" data-page="12.19" id="p12.19">ㅤ</span>
<span class="lb" data-page="12.19" data-line="1" id="l12.19.1">ㅤ</span>γιγνόμενα τραύματα τοῖς κειρομένοις προβάτοις ὑπὸ τῶν
<span class="lb" data-page="12.19" data-line="2" id="l12.19.2">ㅤ</span>ψαλίδων ἐπαλείφοντες αὐτὴν θεραπεύουσιν, ὥσπερ καὶ τὴν
<span class="lb" data-page="12.19" data-line="3" id="l12.19.3">ㅤ</span>ὑγρὰν πίσσαν. χρῶνται δ’ αὐτῇ καὶ πρὸς τὰς ψώρας τῶν
<span class="lb" data-page="12.19" data-line="4" id="l12.19.4">ㅤ</span>προβάτων καὶ τοὺς κρότωνας. αἱ δὲ κεδρίδες, οὕτω γὰρ
<span class="lb" data-page="12.19" data-line="5" id="l12.19.5">ㅤ</span>ὀνομάζουσιν τὸν καρπὸν τῆς κέδρου, μετριωτέραν ἔχουσι τὴν
<span class="lb" data-page="12.19" data-line="6" id="l12.19.6">ㅤ</span>δύναμιν, ὥστε καὶ ἐσθίεσθαι δύνασθαι. πλείους μέντοι καὶ
<span class="lb" data-page="12.19" data-line="7" id="l12.19.7">ㅤ</span>τούτων, εἴ τις προσενέγκαιτο, τήν τε κεφαλὴν ἀλγεῖ καὶ
<span class="lb" data-page="12.19" data-line="8" id="l12.19.8">ㅤ</span>θερμαίνεται καὶ δάκνεται κατὰ τὴν γαστέρα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.17" class="textpart section">
              <p>
<span class="lb" data-page="12.19" data-line="9" id="l12.19.9">ㅤ</span><span class="milestone ed2page" data-n="13.188" data-unit="ed2page" id="ed2page.13.188">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.17">ιζ΄. Περὶ κενταυρίου τοῦ μεγάλου.</a> Κενταυρίου
<span class="lb" data-page="12.19" data-line="10" id="l12.19.10">ㅤ</span>τοῦ μεγάλου ἡ ῥίζα ὥσπερ ἐν τῇ γεύσει ποιότητας ἐναντίας,
<span class="lb" data-page="12.19" data-line="11" id="l12.19.11">ㅤ</span>οὕτω κᾀν τῇ χρείᾳ τὰς ἐνεργείας ἐπιδείκνυται. κατὰ μὲν οὖν
<span class="lb" data-page="12.19" data-line="12" id="l12.19.12">ㅤ</span>γεῦσιν δριμεῖά τε ἅμα καὶ στύφουσα φαίνεται μετά τινος
<span class="lb" data-page="12.19" data-line="13" id="l12.19.13">ㅤ</span>βραχείας γλυκύτητος, κατὰ δὲ τὰς ἐνεργείας ἡ μὲν δριμύτης
<span class="lb" data-page="12.19" data-line="14" id="l12.19.14">ㅤ</span>τὰ τῆς θερμότητος ἔργα διαδείκνυται, προτρέπουσα καταμήνια
<span class="lb" data-page="12.19" data-line="15" id="l12.19.15">ㅤ</span>καὶ ἔμβρυα νεκρὰ κατασπῶσα καὶ ζῶντα διαφθείρουσά
<span class="lb" data-page="12.19" data-line="16" id="l12.19.16">ㅤ</span>τε καὶ ἐκβάλλουσα, ἡ δὲ στύψις τὰ τῆς παχυμεροῦς καὶ
<span class="lb" data-page="12.19" data-line="17" id="l12.19.17">ㅤ</span>γεώδους ψυχρότητος, ἔν τε τῷ κολλᾷν τὰ τραύματα καὶ
<span class="lb" data-page="12.19" data-line="18" id="l12.19.18">ㅤ</span>τοὺς αἷμα πτύοντας ὠφελεῖν. δίδονται δ’ αὐτοῖς δραχμαὶ
<span class="pb" data-page="12.20" id="p12.20">ㅤ</span>
<span class="lb" data-page="12.20" data-line="1" id="l12.20.1">ㅤ</span>δύο, τοῖς μὲν πυρέσσουσι μεθ’ ὕδατος, τοῖς δὲ ἀπυρέτοις·
<span class="lb" data-page="12.20" data-line="2" id="l12.20.2">ㅤ</span>μετ’ οἴνου, κατὰ δὲ τὴν ἐξ ἁπασῶν τῶν ποιοτήτων ἐνέργειαν
<span class="lb" data-page="12.20" data-line="3" id="l12.20.3">ㅤ</span>καὶ ῥήγμασι καὶ σπάσμασι καὶ δυσπνοίᾳ καὶ ταῖς πεπαλαιωμέναις
<span class="lb" data-page="12.20" data-line="4" id="l12.20.4">ㅤ</span>ἁρμόττει βηξίν. οὐ γὰρ ἐκκενῶσαι χρὴ μόνον ἐπὶ
<span class="lb" data-page="12.20" data-line="5" id="l12.20.5">ㅤ</span>τούτων τὸ παρὰ φύσιν, ἀλλὰ καὶ ῥῶσαι καὶ τονῶσαι τὰ
<span class="lb" data-page="12.20" data-line="6" id="l12.20.6">ㅤ</span>ἐκκαθαρθέντα. εἰς μὲν οὖν τὸ κενῶσαι χρήσιμος ἡ δριμύτης,
<span class="lb" data-page="12.20" data-line="7" id="l12.20.7">ㅤ</span>ὅταν μὴ μόνη μηδ’ εἰλικρινὴς ὑπάρχει, ἀλλ’ ἤτοι γλυκύτητί
<span class="lb" data-page="12.20" data-line="8" id="l12.20.8">ㅤ</span>τινι μίγνυται, ἢ οὐ πάντως γε πικρότητι. τὸ γὰρ ἰσχυρὸν
<span class="lb" data-page="12.20" data-line="9" id="l12.20.9">ㅤ</span>οὕτω γε καὶ τὸ βίαιον οὐχ ἕξει, μεμιγμένης αὐτῇ τινος οὐσίας
<span class="lb" data-page="12.20" data-line="10" id="l12.20.10">ㅤ</span>εὐκράτου, τοιαύτη γὰρ ἡ γλυκεῖα. εἰς δὲ τὸ ῥῶσαι καὶ
<span class="lb" data-page="12.20" data-line="11" id="l12.20.11">ㅤ</span>τὸ συναγαγεῖν τὰ κενωθέντα τῆς στύψεως ἡ χρεία. τὰ δ’
<span class="lb" data-page="12.20" data-line="12" id="l12.20.12">ㅤ</span>αὐτὰ τῇ ῥίζῃ καὶ ὁ χυλὸς αὐτῆς ἐργάζεται καί τινες ἀντὶ
<span class="lb" data-page="12.20" data-line="13" id="l12.20.13">ㅤ</span>λυκίου χρῶνται τῷ φαρμάκῳ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.18" class="textpart section">
              <p>
<span class="lb" data-page="12.20" data-line="14" id="l12.20.14">ㅤ</span><span class="milestone ed1page" data-n="2.90" data-unit="ed1page" id="ed1page.2.90">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.18">ιη΄. Περὶ κενταυρίου μικροῦ.</a> Κενταυρίου τοῦ
<span class="lb" data-page="12.20" data-line="15" id="l12.20.15">ㅤ</span>μικροῦ μὲν ἡ ῥίζα παντάπασιν ἄπρακτος, οἱ δὲ κλῶνές γε
<span class="lb" data-page="12.20" data-line="16" id="l12.20.16">ㅤ</span>καὶ μᾶλλον τὰ φύλλα τὰ ἐπ’ αὐτῶν καὶ τὰ ἄνθη χρησιμώτατα.
<span class="lb" data-page="12.20" data-line="17" id="l12.20.17">ㅤ</span>κρατεῖ δ’ ἐν αὐτοῖς ἡ πικρὰ ποιότης, ὀλίγον τι καὶ
<span class="lb" data-page="12.20" data-line="18" id="l12.20.18">ㅤ</span>στύψεως μετέχουσα, καὶ διὰ τὴν τοιαύτην κρᾶσιν ἰσχυρῶς ﻿
<span class="pb" data-page="12.21" id="p12.21">ㅤ</span>
<span class="lb" data-page="12.21" data-line="1" id="l12.21.1">ㅤ</span>ξηραντικόν ἐστι τὸ φάρμακον, ἄνευ δήξεως. ὅτι δὲ πάντα
<span class="lb" data-page="12.21" data-line="2" id="l12.21.2">ㅤ</span>τὰ τοιαῦτα χρησιμώτερα καὶ πρόσθεν μὲν εἴρηται καὶ νῦν
<span class="lb" data-page="12.21" data-line="3" id="l12.21.3">ㅤ</span>δ’ οὐδὲν ἧττον ἀναμνῆσαι καιρὸς, ἁπάσας αὐτοῦ τὰς κατὰ
<span class="lb" data-page="12.21" data-line="4" id="l12.21.4">ㅤ</span>μέρος ἐνεργείας διελθόντες. τά τε οὖν μεγάλα τραύματα κολλᾶται
<span class="lb" data-page="12.21" data-line="5" id="l12.21.5">ㅤ</span>καταπλαττόμενα, τῆς πόας αὐτῆς ἔτι προσφάτου, καὶ
<span class="lb" data-page="12.21" data-line="6" id="l12.21.6">ㅤ</span>τὰ παλαιὰ δὲ καὶ τὰ δυσκατούλωτα τῶν ἑλκῶν ἐπουλοῦται,
<span class="lb" data-page="12.21" data-line="7" id="l12.21.7">ㅤ</span>κατὰ τὸν αὐτὸν τρόπον χρωμένων, καὶ ξηρανθεῖσα δὲ ταῖς
<span class="lb" data-page="12.21" data-line="8" id="l12.21.8">ㅤ</span>κολλητικαῖς τε καὶ ξηραντικαῖς μίγνυται δυνάμεσιν, ὅσαι
<span class="lb" data-page="12.21" data-line="9" id="l12.21.9">ㅤ</span>κόλπους καὶ σύριγγας ἰᾶσθαι πεφύκασι, καὶ τὰς παλαιὰς
<span class="lb" data-page="12.21" data-line="10" id="l12.21.10">ㅤ</span>σκληρότητας μαλάσσειν καὶ τὰ κακοήθη τῶν ἑλκῶν ἰᾶσθαι.
<span class="lb" data-page="12.21" data-line="11" id="l12.21.11">ㅤ</span>μίγνυται δὲ τοῖς τὰς ῥευματικὰς διαθέσεις ἰωμένοις, ἐφ’ ὧν
<span class="lb" data-page="12.21" data-line="12" id="l12.21.12">ㅤ</span>ἄριστα φάρμακά ἐστιν ὅσα ξηραίνοντα σφοδρῶς ἅμα τινὶ
<span class="lb" data-page="12.21" data-line="13" id="l12.21.13">ㅤ</span>στύψει μηδεμίαν ἔχει δῆξιν. τὸ δ’ ἀφέψημα τῆς πόας ἐνιᾶσί
<span class="lb" data-page="12.21" data-line="14" id="l12.21.14">ㅤ</span>τινες ἰσχιαδικοῖς, ὡς ἄγον χολώδη τε καὶ παχέα, καὶ γὰρ
<span class="lb" data-page="12.21" data-line="15" id="l12.21.15">ㅤ</span>καθαίρει τοιαῦτα, καὶ μὲν δὴ καὶ ὅταν ἐνεργήσῃ σφοδρῶς,
<span class="lb" data-page="12.21" data-line="16" id="l12.21.16">ㅤ</span>ὡς αἱματώδη κενοῦν, ὠφελεῖ μᾶλλον. ὁ δὲ χυλὸς αὐτοῦ
<span class="lb" data-page="12.21" data-line="17" id="l12.21.17">ㅤ</span>πλησίας ὑπάρχων δυνάμεως, τουτέστι τῆς ξηραντικῆς τε καὶ
<span class="lb" data-page="12.21" data-line="18" id="l12.21.18">ㅤ</span>ῥυπτικῆς, τά τε ἄλλα τὰ προειρημένα καλῶς ἐργάζεσθαι πέφυκε
<span class="pb" data-page="12.22" id="p12.22">ㅤ</span>
<span class="lb" data-page="12.22" data-line="1" id="l12.22.1">ㅤ</span>καὶ μετὰ μέλιτος ὑπαλείφεται τοῖς ὀφθαλμοῖς, ἔμμηνὰ
<span class="lb" data-page="12.22" data-line="2" id="l12.22.2">ㅤ</span>τε προστιθέμενος ἄγει καὶ ἔμβρυα. διδόασι δ’ αὐτοῦ πίνειν
<span class="lb" data-page="12.22" data-line="3" id="l12.22.3">ㅤ</span>ἔνιοι καὶ τοῖς τὰ νεῦρα πεπονθόσιν, ὡς κενοῦντός τε καὶ
<span class="lb" data-page="12.22" data-line="4" id="l12.22.4">ㅤ</span>ξηραίνοντος ἀλύπως τὰ ἐμπεπλασμένα. καὶ γὰρ οὖν καὶ τῶν
<span class="lb" data-page="12.22" data-line="5" id="l12.22.5">ㅤ</span>καθ’ ἧπαρ ἐμφράξεων ἄριστόν ἐστι φάρμακον, ἀγαθὸν δὲ
<span class="lb" data-page="12.22" data-line="6" id="l12.22.6">ㅤ</span>καὶ σπληνὶ σκιῤῥουμένῳ, καὶ ἔξωθεν μὲν ἐπιτιθέμενον, οὐδὲν
<span class="lb" data-page="12.22" data-line="7" id="l12.22.7">ㅤ</span>δὲ ἧττον εἰ καὶ πίνειν τις ἐθέλει.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.19" class="textpart section">
              <p>
<span class="lb" data-page="12.22" data-line="8" id="l12.22.8">ㅤ</span><span class="milestone ed2page" data-n="13.189" data-unit="ed2page" id="ed2page.13.189">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.19">ιθ΄. Περὶ κεράσου.</a> Κέρασος τὸ δένδρον καρπὸν
<span class="lb" data-page="12.22" data-line="9" id="l12.22.9">ㅤ</span>φέρει, στύψεως οὐκ ἴσης ἐν ἅπασι τοῖς κατὰ μέρος φυτοῖς
<span class="lb" data-page="12.22" data-line="10" id="l12.22.10">ㅤ</span>μετέχον· καὶ γὰρ καὶ τούτων, ὥσπερ καὶ τῶν ῥοιῶν
<span class="lb" data-page="12.22" data-line="11" id="l12.22.11">ㅤ</span>καὶ τῶν μήλων, ἐν τισὶ μὲν ἡ αὐστηρὰ ποιότης, ἐν τισὶ δὲ
<span class="lb" data-page="12.22" data-line="12" id="l12.22.12">ㅤ</span>ἡ γλυκεῖα, ἐν τισὶ δὲ ἡ ὀξεῖα κρατεῖ. καὶ μὲν δὴ καὶ αὐτῶν
<span class="lb" data-page="12.22" data-line="13" id="l12.22.13">ㅤ</span>τῶν γλυκέων ὅσα μήπω πέπειρα τὰ μὲν ἱκανῶς στρυφνὰ
<span class="lb" data-page="12.22" data-line="14" id="l12.22.14">ㅤ</span>τετύχηκεν ὄντα, τὰ δὲ ὀξέα τοῖς μόροις ὡσαύτως. ἀλλ’ ἐν
<span class="lb" data-page="12.22" data-line="15" id="l12.22.15">ㅤ</span>μὲν τοῖς μόροις τοῖς ἀώροις ἡ ὀξεῖα ποιότης ἐπικρατεῖ τῆς
<span class="lb" data-page="12.22" data-line="16" id="l12.22.16">ㅤ</span>στρυφνῆς, ἐν δὲ τοῖς κερασίοις οὐκ ἀεί. τὰ μὲν οὖν γλυκύτερα
<span class="lb" data-page="12.22" data-line="17" id="l12.22.17">ㅤ</span>μᾶλλον μὲν ὑπάγει τὰ κατὰ τὸ ἔντερον, ἧττον δ’ ἐστὶν
<span class="lb" data-page="12.22" data-line="18" id="l12.22.18">ㅤ</span>εὐστόμαχα, τὰ δ’ αὐστηρὰ τοὔμπαλιν. ὅσα δὲ ὀξέα φλεγματώδεσι
<span class="pb" data-page="12.23" id="p12.23">ㅤ</span>
<span class="lb" data-page="12.23" data-line="1" id="l12.23.1">ㅤ</span>καὶ περιττωματικοῖς στομάχοις ἁρμόττει. ξηραίνει τε
<span class="lb" data-page="12.23" data-line="2" id="l12.23.2">ㅤ</span>γὰρ μᾶλλον τῶν αὐστηρῶν καί τι καὶ τμητικὸν ἔχει. τὸ δὲ
<span class="lb" data-page="12.23" data-line="3" id="l12.23.3">ㅤ</span>κόμμι τοῦ δένδρου τὴν μέν τινα· κοινὴν ἔχει δύναμιν ἅπασι
<span class="lb" data-page="12.23" data-line="4" id="l12.23.4">ㅤ</span>τοῖς γλίσχροις τε ἅμα καὶ ἀδήκτοις φαρμάκοις, ἣ καὶ πρὸς
<span class="lb" data-page="12.23" data-line="5" id="l12.23.5">ㅤ</span>τὰς τετραχυσμένας ἀρτηρίας ἁρμόττει, τὴν δ’ ἴδιον, εἴ γε
<span class="lb" data-page="12.23" data-line="6" id="l12.23.6">ㅤ</span>ἀληθές ἐστιν ὃ γράφουσί τινες, ὡς μετ’ οἴνου πινόμενον
<span class="lb" data-page="12.23" data-line="7" id="l12.23.7">ㅤ</span>ὀνίνησι λιθιῶντας. ὑπάρχοι ἂν γὰρ οὕτω γέ τις αὐτῷ λεπτομερὴς
<span class="lb" data-page="12.23" data-line="8" id="l12.23.8">ㅤ</span>δύναμις.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.20" class="textpart section">
              <p>
<span class="lb" data-page="12.23" data-line="9" id="l12.23.9">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.20">κ΄. Περὶ κερατωνίας.</a> Κερατωνία ξηραντικῆς ἐστι καὶ
<span class="lb" data-page="12.23" data-line="10" id="l12.23.10">ㅤ</span>στυπτικῆς δυνάμεως, ὥσπερ καὶ ὁ καρπὸς αὐτῆς τὰ κεράτια
<span class="lb" data-page="12.23" data-line="11" id="l12.23.11">ㅤ</span>καλούμενα, μετέχων δηλονότι καὶ γλυκύτητός τινος. πέπονθε
<span class="lb" data-page="12.23" data-line="12" id="l12.23.12">ㅤ</span>δέ τι καὶ ταῦτα τοῖς κερασίοις παραπλήσιον. ὑγρὰ μὲν γὰρ
<span class="lb" data-page="12.23" data-line="13" id="l12.23.13">ㅤ</span>μᾶλλον ὑπάγει τὴν γαστέρα, ξηρὰ δ’ ἵστησι μᾶλλον, ὡς ἂν
<span class="lb" data-page="12.23" data-line="14" id="l12.23.14">ㅤ</span>ἀποπνέοντα μὲν τὴν ὑγρότητα, τὸ γεωδέστερον δὲ τῆς οὐσίας
<span class="lb" data-page="12.23" data-line="15" id="l12.23.15">ㅤ</span>ὑπολειπόμενον ἔχοντα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.21" class="textpart section">
              <p>
<span class="lb" data-page="12.23" data-line="16" id="l12.23.16">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.21">κα΄. Περὶ κέστρου.</a> Κέστρον ἢ ψυχότροφον, Ῥωμαϊστὶ
<span class="lb" data-page="12.23" data-line="17" id="l12.23.17">ㅤ</span>δὲ βετονίκη, δύναμιν ἔχει τμητικὴν, ὡς ἡ γεῦσις δηλοῖ. πικροτέρα
<span class="lb" data-page="12.23" data-line="18" id="l12.23.18">ㅤ</span>γάρ ἐστι καὶ ὑπόδριμυς ἡ πόα, ὡς δηλοῖ καὶ ἡ κατὰ
<span class="pb" data-page="12.24" id="p12.24">ㅤ</span>
<span class="lb" data-page="12.24" data-line="1" id="l12.24.1">ㅤ</span>μέρος ἐνέργεια. καὶ γὰρ τοὺς ἐν νεφροῖς λίθους διαιρεῖ καὶ
<span class="lb" data-page="12.24" data-line="2" id="l12.24.2">ㅤ</span>πνεύμονα καὶ θώρακα καὶ ἧπαρ καθαίρει τε καὶ διαῤῥύπτει
<span class="lb" data-page="12.24" data-line="3" id="l12.24.3">ㅤ</span>καὶ καταμήνια κινεῖ καὶ ἐπιλήπτους ὠφελεῖ καὶ ῥήγματα
<span class="lb" data-page="12.24" data-line="4" id="l12.24.4">ㅤ</span>καὶ σπάσματα θεραπεύει, καὶ πᾶσι τοῖς τῶν θηρίων δήγμασιν
<span class="lb" data-page="12.24" data-line="5" id="l12.24.5">ㅤ</span>ἐπιπλαττομένη τῷ ἕλκει βοηθεῖ καὶ ὀξυρεγμιῶντάς τε καὶ
<span class="lb" data-page="12.24" data-line="6" id="l12.24.6">ㅤ</span>ἰσχιαδικοὺς ὀνίνησι πινόμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.22" class="textpart section">
              <p>
<span class="lb" data-page="12.24" data-line="7" id="l12.24.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.22">κβ΄. Περὶ κηκίδος.</a> Κηκὶς ἡ μὲν ὀμφακῖτις ὀνομαζομένη
<span class="lb" data-page="12.24" data-line="8" id="l12.24.8">ㅤ</span>στρυφνὸν ἱκανῶς ἐστι φάρμακον, οὐσίας γεώδους ψυχρᾶς
<span class="lb" data-page="12.24" data-line="9" id="l12.24.9">ㅤ</span>τὸ πλεῖστον μετέχουσα, δι’ ἣν ξηραίνει καὶ ἀποκρούεται
<span class="lb" data-page="12.24" data-line="10" id="l12.24.10">ㅤ</span>ῥεύματα καὶ συνάγει καὶ σφίγγει τὰ χαλαρὰ καὶ ἄῤῥωστα
<span class="lb" data-page="12.24" data-line="11" id="l12.24.11">ㅤ</span>μόρια καὶ πᾶσι τοῖς ῥοώδεσι πάθεσι γενναίως ἀνθίσταται.
<span class="lb" data-page="12.24" data-line="12" id="l12.24.12">ㅤ</span>καὶ κείσθω τῆς τρίτης μὲν ἐν τῷ ξηραίνειν, τῆς δευτέρας
<span class="lb" data-page="12.24" data-line="13" id="l12.24.13">ㅤ</span>δὲ ἐν τῷ ψύχειν τάξεως. ἡ δ’ ἑτέρα κηκὶς, ἡ ξανθὴ
<span class="lb" data-page="12.24" data-line="14" id="l12.24.14">ㅤ</span>καὶ χαύνη καὶ μεγάλη, ξηραίνει μὲν καὶ αὐτὴ, ἀλλ’ εἰς τοσοῦτον
<span class="lb" data-page="12.24" data-line="15" id="l12.24.15">ㅤ</span>ἧττον, εἰς ὅσον καὶ τῆς στρυφνῆς ποιότητος ἧττον
<span class="lb" data-page="12.24" data-line="16" id="l12.24.16">ㅤ</span>μετείληφεν. ἑψομένη τοιγαροῦν αὐτὴ καθ’ αὑτὴν, εἶτα λειουμένη,
<span class="lb" data-page="12.24" data-line="17" id="l12.24.17">ㅤ</span>κατάπλασμα τῶν ἐν ἕδρᾳ φλεγμονῶν ἐστι καὶ προπτώσεων
<span class="lb" data-page="12.24" data-line="18" id="l12.24.18">ㅤ</span>οὐκ ἀγεννές. ἑψεῖν δὲ χρὴ μετρίας μὲν τῆς στύψεως
<span class="pb" data-page="12.25" id="p12.25">ㅤ</span>
<span class="lb" data-page="12.25" data-line="1" id="l12.25.1">ㅤ</span>δεόμενον ἐν ὕδατι, σφοδροτέρας δ’ ἐν οἴνῳ, καὶ εἰ
<span class="lb" data-page="12.25" data-line="2" id="l12.25.2">ㅤ</span>μᾶλλον ἔτι δέοιτο παραυξῆσαι τὴν στύψιν, ἔστω σοι καὶ ὁ
<span class="lb" data-page="12.25" data-line="3" id="l12.25.3">ㅤ</span>οἶνος αὐστηρότερος. οἰνοκηκίδα ταύτην ὀνομάζουσιν οἱ παρ’
<span class="lb" data-page="12.25" data-line="4" id="l12.25.4">ㅤ</span>ἡμῖν ἄγροικοι. <span class="milestone ed2page" data-n="13.190" data-unit="ed2page" id="ed2page.13.190">ㅤ</span>καυθεῖσαι δὲ αἱ κηκίδες ἰσχαίμου δυνάμεως
<span class="lb" data-page="12.25" data-line="5" id="l12.25.5">ㅤ</span>γίγνονται καὶ δηλονότι θερμότητος καὶ δριμύτητος
<span class="lb" data-page="12.25" data-line="6" id="l12.25.6">ㅤ</span>ἐκ τῆς καύσεως μεταλαμβάνουσι, καὶ λεπτομερέστεραι τῶν
<span class="lb" data-page="12.25" data-line="7" id="l12.25.7">ㅤ</span>ἀκαύστων εἰσὶ καὶ ξηραντικώτεραι. χρὴ δὲ ὅταν ἰσχαίμους
<span class="lb" data-page="12.25" data-line="8" id="l12.25.8">ㅤ</span>αὐτὰς ποιῆσαι βουληθῇς, διαπύρους ἐπ’ ἀνθράκων ἐργασάμενον
<span class="lb" data-page="12.25" data-line="9" id="l12.25.9">ㅤ</span>καὶ οἴνῳ, ἢ ὄξει σβεννύναι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.23" class="textpart section">
              <p>
<span class="lb" data-page="12.25" data-line="10" id="l12.25.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.23">κγ΄. Περὶ κηροῦ.</a> Κηρὸς ἐν τῷ μέσῳ πώς ἐστι τῶν
<span class="lb" data-page="12.25" data-line="11" id="l12.25.11">ㅤ</span>θερμαινόντων τε καὶ ψυχόντων, ὑγραινόντων τε καὶ ξηραινόντων.
<span class="lb" data-page="12.25" data-line="12" id="l12.25.12">ㅤ</span>ἔχει δέ τι καὶ παχυμερὲς καὶ ἐμπλαστικὸν, διὸ οὐ
<span class="lb" data-page="12.25" data-line="13" id="l12.25.13">ㅤ</span>μόνον οὐ ξηραίνειν, ἀλλὰ καὶ κατὰ συμβεβηκὸς ὑγραίνειν ἂν
<span class="lb" data-page="12.25" data-line="14" id="l12.25.14">ㅤ</span>ἴσως δόξειε κωλύων τὰς διαπνοὰς, ὅθεν καὶ ὕλη τῶν ἄλλων
<span class="lb" data-page="12.25" data-line="15" id="l12.25.15">ㅤ</span>ἐστὶ φαρμάκων τῶν θερμαινόντων τε καὶ ψυχόντων, αὐτὸς
<span class="lb" data-page="12.25" data-line="16" id="l12.25.16">ㅤ</span>δὲ καθ’ ἑαυτὸν ἐκ τῶν πεπτικῶν ἂν εἴη τῶν ἀσθενῶν,
<span class="lb" data-page="12.25" data-line="17" id="l12.25.17">ㅤ</span>οὔτ’ εἴσω τοῦ σώματος λαμβανόμενον, ἀλλὰ τῶν ἔξωθεν ﻿
<span class="pb" data-page="12.26" id="p12.26">ㅤ</span>
<span class="lb" data-page="12.26" data-line="1" id="l12.26.1">ㅤ</span>ἐπιτιθεμένων. ἔχει γάρ τι βραχὺ διαφορητικῆς τε καὶ θερμῆς
<span class="lb" data-page="12.26" data-line="2" id="l12.26.2">ㅤ</span>δυνάμεως, ἧς πλείστης τὸ μέλι μετείληφε.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.24" class="textpart section">
              <p>
<span class="lb" data-page="12.26" data-line="3" id="l12.26.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.24">κδ΄. Περὶ κίκεως.</a> Κίκεως ὁ καρπὸς ὥσπερ καὶ καθαίρει,
<span class="lb" data-page="12.26" data-line="4" id="l12.26.4">ㅤ</span>ῥυπτικήν τε καὶ διαφορητικὴν ἔχει δύναμιν, οὕτω
<span class="lb" data-page="12.26" data-line="5" id="l12.26.5">ㅤ</span>καὶ τὸ φύλλον, ἀλλὰ πάντῃ ἀσθενέστερον. τό γ’ ἔλαιον τὸ
<span class="lb" data-page="12.26" data-line="6" id="l12.26.6">ㅤ</span>ἐκ τοῦ καρποῦ θερμότερόν τε καὶ λεπτομερέστερόν ἐστι
<span class="lb" data-page="12.26" data-line="7" id="l12.26.7">ㅤ</span>τοῦ κοινοῦ ἐλαίου καὶ διὰ τοῦτο καὶ διαφορητικόν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.25" class="textpart section">
              <p>
<span class="lb" data-page="12.26" data-line="8" id="l12.26.8">ㅤ</span><span class="milestone ed1page" data-n="2.91" data-unit="ed1page" id="ed1page.2.91">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.25">κε΄. Περὶ κινναμώμου.</a> Κιννάμωμον ἄκρως ἐστὶ
<span class="lb" data-page="12.26" data-line="9" id="l12.26.9">ㅤ</span>λεπτομερὲς, οὐ μὴν ἄκρως γε θερμὸν, ἀλλ’ ἐκ τῆς τρίτης
<span class="lb" data-page="12.26" data-line="10" id="l12.26.10">ㅤ</span>τάξεως· οὐδὲν δ’ οὕτω ξηραίνει τῶν ἐξ ἴσου θερμαινόντων
<span class="lb" data-page="12.26" data-line="11" id="l12.26.11">ㅤ</span>αὐτῷ διὰ τὸ λεπτομερὲς τῆς οὐσίας. ἡ μέντοι κινναμωμὶς
<span class="lb" data-page="12.26" data-line="12" id="l12.26.12">ㅤ</span>οἷόν περ ἀσθενές τί ἐστι κιννάμωμον, ἔνιοι δ’ αὐτὴν ψευδοκιννάμωμον
<span class="lb" data-page="12.26" data-line="13" id="l12.26.13">ㅤ</span>ὀνομάζουσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.26" class="textpart section">
              <p>
<span class="lb" data-page="12.26" data-line="14" id="l12.26.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.26">κστ΄. Περὶ κιρκέας.</a> Κιρκέας τῆς πόας τὴν μὲν ῥίζαν
<span class="lb" data-page="12.26" data-line="15" id="l12.26.15">ㅤ</span>φησὶ Διοσκουρίδης σὺν οἴνῳ γλυκεῖ πινομένην ὑστέρας ἐκκαθαίρειν,
<span class="lb" data-page="12.26" data-line="16" id="l12.26.16">ㅤ</span>οὖσαν εὐώδη τε καὶ θερμαντικὴν, τὸν δὲ καρπὸν
<span class="lb" data-page="12.26" data-line="17" id="l12.26.17">ㅤ</span>ἐν ῥοφήματι διδόμενον εἰς γένεσιν γάλακτος συνεργεῖν.
</p>
            </section>
            <span class="pb" data-page="12.27" id="p12.27">ㅤ</span>
            <section id="urn:cts:greekLit:tlg0057.tlg075.1st1K-grc1:7.10.27" class="textpart section">
              <p>
<span class="lb" data-page="12.27" data-line="1" id="l12.27.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.27">κζ΄. Περὶ κίστου.</a> Κίστος, ἢ κίσθαρος, στυπτικὸς θάμνος
<span class="lb" data-page="12.27" data-line="2" id="l12.27.2">ㅤ</span>ἐν τῇ γεύσει καὶ ἅπασι τοῖς κατὰ μέρος ἔργοις. τὰ μέντοι
<span class="lb" data-page="12.27" data-line="3" id="l12.27.3">ㅤ</span>φύλλα καὶ οἱ μικροὶ βλαστοὶ λειωθέντες εἰς τοσοῦτο ξηραίνουσι
<span class="lb" data-page="12.27" data-line="4" id="l12.27.4">ㅤ</span>καὶ στύφουσι, ὡς κολλᾷν τραύματα. τὰ δ’ ἄνθη
<span class="lb" data-page="12.27" data-line="5" id="l12.27.5">ㅤ</span>δραστικώτερα, ὡς μετ’ οἴνου πινόμενα δυσεντερίας καὶ γαστρὸς
<span class="lb" data-page="12.27" data-line="6" id="l12.27.6">ㅤ</span>ἀτονίας καὶ ῥεύματα καὶ ὑγρότητας ἰᾶσθαι. καταπλαττόμενα
<span class="lb" data-page="12.27" data-line="7" id="l12.27.7">ㅤ</span>δὲ τὰ σηπεδονώδη τῶν ἑλκῶν ὀνίνησιν, ἔστι γὰρ ἡ
<span class="lb" data-page="12.27" data-line="8" id="l12.27.8">ㅤ</span>δύναμις αὐτῶν οὐκ ἀγεννῶς ξηραντικὴ, σχεδόν που κατὰ τὴν
<span class="lb" data-page="12.27" data-line="9" id="l12.27.9">ㅤ</span>δευτέραν ἀπόστασιν, ἀπὸ τῶν συμμέτρων ἤδη που συμπληρουμένων.
<span class="lb" data-page="12.27" data-line="10" id="l12.27.10">ㅤ</span>ἔστι δὲ ψυχρὸς εἰς τοσοῦτον ὁ θάμνος, ὡς χλιαρᾶς
<span class="lb" data-page="12.27" data-line="11" id="l12.27.11">ㅤ</span>μετέχειν θερμότητος. ἡ δὲ ὑποκιστὶς ὀνομαζομένη πολὺ δή
<span class="lb" data-page="12.27" data-line="12" id="l12.27.12">ㅤ</span>τι καὶ τῶν φύλλων ἐστὶ στυπτικωτέρα, δραστικὸν ἱκανῶς
<span class="lb" data-page="12.27" data-line="13" id="l12.27.13">ㅤ</span>φάρμακον εἰς ἅπαντα τὰ ῥοώδη πάθη, οἷον αἵματος ἀναγωγὰς,
<span class="lb" data-page="12.27" data-line="14" id="l12.27.14">ㅤ</span>ῥοῦς γυναικείους, κοιλιακάς τε καὶ δυσεντερικὰς
<span class="lb" data-page="12.27" data-line="15" id="l12.27.15">ㅤ</span>διαθέσεις. <span class="milestone ed2page" data-n="13.191" data-unit="ed2page" id="ed2page.13.191">ㅤ</span>ἀλλὰ καὶ ῥωννύναι τι μόριον εἰ βουληθείης
<span class="lb" data-page="12.27" data-line="16" id="l12.27.16">ㅤ</span>μὲν, ἔκλυτον ὑγρότητι πλείονι γεγενημένον, ἐντίθησιν
<span class="lb" data-page="12.27" data-line="17" id="l12.27.17">ㅤ</span>αὐτῷ τόνον οὐκ ἀγεννῶς. οὕτω τοι καὶ στομαχικοῖς
<span class="lb" data-page="12.27" data-line="18" id="l12.27.18">ㅤ</span>ἐπιθέμασι καὶ ἡπατικοῖς μίγνυται καὶ εἰς τὴν διὰ
<span class="pb" data-page="12.28" id="p12.28">ㅤ</span>
<span class="lb" data-page="12.28" data-line="1" id="l12.28.1">ㅤ</span>τῶν ἐχιδνῶν ἀντίδοτον ἐμβάλλεται ῥώσεως ἕνεκα καὶ τόνου
<span class="lb" data-page="12.28" data-line="2" id="l12.28.2">ㅤ</span>τῶν σωμάτων.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.28" class="textpart section">
              <p>
<span class="lb" data-page="12.28" data-line="3" id="l12.28.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.28">κη΄. Περὶ κίσθου.</a> Κίσθος ἢ λάδανον. ἐν μὲν τοῖς
<span class="lb" data-page="12.28" data-line="4" id="l12.28.4">ㅤ</span>θερμοτέροις χωρίοις οὗτος ὁ κίσθος γεννώμενος, οὐχ ἕτερος
<span class="lb" data-page="12.28" data-line="5" id="l12.28.5">ㅤ</span>ὢν τῷ γένει τοῦ παρ’ ἡμῖν, ἐξαίρετον ἐκτήσατο διὰ τὸ χωρίον
<span class="lb" data-page="12.28" data-line="6" id="l12.28.6">ㅤ</span>ἰδίαν καὶ διαφορητικὴν θερμότητα καὶ κατ’ ἄμφω τοῦ
<span class="lb" data-page="12.28" data-line="7" id="l12.28.7">ㅤ</span>παρ’ ἡμῖν διήλλαξε, τῷ τε τὴν ψύξιν ἀποθέσθαι καὶ τῷ
<span class="lb" data-page="12.28" data-line="8" id="l12.28.8">ㅤ</span>προσλαβεῖν θερμότητα. τὰ μὲν οὖν ἄλλα τοῦ κίσθου παραπλήσια
<span class="lb" data-page="12.28" data-line="9" id="l12.28.9">ㅤ</span>τοῖς ἐπὶ τοῦ παρ’ ἡμῖν, τὸ δὲ καλούμενον λάδανον
<span class="lb" data-page="12.28" data-line="10" id="l12.28.10">ㅤ</span>ἐξ αὐτοῦ γίγνεται φάρμακον θερμὸν μὲν κατὰ τὴν πρώτην
<span class="lb" data-page="12.28" data-line="11" id="l12.28.11">ㅤ</span>ἀπόστασιν, ἤδη που συμπληρουμένην, ὡς καὶ τῆς δευτέρας
<span class="lb" data-page="12.28" data-line="12" id="l12.28.12">ㅤ</span>ἅπτεσθαι, μετέχον δὲ καὶ στύψεώς τινος βραχείας, ἔστι δὲ
<span class="lb" data-page="12.28" data-line="13" id="l12.28.13">ㅤ</span>καὶ λεπτομερὲς τὴν οὐσίαν καὶ διὰ ταῦτα μαλακτικόν τέ ἐστι
<span class="lb" data-page="12.28" data-line="14" id="l12.28.14">ㅤ</span>μετρίως καὶ διαφορητικὸν ὡσαύτως καὶ δηλονότι καὶ συμπεπτικόν.
<span class="lb" data-page="12.28" data-line="15" id="l12.28.15">ㅤ</span>οὐδὲν οὖν θαυμαστὸν τοῖς κατὰ μήτραν ἐξαιρέτως
<span class="lb" data-page="12.28" data-line="16" id="l12.28.16">ㅤ</span>ἁρμόττειν αὐτὸ διότι πρὸς τοῖς εἰρημένοις ἔχει τι καὶ
<span class="lb" data-page="12.28" data-line="17" id="l12.28.17">ㅤ</span>στυπτικὸν βραχὺ, διὸ καὶ τὰς ῥεούσας κρατύνει τρίχας. ὅσα
<span class="lb" data-page="12.28" data-line="18" id="l12.28.18">ㅤ</span>μὲν γὰρ ὑγρὰ μοχθηρὰ κατὰ τὰς ῥίζας αὐτῶν ἐστιν ἐκδαπανᾷ,
<span class="pb" data-page="12.29" id="p12.29">ㅤ</span>
<span class="lb" data-page="12.29" data-line="1" id="l12.29.1">ㅤ</span>συνάγει δὲ καὶ σφίγγει τῇ στύψει τοὺς πόρους, οἷς
<span class="lb" data-page="12.29" data-line="2" id="l12.29.2">ㅤ</span>ἐμπεπήγασιν. ἀλωπεκίας δὲ καὶ ὀφιάσεις ἀδυνατόν ἐστιν ἰᾶσθαι,
<span class="lb" data-page="12.29" data-line="3" id="l12.29.3">ㅤ</span>κᾂν διαφορητικωτέρας δυνάμεως ἢ κατὰ λάδανον χρῄζοντα
<span class="lb" data-page="12.29" data-line="4" id="l12.29.4">ㅤ</span>παθήματα. γίγνεται γὰρ ταῦτα διὰ μοχθηροὺς χυμοὺς,
<span class="lb" data-page="12.29" data-line="5" id="l12.29.5">ㅤ</span>γλίσχρους καὶ παχεῖς, οὓς τὰ τέμνοντα καὶ διαφοροῦντα
<span class="lb" data-page="12.29" data-line="6" id="l12.29.6">ㅤ</span>φάρμακα μάλιστα ἐξάγει καὶ κενοῖ. λεπτομεροῦς δ’ εἶναι
<span class="lb" data-page="12.29" data-line="7" id="l12.29.7">ㅤ</span>χρὴ δυνάμεως αὐτὰ καὶ ἥκιστα στυπτικῆς, οὐ μὴν εἰς τοσοῦτόν
<span class="lb" data-page="12.29" data-line="8" id="l12.29.8">ㅤ</span>γε λεπτομεροῦς καὶ ξηραντικῆς, ὡς ὑπερξηραίνειν τε καὶ
<span class="lb" data-page="12.29" data-line="9" id="l12.29.9">ㅤ</span>συνεκβόσκεσθαι τοῖς παρὰ φύσιν ἠθροισμένοις αὐτόθι χυμοῖς,
<span class="lb" data-page="12.29" data-line="10" id="l12.29.10">ㅤ</span>τὴν φυσικὴν ὑγρότητα αὐξάνουσαν τὰς τρίχας. οὕτω
<span class="lb" data-page="12.29" data-line="11" id="l12.29.11">ㅤ</span>γὰρ οὐκ ἀλωπεκίας ἰάσεται μᾶλλόν περ ἢ φαλάκρωσιν ἐργάσεται·
<span class="lb" data-page="12.29" data-line="12" id="l12.29.12">ㅤ</span>τῆς θεραπευτικῆς δέ ἐστιν ἤδη ταῦτα μεθόδου.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.29" class="textpart section">
              <p>
<span class="lb" data-page="12.29" data-line="13" id="l12.29.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.29">κθ΄. Περὶ κισσοῦ.</a> Κισσὸς ἐξ ἐναντίων σύγκειται δυνάμεων,
<span class="lb" data-page="12.29" data-line="14" id="l12.29.14">ㅤ</span>ἔχει μὲν γάρ τι καὶ στυπτικῆς οὐσίας, ἣν δὴ γεώδη
<span class="lb" data-page="12.29" data-line="15" id="l12.29.15">ㅤ</span>ψυχρὰν ἐδείκνυμεν ὑπάρχειν, ἔχει δὲ καὶ δριμείας, ἣν θερμὴν
<span class="lb" data-page="12.29" data-line="16" id="l12.29.16">ㅤ</span>εἶναι καὶ ἡ γεῦσις μαρτυρεῖ, καὶ τρίτην δ’ ἐπὶ ταύταις
<span class="lb" data-page="12.29" data-line="17" id="l12.29.17">ㅤ</span>ὑδατώδους οὐσίας μετέχει χλιαρᾶς, ὅ γε χλωρός. ἐν γὰρ τῷ
<span class="pb" data-page="12.30" id="p12.30">ㅤ</span>
<span class="lb" data-page="12.30" data-line="1" id="l12.30.1">ㅤ</span>ξηραίνεσθαι ταύτην μὲν ἀνάγκη διαφορεῖσθαι πρώτην, ὑπολείπεσθαι
<span class="lb" data-page="12.30" data-line="2" id="l12.30.2">ㅤ</span>δὲ τὴν γεωδεστέραν, τήν τε ψυχρὰν καὶ τὴν στύφουσαν
<span class="lb" data-page="12.30" data-line="3" id="l12.30.3">ㅤ</span>καὶ τὴν θερμὴν τὴν δριμεῖαν. ἀλλ’ ὅ γε χλωρὸς
<span class="lb" data-page="12.30" data-line="4" id="l12.30.4">ㅤ</span>ἑψηθέντων τῶν φύλλων σὺν οἴνῳ καὶ τῶν μεγάλων τραυμάτων
<span class="lb" data-page="12.30" data-line="5" id="l12.30.5">ㅤ</span>ἐστὶ κολλητικὸς καὶ τῶν κακοηθευομένων ἰατικός.
<span class="lb" data-page="12.30" data-line="6" id="l12.30.6">ㅤ</span>ἐπουλοῖ δὲ καὶ τὰς ἐκ πυρὸς ἑλκώσεις. σὺν ὄξει δ’ ἑψηθέντα
<span class="lb" data-page="12.30" data-line="7" id="l12.30.7">ㅤ</span>τὰ φύλλα σπληνικοὺς ὠφελεῖ. τὰ δὲ ἄνθη αὐτοῦ ἰσχυρότερά
<span class="lb" data-page="12.30" data-line="8" id="l12.30.8">ㅤ</span>πώς ἐστιν, ὡς μετὰ κηρωτῆς λειούμενα τοῖς πυρικαύτοις
<span class="lb" data-page="12.30" data-line="9" id="l12.30.9">ㅤ</span>ἁρμόττειν. ὁ δὲ χυλός ἐστι μὲν καὶ ἔῤῥινον φάρμακον καὶ
<span class="lb" data-page="12.30" data-line="10" id="l12.30.10">ㅤ</span>τὰ χρόνια δὲ τῶν ὤτων ἰᾶται ῥεύματα καὶ τῶν ἑλκῶν τὰ
<span class="lb" data-page="12.30" data-line="11" id="l12.30.11">ㅤ</span>παλαιὰ κατά τε τὰ ὦτα καὶ τὰς ῥῖνας. ὡς ἂν δὲ δριμύτερος
<span class="lb" data-page="12.30" data-line="12" id="l12.30.12">ㅤ</span>φαίνηται, ῥοδίνῳ ἢ ἐλαίῳ γλυκεῖ μίγνυται. τὸ δὲ δάκρυον
<span class="lb" data-page="12.30" data-line="13" id="l12.30.13">ㅤ</span>αὐτοῦ φθεῖρας κτείνει καὶ τρίχας ψιλοῖ, θερμῆς εἰς
<span class="lb" data-page="12.30" data-line="14" id="l12.30.14">ㅤ</span>τοσοῦτον ὑπάρχον δυνάμεως, ὡς καίειν ἀμυδρῶς. ἔστι γὰρ
<span class="lb" data-page="12.30" data-line="15" id="l12.30.15">ㅤ</span>οἷον ὑδατώδης τις ὀπὸς, ὥσπερ καὶ ἄλλα δάκρυα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.30" class="textpart section">
              <p>
<span class="lb" data-page="12.30" data-line="16" id="l12.30.16">ㅤ</span><span class="milestone ed2page" data-n="13.192" data-unit="ed2page" id="ed2page.13.192">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.30">λ΄. Περὶ κλινοποδίου.</a> Κλινοπόδιον θερμαντικῆς
<span class="lb" data-page="12.30" data-line="17" id="l12.30.17">ㅤ</span>ὑπάρχει δυνάμεως, οὐδέ πω καυστικῆς. ἔστι δὲ καὶ λεπτομερὲς ﻿
<span class="pb" data-page="12.31" id="p12.31">ㅤ</span>
<span class="lb" data-page="12.31" data-line="1" id="l12.31.1">ㅤ</span>τὴν οὐσίαν καὶ θείη ἄν τις αὐτὸ τῆς τρίτης τάξεως
<span class="lb" data-page="12.31" data-line="2" id="l12.31.2">ㅤ</span>ἔν τε τῷ θερμαίνειν καὶ ξηραίνειν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.31" class="textpart section">
              <p>
<span class="lb" data-page="12.31" data-line="3" id="l12.31.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.31">λα΄. Περὶ κληματίδος.</a> Κληματίδος τὰ φύλλα δριμείας
<span class="lb" data-page="12.31" data-line="4" id="l12.31.4">ㅤ</span>τε καὶ καυστικῆς ἐστι δυνάμεως, ὥστε καὶ λέπρας ἀποδέρειν.
<span class="lb" data-page="12.31" data-line="5" id="l12.31.5">ㅤ</span>εἴη ἂν οὖν ἐκ τῆς τετάρτης τάξεως τῶν θερμαινόντων ἀρχομένης.
<span class="lb" data-page="12.31" data-line="6" id="l12.31.6">ㅤ</span>ὀνομάζεται δὲ κληματὶς καὶ τὸ δαφνοειδὲς, ὅπερ
<span class="lb" data-page="12.31" data-line="7" id="l12.31.7">ㅤ</span>ἔνιοι μυρσινοειδὲς, ἔνιοι δὲ πολυγονοεδὲς καλοῦσιν. ἀλλ’ οὐκ
<span class="lb" data-page="12.31" data-line="8" id="l12.31.8">ㅤ</span>ἔστιν ἑλκωτικὸν οὐδὲ δριμὺ, καθάπερ τὸ προειρημένον, ἀλλὰ
<span class="lb" data-page="12.31" data-line="9" id="l12.31.9">ㅤ</span>διαῤῥοίας καὶ δυσεντερίας ὠφελεῖ μετ’ οἴνου πινόμενον. ὀδόντων
<span class="lb" data-page="12.31" data-line="10" id="l12.31.10">ㅤ</span>τε ἀλγήματα διαμασώμενον πραΰνει, καὶ τὰς τῶν ὑστερῶν
<span class="lb" data-page="12.31" data-line="11" id="l12.31.11">ㅤ</span>ὀδύνας ἐν πεσσῷ προστιθέμενον ὠφελεῖ, τοσοῦτον ἀποδεῖ
<span class="lb" data-page="12.31" data-line="12" id="l12.31.12">ㅤ</span>τοῦ καίειν, ἢ ἑλκοῦν, ὡς τὸ πρότερον. ἀλλ’ ὅ γε θαυμασιώτατος
<span class="lb" data-page="12.31" data-line="13" id="l12.31.13">ㅤ</span>Πάμφιλος, ὥσπερ τὰ ἄλλα πάντα ληρεῖ, περὶ ὧν
<span class="lb" data-page="12.31" data-line="14" id="l12.31.14">ㅤ</span>οὐκ οἶδε γράφων, οὕτω καὶ ταῦτα ἄμφω συνέχεεν ἐς ταὐτόν.
<span class="lb" data-page="12.31" data-line="15" id="l12.31.15">ㅤ</span>Διοσκουρίδης δ’ ἀμφοῖν ἐν τῷ τετάρτῳ μέμνηται, τοῦ
<span class="lb" data-page="12.31" data-line="16" id="l12.31.16">ㅤ</span>μὲν ἁπλῶς ὀνομαζομένου κληματοειδοῦς ἐπὶ τῇ τελευτῇ τοῦ
<span class="lb" data-page="12.31" data-line="17" id="l12.31.17">ㅤ</span>βιβλίου, θατέρου δὲ κατὰ τὴν ἀρχήν. ὅθεν οὐδ’ ἐμὲ χρὴ
<span class="pb" data-page="12.32" id="p12.32">ㅤ</span>
<span class="lb" data-page="12.32" data-line="1" id="l12.32.1">ㅤ</span>γράφειν ἔτι τὰς ἰδέας ἀμφοῖν, ὥσπερ οὐδ’ ἐπὶ τῶν ἄλλων
<span class="lb" data-page="12.32" data-line="2" id="l12.32.2">ㅤ</span>ἐποίησα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.32" class="textpart section">
              <p>
<span class="lb" data-page="12.32" data-line="3" id="l12.32.3">ㅤ</span><span class="milestone ed1page" data-n="2.92" data-unit="ed1page" id="ed1page.2.92">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.32">λβ΄. Περὶ κνίκου.</a> Κνίκου τῷ σπέρματί πρὸς
<span class="lb" data-page="12.32" data-line="4" id="l12.32.4">ㅤ</span>τὰς καθάρσεις μόνον χρώμεθα., τῆς τρίτης γάρ ἐστι τάξεως
<span class="lb" data-page="12.32" data-line="5" id="l12.32.5">ㅤ</span>τῶν θερμαινόντων, εἴ τις ἔξωθεν αὐτῷ χρῆσθαι βούλοιτο.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.33" class="textpart section">
              <p>
<span class="lb" data-page="12.32" data-line="6" id="l12.32.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.33">λγ΄. Περὶ κόκκου Κνιδίου.</a> Κόκκος Κνίδιος καθαίρει
<span class="lb" data-page="12.32" data-line="7" id="l12.32.7">ㅤ</span>μὲν καὶ αὐτὸς, δριμείας δ’ ἐστὶ καὶ καυστικῆς δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.34" class="textpart section">
              <p>
<span class="lb" data-page="12.32" data-line="8" id="l12.32.8">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.34">λδ΄. Περὶ κόκκου βαφικοῦ.</a> Κόκκος βαφικὸς στυπτικὴν
<span class="lb" data-page="12.32" data-line="9" id="l12.32.9">ㅤ</span>μὲν ἔχει καὶ πικρὰν ἅμα τὴν ποιότητα, ξηραίνει δ’ ἀμφοτέραις
<span class="lb" data-page="12.32" data-line="10" id="l12.32.10">ㅤ</span>ἀδήκτως, καὶ διὰ τοῦτο πρός τε τὰ μεγάλα τῶν τραυμάτων
<span class="lb" data-page="12.32" data-line="11" id="l12.32.11">ㅤ</span>ἁρμόττει καὶ πρὸς τὰς τῶν νεύρων τρώσεις. λειοῦσι
<span class="lb" data-page="12.32" data-line="12" id="l12.32.12">ㅤ</span>δ’ αὐτὴν ἔνιοι μὲν σὺν ὄξει τηνικαῦτα, σὺν ὀξυμέλιτι δ’
<span class="lb" data-page="12.32" data-line="13" id="l12.32.13">ㅤ</span>ἄλλοι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.35" class="textpart section">
              <p>
<span class="lb" data-page="12.32" data-line="14" id="l12.32.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.35">λε΄. Περὶ κοκκυμηλέας.</a> Κοκκυμηλέας ὁ καρπὸς ὑπάγει
<span class="lb" data-page="12.32" data-line="15" id="l12.32.15">ㅤ</span>γαστέρα, καὶ πρόσφατος μὲν ὑπάρχων μᾶλλον, ξηρανθεὶς
<span class="lb" data-page="12.32" data-line="16" id="l12.32.16">ㅤ</span>δ’ ἧττον. Διοσκουρίδης δ’ οὐκ οἶδ’ ὅπως τὰ Δαμασκηνὰ
<span class="lb" data-page="12.32" data-line="17" id="l12.32.17">ㅤ</span>κοκκύμηλα ξηρανθέντα φησὶν ὑπέχειν γαστέρα. ὑπάγει μὲν
<span class="lb" data-page="12.32" data-line="18" id="l12.32.18">ㅤ</span>γὰρ καὶ ταῦτα σαφῶς, ἀλλ’ ἧττον τῶν ἐκ τῆς Ἰβηρίας.
<span class="pb" data-page="12.33" id="p12.33">ㅤ</span>
<span class="lb" data-page="12.33" data-line="1" id="l12.33.1">ㅤ</span>ἔστι δὲ τὰ μὲν Δαμασκηνὰ στυπτικώτερα, τὰ δ’ ἐκ τῆς Ἰβηρίας
<span class="lb" data-page="12.33" data-line="2" id="l12.33.2">ㅤ</span>γλυκύτερα, καὶ δὴ καὶ τὰ δένδρα τοῖς καρποῖς ἀνάλογον.
<span class="lb" data-page="12.33" data-line="3" id="l12.33.3">ㅤ</span>ἧττον μὲν στυπτικὰ τὰ κατὰ τὴν Ἰβηρίαν, μᾶλλον δὲ
<span class="lb" data-page="12.33" data-line="4" id="l12.33.4">ㅤ</span>τὰ κατὰ τὴν Δαμασκόν. ἁπλῶς δ’ εἰπεῖν ὧν ἐν τοῖς φύλλοις
<span class="lb" data-page="12.33" data-line="5" id="l12.33.5">ㅤ</span>ἢ τοῖς βλαστοῖς ἐμφαίνεταί τις στύψις σαφὴς, ταῦτα
<span class="lb" data-page="12.33" data-line="6" id="l12.33.6">ㅤ</span>ἀφεψόμενα διάκλυσμα γίγνεται τῶν περὶ γαργαρεῶνα καὶ
<span class="lb" data-page="12.33" data-line="7" id="l12.33.7">ㅤ</span>παρίσθμια φλεγμονῶν. <span class="milestone ed2page" data-n="13.193" data-unit="ed2page" id="ed2page.13.193">ㅤ</span>ὁ δὲ τῶν ἀγρίων καρπὸς στυπτικὸς
<span class="lb" data-page="12.33" data-line="8" id="l12.33.8">ㅤ</span>ἐναργῶς ἐστι καὶ σταλτικὸς γαστρός. ὀνομάζεται δὲ
<span class="lb" data-page="12.33" data-line="9" id="l12.33.9">ㅤ</span>τὸ φυτὸν τοῦτο κατὰ τὴν Ἀσίαν προῦμνον. τὸ δὲ κόμμι
<span class="lb" data-page="12.33" data-line="10" id="l12.33.10">ㅤ</span>τοῦ δένδρου φασὶν ἔνιοι μετ’ οἴνου πινόμενον λίθων εἶναι
<span class="lb" data-page="12.33" data-line="11" id="l12.33.11">ㅤ</span>θρυπτικὸν, σὺν ὄξει δὲ λειχῆνας ἰᾶσθαι παίδων, καὶ εἴπερ
<span class="lb" data-page="12.33" data-line="12" id="l12.33.12">ㅤ</span>αὐτὸ ποιεῖ, δῆλον ὡς τμητικῆς τε καὶ λεπτομεροῦς μετέχει
<span class="lb" data-page="12.33" data-line="13" id="l12.33.13">ㅤ</span>δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.36" class="textpart section">
              <p>
<span class="lb" data-page="12.33" data-line="14" id="l12.33.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.36">λστ΄. Περὶ κόλλας.</a> Κόλλα, ἣν εἰς τὰ βιβλία σκευάζουσιν
<span class="lb" data-page="12.33" data-line="15" id="l12.33.15">ㅤ</span>ἐκ σεμιδάμεώς τε καὶ γύρεως, ἐμπλαστικῆς τε καὶ
<span class="lb" data-page="12.33" data-line="16" id="l12.33.16">ㅤ</span>πεπτικῆς ἐστι δυνάμεως οἷς ἂν καταπλασθῇ μέρεσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.37" class="textpart section">
              <p>
<span class="lb" data-page="12.33" data-line="17" id="l12.33.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.37">λζ΄. Περὶ κολοκύνθης.</a> Κολοκύνθη ὑγρᾶς καὶ ψυχρᾶς
<span class="lb" data-page="12.33" data-line="18" id="l12.33.18">ㅤ</span>ἐστι κράσεως κατὰ τὴν δευτέραν ἐν ἀμφοῖν τάξιν, ὅθεν καὶ
<span class="pb" data-page="12.34" id="p12.34">ㅤ</span>
<span class="lb" data-page="12.34" data-line="1" id="l12.34.1">ㅤ</span>τῶν ξυσμάτων αὐτοῦ ὁ χυλὸς πρὸς ὠταλγίας τὰς κατὰ
<span class="lb" data-page="12.34" data-line="2" id="l12.34.2">ㅤ</span>φλεγμονὴν ἁρμόττει σὺν ῥοδίνῳ χρωμένοις. οὕτω δὲ καὶ
<span class="lb" data-page="12.34" data-line="3" id="l12.34.3">ㅤ</span>ὅλη καταπλαττομένη τὰς θερμὰς φλεγμονὰς ἐμψύχει μετρίως.
<span class="lb" data-page="12.34" data-line="4" id="l12.34.4">ㅤ</span>ἔστι δὲ καὶ ἐσθιομένη πλαδώδης καὶ ἄδιψος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.38" class="textpart section">
              <p>
<span class="lb" data-page="12.34" data-line="5" id="l12.34.5">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.38">λη΄. Περὶ κολοκυνθίδος.</a> Κολοκυνθὶς πικρὰ μέν ἐστι
<span class="lb" data-page="12.34" data-line="6" id="l12.34.6">ㅤ</span>τὴν γεῦσιν, ἀλλ’ ὅσα πικρότητος ἔργα πρόσεστι πινομένῳ
<span class="lb" data-page="12.34" data-line="7" id="l12.34.7">ㅤ</span>φαρμάκῳ, ταῦτ’ οὐ δύναται δρᾷν ἐναργῶς ἀπὸ τῆς καθαρτικῆς
<span class="lb" data-page="12.34" data-line="8" id="l12.34.8">ㅤ</span>δυνάμεως, ἣν ἰσχυρὰν ἐν αὐτῇ κέκτηται, φθάνουσα μεθ’
<span class="lb" data-page="12.34" data-line="9" id="l12.34.9">ㅤ</span>ὧν καθαίρει διὰ τῆς γαστρὸς ἐκκρίνεσθαι. χλωρᾶς δ’ αὐτῆς
<span class="lb" data-page="12.34" data-line="10" id="l12.34.10">ㅤ</span>ὁ χυλὸς ἀνατριβόμενος ἰσχιάδας ὀνίνησι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.39" class="textpart section">
              <p>
<span class="lb" data-page="12.34" data-line="11" id="l12.34.11">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.39">λθ΄. Περὶ κομάρου.</a> Κόμαρος. στρυφνὸν τῇ ποιότητι
<span class="lb" data-page="12.34" data-line="12" id="l12.34.12">ㅤ</span>τὸ δένδρον ἅμα τῷ καρπῷ, μημέκυλον δὲ ὀνομάζουσιν αὐτόν.
<span class="lb" data-page="12.34" data-line="13" id="l12.34.13">ㅤ</span>ἔστι δὲ καὶ κακοστόμαχος οὗτος καὶ κεφαλαλγής.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.40" class="textpart section">
              <p>
<span class="lb" data-page="12.34" data-line="14" id="l12.34.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.40">μ΄. Περὶ κόμμεως.</a> Κόμμι δάκρυόν ἐστιν ἐπιπηγνύμενον
<span class="lb" data-page="12.34" data-line="15" id="l12.34.15">ㅤ</span>τοῖς στελέχεσι τῶν γεννώντων αὐτὸ δένδρων ὥσπερ
<span class="lb" data-page="12.34" data-line="16" id="l12.34.16">ㅤ</span>καὶ ἡ ῥητίνη πολλῶν, ὅσα ῥητίνην πέφυκε γεννᾷν. ἔστι δὲ
<span class="pb" data-page="12.35" id="p12.35">ㅤ</span>
<span class="lb" data-page="12.35" data-line="1" id="l12.35.1">ㅤ</span>ξηραντικῆς τε καὶ ἐμπλαστικῆς δυνάμεως καὶ δῆλον ὅτι καὶ
<span class="lb" data-page="12.35" data-line="2" id="l12.35.2">ㅤ</span>τραχυτήτων ἰατική.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.41" class="textpart section">
              <p>
<span class="lb" data-page="12.35" data-line="3" id="l12.35.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.41">μα΄. Περὶ κονίας.</a> Κονία. τὸ οἷον περίπλυμα τῆς τέφρας
<span class="lb" data-page="12.35" data-line="4" id="l12.35.4">ㅤ</span>οὕτως ὀνομάζεται. ῥυπτικωτάτη δ’ ἐστὶ καὶ ξηραντικωτάτη
<span class="lb" data-page="12.35" data-line="5" id="l12.35.5">ㅤ</span>πασῶν ἡ ἐκ τῆς συκίνης τέφρας καὶ τῶν τιθυμάλλων
<span class="lb" data-page="12.35" data-line="6" id="l12.35.6">ㅤ</span>καὶ σχεδὸν ἤδη τῆς καλουμένης σηπτικῆς δυνάμεως, ἣν
<span class="lb" data-page="12.35" data-line="7" id="l12.35.7">ㅤ</span>οἵα τίς ἐστιν ἐν τῷ πέμπτῳ λόγῳ διῆλθον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.42" class="textpart section">
              <p>
<span class="lb" data-page="12.35" data-line="8" id="l12.35.8">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.42">μβ΄. Περὶ κονύζης.</a> Κόνυζα καὶ ἡ μείζων καὶ ἡ μικρὰ
<span class="lb" data-page="12.35" data-line="9" id="l12.35.9">ㅤ</span>παραπλησίας εἰσὶ κράσεώς τε καὶ δυνάμεως, ἐν μὲν τῇ
<span class="lb" data-page="12.35" data-line="10" id="l12.35.10">ㅤ</span>γεύσει δριμεῖαι καὶ πικραὶ φαινόμεναι, θερμαίνουσί τε πάνυ
<span class="lb" data-page="12.35" data-line="11" id="l12.35.11">ㅤ</span>σαφῶς, ἄν γέ τις λειώσας τὰ φύλλα σὺν τοῖς ἁπαλοῖς
<span class="lb" data-page="12.35" data-line="12" id="l12.35.12">ㅤ</span>κλαδίσκοις, θαμνῶδες γὰρ τὸ φυτὸν, ἐπιπλάσσῃ τι μέρος,
<span class="lb" data-page="12.35" data-line="13" id="l12.35.13">ㅤ</span>ἄν τε καὶ ἀφεψήσας ἐν ἐλαίῳ χρήσαιτο τούτῳ. δοκεῖ γοῦν
<span class="lb" data-page="12.35" data-line="14" id="l12.35.14">ㅤ</span>καὶ τῶν κατὰ περίοδον ῥιγῶν ἀλεξητήριον εἶναι τὸ τοιοῦτον
<span class="lb" data-page="12.35" data-line="15" id="l12.35.15">ㅤ</span>ἔλαιον. <span class="milestone ed2page" data-n="13.194" data-unit="ed2page" id="ed2page.13.194">ㅤ</span>καὶ τὰ ἄνθη δ’ αὐτῶν παραπλησίας ἐστὶ
<span class="lb" data-page="12.35" data-line="16" id="l12.35.16">ㅤ</span>δυνάμεως, ὥστε τινὲς καὶ ταῦτα σὺν τοῖς φύλλοις τρίψαντες
<span class="lb" data-page="12.35" data-line="17" id="l12.35.17">ㅤ</span>σὺν οἴνῳ ποτίζουσιν ὑπὲρ τοῦ καταμήνια κινῆσαι βιαίως
<span class="lb" data-page="12.35" data-line="18" id="l12.35.18">ㅤ</span>καὶ ἔμβρυα ἐκβαλεῖν. ἔστι δὲ καὶ τρίτον εἶδος κονύζης ἐν ﻿
<span class="pb" data-page="12.36" id="p12.36">ㅤ</span>
<span class="lb" data-page="12.36" data-line="1" id="l12.36.1">ㅤ</span>ὑγροτέροις χωρίοις φυόμενον, ἀμφοῖν δυσωδέστερον καὶ ἀσθενέστερον.
<span class="lb" data-page="12.36" data-line="2" id="l12.36.2">ㅤ</span>ἀλλ’ αἵ γε πρῶται ῥηθεῖσαι τῆς τρίτης εἰσὶ τάξεως
<span class="lb" data-page="12.36" data-line="3" id="l12.36.3">ㅤ</span>ἐν τῷ ξηραίνειν καὶ θερμαίνειν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.43" class="textpart section">
              <p>
<span class="lb" data-page="12.36" data-line="4" id="l12.36.4">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.43">μγ΄. Περὶ κοριάνου.</a> Κορίανον, ἢ κόριον, ἢ ὅπως
<span class="lb" data-page="12.36" data-line="5" id="l12.36.5">ㅤ</span>ἂν ἐθέλῃς ὀνομάζειν, οἱ μὲν γὰρ Ἕλληνες οἱ παλαιοὶ κορίανον
<span class="lb" data-page="12.36" data-line="6" id="l12.36.6">ㅤ</span>καλοῦσιν, οἱ νεώτεροι δ’ ἰατροὶ πάντες ὀνομάζουσιν
<span class="lb" data-page="12.36" data-line="7" id="l12.36.7">ㅤ</span>κόριον, ὥσπερ καὶ Διοσκορίδης ψυκτικὴν λέγων εἶναι τὴν
<span class="lb" data-page="12.36" data-line="8" id="l12.36.8">ㅤ</span>πόαν οὐκ ὀρθῶς. σύγκειται γὰρ ἐξ ἐναντίων δυνάμεων πολὺ
<span class="lb" data-page="12.36" data-line="9" id="l12.36.9">ㅤ</span>μὲν ἔχουσα πικρᾶς οὐσίας, ἥτις ἐδείκνυτο λεπτομερὴς ὑπάρχειν
<span class="lb" data-page="12.36" data-line="10" id="l12.36.10">ㅤ</span>καὶ γεώδης, οὐκ ὀλίγον δὲ καὶ ὑδατώδους ὑγρότητος
<span class="lb" data-page="12.36" data-line="11" id="l12.36.11">ㅤ</span>χλιαρᾶς κατὰ δύναμιν, ἔχει δέ τι καὶ στύψεως ὀλίγης. ἐξ
<span class="lb" data-page="12.36" data-line="12" id="l12.36.12">ㅤ</span>ὧν ἁπάντων ἐνεργεῖ μὲν ποικίλως ὅσα περ ὁ Διοσκορίδης
<span class="lb" data-page="12.36" data-line="13" id="l12.36.13">ㅤ</span>ἔγραψεν, οὐ μὴν τῷ ψύχειν γε μόνῳ. ἀλλ’ ἐγὼ τὴν αἰτίαν
<span class="lb" data-page="12.36" data-line="14" id="l12.36.14">ㅤ</span>ἑκάστης τῶν κατὰ μέρος αὐτῆς ἐνεργειῶν διηγήσομαι, καίτοι
<span class="lb" data-page="12.36" data-line="15" id="l12.36.15">ㅤ</span>προὔκειτό μοι τὴν ἐμαυτοῦ γνώμην ἐν τῷ παρόντι λόγῳ
<span class="lb" data-page="12.36" data-line="16" id="l12.36.16">ㅤ</span>διέρχεσθαι μόνην. ἀλλ’ ἴσως οὐδὲν κωλύσει, μᾶλλον δ’, εἰ
<span class="lb" data-page="12.36" data-line="17" id="l12.36.17">ㅤ</span>χρὴ τἀληθὲς εἰπεῖν, ὠφελήσει τέ τι καὶ ἀναμνήσει τῶν ἔμπροσθεν
<span class="pb" data-page="12.37" id="p12.37">ㅤ</span>
<span class="lb" data-page="12.37" data-line="1" id="l12.37.1">ㅤ</span>μεθόδων τὰ κατὰ τοῦτον τὸν τρόπον ἐπ’ ὀλίγων
<span class="lb" data-page="12.37" data-line="2" id="l12.37.2">ㅤ</span>φαρμάκων λεγόμενα. πρῶτον μὲν οὖν οὐχ ὁ Διοσκορίδης
<span class="lb" data-page="12.37" data-line="3" id="l12.37.3">ㅤ</span>μόνον, ἀλλὰ καὶ ἄλλοι πολλοὶ τῶν ἰατρῶν ἀδιορίστως ἀποφαίνονται
<span class="lb" data-page="12.37" data-line="4" id="l12.37.4">ㅤ</span>περὶ τῶν νοσημάτων, ὥσπερ ἀμέλει καὶ <span class="milestone ed1page" data-n="2.93" data-unit="ed1page" id="ed1page.2.93">ㅤ</span>τῶν
<span class="lb" data-page="12.37" data-line="5" id="l12.37.5">ㅤ</span>νῦν ἔστιν εὑρεῖν οὐκ ὀλίγους ἰατροὺς εὐδοκίμους παρὰ τὰ
<span class="lb" data-page="12.37" data-line="6" id="l12.37.6">ㅤ</span>ἄλλα ταύτῃ μέγιστα σφαλλομένους. ἐνίοτε μὲν γὰρ μέλανος
<span class="lb" data-page="12.37" data-line="7" id="l12.37.7">ㅤ</span>καὶ πελιδνοῦ καὶ ψυχροῦ γεγενημένου τοῦ τὸ ἐρυσίπελας
<span class="lb" data-page="12.37" data-line="8" id="l12.37.8">ㅤ</span>ἐσχηκότος μορίου καὶ δεομένου μηκέτι τῶν ψυχόντων φαρμάκων
<span class="lb" data-page="12.37" data-line="9" id="l12.37.9">ㅤ</span>ὡς πρόσθεν, ἀλλ’ ἤδη τῶν ἐκκενούντων τὸν παρὰ
<span class="lb" data-page="12.37" data-line="10" id="l12.37.10">ㅤ</span>φύσιν ἐμπεπλασμένον ἐν τῷ χωρίῳ χυμὸν, οἵδε ψύχουσιν
<span class="lb" data-page="12.37" data-line="11" id="l12.37.11">ㅤ</span>ἔτι, ἐνίοτε δὲ μεταβαίνουσιν ἐπὶ τὰ διαφοροῦντα, λέγουσι δὲ
<span class="lb" data-page="12.37" data-line="12" id="l12.37.12">ㅤ</span>ἐρυσίπελας ἰᾶσθαι. καὶ δὴ καὶ γράφουσιν ἀρχομένων μὲν
<span class="lb" data-page="12.37" data-line="13" id="l12.37.13">ㅤ</span>ἔτι καὶ αὐξανομένων τῶν ἐρυσιπελάτων ἕτερα φάρμακα, παρακμαζόντων
<span class="lb" data-page="12.37" data-line="14" id="l12.37.14">ㅤ</span>δ’ ἕτερα. τὸ δ’ οὐχ οὕτως ἔχει. οὔτε γὰρ ἐρυσίπελας
<span class="lb" data-page="12.37" data-line="15" id="l12.37.15">ㅤ</span>ἔτι κλητέον, ὅταν οἴχεται τὸ φλογῶδες αὐτοῦ καὶ
<span class="lb" data-page="12.37" data-line="16" id="l12.37.16">ㅤ</span>ζέον καὶ χολῶδες, οὔτε ψυχρὰ ταῖς δυνάμεσιν, οὔτε τὰ τῶν
<span class="lb" data-page="12.37" data-line="17" id="l12.37.17">ㅤ</span>τοιούτων διαθέσεων ἰάματα νομιστέον, ἀλλ’ ὥσπερ εἰ καὶ
<span class="lb" data-page="12.37" data-line="18" id="l12.37.18">ㅤ</span>κατ’ ἀρχὰς εὐθὺς, ἢ πληγέντων, ἢ ὁπωσοῦν ἄλλως, ὄγκος
<span class="pb" data-page="12.38" id="p12.38">ㅤ</span>
<span class="lb" data-page="12.38" data-line="1" id="l12.38.1">ㅤ</span>ἐν μορίῳ τινὶ πελιδνὸς ἢ μέλας ἐγεγένητο καὶ ψυχρὸν ἂν
<span class="lb" data-page="12.38" data-line="2" id="l12.38.2">ㅤ</span>ἐνομίζετο πάθος εἶναι καὶ δεῖσθαι τῶν διαφορούντων τε καὶ
<span class="lb" data-page="12.38" data-line="3" id="l12.38.3">ㅤ</span>θερμαινόντων φαρμάκων, κατὰ τὸν αὐτὸν εἶναι τρόπον εἰ
<span class="lb" data-page="12.38" data-line="4" id="l12.38.4">ㅤ</span>μεταπέσοι ποτὲ θερμὴ διάθεσις εἰς ψυχρὰν, ἐπιλαθέσθαι μὲν
<span class="lb" data-page="12.38" data-line="5" id="l12.38.5">ㅤ</span>τῆς προτέρας, ὀνομάζειν δ’ ἑτέρῳ τὴν δευτέραν ὀνόματι, ἢ
<span class="lb" data-page="12.38" data-line="6" id="l12.38.6">ㅤ</span>εἰ μὴ τό γε ὄνομα μεταβάλλειν ἐθέλοις, ἀλλ’ ὥσπερ ἔνιοι
<span class="lb" data-page="12.38" data-line="7" id="l12.38.7">ㅤ</span>τῆς μὲν ἀρχῆς ἕτερα, τῆς παρακμῆς δ’ ἄλλα γράφουσι βοηθήματα,
<span class="lb" data-page="12.38" data-line="8" id="l12.38.8">ㅤ</span>μήτοι γε καὶ ψυχρὰ νομίζειν εἶναι τὰ τῆς παρακμῆς
<span class="lb" data-page="12.38" data-line="9" id="l12.38.9">ㅤ</span>φάρμακα, συγχωρητέον μὲν ἐρυσίπελας ὀνομάζειν, εἴ τις
<span class="lb" data-page="12.38" data-line="10" id="l12.38.10">ㅤ</span>βούλοιτο, τὴν τοιαύτην διάθεσιν, οὐ μὴν θερμήν γ’ ἔτι καλεῖν
<span class="lb" data-page="12.38" data-line="11" id="l12.38.11">ㅤ</span>αὐτὴν συγχωρητέον, ὁπότε κατέψυκται. μὴ τοίνυν μηδὲ
<span class="lb" data-page="12.38" data-line="12" id="l12.38.12">ㅤ</span>τὸ τηνικαῦτα βοηθοῦν αὐτῇ ψυκτικὸν εἶναι νομίζωμεν,
<span class="lb" data-page="12.38" data-line="13" id="l12.38.13">ㅤ</span>ὥσπερ ὁ Διοσκορίδης τὸ κορίανον, ὅτι καταπλαττόμενον,ὡς
<span class="lb" data-page="12.38" data-line="14" id="l12.38.14">ㅤ</span>αὐτός φησι, μετ’ ἄρτου ἢ ἀλφίτων ἰᾶται τὸ ἐρυσίπελας.
<span class="lb" data-page="12.38" data-line="15" id="l12.38.15">ㅤ</span>ἀκριβὲς γὰρ ἐρυσίπελας, ὃ δὴ φλογῶδές τε καὶ ξανθόν ἐστιν,
<span class="lb" data-page="12.38" data-line="16" id="l12.38.16">ㅤ</span>οὐκ ἄν ποτε ἰάσαιτο σὺν ἄρτῳ κορίανον, ἀλλὰ τὸ ἀποψυχόμενον
<span class="lb" data-page="12.38" data-line="17" id="l12.38.17">ㅤ</span>ἤδη. <span class="milestone ed2page" data-n="13.195" data-unit="ed2page" id="ed2page.13.195">ㅤ</span>διὰ τοῦθ’ ἡμεῖς ἐν τοῖς ἔμπροσθεν λόγοις,
<span class="lb" data-page="12.38" data-line="18" id="l12.38.18">ㅤ</span>ὁπότε τῇ διωρισμένῃ πείρᾳ δοκιμάζειν ἑκάστου τῶν φαρμάκων
<span class="pb" data-page="12.39" id="p12.39">ㅤ</span>
<span class="lb" data-page="12.39" data-line="1" id="l12.39.1">ㅤ</span>τὴν δύναμιν ἠξιοῦμεν, ἁπλοῦν ὡς ἔνι μάλιστα τὸ
<span class="lb" data-page="12.39" data-line="2" id="l12.39.2">ㅤ</span>πάθος ἐκλέγεσθαι συνεβουλεύομεν. οἱ πολλοὶ δὲ τῶν ἰατρῶν
<span class="lb" data-page="12.39" data-line="3" id="l12.39.3">ㅤ</span>οὐδ’ ὅτι τὰ πλεῖστα τῶν νοσημάτων εὐθὺς ἀπ’ ἀρχῆς
<span class="lb" data-page="12.39" data-line="4" id="l12.39.4">ㅤ</span>εἰσβάλλει σύνθετα γιγνώσκουσιν, οὐδὲ ὡς ἄλλο μέν τι
<span class="lb" data-page="12.39" data-line="5" id="l12.39.5">ㅤ</span>πάθος ἐρυσίπελάς ἐστιν ἀκριβὲς, ἄλλο δ’ ἡ καλουμένη πρὸς
<span class="lb" data-page="12.39" data-line="6" id="l12.39.6">ㅤ</span>ἁπάντων ἡμῶν ἤδη συνήθως, ἢ πρός γε τῶν παλαιῶν, φλεγμονή.
<span class="lb" data-page="12.39" data-line="7" id="l12.39.7">ㅤ</span>ἄλλα δ’ ἐν τῷ μεταξὺ πάμπολλα τὰ μὲν ὡς ἂν
<span class="lb" data-page="12.39" data-line="8" id="l12.39.8">ㅤ</span>εἴποι τις ἐρυσιπέλατα φλεγμονώδη, τὰ δ’ οἶον φλεγμοναί
<span class="lb" data-page="12.39" data-line="9" id="l12.39.9">ㅤ</span>τινες ἐρυσιπελατώδεις. εὕροις δ’ ἄν ποτε καὶ μηδέτερον ἐπικρατοῦν,
<span class="lb" data-page="12.39" data-line="10" id="l12.39.10">ㅤ</span>ἀλλ’ ἀκριβῶς ἰσάζοντα, καίτοι καὶ οἰδηματῶδες
<span class="lb" data-page="12.39" data-line="11" id="l12.39.11">ㅤ</span>ἐνίοτε φαίνεται γιγνόμενον ἐρυσίπελας, ὥσπερ ἕτερον σκιῤῥῶδες,
<span class="lb" data-page="12.39" data-line="12" id="l12.39.12">ㅤ</span>ὥστε καὶ τῶν συνθέτων νοσημάτων οὐκ ὀλίγον
<span class="lb" data-page="12.39" data-line="13" id="l12.39.13">ㅤ</span>ἀθροίζεσθαι πλῆθος. ὑπὲρ ὧν ἐπὶ πλέον μὲν ἐν ἄλλοις τέ
<span class="lb" data-page="12.39" data-line="14" id="l12.39.14">ㅤ</span>τισιν εἴρηται καὶ τοῖς τῆς θεραπευτικῆς μεθόδου γράμμασι,
<span class="lb" data-page="12.39" data-line="15" id="l12.39.15">ㅤ</span>λεχθήσεται δὲ καὶ νῦν, τό γε τοσοῦτον ἀναγκαῖον αὐτῶν
<span class="lb" data-page="12.39" data-line="16" id="l12.39.16">ㅤ</span>μνημονεῦσαι, ὡς ἀκριβὲς ἐρυσίπελας οὐκ ἄν ποτε τὸ προειρημένον
<span class="lb" data-page="12.39" data-line="17" id="l12.39.17">ㅤ</span>ἰάσαιτο κατάπλασμα. καλῶ δ’ ἀκριβὲς, ἐπειδὰν ὑπὸ
<span class="lb" data-page="12.39" data-line="18" id="l12.39.18">ㅤ</span>χολώδους ῥεύματος ἐμπλησθῇ τὸ μόριον. ὅτι δὲ πόῤῥω τοῦ
<span class="pb" data-page="12.40" id="p12.40">ㅤ</span>
<span class="lb" data-page="12.40" data-line="1" id="l12.40.1">ㅤ</span>ψύχειν ἐστὶ κορίανον, ἔνεστί σοι κᾀξ αὐτῶν ὧν Διοσκορίδης
<span class="lb" data-page="12.40" data-line="2" id="l12.40.2">ㅤ</span>ἔγραψε καταμαθεῖν. χοιράδας γοῦν φησι διαλύειν αὐτὸ μετ’
<span class="lb" data-page="12.40" data-line="3" id="l12.40.3">ㅤ</span>ἐρεγμοῦ. ὅτι δ’ οὐδὲν τῶν ψυχόντων φαρμάκων ἱκανόν ἐστι
<span class="lb" data-page="12.40" data-line="4" id="l12.40.4">ㅤ</span>διαλύειν χοιράδας, οὐδ’ αὐτὸν οἶμαι τὸν Διοσκορίδην ἀμφισβητήσειν
<span class="lb" data-page="12.40" data-line="5" id="l12.40.5">ㅤ</span>μυρία μὲν ἀναγράψαντα φάρμακα χοιράδων ἰατικὰ,
<span class="lb" data-page="12.40" data-line="6" id="l12.40.6">ㅤ</span>πάντα δ’ ὁμολογοῦντα καὶ θερμὰ ταῖς κράσεσι καὶ
<span class="lb" data-page="12.40" data-line="7" id="l12.40.7">ㅤ</span>διαφορητικὰ ταῖς ἐνεργείαις ὑπάρχειν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.44" class="textpart section">
              <p>
<span class="lb" data-page="12.40" data-line="8" id="l12.40.8">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.44">μδ΄. Περὶ κορωνόποδος.</a> Κορωνόποδος ἡ ῥίζα πεπίστευται
<span class="lb" data-page="12.40" data-line="9" id="l12.40.9">ㅤ</span>κοιλιακοὺς ὠφελεῖν ἐσθιομένη.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.45" class="textpart section">
              <p>
<span class="lb" data-page="12.40" data-line="10" id="l12.40.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.45">με΄. Περὶ κόστου.</a> Κόστος βραχείας μὲν πάνυ τῆς
<span class="lb" data-page="12.40" data-line="11" id="l12.40.11">ㅤ</span>πικρᾶς, πλείστης δὲ τῆς δριμείας καὶ θερμῆς μετέχει ποιότητός
<span class="lb" data-page="12.40" data-line="12" id="l12.40.12">ㅤ</span>τε καὶ δυνάμεως, ὡς ἤδη καὶ ἑλκοῦν, ὅθεν ἀνατρίβουσιν
<span class="lb" data-page="12.40" data-line="13" id="l12.40.13">ㅤ</span>αὐτῷ μετ’ ἐλαίου τὸ σῶμα πρὸ τῆς καταβολῆς ἐπὶ
<span class="lb" data-page="12.40" data-line="14" id="l12.40.14">ㅤ</span>τῶν κατὰ περίοδον ῥιγούντων. οὕτω δὲ κᾀπὶ τῶν ἰσχιαδικῶν
<span class="lb" data-page="12.40" data-line="15" id="l12.40.15">ㅤ</span>καὶ παραλελυμένων τε καὶ ὅλως ἐφ’ ὧν ἤτοι θερμῆναί
<span class="lb" data-page="12.40" data-line="16" id="l12.40.16">ㅤ</span>τι πρόκειται μόριον, ἢ ἐκ τοῦ βάθους εἰς τὴν ἐπιφάνειαν
<span class="lb" data-page="12.40" data-line="17" id="l12.40.17">ㅤ</span>ἕλξαι τινὰ χυμὸν, ἐπὶ τὸν κόστον ἔρχονται. διὰ δὲ τὴν αὐτὴν
<span class="lb" data-page="12.40" data-line="18" id="l12.40.18">ㅤ</span>αἰτίαν οὐρητικός τ’ ἐστὶ καὶ ἐμμήνων ἀγωγὸν καὶ πρὸς ﻿
<span class="pb" data-page="12.41" id="p12.41">ㅤ</span>
<span class="lb" data-page="12.41" data-line="1" id="l12.41.1">ㅤ</span>ῥήγματά τε καὶ σπάσματα καὶ πόνους πλευρῶν ἁρμόττει.
<span class="lb" data-page="12.41" data-line="2" id="l12.41.2">ㅤ</span>διὰ δὲ τὴν συνοῦσαν πικρότητα καὶ πλατείας ἕλμινθας ἀναιρεῖ,
<span class="lb" data-page="12.41" data-line="3" id="l12.41.3">ㅤ</span>δι’ ἥνπερ καὶ πρὸς τὰς ἐφήλεις αὐτῷ χρῶνται μεθ’
<span class="lb" data-page="12.41" data-line="4" id="l12.41.4">ㅤ</span>ὕδατος ἢ μέλιτος. ἐνυπάρχει δ’ αὐτῷ τις τῇ κράσει φυσώδης
<span class="lb" data-page="12.41" data-line="5" id="l12.41.5">ㅤ</span>ὑγρότης, δι’ ἣν καὶ πρὸς ἀφροδίσια παρορμᾷ μετ’
<span class="lb" data-page="12.41" data-line="6" id="l12.41.6">ㅤ</span>οἰνομέλιτος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.46" class="textpart section">
              <p>
<span class="lb" data-page="12.41" data-line="7" id="l12.41.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.46">μστ΄. Περὶ κοτυληδόνος.</a> Κοτυληδὼν μικτῆς ἐστι
<span class="lb" data-page="12.41" data-line="8" id="l12.41.8">ㅤ</span>δυνάμεως ὑγρᾶς, ὑποψύχρου καὶ τινὸς ἀμυδρῶς ὑποστυφούσης
<span class="lb" data-page="12.41" data-line="9" id="l12.41.9">ㅤ</span>καὶ σὺν αὐτῇ βραχείας πικρᾶς, ὅθεν ἐμψύχει καὶ ἀποκρούεται
<span class="lb" data-page="12.41" data-line="10" id="l12.41.10">ㅤ</span>καὶ ῥύπτει καὶ διαφορεῖ. φλεγμονάς τε οὖν τὰς
<span class="lb" data-page="12.41" data-line="11" id="l12.41.11">ㅤ</span>ἐρυσιπελατώδεις καὶ ἐρυσιπέλατα φλεγμονώδη θεραπεύει, καὶ
<span class="lb" data-page="12.41" data-line="12" id="l12.41.12">ㅤ</span>μάλιστα στομάχου καυσουμένου χρήσιμον ἱκανῶς ἐστιν ἐπίπλασμα.
<span class="lb" data-page="12.41" data-line="13" id="l12.41.13">ㅤ</span>πεπίστευται δὲ τὰ φύλλα σὺν τῇ ῥίζῃ ἐσθιόμενα
<span class="lb" data-page="12.41" data-line="14" id="l12.41.14">ㅤ</span>λίθους τε θρύπτειν καὶ οὖρα κινεῖν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.47" class="textpart section">
              <p>
<span class="lb" data-page="12.41" data-line="15" id="l12.41.15">ㅤ</span><span class="milestone ed2page" data-n="13.196" data-unit="ed2page" id="ed2page.13.196">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.47">μζ΄. Περὶ κρανίας.</a> Κρανίας τοῦ δένδρου καὶ
<span class="lb" data-page="12.41" data-line="16" id="l12.41.16">ㅤ</span>ὁ καρπὸς στρυφνὸς ἱκανῶς ἐστιν ἐδώδιμος ὑπάρχων, ὥστε
<span class="lb" data-page="12.41" data-line="17" id="l12.41.17">ㅤ</span>οὐδὲν θαυμαστὸν ἕλκειν καὶ ἰσχυρῶς ἐπέχειν αὐτὸν τὴν γαστέρα,
<span class="lb" data-page="12.41" data-line="18" id="l12.41.18">ㅤ</span>καθάπερ καὶ τὰ μέσπιλα. καὶ τὰ φύλλα δὲ καὶ οἱ
<span class="pb" data-page="12.42" id="p12.42">ㅤ</span>
<span class="lb" data-page="12.42" data-line="1" id="l12.42.1">ㅤ</span>βλαστοὶ στρυφνοὶ γευόμενοί εἰσι καὶ ξηραίνουσιν ἰσχυρῶς,
<span class="lb" data-page="12.42" data-line="2" id="l12.42.2">ㅤ</span>ὥστε καὶ τὰ μέγιστα τραύματα κολλᾷν δύνανται καὶ μάλιστα
<span class="lb" data-page="12.42" data-line="3" id="l12.42.3">ㅤ</span>τῶν σκληρῶν σωμάτων. μικροῖς δὲ τραύμασιν ἢ μαλακοῖς
<span class="lb" data-page="12.42" data-line="4" id="l12.42.4">ㅤ</span>σώμασιν ἐναντίοι μᾶλλόν εἰσιν, συντείνουσι γὰρ
<span class="lb" data-page="12.42" data-line="5" id="l12.42.5">ㅤ</span>ταῦτα ξηραίνοντα ἐπιπλέον τοῦ δέοντος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.48" class="textpart section">
              <p>
<span class="lb" data-page="12.42" data-line="6" id="l12.42.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.48">μη΄. Περὶ κράμβης.</a> Κράμβη ἐδώδιμος ξηραντικῆς ἐστι
<span class="lb" data-page="12.42" data-line="7" id="l12.42.7">ㅤ</span>δυνάμεως, ἐσθιομένη τε καὶ ἔξωθεν ἐπιτιθεμένη. οὐ μὴν
<span class="lb" data-page="12.42" data-line="8" id="l12.42.8">ㅤ</span>ἤδη γέ πως δριμείας ἱκανῶς, ἀλλ’ ὥστε καὶ τραύματα
<span class="lb" data-page="12.42" data-line="9" id="l12.42.9">ㅤ</span>κολλᾷ καὶ τὰ κακοήθη τῶν ἑλκῶν ἰᾶται, καὶ τὰς φλεγμονὰς
<span class="lb" data-page="12.42" data-line="10" id="l12.42.10">ㅤ</span>τὰς ἤδη σκιῤῥουμένας τε καὶ δυσλύτους καὶ τῶν ἐρυσιπελάτων
<span class="lb" data-page="12.42" data-line="11" id="l12.42.11">ㅤ</span>τὰ τοιαῦτα. κατὰ δὲ τὴν αὐτὴν δύναμιν ἐπινυκτίδας
<span class="lb" data-page="12.42" data-line="12" id="l12.42.12">ㅤ</span>καὶ ἕρπητας ἰᾶται. ἔχει δέ τι καὶ ῥυπτικὸν ἐν αὑτῇ,
<span class="lb" data-page="12.42" data-line="13" id="l12.42.13">ㅤ</span>καθ’ ὃ καὶ λέπρας θεραπεύει. τὸ δὲ σπέρμα πινόμενον ἕλμινθας
<span class="lb" data-page="12.42" data-line="14" id="l12.42.14">ㅤ</span>ἀναιρεῖ καὶ μάλιστα τῆς Αἰγυπτίας κράμβης, ὅσῳπερ
<span class="lb" data-page="12.42" data-line="15" id="l12.42.15">ㅤ</span>καὶ ξηροτέρα τὴν κρᾶσίν ἐστι, καὶ δηλονότι πικρᾶς μετέχει
<span class="lb" data-page="12.42" data-line="16" id="l12.42.16">ㅤ</span>ποιότητος τὸ σπέρμα, ὥσπερ καὶ τἄλλα πάντα φάρμακα
<span class="lb" data-page="12.42" data-line="17" id="l12.42.17">ㅤ</span>τὰ πρὸς ἕλμινθας ἁρμόττοντα. κατὰ τὴν αὐτὴν δύναμιν
<span class="lb" data-page="12.42" data-line="18" id="l12.42.18">ㅤ</span>ἐφήλιδάς τε καὶ φακοὺς ὅσα τε ἄλλα μετρίας δεῖται
<span class="lb" data-page="12.42" data-line="19" id="l12.42.19">ㅤ</span>ῥύψεως ὀνίνησιν. οἵ τε καυλοὶ τῆς κράμβης καυθέντες ἰσχυρῶς
<span class="pb" data-page="12.43" id="p12.43">ㅤ</span>
<span class="lb" data-page="12.43" data-line="1" id="l12.43.1">ㅤ</span>ξηραίνουσαν ποιοῦσι τέφραν, ὡς ἤδη τι καὶ τῆς καυστικῆς
<span class="lb" data-page="12.43" data-line="2" id="l12.43.2">ㅤ</span>μετέχειν δυνάμεως. κατὰ τοῦτ’ οὖν αὐτῇ καὶ μιγνύντες
<span class="lb" data-page="12.43" data-line="3" id="l12.43.3">ㅤ</span>στέαρ παλαιὸν εἴς <span class="milestone ed1page" data-n="2.94" data-unit="ed1page" id="ed1page.2.94">ㅤ</span>τε τὰ τῶν πλευρῶν ἀλγήματα
<span class="lb" data-page="12.43" data-line="4" id="l12.43.4">ㅤ</span>χρόνια κᾂν εἴπου τι τοιοῦτον ἕτερον εἴη χρῶνται. διαφορητικὸν
<span class="lb" data-page="12.43" data-line="5" id="l12.43.5">ㅤ</span>γὰρ ἰσχυρῶς ἀποτελεῖται τὸ φάρμακον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.49" class="textpart section">
              <p>
<span class="lb" data-page="12.43" data-line="6" id="l12.43.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.49">μθ΄. Περὶ κράμβης ἀγρίας.</a> Κράμβη ἀγρία θερμοτέρα
<span class="lb" data-page="12.43" data-line="7" id="l12.43.7">ㅤ</span>καὶ ξηροτέρα τῆς ἡμέρου τὴν κρᾶσίν ἐστιν, ὥσπερ καὶ
<span class="lb" data-page="12.43" data-line="8" id="l12.43.8">ㅤ</span>τὰ ἄλλα σύμπαντα σχεδόν τι τὰ ἄγρια τῶν ὁμογενῶν ἡμέρων
<span class="lb" data-page="12.43" data-line="9" id="l12.43.9">ㅤ</span>ἰσχυρότερα κατ’ ἀμφοτέρας ἐστὶ τὰς δυνάμεις. ὅθεν
<span class="lb" data-page="12.43" data-line="10" id="l12.43.10">ㅤ</span>οὐδ’ ἐντὸς τοῦ σώματος ἀλύπως λαμβάνεται ποῤῥωτέρω τῆς
<span class="lb" data-page="12.43" data-line="11" id="l12.43.11">ㅤ</span>ἀνθρωπίνης κράσεως ἀποκεχωρηκυῖα. δι’ αὐτὸ δὲ τοῦτο καὶ
<span class="lb" data-page="12.43" data-line="12" id="l12.43.12">ㅤ</span>πικροτέρα γευομένοις ἐστὶ τῆς ἡμέρου. ἔχει μὲν γάρ τι καὶ
<span class="lb" data-page="12.43" data-line="13" id="l12.43.13">ㅤ</span>ἡ ἥμερος ὑπόπικρον καὶ δριμὺ, ἀλλ’ ἰσχυρὸν ἑκάτερον ἡ ἀγρία,
<span class="lb" data-page="12.43" data-line="14" id="l12.43.14">ㅤ</span>διὸ καὶ διαφορεῖ καὶ ἀποῤῥύπτει τῆς ἡμέρου σφοδρότερον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.50" class="textpart section">
              <p>
<span class="lb" data-page="12.43" data-line="15" id="l12.43.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.50">ν΄. Περὶ κράμβης θαλαττίας.</a> Κράμβη θαλαττία πρὸς
<span class="lb" data-page="12.43" data-line="16" id="l12.43.16">ㅤ</span>τὸ τὴν γαστέρα λαπάττειν, ὑφάλμυρός τε καὶ ὑπόπικρος
<span class="lb" data-page="12.43" data-line="17" id="l12.43.17">ㅤ</span>οὖσα τὴν γεῦσιν, εἴη ἂν καὶ εἰς τὰς ἔξωθεν τοῦ σώματος
<span class="pb" data-page="12.44" id="p12.44">ㅤ</span>
<span class="lb" data-page="12.44" data-line="1" id="l12.44.1">ㅤ</span>χρείας, εἰς ὅσα περ αἱ τοιαῦται ποιότητες ἁρμόττουσιν
<span class="lb" data-page="12.44" data-line="2" id="l12.44.2">ㅤ</span>ἐπιτήδειος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.51" class="textpart section">
              <p>
<span class="lb" data-page="12.44" data-line="3" id="l12.44.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.51">να΄. Περὶ κραταιογόνου.</a> Κραταιογόνου τῆς πόας ὁ
<span class="lb" data-page="12.44" data-line="4" id="l12.44.4">ㅤ</span>καρπὸς καὶ δριμὺς γευομένοις ἐστὶ καὶ σφοδρῶς χρωμένοις,
<span class="lb" data-page="12.44" data-line="5" id="l12.44.5">ㅤ</span>κέγχρῳ παραπλήσιος ὑπάρχων.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.52" class="textpart section">
              <p>
<span class="lb" data-page="12.44" data-line="6" id="l12.44.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.52">νβ΄. Περὶ κρήθμου.</a> Κρῆθμον ἁλμυρόν πώς ἐστι
<span class="lb" data-page="12.44" data-line="7" id="l12.44.7">ㅤ</span>γευομένοις, ἅμα βραχείᾳ πικρότητι, διὸ καὶ ἡ δύναμις αὐτοῦ
<span class="lb" data-page="12.44" data-line="8" id="l12.44.8">ㅤ</span>ῥυπτική τε ἅμα καὶ ξηραντική. ἀσθενέστερον δ’ ἐστὶ κατ’
<span class="lb" data-page="12.44" data-line="9" id="l12.44.9">ㅤ</span>ἄμφω τῶν πικρῶν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.53" class="textpart section">
              <p>
<span class="lb" data-page="12.44" data-line="10" id="l12.44.10">ㅤ</span><span class="milestone ed2page" data-n="13.197" data-unit="ed2page" id="ed2page.13.197">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.53">νγ΄. Περὶ κριθῶν.</a> Κριθαὶ τῆς πρώτης εἰσὶ
<span class="lb" data-page="12.44" data-line="11" id="l12.44.11">ㅤ</span>τάξεως ἐν τῷ ξηραίνειν τε καὶ ψύχειν, ἔχουσι δέ τι καὶ
<span class="lb" data-page="12.44" data-line="12" id="l12.44.12">ㅤ</span>ῥυπτικὸν ὀλίγον. εἰσὶ δὲ τοῦ τῶν κυάμων ἀλεύρου τοῦ χωρὶς
<span class="lb" data-page="12.44" data-line="13" id="l12.44.13">ㅤ</span>τοῦ λέμματος βραχεῖ τινι ξηραντικώτεραι. τὰ δ’ ἄλλα
<span class="lb" data-page="12.44" data-line="14" id="l12.44.14">ㅤ</span>πάντα παραπλήσια χρωμένοις ἔξωθεν. ἐσθιόμεναι δὲ ταύτῃ
<span class="lb" data-page="12.44" data-line="15" id="l12.44.15">ㅤ</span>πλεονεκτοῦσι κυάμων, ὅτι τὸ φυσῶδες ἀποτίθενται. κυάμῳ
<span class="lb" data-page="12.44" data-line="16" id="l12.44.16">ㅤ</span>δὲ ὅπως ἂν ἑψηθῇ παραμένει τὸ φυσῶδες. παχυμερεστέρας
<span class="lb" data-page="12.44" data-line="17" id="l12.44.17">ㅤ</span>γάρ ἐστιν οὐσίας ἢ κατὰ κριθὴν, διὰ τοῦτο καὶ τροφιμώτερος
<span class="lb" data-page="12.44" data-line="18" id="l12.44.18">ㅤ</span>αὐτῆς ἐστιν. ἐπεὶ δ’ ὀλίγον ἄμφω τῆς μεσότητος ἀποκεχωρήκασι,
<span class="lb" data-page="12.44" data-line="19" id="l12.44.19">ㅤ</span>διὰ τοῦτό εἰσι πολύχρηστοι. τὰ γὰρ τοιαῦτα
<span class="pb" data-page="12.45" id="p12.45">ㅤ</span>
<span class="lb" data-page="12.45" data-line="1" id="l12.45.1">ㅤ</span>φάρμακα πολλὰ ἑτέροις μίγνυται, καθάπερ τινὲς ὗλαι, καὶ
<span class="lb" data-page="12.45" data-line="2" id="l12.45.2">ㅤ</span>διὰ τοῦτο καὶ ὁ κηρὸς καὶ τὸ ἔλαιον οὐκ ὀλίγοις ἐπιπλέκεται
<span class="lb" data-page="12.45" data-line="3" id="l12.45.3">ㅤ</span>φαρμάκοις. τὰ δ’ ἄλφιτα πολὺ καὶ τῶν κριθῶν αὐτῶν
<span class="lb" data-page="12.45" data-line="4" id="l12.45.4">ㅤ</span>ἐστι ξηραντικώτερα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.54" class="textpart section">
              <p>
<span class="lb" data-page="12.45" data-line="5" id="l12.45.5">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.54">νδ΄. Περὶ κρίμνου.</a> Κρίμνον. τὸ παχυμερὲς οὕτως
<span class="lb" data-page="12.45" data-line="6" id="l12.45.6">ㅤ</span>ὀνομάζεται τοῦ τε πυρίνου καὶ τοῦ ἐκ τῶν ζειῶν ἀλεύρου.
<span class="lb" data-page="12.45" data-line="7" id="l12.45.7">ㅤ</span>ἔστι δὲ τροφιμώτερον μὲν ἀλφίτου, δυσπεπτότερον δέ. καλεῖται
<span class="lb" data-page="12.45" data-line="8" id="l12.45.8">ㅤ</span>δὲ τὸ ἐξ αὐτοῦ ῥόφημα πολτὸς, καὶ ἔστιν ὁ ἀπὸ τῆς
<span class="lb" data-page="12.45" data-line="9" id="l12.45.9">ㅤ</span>ζειᾶς στατικὸς ἠρέμα τῆς κοιλίας καὶ μᾶλλον εἰ φρυχθείη.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.55" class="textpart section">
              <p>
<span class="lb" data-page="12.45" data-line="10" id="l12.45.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.55">νε΄. Περὶ κρίνου.</a> Κρίνου τὸ μὲν ἄνθος κράσει μικτόν
<span class="lb" data-page="12.45" data-line="11" id="l12.45.11">ㅤ</span>ἐστιν ἐκ λεπτομεροῦς τέ τινος καὶ γεώδους οὐσίας, ἐξ
<span class="lb" data-page="12.45" data-line="12" id="l12.45.12">ㅤ</span>ἧσπερ ἔχει καὶ τὴν ἐν τῇ γεύσει πικρότητα, καί τινος ὑδατώδους
<span class="lb" data-page="12.45" data-line="13" id="l12.45.13">ㅤ</span>εὐκράτου. ὅθεν καὶ τοὔλαιον τὸ ἐξ αὐτοῦ καὶ τὸ
<span class="lb" data-page="12.45" data-line="14" id="l12.45.14">ㅤ</span>μύρον ἀδήκτου διαφορητικῆς τε καὶ μαλακτικῆς ἐστι δυνάμεως,
<span class="lb" data-page="12.45" data-line="15" id="l12.45.15">ㅤ</span>ἐξ ὧνπερ καὶ ταῖς ἐν μήτραις σκληρότησιν ἐπιτηδειότατόν
<span class="lb" data-page="12.45" data-line="16" id="l12.45.16">ㅤ</span>ἐστιν, καὶ ἡ ῥίζα δὲ καὶ τὰ φύλλα καθ’ ἑαυτὰ λειούμενα
<span class="lb" data-page="12.45" data-line="17" id="l12.45.17">ㅤ</span>ξηραίνει καὶ ῥύπτει καὶ διαφορεῖ μετρίως. οὕτω γοῦν
<span class="lb" data-page="12.45" data-line="18" id="l12.45.18">ㅤ</span>κᾀπὶ τῶν κατακαυμάτων ἁρμόττει. δεῖται γὰρ καὶ ταῦτα ﻿
<span class="pb" data-page="12.46" id="p12.46">ㅤ</span>
<span class="lb" data-page="12.46" data-line="1" id="l12.46.1">ㅤ</span>μετρίως ξηραντικῆς τε ἅμα καὶ ῥυπτικῆς δυνάμεως. τὴν μὲν
<span class="lb" data-page="12.46" data-line="2" id="l12.46.2">ㅤ</span>οὖν ῥίζαν ὀπτήσαντες, εἶθ’ ἅμα ῥοδίνῳ λειώσαντες ἐπιτιθέασι
<span class="lb" data-page="12.46" data-line="3" id="l12.46.3">ㅤ</span>τοῖς κατακαύμασιν ἄχρι συνουλώσεως. ἔστι γὰρ καὶ
<span class="lb" data-page="12.46" data-line="4" id="l12.46.4">ㅤ</span>ἄλλως ἁπάντων ἑλκῶν εἰς ἐπούλωσιν ἀγαθὸν φάρμακον. οὐ
<span class="lb" data-page="12.46" data-line="5" id="l12.46.5">ㅤ</span>μὴν ἀλλὰ καὶ ὑστέρας μαλάττει καὶ καταμήνια προκαλεῖται.
<span class="lb" data-page="12.46" data-line="6" id="l12.46.6">ㅤ</span>τὰ δὲ φύλλα προσέψοντες ἐπιτιθέασιν καὶ αὐτὰ μέχρι κατουλώσεως
<span class="lb" data-page="12.46" data-line="7" id="l12.46.7">ㅤ</span>οὐ τοῖς καύμασι μόνον, ἀλλὰ καὶ τοῖς ἄλλοις
<span class="lb" data-page="12.46" data-line="8" id="l12.46.8">ㅤ</span>ἕλκεσιν. καὶ ταριχεύουσι δέ τινες ἐν ὄξει καὶ χρῶνται τραυματικοῖς.
<span class="lb" data-page="12.46" data-line="9" id="l12.46.9">ㅤ</span>πλεῖον δ’ ἐν τῇ ῥίζῃ τῆς ῥυπτικῆς ἐστι δυνάμεως
<span class="lb" data-page="12.46" data-line="10" id="l12.46.10">ㅤ</span>ἤπερ ἐν τοῖς φύλλοις, οὐ μὴν οὐδ’ ἐν ταύτῃ πολὺ, καθὰ
<span class="lb" data-page="12.46" data-line="11" id="l12.46.11">ㅤ</span>προείρηται· τῆς πρώτης γάρ εἰσι τάξεως τῶν ῥυπτικῶν φαρμάκων,
<span class="lb" data-page="12.46" data-line="12" id="l12.46.12">ㅤ</span>ὅθεν ὅταν ἀλφοὺς ἢ ψώραν ἢ λέπραν ἢ ἀχῶρας ἤ
<span class="lb" data-page="12.46" data-line="13" id="l12.46.13">ㅤ</span>τι τοιοῦτον ἀποῤῥῦψαι βουληθῶμεν, ἐπιμίγνυμεν αὐτῇ τῶν
<span class="lb" data-page="12.46" data-line="14" id="l12.46.14">ㅤ</span>ἄλλων τι τῶν ἰσχυροτέρων φαρμάκων, οἷόν πέρ ἐστιν καὶ
<span class="lb" data-page="12.46" data-line="15" id="l12.46.15">ㅤ</span>τὸ μέλι. συμμέτρως δὲ αὐτῇ τοῦτο μιχθὲν καὶ πρὸς τὰς
<span class="lb" data-page="12.46" data-line="16" id="l12.46.16">ㅤ</span>τῶν νεύρων ἁρμόττει διαιρέσεις καὶ πρὸς τὰ ἄλλα σύμπαντα
<span class="lb" data-page="12.46" data-line="17" id="l12.46.17">ㅤ</span>ὅσα δεῖται ξηραίνεσθαι σφοδρῶς ἄνευ δήξεως. ἀπεθέμεθα δέ
<span class="pb" data-page="12.47" id="p12.47">ㅤ</span>
<span class="lb" data-page="12.47" data-line="1" id="l12.47.1">ㅤ</span>ποτε καὶ τὸν τῶν φύλλων χυλὸν, ἑψήσαντες σὺν ὄξει καὶ
<span class="lb" data-page="12.47" data-line="2" id="l12.47.2">ㅤ</span>μέλιτι. πενταπλάσιος δ’ ἦν ὁ χυλὸς ἑκατέρου καὶ ἦν εὐδόκιμον
<span class="lb" data-page="12.47" data-line="3" id="l12.47.3">ㅤ</span>τὸ φάρμακον εἰς πάντα τὰ ξηραίνεσθαι σφοδρῶς δεόμενα
<span class="lb" data-page="12.47" data-line="4" id="l12.47.4">ㅤ</span>χωρὶς τοῦ δάκνεσθαι, καθάπερ ὅσα τε τραύματα μεγάλα
<span class="lb" data-page="12.47" data-line="5" id="l12.47.5">ㅤ</span>καὶ μάλιστα κατὰ τὰς κεφαλὰς γίγνεται τῶν μυῶν,
<span class="lb" data-page="12.47" data-line="6" id="l12.47.6">ㅤ</span>ὅσα τε πλαδαρὰ καὶ χρόνια καὶ δυσεπούλωτα τῶν ἑλκῶν
<span class="lb" data-page="12.47" data-line="7" id="l12.47.7">ㅤ</span>ἐστι. ταυτὶ μὲν οὖν ἤδη τῆς περὶ συνθέσεως φαρμάκων
<span class="lb" data-page="12.47" data-line="8" id="l12.47.8">ㅤ</span>πραγματείας ἐστὶ, <span class="milestone ed2page" data-n="13.198" data-unit="ed2page" id="ed2page.13.198">ㅤ</span>ἧς ἀπέχεσθαι μὲν ὡς οἷόν τε
<span class="lb" data-page="12.47" data-line="9" id="l12.47.9">ㅤ</span>πειρῶμαι τό γε νῦν εἶναι, πολλάκις δ’ αὐτῆς τῶν πραγμάτων
<span class="lb" data-page="12.47" data-line="10" id="l12.47.10">ㅤ</span>ἡ φύσις ἀναγκάζει προσάπτεσθαι, καὶ ἀποχωρεῖν τε χρὴ
<span class="lb" data-page="12.47" data-line="11" id="l12.47.11">ㅤ</span>ταχέως αὖθις αὐτῶν ἐπανέρχεσθαί τε πρὸς τὰ νῦν ἡμῖν
<span class="lb" data-page="12.47" data-line="12" id="l12.47.12">ㅤ</span>προκείμενα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.56" class="textpart section">
              <p>
<span class="lb" data-page="12.47" data-line="13" id="l12.47.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.56">νστ΄. Περὶ κροκοδειλίου.</a> Κροκοδειλίου τὸ σπέρμα
<span class="lb" data-page="12.47" data-line="14" id="l12.47.14">ㅤ</span>δριμὺ μέν ἐστι καὶ ἀρωματίζον οὐρητικόν τε καὶ καταμηνίων
<span class="lb" data-page="12.47" data-line="15" id="l12.47.15">ㅤ</span>κινητικὸν, ὥστε καὶ θερμῆς ἂν εἴη δυνάμεως καὶ διαφορητικῆς
<span class="lb" data-page="12.47" data-line="16" id="l12.47.16">ㅤ</span>καὶ ξηραντικῆς. καὶ ὁ χυλὸς δὲ τοῦ τε καυλοῦ
<span class="lb" data-page="12.47" data-line="17" id="l12.47.17">ㅤ</span>καὶ τοῦ σπέρματος ὁμοίας ὢν δυνάμεως μὲν ὠφελεῖ τοὺς
<span class="lb" data-page="12.47" data-line="18" id="l12.47.18">ㅤ</span>νεφριτικούς. ἡ δὲ ῥίζα ταῖς τοῦ θώρακος ἀναπτύσεσιν ἰσχυρῶς
<span class="pb" data-page="12.48" id="p12.48">ㅤ</span>
<span class="lb" data-page="12.48" data-line="1" id="l12.48.1">ㅤ</span>συνεργεῖ, δριμεῖα μὲν ἧττον ὑπάρχουσα τοῦ σπέρματος,
<span class="lb" data-page="12.48" data-line="2" id="l12.48.2">ㅤ</span>πικρὰ δ’ οὐχ ἧττον οὖσα. ἄγει δὲ καὶ διὰ ῥινῶν αἷμα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.57" class="textpart section">
              <p>
<span class="lb" data-page="12.48" data-line="3" id="l12.48.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.57">νζ΄. Περὶ· κρόκου.</a> Κρόκος ἔχει μέν τι καὶ στῦφον
<span class="lb" data-page="12.48" data-line="4" id="l12.48.4">ㅤ</span>ὀλίγον, ὅπερ ἐδείχθη γεῶδες ψυχρόν. ἐπικρατεῖ δ’ ἐν αὐτῷ
<span class="lb" data-page="12.48" data-line="5" id="l12.48.5">ㅤ</span>θερμαίνουσα ποιότης τε καὶ δύναμις, ὥστε τὴν ὅλην οὐσίαν
<span class="lb" data-page="12.48" data-line="6" id="l12.48.6">ㅤ</span>αὐτοῦ τῆς δευτέρας μὲν εἶναι τῶν θερμαινόντων τάξεως,
<span class="lb" data-page="12.48" data-line="7" id="l12.48.7">ㅤ</span>τῆς πρώτης δὲ τῶν ξηραινόντων, καὶ διὰ τοῦτο καὶ πεπτικὸν
<span class="lb" data-page="12.48" data-line="8" id="l12.48.8">ㅤ</span>ἔχει τι, συντιμωρούσης εἰς τοῦτο καὶ τῆς βραχείας στύψεως.
<span class="lb" data-page="12.48" data-line="9" id="l12.48.9">ㅤ</span>οἷς γὰρ ἂν μὴ σφοδρῶς θερμαίνουσι φαρμάκοις ὀλίγη
<span class="lb" data-page="12.48" data-line="10" id="l12.48.10">ㅤ</span>προσῇ στύψις, ἶσον δύναται ταῖς ἐμπλαστικαῖς καλουμέναις
<span class="lb" data-page="12.48" data-line="11" id="l12.48.11">ㅤ</span>οὐσίαις, ἃς, ὅταν θερμότητι συνυπάρχωσι, μὴ σφόδρα πεπτικὰς
<span class="lb" data-page="12.48" data-line="12" id="l12.48.12">ㅤ</span>ἐδείκνυμεν ὑπάρχειν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.58" class="textpart section">
              <p>
<span class="lb" data-page="12.48" data-line="13" id="l12.48.13">ㅤ</span><span class="milestone ed1page" data-n="2.95" data-unit="ed1page" id="ed1page.2.95">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.58">νη΄. Περὶ κρομμύου.</a> Κρόμμυον ἐκ τῆς τετάρτης
<span class="lb" data-page="12.48" data-line="14" id="l12.48.14">ㅤ</span>ἐστὶ τάξεως τῶν θερμαινόντων. ἡ δ’ οὐσία παχυμερής ἐστιν
<span class="lb" data-page="12.48" data-line="15" id="l12.48.15">ㅤ</span>αὐτοῦ μᾶλλον, ὅθεν καὶ τὰς αἱμοῤῥοΐδας ἀναστομοῖ προστιθέμενον
<span class="lb" data-page="12.48" data-line="16" id="l12.48.16">ㅤ</span>καὶ σὺν ὄξει καταχριόμενον ἐν ἡλίῳ τοὺς ἀλφοὺς
<span class="lb" data-page="12.48" data-line="17" id="l12.48.17">ㅤ</span>ἀποῤῥύπτει καὶ παρατριβόμενον ἀλωπεκίαις θᾶττον ἀλκυονίου
<span class="lb" data-page="12.48" data-line="18" id="l12.48.18">ㅤ</span>παρορμᾷ τὰς τρίχας. εἰ δ’ ἀποχωρίσειεν αὐτοῦ τις
<span class="pb" data-page="12.49" id="p12.49">ㅤ</span>
<span class="lb" data-page="12.49" data-line="1" id="l12.49.1">ㅤ</span>τὸν χυλὸν, ὅσον μὲν ὑπόλοιπον ἱκανῶς ἐστι γεώδους οὐσίας
<span class="lb" data-page="12.49" data-line="2" id="l12.49.2">ㅤ</span>θερμῆς, αὐτὸς δ’ ὁ χυλὸς ὑδατώδους τε καὶ ἀερώδους θερμότητος.
<span class="lb" data-page="12.49" data-line="3" id="l12.49.3">ㅤ</span>οὕτω οὖν καὶ τοὺς ὑποχεομένους καὶ ἀμβλυώττοντας
<span class="lb" data-page="12.49" data-line="4" id="l12.49.4">ㅤ</span>ἐπὶ πάχει χυμῶν ὀνίνησιν ὑπαλειφόμενος. ἐκ δὲ τῆς τούτου
<span class="lb" data-page="12.49" data-line="5" id="l12.49.5">ㅤ</span>κράσεως ὅλον τὸ κρόμμυον φυσῶδές ἐστιν ἐσθιόμενον,
<span class="lb" data-page="12.49" data-line="6" id="l12.49.6">ㅤ</span>καὶ διὰ τοῦτο ὅσα ξηρότερα τὴν κρᾶσιν ἀφυσότερα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.59" class="textpart section">
              <p>
<span class="lb" data-page="12.49" data-line="7" id="l12.49.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.59">νθ΄. Περὶ κυάμου.</a> Κύαμος καθ’ ἑκάτερα τῆς μέσης
<span class="lb" data-page="12.49" data-line="8" id="l12.49.8">ㅤ</span>κράσεώς ἐστιν, ἐγγυτάτω κατὰ τὸ ξηραίνειν καὶ κατὰ τὸ ψύχειν.
<span class="lb" data-page="12.49" data-line="9" id="l12.49.9">ㅤ</span>μετέχει δέ τινος ἐπ’ ὀλίγον καὶ ῥυπτικῆς δυνάμεως ἡ
<span class="lb" data-page="12.49" data-line="10" id="l12.49.10">ㅤ</span>σὰρξ αὐτοῦ, καθάπερ τὸ λέμμα τῆς στυπτικῆς, καὶ διὰ τοῦτο
<span class="lb" data-page="12.49" data-line="11" id="l12.49.11">ㅤ</span>τῶν ἰατρῶν ἔνιοι τὸν κύαμον ὅλον ἑψήσαντες σὺν ὀξυκράτῳ
<span class="lb" data-page="12.49" data-line="12" id="l12.49.12">ㅤ</span>τοῖς δυσεντερικοῖς καὶ τοῖς κοιλιακοῖς καὶ τοῖς ἐμετικοῖς
<span class="lb" data-page="12.49" data-line="13" id="l12.49.13">ㅤ</span>ἔδοσαν. ἔστι δὲ ὡς ἔδεσμα μὲν εἴπερ τι καὶ ἄλλο φυσῶδές
<span class="lb" data-page="12.49" data-line="14" id="l12.49.14">ㅤ</span>τε καὶ δύσπεπτον, ἀναπτύσεσι μέντοι ταῖς ἐκ θώρακός τε
<span class="lb" data-page="12.49" data-line="15" id="l12.49.15">ㅤ</span>καὶ πνεύμονος ἐπιτήδειον. ὡς φάρμακον δ’ ἔξωθεν ἐπιτιθέμενον
<span class="lb" data-page="12.49" data-line="16" id="l12.49.16">ㅤ</span>ἀλύπως ξηραίνει. ἐπὶ μέντοι ποδαγρικοῖς ἐχρησάμεθα
<span class="lb" data-page="12.49" data-line="17" id="l12.49.17">ㅤ</span>πολλάκις αὐτῷ δι’ ὕδατος ἑψήσαντες, εἶτα μίξαντες
<span class="lb" data-page="12.49" data-line="18" id="l12.49.18">ㅤ</span>ὕειον στέαρ. ἐπὶ δὲ τῶν κατὰ νεῦρα θλασμάτων τε καὶ
<span class="pb" data-page="12.50" id="p12.50">ㅤ</span>
<span class="lb" data-page="12.50" data-line="1" id="l12.50.1">ㅤ</span>ἑλκῶν δι’ ὀξυμέλιτος τὸ ἄλευρον ἐπεθήκαμεν· ἐπὶ δὲ τῶν
<span class="lb" data-page="12.50" data-line="2" id="l12.50.2">ㅤ</span>ἤδη φλεγμαινόντων ἐκ πληγῆς σὺν ἀλφίτοις. καὶ διδύμων δ’
<span class="lb" data-page="12.50" data-line="3" id="l12.50.3">ㅤ</span>ἐστὶ καὶ μαστῶν ἀγαθὸν κατάπλασμα, <span class="milestone ed2page" data-n="13.199" data-unit="ed2page" id="ed2page.13.199">ㅤ</span>φιλεῖ γὰρ ταῦτα
<span class="lb" data-page="12.50" data-line="4" id="l12.50.4">ㅤ</span>τὰ μόρια μετρίως ψύχεσθαι φλεγμαίνοντα, καὶ μάλιστα,
<span class="lb" data-page="12.50" data-line="5" id="l12.50.5">ㅤ</span>ὅταν ἐκ γάλακτος ἐν αὐτοῖς τυρωθέντος οἱ μαστοὶ φλεγμαίνωσι.
<span class="lb" data-page="12.50" data-line="6" id="l12.50.6">ㅤ</span>τοιγαροῦν καὶ τὸ γάλα σβέννυται πρὸς τοῦ τοιούτου
<span class="lb" data-page="12.50" data-line="7" id="l12.50.7">ㅤ</span>καταπλάσματος, ὥσπερ καὶ τὸ τῶν παίδων ἐφήβαιον
<span class="lb" data-page="12.50" data-line="8" id="l12.50.8">ㅤ</span>ἐπιπλασσόμενον ἀλεύρῳ κυαμίνῳ μέχρι πλέονος ἄνηβον
<span class="lb" data-page="12.50" data-line="9" id="l12.50.9">ㅤ</span>διαμένει.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.60" class="textpart section">
              <p>
<span class="lb" data-page="12.50" data-line="10" id="l12.50.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.60">ξ΄. Περὶ κυκλαμίνου.</a> Κυκλάμινος ποικίλος τὴν δύναμίν
<span class="lb" data-page="12.50" data-line="11" id="l12.50.11">ㅤ</span>ἐστι· καὶ γὰρ καὶ ῥύπτει καὶ τέμνει καὶ ἀναστομοῖ καὶ
<span class="lb" data-page="12.50" data-line="12" id="l12.50.12">ㅤ</span>ἐπισπᾶται καὶ διαφορεῖ. δῆλον δ’ ἐκ τῶν κατὰ μέρος ἔργων.
<span class="lb" data-page="12.50" data-line="13" id="l12.50.13">ㅤ</span>ὁ μὲν γὰρ χυλὸς αὐτῆς αἱμοῤῥοΐδας ἀναστομοῖ καὶ
<span class="lb" data-page="12.50" data-line="14" id="l12.50.14">ㅤ</span>προκαλεῖται βιαίως εἰς ἀπόπατον, ἐν κροκύδι προστιθέμενος.
<span class="lb" data-page="12.50" data-line="15" id="l12.50.15">ㅤ</span>οὕτω δὲ καὶ ταῖς τὰ φύματα καὶ τὰς χοιράδας ἁπάσας τε
<span class="lb" data-page="12.50" data-line="16" id="l12.50.16">ㅤ</span>τὰς ἄλλας σκληρότητας διαφορούσαις δυνάμεσι μίγνυται καὶ
<span class="lb" data-page="12.50" data-line="17" id="l12.50.17">ㅤ</span>τοῖς ὑποχεομένοις ἁρμόττει, μετὰ μέλιτος ὑπαλειφόμενος, καὶ
<span class="lb" data-page="12.50" data-line="18" id="l12.50.18">ㅤ</span>πρὸς τούτοις ἔτι διὰ ῥινῶν καθαίρει. σφοδρὰ δ’ οὕτως
<span class="lb" data-page="12.50" data-line="19" id="l12.50.19">ㅤ</span>ἐστὶν ἡ δύναμις αὐτοῦ, ὥστε καὶ τοῦ ἐπιγαστρίου καταχριομένου ﻿
<span class="pb" data-page="12.51" id="p12.51">ㅤ</span>
<span class="lb" data-page="12.51" data-line="1" id="l12.51.1">ㅤ</span>κοιλίαν ὑπάγει καὶ ἔμβρυα διαφθείρει, καὶ γὰρ καὶ
<span class="lb" data-page="12.51" data-line="2" id="l12.51.2">ㅤ</span>ἄλλως φθόριον ἰσχυρὸν ἐν πεσσῷ προστιθέμενος. ἡ δ’ ὅλη
<span class="lb" data-page="12.51" data-line="3" id="l12.51.3">ㅤ</span>ῥίζα τοῦ χυλοῦ μέν ἐστιν ἀσθενεστέρα, σφοδρὰ δ’ ἐστὶ καὶ
<span class="lb" data-page="12.51" data-line="4" id="l12.51.4">ㅤ</span>αὐτή. καὶ γὰρ ἔμμηνα κινεῖ πινομένη τε καὶ προστιθεμένη
<span class="lb" data-page="12.51" data-line="5" id="l12.51.5">ㅤ</span>καὶ ἰκτεριῶντας ὀνίνησιν, οὐ μόνον ἐκκαθαίρουσα τὸ σπλάγχνον,
<span class="lb" data-page="12.51" data-line="6" id="l12.51.6">ㅤ</span>ἀλλὰ τὴν ἐν ὅλῳ τῷ σώματι χολὴν ἐκκρίνουσα δι’
<span class="lb" data-page="12.51" data-line="7" id="l12.51.7">ㅤ</span>ἱδρώτων. ὅθεν ἐπὶ τῇ πόσει συνεργεῖν δεῖ παντὶ τρόπῳ τῇ
<span class="lb" data-page="12.51" data-line="8" id="l12.51.8">ㅤ</span>τῶν ἱδρώτων γενέσει. χρὴ δ’ εἶναι τὸ πινόμενον πλῆθος
<span class="lb" data-page="12.51" data-line="9" id="l12.51.9">ㅤ</span>αὐτῆς ἄχρι τριῶν δραχμῶν, ἤτοι μετὰ γλυκέος ἢ μελικράτου.
<span class="lb" data-page="12.51" data-line="10" id="l12.51.10">ㅤ</span>ῥύπτει δὲ καὶ τὸ δέρμα, κατά τε τὰ ἄλλα κᾀν τῷ τὰς ἀλωπεκίας
<span class="lb" data-page="12.51" data-line="11" id="l12.51.11">ㅤ</span>καὶ τὰς ἐφηλίδας, ἅπαντά τε τὰ ἐξανθήματα θεραπεύειν.
<span class="lb" data-page="12.51" data-line="12" id="l12.51.12">ㅤ</span>ὀνίνησι δὲ καὶ τοὺς σκληροὺς σπλῆνας ἐπιπλαττομένη
<span class="lb" data-page="12.51" data-line="13" id="l12.51.13">ㅤ</span>πρόσφατός τε καὶ ξηρά. διδόασι δ’ ἔνιοι τὴν ξηρὰν
<span class="lb" data-page="12.51" data-line="14" id="l12.51.14">ㅤ</span>ῥίζαν καὶ τοῖς ἀσθματικοῖς. ἡ δ’ ἑτέρα κυκλάμινος, ἣν ἔνιοι
<span class="lb" data-page="12.51" data-line="15" id="l12.51.15">ㅤ</span>κισσάνθεμον ὀνομάζουσι, διὰ τὸ κισσῷ κατὰ τὸ ἄνθος ἐοικέναι,
<span class="lb" data-page="12.51" data-line="16" id="l12.51.16">ㅤ</span>τὴν ῥίζαν ἄχρηστον ἔχουσα τὸν καρπὸν ἔχει δραστικὸν
<span class="lb" data-page="12.51" data-line="17" id="l12.51.17">ㅤ</span>ἱκανῶς, ὥστε καὶ μετ’ οἴνου λευκοῦ κυάθων δυοῖν πινόμενος
<span class="lb" data-page="12.51" data-line="18" id="l12.51.18">ㅤ</span>ἐπὶ πλείους ἡμέρας ἰᾶται σπλῆνας, κινῶν οὖρα
<span class="pb" data-page="12.52" id="p12.52">ㅤ</span>
<span class="lb" data-page="12.52" data-line="1" id="l12.52.1">ㅤ</span>καὶ τὴν κοιλίαν ὑπάγων, ἐκβάλλει δὲ καὶ τὰ χόρια καὶ τοῖς
<span class="lb" data-page="12.52" data-line="2" id="l12.52.2">ㅤ</span>ἀσθματικοῖς ἀρήγει. ἡ ποιότης δ’ αὐτοῦ γευομένῳ δριμεῖά
<span class="lb" data-page="12.52" data-line="3" id="l12.52.3">ㅤ</span>τε καὶ ὑπόγλισχρός ἐστι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.61" class="textpart section">
              <p>
<span class="lb" data-page="12.52" data-line="4" id="l12.52.4">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.61">ξα΄. Περὶ κυμίνου.</a> Κυμίνου τῷ σπέρματι μάλιστα
<span class="lb" data-page="12.52" data-line="5" id="l12.52.5">ㅤ</span>χρώμεθα, καθάπερ ἀνίσου τε καὶ λιβυστικοῦ καὶ κάρου καὶ
<span class="lb" data-page="12.52" data-line="6" id="l12.52.6">ㅤ</span>πετροσελίνου. ἔστι δὲ καὶ θερμαντικῆς δυνάμεως, ὥσπερ
<span class="lb" data-page="12.52" data-line="7" id="l12.52.7">ㅤ</span>κᾀκείνων ἕκαστον, οὐρητικῆς τε καὶ ἀφύσου κατὰ τὴν τρίτην
<span class="lb" data-page="12.52" data-line="8" id="l12.52.8">ㅤ</span>τάξιν ὑπάρχων τῶν θερμαινόντων.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.62" class="textpart section">
              <p>
<span class="lb" data-page="12.52" data-line="9" id="l12.52.9">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.62">ξβ΄. Περὶ κυνοσβάτου.</a> Κυνόσβατος. τούτου τοῦ θάμνου
<span class="lb" data-page="12.52" data-line="10" id="l12.52.10">ㅤ</span>ὁ μὲν καρπὸς οὐκ ἀγεννῶς στυπτικός ἐστι, τὰ δὲ φύλλα
<span class="lb" data-page="12.52" data-line="11" id="l12.52.11">ㅤ</span>μετρίως, ὥστε καὶ ἡ κατὰ μέρος αὐτῶν χρῆσις πρόδηλος.
<span class="lb" data-page="12.52" data-line="12" id="l12.52.12">ㅤ</span>φυλάττεσθαι δὲ τὸ ἐν τῷ καρπῷ ἐριῶδες, ὡς ἀρτηρίας
<span class="lb" data-page="12.52" data-line="13" id="l12.52.13">ㅤ</span>κακωτικόν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.63" class="textpart section">
              <p>
<span class="lb" data-page="12.52" data-line="14" id="l12.52.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.63">ξγ΄. Περὶ κυπαρίσσου.</a> Κυπαρίσσου τὰ φύλλα καὶ οἱ
<span class="lb" data-page="12.52" data-line="15" id="l12.52.15">ㅤ</span>βλαστοὶ καὶ τὰ σφαιρία τὰ νέα καὶ μαλακὰ μεγάλων τραυμάτων
<span class="lb" data-page="12.52" data-line="16" id="l12.52.16">ㅤ</span>ἐν σκληροῖς σώμασίν ἐστι κολλητικά. ἐξ οὗ δῆλον
<span class="lb" data-page="12.52" data-line="17" id="l12.52.17">ㅤ</span>ὡς ξηραντικῆς ἐστι δυνάμεως, οὐδὲν ἐπιφανὲς ἐχούσης δριμὺ
<span class="lb" data-page="12.52" data-line="18" id="l12.52.18">ㅤ</span>καὶ θερμὸν, ὥσπερ οὖν καὶ ἡ γεῦσις μαρτυρεῖ· φαίνεται γὰρ
<span class="lb" data-page="12.52" data-line="19" id="l12.52.19">ㅤ</span>ἐν αὐτῇ βραχὺ μέν τι τὸ δριμὺ, πλεῖστον δὲ τὸ πικρὸν καὶ
<span class="pb" data-page="12.53" id="p12.53">ㅤ</span>
<span class="lb" data-page="12.53" data-line="1" id="l12.53.1">ㅤ</span>πολὺ πλέον ἔτι τὸ στρυφνὸν ἐν ὅλῳ τῷ φυτῷ. τοσοῦτον
<span class="lb" data-page="12.53" data-line="2" id="l12.53.2">ㅤ</span>δ’ ἐστὶν ἐν αὐτῇ τὸ δριμὺ καὶ τό θερμὸν,<span class="milestone ed2page" data-n="13.200" data-unit="ed2page" id="ed2page.13.200">ㅤ</span> ὅσον ποδηγεῖν
<span class="lb" data-page="12.53" data-line="3" id="l12.53.3">ㅤ</span>μὲν τὴν στρυφνότητα πρὸς τὸ βάθος, οὐδεμίαν δ’
<span class="lb" data-page="12.53" data-line="4" id="l12.53.4">ㅤ</span>αὐτὸ θερμότητα καὶ δῆξιν ἐργάζεσθαι τοῖς σώμασιν. διὰ
<span class="lb" data-page="12.53" data-line="5" id="l12.53.5">ㅤ</span>τοῦτο τὰς κατὰ τὸ βάθος ὑγρότητας ἐν ταῖς πλαδαραῖς καὶ
<span class="lb" data-page="12.53" data-line="6" id="l12.53.6">ㅤ</span>σηπεδονώδεσι διαθέσεσιν ἀλύπως τε ἅμα καὶ ἀσφαλῶς ἐκβόσκεται,
<span class="lb" data-page="12.53" data-line="7" id="l12.53.7">ㅤ</span>τῶν θερμαινόντων καὶ ξηραινόντων ἐκδαπανᾷν μὲν
<span class="lb" data-page="12.53" data-line="8" id="l12.53.8">ㅤ</span>τὰς περιεχομένας δυνάμεων, ἑτέρας δ’ ἐπισπωμένων τῇ δριμύτητι
<span class="lb" data-page="12.53" data-line="9" id="l12.53.9">ㅤ</span>καὶ θερμότητι. οὕτω δὲ καὶ τοὺς ἐντεροκηλικοὺς
<span class="lb" data-page="12.53" data-line="10" id="l12.53.10">ㅤ</span>ὠφελεῖ. καὶ γὰρ ξηραίνει καὶ τόνον ἐντίθησι τοῖς δι’ ὑγρότητα
<span class="lb" data-page="12.53" data-line="11" id="l12.53.11">ㅤ</span>χαλαροῖς σώμασιν, ὡς ἂν τῆς στύψεως εἰς βάθος καταδυομένης,
<span class="lb" data-page="12.53" data-line="12" id="l12.53.12">ㅤ</span>τῷ ποδηγεῖσθαι πρὸς τῆς μεμιγμένης αὐτῇ θερμότητος,
<span class="lb" data-page="12.53" data-line="13" id="l12.53.13">ㅤ</span>εἰς τοσοῦτον ἡκούσης μέτρον, ὡς ποδηγεῖν μὲν δύνασθαι,
<span class="lb" data-page="12.53" data-line="14" id="l12.53.14">ㅤ</span>δάκνειν δ’ οὐδέπω δύνασθαι. χρῶνται δ’ αὐτῇ τινες
<span class="lb" data-page="12.53" data-line="15" id="l12.53.15">ㅤ</span>καὶ ἐπ’ ἀνθράκων καὶ ἑρπήτων, ἀλφίτοις μιγνύντες, ὡς ἐκδαπανώσῃ
<span class="lb" data-page="12.53" data-line="16" id="l12.53.16">ㅤ</span>χωρὶς τοῦ θερμαίνειν τὰς ἐργαζομένας ὑγρότητας
<span class="lb" data-page="12.53" data-line="17" id="l12.53.17">ㅤ</span>τὰ τοιαῦτα νοσήματα. ἔνιοι δὲ καὶ πρὸς ἐρυσιπέλατα χρῶνται,
<span class="lb" data-page="12.53" data-line="18" id="l12.53.18">ㅤ</span>μιγνύντες ἀλφίτου μεθ’ ὕδατος ἢ ὀξυκράτου ὑδαροῦς.
</p>
            </section>
            <span class="pb" data-page="12.54" id="p12.54">ㅤ</span>
            <section id="urn:cts:greekLit:tlg0057.tlg075.1st1K-grc1:7.10.64" class="textpart section">
              <p>
<span class="lb" data-page="12.54" data-line="1" id="l12.54.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.64">ξδ΄. Περὶ κυπέρου.</a> Κυπέρου χρήσιμοι μάλιστ’ εἰσὶν
<span class="lb" data-page="12.54" data-line="2" id="l12.54.2">ㅤ</span>αἱ ῥίζαι, θερμαίνουσαι καὶ ξηραίνουσαι χωρὶς δήξεως. ὅθεν
<span class="lb" data-page="12.54" data-line="3" id="l12.54.3">ㅤ</span>τὰ δι’ ὑγρότητα πολλὴν ἕλκη δυσεπούλωτα θαυμαστῶς ὀνίνησιν.
<span class="lb" data-page="12.54" data-line="4" id="l12.54.4">ㅤ</span>ἔχουσι γάρ τι καὶ στυπτικὸν καὶ διὰ τοῦτο καὶ τοῖς
<span class="lb" data-page="12.54" data-line="5" id="l12.54.5">ㅤ</span>ἐν στόμασιν ἕλκεσίν εἰσιν ἐπιτήδειοι, καὶ μὴν καὶ τμητικήν
<span class="lb" data-page="12.54" data-line="6" id="l12.54.6">ㅤ</span>τινα δύναμιν αὐταῖς μαρτυρητέον ἐστὶν, ᾗ καὶ λιθιῶσιν ἁρμόττουσιν
<span class="lb" data-page="12.54" data-line="7" id="l12.54.7">ㅤ</span>καὶ οὖρα καὶ καταμήνια κινοῦσι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.65" class="textpart section">
              <p>
<span class="lb" data-page="12.54" data-line="8" id="l12.54.8">ㅤ</span><span class="milestone ed1page" data-n="2.96" data-unit="ed1page" id="ed1page.2.96">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.65">ξε΄. Περὶ κύπρου.</a> Κύπρος. τούτου τοῦ δένδρου
<span class="lb" data-page="12.54" data-line="9" id="l12.54.9">ㅤ</span>τὰ φύλλα καὶ οἱ ἀκρέμονες εἰς χρείαν ἥκουσι, μάλιστα μικτῆς
<span class="lb" data-page="12.54" data-line="10" id="l12.54.10">ㅤ</span>ὄντα δυνάμεώς τε καὶ κράσεως. ἔχει μὲν γάρ τι καὶ διαφορητικὸν
<span class="lb" data-page="12.54" data-line="11" id="l12.54.11">ㅤ</span>ἐξ ὑδατώδους οὐσίας θερμῆς συμμέτρως, ἔχει δέ
<span class="lb" data-page="12.54" data-line="12" id="l12.54.12">ㅤ</span>τι στυπτικὸν ἐκ τῆς ψυχώσεως γεώδους, ὅθεν ἀφεψοῦντες
<span class="lb" data-page="12.54" data-line="13" id="l12.54.13">ㅤ</span>μὲν αὐτὰ καταντλοῦσι τῷ ὕδατι τὰ πυρίκαυτα. χρῶνται δὲ
<span class="lb" data-page="12.54" data-line="14" id="l12.54.14">ㅤ</span>καὶ κατὰ τῶν πυρωδῶν φλεγμονῶν καὶ ἀνθράκων· ἔστι γὰρ
<span class="lb" data-page="12.54" data-line="15" id="l12.54.15">ㅤ</span>ἀλύπως τε καὶ ἀδήκτως ξηραντικά. καὶ μὲν καὶ τοῖς ἐν τῷ
<span class="lb" data-page="12.54" data-line="16" id="l12.54.16">ㅤ</span>στόματι γιγνομένοις ἕλκεσιν αὐτομάτοις καὶ μάλιστα τοῖς
<span class="lb" data-page="12.54" data-line="17" id="l12.54.17">ㅤ</span>ἀφθώδεσιν αὐταῖς τε τῶν παίδων ταῖς ἄφθαις ἁρμόττει
<span class="lb" data-page="12.54" data-line="18" id="l12.54.18">ㅤ</span>διαμασώμενα.
</p>
            </section>
            <span class="pb" data-page="12.55" id="p12.55">ㅤ</span>
            <section id="urn:cts:greekLit:tlg0057.tlg075.1st1K-grc1:7.10.66" class="textpart section">
              <p>
<span class="lb" data-page="12.55" data-line="1" id="l12.55.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.66">ξστ΄. Περὶ κυτίσου.</a> Κυτίσου τὰ φύλλα διαφορητικῆς
<span class="lb" data-page="12.55" data-line="2" id="l12.55.2">ㅤ</span>τ’ ἐστὶ δυνάμεως ἐπιμεμιγμένης ὑδατώδει χλιαρᾷ, καθάπερ
<span class="lb" data-page="12.55" data-line="3" id="l12.55.3">ㅤ</span>καὶ τὰ τῆς μαλάχης.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.67" class="textpart section">
              <p>
<span class="lb" data-page="12.55" data-line="4" id="l12.55.4">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.67">ξζ΄. Περὶ κωνείου.</a> Κώνειον ὅτι τῆς ἄκρως ψυκτικῆς
<span class="lb" data-page="12.55" data-line="5" id="l12.55.5">ㅤ</span>ἐστι δυνάμεως ἅπαντες ἴσασι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.10.68" class="textpart section">
              <p>
<span class="lb" data-page="12.55" data-line="6" id="l12.55.6">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.10.68">ξη΄. Περὶ κώνου.</a> Κώνου ὁ καρπὸς, ὃν δὴ καὶ κόκαλον
<span class="lb" data-page="12.55" data-line="7" id="l12.55.7">ㅤ</span>ὀνομάζουσι καὶ στρόβιλον, ὅλος μὲν χλωρὸς, ἔχει τι μεθ’
<span class="lb" data-page="12.55" data-line="8" id="l12.55.8">ㅤ</span>ὑγρότητος πικρὸν καὶ δριμὺ καὶ διὰ τοῦτο καὶ τοῖς ἐμπύοις,
<span class="lb" data-page="12.55" data-line="9" id="l12.55.9">ㅤ</span>ὅσοι τ’ ἄλλοι <span class="milestone ed2page" data-n="13.201" data-unit="ed2page" id="ed2page.13.201">ㅤ</span>δέονται τὰ κατὰ θώρακα καὶ πνεύμονα,
<span class="lb" data-page="12.55" data-line="10" id="l12.55.10">ㅤ</span>ῥᾳδίως ἀναβήττειν τε καὶ ἀναπτύειν ἐπιτήδειός ἐστιν. ὁ δ’
<span class="lb" data-page="12.55" data-line="11" id="l12.55.11">ㅤ</span>ἐδώδιμος ἐξ αὐτοῦ καρπὸς ἔστι μὲν τροφὴ δύσπεπτός τε
<span class="lb" data-page="12.55" data-line="12" id="l12.55.12">ㅤ</span>καὶ ἰσχυρὰ, ἔστι δὲ καὶ ὡς φάρμακον ἐκλεαίνειν τραχύτητας
<span class="lb" data-page="12.55" data-line="13" id="l12.55.13">ㅤ</span>ἐπιτήδειον, καὶ μάλισθ’ ὅταν ἐν ὕδατι βρεχθεὶς ἀπόθηται
<span class="lb" data-page="12.55" data-line="14" id="l12.55.14">ㅤ</span>κατ’ αὐτὸ πᾶν ὅσον ἔχει δριμύ. τὸ γὰρ λοιπὸν ἅπαν
<span class="lb" data-page="12.55" data-line="15" id="l12.55.15">ㅤ</span>ἀδηκτότερόν τε καὶ ἐμπλαστικώτερον γίνεται, θερμῆς μὲν
<span class="lb" data-page="12.55" data-line="16" id="l12.55.16">ㅤ</span>καὶ ψυχρᾶς ποιότητος ἐν τῷ μέσῳ καθεστηκὸς, ἐξ ὑδατώδους
<span class="lb" data-page="12.55" data-line="17" id="l12.55.17">ㅤ</span>τε καὶ γεώδους οὐσίας κεκραμένον, ἀερώδους δ’ ἥκιστα μετέχον.
</p>
            </section>
          </article>

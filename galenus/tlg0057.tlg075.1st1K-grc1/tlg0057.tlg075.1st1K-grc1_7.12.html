<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:7.12">
<span class="pb page1" data-page="12.66" id="p12.66">ㅤ</span>
<span class="milestone ed1page page1" data-n="2.98" data-unit="ed1page" id="ed1page.2.98">ㅤ</span>
<span class="milestone ed2page page1" data-n="13.205" data-unit="ed2page" id="ed2page.13.205">ㅤ</span>
            <section id="urn:cts:greekLit:tlg0057.tlg075.1st1K-grc1:7.12.1" class="textpart section">
              <p>
<span class="lb" data-page="12.66" data-line="5" id="l12.66.5">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.1">α΄. Περὶ μάκερος.</a> Μάκερ φλοιός ἐστιν ἐκ
<span class="lb" data-page="12.66" data-line="6" id="l12.66.6">ㅤ</span>τῆς Ἰνδικῆς κομιζόμενος, ἐν μὲν τῷ γεύεσθαι στρυφνὸς ἱκανῶς,
<span class="lb" data-page="12.66" data-line="7" id="l12.66.7">ㅤ</span>μετά τινος βραχείας δριμύτητος ἀρωματιζούσης· ὀσμώμενος
<span class="lb" data-page="12.66" data-line="8" id="l12.66.8">ㅤ</span>δὲ ἡδὺς ὁμοίως τοῖς πλείστοις ἀρώμασι τοῖς Ἰνδικοῖς.
<span class="lb" data-page="12.66" data-line="9" id="l12.66.9">ㅤ</span>ἔοικεν οὖν καὶ αὐτὸς ἐκ μικτῆς οὐσίας συνεστάναι, τῆς πλείστης
<span class="lb" data-page="12.66" data-line="10" id="l12.66.10">ㅤ</span>μὲν γεώδους ψυχρᾶς, ὀλίγης δέ τινος θερμῆς τε καὶ λεπτομεροῦς,
<span class="lb" data-page="12.66" data-line="11" id="l12.66.11">ㅤ</span>ὅθεν ἰσχυρῶς ξηραίνει καὶ στύφει καὶ διὰ τοῦτο κοιλιακαῖς
<span class="lb" data-page="12.66" data-line="12" id="l12.66.12">ㅤ</span>τε καὶ δυσεντερικαῖς μίγνυται δυνάμεσιν, ἐν μὲν τῇ τρίτῃ
<span class="lb" data-page="12.66" data-line="13" id="l12.66.13">ㅤ</span>τάξει τῶν ξηραινόντων ὑπάρχων, ἐν δὲ τῇ κατὰ θερμότητα
<span class="lb" data-page="12.66" data-line="14" id="l12.66.14">ㅤ</span>καὶ ψυχρότητα διαφορᾷ μηδέτερον ἐπιφανῶς ἐργαζόμενος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.2" class="textpart section">
              <p>
<span class="lb" data-page="12.66" data-line="15" id="l12.66.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.2">β΄. Περὶ μαλαβάθρου.</a> Μαλαβάθρου φύλλον νάρδου
<span class="lb" data-page="12.66" data-line="16" id="l12.66.16">ㅤ</span>στάχυϊ παραπλήσιόν ἐστι τὴν δύναμιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.3" class="textpart section">
              <p>
<span class="lb" data-page="12.66" data-line="17" id="l12.66.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.3">γ΄. Περὶ μαλάχης καὶ ἀλθαίας.</a> Μαλάχη ἡ μὲν ἀγρία
<span class="lb" data-page="12.66" data-line="18" id="l12.66.18">ㅤ</span>διαφορητικῆς ἀτρέμα καὶ μαλακτικῆς ἐπὶ βραχὺ μετέχει δυνάμεως.
<span class="pb" data-page="12.67" id="p12.67">ㅤ</span>
<span class="lb" data-page="12.67" data-line="1" id="l12.67.1">ㅤ</span>ἡ δὲ κηπευομένη καθ’ ὅσον ὑδατώδους ὑγρότητος
<span class="lb" data-page="12.67" data-line="2" id="l12.67.2">ㅤ</span>μετείληφε, κατὰ τοσοῦτον καὶ ἀσθενεστέρα τὴν δύναμιν
<span class="lb" data-page="12.67" data-line="3" id="l12.67.3">ㅤ</span>ὑπάρχει. ὁ δὲ καρπὸς αὐτῆς εἰς τοσοῦτον ἰσχυρότερός ἐστιν,
<span class="lb" data-page="12.67" data-line="4" id="l12.67.4">ㅤ</span>εἰς ὅσον καὶ ξηρότερος. ἔστι δὲ καὶ ἡ δενδρομαλάχη καλουμένη
<span class="lb" data-page="12.67" data-line="5" id="l12.67.5">ㅤ</span>τούτου τοῦ γένους, ἀλλὰ διαφορητικωτάτη τῶν εἰρημένων.
<span class="lb" data-page="12.67" data-line="6" id="l12.67.6">ㅤ</span>ὀνομάζεται δὲ καὶ ἀλθαία.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.4" class="textpart section">
              <p>
<span class="lb" data-page="12.67" data-line="7" id="l12.67.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.4">δ΄. Περὶ μανδραγόρας.</a> Μανδραγόρας ἐπικρατοῦσαν
<span class="lb" data-page="12.67" data-line="8" id="l12.67.8">ㅤ</span>μὲν ἔχει τὴν ψυκτικὴν δύναμιν, ὡς τῆς τρίτης εἶναι τῶν
<span class="lb" data-page="12.67" data-line="9" id="l12.67.9">ㅤ</span>ψυχόντων τάξεως. οὐ μὴν ἀλλὰ καὶ θερμότητός τινος μετέχει
<span class="lb" data-page="12.67" data-line="10" id="l12.67.10">ㅤ</span>καὶ κατά γε τὰ μῆλα καὶ ὑγρότητος, ὅθεν καὶ κωματώδη
<span class="lb" data-page="12.67" data-line="11" id="l12.67.11">ㅤ</span>τὴν δύναμίν ἐστι ταῦτα. τῆς ῥίζης δ’ ὁ φλοιὸς ἰσχυρότατος
<span class="lb" data-page="12.67" data-line="12" id="l12.67.12">ㅤ</span>ὢν οὐ ψύχει μόνον, ἀλλὰ καὶ ξηραίνει, τὸ δ’ ἄλλο
<span class="lb" data-page="12.67" data-line="13" id="l12.67.13">ㅤ</span>τὸ ἔνδον ἀσθενὲς ὑπάρχει.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.5" class="textpart section">
              <p>
<span class="lb" data-page="12.67" data-line="14" id="l12.67.14">ㅤ</span><span class="milestone ed2page" data-n="13.206" data-unit="ed2page" id="ed2page.13.206">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.5">ε΄. Περὶ μαράθρου</a> Μάραθρον θερμαίνει μὲν
<span class="lb" data-page="12.67" data-line="15" id="l12.67.15">ㅤ</span>ἰσχυρῶς, ὡς ἐκ τῆς τρίτης ἤδη δύνασθαι τάξεως εἶναι· ξηραίνει
<span class="lb" data-page="12.67" data-line="16" id="l12.67.16">ㅤ</span>δ’ οὐχ ὁμοίως, ἀλλὰ κατὰ τὴν πρώτην ἄν τις αὐτὸ θείη ἐν
<span class="lb" data-page="12.67" data-line="17" id="l12.67.17">ㅤ</span>τῷδε τάξιν, καὶ διὰ τοῦτο γάλακτος γεννητικόν ἐστιν, οὐκ
<span class="lb" data-page="12.67" data-line="18" id="l12.67.18">ㅤ</span>ἂν γεννῆσαν, εἴπερ ἐξήραινεν ἰσχυρῶς, ὑποχεομένοις τε βοηθεῖ
<span class="pb" data-page="12.68" id="p12.68">ㅤ</span>
<span class="lb" data-page="12.68" data-line="1" id="l12.68.1">ㅤ</span>κατὰ τὸν αὐτὸν λόγον. ἔστι δὲ καὶ οὐρητικὸν καὶ καταμηνίων
<span class="lb" data-page="12.68" data-line="2" id="l12.68.2">ㅤ</span>ἀγωγόν. ἔστι δὲ καὶ ἕτερον μάραθρον ἄγριον, ὃ
<span class="lb" data-page="12.68" data-line="3" id="l12.68.3">ㅤ</span>καλοῦσιν διὰ τὸ μέγεθος ἱππομάραθρον, οὗ ἡ ῥίζα καὶ τὸ
<span class="lb" data-page="12.68" data-line="4" id="l12.68.4">ㅤ</span>σπέρμα ξηραντικωτέρας ἐστὶ δυνάμεως ἢ κατὰ τὸ ἥμερον·
<span class="lb" data-page="12.68" data-line="5" id="l12.68.5">ㅤ</span>ὥστε μοι δοκοῦσι καὶ τὴν γαστέρα κατὰ τοῦθ’ ἱστάναι. οὐ
<span class="lb" data-page="12.68" data-line="6" id="l12.68.6">ㅤ</span>γὰρ δὴ στύψεώς γε σαφοῦς αὐτοῖς μέτεστι. τούτου μὲν οὖν
<span class="lb" data-page="12.68" data-line="7" id="l12.68.7">ㅤ</span>οὐχ ἡ ῥίζα μόνον, ἀλλὰ καὶ πολὺ μᾶλλον τὸ σπέρμα κάχρυϊ
<span class="lb" data-page="12.68" data-line="8" id="l12.68.8">ㅤ</span>παραπλήσιον ὑπάρχει καὶ δύναται καὶ λίθους θρύπτειν
<span class="lb" data-page="12.68" data-line="9" id="l12.68.9">ㅤ</span>καὶ ἰκτεριῶντας ἰᾶσθαι καὶ καταμήνια κινεῖν καὶ οὔρησιν
<span class="lb" data-page="12.68" data-line="10" id="l12.68.10">ㅤ</span>προτρέπειν, οὐ μὴν ἀθροίζειν γάλα καθάπερ τὸ πρότερον.
<span class="lb" data-page="12.68" data-line="11" id="l12.68.11">ㅤ</span>ἕτερον δ’ ἐστὶν ἱππομάραθρον, οὗ τὸ σπέρμα στρογγύλον ἐστὶ
<span class="lb" data-page="12.68" data-line="12" id="l12.68.12">ㅤ</span>καὶ δριμὺ τῷ τοῦ κοριάνου παραπλήσιον, ὅμοιον μὲν τῇ
<span class="lb" data-page="12.68" data-line="13" id="l12.68.13">ㅤ</span>δυνάμει τῷ τοῦ ἱππομαράθρου, ἀσθενέστερον δέ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.6" class="textpart section">
              <p>
<span class="lb" data-page="12.68" data-line="14" id="l12.68.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.6">στ΄. Περὶ μαστίχης.</a> Μαστίχη ἡ μὲν λευκὴ καὶ Χία
<span class="lb" data-page="12.68" data-line="15" id="l12.68.15">ㅤ</span>συνήθως ὀνομαζομένη σύνθετός πώς ἐστιν ἐξ ἐναντίων δυνάμεων
<span class="lb" data-page="12.68" data-line="16" id="l12.68.16">ㅤ</span>στυπτικῆς καὶ μαλακτικῆς. διὸ καὶ στομάχου καὶ
<span class="lb" data-page="12.68" data-line="17" id="l12.68.17">ㅤ</span>κοιλίας καὶ ἐντέρων καὶ ἥπατος φλεγμοναῖς ἁρμόττει κατὰ
<span class="lb" data-page="12.68" data-line="18" id="l12.68.18">ㅤ</span>τὴν δευτέραν ἀπόστασιν θερμαίνουσα καὶ ξηραίνουσα. ἡ δὲ
<span class="pb" data-page="12.69" id="p12.69">ㅤ</span>
<span class="lb" data-page="12.69" data-line="1" id="l12.69.1">ㅤ</span>μέλαινα, ἡ Αἰγυπτία προσαγορευομένη, ξηραίνει τε μᾶλλον
<span class="lb" data-page="12.69" data-line="2" id="l12.69.2">ㅤ</span>αὐτῆς καὶ ἧττον τῆς στυπτικῆς μετέχει δυνάμεως, ὅθεν ἐπιτηδειοτέρα
<span class="lb" data-page="12.69" data-line="3" id="l12.69.3">ㅤ</span>πώς ἐστι πρὸς τὰ τῆς διαφορήσεως ἰσχυροτέρας
<span class="lb" data-page="12.69" data-line="4" id="l12.69.4">ㅤ</span>δεόμενα. ταύτῃ γοῦν καὶ τῶν δοθιήνων ἀγαθόν ἐστι φάρμακον.
<span class="lb" data-page="12.69" data-line="5" id="l12.69.5">ㅤ</span>τὸ μέντοι μαστίχινον ἔλαιόν τε καὶ μύρον ἐκ μὲν
<span class="lb" data-page="12.69" data-line="6" id="l12.69.6">ㅤ</span>τῆς Χίας σκευάζουσιν, ἐκ δὲ τῆς Αἰγυπτίας οὐ πάνυ τι.
<span class="lb" data-page="12.69" data-line="7" id="l12.69.7">ㅤ</span>παραπλησίας δ’ ἐστὶ καὶ αὐτὸ δηλονότι τῇ μαστίχῃ δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.7" class="textpart section">
              <p>
<span class="lb" data-page="12.69" data-line="8" id="l12.69.8">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.7">ζ΄. Περὶ μελανθίου.</a> Μελάνθιον θερμαίνει μὲν καὶ
<span class="lb" data-page="12.69" data-line="9" id="l12.69.9">ㅤ</span>ξηραίνει κατὰ τὴν τρίτην τάξιν. ἔοικε δὲ καὶ λεπτομερὲς
<span class="lb" data-page="12.69" data-line="10" id="l12.69.10">ㅤ</span>ὑπάρχειν, οὕτω γοῦν καὶ κατάῤῥους ἰᾶται, θερμὸν ἐν ὀθονίῳ
<span class="lb" data-page="12.69" data-line="11" id="l12.69.11">ㅤ</span>προσφερόμενον, ὡς ὀσμᾶσθαι συνεχῶς. καὶ μὲν δὴ καὶ ἀφυσότατόν
<span class="lb" data-page="12.69" data-line="12" id="l12.69.12">ㅤ</span>ἐστιν εἴσω τοῦ σώματος λαμβανόμενον, ᾧ δῆλον
<span class="lb" data-page="12.69" data-line="13" id="l12.69.13">ㅤ</span>ὡς λεπτομεροῦς τέ ἐστι καὶ ἀκριβῶς ὑπὸ θερμότητος εἰργασμένης
<span class="lb" data-page="12.69" data-line="14" id="l12.69.14">ㅤ</span>οὐσίας. διὰ τοῦτό γέ τοι καὶ πικρόν ἐστιν. ἐδείκνυτο δ’
<span class="lb" data-page="12.69" data-line="15" id="l12.69.15">ㅤ</span>ἐν τῷ τετάρτῳ τῶνδε τῶν ὑπομνημάτων ὡς εἰς ἐσχάτην
<span class="lb" data-page="12.69" data-line="16" id="l12.69.16">ㅤ</span>λεπτότητα καὶ κατεργασίαν ἀφικνουμένης τῆς γεώδους οὐσίας
<span class="lb" data-page="12.69" data-line="17" id="l12.69.17">ㅤ</span>ἡ πικρὰ γεννᾶται ποιότης. οὐδὲν οὖν θαυμαστὸν εἰ καὶ
<span class="lb" data-page="12.69" data-line="18" id="l12.69.18">ㅤ</span>τὰς ἕλμινθας ἀναιρεῖν πέφυκεν, οὐ μόνον ἐσθιόμενον, ἀλλὰ
<span class="pb" data-page="12.70" id="p12.70">ㅤ</span>
<span class="lb" data-page="12.70" data-line="1" id="l12.70.1">ㅤ</span>καὶ κατὰ τῆς γαστρὸς ἔξωθεν ἐπιτιθέμενον. ἐδείχθη γὰρ ὡς
<span class="lb" data-page="12.70" data-line="2" id="l12.70.2">ㅤ</span>καὶ τοῦτο πέφυκε δρᾷν ὁ πικρὸς χυμός. οὐ μὴν οὐδ’ ὅτι
<span class="lb" data-page="12.70" data-line="3" id="l12.70.3">ㅤ</span>λέπρας καὶ ἥλους καὶ μυρμηκίας ἐκβάλλει θαυμαστόν ἐστι
<span class="lb" data-page="12.70" data-line="4" id="l12.70.4">ㅤ</span>τῷ μεμνημένῳ τῶν ἐν τοῖς ἔμπροσθεν εἰρημένων. οὕτω δὲ
<span class="lb" data-page="12.70" data-line="5" id="l12.70.5">ㅤ</span>καὶ ὀρθόπνοιαν ὀνίνησι καὶ καταμήνια προτρέπει τὰ διὰ
<span class="lb" data-page="12.70" data-line="6" id="l12.70.6">ㅤ</span>πάχος ἢ γλισχρότητα χυμῶν ἐπεσχημένα, καὶ ὅλως ἔνθα τεμεῖν
<span class="lb" data-page="12.70" data-line="7" id="l12.70.7">ㅤ</span>καὶ ῥύψαι καὶ ξηρᾶναι καὶ θερμῆναι δεόμεθα χρηστότατον
<span class="lb" data-page="12.70" data-line="8" id="l12.70.8">ㅤ</span>ὑπάρχει τὸ φάρμακον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.8" class="textpart section">
              <p>
<span class="lb" data-page="12.70" data-line="9" id="l12.70.9">ㅤ</span><span class="milestone ed2page" data-n="13.207" data-unit="ed2page" id="ed2page.13.207">ㅤ</span>
                <span class="milestone ed1page" data-n="2.99" data-unit="ed1page" id="ed1page.2.99">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.8">η΄. Περὶ μελιλώτου.</a> Μελίλωτον μικτῆς
<span class="lb" data-page="12.70" data-line="10" id="l12.70.10">ㅤ</span>ἐστι δυνάμεως. ἔχει μὲν γάρ τι καὶ στυπτικὸν, ἀλλὰ καὶ διαφορεῖ
<span class="lb" data-page="12.70" data-line="11" id="l12.70.11">ㅤ</span>καὶ συμπέπτει. πλέον γὰρ ἐν αὐτῷ τὸ τῆς θερμῆς
<span class="lb" data-page="12.70" data-line="12" id="l12.70.12">ㅤ</span>οὐσίας ἐστὶν ἤπερ τὸ τῆς ψυχρᾶς.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.9" class="textpart section">
              <p>
<span class="lb" data-page="12.70" data-line="13" id="l12.70.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.9">θ΄. Περὶ μέλιτος.</a> Μέλι καὶ ξηραίνει καὶ θερμαίνει
<span class="lb" data-page="12.70" data-line="14" id="l12.70.14">ㅤ</span>κατὰ τὴν δευτέραν τάξιν. ἔστι δ’ ἁπλῆς ὡς ἔνι μάλιστα δυνάμεώς
<span class="lb" data-page="12.70" data-line="15" id="l12.70.15">ㅤ</span>τε καὶ κράσεως, τῆς ῥυπτικῆς ὀνομαζομένης ἡμῖν
<span class="lb" data-page="12.70" data-line="16" id="l12.70.16">ㅤ</span>συνήθως ἰδέας ὑπάρχων τῶν φαρμάκων, ἑψηθὲν δὲ ἧττον
<span class="lb" data-page="12.70" data-line="17" id="l12.70.17">ㅤ</span>γίνεται δριμὺ καὶ ῥυπτικὸν, ὅθεν εἰς τὰς τῶν κόλπων κολλήσεις
<span class="lb" data-page="12.70" data-line="18" id="l12.70.18">ㅤ</span>αὐτῷ χρῶνται. εἰ δέ τι μέλι πικρόν ἐστιν, ὥσπερ καὶ ﻿
<span class="pb" data-page="12.71" id="p12.71">ㅤ</span>
<span class="lb" data-page="12.71" data-line="1" id="l12.71.1">ㅤ</span>τὸ ἐν Σαρδόνι, πρόδηλον ὅτι καὶ τοῦτο μικτῆς ἐστι δυνάμεως,
<span class="lb" data-page="12.71" data-line="2" id="l12.71.2">ㅤ</span>ὡς εἰ καὶ ἡμῶν τις ἀψίνθιον ἔμιξεν αὐτῷ. καὶ τὸ
<span class="lb" data-page="12.71" data-line="3" id="l12.71.3">ㅤ</span>σάκχαρ δὲ καλούμενον, ὅπερ ἐξ Ἰνδίας τε καὶ τῆς εὐδαίμονος
<span class="lb" data-page="12.71" data-line="4" id="l12.71.4">ㅤ</span>Ἀραβίας κομίζεται, περιπήγνυται μὲν, ὥς φασι, καλάμοις,
<span class="lb" data-page="12.71" data-line="5" id="l12.71.5">ㅤ</span>ἔστι δέ τι καὶ αὐτὸ μέλιτος εἶδος. ἧττον μὲν οὖν ἐστιν
<span class="lb" data-page="12.71" data-line="6" id="l12.71.6">ㅤ</span>ἢ τὸ παρ’ ἡμῖν γλυκὺ, τὴν δύναμιν δὲ παραπλήσιον αὐτῷ,
<span class="lb" data-page="12.71" data-line="7" id="l12.71.7">ㅤ</span>καθ’ ὅσον ἀποῤῥύπτει καὶ ξηραίνει καὶ διαφορεῖ, καθ’ ὅσον
<span class="lb" data-page="12.71" data-line="8" id="l12.71.8">ㅤ</span>οὔτε κακοστόμαχόν ἐστιν, ὡς τὸ παρ’ ἡμῖν, οὔτε διψῶδες
<span class="lb" data-page="12.71" data-line="9" id="l12.71.9">ㅤ</span>ἀποκεχώρηκε τῆς οὐσίας αὐτοῦ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.10" class="textpart section">
              <p>
<span class="lb" data-page="12.71" data-line="10" id="l12.71.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.10">ι΄. Περὶ μελισσοφύλλου.</a> Μελισσόφυλλον πρασίῳ μέν
<span class="lb" data-page="12.71" data-line="11" id="l12.71.11">ㅤ</span>ἐστι παραπλήσιον τὴν δύναμιν, ἀπολείπεται δ’ αὐτοῦ πάμπολυ.
<span class="lb" data-page="12.71" data-line="12" id="l12.71.12">ㅤ</span>διὰ τοῦτο οὐδὲ κέχρηταί τις αὐτῷ. περιττὸν γὰρ
<span class="lb" data-page="12.71" data-line="13" id="l12.71.13">ㅤ</span>πρασίου παρόντος οὕτως ἀφθόνου πανταχόθεν τῆς γῆς μελισσοφύλλῳ
<span class="lb" data-page="12.71" data-line="14" id="l12.71.14">ㅤ</span>χρῆσθαι. εἰ μέντοι ποτὲ μὴ παρείη πράσιον,
<span class="lb" data-page="12.71" data-line="15" id="l12.71.15">ㅤ</span>ἔνεστιν εἰς ὅσα περ ἐκείνῳ χρῆσθαι γινώσκοντι τὸ τῆς ἐνεργείας
<span class="lb" data-page="12.71" data-line="16" id="l12.71.16">ㅤ</span>ἐλλιπές.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.11" class="textpart section">
              <p>
<span class="lb" data-page="12.71" data-line="17" id="l12.71.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.11">ια΄. Περὶ μεσπίλου.</a> Μέσπιλον ἐνίοτε τρίκοκκον ὀνομάζουσιν,
<span class="lb" data-page="12.71" data-line="18" id="l12.71.18">ㅤ</span>ὅτι τρεῖς ἔχει τοὺς πάντας κόκκους ἔνδον αὑτοῦ,
<span class="pb" data-page="12.72" id="p12.72">ㅤ</span>
<span class="lb" data-page="12.72" data-line="1" id="l12.72.1">ㅤ</span>σπέρμα δέ ἐστιν ἕκαστος αὐτῶν τοῦ δένδρου, καθάπερ καὶ
<span class="lb" data-page="12.72" data-line="2" id="l12.72.2">ㅤ</span>τὰ ἐν τοῖς μήλοις εὑρισκόμενα τῆς μηλέας καὶ τὰ γίγαρτα
<span class="lb" data-page="12.72" data-line="3" id="l12.72.3">ㅤ</span>τῆς ἀμπέλου καὶ κεγχραμίδες τῆς συκῆς. στρυφνὸς ἱκανῶς ὁ
<span class="lb" data-page="12.72" data-line="4" id="l12.72.4">ㅤ</span>καρπὸς τοῦ δένδρου καὶ μόγις ἐδώδιμος, ἐφεκτικὸς ἱκανῶς
<span class="lb" data-page="12.72" data-line="5" id="l12.72.5">ㅤ</span>τῆς γαστρός. ἔστι δὲ κᾀν τοῖς βλαστοῖς αὐτοῦ κᾀν τοῖς
<span class="lb" data-page="12.72" data-line="6" id="l12.72.6">ㅤ</span>φύλλοις ἡ στρυφνὴ ποιότης οὐκ ὀλίγη.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.12" class="textpart section">
              <p>
<span class="lb" data-page="12.72" data-line="7" id="l12.72.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.12">ιβ΄. Περὶ μηδίου.</a> Μηδίου τὴν ῥίζαν πρὸς τὸν καρπὸν
<span class="lb" data-page="12.72" data-line="8" id="l12.72.8">ㅤ</span>ὑπεναντίως κεκρᾶσθαι συμβέβηκεν. ἡ μὲν γὰρ αὐστηρά
<span class="lb" data-page="12.72" data-line="9" id="l12.72.9">ㅤ</span>τ’ ἐστὶ καὶ ῥευμάτων ἐφεκτικὴ τῶν τε ἄλλων καὶ δὴ καὶ
<span class="lb" data-page="12.72" data-line="10" id="l12.72.10">ㅤ</span>τοῦ καλουμένου ῥοῦ γυναικείου. τὸ δὲ σπέρμα τοσοῦτον δεῖται
<span class="lb" data-page="12.72" data-line="11" id="l12.72.11">ㅤ</span>τοιοῦτόν τι ποιεῖν, ὥστε καὶ προτρέπει καταμήνια, λεπτομεροῦς
<span class="lb" data-page="12.72" data-line="12" id="l12.72.12">ㅤ</span>καὶ τμητικῆς ὑπάρχον δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.13" class="textpart section">
              <p>
<span class="lb" data-page="12.72" data-line="13" id="l12.72.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.13">ιγ΄. Περὶ μήκωνος.</a> Μήκων ἡ μέν τις ῥοιὰς ὀνομάζεται,
<span class="lb" data-page="12.72" data-line="14" id="l12.72.14">ㅤ</span>διότι ταχέως αὐτῆς ἀποῤῥεῖ τὸ ἄνθος, ἡ δέ τις ἥμερος,
<span class="lb" data-page="12.72" data-line="15" id="l12.72.15">ㅤ</span>ἐπειδὴ κηπεύεται. καὶ μὴν καὶ δύο ἐπ’ αὐταῖς εἰσιν
<span class="lb" data-page="12.72" data-line="16" id="l12.72.16">ㅤ</span>ἕτεραι μήκωνες ἄγριαι, ἡ μὲν οἷον ἐγκαθημένην ἔχουσα τὴν
<span class="lb" data-page="12.72" data-line="17" id="l12.72.17">ㅤ</span>κωδύαν, ἡ δὲ ἐπιμηκεστέραν μὲν <span class="milestone ed2page" data-n="13.208" data-unit="ed2page" id="ed2page.13.208">ㅤ</span>ταύτης, ὅλη δ’ αὐξανεστέρα
<span class="pb" data-page="12.73" id="p12.73">ㅤ</span>
<span class="lb" data-page="12.73" data-line="1" id="l12.73.1">ㅤ</span>καὶ αὐχμηροτέρα. ταύτης τῆς μήκωνος ὁ ὀπὸς ἀποῤῥεῖ,
<span class="lb" data-page="12.73" data-line="2" id="l12.73.2">ㅤ</span>διὸ δὴ καί τινες ὀνομάζουσιν αὐτὴν ῥοιάδα. ἡ δὲ δύναμις
<span class="lb" data-page="12.73" data-line="3" id="l12.73.3">ㅤ</span>ἁπασῶν ψυκτική. ἀλλὰ τῆς μὲν κηπευομένης, ἣν δὴ καὶ
<span class="lb" data-page="12.73" data-line="4" id="l12.73.4">ㅤ</span>θυλακίτιδα προσαγορεύουσι, μετρίως ἐστὶν ὑπνῶδες τὸ σπέρμα
<span class="lb" data-page="12.73" data-line="5" id="l12.73.5">ㅤ</span>λευκὸν ὀφθῆναι. ταῦτα ἄρα καὶ τοῖς ἄρτοις ἐπιπάττουσιν
<span class="lb" data-page="12.73" data-line="6" id="l12.73.6">ㅤ</span>αὐτῶν καὶ σὺν μέλιτι δεύσαντες ἐσθίουσι. τῆς δὲ πρώτης
<span class="lb" data-page="12.73" data-line="7" id="l12.73.7">ㅤ</span>ῥηθείσης, ἧς ταχέως ἀποῤῥεῖν φαμεν τὸ ἄνθος, ἰσχυρότερον
<span class="lb" data-page="12.73" data-line="8" id="l12.73.8">ㅤ</span>ψύχει τὸ σπέρμα, ὥστε οὐκ ἂν αὐτῷ μόνῳ χρήσαιτό τις
<span class="lb" data-page="12.73" data-line="9" id="l12.73.9">ㅤ</span>ἀλύπως, ὥσπερ τῆς κηπευομένης μέλιτι μιγνύων. ὑπνῶδες
<span class="lb" data-page="12.73" data-line="10" id="l12.73.10">ㅤ</span>δέ ἐστιν ἱκανῶς οὕτω ληφθὲν, ἀλλ’ ὀλίγον ἐπιπάττουσιν
<span class="lb" data-page="12.73" data-line="11" id="l12.73.11">ㅤ</span>αὐτὴν τοῖς τε διὰ μέλιτος πέμμασι καὶ ἰτρίοις καὶ τοῖς
<span class="lb" data-page="12.73" data-line="12" id="l12.73.12">ㅤ</span>ἄρτοις. τῆς δὲ τρίτης ῥηθείσης τὸ σπέρμα μέλαν ὑπάρχον
<span class="lb" data-page="12.73" data-line="13" id="l12.73.13">ㅤ</span>ἤδη φαρμακῶδές ἐστιν ἱκανῶς ψῦχον. ἡ δὲ τετάρτη ῥηθεῖσα
<span class="lb" data-page="12.73" data-line="14" id="l12.73.14">ㅤ</span>φαρμακωδεστάτη πασῶν ἐστι καὶ κατὰ τὸ σπέρμα καὶ κατὰ
<span class="lb" data-page="12.73" data-line="15" id="l12.73.15">ㅤ</span>τὰς κωδείας καὶ κατὰ τὰ φύλλα καὶ κατὰ τὸν ὀπόν· ἰσχυρῶς
<span class="lb" data-page="12.73" data-line="16" id="l12.73.16">ㅤ</span>γὰρ ψύχει μέχρι νάρκης ἄγουσα καὶ νεκρώσεως, ὅθεν
<span class="lb" data-page="12.73" data-line="17" id="l12.73.17">ㅤ</span>ἰατροῦ τὸ χρήσασθαι καλῶς αὐτῇ, μιγνύντα φαρμάκοις
<span class="lb" data-page="12.73" data-line="18" id="l12.73.18">ㅤ</span>ἀμβλύνουσι τὸ τῆς ψύξεως ἰσχυρόν. ἔστι γὰρ ἐκ τῆς τετάρτης
<span class="pb" data-page="12.74" id="p12.74">ㅤ</span>
<span class="lb" data-page="12.74" data-line="1" id="l12.74.1">ㅤ</span>ἐσχάτης τε τάξεως τῶν ψυχόντων. ὡς δ’ ἄν τις μάλιστα
<span class="lb" data-page="12.74" data-line="2" id="l12.74.2">ㅤ</span>μεθόδῳ ποιοῖτο τὴν μίξιν, οὐ τῆς ἐνεστώσης πραγματείας
<span class="lb" data-page="12.74" data-line="3" id="l12.74.3">ㅤ</span>ἴδιον, ἀλλὰ τῆς περὶ συνθέσεως φαρμάκων, ἣν ἐφεξῆς
<span class="lb" data-page="12.74" data-line="4" id="l12.74.4">ㅤ</span>τῇδε γράφομεν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.14" class="textpart section">
              <p>
<span class="lb" data-page="12.74" data-line="5" id="l12.74.5">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.14">ιδ΄. Περὶ μήκωνος κερατίτιδος.</a> Μήκων κερατῖτις
<span class="lb" data-page="12.74" data-line="6" id="l12.74.6">ㅤ</span>ὠνόμασται μὲν ἀπὸ τοῦ καρποῦ βραχεῖαν ἐπιστροφὴν ἔχοντος,
<span class="lb" data-page="12.74" data-line="7" id="l12.74.7">ㅤ</span>ὥσπερ καὶ ἡ τῆλις, ὡς ἐοικέναι βοὸς κέρατι. καλεῖται
<span class="lb" data-page="12.74" data-line="8" id="l12.74.8">ㅤ</span>δὲ ὑπό τινων παραλία μήκων, ἐπειδὴ τὰ πολλὰ πλησίον τῆς
<span class="lb" data-page="12.74" data-line="9" id="l12.74.9">ㅤ</span>θαλάττης φύεται. δύναμιν δ’ ἔχει τμητικὴν καὶ ῥυπτικὴν,
<span class="lb" data-page="12.74" data-line="10" id="l12.74.10">ㅤ</span>ὥστε ἡ μὲν ῥίζα τῆς πόας ἐν ὕδατι καθεψηθεῖσα μέχρι ἡμίσεος
<span class="lb" data-page="12.74" data-line="11" id="l12.74.11">ㅤ</span>ἡπατικὰς ὠφελεῖ διαθέσεις. τὰ δὲ φύλλα καὶ τὰ ἄνθη
<span class="lb" data-page="12.74" data-line="12" id="l12.74.12">ㅤ</span>τὰ ῥυπαρὰ σφόδρα καὶ κακοήθη τῶν ἑλκῶν ὀνίνησιν. ἀφίστασθαι
<span class="lb" data-page="12.74" data-line="13" id="l12.74.13">ㅤ</span>δὲ αὐτῶν χρὴ καθαρῶν γενομένων τῶν ἑλκῶν. εἰς
<span class="lb" data-page="12.74" data-line="14" id="l12.74.14">ㅤ</span>τοσοῦτον γὰρ ῥύπτειν πέφυκεν, ὥστε καὶ αὐτῆς τῆς καθαρᾶς
<span class="lb" data-page="12.74" data-line="15" id="l12.74.15">ㅤ</span>σαρκὸς ἀποτήκειν τι. διὰ ταύτην γέ τοι τὴν ἰσχὺν οὐ
<span class="lb" data-page="12.74" data-line="16" id="l12.74.16">ㅤ</span>τὸν ῥύπον μόνον, ἀλλὰ καὶ τὰς ἐσχάρας ἀφαιρεῖ τῶν ἑλκῶν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.15" class="textpart section">
              <p>
<span class="lb" data-page="12.74" data-line="17" id="l12.74.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.15">ιε΄. Περὶ μήκωνος ἡρακλείας.</a> Μήκων ἡρακλεία, καλεῖται
<span class="lb" data-page="12.74" data-line="18" id="l12.74.18">ㅤ</span>δὲ καὶ ἀφρώδης, ὅτι σύμπασα λευκή τ’ ἐστὶ καὶ
<span class="pb" data-page="12.75" id="p12.75">ㅤ</span>
<span class="lb" data-page="12.75" data-line="1" id="l12.75.1">ㅤ</span>ἀφρώδης οὖσα σμικρά. καθαρτικὸν δ’ ἔχει φλέγματος τὸ
<span class="lb" data-page="12.75" data-line="2" id="l12.75.2">ㅤ</span>σπέρμα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.16" class="textpart section">
              <p>
<span class="lb" data-page="12.75" data-line="3" id="l12.75.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.16">ιστ΄. Περὶ μηλέας.</a> Μηλέα οὐ πᾶσά ἐστι μιᾶς φύσεως,
<span class="lb" data-page="12.75" data-line="4" id="l12.75.4">ㅤ</span>ὥσπερ οὐδὲ τοῦ καρποῦ. τὰ μὲν γάρ ἐστι γλυκέα τῶν
<span class="lb" data-page="12.75" data-line="5" id="l12.75.5">ㅤ</span>μήλων, τὰ δ’ αὐστηρὰ, τὰ δὲ στρυφνὰ, τὰ δ’ ὀξέα τὰ δὲ
<span class="lb" data-page="12.75" data-line="6" id="l12.75.6">ㅤ</span>τελέως ἔκλυτα καὶ ὑδατώδη. καὶ δὴ καὶ κρατεῖ τὸ μὲν ὑδατῶδες
<span class="lb" data-page="12.75" data-line="7" id="l12.75.7">ㅤ</span>ἐν τούτοις, ὡς εἶναι τὴν κρᾶσιν αὐτῶν ὑγροτέραν τε
<span class="lb" data-page="12.75" data-line="8" id="l12.75.8">ㅤ</span>καὶ ψυχροτέραν, τὸ γεῶδες ψυχρὸν ἐν τοῖς στρυφνοῖς, ἐν δὲ
<span class="lb" data-page="12.75" data-line="9" id="l12.75.9">ㅤ</span>τοῖς αὐστηροῖς τοῦτό τε καὶ τὸ ὑδατῶδες ψυχρὸν, ὥσπερ
<span class="lb" data-page="12.75" data-line="10" id="l12.75.10">ㅤ</span>ἐν τοῖς γλυκέσι τὸ ὑδατῶδες εὔκρατον. οὕτω δὲ καὶ τὰ
<span class="lb" data-page="12.75" data-line="11" id="l12.75.11">ㅤ</span>φύλλα καὶ οἱ χυλοὶ καὶ οἱ φλοιοὶ τῶν δένδρων ἀλλήλων
<span class="lb" data-page="12.75" data-line="12" id="l12.75.12">ㅤ</span>διαφέρουσιν, ὥστ’ ἔχοις αὐτοῖς μὲν αὐστηροτέροις τε καὶ
<span class="lb" data-page="12.75" data-line="13" id="l12.75.13">ㅤ</span>ὀξυτέροις τραύματά τε κολλᾷν καὶ τῶν ἐν γενέσει φλεγμονῶν
<span class="lb" data-page="12.75" data-line="14" id="l12.75.14">ㅤ</span>ἀναστέλλειν τὸ ἐπιῤῥέον καὶ στόμαχον ἔκλυτον καὶ γαστέρα
<span class="lb" data-page="12.75" data-line="15" id="l12.75.15">ㅤ</span>ῥωννύναι, τοῖς δ’ ὑδατωδεστέροις τὰς μετρίας φλεγμονὰς
<span class="lb" data-page="12.75" data-line="16" id="l12.75.16">ㅤ</span>ἀρχομένας τε καὶ ἐπιδιδούσας ἀνιέναι. τῆς θεραπευτικῆς
<span class="lb" data-page="12.75" data-line="17" id="l12.75.17">ㅤ</span>δ’ ἐστὶν ἤδη ταῦτα μεθόδου, διὸ καὶ θᾶττον ἀπολειπτέον
<span class="lb" data-page="12.75" data-line="18" id="l12.75.18">ㅤ</span>αὐτά. <span class="milestone ed2page" data-n="13.209" data-unit="ed2page" id="ed2page.13.209">ㅤ</span>ὅτι δὲ παμπόλλη τις ἅπασι τοῖς μήλοις
<span class="pb" data-page="12.76" id="p12.76">ㅤ</span>
<span class="lb" data-page="12.76" data-line="1" id="l12.76.1">ㅤ</span>ὑγρότης ἐμφέρεται περιττωματικὴ καὶ ψυχρὰ δῆλον κᾀκ τοῦ
<span class="lb" data-page="12.76" data-line="2" id="l12.76.2">ㅤ</span>μηδενὸς αὐτῶν τὸν χυλὸν διαμένειν, ἀλλ’ ὀξύνεσθαί τε καὶ
<span class="lb" data-page="12.76" data-line="3" id="l12.76.3">ㅤ</span>φθείρεσθαι πάντας. μόνον γὰρ τῶν κυδωνίων καὶ στρουθίων,
<span class="lb" data-page="12.76" data-line="4" id="l12.76.4">ㅤ</span>ἃ δὴ διὰ τὴν ἐπικρατοῦσαν στύψιν ἧττόν ἐστιν ὑγρὰ
<span class="lb" data-page="12.76" data-line="5" id="l12.76.5">ㅤ</span>τῶν ἄλλων, ὁ χυλὸς ἑψηθεὶς μετὰ μέλιτος οἷός τε διαμένειν
<span class="lb" data-page="12.76" data-line="6" id="l12.76.6">ㅤ</span>ἐστίν. αὐτὸς δὲ καθ’ ἑαυτὸν οὐδ’ οὕτως μόνιμος.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.17" class="textpart section">
              <p>
<span class="lb" data-page="12.76" data-line="7" id="l12.76.7">ㅤ</span><span class="milestone ed1page" data-n="2.100" data-unit="ed1page" id="ed1page.2.100">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.17">ιζ΄. Περὶ μηλέας Περσικῆς.</a> Μηλέα Περσικὴ
<span class="lb" data-page="12.76" data-line="8" id="l12.76.8">ㅤ</span>καλεῖται συνήθως ὑπὸ πάντων ἤδη Περσικὴ μόνον, αὐτὸ
<span class="lb" data-page="12.76" data-line="9" id="l12.76.9">ㅤ</span>δὴ τοῦτο παραλιπόντων τὸ μῆλον. τὸ δένδρον ἔν τε τοῖς
<span class="lb" data-page="12.76" data-line="10" id="l12.76.10">ㅤ</span>βλαστοῖς καὶ τοῖς φύλλοις ἐπικρατοῦσαν ἔχει τὴν πικρὰν
<span class="lb" data-page="12.76" data-line="11" id="l12.76.11">ㅤ</span>ποιότητα καὶ διὰ τοῦτο αὐτοῦ τὰ φύλλα τὰς ἕλμινθας ἀποκτείνει
<span class="lb" data-page="12.76" data-line="12" id="l12.76.12">ㅤ</span>λειωθέντα καὶ κατὰ τοῦ ὀμφαλοῦ ἐπιτεθέντα. καὶ
<span class="lb" data-page="12.76" data-line="13" id="l12.76.13">ㅤ</span>ἄλλως δὲ διαφορητικόν ἐστι φάρμακον. ὁ δὲ καρπὸς αὐτοῦ,
<span class="lb" data-page="12.76" data-line="14" id="l12.76.14">ㅤ</span>τοῦτο δὴ ἐδώδιμον περσικὸν, ὑγρότερόν τ’ ἐστὶ καὶ ψυχρότερον
<span class="lb" data-page="12.76" data-line="15" id="l12.76.15">ㅤ</span>τὴν κρᾶσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.18" class="textpart section">
              <p>
<span class="lb" data-page="12.76" data-line="16" id="l12.76.16">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.18">ιη΄. Περὶ μηλέας Ἀρμενικῆς.</a> Μηλέα Ἀρμενική. ταύτης
<span class="lb" data-page="12.76" data-line="17" id="l12.76.17">ㅤ</span>ἐκλέλειπται τὸ παλαιὸν ὄνομα. καλοῦσι· γὰρ ἅπαντες
<span class="lb" data-page="12.76" data-line="18" id="l12.76.18">ㅤ</span>καὶ τὸν καρπὸν καὶ τὸ δένδρον πρεκόκκιον. ἔστι δὲ ὑγρός ﻿
<span class="pb" data-page="12.77" id="p12.77">ㅤ</span>
<span class="lb" data-page="12.77" data-line="1" id="l12.77.1">ㅤ</span>τε καὶ ψυχρὸς ὁ καρπὸς, ἄμφω κατὰ δευτέραν που μάλιστα
<span class="lb" data-page="12.77" data-line="2" id="l12.77.2">ㅤ</span>πεπονθὼς ἀπόστασιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.19" class="textpart section">
              <p>
<span class="lb" data-page="12.77" data-line="3" id="l12.77.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.19">ιθ΄. Περὶ μηλέας Μηδικῆς.</a> Μηλέα Μηδική. ταύτης ὁ
<span class="lb" data-page="12.77" data-line="4" id="l12.77.4">ㅤ</span>καρπὸς ,οὐκέτι μῆλον Μηδικὸν, ἀλλὰ κιτρίον ὑπὸ πάντων
<span class="lb" data-page="12.77" data-line="5" id="l12.77.5">ㅤ</span>ὀνομάζεται, κατὰ μὲν τὸ σπέρμα τὴν ὀξεῖαν ποιότητα καὶ
<span class="lb" data-page="12.77" data-line="6" id="l12.77.6">ㅤ</span>ξηραντικὴν δύναμιν ἐπικρατοῦσαν ἔχον, ὡς τῆς τρίτης εἶναι
<span class="lb" data-page="12.77" data-line="7" id="l12.77.7">ㅤ</span>τάξεως ἀπὸ τῶν ξηραινόντων τε καὶ ψυχόντων· κατὰ δὲ τὸν
<span class="lb" data-page="12.77" data-line="8" id="l12.77.8">ㅤ</span>φλοιὸν ξηραινούσης κᾀνταῦθα μετείληφε κράσεως, ἀλλ’ οὐκ
<span class="lb" data-page="12.77" data-line="9" id="l12.77.9">ㅤ</span>ὀλίγον ἐχούσης τὸ δριμὺ, διὸ καὶ ξηραίνει τοῦτο κατὰ δευτέραν
<span class="lb" data-page="12.77" data-line="10" id="l12.77.10">ㅤ</span>ἀπόστασιν. οὐ μὴν ψυχρόν γ’ ἐστὶν, ἀλλ’ ἤτοι σύμμετρον
<span class="lb" data-page="12.77" data-line="11" id="l12.77.11">ㅤ</span>ἢ βραχύ τι κατωτέρω. ἡ δὲ σὰρξ αὐτοῦ παχύχυμός τέ
<span class="lb" data-page="12.77" data-line="12" id="l12.77.12">ㅤ</span>ἐστι καὶ φλεγματικὴ καὶ ψυχρά· αὐτὴ μὲν γὰρ ἐσθίεται καθάπερ
<span class="lb" data-page="12.77" data-line="13" id="l12.77.13">ㅤ</span>καὶ ὁ φλοιός. τὸ δὲ σπέρμα πᾶν ἄβρωτον, τό θ’ ὑγρὸν
<span class="lb" data-page="12.77" data-line="14" id="l12.77.14">ㅤ</span>καὶ ὀξῶδες, ὑπὲρ οὗ πρώτου διείλεγμαι καὶ ὁ ἐν αὐτῷ πυρὴν
<span class="lb" data-page="12.77" data-line="15" id="l12.77.15">ㅤ</span>εὑρισκόμενος, ὅσπερ ὄντως ἐστὶ σπέρμα, πικρὸς δ’ οὗτός
<span class="lb" data-page="12.77" data-line="16" id="l12.77.16">ㅤ</span>ἐστι καὶ δηλονότι διαφορητικὸς καὶ ξηραντικὸς κατὰ τὴν δευτέραν
<span class="lb" data-page="12.77" data-line="17" id="l12.77.17">ㅤ</span>που τάξιν ἀφεστηκὼς τῶν συμμέτρων. καὶ τὰ φύλλα
<span class="lb" data-page="12.77" data-line="18" id="l12.77.18">ㅤ</span>δὲ ξηραντικῆς τέ ἐστι καὶ διαφορητικῆς δυνάμεως.
</p>
            </section>
            <span class="pb" data-page="12.78" id="p12.78">ㅤ</span>
            <section id="urn:cts:greekLit:tlg0057.tlg075.1st1K-grc1:7.12.20" class="textpart section">
              <p>
<span class="lb" data-page="12.78" data-line="1" id="l12.78.1">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.20">κ΄. Περὶ μήου.</a> Μῆον. αἱ ῥίζαι τούτου χρήσιμοι, θερμαὶ
<span class="lb" data-page="12.78" data-line="2" id="l12.78.2">ㅤ</span>μὲν κατὰ τὴν τρίτην ἀπόστασιν ὑπάρχουσαι, ξηραὶ δὲ
<span class="lb" data-page="12.78" data-line="3" id="l12.78.3">ㅤ</span>κατὰ τὴν δευτέραν. διὰ τοῦτο γοῦν οὖρά τε κινῆσαι βουλόμενοι
<span class="lb" data-page="12.78" data-line="4" id="l12.78.4">ㅤ</span>καὶ καταμήνια προκαλέσασθαι, χρῶνται τῷ φαρμάκῳ.
<span class="lb" data-page="12.78" data-line="5" id="l12.78.5">ㅤ</span>κεφαλαλγές τ’ ἐστι πλεῖον λαμβανόμενον, ὡς ἂν ἐπὶ
<span class="lb" data-page="12.78" data-line="6" id="l12.78.6">ㅤ</span>πλέον ὑπάρχον θερμὸν ἢ ξηρόν. ὑγρότητα γὰρ ἀπεπτοτέραν
<span class="lb" data-page="12.78" data-line="7" id="l12.78.7">ㅤ</span>τε ἔτι καὶ φυσωδεστέραν ἡ ἐν αὐτῇ θερμότης ἀναφέρουσα
<span class="lb" data-page="12.78" data-line="8" id="l12.78.8">ㅤ</span>πρὸς τὴν κεφαλὴν, οὕτως αὐτὴν ἀδικεῖ.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.21" class="textpart section">
              <p>
<span class="lb" data-page="12.78" data-line="9" id="l12.78.9">ㅤ</span><span class="milestone ed2page" data-n="13.210" data-unit="ed2page" id="ed2page.13.210">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.21">κα΄. Περὶ μίλακος τραχείας.</a> Μῖλαξ ἡ τραχεῖα
<span class="lb" data-page="12.78" data-line="10" id="l12.78.10">ㅤ</span>κληματώδης ἐστὶν, ὡς ἑλίττεσθαι περὶ τὰ δένδρα πολυειδῶς
<span class="lb" data-page="12.78" data-line="11" id="l12.78.11">ㅤ</span>ἄνω καὶ κάτω. τὰ δὲ φύλλα καὶ γευσάμενα δριμύ τι
<span class="lb" data-page="12.78" data-line="12" id="l12.78.12">ㅤ</span>ἔχει καὶ ἄλλως χρώμενα θερμαίνει.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.22" class="textpart section">
              <p>
<span class="lb" data-page="12.78" data-line="13" id="l12.78.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.22">κβ΄. Περὶ μίλακος λείας.</a> Μῖλαξ ἡ λεία παραπλησία
<span class="lb" data-page="12.78" data-line="14" id="l12.78.14">ㅤ</span>πώς ἐστι τῇ προειρημένῃ κατὰ τὴν δύναμιν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.23" class="textpart section">
              <p>
<span class="lb" data-page="12.78" data-line="15" id="l12.78.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.23">κγ΄. Περὶ μορέας.</a> Μορέας ὁ καρπὸς ὁ μὲν πέπειρος
<span class="lb" data-page="12.78" data-line="16" id="l12.78.16">ㅤ</span>ὑπάγει γαστέρα, ὁ δ’ ἄωρος ξηρανθεὶς στεγνωτικὸν ἱκανῶς
<span class="lb" data-page="12.78" data-line="17" id="l12.78.17">ㅤ</span>γίνεται φάρμακον, ὥστε καὶ πρὸς δυσεντερίας ἁρμόττει
<span class="lb" data-page="12.78" data-line="18" id="l12.78.18">ㅤ</span>καὶ κοιλιακὰς διαθέσεις καὶ τὰς ἄλλας ὅσαι ῥοώδεις. κόπτεται
<span class="pb" data-page="12.79" id="p12.79">ㅤ</span>
<span class="lb" data-page="12.79" data-line="1" id="l12.79.1">ㅤ</span>δὲ καὶ τοῖς ὄψοις μίγνυται, καθάπερ καὶ ὁ τῆς ῥοῦ
<span class="lb" data-page="12.79" data-line="2" id="l12.79.2">ㅤ</span>καρπὸς, ἢ εἴ τις ἐθέλει δι’ ὕδατος ἢ οἴνου πίνεται. ὅτι δὲ
<span class="lb" data-page="12.79" data-line="3" id="l12.79.3">ㅤ</span>ὁ τῶν πεπείρων χυλὸς εἰς τὰ στοματικὰ φάρμακα χρήσιμος
<span class="lb" data-page="12.79" data-line="4" id="l12.79.4">ㅤ</span>ὑπάρχει διὰ τὴν συνοῦσαν αὐτῷ στύψιν, οὐδεὶς ἀγνοεῖ. καὶ
<span class="lb" data-page="12.79" data-line="5" id="l12.79.5">ㅤ</span>πρὸς ἄλλα δὲ δηλονότι πολλὰ τῶν κατὰ μέρος, ὅσα μετρίας
<span class="lb" data-page="12.79" data-line="6" id="l12.79.6">ㅤ</span>δεῖται στύψεως, ἁρμόττει. τὰ δ’ ἄωρα πρὸς τῇ στρυφνότητι
<span class="lb" data-page="12.79" data-line="7" id="l12.79.7">ㅤ</span>καὶ ὀξύτητος μετέχει. καὶ τὸ σύμπαν δένδρον ἐν ἅπασι τοῖς
<span class="lb" data-page="12.79" data-line="8" id="l12.79.8">ㅤ</span>αὐτοῦ μέρεσι μικτήν τινα δύναμιν ἔοικεν ἔχειν ἐξ ἐφεκτικῆς
<span class="lb" data-page="12.79" data-line="9" id="l12.79.9">ㅤ</span>τε καὶ καθαρτικῆς συγκείμενον. ἐπικρατεῖ δὲ ἐν μὲν τῷ φλοιῷ
<span class="lb" data-page="12.79" data-line="10" id="l12.79.10">ㅤ</span>τῆς ῥίζης ἡ καθαρτικὴ μετά τινος πικρότητος, ὥστε καὶ πλατεῖαν
<span class="lb" data-page="12.79" data-line="11" id="l12.79.11">ㅤ</span>ἕλμινθα κτείνει· ἐν δὲ τοῖς ἄλλοις μορίοις ἡ ἐφεκτικὴ.
<span class="lb" data-page="12.79" data-line="12" id="l12.79.12">ㅤ</span>κατὰ δὲ τὰ φύλλα καὶ τοὺς βλαστοὺς, μέση πως ἀμφοῖν
<span class="lb" data-page="12.79" data-line="13" id="l12.79.13">ㅤ</span>ἐστιν ἡ κρᾶσις.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.24" class="textpart section">
              <p>
<span class="lb" data-page="12.79" data-line="14" id="l12.79.14">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.24">κδ΄. Περὶ μυάγρου.</a> Μυάγρου τὸ σπέρμα λιπαρόν
<span class="lb" data-page="12.79" data-line="15" id="l12.79.15">ㅤ</span>ἐστιν, ὥστ’ εἰ καὶ θλασθείη, μεθείη ἐλαιῶδές τι δυνάμεως
<span class="lb" data-page="12.79" data-line="16" id="l12.79.16">ㅤ</span>ἐμπλαστικῆς ὑπάρχον.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.25" class="textpart section">
              <p>
<span class="lb" data-page="12.79" data-line="17" id="l12.79.17">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.25">κε΄. Περὶ μυκήτων.</a> Μύκης ψυχρὸν καὶ ὑγρὸν ἱκανῶς
<span class="lb" data-page="12.79" data-line="18" id="l12.79.18">ㅤ</span>φυτὸν, ὅθεν καὶ δηλητηρίου δυνάμεως ἐγγὺς ἥκει. καί
<span class="pb" data-page="12.80" id="p12.80">ㅤ</span>
<span class="lb" data-page="12.80" data-line="1" id="l12.80.1">ㅤ</span>τινές γε ἐξ αὐτῶν καὶ ἀναιροῦσι, καὶ μάλισθ’ ὅσοι τὴν φύσιν
<span class="lb" data-page="12.80" data-line="2" id="l12.80.2">ㅤ</span>ἐπίμικτον ἔχουσιν σηπεδονώδει τινὶ ποιότητι.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.26" class="textpart section">
              <p>
<span class="lb" data-page="12.80" data-line="3" id="l12.80.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.26">κστ΄. Περὶ μύλης.</a> Μύλης ἡ ῥίζα μικρῷ βολβῷ παραπλήσιος
<span class="lb" data-page="12.80" data-line="4" id="l12.80.4">ㅤ</span>ὑπάρχουσα συνακτικῆς ἐστι δυνάμεως, ὥστε καὶ
<span class="lb" data-page="12.80" data-line="5" id="l12.80.5">ㅤ</span>μετὰ αἰρίνου ἀλεύρου προστιθεμένην αὐτὴν ἀνεστομωμένην
<span class="lb" data-page="12.80" data-line="6" id="l12.80.6">ㅤ</span>μήτραν ἰᾶσθαί φησι Διοσκορίδης.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.27" class="textpart section">
              <p>
<span class="lb" data-page="12.80" data-line="7" id="l12.80.7">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.27">κζ΄. Περὶ μυὸς ὠτός.</a> Μυὸς ὠτίς. ἔνιοι δὲ μυὸς
<span class="lb" data-page="12.80" data-line="8" id="l12.80.8">ㅤ</span>ὦτα. ξηραίνει μὲν κατὰ τὴν δευτέραν τάξιν, θερμότητα δ’
<span class="lb" data-page="12.80" data-line="9" id="l12.80.9">ㅤ</span>οὐδεμίαν ἐπιφανῆ κέκτηται.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.28" class="textpart section">
              <p>
<span class="lb" data-page="12.80" data-line="10" id="l12.80.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.28">κη΄. Περὶ μυρίκης.</a> Μυρίκη ῥυπτικῆς καὶ τμητικῆς
<span class="lb" data-page="12.80" data-line="11" id="l12.80.11">ㅤ</span>ἐστι δυνάμεως, ἄνευ τοῦ ξηραίνειν ἐπιφανῶς, ἔχει δέ τινα καὶ
<span class="lb" data-page="12.80" data-line="12" id="l12.80.12">ㅤ</span>στύψιν. καὶ διὰ ταύτας τὰς ποιότητάς τε καὶ δυνάμεις
<span class="lb" data-page="12.80" data-line="13" id="l12.80.13">ㅤ</span>σπλῆνα μὲν ἱκανῶς ὀνίνησιν ἐσκιῤῥωμένον σὺν ὄξει, ἢ οἴνῳ
<span class="lb" data-page="12.80" data-line="14" id="l12.80.14">ㅤ</span>τῶν ῥιζῶν, ἢ τῶν ἀκρεμόνων, ἢ τῶν φύλλων ἀφεψομένων.
<span class="lb" data-page="12.80" data-line="15" id="l12.80.15">ㅤ</span>ἰᾶται <span class="milestone ed2page" data-n="13.211" data-unit="ed2page" id="ed2page.13.211">ㅤ</span>δὲ καὶ ὀδονταλγίας. ὁ καρπὸς δὲ καὶ ὁ φλοιὸς
<span class="lb" data-page="12.80" data-line="16" id="l12.80.16">ㅤ</span>οὐ βραχεῖαν στύψιν προσειλήφασιν, ὥστε καὶ κηκίδος ὀμφακίτιδος
<span class="lb" data-page="12.80" data-line="17" id="l12.80.17">ㅤ</span>ἐγγὺς ἥκειν, πλὴν ὅσῳ μὲν ἡ στρυφνότης ἐναργής
<span class="lb" data-page="12.80" data-line="18" id="l12.80.18">ㅤ</span>ἐστιν ἐν τῇ κηκίδι, τῷ δὲ καρπῷ τῆς μυρίκης ἡ κρᾶσις
<span class="pb" data-page="12.81" id="p12.81">ㅤ</span>
<span class="lb" data-page="12.81" data-line="1" id="l12.81.1">ㅤ</span>ἀνώμαλος. ἀναμέμικται γὰρ αὐτοῦ τῇ φύσει πολὺ τὸ ῥυπτικόν
<span class="lb" data-page="12.81" data-line="2" id="l12.81.2">ㅤ</span>τε καὶ λεπτομερὲς, ὃ μὲν οὐχ ὑπάρχει τῇ κηκίδι. χρήσασθαι
<span class="lb" data-page="12.81" data-line="3" id="l12.81.3">ㅤ</span>μέντοι τις αὐτῷ δύναται, μὴ παρούσης κηκίδος εἰς
<span class="lb" data-page="12.81" data-line="4" id="l12.81.4">ㅤ</span>ὅσα περ ἐκείνῃ, κατὰ τὰ αὐτὰ καὶ τῷ φλοιῷ. καὶ ἡ τέφρα
<span class="lb" data-page="12.81" data-line="5" id="l12.81.5">ㅤ</span>δὲ καυθείσης τῆς μυρίκης ξηραντικῆς ἱκανῶς γίνεται δυνάμεως,
<span class="lb" data-page="12.81" data-line="6" id="l12.81.6">ㅤ</span>ἐχούσης πλεῖστον μὲν τὸ ῥυπτικόν τε καὶ τμητικὸν,
<span class="lb" data-page="12.81" data-line="7" id="l12.81.7">ㅤ</span>ὀλίγον δὲ τὸ στυπτικόν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.29" class="textpart section">
              <p>
<span class="lb" data-page="12.81" data-line="8" id="l12.81.8">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.29">κθ΄. Περὶ μυριοφύλλου.</a> Μυριόφυλλον ξηραντικῆς
<span class="lb" data-page="12.81" data-line="9" id="l12.81.9">ㅤ</span>ἐστιν εἰς τοσοῦτο δυνάμεως ὡς κολλᾷν τραύματα.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.30" class="textpart section">
              <p>
<span class="lb" data-page="12.81" data-line="10" id="l12.81.10">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.30">λ΄. Περὶ μύῤῥιδος.</a> Μύῤῥις, ἔνιοι δὲ μύῤῥαν ὀνομάζουσιν,
<span class="lb" data-page="12.81" data-line="11" id="l12.81.11">ㅤ</span>εὐώδη καὶ γλυκεῖαν ἔχει τὴν ῥίζαν, ἐπιμηνίων τε κινητικὴ,
<span class="lb" data-page="12.81" data-line="12" id="l12.81.12">ㅤ</span>καὶ τῶν ἐκ θώρακος<span class="milestone ed1page" data-n="2.101" data-unit="ed1page" id="ed1page.2.101">ㅤ</span> καὶ πνεύμονος ἀνακαθαρτικὴ,
<span class="lb" data-page="12.81" data-line="13" id="l12.81.13">ㅤ</span>ὥστ’ εἴη ἂν ἐκ τῆς δευτέρας τῶν θερμαινόντων τάξεως,
<span class="lb" data-page="12.81" data-line="14" id="l12.81.14">ㅤ</span>ἔχουσά τι καὶ λεπτομερές.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.31" class="textpart section">
              <p>
<span class="lb" data-page="12.81" data-line="15" id="l12.81.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.31">λα΄. Περὶ μυῤῥίνης.</a> Μυῤῥίνη. ἐξ ἐναντίων καὶ τοῦτο
<span class="lb" data-page="12.81" data-line="16" id="l12.81.16">ㅤ</span>τὸ φυτὸν οὐσιῶν σύγκειται. ἐπικρατεῖ δ’ ὅμως ἐν αὐτῷ γεῶδες
<span class="lb" data-page="12.81" data-line="17" id="l12.81.17">ㅤ</span>ψυχρὸν, ἔχει δὲ καὶ λεπτομερὲς θερμὸν, ὅθεν ἰσχυρῶς ξηραίνει.
<span class="lb" data-page="12.81" data-line="18" id="l12.81.18">ㅤ</span>ἔστι δὲ καὶ τὰ φύλλα καὶ οἱ βλαστοὶ καὶ ὁ καρπὸς
<span class="pb" data-page="12.82" id="p12.82">ㅤ</span>
<span class="lb" data-page="12.82" data-line="1" id="l12.82.1">ㅤ</span>καὶ ὁ χυλὸς οὐ πολλῷ τινι διαφέροντα κατὰ τὴν στύψιν. ἡ
<span class="lb" data-page="12.82" data-line="2" id="l12.82.2">ㅤ</span>μέντοι τῷ στελέχει τε καὶ τοῖς κλάδοις αὐτοῖς ἐπίφυσις ὀχθώδης,
<span class="lb" data-page="12.82" data-line="3" id="l12.82.3">ㅤ</span>ἣν ἔνιοι μυρτάδα ὀνομάζουσιν, εἰς ὅσον δέ ἐστι ξηροτέρα
<span class="lb" data-page="12.82" data-line="4" id="l12.82.4">ㅤ</span>τῶν εἰρημένων, εἰς τοσοῦτο καὶ ξηραίνει καὶ στύφει σφοδρότερον.
<span class="lb" data-page="12.82" data-line="5" id="l12.82.5">ㅤ</span>ἀποτίθενται δ’ αὐτὴν ἔνιοι κόπτοντες, κᾄπειτ’ ἀναλαμβάνοντες
<span class="lb" data-page="12.82" data-line="6" id="l12.82.6">ㅤ</span>οἴνῳ καὶ τροχίσκους ἀναπλάττοντες. ἔστι δὲ καὶ
<span class="lb" data-page="12.82" data-line="7" id="l12.82.7">ㅤ</span>τὰ ξηρὰ φύλλα τῶν χλωρῶν ξηραντικώτερα, μέμικται γάρ τις
<span class="lb" data-page="12.82" data-line="8" id="l12.82.8">ㅤ</span>ὑγρότης δηλονότι τοῖς χλωροῖς. ὁ δὲ χυλὸς οὐκ ἐκ τῶν φύλλων
<span class="lb" data-page="12.82" data-line="9" id="l12.82.9">ㅤ</span>μόνον ἐκθλίβεται τῶν χλωρῶν, ἀλλὰ καὶ ἐκ τοῦ καρποῦ. στεγνωτικῆς
<span class="lb" data-page="12.82" data-line="10" id="l12.82.10">ㅤ</span>δ’ ἐστὶν ἅπαντα ταῦτα δυνάμεως, ἔξωθέν τε τοῦ
<span class="lb" data-page="12.82" data-line="11" id="l12.82.11">ㅤ</span>σώματος ἐπιτιθέμενα καὶ εἴσω λαμβανόμενα, διὰ τὸ μηδεμίαν
<span class="lb" data-page="12.82" data-line="12" id="l12.82.12">ㅤ</span>ἀναμεμιγμένην ἔχειν ἤδη δηλητήριον ἢ καθαρτικὴν οὐσίαν.
</p>
            </section>
            <section id="urn:cts:greekLit:tlg0057.tlg075.1st1K-grc1:7.12.32" class="textpart section">
              <p>
<span class="lb" data-page="12.82" data-line="13" id="l12.82.13">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:7.12.32">λβ΄. Περὶ μώλυος.</a> Μῶλυ. τινὲς τοῦτο πήγανον ἄγριον
<span class="lb" data-page="12.82" data-line="14" id="l12.82.14">ㅤ</span>ὀνομάζουσιν, ἔνιοι δὲ ἅρμολαν, Σύροι δὲ βησασὰν, ὥσπερ δὴ
<span class="lb" data-page="12.82" data-line="15" id="l12.82.15">ㅤ</span>καὶ οἱ Καππαδόκαι μῶλυ, διότι τῇ ῥίζῃ μέν ἐστι μέλαν, ἄνθος
<span class="lb" data-page="12.82" data-line="16" id="l12.82.16">ㅤ</span>δ’ ἔχει γαλακτῶδες. ἡ δύναμις δ’ αὐτοῦ λεπτομερής τ’ ἐστὶ καὶ
<span class="lb" data-page="12.82" data-line="17" id="l12.82.17">ㅤ</span>θερμὴ κατὰ τὴν τρίτην ἀπόστασιν, ὅθεν καὶ τέμνει τοὺς παχεῖς
<span class="lb" data-page="12.82" data-line="18" id="l12.82.18">ㅤ</span>καὶ γλίσχρους χυμοὺς καὶ διαφορεῖ καὶ ἐπ’ οὔρησιν προτρέπει.
</p>
            </section>
          </article>

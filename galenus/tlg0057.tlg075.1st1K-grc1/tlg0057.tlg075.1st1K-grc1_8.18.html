<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:8.18">
<span class="pb page1" data-page="12.117" id="p12.117"></span>
<span class="milestone ed1page page1" data-n="2.107" data-unit="ed1page" id="ed1page.2.107"></span>
<span class="milestone ed2page page1" data-n="13.226" data-unit="ed2page" id="ed2page.13.226"></span>
            <section id="urn:cts:greekLit:tlg0057.tlg075.1st1K-grc1:8.18.1" class="textpart section">
              <p>
<span class="lb" data-page="12.117" data-line="7" id="l12.117.7"></span><label class="head">α΄. Περὶ σαγαπηνοῦ.</label> Σαγαπηνὸν ὀπός
<span class="lb" data-page="12.117" data-line="8" id="l12.117.8"></span>ἐστι θερμὸς καὶ λεπτομερὴς, ὡσαύτως τοῖς ἄλλοις ὀποῖς.
<span class="lb" data-page="12.117" data-line="9" id="l12.117.9"></span>ἔχει δέ τι καὶ ῥυπτικὸν, ᾧ καὶ τὰς ἐν ὀφθαλμοῖς οὐλὰς
<span class="lb" data-page="12.117" data-line="10" id="l12.117.10"></span>ἀποκαθαίρει τε καὶ λεπτύνει. οὐ μὴν ἀλλὰ καὶ ὑποχύσεσι
<span class="lb" data-page="12.117" data-line="11" id="l12.117.11"></span>καὶ ἀμβλυωπίαις ταῖς διὰ πάχος ὑγρῶν γινομέναις ἀγαθόν
<span class="lb" data-page="12.117" data-line="12" id="l12.117.12"></span>ἐστι φάρμακον. αὐτὸ δὲ τὸ φυτὸν ἐξ οὗ γίνεται νάρθηκι
<span class="lb" data-page="12.117" data-line="13" id="l12.117.13"></span>παραπλήσιον ὑπάρχον ἀσθενές τε καὶ ἄχρηστόν ἐστιν, ὀνομάζεται
<span class="lb" data-page="12.117" data-line="14" id="l12.117.14"></span>δὲ δηλονότι πρότερον ἐκεῖνο σαγαπηνόν. ὁ γὰρ ὀπὸς
<span class="lb" data-page="12.117" data-line="15" id="l12.117.15"></span>αὐτοῦ καταχρωμένοις οὕτω προσαγορεύεται, καθάπερ καὶ
<span class="lb" data-page="12.117" data-line="16" id="l12.117.16"></span>ἄλλα πολλὰ δι’ ἐλλιποῦς λέξεως ὀνομάζομεν ἐκ καταχρήσεως.
<span class="lb" data-page="12.117" data-line="17" id="l12.117.17"></span>τελεώτερον γὰρ ἦν λέγειν αὐτὸν οὐ σαγαπηνὸν, ἀλλ’
<span class="lb" data-page="12.117" data-line="18" id="l12.117.18"></span>ὀπὸν σαγαπηνοῦ.
</p>
            </section>
            <span class="pb" data-page="12.118" id="p12.118"></span>
            <section id="urn:cts:greekLit:tlg0057.tlg075.1st1K-grc1:8.18.2" class="textpart section">
              <p>
<span class="lb" data-page="12.118" data-line="1" id="l12.118.1"></span><label class="head">β΄. Περὶ σαμψύχου.</label> Σάμψυχον λεπτομεροῦς ἐστι καὶ
<span class="lb" data-page="12.118" data-line="2" id="l12.118.2"></span>διαφορητικῆς δυνάμεως. ξηραίνει τε γὰρ καὶ θερμαίνει κατὰ
<span class="lb" data-page="12.118" data-line="3" id="l12.118.3"></span>τὴν τρίτην τάξιν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.3" class="textpart section">
              <p>
<span class="lb" data-page="12.118" data-line="4" id="l12.118.4"></span><label class="head">γ΄ Περὶ σαπρότητος τῶν ξύλων.</label> Σαπρότης ξύλων, καὶ
<span class="lb" data-page="12.118" data-line="5" id="l12.118.5"></span>μάλιστα ὅσα μετέχει στύψεώς τε ἅμα καὶ ῥύψεως, ὥσπερ καὶ
<span class="lb" data-page="12.118" data-line="6" id="l12.118.6"></span>ἡ πτελέα, καθαίρει καὶ ἀναπληροῖ τὰ ὑγρὰ τῶν ἑλκῶν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.4" class="textpart section">
              <p>
<span class="lb" data-page="12.118" data-line="7" id="l12.118.7"></span><span class="milestone ed1page" data-n="2.108" data-unit="ed1page" id="ed1page.2.108"></span><label class="head">δ΄. Περὶ σαρκοκόλλης.</label> Σαρκοκόλλα δάκρυόν
<span class="lb" data-page="12.118" data-line="8" id="l12.118.8"></span>ἐστι δένδρου περσικοῦ, μικτὴν ἔχουσα δύναμιν ἐξ ἐμπλαστικῆς
<span class="lb" data-page="12.118" data-line="9" id="l12.118.9"></span>τέ τινος οὐσίας καὶ βραχείας πικρᾶς, ὅθεν ἀδήκτως ξηραίνει
<span class="lb" data-page="12.118" data-line="10" id="l12.118.10"></span>καὶ διὰ τοῦτο τραύματα δύναται κολλᾷν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.5" class="textpart section">
              <p>
<span class="lb" data-page="12.118" data-line="11" id="l12.118.11"></span><label class="head">ε΄. Περὶ σατυρίου.</label> Σατύριον ἢ τρίφυλλον ὑγρόν ἐστι
<span class="lb" data-page="12.118" data-line="12" id="l12.118.12"></span>καὶ θερμὸν τὴν κρᾶσιν, διὸ καὶ γευόμενον φαίνεται γλυκύ.
<span class="lb" data-page="12.118" data-line="13" id="l12.118.13"></span>περιττωματικὴν μέντοι καὶ φυσώδη τὴν ὑγρότητα κέκτηται
<span class="lb" data-page="12.118" data-line="14" id="l12.118.14"></span>καὶ διὰ τοῦτο παρορμᾷ πρὸς ἀφροδίσια. ταῦτα δὲ καὶ ἡ ῥίζα
<span class="lb" data-page="12.118" data-line="15" id="l12.118.15"></span>τῆς βοτάνης δρᾷν πέφυκεν. ὡς δέ τινες γράφουσι, καὶ ὀπισθότονον
<span class="lb" data-page="12.118" data-line="16" id="l12.118.16"></span>ἰᾶται, μετ’ οἴνου μέλανος αὐστηροῦ πινόμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.6" class="textpart section">
              <p>
<span class="lb" data-page="12.118" data-line="17" id="l12.118.17"></span><label class="head">στ΄. Περὶ σελίνου.</label> Σέλινον εἰς τοσοῦτον θερμόν ἐστιν,
<span class="lb" data-page="12.118" data-line="18" id="l12.118.18"></span>ὡς οὖρά τε καὶ καταμήνια κινεῖν. ἔστι δὲ καὶ ἄφυσον καὶ
<span class="pb" data-page="12.119" id="p12.119"></span>
<span class="lb" data-page="12.119" data-line="1" id="l12.119.1"></span>μᾶλλον τῆς πόας τὸ σπέρμα. καὶ τοῦ ὀρεοσελίνου δὲ καὶ
<span class="lb" data-page="12.119" data-line="2" id="l12.119.2"></span>τοῦ ἱπποσελίνου παραπλήσιος ἡ δύναμις. ἀσθενέστερον δὲ
<span class="lb" data-page="12.119" data-line="3" id="l12.119.3"></span>τὸ ἱπποσέλινον, ὥσπερ ἰσχυρότερον τὸ ὀρεοσέλινον.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.7" class="textpart section">
              <p>
<span class="lb" data-page="12.119" data-line="4" id="l12.119.4"></span><label class="head">ζ΄. Περὶ σέρεως.</label> Σέρις ὑπόπικρόν ἐστι λάχανον καὶ
<span class="lb" data-page="12.119" data-line="5" id="l12.119.5"></span>μᾶλλον τὸ ἄγριον. ὅπερ καὶ δι’ αὐτὸ τοῦτο πικρίδα προσαγορεύουσιν
<span class="lb" data-page="12.119" data-line="6" id="l12.119.6"></span>ἔνιοι, τινὲς δὲ κιχώριον ὀνομάζουσιν. ἔστι δ’
<span class="lb" data-page="12.119" data-line="7" id="l12.119.7"></span>αὐτὴ ξηρᾶς μὲν καὶ ψυχρᾶς κράσεως ἀμφότερα κατὰ τὴν
<span class="lb" data-page="12.119" data-line="8" id="l12.119.8"></span>πρώτην ἀπόστασιν ἔχουσα. ἡ δ’ ἥμερος ἐπὶ μᾶλλον μὲν
<span class="lb" data-page="12.119" data-line="9" id="l12.119.9"></span>ψύχει τῆς ἀγρίας, ἐπιμιξίᾳ δὲ πολλῆς ὀθνίας ὑγρότητος
<span class="lb" data-page="12.119" data-line="10" id="l12.119.10"></span>ἀπόλλυσι τὸ ξηραίνειν. ἀμφότεραι δὲ μετέχουσι τῆς στυφούσης
<span class="lb" data-page="12.119" data-line="11" id="l12.119.11"></span>ποιότητος, ὥσπερ καὶ ἡ χονδρίλη· καὶ γὰρ αὐτὸ
<span class="lb" data-page="12.119" data-line="12" id="l12.119.12"></span>σέρεως εἶδός ἐστιν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.8" class="textpart section">
              <p>
<span class="lb" data-page="12.119" data-line="13" id="l12.119.13"></span><label class="head">η΄. Περὶ σερίφου.</label> Σέριφον. εἴρηται μὲν περὶ τούτου
<span class="lb" data-page="12.119" data-line="14" id="l12.119.14"></span>κατὰ τὸ ἕκτον βιβλίον ἐν τῷ περὶ ἀψινθίου λόγῳ. παραπλήσιον
<span class="lb" data-page="12.119" data-line="15" id="l12.119.15"></span>μὲν γάρ ἐστιν ἀψινθίῳ κατὰ τὴν ἰδέαν καὶ τὴν
<span class="lb" data-page="12.119" data-line="16" id="l12.119.16"></span>γεῦσιν, ὅμως μὴν διαλλάττει, κατὰ μὲν τὴν γεῦσιν τῷ μήθ’
<span class="lb" data-page="12.119" data-line="17" id="l12.119.17"></span>ὁμοίως ἐκείνῳ στύφειν καὶ μᾶλλον θερμαίνειν τε καὶ πικράζειν
<span class="lb" data-page="12.119" data-line="18" id="l12.119.18"></span>μετά τινος ἁλυκότητος· ἐν δὲ τῇ δυνάμει τῷ κακοστόμαχον
<span class="pb" data-page="12.120" id="p12.120"></span>
<span class="lb" data-page="12.120" data-line="1" id="l12.120.1"></span>εἶναι καὶ μᾶλλον ἀψινθίου κτείνειν ἕλμινθας, ἔξωθέν
<span class="lb" data-page="12.120" data-line="2" id="l12.120.2"></span>τε ἐπιτιθέμενον καὶ εἴσω τοῦ σώματος λαμβανόμενον. καὶ
<span class="lb" data-page="12.120" data-line="3" id="l12.120.3"></span>δὴ καὶ θερμαίνειν μὲν ἐκ τῆς δευτέρας τάξεως ἐπιτεταμένης
<span class="lb" data-page="12.120" data-line="4" id="l12.120.4"></span>θετέον αὐτὸ, ξηραίνειν δὲ κατὰ τὴν τρίτην.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.9" class="textpart section">
              <p>
<span class="lb" data-page="12.120" data-line="5" id="l12.120.5"></span><label class="head">θ΄. Περὶ σεσέλεως.</label> Σέσελι. καὶ ἡ ῥίζα μὲν, ἔτι δὲ
<span class="lb" data-page="12.120" data-line="6" id="l12.120.6"></span>καὶ ὁ καρπὸς τῶν θερμαινόντων εἰς τοσοῦτόν ἐστιν ὡς
<span class="lb" data-page="12.120" data-line="7" id="l12.120.7"></span>ἱκανῶς οὐρητικὸν ὑπάρχειν φάρμακον. ἔστι δὲ καὶ λεπτομερὲς,
<span class="lb" data-page="12.120" data-line="8" id="l12.120.8"></span>ὡς καὶ πρὸς ἐπιληψίας τε καὶ ὀρθοπνοίας ἁρμόττειν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.10" class="textpart section">
              <p>
<span class="lb" data-page="12.120" data-line="9" id="l12.120.9"></span><label class="head">ι΄. Περὶ σησάμου.</label> Σήσαμον οὐκ ὀλίγον ἔχει τὸ γλίσχρον
<span class="lb" data-page="12.120" data-line="10" id="l12.120.10"></span>ἐν αὑτῷ καὶ λιπαρὸν, ὅθεν ἐμπλαστικόν τ’ ἐστὶν ἅμα
<span class="lb" data-page="12.120" data-line="11" id="l12.120.11"></span>καὶ μαλακτικὸν καὶ μετρίως θερμόν. τῆς δ’ αὐτῆς δυνάμεώς
<span class="lb" data-page="12.120" data-line="12" id="l12.120.12"></span>ἐστι καὶ τὸ ἔλαιον τὸ ἐξ αὐτοῦ. καὶ τῆς πόας δὲ τὸ ἀφέψημα
<span class="lb" data-page="12.120" data-line="13" id="l12.120.13"></span>παραπλησίας ἐστὶ δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.11" class="textpart section">
              <p>
<span class="lb" data-page="12.120" data-line="14" id="l12.120.14"></span><label class="head">ια΄. Περὶ σησαμοειδοῦς.</label> Σηταμοειδὲς τὸ μέγα, ὅπερ
<span class="lb" data-page="12.120" data-line="15" id="l12.120.15"></span>καὶ Ἀντικυρικὸς ἐλλέβορος ὠνόμασται διὰ τὸ καθαίρειν
<span class="lb" data-page="12.120" data-line="16" id="l12.120.16"></span>αὐτοῦ τὸ σπέρμα παραπλησίως ἐλλεβόρῳ. τοῦτο καὶ τῇ
<span class="lb" data-page="12.120" data-line="17" id="l12.120.17"></span>ἄλλῃ δυνάμει παραπλήσιόν ἐστιν ἐλλεβόρῳ. καὶ μέντοι καὶ
<span class="lb" data-page="12.120" data-line="18" id="l12.120.18"></span>κατὰ τὸ ῥύπτειν τε καὶ θερμαίνειν καὶ ξηραίνειν ὅμοιον
<span class="lb" data-page="12.120" data-line="19" id="l12.120.19"></span>ἐκείνῳ τὴν δύναμίν ἐστιν.
</p>
            </section>
            <span class="pb" data-page="12.121" id="p12.121"></span>
            <section id="urn:cts:greekLit:tlg0057.tlg075.1st1K-grc1:8.18.12" class="textpart section">
              <p>
<span class="lb" data-page="12.121" data-line="1" id="l12.121.1"></span><label class="head">ιβ΄. Περὶ σησαμοειδοῦς τοῦ λευκοῦ.</label> Σησαμοειδοῦς τοῦ
<span class="lb" data-page="12.121" data-line="2" id="l12.121.2"></span>λευκοῦ τὸ σπέρμα μετέχει μέν τινος καὶ δριμείας ποιότητος.
<span class="lb" data-page="12.121" data-line="3" id="l12.121.3"></span>πικρὸν δ’ ἱκανῶς ἐστι. θερμαίνει τοιγαροῦν καὶ ῥήσσει καὶ
<span class="lb" data-page="12.121" data-line="4" id="l12.121.4"></span>ῥύπτει.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.13" class="textpart section">
              <p>
<span class="lb" data-page="12.121" data-line="5" id="l12.121.5"></span><label class="head">ιγ΄. Περὶ σιδηρίτιδος.</label> Σιδηρῖτις ἔχει μέν τι καὶ ῥυπτικὸν,
<span class="lb" data-page="12.121" data-line="6" id="l12.121.6"></span>ἀλλὰ τό γε πλέον αὐτῆς ὑγρόν ἐστι καὶ μετρίως
<span class="lb" data-page="12.121" data-line="7" id="l12.121.7"></span>ψυχρὸν, ὀλίγης δέ τινος μετείληφε στύψεως, ὅθεν ἀφλέγμαντός
<span class="lb" data-page="12.121" data-line="8" id="l12.121.8"></span>τ’ ἐστὶ καὶ κολλητικός. καλοῦσι δ’ ἔνιοι καὶ τὴν Ἀχίλλειον
<span class="lb" data-page="12.121" data-line="9" id="l12.121.9"></span>σιδηρῖτιν ἐμφερῆ μὲν τῇ <span class="milestone ed2page" data-n="13.228" data-unit="ed2page" id="ed2page.13.228"></span>προειρημένῃ κατὰ τὴν
<span class="lb" data-page="12.121" data-line="10" id="l12.121.10"></span>δύναμιν οὖσαν, εἴς γε τὰ νῦν εἰρημένα, πλεονεκτούσης δ’
<span class="lb" data-page="12.121" data-line="11" id="l12.121.11"></span>αὐτῆς τῇ στύψει. διὸ καὶ πρὸς αἱμοῤῥαγίας τε καὶ δυσεντερίας
<span class="lb" data-page="12.121" data-line="12" id="l12.121.12"></span>καὶ τοὺς γυναικείους ἁρμόττει ῥοῦς.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.14" class="textpart section">
              <p>
<span class="lb" data-page="12.121" data-line="13" id="l12.121.13"></span><label class="head">ιδ΄. Περὶ σικύου ἐδωδίμου.</label> Σίκυος ἐδώδιμος ὁ μὲν
<span class="lb" data-page="12.121" data-line="14" id="l12.121.14"></span>ἤδη πέπων λεπτομερεστέρας ἐστὶν οὐσίας, ὁ δὲ μὴ τοιοῦτος
<span class="lb" data-page="12.121" data-line="15" id="l12.121.15"></span>παχυμερεστέρας. οὐ μὴν ἀλλὰ καὶ ῥυπτικῆς τε καὶ τμητικῆς
<span class="lb" data-page="12.121" data-line="16" id="l12.121.16"></span>μετειλήφασι δυνάμεως, ὅθεν οὐρητικοί τ’ εἰσὶ καὶ λαμπρύνουσι
<span class="lb" data-page="12.121" data-line="17" id="l12.121.17"></span>τὸ σῶμα, καὶ μᾶλλον εἰ ξηράνας τις τὸ σπέρμα, κᾄπειτα
<span class="lb" data-page="12.121" data-line="18" id="l12.121.18"></span>κόψας τε καὶ σήσας ῥύμματι χρῷτο. κρατεῖ δ’ ἐν αὐτοῖς
<span class="pb" data-page="12.122" id="p12.122"></span>
<span class="lb" data-page="12.122" data-line="1" id="l12.122.1"></span>ὑγρὰ καὶ ψυχρὰ κρᾶσις, οὐ μὴν ἰσχυρῶς, ἀλλ’ ὡς ἐν τῇ
<span class="lb" data-page="12.122" data-line="2" id="l12.122.2"></span>δευτέρᾳ που τάξει τίθεται. εἰ μέντοι τις τὸ σπέρμα ξηραίνειεν
<span class="lb" data-page="12.122" data-line="3" id="l12.122.3"></span>ἢ τὴν ῥίζαν, οὐκέτ’ οὐδὲ τῆς ὑγρᾶς ἐστι φύσεως, ἀλλ’
<span class="lb" data-page="12.122" data-line="4" id="l12.122.4"></span>ἤδη τῆς ξηραινούσης κατὰ τὴν πρώτην που τάξιν, ἢ καὶ
<span class="lb" data-page="12.122" data-line="5" id="l12.122.5"></span>τὴν δευτέραν ἀρχομένην. ἔστι δὲ καὶ τὸ ῥυπτικὸν ἐν τούτοις
<span class="lb" data-page="12.122" data-line="6" id="l12.122.6"></span>πλέον ἢ ἐν τῇ σαρκὶ τοῦ καρποῦ.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.15" class="textpart section">
              <p>
<span class="lb" data-page="12.122" data-line="7" id="l12.122.7"></span><label class="head">ιε΄. Περὶ σικύου ἀγρίου.</label> Σικύου ἀγρίου καὶ ὁ τοῦ
<span class="lb" data-page="12.122" data-line="8" id="l12.122.8"></span>καρποῦ χυλὸς, ὃν ἐλατήριον ὀνομάζουσιν, οὐχ ἥκιστα δὲ καὶ
<span class="lb" data-page="12.122" data-line="9" id="l12.122.9"></span>ὁ τῆς ῥίζης τε καὶ τῶν φύλλων, ἐπιτήδειοι τυγχάνουσιν ὄντες
<span class="lb" data-page="12.122" data-line="10" id="l12.122.10"></span>εἰς τὰς ἰάσεις. τὸ μὲν οὖν ἐλατήριον ἔμμηνα προκαλεῖται
<span class="lb" data-page="12.122" data-line="11" id="l12.122.11"></span>καὶ τὰ κυούμενα διαφθείρει προστιθέμενον, ὥσπερ καὶ
<span class="lb" data-page="12.122" data-line="12" id="l12.122.12"></span>τὰ ἄλλα τὰ πικρά τε ἅμα καὶ λεπτομερῆ, μάλιστα εἰ καὶ
<span class="lb" data-page="12.122" data-line="13" id="l12.122.13"></span>θερμότητός τινος μετέχει, καθάπερ οὖν καὶ τὸ ἐλατήριον.
<span class="lb" data-page="12.122" data-line="14" id="l12.122.14"></span>ἄκρως μὲν γάρ ἐστι πικρὸν, ἐπ’ ὀλίγον δὲ θερμὸν, ὡς ἐκ τῆς
<span class="lb" data-page="12.122" data-line="15" id="l12.122.15"></span>δευτέρας τάξεως εἶναι κατὰ θερμότητα. εὐθὺς δὲ τὸ τοιοῦτον
<span class="lb" data-page="12.122" data-line="16" id="l12.122.16"></span>καὶ διαφορητικῆς ἐστι δυνάμεως· οὕτω γοῦν αὐτῷ καὶ
<span class="lb" data-page="12.122" data-line="17" id="l12.122.17"></span>συναγχικοὺς διαχρίουσιν ἔνιοι μετὰ μέλιτος, ἢ ἐλαίου παλαιοῦ.
<span class="lb" data-page="12.122" data-line="18" id="l12.122.18"></span>ἀγαθὸν δὲ καὶ τοῖς ἰκτερικοῖς ἐγχεόμενον μετὰ γάλακτος
<span class="lb" data-page="12.122" data-line="19" id="l12.122.19"></span>ταῖς ῥισίν. οὕτω δὲ χρώμενον καὶ κεφαλαλγίας ἰᾶται. ﻿
<span class="pb" data-page="12.123" id="p12.123"></span>
<span class="lb" data-page="12.123" data-line="1" id="l12.123.1"></span>τὸ μὲν οὖν ἐλατήριον τοιοῦτον, ὁ δὲ τῆς ῥίζης χυλὸς, ὥσπερ
<span class="lb" data-page="12.123" data-line="2" id="l12.123.2"></span>γε καὶ ὁ τῶν φύλλων, ὅμοιοι μὲν ἐλατηρίῳ τὴν δύναμιν,
<span class="lb" data-page="12.123" data-line="3" id="l12.123.3"></span>ἀσθενέστεροι δέ. καὶ αὐτὴ δὲ ἡ ῥίζα παραπλησίας ἐστὶ δυνάμεως.
<span class="lb" data-page="12.123" data-line="4" id="l12.123.4"></span>καὶ γὰρ ῥύπτει καὶ διαφορεῖ καὶ μαλάττει, ξηραντικώτερος
<span class="lb" data-page="12.123" data-line="5" id="l12.123.5"></span>δ’ αὐτῆς ἐστιν ὁ φλοιός.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.16" class="textpart section">
              <p>
<span class="lb" data-page="12.123" data-line="6" id="l12.123.6"></span><span class="milestone ed1page" data-n="2.109" data-unit="ed1page" id="ed1page.2.109"></span><label class="head">ιστ΄. Περὶ σιλφίου.</label> Σιλφίου θερμότατος μέν
<span class="lb" data-page="12.123" data-line="7" id="l12.123.7"></span>ἐστιν ὁ ὀπὸς, οὐ μὴν ἀλλὰ καὶ τὰ φύλλα καὶ ὁ καυλὸς καὶ
<span class="lb" data-page="12.123" data-line="8" id="l12.123.8"></span>ἡ ῥίζα θερμαίνει γενναίως. ἔστι δὲ φυσωδεστέρας οὐσίας
<span class="lb" data-page="12.123" data-line="9" id="l12.123.9"></span>ἅπαντα καὶ κατὰ τοῦτο δύσπεπτα. ἔξωθεν μέντοι κατὰ τοῦ
<span class="lb" data-page="12.123" data-line="10" id="l12.123.10"></span>σώματος ἐπιτιθέμενα δραστηριωδέστερα, καὶ μάλιστα πάντων
<span class="lb" data-page="12.123" data-line="11" id="l12.123.11"></span>ὁ ὀπὸς ἑλκτικῆς ἱκανῶς ὑπάρχων δυνάμεως. καὶ μὲν
<span class="lb" data-page="12.123" data-line="12" id="l12.123.12"></span>δὴ καὶ καθαιρετικὸν καὶ ἀποτηκτικόν τι ἔχει διὰ τὴν προειρημένην
<span class="lb" data-page="12.123" data-line="13" id="l12.123.13"></span>αὐτοῦ κρᾶσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.17" class="textpart section">
              <p>
<span class="lb" data-page="12.123" data-line="14" id="l12.123.14"></span><label class="head">ιζ΄. Περὶ σίσωνος.</label> Σίσων θερμὸς καὶ ὑπόπικρός ἐστι
<span class="lb" data-page="12.123" data-line="15" id="l12.123.15"></span>τὴν γεῦσιν. ὅθεν οὐρητικός τ’ ἐστὶ καὶ πεπτικὸς, ἐμμήνων
<span class="lb" data-page="12.123" data-line="16" id="l12.123.16"></span>τε προκλητικὸς ἐκφρακτικός τε τῶν κατὰ τὰ σπλάγχνα πασῶν
<span class="lb" data-page="12.123" data-line="17" id="l12.123.17"></span>ἐμφράξεων.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.18" class="textpart section">
              <p>
<span class="lb" data-page="12.123" data-line="18" id="l12.123.18"></span><label class="head">ιη΄. Περὶ σίου.</label> Σίον, εἰς ὅσον ἀρωματίζει πως κατὰ
<span class="lb" data-page="12.123" data-line="19" id="l12.123.19"></span>τὴν γεῦσιν, εἰς τοσοῦτον καὶ θερμαινούσης πως μετείληφε
<span class="pb" data-page="12.124" id="p12.124"></span>
<span class="lb" data-page="12.124" data-line="1" id="l12.124.1"></span>δυνάμεως. ἔστι δὲ διαφορητικόν τε καὶ διουρητικὸν καὶ λίθων
<span class="lb" data-page="12.124" data-line="2" id="l12.124.2"></span>τῶν ἐν νεφροῖς θρυπτικὸν καὶ ἐμμήνων ἀγωγόν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.19" class="textpart section">
              <p>
<span class="lb" data-page="12.124" data-line="3" id="l12.124.3"></span><span class="milestone ed2page" data-n="13.229" data-unit="ed2page" id="ed2page.13.229"></span><label class="head">ιθ΄. Περὶ σισάρου ῥίζης.</label> Σισάρου ἡ ῥίζα
<span class="lb" data-page="12.124" data-line="4" id="l12.124.4"></span>ἑφθεῖσα εὐστόμαχός τέ ἐστι καὶ οὐρητικὴ, θερμαίνουσα κατὰ
<span class="lb" data-page="12.124" data-line="5" id="l12.124.5"></span>τὴν δευτέραν τάξιν, ἔχουσα δέ τι καὶ πικρότητος καί τι
<span class="lb" data-page="12.124" data-line="6" id="l12.124.6"></span>στύψεως βραχείας.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.20" class="textpart section">
              <p>
<span class="lb" data-page="12.124" data-line="7" id="l12.124.7"></span><label class="head">κ΄. Περὶ σισυμβρίου.</label> Σισύμβριον λεπτομεροῦς διαφορητικῆς,
<span class="lb" data-page="12.124" data-line="8" id="l12.124.8"></span>θερμαινούσης καὶ ξηραινούσης κατὰ τὴν τρίτην τάξιν
<span class="lb" data-page="12.124" data-line="9" id="l12.124.9"></span>ἐστὶ δυνάμεώς τε καὶ κράσεως. καὶ τὸ σπέρμα δ’ αὐτοῦ
<span class="lb" data-page="12.124" data-line="10" id="l12.124.10"></span>λεπτομερές τε καὶ θερμόν ἐστιν, ὅθεν σὺν οἴνῳ τινὲς αὐτὴν
<span class="lb" data-page="12.124" data-line="11" id="l12.124.11"></span>διδόασι τοῖς τε λύζουσιν καὶ τοῖς στροφουμένοις.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.21" class="textpart section">
              <p>
<span class="lb" data-page="12.124" data-line="12" id="l12.124.12"></span><label class="head">κα΄. Περὶ σισυμβρίου.</label> Σισύμβριον, ὅπερ ἔνιοι καρδαμίνην
<span class="lb" data-page="12.124" data-line="13" id="l12.124.13"></span>ὀνομάζουσιν, ἐπειδὴ καρδαμώμου τι παραπλήσιον
<span class="lb" data-page="12.124" data-line="14" id="l12.124.14"></span>ἔχει κατὰ τὴν γεῦσιν, ὅταν μὲν ξηρὸν ᾖ, τῆς τρίτης ἐστὶ
<span class="lb" data-page="12.124" data-line="15" id="l12.124.15"></span>τάξεως τῶν ξηραινόντων τε ἅμα καὶ θερμαινόντων, ὅταν
<span class="lb" data-page="12.124" data-line="16" id="l12.124.16"></span>δ’ ὑγρόν τε καὶ χλωρὸν, τῆς δευτέρας.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.22" class="textpart section">
              <p>
<span class="lb" data-page="12.124" data-line="17" id="l12.124.17"></span><label class="head">κβ΄. Περὶ σκάνδικος.</label> Σκάνδιξ τῶν ἀγρίων ἐστὶ λαχάνων,
<span class="lb" data-page="12.124" data-line="18" id="l12.124.18"></span>ὑπόδριμύ τε καὶ πικρὸν, ὡς εἶναι ἐν τῷ ξηραίνειν τε
<span class="pb" data-page="12.125" id="p12.125"></span>
<span class="lb" data-page="12.125" data-line="1" id="l12.125.1"></span>καὶ τῷ θερμαίνειν ἤτοι τῆς δευτέρας τάξεως ἐπιτεταμένης ἢ
<span class="lb" data-page="12.125" data-line="2" id="l12.125.2"></span>τρίτης ἀρχομένης. οὐρητικὸν δ’ ἱκανῶς ἐστι καὶ τῶν σπλάγχνων
<span class="lb" data-page="12.125" data-line="3" id="l12.125.3"></span>ἐκφρακτικὸν, ἐκ τῶν εἰρημένων ποιοτήτων συγκείμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.23" class="textpart section">
              <p>
<span class="lb" data-page="12.125" data-line="4" id="l12.125.4"></span><label class="head">κγ΄. Περὶ σκίλλας</label> Σκίλλα τμητικῆς ἱκανῶς ἐστι δυνάμεως,
<span class="lb" data-page="12.125" data-line="5" id="l12.125.5"></span>οὐ μὴν ἰσχυρῶς γε θερμῆς, ἀλλὰ κατά γε τοῦτο
<span class="lb" data-page="12.125" data-line="6" id="l12.125.6"></span>θείη ἄν τις αὐτὴν ἐν τῇ δευτέρᾳ τάξει τῶν θερμαινόντων.
<span class="lb" data-page="12.125" data-line="7" id="l12.125.7"></span>ἄμεινον δ’ ὀπτῶντας ἢ ἑψοῦντας λαμβάνειν· ἐκλύεται γὰρ
<span class="lb" data-page="12.125" data-line="8" id="l12.125.8"></span>οὕτως αὐτῆς τὸ σφοδρὸν τῆς δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.24" class="textpart section">
              <p>
<span class="lb" data-page="12.125" data-line="9" id="l12.125.9"></span><label class="head">κδ΄. Περὶ σκολύμου ῥίζης.</label> Σκολύμου ἡ ῥίζα πλῆθος
<span class="lb" data-page="12.125" data-line="10" id="l12.125.10"></span>οὔρων ἄγει δυσωδῶν, εἴ τις αὐτὴν ἐν οἴνῳ καθεψήσας πίνοι.
<span class="lb" data-page="12.125" data-line="11" id="l12.125.11"></span>καὶ διὰ τοῦτο καὶ τὰς δυσωδίας ἰᾶται τῶν τε μασχαλῶν
<span class="lb" data-page="12.125" data-line="12" id="l12.125.12"></span>καὶ ὅλου τοῦ σώματος. τοῦτο μὲν οὖν ὡς καθαρτικῷ τοιούτου
<span class="lb" data-page="12.125" data-line="13" id="l12.125.13"></span>χυμοῦ τῷ φαρμάκῳ καθ’ ὅλην ὑπάρχει τὴν οὐσίαν.
<span class="lb" data-page="12.125" data-line="14" id="l12.125.14"></span>ἡ δὲ κατὰ τὰς ποιότητας ἐνέργεια θερμὸν μὲν κατὰ τὴν
<span class="lb" data-page="12.125" data-line="15" id="l12.125.15"></span>δευτέραν τάξιν ἤδη πληρουμένην ἢ τρίτην ἀρχομένην ἐνδείκνυται
<span class="lb" data-page="12.125" data-line="16" id="l12.125.16"></span>τὸ φάρμακον, ξηρὸν δὲ κατὰ τὴν δευτέραν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.25" class="textpart section">
              <p>
<span class="lb" data-page="12.125" data-line="17" id="l12.125.17"></span><label class="head">κε΄. Περὶ σκορδίου.</label> Σκόρδιον. ἐκ πολυειδῶν τοῦτο
<span class="lb" data-page="12.125" data-line="18" id="l12.125.18"></span>καὶ χυμῶν καὶ δυνάμεων σύγκειται. καὶ γὰρ καὶ πικρὸν ἔχει
<span class="pb" data-page="12.126" id="p12.126"></span>
<span class="lb" data-page="12.126" data-line="1" id="l12.126.1"></span>τι καὶ στρυφνὸν καὶ δριμὺ, καὶ μάλιστά γε σκορόδῳ προσέοικεν
<span class="lb" data-page="12.126" data-line="2" id="l12.126.2"></span>αὐτοῦ τὸ δριμὺ, ὅθεν, οἶμαι, καὶ τὴν προσηγορίαν
<span class="lb" data-page="12.126" data-line="3" id="l12.126.3"></span>ἀπηνέγκατο. διακαθαίρει τοιγαροῦν ἅμα καὶ θερμαίνει τὰ
<span class="lb" data-page="12.126" data-line="4" id="l12.126.4"></span>σπλάγχνα καὶ καταμήνια καὶ οὖρα κινεῖ καὶ σπάσματα καὶ
<span class="lb" data-page="12.126" data-line="5" id="l12.126.5"></span>ῥήγματα καὶ πλευρῶν ἀλγήματα κατ’ ἔμφραξιν καὶ ψύξιν
<span class="lb" data-page="12.126" data-line="6" id="l12.126.6"></span>ἰᾶται πινόμενον, κολλᾷ μὲν τὰ μεγάλα τραύματα χλωρὸν
<span class="lb" data-page="12.126" data-line="7" id="l12.126.7"></span>ἐπιπλασσόμενον, ἀνακαθαίρει δὲ τὰ ῥυπαρὰ, καὶ εἰς οὐλὴν
<span class="lb" data-page="12.126" data-line="8" id="l12.126.8"></span>ἄγει τὰ κακοήθη ξηρὸν ἐπιπασσόμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.26" class="textpart section">
              <p>
<span class="lb" data-page="12.126" data-line="9" id="l12.126.9"></span><span class="milestone ed2page" data-n="13.230" data-unit="ed2page" id="ed2page.13.230"></span><label class="head">κστ΄. Περὶ σκορόδου.</label> Σκόροδον ξηραίνει καὶ
<span class="lb" data-page="12.126" data-line="10" id="l12.126.10"></span>θερμαίνει κατὰ τὴν τετάρτην ἀπόστασιν. τὸ δ’ ὀφιοσκόροδον
<span class="lb" data-page="12.126" data-line="11" id="l12.126.11"></span>ὀνομαζόμενον ἄγριόν ἐστι σκόροδον ἰσχυρότερον τοῦ
<span class="lb" data-page="12.126" data-line="12" id="l12.126.12"></span>ἡμέρου, ὥσπερ καὶ τὰ ἄλλα τὰ ἄγρια.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.27" class="textpart section">
              <p>
<span class="lb" data-page="12.126" data-line="13" id="l12.126.13"></span><label class="head">κζ΄. Περὶ σκορδοπράσου.</label> Σκορδόπρασον ὥσπερ ἐν τῇ
<span class="lb" data-page="12.126" data-line="14" id="l12.126.14"></span>γεύσει τε καὶ τῇ ὀσμῇ μικτὴν σκόρδου τε καὶ πράσου κέκτηται
<span class="lb" data-page="12.126" data-line="15" id="l12.126.15"></span>ποιότητα, κατὰ τὸν αὐτὸν τρόπον κᾀν τῇ δυνάμει.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.28" class="textpart section">
              <p>
<span class="lb" data-page="12.126" data-line="16" id="l12.126.16"></span><label class="head">κη΄. Περὶ σκορπιοειδοῦς.</label> Σκορπιοειδὲς θερμαίνει μὲν
<span class="lb" data-page="12.126" data-line="17" id="l12.126.17"></span>κατὰ τὴν τρίτην τάξιν, ξηραίνει δὲ κατὰ τὴν δευτέραν.
</p>
            </section>
            <span class="pb" data-page="12.127" id="p12.127"></span>
            <section id="urn:cts:greekLit:tlg0057.tlg075.1st1K-grc1:8.18.29" class="textpart section">
              <p>
<span class="lb" data-page="12.127" data-line="1" id="l12.127.1"></span><label class="head">κθ΄. Περὶ σμίλακος.</label> Σμῖλαξ ἢ τάξος δένδρον ἐστὶ
<span class="lb" data-page="12.127" data-line="2" id="l12.127.2"></span>δηλητηρίου δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.30" class="textpart section">
              <p>
<span class="lb" data-page="12.127" data-line="3" id="l12.127.3"></span><label class="head">λ΄. Περὶ σμύρνης.</label> Σμύρνα τῆς δευτέρας ἐστὶ τάξεως
<span class="lb" data-page="12.127" data-line="4" id="l12.127.4"></span>τῶν θερμαινόντων τε καὶ ξηραινόντων. ἐπιπλαττομένη γοῦν
<span class="lb" data-page="12.127" data-line="5" id="l12.127.5"></span>τοῖς ἐν κεφαλῇ τραύμασιν κολλᾷν αὐτὰ δύναται. μετέχει δὲ
<span class="lb" data-page="12.127" data-line="6" id="l12.127.6"></span>καὶ πικρότητος οὐκ ὀλίγης, δι’ ἣν ἔμβρυα καὶ ἕλμινθας
<span class="lb" data-page="12.127" data-line="7" id="l12.127.7"></span>κτείνει τε καὶ ἐκβάλλει. ὑπάρχει δ’ αὐτῇ καὶ τὸ ῥυπτικὸν
<span class="lb" data-page="12.127" data-line="8" id="l12.127.8"></span>ἐντεῦθεν. οὕτω γοῦν καὶ ταῖς ὀφθαλμικαῖς μίγνυται δυνάμεσιν,
<span class="lb" data-page="12.127" data-line="9" id="l12.127.9"></span>ὅσαι πρὸς ἕλκη καὶ οὐλὰς παχείας συντίθενται. κατὰ
<span class="lb" data-page="12.127" data-line="10" id="l12.127.10"></span>δὲ τὴν αὐτὴν αἰτίαν ἐπιμίγνυται τοῖς πρὸς βῆχα χρονίαν
<span class="lb" data-page="12.127" data-line="11" id="l12.127.11"></span>καὶ ἆσθμα διδομένοις φαρμάκοις, οὐ μὴν τραχύνει γε τὴν
<span class="lb" data-page="12.127" data-line="12" id="l12.127.12"></span>ἀρτηρίαν ὡς ἔνια τῶν ῥυπτόντων, ἀλλ’ οὕτως ἔχει μετρίαν
<span class="lb" data-page="12.127" data-line="13" id="l12.127.13"></span>τὴν ῥύψιν, ὥστ’ ἔνιοι καὶ τοῖς ἀρτηριακοῖς ὀνομαζομένοις
<span class="lb" data-page="12.127" data-line="14" id="l12.127.14"></span>φαρμάκοις μιγνύουσιν αὐτὴν ὡς θερμαῖνόν τε καὶ ξηραῖνον
<span class="lb" data-page="12.127" data-line="15" id="l12.127.15"></span>αὐτάρκως φάρμακον, οὐδὲν εὐλαβούμενοι· τὴν ἐκ τῆς πικρότητος
<span class="lb" data-page="12.127" data-line="16" id="l12.127.16"></span>ῥύψιν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.31" class="textpart section">
              <p>
<span class="lb" data-page="12.127" data-line="17" id="l12.127.17"></span><label class="head">λα΄. Περὶ σμύρνης βοϊκῆς.</label> Σμύρνα βοϊκὴ δύναμιν ἔχει
<span class="lb" data-page="12.127" data-line="18" id="l12.127.18"></span>θερμαντικὴν, διαχυτικὴν, μαλακτικήν.
</p>
            </section>
            <span class="pb" data-page="12.128" id="p12.128"></span>
            <section id="urn:cts:greekLit:tlg0057.tlg075.1st1K-grc1:8.18.32" class="textpart section">
              <p>
<span class="lb" data-page="12.128" data-line="1" id="l12.128.1"></span><span class="milestone ed1page" data-n="2.110" data-unit="ed1page" id="ed1page.2.110"></span><label class="head">λβ΄. Περὶ σμυρνίου.</label> Σμύρνιον, οἱ δ’ ἱπποσέλινον
<span class="lb" data-page="12.128" data-line="2" id="l12.128.2"></span>ὀνομάζουσιν ἄγριον, ἐκ ταὐτοῦ γένους ἐστὶ καὶ
<span class="lb" data-page="12.128" data-line="3" id="l12.128.3"></span>τοῦτο τῷ σελίνῳ τε καὶ πετροσελίνῳ. καὶ εἴη ἂν σελίνου μὲν
<span class="lb" data-page="12.128" data-line="4" id="l12.128.4"></span>ἰσχυρότερον, πετροσελίνου δὲ ἀσθενέστερον. ἐμμήνων τε οὖν
<span class="lb" data-page="12.128" data-line="5" id="l12.128.5"></span>ἀγωγόν ἐστι καὶ οὐρητικὸν καὶ θερμὸν καὶ ξηρὸν κατὰ τὴν
<span class="lb" data-page="12.128" data-line="6" id="l12.128.6"></span>τρίτην τάξιν. οἱ δ’ ἐν Κιλικίᾳ πετροσέλινον ὀνομάζουσιν ἐν
<span class="lb" data-page="12.128" data-line="7" id="l12.128.7"></span>τῷ Ἀμάνῳ γεννώμενον. ἔστι μέντοι καὶ αὐτὸ σμύρνιον, ἧττον
<span class="lb" data-page="12.128" data-line="8" id="l12.128.8"></span>δ’ ἐστὶν δριμὺ πετροσελίνου καὶ σμυρνίου, καὶ διὰ τοῦτο
<span class="lb" data-page="12.128" data-line="9" id="l12.128.9"></span>καὶ κατὰ τραυμάτων ἐπιτίθεσθαι δύναται τῷ ξηραίνειν ἀλύπως.
<span class="lb" data-page="12.128" data-line="10" id="l12.128.10"></span>ἀλλὰ καὶ διαφορητικόν ἐστι τῶν ἐσκληρυσμένων. ἡ δ’
<span class="lb" data-page="12.128" data-line="11" id="l12.128.11"></span>ἄλλη δύναμις αὐτοῦ παραπλησία σελίνῳ τ’ ἐστὶ καὶ πετροσελίνῳ,
<span class="lb" data-page="12.128" data-line="12" id="l12.128.12"></span>διὸ καὶ τῷ σπέρματι χρώμεθα πρὸς τὰ καταμήνιά
<span class="lb" data-page="12.128" data-line="13" id="l12.128.13"></span>τε καὶ οὖρα καὶ ἄσθματα.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.33" class="textpart section">
              <p>
<span class="lb" data-page="12.128" data-line="14" id="l12.128.14"></span><span class="milestone ed2page" data-n="13.231" data-unit="ed2page" id="ed2page.13.231"></span><label class="head">λγ΄. Περὶ σόγχου.</label> Σόγχος ἐπειδὰν μὲν τελειωθῇ,
<span class="lb" data-page="12.128" data-line="15" id="l12.128.15"></span>τῶν ἀκανθωδῶν ἐστιν φυτῶν, χλωρὸς δ’ ἔτι καὶ ἁπαλὸς
<span class="lb" data-page="12.128" data-line="16" id="l12.128.16"></span>ἐσθίεται τοῖς ἄλλοις ἀγρίοις λαχάνοις ὡσαύτως. ἡ κρᾶσις
<span class="lb" data-page="12.128" data-line="17" id="l12.128.17"></span>δ’ αὐτοῦ μικτή πώς ἐστι, σύγκειται γὰρ ἐξ ὑδατώδους
<span class="lb" data-page="12.128" data-line="18" id="l12.128.18"></span>τε καὶ γεώδους οὐσίας, ἀμφοῖν ἀτρέμα ψυχρῶν. καὶ γὰρ
<span class="lb" data-page="12.128" data-line="19" id="l12.128.19"></span>στύψεώς τι μετέχει καὶ σαφῶς ἐμψύχει, καταπλασσόμενός τε
<span class="pb" data-page="12.129" id="p12.129"></span>
<span class="lb" data-page="12.129" data-line="1" id="l12.129.1"></span>καὶ ἐσθιόμενος. ἐπειδὴ δὲ τελέως ξηρανθῇ, γεώδης ἡ κρᾶσις
<span class="lb" data-page="12.129" data-line="2" id="l12.129.2"></span>αὐτοῦ γίνεται μετρίως θερμότητα ἔχουσα.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.34" class="textpart section">
              <p>
<span class="lb" data-page="12.129" data-line="3" id="l12.129.3"></span><label class="head">λδ΄. Περὶ σπαργανίου.</label> Σπαργάνιον ξηραντικῆς καὶ
<span class="lb" data-page="12.129" data-line="4" id="l12.129.4"></span>τοῦτο δυνάμεώς ἐστι.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.35" class="textpart section">
              <p>
<span class="lb" data-page="12.129" data-line="5" id="l12.129.5"></span><label class="head">λε΄. Περὶ σπάρτης.</label> Σπάρτη, ᾧ τὰς ἀμπέλους παρ’
<span class="lb" data-page="12.129" data-line="6" id="l12.129.6"></span>ἡμῖν δεσμοῦσιν, ὅ τε καρπὸς καὶ ὁ τῶν ῥάβδων χυλὸς ἑλκτικῆς
<span class="lb" data-page="12.129" data-line="7" id="l12.129.7"></span>οὐκ ἀγεννῶς ἐστι δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.36" class="textpart section">
              <p>
<span class="lb" data-page="12.129" data-line="8" id="l12.129.8"></span><label class="head">λστ΄. Περὶ σταφυλίνου.</label> Σταφυλῖνος ὁ μὲν ἥμερος
<span class="lb" data-page="12.129" data-line="9" id="l12.129.9"></span>ἀσθενέστερος, ὁ δ’ ἄγριος ἰσχυρότερος εἰς ἅπαντα. οὖρα δὲ
<span class="lb" data-page="12.129" data-line="10" id="l12.129.10"></span>κινεῖ καὶ καταμήνια προτρέπει καὶ σύμπασα μὲν ἡ πόα,
<span class="lb" data-page="12.129" data-line="11" id="l12.129.11"></span>μάλιστα δὲ τὸ σπέρμα καὶ ἡ ῥίζα. ἔχει δέ τι καὶ ῥυπτικὸν
<span class="lb" data-page="12.129" data-line="12" id="l12.129.12"></span>ἐν ἑαυτῷ, διὸ καὶ τὰ φαγεδαινικὰ τῶν ἑλκῶν ἔνιοι τοῖς
<span class="lb" data-page="12.129" data-line="13" id="l12.129.13"></span>φύλλοις αὐτοῦ χλωροῖς μετὰ μέλιτος καταπλάττουσι ὑπὲρ
<span class="lb" data-page="12.129" data-line="14" id="l12.129.14"></span>τοῦ καθαρὰ ποιῆσαι.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.37" class="textpart section">
              <p>
<span class="lb" data-page="12.129" data-line="15" id="l12.129.15"></span><label class="head">λζ΄. Περὶ στάχυος.</label> Στάχυς, ὁ παραπλήσιος τῷ πρασίῳ
<span class="lb" data-page="12.129" data-line="16" id="l12.129.16"></span>θάμνος, δριμὺς γευόμενός ἐστι καὶ πικρὸς τῆς τρίτης
<span class="lb" data-page="12.129" data-line="17" id="l12.129.17"></span>τάξεως ὑπάρχων τῶν θερμαινόντων, ὥστ’ εὐλόγως οὐ καταμήνια
<span class="pb" data-page="12.130" id="p12.130"></span>
<span class="lb" data-page="12.130" data-line="1" id="l12.130.1"></span>κινεῖ μόνον, ἀλλὰ καὶ ἀμβλωθρίδιόν ἐστι φάρμακον,
<span class="lb" data-page="12.130" data-line="2" id="l12.130.2"></span>ἐκβάλλει τε χόρια.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.38" class="textpart section">
              <p>
<span class="lb" data-page="12.130" data-line="3" id="l12.130.3"></span><label class="head">λη΄. Περὶ στοιβῆς.</label> Στοιβῆς ὁ καρπὸς καὶ τὰ φύλλα
<span class="lb" data-page="12.130" data-line="4" id="l12.130.4"></span>μάλιστ’ ἐστὶ χρήσιμα, στυπτικὴν ἔχοντα δύναμιν ἄδηκτον.
<span class="lb" data-page="12.130" data-line="5" id="l12.130.5"></span>ἔστι δὲ κᾀν τῷ ξηραίνειν ἐναργῶς κατὰ τὴν τρίτην που τάξιν
<span class="lb" data-page="12.130" data-line="6" id="l12.130.6"></span>ἀρχομένην, ὅθεν αὐτῶν τὸ ἀφέψημα καὶ δυσεντερικοῖς
<span class="lb" data-page="12.130" data-line="7" id="l12.130.7"></span>ἐνίεται καὶ ὠσὶ πυοροῦσι καὶ κολλητικὸς ὑπάρχει μεγάλων
<span class="lb" data-page="12.130" data-line="8" id="l12.130.8"></span>τραυμάτων. ἐναργέστερον δὲ ταῦτα ποιεῖ μετ’ οἴνου μέλανος
<span class="lb" data-page="12.130" data-line="9" id="l12.130.9"></span>αὐστηροῦ, ξηραίνει γὰρ ἰσχυρῶς ἁπάσας τὰς παρὰ φύσιν
<span class="lb" data-page="12.130" data-line="10" id="l12.130.10"></span>ὑγρότητας. ἔτι δὲ χλωρὰ τὰ φύλλα καταπλασσόμενα δύναμιν
<span class="lb" data-page="12.130" data-line="11" id="l12.130.11"></span>ἐφεκτικὴν αἱμοῤῥαγίας ἔχει καὶ τὰς ἐκ πληγῆς δὲ συγχύσεις
<span class="lb" data-page="12.130" data-line="12" id="l12.130.12"></span>τῶν ὀφθαλμῶν ὀνίνησι καταπλασσόμενος.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.39" class="textpart section">
              <p>
<span class="lb" data-page="12.130" data-line="13" id="l12.130.13"></span><label class="head">λθ΄. Περὶ στοιχάδος.</label> Στοιχάδος ἡ μὲν πρὸς τὴν
<span class="lb" data-page="12.130" data-line="14" id="l12.130.14"></span>γεῦσιν ποιότης πικρά τ’ ἐστὶ καὶ ὑποστύφουσα μετρίως. ἡ
<span class="lb" data-page="12.130" data-line="15" id="l12.130.15"></span>δὲ κρᾶσις σύνθετος ἔκ τε ψυχρᾶς γεώδους οὐσίας ὀλίγης,
<span class="lb" data-page="12.130" data-line="16" id="l12.130.16"></span>ἀφ’ ἧς στύφει, καὶ λελεπτυσμένης ἑτέρας γεώδους πλείονος,
<span class="lb" data-page="12.130" data-line="17" id="l12.130.17"></span>ἀφ’ ἧς πικράζει. διὰ δὲ τὴν ἀμφοτέρων σύνοδον ἐκφράττειν
<span class="lb" data-page="12.130" data-line="18" id="l12.130.18"></span>καὶ λεπτύνειν καὶ ἀποῤῥύπτειν καὶ ῥωννύναι πέφυκε τά τε
<span class="pb" data-page="12.131" id="p12.131"></span>
<span class="lb" data-page="12.131" data-line="1" id="l12.131.1"></span>σπλάγχνα πάντα καὶ ὅλου τοῦ ζώου τὴν ἕξιν. ἐδείχθη γὰρ
<span class="lb" data-page="12.131" data-line="2" id="l12.131.2"></span>ἐν τοῖς ἔμπροσθεν ὡς ὅσα σύγκειται φάρμακα πρὸς τῶν
<span class="lb" data-page="12.131" data-line="3" id="l12.131.3"></span>τοιούτων οὐσιῶν τὰς εἰρημένας ἐνεργείας ἐνεργεῖ.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.40" class="textpart section">
              <p>
<span class="lb" data-page="12.131" data-line="4" id="l12.131.4"></span><span class="milestone ed2page" data-n="13.232" data-unit="ed2page" id="ed2page.13.232"></span><label class="head">μ΄. Περὶ στρατιώτητος.</label> Στρατιώτης ὁ μὲν
<span class="lb" data-page="12.131" data-line="5" id="l12.131.5"></span>ἔνυδρος ὑγρὸς καὶ ψυχρὸς τὴν δύναμιν, ὁ δὲ χερσαῖος ἔχει
<span class="lb" data-page="12.131" data-line="6" id="l12.131.6"></span>τι καὶ στύψεως, ὥστε διὰ τοῦτο καὶ τραύματα δύνασθαι
<span class="lb" data-page="12.131" data-line="7" id="l12.131.7"></span>κολλᾷν καὶ τοῖς ἕλκεσιν εἶναι χρήσιμος. ἔνιοι δ’ αὐτῷ καὶ
<span class="lb" data-page="12.131" data-line="8" id="l12.131.8"></span>πρὸς αἱμοῤῥαγίαν χρῶνται καὶ πρὸς σύριγγας.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.41" class="textpart section">
              <p>
<span class="lb" data-page="12.131" data-line="9" id="l12.131.9"></span><label class="head">μα΄. Περὶ στρουθίου.</label> Στρουθίου τῇ ῥίζῃ μάλιστα
<span class="lb" data-page="12.131" data-line="10" id="l12.131.10"></span>χρώμεθα δριμείᾳ μὲν οὔσῃ κατὰ τὴν γεῦσιν, θερμῇ δὲ καὶ
<span class="lb" data-page="12.131" data-line="11" id="l12.131.11"></span>ξηρᾷ κατὰ τὴν κρᾶσιν, ἐκ τῆς τετάρτης δήπου τάξεως. ἔστι
<span class="lb" data-page="12.131" data-line="12" id="l12.131.12"></span>δὲ καὶ ῥυπτικὴ καὶ ἐρεθιστικὴ, διὰ τοῦτο καὶ πταρμοὺς
<span class="lb" data-page="12.131" data-line="13" id="l12.131.13"></span>κινεῖ τοῖς ἄλλοις ὡσαύτως, ὅσα δριμέα τ’ ἐστὶ γευόμενα
<span class="lb" data-page="12.131" data-line="14" id="l12.131.14"></span>καὶ θερμὰ ταῖς κράσεσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.42" class="textpart section">
              <p>
<span class="lb" data-page="12.131" data-line="15" id="l12.131.15"></span><label class="head">μβ΄. Περὶ στύρακος.</label> Στύραξ θερμαίνει, μαλάττει,
<span class="lb" data-page="12.131" data-line="16" id="l12.131.16"></span>συμπέπτει, διὸ καὶ βῆχας καὶ κατάῤῥους καὶ κορύζας καὶ
<span class="lb" data-page="12.131" data-line="17" id="l12.131.17"></span>βράγχους ὀνίνησιν, ἔμμηνά τε προτρέπει πινόμενόν τε
<span class="pb" data-page="12.132" id="p12.132"></span>
<span class="lb" data-page="12.132" data-line="1" id="l12.132.1"></span>καὶ προστιθέμενον, ἡ δὲ λιγνὺς καυθέντος αὐτοῦ παραπλησία
<span class="lb" data-page="12.132" data-line="2" id="l12.132.2"></span>πώς ἐστι τῇ τοῦ λιβάνου.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.43" class="textpart section">
              <p>
<span class="lb" data-page="12.132" data-line="3" id="l12.132.3"></span><label class="head">μγ΄. Περὶ σύκων.</label> Σῦκα τὰ μὲν ξηρὰ θερμὰ τὴν
<span class="lb" data-page="12.132" data-line="4" id="l12.132.4"></span>δύναμίν ἐστι, κατὰ τὴν πρώτην που τάξιν ἤδη συμπληρουμένην,
<span class="lb" data-page="12.132" data-line="5" id="l12.132.5"></span>ἢ τὴν δευτέραν ἀρχομένην, ἔχει δέ τι καὶ λεπτομερές.
<span class="lb" data-page="12.132" data-line="6" id="l12.132.6"></span>ἐξ ἀμφοῖν τούτων ἱκανὰ συμπέπτειν ἐστὶ τοὺς σκληροὺς
<span class="lb" data-page="12.132" data-line="7" id="l12.132.7"></span>τῶν ὄγκων, εὐθὺς δ’ αὐτοὺς διαφορεῖ. καὶ αὐτὰ μὲν οὖν
<span class="lb" data-page="12.132" data-line="8" id="l12.132.8"></span>καθ’ ἑαυτὰ καταπλασσόμενα τοιαύτης ἐστὶ δυνάμεως. καὶ
<span class="lb" data-page="12.132" data-line="9" id="l12.132.9"></span>τὸ ἀφέψημα δ’ αὐτῶν ὁμοίας ὑπάρχει φύσεως. χρὴ δὲ ὅπου
<span class="lb" data-page="12.132" data-line="10" id="l12.132.10"></span>καὶ συμπέψαι βούλει μᾶλλον, πύρινον ἄλευρον μιγνύειν,
<span class="lb" data-page="12.132" data-line="11" id="l12.132.11"></span>ὅπου δὲ διαφορῆσαι, κρίθινον. ὁ δὲ ἄρτος ἐν τῷ μέσῳ τούτων
<span class="lb" data-page="12.132" data-line="12" id="l12.132.12"></span>ἐστίν. ἀλλὰ μὲν τοιαῦτα τῆς περὶ φαρμάκων συνθέσεώς
<span class="lb" data-page="12.132" data-line="13" id="l12.132.13"></span>ἐστι καὶ τῆς θεραπευτικῆς οἰκειότερα μεθόδου. πρὸς
<span class="lb" data-page="12.132" data-line="14" id="l12.132.14"></span>δὲ τὸ παρὸν ἀρκεῖ καὶ ταῦτα γινώσκειν ὑπὲρ ἰσχάδων. εἰδέναι
<span class="lb" data-page="12.132" data-line="15" id="l12.132.15"></span>δὲ καὶ ὡς αἱ μὲν ῥυπαρώτεραι πέπτειν μᾶλλον, αἱ δριμύτεραι
<span class="lb" data-page="12.132" data-line="16" id="l12.132.16"></span>δ’ ἐν τῷ γεύεσθαι ῥύπτειν τε καὶ διαφορεῖν πεφύκασι,
<span class="lb" data-page="12.132" data-line="17" id="l12.132.17"></span>τὸ δ’ ἐπιπλεῖστον αὐτῶν ἑψηθεισῶν ἐν ὕδατι γιγνόμενον
<span class="lb" data-page="12.132" data-line="18" id="l12.132.18"></span>ὅμοιόν ἐστιν οὐ τὴν σύστασιν μόνον, ἀλλὰ καὶ τὴν ﻿
<span class="pb" data-page="12.133" id="p12.133"></span>
<span class="lb" data-page="12.133" data-line="1" id="l12.133.1"></span>δύναμιν. μέλιτι. τὰ δὲ χλωρὰ σῦκα ἐσθιόμενα διὰ τὴν ἐπιμιξίαν
<span class="lb" data-page="12.133" data-line="2" id="l12.133.2"></span>τῆς ὑγρότητος ἀσθενεστέρας ἐστὶ δυνάμεως, ὑπάγει
<span class="lb" data-page="12.133" data-line="3" id="l12.133.3"></span>μέντοι κοιλίαν ἄμφω, καὶ τὰ ὑγρὰ καὶ τὰ ξηρά. τὰ δὲ τῶν
<span class="lb" data-page="12.133" data-line="4" id="l12.133.4"></span>ἐρινεῶν σῦκα δριμείας ἐστὶ καὶ διαφορητικῆς δυνάμεως. οὕτω
<span class="lb" data-page="12.133" data-line="5" id="l12.133.5"></span>δὲ καὶ τῶν ἡμέρων οἱ ὄλυνθοι, μετέχουσι γὰρ ἔτι τοῦ τῆς
<span class="lb" data-page="12.133" data-line="6" id="l12.133.6"></span>συκῆς ὀποῦ.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.44" class="textpart section">
              <p>
<span class="lb" data-page="12.133" data-line="7" id="l12.133.7"></span><span class="milestone ed1page" data-n="2.111" data-unit="ed1page" id="ed1page.2.111"></span><label class="head">μδ΄. Περὶ συκῆς.</label> Συκῆ θερμῆς καὶ λεπτομεροῦς
<span class="lb" data-page="12.133" data-line="8" id="l12.133.8"></span>ἐστι κράσεως, ὡς ὅ τε ὀπὸς αὐτῆς δηλοῖ καὶ τῶν φύλλων
<span class="lb" data-page="12.133" data-line="9" id="l12.133.9"></span>ὁ χυλός. ἰσχυρῶς γὰρ ἑκάτερον αὐτῶν ἐστι θερμὸν, ὥστε
<span class="lb" data-page="12.133" data-line="10" id="l12.133.10"></span>οὐδὲ δάκνει μόνον ἢ ῥύπτει σφοδρῶς, ἀλλὰ καὶ ἑλκοῖ καὶ
<span class="lb" data-page="12.133" data-line="11" id="l12.133.11"></span>ἀναστομοῖ καὶ μυρμηκίας ἐκβάλλει. ἔστι δὲ καὶ καθαρτικόν.
<span class="lb" data-page="12.133" data-line="12" id="l12.133.12"></span>ὁ δὲ τῆς ἀγρίας συκῆς, ἣν ἐρινεὸν ὀνομάζουσιν, ὀπός τε καὶ
<span class="lb" data-page="12.133" data-line="13" id="l12.133.13"></span>χυλὸς ἰσχυρότερος εἰς ἅπαντα τοῦ τῆς ἡμέρου. καὶ αἱ κράδαι
<span class="lb" data-page="12.133" data-line="14" id="l12.133.14"></span>δ’ αὐτῶν οὕτως εἰσὶ θερμαὶ καὶ λεπτομερεῖς τὴν κρᾶσιν
<span class="lb" data-page="12.133" data-line="15" id="l12.133.15"></span>ὥστε καὶ τοῖς βοείοις κρέασι τοῖς σκληροῖς ἑψομένοις
<span class="lb" data-page="12.133" data-line="16" id="l12.133.16"></span>ἐμβαλλόμεναι τακερὰ ποιοῦσιν αὐτά.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.45" class="textpart section">
              <p>
<span class="lb" data-page="12.133" data-line="17" id="l12.133.17"></span><span class="milestone ed2page" data-n="13.233" data-unit="ed2page" id="ed2page.13.233"></span><label class="head">με΄. Περὶ συμφύτου πετραίου.</label> Σύμφυτον πετραῖον
<span class="lb" data-page="12.133" data-line="18" id="l12.133.18"></span>ἐξ ἐναντίων σύγκειται δυνάμεων. ἔχει μὲν γάρ τι καὶ
<span class="pb" data-page="12.134" id="p12.134"></span>
<span class="lb" data-page="12.134" data-line="1" id="l12.134.1"></span>τμητικὸν, ᾧ καὶ τὸ περιεχόμενον ἐν θώρακι καὶ πνεύμονι
<span class="lb" data-page="12.134" data-line="2" id="l12.134.2"></span>πῦον ἐκκαθαίρειν πέφυκεν. ἔχει δέ τι καὶ συνακτικὸν, ᾧ
<span class="lb" data-page="12.134" data-line="3" id="l12.134.3"></span>καὶ πρὸς τὰς τοῦ αἵματος ἀναγωγὰς ἐπιβοηθεῖ, καὶ τρίτην
<span class="lb" data-page="12.134" data-line="4" id="l12.134.4"></span>ἐπ’ αὐτοῖς ὑγρότητά τινα θερμὴν οὐκ ἀμέτρως, δι’ ἣν καὶ
<span class="lb" data-page="12.134" data-line="5" id="l12.134.5"></span>γλυκὺ φαίνεται γευομένοις καὶ ἡδὺ πρὸς τὴν ὄσφρησιν. ἄδιψον
<span class="lb" data-page="12.134" data-line="6" id="l12.134.6"></span>δ’ ἐστὶ διαμασώμενον καὶ τὰς ἐν ἀρτηρίᾳ τραχύτητας
<span class="lb" data-page="12.134" data-line="7" id="l12.134.7"></span>ἰᾶται. κατὰ δὲ τὴν ἐξ ἁπασῶν τῶν εἰρημένων δυνάμεων μίξιν
<span class="lb" data-page="12.134" data-line="8" id="l12.134.8"></span>ἅμα τε καὶ διαφορεῖν ἱκανόν ἐστιν καὶ συνάγειν καὶ
<span class="lb" data-page="12.134" data-line="9" id="l12.134.9"></span>σφίγγειν τὰ σώματα. καὶ διὰ τοῦτο καὶ ταῖς ἐντεροκήλαις
<span class="lb" data-page="12.134" data-line="10" id="l12.134.10"></span>ἐπιτίθεται καὶ πρὸς σπάσματα καὶ ῥήγματα σὺν ὀξυμέλιτι
<span class="lb" data-page="12.134" data-line="11" id="l12.134.11"></span>πίνεται. ὅσοι δ’ αὐτὸ καὶ πρὸς δυσεντερίαν καὶ ῥοῦν ἐρυθρὸν,
<span class="lb" data-page="12.134" data-line="12" id="l12.134.12"></span>ἕψοντες ἐν οἴνῳ διδόασιν, ὡς ξηραίνοντί τε καὶ συνάγοντι
<span class="lb" data-page="12.134" data-line="13" id="l12.134.13"></span>χρῶνται, καὶ ὅσοι πρὸς νεφρῖτιν, ὡς ἐκκαθαίροντι
<span class="lb" data-page="12.134" data-line="14" id="l12.134.14"></span>καὶ τέμνοντι.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.46" class="textpart section">
              <p>
<span class="lb" data-page="12.134" data-line="15" id="l12.134.15"></span><label class="head">μστ΄. Περὶ συμφύτου τοῦ μεγάλου.</label> Σύμφυτον ἕτερον
<span class="lb" data-page="12.134" data-line="16" id="l12.134.16"></span>τὸ μέγα παραπλησίας ἐστὶ τῷ προειρημένῳ δυνάμεως,
<span class="lb" data-page="12.134" data-line="17" id="l12.134.17"></span>οὐ μὴν γλυκὺ γευομένοις οὐδὲ εὐῶδες ὀσμωμένοις φαίνεται,
<span class="lb" data-page="12.134" data-line="18" id="l12.134.18"></span>ἀλλὰ κατὰ ταῦτα μὲν ἀποκεχώρηκεν τοῦ προγεγραμμένου·
<span class="pb" data-page="12.135" id="p12.135"></span>
<span class="lb" data-page="12.135" data-line="1" id="l12.135.1"></span>καθὸ δὲ γλίσχρον τι καὶ δακνῶδες ἔχει, σκίλλῃ παραπλήσιον
<span class="lb" data-page="12.135" data-line="2" id="l12.135.2"></span>ὑπάρχει. χρῶνται δ’ αὐτῷ πρὸς ὅσα τῷ προειρημένῳ.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.47" class="textpart section">
              <p>
<span class="lb" data-page="12.135" data-line="3" id="l12.135.3"></span><label class="head">μζ΄. Περὶ σφονδύλου.</label> Σφονδύλου ὁ μὲν καρπὸς δριμείας
<span class="lb" data-page="12.135" data-line="4" id="l12.135.4"></span>ἐστὶ καὶ τμητικῆς δυνάμεως, ὥστε καὶ πρὸς ἆσθμα καὶ
<span class="lb" data-page="12.135" data-line="5" id="l12.135.5"></span>πρὸς ἐπίληψιν ἀγαθόν ἐστι φάρμακον. ὀνίνησι δὲ καὶ τοὺς
<span class="lb" data-page="12.135" data-line="6" id="l12.135.6"></span>ἰκτερικούς. καὶ ἡ ῥίζα δὲ παραπλησίας ὑπάρχουσα δυνάμεως
<span class="lb" data-page="12.135" data-line="7" id="l12.135.7"></span>ἐπὶ τῶν αὐτῶν ἁρμόττει, προσέτι δὲ καὶ τοὺς ἐκ συρίγγων
<span class="lb" data-page="12.135" data-line="8" id="l12.135.8"></span>τύλους ἀφαιρεῖ. χρὴ δὲ περιξύσαντας ἐντιθέναι. καὶ τοῦ ἄνθους
<span class="lb" data-page="12.135" data-line="9" id="l12.135.9"></span>δὲ ὁ χυλὸς ἀποτίθεται, τοῖς κατὰ τὰ ὦτα χρονιωτέροις
<span class="lb" data-page="12.135" data-line="10" id="l12.135.10"></span>ἕλκεσιν ἁρμόττων.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.48" class="textpart section">
              <p>
<span class="lb" data-page="12.135" data-line="11" id="l12.135.11"></span><label class="head">μη΄. Περὶ σχίνου.</label> Σχῖνος, ὁ θάμνος οὗτος ἐξ ὑδατώδους
<span class="lb" data-page="12.135" data-line="12" id="l12.135.12"></span>οὐσίας ἀτρέμα θερμῆς τῇ δυνάμει καὶ γεώδους ψυχρᾶς,
<span class="lb" data-page="12.135" data-line="13" id="l12.135.13"></span>οὐ πολλῆς σύγκειται, δι’ ἣν καὶ στύφει μετρίως. ξηραίνει
<span class="lb" data-page="12.135" data-line="14" id="l12.135.14"></span>μὲν οὖν κατὰ τὴν δευτέραν τάξιν ἤδη συμπληρουμένην,
<span class="lb" data-page="12.135" data-line="15" id="l12.135.15"></span>ἢ τὴν τρίτην ἀρχομένην. ἐν δὲ τῇ κατὰ θερμότητα καὶ
<span class="lb" data-page="12.135" data-line="16" id="l12.135.16"></span>ψυχρότητα διαφορᾷ μέσος πώς ἐστι καὶ σύμμετρος. ὁμοίαν
<span class="lb" data-page="12.135" data-line="17" id="l12.135.17"></span>δὲ ἐν ἅπασιν ἔχει τοῖς ἑαυτοῦ μέρεσι· τὴν στύψιν, ἐν ῥίζαις,
<span class="lb" data-page="12.135" data-line="18" id="l12.135.18"></span>ἐν κλάδοις, ἐν ἀκρέμοσιν, ἐν βλαστοῖς, ἐν φύλλοις, ἔτι δὲ
<span class="lb" data-page="12.135" data-line="19" id="l12.135.19"></span>καρπῷ τε καὶ φλοιῷ. καὶ εἰ χυλὸν δ’ ἐκ τῶν φύλλων αὐτοῦ
<span class="pb" data-page="12.136" id="p12.136"></span>
<span class="lb" data-page="12.136" data-line="1" id="l12.136.1"></span>χλωρῶν ἐκθλίψαις, ὁμοίας μὲν καὶ οὗτός ἐστι τάξεως
<span class="lb" data-page="12.136" data-line="2" id="l12.136.2"></span>στύφων μετρίως, ὅθεν καὶ πίνεται καθ’ ἑαυτήν τε καὶ σὺν
<span class="lb" data-page="12.136" data-line="3" id="l12.136.3"></span>τοῖς ἄλλοις φαρμάκοις, ὅσα δυσεντερίας τε καὶ κοιλιακὰς
<span class="lb" data-page="12.136" data-line="4" id="l12.136.4"></span>διαθέσεις ἰᾶται. καὶ μὲν δὴ καὶ πρὸς τὰς τοῦ αἵματος πτύσεις
<span class="lb" data-page="12.136" data-line="5" id="l12.136.5"></span>καὶ τὰς ἐκ μήτρας αἱμοῤῥαγίας καὶ προπτώσεις ἕδρας
<span class="lb" data-page="12.136" data-line="6" id="l12.136.6"></span>τε καὶ ὑστέρας ἐπιτήδειός ἐστιν ἐγγύς τι τῆς ὑποκυστίδος
<span class="lb" data-page="12.136" data-line="7" id="l12.136.7"></span>ὑπάρχων.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.49" class="textpart section">
              <p>
<span class="lb" data-page="12.136" data-line="8" id="l12.136.8"></span><label class="head">μθ΄. Περὶ σχίνου ἄνθους.</label> Σχίνου ἄνθος θερμαίνει
<span class="lb" data-page="12.136" data-line="9" id="l12.136.9"></span>μετρίως καὶ στύφει μετρίως ἔτι καὶ τῆς λεπτομεροῦς φύσεως
<span class="lb" data-page="12.136" data-line="10" id="l12.136.10"></span>οὐκ ἀπήλλακται. <span class="milestone ed2page" data-n="13.234" data-unit="ed2page" id="ed2page.13.234"></span>τοιγάρτοι διὰ ταῦτα καὶ οὐρητικόν
<span class="lb" data-page="12.136" data-line="11" id="l12.136.11"></span>ἐστι τὸ φάρμακον καὶ καταμηνίων ἀγωγὸν, ἐν πυρίαις τε
<span class="lb" data-page="12.136" data-line="12" id="l12.136.12"></span>καὶ πόμασι παραλαμβανόμενον. ὠφελεῖ δὲ καὶ τὰς καθ’ ἧπαρ
<span class="lb" data-page="12.136" data-line="13" id="l12.136.13"></span>καὶ στόμαχον καὶ κοιλίαν φλεγμονάς. ἔστι δ’ αὐτοῦ στυπτικωτέρα
<span class="lb" data-page="12.136" data-line="14" id="l12.136.14"></span>μὲν ἡ ῥίζα, τὸ δὲ καλούμενον ἄνθος θερμότερον. ἐν
<span class="lb" data-page="12.136" data-line="15" id="l12.136.15"></span>ἅπασι δὲ τοῖς μορίοις αὐτοῦ, τοῖς μὲν μᾶλλον, τοῖς δ’ ἧττον,
<span class="lb" data-page="12.136" data-line="16" id="l12.136.16"></span>ἐμφαίνεταί τι γευόμενον στύψεως, δι’ ἣν καὶ πρὸς τοῖς αἱμοπτυϊκοῖς
<span class="lb" data-page="12.136" data-line="17" id="l12.136.17"></span>διδομένοις μίγνυται φαρμάκοις.
</p>
            </section>
            <section id="urn:cts:greekLit:tlg0057.tlg075.1st1K-grc1:8.18.50" class="textpart section">
              <p>
<span class="lb" data-page="12.136" data-line="18" id="l12.136.18"></span><label class="head">ν΄. Περὶ σχοίνου λείας, ὀξυσχοίνου καὶ ὁλοσχοίνου.</label>
<span class="lb" data-page="12.136" data-line="19" id="l12.136.19"></span>Σχοίνου ἡ μὲν λεία, ἡ δ’ ὀξύσχοινος, ἡ δ’ ὁλόσχοινος ὀνομάζεται.
<span class="pb" data-page="12.137" id="p12.137"></span>
<span class="lb" data-page="12.137" data-line="1" id="l12.137.1"></span>ἰσχνοτέρα μὲν καὶ σκληροτέρα ἡ ὀξύσχοινος, παχυτέρα
<span class="lb" data-page="12.137" data-line="2" id="l12.137.2"></span>δὲ καὶ χαυνοτέρα ἡ ὁλόσχοινος. ὁ καρπὸς δὲ τῆς ὁλοσχοίνου
<span class="lb" data-page="12.137" data-line="3" id="l12.137.3"></span>μὲν ὑπνωτικὸς, τῆς δ’ ὀξυσχοίνου δύο εἰσὶν εἴδη· τὸ
<span class="lb" data-page="12.137" data-line="4" id="l12.137.4"></span>μὲν ἄκαρπον, οὗ χρῆσις οὐδεμία πρὸς τὰς ἰάσεις, τὸ δ’
<span class="lb" data-page="12.137" data-line="5" id="l12.137.5"></span>ἕτερον καρποφόρον· ὑπνώδης δὲ καὶ ταύτης ὁ καρπὸς,
<span class="lb" data-page="12.137" data-line="6" id="l12.137.6"></span>ἀλλ’ ἧττον ἢ τῆς ὁλοσχοίνου. ἔστι μὴν οὗτος καὶ κεφαλαλγής.
<span class="lb" data-page="12.137" data-line="7" id="l12.137.7"></span>ἀμφότεροι δὲ εἰ φρυγέντες μετ’ οἴνου πίνοιντο, τὰ κατὰ
<span class="lb" data-page="12.137" data-line="8" id="l12.137.8"></span>τὴν γαστέρα ξηραίνουσι ῥεύματα καὶ ῥοῦν τὸν ἐρυθρὸν ἐπέχουσιν.
<span class="lb" data-page="12.137" data-line="9" id="l12.137.9"></span>ἐξ ὧν δῆλον ὡς ἡ κρᾶσις αὐτῶν ἐστι σύνθετος ἐκ
<span class="lb" data-page="12.137" data-line="10" id="l12.137.10"></span>γεώδους οὐσίας ἀτρέμα ψυχρᾶς καὶ ὑδατώδους ἀτρέμα θερμῆς,
<span class="lb" data-page="12.137" data-line="11" id="l12.137.11"></span>ἵνα ξηραίνειν τε τὰ κάτω δύνωνται καὶ πρὸς τὴν κεφαλὴν
<span class="lb" data-page="12.137" data-line="12" id="l12.137.12"></span>ἀτμοὺς ἀναπέμπειν ἠρέμα ψυχροὺς, οἷς καὶ ὑπνώδεις
<span class="lb" data-page="12.137" data-line="13" id="l12.137.13"></span>ἐργάζονται.
</p>
            </section>
          </article>

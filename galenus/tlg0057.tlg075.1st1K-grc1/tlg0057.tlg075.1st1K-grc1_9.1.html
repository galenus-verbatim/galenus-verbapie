<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:9.1">
<span class="pb page1" data-page="12.165" id="p12.165">ㅤ</span>
<span class="milestone ed1page page1" data-n="2.116" data-unit="ed1page" id="ed1page.2.116">ㅤ</span>
<span class="milestone ed2page page1" data-n="13.245" data-unit="ed2page" id="ed2page.13.245">ㅤ</span>
            <section id="urn:cts:greekLit:tlg0057.tlg075.1st1K-grc1:9.1.1" class="textpart section">
              <p>
<span class="lb" data-page="12.165" data-line="3" id="l12.165.3">ㅤ</span>Περὶ τῶν γῶν. <a class="tree_back head" href="#tree_urn:cts:greekLit:tlg0057.tlg075.1st1K-grc1:9.1.1">α΄. Περὶ τῶν τῆς γῆς
<span class="lb" data-page="12.165" data-line="4" id="l12.165.4">ㅤ</span>διαφορῶν.</a> Δυοῖν σημαινομένων πραγμάτων ἐκ τοῦ τῆς γῆς
<span class="lb" data-page="12.165" data-line="5" id="l12.165.5">ㅤ</span>ὀνόματος ἀναγκαῖόν ἐστιν διαστεῖλαι πρότερον αὐτὰ σαφηνείας
<span class="lb" data-page="12.165" data-line="6" id="l12.165.6">ㅤ</span>ἕνεκα τῶν λεχθησομένων. τὸ μὲν οὖν ἕτερον αὐτῶν
<span class="lb" data-page="12.165" data-line="7" id="l12.165.7">ㅤ</span>σύνηθές ἐστιν ἅπασι τοῖς Ἕλλησιν. ὅταν τε γὰρ σπείρουσιν
<span class="lb" data-page="12.165" data-line="8" id="l12.165.8">ㅤ</span>πυροὺς ἢ κριθὰς ἤ τι τῶν ἄλλων σπερμάτων, ἃ δημήτρια
<span class="lb" data-page="12.165" data-line="9" id="l12.165.9">ㅤ</span>καλεῖται, μετρίως ὑγρὰν εἶναι χρῆναί φασι τὴν γῆν. ὅταν τε
<span class="lb" data-page="12.165" data-line="10" id="l12.165.10">ㅤ</span>φυτεύουσιν ἀμπέλους ἢ συκὰς ἢ ἐλαίας ἤ τι τῶν ἄλλων
<span class="lb" data-page="12.165" data-line="11" id="l12.165.11">ㅤ</span>δένδρων, φυλάττεσθαι κελεύουσι τήν τ’ ἄνικμον ἐσχάτως καὶ
<span class="lb" data-page="12.165" data-line="12" id="l12.165.12">ㅤ</span>ξηρὰν τήν θ’ ὑγρὰν καὶ πηλώδη. καὶ γὰρ οὖν ὀνομάζουσι
<span class="lb" data-page="12.165" data-line="13" id="l12.165.13">ㅤ</span>πηλὸν τὴν γῆν ὑγρῷ φυραθεῖσαν, οἵ τε τὰ γεωργικὰ γράψαντες
<span class="lb" data-page="12.165" data-line="14" id="l12.165.14">ㅤ</span>ἐν ταῖς τῶν χωρίων διαφοραῖς τά τε μελάγγαια καὶ
<span class="lb" data-page="12.165" data-line="15" id="l12.165.15">ㅤ</span>ἀργιλώδη καὶ ψαμμώδη διαστελλόμενα λέγουσιν. καλοῦσι δὲ
<span class="lb" data-page="12.165" data-line="16" id="l12.165.16">ㅤ</span>καὶ λιπαρὰν γῆν, ἐξ ἧς ὁ πηλὸς γίνεται γλίσχρος. ἑτέραν τε
<span class="lb" data-page="12.165" data-line="17" id="l12.165.17">ㅤ</span>κατὰ τοὐναντίον τῇδε διακειμένην, ἀλιπῆ καὶ ψαθυρὸν, ὡς
<span class="lb" data-page="12.165" data-line="18" id="l12.165.18">ㅤ</span>ἂν εἴποι τις, ἐργαζομένη τὸν πηλόν. ἓν μὲν δὴ τοῦτο σημαινόμενόν
<span class="pb" data-page="12.166" id="p12.166">ㅤ</span>
<span class="lb" data-page="12.166" data-line="1" id="l12.166.1">ㅤ</span>ἐστι τοῦ τῆς γῆς ὀνόματος ἅπασι σύνηθες. ἕτερον δὲ
<span class="lb" data-page="12.166" data-line="2" id="l12.166.2">ㅤ</span>μόνον τοῖς φιλοσόφοις, ἐπειδὴ λέγωσι τῶν σωμάτων στοιχεῖα
<span class="lb" data-page="12.166" data-line="3" id="l12.166.3">ㅤ</span>γῆν καὶ ὕδωρ καὶ ἀέρα καὶ πῦρ. τὸ γὰρ ξηρὸν ἐσχάτως
<span class="lb" data-page="12.166" data-line="4" id="l12.166.4">ㅤ</span>σῶμα καὶ ψυχρὸν ὀνομάζουσι γῆν. κατὰ τούτους οὖν
<span class="lb" data-page="12.166" data-line="5" id="l12.166.5">ㅤ</span>οὐδὲν μὲν τῶν συνθέτων τούτων σωμάτων ἐστὶν ἡ στοιχειώδης
<span class="lb" data-page="12.166" data-line="6" id="l12.166.6">ㅤ</span>γῆ, πλεῖστον μέντοι τῆς γῆς ἔχειν αὐτά φασιν, οἷον
<span class="lb" data-page="12.166" data-line="7" id="l12.166.7">ㅤ</span>τόν τε ἀδάμαντα καὶ τὰς πέτρας, καὶ ὅσῳ γ’ ἂν ὦσι σκληρότερα
<span class="lb" data-page="12.166" data-line="8" id="l12.166.8">ㅤ</span>τὸ σῶμα, τοσούτῳ μᾶλλον αὐτὰ εἶναί φασι γεωδέστερα
<span class="lb" data-page="12.166" data-line="9" id="l12.166.9">ㅤ</span>ἔμπαλιν τοῖς γεωργοῖς. οὐ γὰρ τὴν σκληροτέραν σύστασιν
<span class="lb" data-page="12.166" data-line="10" id="l12.166.10">ㅤ</span>τῶν σωμάτων ὀνομάζουσιν οὗτοι γεωδεστέραν, ἀλλὰ
<span class="lb" data-page="12.166" data-line="11" id="l12.166.11">ㅤ</span>λίθους μὲν καὶ πέτρας τὰ τοιαῦτα καλοῦσιν ἀνεπιτηδειότατα
<span class="lb" data-page="12.166" data-line="12" id="l12.166.12">ㅤ</span>πρὸς γεωργίαν. ἀκριβεστάτην δὲ γῆν εἶναί φασι τὴν
<span class="lb" data-page="12.166" data-line="13" id="l12.166.13">ㅤ</span>ποῤῥωτάτην τῇ συστάσει<span class="milestone ed1page" data-n="2.117" data-unit="ed1page" id="ed1page.2.117">ㅤ</span> τῆς πέτρας, ὅπου γε καὶ τὴν
<span class="lb" data-page="12.166" data-line="14" id="l12.166.14">ㅤ</span>ἀργιλώδη τε καὶ τὴν ψαμμώδη μέμφονται πρὸς τὰ πλεῖστα.
<span class="lb" data-page="12.166" data-line="15" id="l12.166.15">ㅤ</span>κατὰ μὲν οὖν τὸ παρὰ τοῖς φιλοσόφοις σημαινόμενον αἱ
<span class="lb" data-page="12.166" data-line="16" id="l12.166.16">ㅤ</span>τῆς γῆς διαφοραὶ τρισὶν ὁρισθήσονται γένεσιν. ἔστι γὰρ τὸ
<span class="lb" data-page="12.166" data-line="17" id="l12.166.17">ㅤ</span>μέν τι λίθος αὐτῆς, τὸ δὲ μεταλλευτόν τι σῶμα, τὸ δὲ τρίτον
<span class="lb" data-page="12.166" data-line="18" id="l12.166.18">ㅤ</span>ἡ γεωργουμένη γῆ, διαφωνίας γεγονυίας παρ’ αὐτοῖς
<span class="pb" data-page="12.167" id="p12.167">ㅤ</span>
<span class="lb" data-page="12.167" data-line="1" id="l12.167.1">ㅤ</span>περὶ τῶν χεομένων μεταλλευτῶν σωμάτων, οἷον χαλκοῦ καὶ
<span class="lb" data-page="12.167" data-line="2" id="l12.167.2">ㅤ</span>κασσιτέρου καὶ μολύβδου. ταῦτα γὰρ ἔνιοί φασιν οὐ γῆς,
<span class="lb" data-page="12.167" data-line="3" id="l12.167.3">ㅤ</span>ἀλλ’ ὕδατος ἔχειν τὸ πλέον. οἵ γε μὴν ἄλλοι πάντες ἄνθρωποι
<span class="lb" data-page="12.167" data-line="4" id="l12.167.4">ㅤ</span>γῆν ὀνομάζουσιν ἐκείνην μόνην τὴν οὐσίαν, ἥτις
<span class="lb" data-page="12.167" data-line="5" id="l12.167.5">ㅤ</span>ὑγρῷ φυραθεῖσα πηλὸς γίνεται. περὶ ἧς κᾀγὼ νῦν ἔγνωκα
<span class="lb" data-page="12.167" data-line="6" id="l12.167.6">ㅤ</span>τὰς διαφορὰς εἰπεῖν, ἐκεῖνο μόνον ἔτι προσθεὶς, ὡς ἡ προειρημένη
<span class="lb" data-page="12.167" data-line="7" id="l12.167.7">ㅤ</span>τομὴ τῶν γεωδῶν σωμάτων εἴς τε λίθους καὶ τὰ
<span class="lb" data-page="12.167" data-line="8" id="l12.167.8">ㅤ</span>μεταλλευόμενα καὶ τὴν γεωργουμένην γῆν ἄνευ τῶν φυσικῶν
<span class="lb" data-page="12.167" data-line="9" id="l12.167.9">ㅤ</span>ἰδίως ὀνομαζομένων σωμάτων εἴρηται. τούτων δὲ προσιόντων
<span class="lb" data-page="12.167" data-line="10" id="l12.167.10">ㅤ</span>καὶ τὰ ξύλα πάντα καὶ καρπῶν μόρια πολλὰ, καθάπερ
<span class="lb" data-page="12.167" data-line="11" id="l12.167.11">ㅤ</span>καὶ ζώων, ὀνομασθήσεται γεώδη τὴν οὐσίαν εἶναι.
<span class="lb" data-page="12.167" data-line="12" id="l12.167.12">ㅤ</span><span class="milestone ed2page" data-n="13.246" data-unit="ed2page" id="ed2page.13.246">ㅤ</span>καρπῶν μὲν μόρια, πυρῆνες ἐλαιῶν καὶ γίγαρτα σταφυλῶν
<span class="lb" data-page="12.167" data-line="13" id="l12.167.13">ㅤ</span>καὶ καρύων λέμματα καὶ κώνων, ἕτερά τε πολλὰ
<span class="lb" data-page="12.167" data-line="14" id="l12.167.14">ㅤ</span>τοιαῦτα, τῶν ζώων δὲ τά τ’ ὀστέα καὶ τὰ κέρατα καὶ οἱ
<span class="lb" data-page="12.167" data-line="15" id="l12.167.15">ㅤ</span>ὀδόντες. ἀλλὰ περὶ μὲν τῶν ἐν τοῖς φυτοῖς μορίων ὅσα
<span class="lb" data-page="12.167" data-line="16" id="l12.167.16">ㅤ</span>γεώδη καὶ σκληρὰ, τὸ μέν πού τι καὶ πρόσθεν εἴρηται, τὸ
<span class="lb" data-page="12.167" data-line="17" id="l12.167.17">ㅤ</span>δ’ ἂν καὶ νῦν ῥηθείη· περὶ δὲ τῶν ἐν τοῖς ζώοις ἐφεξῆς
<span class="lb" data-page="12.167" data-line="18" id="l12.167.18">ㅤ</span>εἰρήσεται, πρότερον διελθόντος μου τὰ κατὰ τὴν γῆν εἴδη.
<span class="pb" data-page="12.168" id="p12.168">ㅤ</span>
<span class="lb" data-page="12.168" data-line="1" id="l12.168.1">ㅤ</span>καλεῖν μὲν γὰρ ἔξεστί σοι καὶ διαφορὰς αὐτὰ καὶ εἴδη καὶ
<span class="lb" data-page="12.168" data-line="2" id="l12.168.2">ㅤ</span>γένη. λέγω δὴ ταῦτα λίθους τε καὶ τὰ μεταλλευτὰ σώματα,
<span class="lb" data-page="12.168" data-line="3" id="l12.168.3">ㅤ</span>καὶ τὴν εἰς πηλὸν λυομένην γῆν, καὶ πρῶτόν γε τὰς διαφορὰς
<span class="lb" data-page="12.168" data-line="4" id="l12.168.4">ㅤ</span>ἐρῶ τῆς ὑπὸ πάντων Ἑλλήνων ὀνομαζομένης γῆς, ἥτις
<span class="lb" data-page="12.168" data-line="5" id="l12.168.5">ㅤ</span>ἔχει κοινὸν ὕδατι πλησιάσασα, διαλύεσθαι παραχρῆμα καὶ
<span class="lb" data-page="12.168" data-line="6" id="l12.168.6">ㅤ</span>πηλὸν γίνεσθαι. τὸ γὰρ τῆς παρὰ τοῖς φιλοσόφοις οὕτω
<span class="lb" data-page="12.168" data-line="7" id="l12.168.7">ㅤ</span>καλούμενον οὐ κοινὸν ἅπασιν, ἀλλ’ ἐκείνοις μόνοις σύνηθες
<span class="lb" data-page="12.168" data-line="8" id="l12.168.8">ㅤ</span>ἔχει τοὶ σημαινόμενον.
</p>
            </section>
            <section id="urn:cts:greekLit:tlg0057.tlg075.1st1K-grc1:9.1.2" class="textpart section">
              <p>
<span class="lb" data-page="12.168" data-line="9" id="l12.168.9">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:9.1.2">β΄. Περὶ τῶν διαφορῶν τῆς συνήθως ὀνομαζομένης
<span class="lb" data-page="12.168" data-line="10" id="l12.168.10">ㅤ</span>γῆς.</a> Γῆν ἔφην ὀνομάζεσθαι σύνηθες ἅπασιν Ἕλλησιν, ἥτις
<span class="lb" data-page="12.168" data-line="11" id="l12.168.11">ㅤ</span>ἂν εἰς τὸ ὑγρὸν ἐμβληθεῖσα παραχρῆμα διαλύεταί τε καὶ
<span class="lb" data-page="12.168" data-line="12" id="l12.168.12">ㅤ</span>πηλὸς γίνεται. ταύτης οὖν ἡ μέν τίς ἐστιν ἣν γεωργοῦσιν οἱ
<span class="lb" data-page="12.168" data-line="13" id="l12.168.13">ㅤ</span>ἄνθρωποι, διαφορὰς ἔχουσά τινας μὲν κατὰ τὸν ἴδιον λόγον
<span class="lb" data-page="12.168" data-line="14" id="l12.168.14">ㅤ</span>ἐν τῷ λιπαρά τε εἶναι καὶ γλίσχρος, ἥτις πάντως ἐστὶ
<span class="lb" data-page="12.168" data-line="15" id="l12.168.15">ㅤ</span>καὶ μέλαινα τὴν χρόαν. ἡ δὲ ψαθυρωτέρα τε καὶ ἀλιπὴς, ἣν
<span class="lb" data-page="12.168" data-line="16" id="l12.168.16">ㅤ</span>καλοῦσιν ἄργιλον, οὖσα καὶ ἥδε λευκοτέρα πως. ἐναντιώταται
<span class="lb" data-page="12.168" data-line="17" id="l12.168.17">ㅤ</span>μὲν αὗται διαφοραί· αἱ δ’ ἄλλαι μεταξὺ τούτων, ἤτοι
<span class="lb" data-page="12.168" data-line="18" id="l12.168.18">ㅤ</span>τῇ ἑτέρᾳ πλησιάζουσαι μᾶλλον ἢ τῇ ἑτέρᾳ, τινὲς δὲ κᾀν τῷ ﻿
<span class="pb" data-page="12.169" id="p12.169">ㅤ</span>
<span class="lb" data-page="12.169" data-line="1" id="l12.169.1">ㅤ</span>μέσῳ δοκεῖν ἀκριβῶς εἶναι, τὴν ἴσην ἀμφοῖν ἀφεστηκυῖαι
<span class="lb" data-page="12.169" data-line="2" id="l12.169.2">ㅤ</span>διάστασιν. αἱ δ’ ἐξ ἐπιμιξίας ἑτερογενῶν σωμάτων διαφοραὶ
<span class="lb" data-page="12.169" data-line="3" id="l12.169.3">ㅤ</span>τῆς γῆς εἰσι, καθὸ λιθώδεις τε καὶ ψαμμώδεις ὑπάρχουσιν,
<span class="lb" data-page="12.169" data-line="4" id="l12.169.4">ㅤ</span>καὶ χωρίζουσί γε τῶν τοιούτων τὴν μεμιγμένην οὐσίαν, ἀναδεύσαντες
<span class="lb" data-page="12.169" data-line="5" id="l12.169.5">ㅤ</span>καὶ ἀναφυράσαντες ὕδατι πολλῷ, μέχρι τοῦ πᾶν
<span class="lb" data-page="12.169" data-line="6" id="l12.169.6">ㅤ</span>ὑγρὸν ἐργάσασθαι. καθισταμένου γὰρ τούτου τὸ μὲν τῆς
<span class="lb" data-page="12.169" data-line="7" id="l12.169.7">ㅤ</span>λιθώδους τε καὶ ψαμμώδους ἐμφερόμενον ὑφιζάνει πᾶν, ἐποχεῖται
<span class="lb" data-page="12.169" data-line="8" id="l12.169.8">ㅤ</span>δὲ ἡ ἀκριβὴς γῆ. τοιοῦτον γάρ τι καὶ κατὰ τὴν Λημνίαν
<span class="lb" data-page="12.169" data-line="9" id="l12.169.9">ㅤ</span>γίνεται γῆν, ἣν μίλτον ὀνομάζουσιν ἔνιοι Λημνίαν
<span class="lb" data-page="12.169" data-line="10" id="l12.169.10">ㅤ</span>καί τινες ἄλλοι σφραγῖδα Λημνίαν, διὰ τὴν ἐπιβαλλομένην
<span class="lb" data-page="12.169" data-line="11" id="l12.169.11">ㅤ</span>αὐτῇ σφραγῖδα τῆς Ἀρτέμιδος ἱεράν. ταύτην γάρ τοι τὴν
<span class="lb" data-page="12.169" data-line="12" id="l12.169.12">ㅤ</span>γῆν ἡ ἱέρεια λαμβάνουσα μετά τινος ἐπιχωρίου τιμῆς, οὐ
<span class="lb" data-page="12.169" data-line="13" id="l12.169.13">ㅤ</span>ζώων θυομένων, ἀλλὰ πυρῶν καὶ κριθῶν ἀντιδιδομένων τῷ
<span class="lb" data-page="12.169" data-line="14" id="l12.169.14">ㅤ</span>χωρίῳ, κομίζει μὲν εἰς τὴν πόλιν ἀναφυράσασα ὕδατι καὶ
<span class="lb" data-page="12.169" data-line="15" id="l12.169.15">ㅤ</span>πηλὸν ὑγρὸν ἐργασαμένη καὶ τοῦτον ταράξασα σφοδρῶς, εἶτ’
<span class="lb" data-page="12.169" data-line="16" id="l12.169.16">ㅤ</span>ἐάσασα καταστῆναι, πρῶτον μὲν ἀφαιρεῖ τὸ ἐπιπολῆς ὕδωρ,
<span class="lb" data-page="12.169" data-line="17" id="l12.169.17">ㅤ</span>εἶθ’ ὑπ’ αὐτῷ τὸ λιπαρὸν τῆς γῆς λαβοῦσα καὶ μόνον ἀπολιποῦσα
<span class="lb" data-page="12.169" data-line="18" id="l12.169.18">ㅤ</span>τὸ ὑφιζηκὸς λιθῶδές τε καὶ ψαμμῶδες, ὅπερ καὶ
<span class="pb" data-page="12.170" id="p12.170">ㅤ</span>
<span class="lb" data-page="12.170" data-line="1" id="l12.170.1">ㅤ</span>ἄχρηστόν ἐστιν, ἄχρι τοσούτου ξηραίνει τὸν λιπαρὸν πηλὸν,
<span class="lb" data-page="12.170" data-line="2" id="l12.170.2">ㅤ</span>ἄχρις ἂν εἰς σύστασιν ἀφίκηται μαλακοῦ κηροῦ, καὶ τούτου
<span class="lb" data-page="12.170" data-line="3" id="l12.170.3">ㅤ</span>λαμβάνουσα μόρια σμικρὰ τὴν ἱερὰν τῆς Ἀρτέμιδος ἐπιβάλλει
<span class="lb" data-page="12.170" data-line="4" id="l12.170.4">ㅤ</span>σφραγῖδα, κἄπειτα πάλιν ἐν σκιᾷ ξηραίνει, μέχρις ἂν
<span class="lb" data-page="12.170" data-line="5" id="l12.170.5">ㅤ</span>ἀκριβῶς ἄνικμος ἀποτελεσθῇ, καὶ γένηται τοῦτο δὴ τὸ γινωσκόμενον
<span class="lb" data-page="12.170" data-line="6" id="l12.170.6">ㅤ</span>ἰατροῖς ἅπασι φάρμακον ἡ Λημνία σφραγίς.
<span class="lb" data-page="12.170" data-line="7" id="l12.170.7">ㅤ</span>οὕτω γὰρ αὐτὴν ὀνομάζουσιν, ὡς ἔφην, ἔνιοι διὰ τὴν ἐπιβαλλομένην
<span class="lb" data-page="12.170" data-line="8" id="l12.170.8">ㅤ</span>αὐτῇ σφραγῖδα, καθάπερ γε καὶ διὰ τὴν χρόαν
<span class="lb" data-page="12.170" data-line="9" id="l12.170.9">ㅤ</span>ἔνιοι Λημνίαν μίλτον. ἔχει μὲν οὖν τὴν χρόαν τὴν αὐτὴν
<span class="lb" data-page="12.170" data-line="10" id="l12.170.10">ㅤ</span>τῇ μίλτῳ, διαφέρει δ’ αὐτῆς τῷ μὴ μολύνειν ἁπτομένην,
<span class="lb" data-page="12.170" data-line="11" id="l12.170.11">ㅤ</span>καθάπερ ἐκείνην, καὶ κατά γε τὸν λόφον ἐν τῇ Λήμνῳ τὸν
<span class="lb" data-page="12.170" data-line="12" id="l12.170.12">ㅤ</span>ὅλον ὄντα κιῤῥὸν τῇ χρόᾳ, καθ’ ὃν οὔτε δένδρον ἐστὶν οὔτε
<span class="lb" data-page="12.170" data-line="13" id="l12.170.13">ㅤ</span>πέτρα οὔτε φυτὸν, μόνη δ’ ἡ τοιαύτη γῆ. τρεῖς δ’ αὐτῆς εὑρίσκονται
<span class="lb" data-page="12.170" data-line="14" id="l12.170.14">ㅤ</span>διαφοραί· μία μὲν ἡ προειρημένη τῆς ἱερᾶς γῆς, ἧς
<span class="lb" data-page="12.170" data-line="15" id="l12.170.15">ㅤ</span>οὐδεὶς ἄλλος ἅπτεται πλὴν τῆς ἱερείας. δευτέρα δ’ ἑτέρα τῆς
<span class="lb" data-page="12.170" data-line="16" id="l12.170.16">ㅤ</span>ὄντως μίλτου, χρῶνται δ’ οἱ <span class="milestone ed2page" data-n="13.247" data-unit="ed2page" id="ed2page.13.247">ㅤ</span>τέκτονες αὐτῇ μάλιστα.
<span class="lb" data-page="12.170" data-line="17" id="l12.170.17">ㅤ</span>τρίτη δ’ ἡ τῆς ῥυπούσης, ᾗ χρῶνται τῶν πλυνόντων ὀθόνας
<span class="pb" data-page="12.171" id="p12.171">ㅤ</span>
<span class="lb" data-page="12.171" data-line="1" id="l12.171.1">ㅤ</span>τε καὶ ἐσθῆτας οἱ βουληθέντες. ἀνεγνωκὼς δὲ ἐγὼ παρά
<span class="lb" data-page="12.171" data-line="2" id="l12.171.2">ㅤ</span>τε Διοσκορίδῃ καὶ ἄλλοις τισὶ μίγνυσθαι τράγειον αἷμα τῇ
<span class="lb" data-page="12.171" data-line="3" id="l12.171.3">ㅤ</span>Λημνίᾳ γῇ, κᾀκ τοῦ διὰ μίξεως ταύτης γενομένου πηλοῦ
<span class="lb" data-page="12.171" data-line="4" id="l12.171.4">ㅤ</span>τὴν ἱέρειαν ἀναπλάττειν τε καὶ σφραγίζειν ἃς ὀνομάζουσι
<span class="lb" data-page="12.171" data-line="5" id="l12.171.5">ㅤ</span>Λημνίας σφραγῖδας, ὠρέχθην αὐτὸς ἱστορῆσαι τὴν συμμετρίαν
<span class="lb" data-page="12.171" data-line="6" id="l12.171.6">ㅤ</span>τῆς μίξεως. ὥσπερ οὖν εἰς Κύπρον ἕνεκα τῶν ἐν αὐτῇ
<span class="lb" data-page="12.171" data-line="7" id="l12.171.7">ㅤ</span>μετάλλων, εἴς τε τὴν κοίλην Συρίαν, μόριον οὖσαν τῆς
<span class="lb" data-page="12.171" data-line="8" id="l12.171.8">ㅤ</span>Παλαιστίνης, ἕνεκεν ἀσφάλτου καί τινων ἄλλων κατ’ αὐτὴν
<span class="lb" data-page="12.171" data-line="9" id="l12.171.9">ㅤ</span>ἀξίων ἱστορίας ἐπορεύθην, οὕτως καὶ εἰς Λῆμνον οὐκ
<span class="lb" data-page="12.171" data-line="10" id="l12.171.10">ㅤ</span>ὤκνησα πλεῦσαι, θεασόμενος ὁπόσον μίγνυται τοῦ αἵματος
<span class="lb" data-page="12.171" data-line="11" id="l12.171.11">ㅤ</span>τῇ γῇ. καὶ τό γε δεύτερον ἐξ Ἀσίας εἰς Ῥώμην ἀφικέσθαι
<span class="lb" data-page="12.171" data-line="12" id="l12.171.12">ㅤ</span>πεζῇ πορευόμενος διὰ Θρᾴκης τε καὶ Μακεδονίας, ἔπλευσα
<span class="lb" data-page="12.171" data-line="13" id="l12.171.13">ㅤ</span>πρότερον ἀπὸ Τρῳάδος Ἀλεξανδρείας εἰς Λῆμνον, ἐπιτυχὼν
<span class="lb" data-page="12.171" data-line="14" id="l12.171.14">ㅤ</span>εἰς Θεσσαλονίκην ἀναγομένου πλοίου, συνθεμένῳ τῷ ναυκλήρῳ
<span class="lb" data-page="12.171" data-line="15" id="l12.171.15">ㅤ</span>παραβάλλειν πρότερον τῇ Λήμνῳ· ὁ δὲ προσέσχε
<span class="lb" data-page="12.171" data-line="16" id="l12.171.16">ㅤ</span>μὲν, οὐ μὴν ᾗ γ’ ἐχρῆν πόλει. τὴν ἀρχὴν γὰρ οὐδ’ ἠπιστάμην
<span class="lb" data-page="12.171" data-line="17" id="l12.171.17">ㅤ</span>δύο πόλεις εἶναι κατὰ τὴν νῆσον, ἀλλὰ ᾤμην, ὡς Σάμον
<span class="pb" data-page="12.172" id="p12.172">ㅤ</span>
<span class="lb" data-page="12.172" data-line="1" id="l12.172.1">ㅤ</span>καὶ Χίον καὶ Κῶ Ἄνδρον τε καὶ Τῆνον καὶ πάσας
<span class="lb" data-page="12.172" data-line="2" id="l12.172.2">ㅤ</span>τὰς κατὰ τὸ Αἰγαῖον, οὕτω καὶ τὴν Λῆμνον ὁμώνυμον
<span class="lb" data-page="12.172" data-line="3" id="l12.172.3">ㅤ</span>ἔχειν πόλιν ὅλῃ τῇ νήσῳ μίαν. ὡς δὲ ἀποβὰς τῆς νεὼς,
<span class="lb" data-page="12.172" data-line="4" id="l12.172.4">ㅤ</span>ἔγνων Μυρίναν μὲν ὀνομάζεσθαι τὴν πόλιν, εἶναι δ’ οὔτε
<span class="lb" data-page="12.172" data-line="5" id="l12.172.5">ㅤ</span>κατὰ Φιλοκτήτην οὔτε κατὰ τὸ ἱερὸν τοῦ Ἡφαίστου λόφον
<span class="lb" data-page="12.172" data-line="6" id="l12.172.6">ㅤ</span>ἐν τῇ χώρᾳ τῆς πόλεως ἐκείνης, ἀλλ’ ἐν ἑτέρᾳ τῇ Ἡφαιστιάδι
<span class="lb" data-page="12.172" data-line="7" id="l12.172.7">ㅤ</span>καλουμένῃ, καὶ οὐδ’ ἐγγὺς εἶναι τὴν πόλιν ἐκείνην
<span class="lb" data-page="12.172" data-line="8" id="l12.172.8">ㅤ</span>τῆς Μυρίνης, ὅ τε ναύκληρος οὐκ ἠδύνατό με περιμένειν,
<span class="lb" data-page="12.172" data-line="9" id="l12.172.9">ㅤ</span>ἀνεβαλλόμην εἰσαῦθις, ὅταν ἀπὸ Ῥώμης εἰς Ἀσίαν ἀφίκωμαι,
<span class="lb" data-page="12.172" data-line="10" id="l12.172.10">ㅤ</span>θεάσασθαι τὴν Ἡφαιστιάδα. καί μοι τοῦτ’ ἐπράχθη,
<span class="lb" data-page="12.172" data-line="11" id="l12.172.11">ㅤ</span>καθάπερ ἤλπισά τε καὶ προὐθέμην. ὡς γὰρ ἀπὸ τῆς Ἰταλίας
<span class="lb" data-page="12.172" data-line="12" id="l12.172.12">ㅤ</span>διαβαλὼν εἰς τὴν Μακεδονίαν καὶ σχεδὸν ὅλην αὐτὴν
<span class="lb" data-page="12.172" data-line="13" id="l12.172.13">ㅤ</span>ὁδοιπορήσας ἐν Φιλίπποις ἐγενόμην, ἥπερ ἐστὶν ὅμορος τῇ
<span class="lb" data-page="12.172" data-line="14" id="l12.172.14">ㅤ</span>Θρᾴκῃ πόλις, ἐντεῦθεν ἐπὶ τὴν πλησίον θάλατταν εἴκοσιν
<span class="lb" data-page="12.172" data-line="15" id="l12.172.15">ㅤ</span>ἐπὶ τοῖς ἑκατὸν ἀπέχουσαν στάδια κατελθὼν, ἔπλευσα πρότερον
<span class="lb" data-page="12.172" data-line="16" id="l12.172.16">ㅤ</span>μὲν εἰς Θάσον ἐγγύς που διακοσίους σταδίους, ἐκεῖθεν
<span class="lb" data-page="12.172" data-line="17" id="l12.172.17">ㅤ</span>δὲ εἰς Λῆμνον ἑπτακοσίους, εἶτ’ αὖθις ἀπὸ Λήμνου
<span class="lb" data-page="12.172" data-line="18" id="l12.172.18">ㅤ</span>τοὺς ἴσους ἑπτακοσίους εἰς Ἀλεξανδρείαν Τρῳάδα. καὶ διὰ
<span class="pb" data-page="12.173" id="p12.173">ㅤ</span>
<span class="lb" data-page="12.173" data-line="1" id="l12.173.1">ㅤ</span>τοῦτ’ ἐξεπίτηδες ἔγραψα περί τε τοῦ πλοῦ καὶ τῶν σταδίων,
<span class="lb" data-page="12.173" data-line="2" id="l12.173.2">ㅤ</span>ὅπως εἴ τις ἐθέλῃ θεάσασθαι καὶ αὐτὸς ὁμοίως ἐμοὶ
<span class="lb" data-page="12.173" data-line="3" id="l12.173.3">ㅤ</span>τὴν <span class="milestone ed1page" data-n="2.118" data-unit="ed1page" id="ed1page.2.118">ㅤ</span>Ἡφαιστιάδα διαγινώσκων τὴν θέσιν αὐτῆς, οὕτως
<span class="lb" data-page="12.173" data-line="4" id="l12.173.4">ㅤ</span>παρασκευάζοιτο πρὸς τὸν πλοῦν. ἐν γάρ τοι τῇ ὅλῃ
<span class="lb" data-page="12.173" data-line="5" id="l12.173.5">ㅤ</span>νήσῳ τῇ Λήμνῳ, κατὰ μὲν τὸ πρὸς ταῖς ἀνατολαῖς μέρος
<span class="lb" data-page="12.173" data-line="6" id="l12.173.6">ㅤ</span>αὐτῆς ἐστιν Ἡφαιστιὰς, κατὰ δὲ τὸ πρὸς ταῖς δυσμαῖς ἡ
<span class="lb" data-page="12.173" data-line="7" id="l12.173.7">ㅤ</span>Μυρίνα. καὶ τό γε ὑπὸ τοῦ ποιητοῦ λεγόμενον ἐπὶ τοῦ Ἡφαίστου,
<span class="lb" data-page="12.173" data-line="8" id="l12.173.8">ㅤ</span>κάππεσεν ἐν Λήμνῳ, διὰ τὴν φύσιν τοῦ λόφου δοκεῖ
<span class="lb" data-page="12.173" data-line="9" id="l12.173.9">ㅤ</span>μοι τὸν μῦθον ἐπίστασθαι. φαίνεται γὰρ ὁμοιότατος κεκαυμένῳ
<span class="lb" data-page="12.173" data-line="10" id="l12.173.10">ㅤ</span>κατά γε τὴν χρόαν καὶ διὰ τὸ μηδὲν ἐν αὐτῷ φύεσθαι.
<span class="lb" data-page="12.173" data-line="11" id="l12.173.11">ㅤ</span>εἰς τοῦτον οὖν τὸν λόφον ἥ τε ἱέρεια παραγενομένη,
<span class="lb" data-page="12.173" data-line="12" id="l12.173.12">ㅤ</span>καθ’ ὃν ἐγὼ καιρὸν ἐπέβην τῆς νήσου, καί τινα πυρῶν τε
<span class="lb" data-page="12.173" data-line="13" id="l12.173.13">ㅤ</span>καὶ κριθῶν ἀριθμὸν ἐμβάλλουσα τῇ γῇ καὶ ἄλλα τινὰ ποιήσασα
<span class="lb" data-page="12.173" data-line="14" id="l12.173.14">ㅤ</span>κατὰ τὸν ἐπιχώριον σεβασμὸν, ἐπλήρωσεν μὲν ὅλην
<span class="lb" data-page="12.173" data-line="15" id="l12.173.15">ㅤ</span>ἅμαξαν τῆς γῆς. κομίσασα δ’ εἰς τὴν πόλιν, ὡς εἶπον ἀρτίως,
<span class="lb" data-page="12.173" data-line="16" id="l12.173.16">ㅤ</span>ἐσκεύασε τὰς πολυθρυλήτους Λημνίας σφραγῖδας. ἔδοξεν οὖν
<span class="lb" data-page="12.173" data-line="17" id="l12.173.17">ㅤ</span>μοι πυθέσθαι μή τι πρότερόν ποτε τράγειον ἢ αἴγειον αἷμα
<span class="lb" data-page="12.173" data-line="18" id="l12.173.18">ㅤ</span>τῇ γῇ ταύτῃ μιγνύμενον ἐν ἱστορίᾳ παρειλήφασιν. ἐφ’ ᾗ ﻿
<span class="pb" data-page="12.174" id="p12.174">ㅤ</span>
<span class="lb" data-page="12.174" data-line="1" id="l12.174.1">ㅤ</span>πεύσει πάντες οἱ ἀκούσαντες ἐγέλασαν, οὐχ οἱ τυχόντες ἄνδρες
<span class="lb" data-page="12.174" data-line="2" id="l12.174.2">ㅤ</span>ὄντες, ἀλλὰ καὶ πάνυ πεπαιδευμένοι τά τ’ ἄλλα καὶ τὴν
<span class="lb" data-page="12.174" data-line="3" id="l12.174.3">ㅤ</span>ἐπιχώριον ἱστορίαν ἅπασαν. ἀλλὰ καὶ βιβλίον ἔλαβον. παρά
<span class="lb" data-page="12.174" data-line="4" id="l12.174.4">ㅤ</span>τινος αὐτῶν, γεγραμμένον ὑπό τινος τῶν ἐπιχωρίων ἀνδρῶν
<span class="lb" data-page="12.174" data-line="5" id="l12.174.5">ㅤ</span>ἔμπροσθεν, ἐν ᾧ τὴν χρῆσιν ἅπασαν ἐδίδασκε τῆς Λημνίας
<span class="lb" data-page="12.174" data-line="6" id="l12.174.6">ㅤ</span>γῆς, ὅθεν οὐκ ὤκνησα κᾀγὼ πειραθῆναι τοῦ φαρμάκου, δισμυρίας
<span class="lb" data-page="12.174" data-line="7" id="l12.174.7">ㅤ</span>λαβὼν <span class="milestone ed2page" data-n="13.248" data-unit="ed2page" id="ed2page.13.248">ㅤ</span>σφραγῖδας. ἐχρῆτο δὲ καὶ αὐτὸς ὁ δοὺς
<span class="lb" data-page="12.174" data-line="8" id="l12.174.8">ㅤ</span>τὸ βιβλίον, ἐν τοῖς πρώτοις ἀριθμούμενος τῆς Ἡφαιστιάδος,
<span class="lb" data-page="12.174" data-line="9" id="l12.174.9">ㅤ</span>εἰς πολλὰ τῷ φαρμάκῳ. καὶ γὰρ ἐπὶ τραυμάτων καὶ παλαιῶν
<span class="lb" data-page="12.174" data-line="10" id="l12.174.10">ㅤ</span>καὶ δυσεπουλώτων ἐχεοδήκτων τε καὶ ὅλως θηριοδήκτων,
<span class="lb" data-page="12.174" data-line="11" id="l12.174.11">ㅤ</span>ἐπί τε τῶν θανασίμων φαρμάκων, οὐ προδιδοὺς μόνον,
<span class="lb" data-page="12.174" data-line="12" id="l12.174.12">ㅤ</span>ἀλλὰ καὶ ἐπιδιδοὺς, ἐχρῆτο τῇ σφραγῖδι. ἔφασκε δὲ καὶ
<span class="lb" data-page="12.174" data-line="13" id="l12.174.13">ㅤ</span>τοῦ διὰ τῶν ἀρκευθίδων φαρμάκου πεῖραν ἔχειν, εἰς ὃ καὶ
<span class="lb" data-page="12.174" data-line="14" id="l12.174.14">ㅤ</span>τῆς Λημνίας ἐμβάλλεται κινοῦντος ἔμετον, εἴ τις ἔτι κατὰ
<span class="lb" data-page="12.174" data-line="15" id="l12.174.15">ㅤ</span>τὴν κοιλίαν ὄντος τοῦ θανασίμου φαρμάκου πίοι τὸ ἀλεξητήριον.
<span class="lb" data-page="12.174" data-line="16" id="l12.174.16">ㅤ</span>ἀλλὰ τούτου μὲν καὶ ἡμεῖς ἔχομεν πεῖραν ἐπί τε
<span class="lb" data-page="12.174" data-line="17" id="l12.174.17">ㅤ</span>λαγωοῦ θαλαττίου καὶ κανθαρίδων, ὑποπτευσάντων μὲν εἰληφέναι
<span class="pb" data-page="12.175" id="p12.175">ㅤ</span>
<span class="lb" data-page="12.175" data-line="1" id="l12.175.1">ㅤ</span>τι τοιοῦτον τῶν ἀνθρώπων, ἐμεσάντων δ’ αὐτίκα
<span class="lb" data-page="12.175" data-line="2" id="l12.175.2">ㅤ</span>πᾶν ἐπὶ τῷ διὰ τῆς Λημνίας σφραγῖδος φαρμάκῳ, καὶ μηδὲν
<span class="lb" data-page="12.175" data-line="3" id="l12.175.3">ㅤ</span>μετὰ ταῦτα παθόντων σύμπτωμα τῶν ἑπομένων λαγωῷ
<span class="lb" data-page="12.175" data-line="4" id="l12.175.4">ㅤ</span>τε καὶ κανθαρίσι, καίτοι τῆς δόσεως τῶν ὀλεθρίων φαρμάκων
<span class="lb" data-page="12.175" data-line="5" id="l12.175.5">ㅤ</span>ἐλεγχθείσης. εἰ δὲ καὶ πρὸς τἄλλα θανάσιμα φάρμακα,
<span class="lb" data-page="12.175" data-line="6" id="l12.175.6">ㅤ</span>ταῦτα δὴ τὰ δηλητήρια καλούμενα, τὴν αὐτὴν δύναμιν ἔχει
<span class="lb" data-page="12.175" data-line="7" id="l12.175.7">ㅤ</span>τὸ διὰ τῶν ἀρκευθίδων καὶ τῆς Λημνίας φάρμακον, ἐμοὶ
<span class="lb" data-page="12.175" data-line="8" id="l12.175.8">ㅤ</span>μὲν ἄδηλον. ὁ δ’ ἐκ τῆς Ἡφαιστιάδος ἐπηγγείλατο μέχρι
<span class="lb" data-page="12.175" data-line="9" id="l12.175.9">ㅤ</span>τοῦ καὶ λυττῶντος κυνὸς ἰᾶσθαι δῆγμα φάσκειν αὐτὴν, πινομένην
<span class="lb" data-page="12.175" data-line="10" id="l12.175.10">ㅤ</span>δι’ οἴνου κεκραμένου, κατὰ δὲ τοῦ ἕλκους ἐπιτιθεμένην
<span class="lb" data-page="12.175" data-line="11" id="l12.175.11">ㅤ</span>δι’ ὄξους πάνυ δριμέος. ἀλλὰ δι’ ὄξους μὲν καὶ τὰ
<span class="lb" data-page="12.175" data-line="12" id="l12.175.12">ㅤ</span>τῶν ἄλλων θηρίων ἔλεγεν αὐτὴν ἰᾶσθαι δήγματα, φύλλων
<span class="lb" data-page="12.175" data-line="13" id="l12.175.13">ㅤ</span>βοτανῶν ἔξωθεν ἐπιτιθεμένων, ἃς ἐμάθομεν ἀντιπεπονθέναι
<span class="lb" data-page="12.175" data-line="14" id="l12.175.14">ㅤ</span>σηπεδόσιν. μάλιστα δ’ ἐπῄνει σκόρδιον, εἶτα κενταύριον τὸ
<span class="lb" data-page="12.175" data-line="15" id="l12.175.15">ㅤ</span>λεπτὸν, εἶτα πράσιον. ἐπί γε μὴν κακοήθων καὶ σηπεδονωδῶν
<span class="lb" data-page="12.175" data-line="16" id="l12.175.16">ㅤ</span>ἑλκῶν εἴ ποτ’ ἐχρησάμην τῇ Λημνίᾳ, μεγάλως ὠφέλησε.
<span class="lb" data-page="12.175" data-line="17" id="l12.175.17">ㅤ</span>ἡ δὲ χρῆσις γίνεται κατὰ τὸ μέγεθος τῆς τοῦ ἕλκους κακίας.
<span class="pb" data-page="12.176" id="p12.176">ㅤ</span>
<span class="lb" data-page="12.176" data-line="1" id="l12.176.1">ㅤ</span>τὸ μὲν γὰρ δυσῶδες καὶ λίαν πλαδαρόν τε καὶ ῥυπαρὸν,
<span class="lb" data-page="12.176" data-line="2" id="l12.176.2">ㅤ</span>ἀνέχεται δι’ ὄξους δριμυτάτου τῆς Λημνίας λελυμένης εἰς
<span class="lb" data-page="12.176" data-line="3" id="l12.176.3">ㅤ</span>πηλώδη σύστασιν ὁμοίως τοῖς τροχίσκοις, ὧν ἄλλος ἄλλῳ
<span class="lb" data-page="12.176" data-line="4" id="l12.176.4">ㅤ</span>χρῆται, Πολυείδου λέγω καὶ Πασίωνος καὶ Ἄνδρωνος, καὶ
<span class="lb" data-page="12.176" data-line="5" id="l12.176.5">ㅤ</span>τούτῳ τῷ νῦν εἰρημένῳ, προσαγορευομένῳ δὲ Βητινῷ. καὶ
<span class="lb" data-page="12.176" data-line="6" id="l12.176.6">ㅤ</span>γὰρ οὗτοι πάντες ἰσχυρῶς ξηραίνοντες ὠφελοῦσι τὰ κακοήθη
<span class="lb" data-page="12.176" data-line="7" id="l12.176.7">ㅤ</span>τῶν ἑλκῶν, ἀνιέμενοι ποτὲ μὲν οἴνῳ γλυκεῖ, ποτὲ δὲ σιραίῳ,
<span class="lb" data-page="12.176" data-line="8" id="l12.176.8">ㅤ</span>ποτὲ δ’ οἰνομέλιτι, ποτὲ δὲ τῶν λευκῶν οἴνων ἐνίοις ἢ τῶν
<span class="lb" data-page="12.176" data-line="9" id="l12.176.9">ㅤ</span>κιῤῥῶν ἢ ξανθῶν, ὡς ἂν ἡ χρεία κελεύῃ. διορισθήσεται γὰρ
<span class="lb" data-page="12.176" data-line="10" id="l12.176.10">ㅤ</span>ὑπὲρ τούτων ἐν ἑτέροις. ὡσαύτως δὲ καὶ δι’ ὄξους ἀνίενταί
<span class="lb" data-page="12.176" data-line="11" id="l12.176.11">ㅤ</span>ποτε, καὶ δι’ οἴνου ἢ ὕδατος ἢ ὀξυμέλιτος, ἢ ὀξυκράτου
<span class="lb" data-page="12.176" data-line="12" id="l12.176.12">ㅤ</span>τε καὶ μελικράτου. καὶ ἡ Λημνία δὲ γῆ δι’ ἑκάστου τῶν
<span class="lb" data-page="12.176" data-line="13" id="l12.176.13">ㅤ</span>εἰρημένων ἀνιεμένη φάρμακον ἐπιτήδειόν ἐστιν εἴς τε τὴν
<span class="lb" data-page="12.176" data-line="14" id="l12.176.14">ㅤ</span>τῶν προσφάτων τραυμάτων κόλλησιν εἴς τε τὴν τῶν χρονίων
<span class="lb" data-page="12.176" data-line="15" id="l12.176.15">ㅤ</span>ἢ δυσεπουλώτων ἢ κακοήθων ἴασιν. ὡσαύτως δὲ καὶ
<span class="lb" data-page="12.176" data-line="16" id="l12.176.16">ㅤ</span>ἡ ἄλλη πᾶσα φαρμακώδης γῆ. διελέσθαι γὰρ δεήσει, καθάπερ
<span class="lb" data-page="12.176" data-line="17" id="l12.176.17">ㅤ</span>ἔμπροσθεν ἀπὸ τῆς στοιχειώδους γῆς, ἐν ᾗ καὶ οἱ λίθοι
<span class="lb" data-page="12.176" data-line="18" id="l12.176.18">ㅤ</span>περιείχοντο τὴν εἰς πηλὸν λυομένην, οὕτω νῦν ἀπὸ τῆς
<span class="pb" data-page="12.177" id="p12.177">ㅤ</span>
<span class="lb" data-page="12.177" data-line="1" id="l12.177.1">ㅤ</span>γεωργουμένης τὴν φαρμακώδη. καλέσαι γὰρ οὐδὲν χεῖρον οὕτως
<span class="lb" data-page="12.177" data-line="2" id="l12.177.2">ㅤ</span>ᾗ πρὸς τὰς θεραπείας χρώμεθα, καίτοι καὶ τῆς γεωργουμένης
<span class="lb" data-page="12.177" data-line="3" id="l12.177.3">ㅤ</span>ἡ λιπαρὰ χρήσιμος εἰς θεραπείαν ἐστὶν ἁπάντων
<span class="lb" data-page="12.177" data-line="4" id="l12.177.4">ㅤ</span>τῶν ξηρανθῆναι δεομένων μορίων, ὅθεν αὐτῇ κατὰ Ἀλεξάνδρειάν
<span class="lb" data-page="12.177" data-line="5" id="l12.177.5">ㅤ</span>τε καὶ Αἴγυπτον χρῶνται πολλοὶ μὲν ἰδίᾳ προαιρέσει,
<span class="lb" data-page="12.177" data-line="6" id="l12.177.6">ㅤ</span>πολλοὶ δ’ ἐξ ὀνειράτων. εἶδον γοῦν ἐπὶ τῆς Ἀλεξανδρείας
<span class="lb" data-page="12.177" data-line="7" id="l12.177.7">ㅤ</span>ὑδερώδεις τε καὶ σπληνώδεις ἐνίους χρωμένους τῷ
<span class="lb" data-page="12.177" data-line="8" id="l12.177.8">ㅤ</span>πηλῷ τῆς Αἰγυπτίας γῆς. πολλοὶ δὲ καὶ κνήμας καὶ μηροὺς
<span class="lb" data-page="12.177" data-line="9" id="l12.177.9">ㅤ</span>καὶ πήχεις καὶ βραχίονας καὶ νῶτα καὶ πλευρὰς καὶ στέρνα
<span class="lb" data-page="12.177" data-line="10" id="l12.177.10">ㅤ</span>τῷ πηλῷ τῆς γῆς ταύτης χριόμενοι σαφῶς ὠφελοῦντο.
<span class="lb" data-page="12.177" data-line="11" id="l12.177.11">ㅤ</span><span class="milestone ed2page" data-n="13.249" data-unit="ed2page" id="ed2page.13.249">ㅤ</span>κατὰ δὲ τὸν αὐτὸν τρόπον τάς τε παλαιὰς φλεγμονὰς
<span class="lb" data-page="12.177" data-line="12" id="l12.177.12">ㅤ</span>καὶ τὰ χαῦνα τῶν οἰδημάτων ὀνίνησιν ὁ πηλὸς
<span class="lb" data-page="12.177" data-line="13" id="l12.177.13">ㅤ</span>οὗτος, ὥστ’ ἐνίους οἶδα καὶ ὅλην τὴν ἕξιν οἰδαλέους ἐξ
<span class="lb" data-page="12.177" data-line="14" id="l12.177.14">ㅤ</span>αἱμοῤῥοΐδων ἀμέτρου κενώσεως γενομένους, ὠφεληθέντας
<span class="lb" data-page="12.177" data-line="15" id="l12.177.15">ㅤ</span>ἐναργῶς. καί τινες ἀλγήματα χρόνια κατά τι μόριον ἐστηριγμένα
<span class="lb" data-page="12.177" data-line="16" id="l12.177.16">ㅤ</span>τῷ πηλῷ τούτῳ τελέως ἐξιάσαντο, ξηραντικὴν
<span class="lb" data-page="12.177" data-line="17" id="l12.177.17">ㅤ</span>γὰρ ἔχει πᾶσα γῆ δύναμιν. ἐπεὶ καὶ φύσει ξηρὸν αὐτῆς
<span class="lb" data-page="12.177" data-line="18" id="l12.177.18">ㅤ</span>ἐστι τὸ σῶμα, καὶ ὅτε γε ἀκριβῶς ᾖ πυρώδους ἄμικτος
<span class="pb" data-page="12.178" id="p12.178">ㅤ</span>
<span class="lb" data-page="12.178" data-line="1" id="l12.178.1">ㅤ</span>οὐσίας, ἀδηκτότατα ξηραίνει, συντελεῖ δὲ εἰς τοῦτο αὐτῇ τὸ
<span class="lb" data-page="12.178" data-line="2" id="l12.178.2">ㅤ</span>πεπλύσθαι.
</p>
            </section>
            <section id="urn:cts:greekLit:tlg0057.tlg075.1st1K-grc1:9.1.3" class="textpart section">
              <p>
<span class="lb" data-page="12.178" data-line="3" id="l12.178.3">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:9.1.3">γ΄. Περὶ πλύσεως γῆς.</a> Πλύνεται δὲ κατὰ τὸν αὐτὸν
<span class="lb" data-page="12.178" data-line="4" id="l12.178.4">ㅤ</span>τρόπον ἅπασα γῆ τῷ προειρημένῳ περὶ τῆς Λημνίας, ὕδατι
<span class="lb" data-page="12.178" data-line="5" id="l12.178.5">ㅤ</span>μὲν πρῶτον ἀναφυραθεῖσα μηδεμιᾶς φαρμακώδους ποιότητος
<span class="lb" data-page="12.178" data-line="6" id="l12.178.6">ㅤ</span>ἔμφασιν ἔχοντι. καταστάντος δὲ τοῦ πηλοῦ καὶ περιαιρεθέντος
<span class="lb" data-page="12.178" data-line="7" id="l12.178.7">ㅤ</span>ἄνωθεν τοῦ ὕδατος, εἶτα τοῦ μετ’ αὐτὸ χωρισθέντος
<span class="lb" data-page="12.178" data-line="8" id="l12.178.8">ㅤ</span>ἀπὸ τῶν ὑφισταμένων κάτω λιθωδῶν τε καὶ ψαμμωδῶν.
<span class="lb" data-page="12.178" data-line="9" id="l12.178.9">ㅤ</span>εἰ δὲ καὶ γεγυμνασμένην ἔχεις τὴν γευστικὴν αἴσθησιν,
<span class="lb" data-page="12.178" data-line="10" id="l12.178.10">ㅤ</span>αὐτὸς ἔσῃ κριτὴς ἀκριβὴς ἧς τε δεῖ πλύνειν γῆς ἧς τε μή.
<span class="lb" data-page="12.178" data-line="11" id="l12.178.11">ㅤ</span>τίνες μὲν γὰρ οὐ δέονται πλύσεως, τινὲς δὲ δὶς ἢ τρὶς δέονται
<span class="lb" data-page="12.178" data-line="12" id="l12.178.12">ㅤ</span>πλυθῆναι. τὴν μὲν οὖν Λημνίαν ἑτοίμην λαμβάνεις ἅπαξ
<span class="lb" data-page="12.178" data-line="13" id="l12.178.13">ㅤ</span>πεπλυμένην ὑπὸ τῆς ἱερείας, ἐκ δευτέρου δὲ πλυθῆναι μὴ
<span class="lb" data-page="12.178" data-line="14" id="l12.178.14">ㅤ</span>δεομένην.
</p>
            </section>
            <section id="urn:cts:greekLit:tlg0057.tlg075.1st1K-grc1:9.1.4" class="textpart section">
              <p>
<span class="lb" data-page="12.178" data-line="15" id="l12.178.15">ㅤ</span><a class="tree_back head" href="#tree_urn:cts:greekLit:tlg0057.tlg075.1st1K-grc1:9.1.4">δ΄. Περὶ Σαμίας γῆς.</a> Ἡ Σαμία δ’ οὐδὲ δεῖται πλυθῆναι.
<span class="lb" data-page="12.178" data-line="16" id="l12.178.16">ㅤ</span>χρώμεθα δ’ αὐτῆς θατέρῳ τῶν εἰδῶν μᾶλλον, ὃ
<span class="lb" data-page="12.178" data-line="17" id="l12.178.17">ㅤ</span>δὴ καὶ Σάμιον ἀστέρα καλοῦσιν, εἰς τὰς τοῦ αἵματος πτύσεις, ﻿
<span class="pb" data-page="12.179" id="p12.179">ㅤ</span>
<span class="lb" data-page="12.179" data-line="1" id="l12.179.1">ㅤ</span>ὁπόθεν ἂν γιγνόμεναι τύχωσιν, ὥσπερ καὶ τῇ Λημνίᾳ
<span class="lb" data-page="12.179" data-line="2" id="l12.179.2">ㅤ</span>σφραγῖδι. κατὰ δὲ τὴν αὐτὴν δύναμιν ὠφελοῦσι καὶ τὰς ἐκ
<span class="lb" data-page="12.179" data-line="3" id="l12.179.3">ㅤ</span>μήτρας αἱμοῤῥαγίας καὶ τὸν ὀνομαζόμενον ῥοῦν γυναικεῖον,
<span class="lb" data-page="12.179" data-line="4" id="l12.179.4">ㅤ</span>καὶ μέντοι καὶ τὰς δυσεντερικὰς ἑλκώσεις πρὸ τοῦ σηπεδονώδη
<span class="lb" data-page="12.179" data-line="5" id="l12.179.5">ㅤ</span>γενέσθαι τὰ ἕλκη, καλεῖν δ’ ἔθος ἐστὶν τοῖς ἰατροῖς
<span class="lb" data-page="12.179" data-line="6" id="l12.179.6">ㅤ</span>τὰς τοιαύτας διαθέσεις νομὰς ἀπὸ τοῦ νέμεσθαι τὴν σηπεδόνα
<span class="lb" data-page="12.179" data-line="7" id="l12.179.7">ㅤ</span>πρὸς τὰ πλησιάσαντα μόρια, συνδιαφθείρουσαν αὐτὰ
<span class="lb" data-page="12.179" data-line="8" id="l12.179.8">ㅤ</span><span class="milestone ed1page" data-n="2.119" data-unit="ed1page" id="ed1page.2.119">ㅤ</span>τῷ πρώτῳ κακωθέντι. τῇ γε μὴν Λημνίᾳ κᾀπὶ τοιούτων
<span class="lb" data-page="12.179" data-line="9" id="l12.179.9">ㅤ</span>ἐχρησάμην ἐνίοτε καὶ σαφῶς ὤνησεν ἐνεθεῖσά τε δι’
<span class="lb" data-page="12.179" data-line="10" id="l12.179.10">ㅤ</span>ἕδρας καὶ ποθεῖσα, προαποκλυσθέντων τῶν ἑλκῶν, ὡς εἰώθαμεν
<span class="lb" data-page="12.179" data-line="11" id="l12.179.11">ㅤ</span>πράττειν, μελικράτῳ μὲν ἀκρατεστέρῳ προτέρῳ, δευτέρῳ
<span class="lb" data-page="12.179" data-line="12" id="l12.179.12">ㅤ</span>δ’ ἅλμῃ. ἐνέθη μὲν οὖν δι’ ἀρνογλώσσου χυλοῦ, δι’
<span class="lb" data-page="12.179" data-line="13" id="l12.179.13">ㅤ</span>ὀξυκράτου δ’ ὑδαροῦς ἐπόθη. φαίνεται δ’ οὐκ ὀλίγῳ τινὶ
<span class="lb" data-page="12.179" data-line="14" id="l12.179.14">ㅤ</span>δραστικωτέραν δύναμιν ἔχειν ἡ Λημνία γῆ τῆς Σαμίας, ὅθεν
<span class="lb" data-page="12.179" data-line="15" id="l12.179.15">ㅤ</span>οὐδὲ τὰ φλεγμῆναι φθάσαντα φέρει τὴν δύναμιν αὐτῆς,
<span class="lb" data-page="12.179" data-line="16" id="l12.179.16">ㅤ</span>ἀλλὰ τραχύνεται σαφῶς καὶ μάλισθ’ ὅταν ὁ ἄνθρωπος ᾖ
<span class="lb" data-page="12.179" data-line="17" id="l12.179.17">ㅤ</span>μαλακόσαρκος. ὑπὸ δὲ τῆς Σαμίας οὐ μόνον οὐ παροξύνεταί
<span class="lb" data-page="12.179" data-line="18" id="l12.179.18">ㅤ</span>τι τῶν οὕτως ἐχόντων μορίων, ἀλλὰ καὶ παρηγορεῖται,
<span class="pb" data-page="12.180" id="p12.180">ㅤ</span>
<span class="lb" data-page="12.180" data-line="1" id="l12.180.1">ㅤ</span>καὶ μάλιστά γε τὰ θερμότερα καὶ χαυνότερα, καθάπερ οἵ
<span class="lb" data-page="12.180" data-line="2" id="l12.180.2">ㅤ</span>τε τιτθοὶ καὶ οἱ ὄρχεις καὶ οἱ ἀδένες. ἐπιτηδείως δ’ ἂν χρῶ
<span class="lb" data-page="12.180" data-line="3" id="l12.180.3">ㅤ</span>τηνικαῦτα τῇ τοιαύτῃ γῇ, μετὰ τὸ λειῶσαι δι’ ὕδατος, ἐπιμιγνὺς
<span class="lb" data-page="12.180" data-line="4" id="l12.180.4">ㅤ</span>ῥοδίνου καλοῦ τοσοῦτον, ὅσον τὸ μιχθὲν οὐκ ἐάσει
<span class="lb" data-page="12.180" data-line="5" id="l12.180.5">ㅤ</span>ξηρανθῆναι τὸ φάρμακον. ἀγαθὸν δὲ τὸ οὕτως σκευασθέν
<span class="lb" data-page="12.180" data-line="6" id="l12.180.6">ㅤ</span>ἐστι καὶ πρὸς τὰς ἄλλας φλεγμονὰς ὅσαι θερμαὶ καὶ βουβῶνας
<span class="lb" data-page="12.180" data-line="7" id="l12.180.7">ㅤ</span>ἀρχομένους καὶ ποδαγρικὰ ῥεύματα καὶ ὅλως ὅπου
<span class="lb" data-page="12.180" data-line="8" id="l12.180.8">ㅤ</span>ψῦξαι βουλόμεθα μετρίως μετὰ τοῦ παρηγορεῖν, ὥστ’ ἐναργῶς
<span class="lb" data-page="12.180" data-line="9" id="l12.180.9">ㅤ</span>φαίνεσθαι τῆς Σαμίας τὴν δύναμιν μετρίως ψυκτικήν.
<span class="lb" data-page="12.180" data-line="10" id="l12.180.10">ㅤ</span>ἔστι δὲ καὶ ἀερωδεστέρα πως αὐτῆς ἡ οὐσία παραβαλλομένη
<span class="lb" data-page="12.180" data-line="11" id="l12.180.11">ㅤ</span>τῇ Λημνίᾳ, δηλοῖ δ’ ἡ κουφότης. ἐκ τούτων οὖν τῶν γνωρισμάτων
<span class="lb" data-page="12.180" data-line="12" id="l12.180.12">ㅤ</span>καὶ πᾶσαν ἄλλην φαρμακώδη<span class="milestone ed2page" data-n="13.250" data-unit="ed2page" id="ed2page.13.250">ㅤ</span> γῆν δοκίμαζε.
<span class="lb" data-page="12.180" data-line="13" id="l12.180.13">ㅤ</span>λέγω δὲ γνωρίσματα τήν τε ἐν τῇ συστάσει κουφότητά τε
<span class="lb" data-page="12.180" data-line="14" id="l12.180.14">ㅤ</span>καὶ βαρύτητα καὶ τὴν ἐν τῇ γεύσει τραχύτητα καὶ λειότητα
<span class="lb" data-page="12.180" data-line="15" id="l12.180.15">ㅤ</span>καὶ προσέτι τὸ κολλῶδές τε καὶ ῥυπτικόν. ἐχέκολλος μὲν
<span class="lb" data-page="12.180" data-line="16" id="l12.180.16">ㅤ</span>γάρ ἐστι καὶ γλίσχρος ὁ Σάμιος ἀστὴρ, ἐχούσης τι καὶ τῆς
<span class="lb" data-page="12.180" data-line="17" id="l12.180.17">ㅤ</span>Λημνίας σφραγῖδος ὀλίγον τοιοῦτον. ῥυπτικήν τε δύναμιν
<span class="lb" data-page="12.180" data-line="18" id="l12.180.18">ㅤ</span>ἔχει καὶ μετρίαν Σελινουσία τε γῆ καὶ Χία, διὸ καί τινες
<span class="pb" data-page="12.181" id="p12.181">ㅤ</span>
<span class="lb" data-page="12.181" data-line="1" id="l12.181.1">ㅤ</span>τῶν γυναικῶν ἐπὶ τὸ πρόσωπον αὐταῖς χρῶνται. δέδεικται
<span class="lb" data-page="12.181" data-line="2" id="l12.181.2">ㅤ</span>δὲ ἐν τῷ τρίτῳ τῆς θεραπευτικῆς μεθόδου τὸ βραχέως ῥυπτικὸν
<span class="lb" data-page="12.181" data-line="3" id="l12.181.3">ㅤ</span>ἅπαν εἰς σάρκωσιν ἑλκῶν ἐπιτήδειον, ἐὰν δὲ ξηραίνῃ,
<span class="lb" data-page="12.181" data-line="4" id="l12.181.4">ㅤ</span>καὶ πρὸς ἐπούλωσιν ἀγαθόν· ἐπιτηδειότατα δ’ ἐξ αὐτῶν ἐστι
<span class="lb" data-page="12.181" data-line="5" id="l12.181.5">ㅤ</span>τοῖς τε ἐπιπολῆς ἕλκεσι καὶ πυρικαύτοις ὅσα πρὸς τῷ ξηραίνειν
<span class="lb" data-page="12.181" data-line="6" id="l12.181.6">ㅤ</span>ἀδήκτως οὔτε θερμαίνει σαφῶς οὔτε ψύχει. ὅθεν
<span class="lb" data-page="12.181" data-line="7" id="l12.181.7">ㅤ</span>ἥ τε Σελινουσία καὶ ἡ Χία γῆ κάλλιστα φάρμακα πρὸς τὰ
<span class="lb" data-page="12.181" data-line="8" id="l12.181.8">ㅤ</span>πυρίκαυτα τῶν ἑλκῶν ἐστι· δεῖται γὰρ ταῦτα μετριώτατα
<span class="lb" data-page="12.181" data-line="9" id="l12.181.9">ㅤ</span>ῥυπτόντων φαρμάκων ἄνευ θάλψεως ἢ ψύξεως ἐπιφανοῦς,
<span class="lb" data-page="12.181" data-line="10" id="l12.181.10">ㅤ</span>ὅπερ ὑπάρχει καὶ τῇ Σελινουσίᾳ καὶ τῇ Χίᾳ καὶ τῇ Σαμίᾳ
<span class="lb" data-page="12.181" data-line="11" id="l12.181.11">ㅤ</span>γῇ. λέλεκται δὲ ὅτι καὶ ταύτης εἶδός ἐστιν ὁ ἀστὴρ ὀνομαζόμενος,
<span class="lb" data-page="12.181" data-line="12" id="l12.181.12">ㅤ</span>ὑπερέχων τῆς ἄλλης γῆς τῷ γλίσχρον τι καὶ κολλῶδες
<span class="lb" data-page="12.181" data-line="13" id="l12.181.13">ㅤ</span>ἔχειν, ὅθεν οὔτε πρὸς τὰ ἄλλα τῶν ἑλκῶν οὔτε πρὸς
<span class="lb" data-page="12.181" data-line="14" id="l12.181.14">ㅤ</span>τὰ πυρίκαυτα ταῖς ἄλλαις ἐνάμιλλός ἐστιν, ὅσαι τε κολλῶδες
<span class="lb" data-page="12.181" data-line="15" id="l12.181.15">ㅤ</span>οὐκ ἔχουσιν. ἐμπλαστικωτέραν γὰρ ἐργάζεται τὴν οὐσίαν
<span class="lb" data-page="12.181" data-line="16" id="l12.181.16">ㅤ</span>τὸ κολλῶδες, ὡς μὴ ῥύπτειν, ὅταν γε δηλονότι μηδεμία δριμύτης
<span class="lb" data-page="12.181" data-line="17" id="l12.181.17">ㅤ</span>ἄλλη προσῇ τῷ γλίσχρῳ τε καὶ κολλώδει σώματι, καθάπερ
<span class="pb" data-page="12.182" id="p12.182">ㅤ</span>
<span class="lb" data-page="12.182" data-line="1" id="l12.182.1">ㅤ</span>ἐν τοῖς ἰξοῖς ἐστιν. ἥ γε μὴν Χία καὶ ἡ Σελινουσία
<span class="lb" data-page="12.182" data-line="2" id="l12.182.2">ㅤ</span>γῆ τῆς μὲν Σαμίας λείπονται πρὸς τὰς περὶ τιτθοὺς καὶ
<span class="lb" data-page="12.182" data-line="3" id="l12.182.3">ㅤ</span>ὄρχεις καὶ βουβῶνας ἀρχομένας φλεγμονάς. ὅμως δ’ οὐκ
<span class="lb" data-page="12.182" data-line="4" id="l12.182.4">ㅤ</span>ἀνάρμοστοι τυγχάνουσιν οὖσαι, μηδενὸς ἄλλου τῶν ἄκρως
<span class="lb" data-page="12.182" data-line="5" id="l12.182.5">ㅤ</span>ποιούντων παρόντος. ἡ δὲ Κιμωλία μικτῆς οὖσα δυνάμεως,
<span class="lb" data-page="12.182" data-line="6" id="l12.182.6">ㅤ</span>ἔχει μέν τι καὶ ψυκτικὸν, ἔχει δέ τι καὶ διαφορητικὸν βραχὺ,
<span class="lb" data-page="12.182" data-line="7" id="l12.182.7">ㅤ</span>διό πλυθεῖσα μὲν ἀποτίθεται τοῦτο, χωρὶς δὲ τοῦ πλυθῆναι
<span class="lb" data-page="12.182" data-line="8" id="l12.182.8">ㅤ</span>κατ’ ἀμφοτέρας ἐνεργεῖ τὰς δυνάμεις, καθάπερ καὶ ἄλλα
<span class="lb" data-page="12.182" data-line="9" id="l12.182.9">ㅤ</span>πολλὰ τῶν συνθέτων φαρμάκων διαφοροῦντά τε καὶ ἀποκρουόμενα.
<span class="lb" data-page="12.182" data-line="10" id="l12.182.10">ㅤ</span>παρὰ δὲ τὴν τῶν μιγνυμένων ὑγρῶν αὐτῇ φύσιν
<span class="lb" data-page="12.182" data-line="11" id="l12.182.11">ㅤ</span>ἐναργῶς ἐπιδείκνυται τῶν δυνάμεων ἑκατέραν. τοῖς μὲν γὰρ
<span class="lb" data-page="12.182" data-line="12" id="l12.182.12">ㅤ</span>ἀποκρουομένοις καὶ ψύχουσι μιχθεῖσα τὸν γενόμενον ἐξ αὐτῆς
<span class="lb" data-page="12.182" data-line="13" id="l12.182.13">ㅤ</span>τε κᾀκείνων πηλὸν ἐργάζεται ψύχοντά τε καὶ ἀποκρουόμενον,
<span class="lb" data-page="12.182" data-line="14" id="l12.182.14">ㅤ</span>τοῖς δὲ διαφορητικοῖς διαφοροῦντα καὶ αὐτόν. οὕτω
<span class="lb" data-page="12.182" data-line="15" id="l12.182.15">ㅤ</span>γοῦν καὶ τοῖς πυρικαύτοις ἁρμόττει, καί τινες τῶν ἰδιωτῶν
<span class="lb" data-page="12.182" data-line="16" id="l12.182.16">ㅤ</span>ἐπιχρίουσιν αὐτὴν, παραχρῆμα φυράσαντες ὄξει. χρὴ δ’ ἐν τῇ
<span class="lb" data-page="12.182" data-line="17" id="l12.182.17">ㅤ</span>τοιαύτῃ χρήσει μὴ λίαν εἶναι δριμὺ τὸ ὄξος. εἰ δὲ τοιοῦτον
<span class="lb" data-page="12.182" data-line="18" id="l12.182.18">ㅤ</span>εἴη, βέλτιον ὕδατος αὐτῷ μιγνύναι. μέμνησό γε μὴν τοῦτο
<span class="pb" data-page="12.183" id="p12.183">ㅤ</span>
<span class="lb" data-page="12.183" data-line="1" id="l12.183.1">ㅤ</span>κοινὸν ἐπὶ πάσης γῆς εἶναι τῆς κούφης. ἅπασαι γὰρ ὀνίνασι
<span class="lb" data-page="12.183" data-line="2" id="l12.183.2">ㅤ</span>τὰ πυρίκαυτα παραχρῆμα παραχριόμεναι δι’ ὄξους, ἢ
<span class="lb" data-page="12.183" data-line="3" id="l12.183.3">ㅤ</span>ὀξυκράτου, κωλύουσαι φλυκταινοῦσθαι. προσεπιβλέπειν δ’
<span class="lb" data-page="12.183" data-line="4" id="l12.183.4">ㅤ</span>ἐν τούτῳ καὶ τὴν φύσιν τοῦ θεραπευομένου σώματος, εἰ
<span class="lb" data-page="12.183" data-line="5" id="l12.183.5">ㅤ</span>μαλακὸν ἢ σκληρὸν, εἰδὼς ἀεὶ καθόλου τοῦτο, τὰ μὲν μαλακὰ
<span class="lb" data-page="12.183" data-line="6" id="l12.183.6">ㅤ</span>σώματα μὴ φέρειν τὴν δύναμιν τῶν ἰσχυρῶν φαρμάκων,
<span class="lb" data-page="12.183" data-line="7" id="l12.183.7">ㅤ</span>τὰ δὲ σκληρὰ φέρειν. οὐ μὴν τῆς γ’ ἐνεστώσης πραγματείας
<span class="lb" data-page="12.183" data-line="8" id="l12.183.8">ㅤ</span>ἴδια ταῦτα. ῥηθήσεται γὰρ ἐπιπλέον ἔν τε τοῖς περὶ
<span class="lb" data-page="12.183" data-line="9" id="l12.183.9">ㅤ</span>συνθέσεως φαρμάκων κᾀν τοῖς περὶ τῶν εὐπορίστων. ἡ δὲ
<span class="lb" data-page="12.183" data-line="10" id="l12.183.10">ㅤ</span>παροῦσα διέξοδος ἀπ’ ἀρχῆς ἐσπούδακε τὰς καθόλου δυνάμεις
<span class="lb" data-page="12.183" data-line="11" id="l12.183.11">ㅤ</span>τῶν φαρμάκων εὑρεῖν, αἷς προσέχων τις τὸν νοῦν εἰς
<span class="lb" data-page="12.183" data-line="12" id="l12.183.12">ㅤ</span>τὴν τῶν κατὰ μέρος χρῆσιν εὐπορίαν ἕξει παμπόλλην ἐπιμαθὼν
<span class="lb" data-page="12.183" data-line="13" id="l12.183.13">ㅤ</span>δηλονότι τὴν μέθοδον τῆς χρήσεως αὐτῶν, ὥστ’
<span class="lb" data-page="12.183" data-line="14" id="l12.183.14">ㅤ</span>οὐκέτι προσήκει μηκύνειν, ἀλλ’ ὅπερ εἴρηται καὶ πρόσθεν
<span class="lb" data-page="12.183" data-line="15" id="l12.183.15">ㅤ</span>ἀναμνῆσαι καὶ νῦν αὐτὴν μὲν τὴν ἄμικτον γῆν ἄλλῃ τινὶ
<span class="lb" data-page="12.183" data-line="16" id="l12.183.16">ㅤ</span>τῶν ἑτερογενῶν οὐσιῶν ξηραντικῆς ἀδήκτως εἶναι δυνάμεως.
<span class="lb" data-page="12.183" data-line="17" id="l12.183.17">ㅤ</span>ἐπεὶ δ’ ἀδύνατόν ἐστιν ἄμικτον εὑρεῖν ἀκριβῶς τι σῶμα,
<span class="lb" data-page="12.183" data-line="18" id="l12.183.18">ㅤ</span><span class="milestone ed2page" data-n="13.251" data-unit="ed2page" id="ed2page.13.251">ㅤ</span>προσεπισκέπτεσθαι προσήκει τὴν μίξιν τῶν συμβεβηκότων ﻿
<span class="pb" data-page="12.184" id="p12.184">ㅤ</span>
<span class="lb" data-page="12.184" data-line="1" id="l12.184.1">ㅤ</span>αὐτῇ κατά τε τὰς ἐν κουφότητι καὶ βαρύτητι διαφορὰς καὶ
<span class="lb" data-page="12.184" data-line="2" id="l12.184.2">ㅤ</span>τὰς ἐν τῇ γεύσει. στύψεως μὲν γάρ τινος ἔμφασιν ἔχουσα
<span class="lb" data-page="12.184" data-line="3" id="l12.184.3">ㅤ</span>τοσοῦτον προσείληφε ψύξεως, ὅσον καὶ στύψεως. εἰ δὲ δριμύτητος
<span class="lb" data-page="12.184" data-line="4" id="l12.184.4">ㅤ</span>ἐμφαίνοιτό τι, τοσοῦτον ἔχει θερμότητος, ὅσον δριμύτητος.
<span class="lb" data-page="12.184" data-line="5" id="l12.184.5">ㅤ</span>ὡσαύτως δ’ ἐπὶ τῆς κούφης καὶ βαρείας σκοπεῖσθαι.
<span class="lb" data-page="12.184" data-line="6" id="l12.184.6">ㅤ</span>τῆς μὲν κούφης τοιαύτης γινομένης, ὅταν ἀερώδους
<span class="lb" data-page="12.184" data-line="7" id="l12.184.7">ㅤ</span>οὐσίας μετέχῃ δαψιλοῦς ἐν τῇ δι’ ὅλης ἑαυτῆς κράσει, τῆς δὲ
<span class="lb" data-page="12.184" data-line="8" id="l12.184.8">ㅤ</span>βαρείας, ὅσῳ περ ἂν ᾖ μᾶλλον τοιαύτη, τοσούτῳ μᾶλλον εἰλικρινεστέρας
<span class="lb" data-page="12.184" data-line="9" id="l12.184.9">ㅤ</span>γῆς ὑπαρχούσης. ἴδιον δὲ γῆς ἐστι τὸ μὴ χεῖσθαι
<span class="lb" data-page="12.184" data-line="10" id="l12.184.10">ㅤ</span>πυρὶ πλησιάζουσαν, ὅπερ ὅ τε μόλυβδος καὶ καττίτερος,
<span class="lb" data-page="12.184" data-line="11" id="l12.184.11">ㅤ</span>ἄργυρός τε καὶ χρυσὸς ἔχουσιν, ὥσθ’ ὅταν ἀργυρῖτιν
<span class="lb" data-page="12.184" data-line="12" id="l12.184.12">ㅤ</span>ἢ χρυσῖτιν ἢ σιδηρῖτιν ἀκούσῃς γῆν, ὀνομάζουσι γὰρ οὕτως
<span class="lb" data-page="12.184" data-line="13" id="l12.184.13">ㅤ</span>ἔνιοι τὰς ἐκ τῶν μετάλλων λαμβανομένας, μὴ νόμιζε δι’ ὅλου
<span class="lb" data-page="12.184" data-line="14" id="l12.184.14">ㅤ</span>κεκρᾶσθαι τὸν ἄργυρον ἢ τὸν χρυσὸν ἢ τὸν σίδηρον τῇ γῇ·
<span class="lb" data-page="12.184" data-line="15" id="l12.184.15">ㅤ</span>πλησιάζειν δὲ μορίοις μικροῖς τῆς γῆς ἀναμεμιγμένα μόρια
<span class="lb" data-page="12.184" data-line="16" id="l12.184.16">ㅤ</span>μικρὰ, κατὰ μὲν τὴν χρυσῖτιν χρυσοῦ, κατὰ δὲ τὴν ἀργυρῖτι
<span class="lb" data-page="12.184" data-line="17" id="l12.184.17">ㅤ</span>νἀργύρου, κατὰ δὲ τὴν σιδηρῖτιν σιδήρου, καὶ ταῦτ’ ἐν ταῖς
<span class="lb" data-page="12.184" data-line="18" id="l12.184.18">ㅤ</span>καμίνοις ὑπὸ τοῦ πυρὸς χεόμενα συνέρχεσθαι πρὸς ἄλληλα.
<span class="pb" data-page="12.185" id="p12.185">ㅤ</span>
<span class="lb" data-page="12.185" data-line="1" id="l12.185.1">ㅤ</span>κατὰ δὲ τὸν αὐτὸν τρόπον ἡ τὴν ὕαλον ἔχουσα ψάμμιός
<span class="lb" data-page="12.185" data-line="2" id="l12.185.2">ㅤ</span>ἐστιν, ἐν ψάμμῳ γὰρ μάλιστα τῆς τοιαύτης οὐσίας εὑρίσκεται
<span class="lb" data-page="12.185" data-line="3" id="l12.185.3">ㅤ</span>ψήγματα πολλάκις μικρά. καὶ ὅσοι τούτων ἔμπειροι θεασάμενοι
<span class="lb" data-page="12.185" data-line="4" id="l12.185.4">ㅤ</span>τὰς τοιαύτας ψάμμους γνωρίζουσιν ὁπόσον ἐξ αὐτῶν
<span class="lb" data-page="12.185" data-line="5" id="l12.185.5">ㅤ</span>ἀθροῖσαι δύνανται τῆς ὑάλου, καὶ χρυσοῦ δὲ ψήγματα
<span class="lb" data-page="12.185" data-line="6" id="l12.185.6">ㅤ</span>μικρὰ πολλὰ κατά τινας εὑρίσκεται ψάμμους, ἀλλ’ οὐκ ἐξ
<span class="lb" data-page="12.185" data-line="7" id="l12.185.7">ㅤ</span>ἁπάσης ψάμμου τὸν χρυσὸν ἐξαίρουσι καὶ τὴν ὕαλον οἱ περὶ
<span class="lb" data-page="12.185" data-line="8" id="l12.185.8">ㅤ</span>ταῦτ’ ἔχοντες, ἐκλεγόμενοι δηλονότι τὰς μετ’ ὀλίγης δαπάνης
<span class="lb" data-page="12.185" data-line="9" id="l12.185.9">ㅤ</span>ἀθροιζούσας<span class="milestone ed1page" data-n="2.120" data-unit="ed1page" id="ed1page.2.120">ㅤ</span> πλεῖστον, ὡς τό γ’ ἐν ταῖς καμίνοις ἀναλώσαντας
<span class="lb" data-page="12.185" data-line="10" id="l12.185.10">ㅤ</span>πολλὰ βραχύ τι σχεῖν τῆς διαθροιζομένης οὐσίας
<span class="lb" data-page="12.185" data-line="11" id="l12.185.11">ㅤ</span>ἀκερδὲς αὐτοῖς εἶναι δοκεῖ. διὰ τοῦτο μὲν οὖν καίτοι γε πολλαῖς
<span class="lb" data-page="12.185" data-line="12" id="l12.185.12">ㅤ</span>ψάμμοις χρυσοῦ καὶ ὑάλου ψηγμάτων περιεχομένων οὐκ
<span class="lb" data-page="12.185" data-line="13" id="l12.185.13">ㅤ</span>ἐπὶ πάσας οἱ περὶ ταῦτα δεινοὶ παραγίνονται. κατὰ δὲ τὸν
<span class="lb" data-page="12.185" data-line="14" id="l12.185.14">ㅤ</span>αὐτὸν λόγον οὐδὲ χαλκὸν ἢ ἄργυρον ἢ σίδηρον ἢ κασσίτερον
<span class="lb" data-page="12.185" data-line="15" id="l12.185.15">ㅤ</span>ἢ μόλυβδον ἐκ πάσης γῆς ἐκλέγουσιν. οὐ μὴν οὐδ’
<span class="lb" data-page="12.185" data-line="16" id="l12.185.16">ㅤ</span>ὅταν χωρίσωσιν ἑκάστην τῶν εἰρημένων ἀπὸ τῆς ἀναμεμιγμένης
<span class="lb" data-page="12.185" data-line="17" id="l12.185.17">ㅤ</span>γῆς, ἡ καταλειπομένη παραπλησία ταῖς ἄλλαις γαῖς
<span class="lb" data-page="12.185" data-line="18" id="l12.185.18">ㅤ</span>ἐστιν, ἃς συνήθως ἔφην ὀνομάζεσθαι πᾶσιν Ἕλλησιν, ἐχούσαις
<span class="pb" data-page="12.186" id="p12.186">ㅤ</span>
<span class="lb" data-page="12.186" data-line="1" id="l12.186.1">ㅤ</span>γνώρισμα κοινὸν τὸ τέγγεσθαί τε καὶ διαλύεσθαι ῥᾳδίως
<span class="lb" data-page="12.186" data-line="2" id="l12.186.2">ㅤ</span>εἰς πηλόν. τῆς γὰρ ἐν τοῖς μετάλλοις γῆς ὑπόλειμμα
<span class="lb" data-page="12.186" data-line="3" id="l12.186.3">ㅤ</span>λιθῶδες γίγνεται, ἄτηκτόν τε καὶ ἄτεγκτον. λέγω δὲ τέγγεσθαι
<span class="lb" data-page="12.186" data-line="4" id="l12.186.4">ㅤ</span>μὲν τὸ δι’ ὅλης τῆς οὐσίας ὑγραίνεσθαι, βρέχεσθαι δὲ
<span class="lb" data-page="12.186" data-line="5" id="l12.186.5">ㅤ</span>τὸ κατὰ τὴν ἔξωθεν ἐπιφάνειαν μόνην, οὐ διικνουμένης εἰς
<span class="lb" data-page="12.186" data-line="6" id="l12.186.6">ㅤ</span>τὸ βάθος αὐτῆς τῆς ὑγρότητος. οὕτως οὖν καὶ ἡ μεταλλευομένη
<span class="lb" data-page="12.186" data-line="7" id="l12.186.7">ㅤ</span>Καδμεία γεννᾶται, λιθώδης οὖσα καὶ ἄτεγκτος. ἀλλὰ
<span class="lb" data-page="12.186" data-line="8" id="l12.186.8">ㅤ</span>περὶ μὲν τῶν τοιούτων σωμάτων ἐφεξῆς εἰρήσεται· νυνὶ δ’
<span class="lb" data-page="12.186" data-line="9" id="l12.186.9">ㅤ</span>ἐπανήξω πάλιν ἐπὶ τὴν φαρμακώδη γῆν, ἥτις, ὅτι μὲν εἰς
<span class="lb" data-page="12.186" data-line="10" id="l12.186.10">ㅤ</span>πηλὸν λύεται ῥᾳδίως ἐν ὕδατι τεγγομένη, διὰ τοῦτ’ ὀνομάζεται
<span class="lb" data-page="12.186" data-line="11" id="l12.186.11">ㅤ</span>γῆ, διότι δὲ χρῄζομεν αὐτῆς ὥσπερ καὶ ἄλλων φαρμάκων,
<span class="lb" data-page="12.186" data-line="12" id="l12.186.12">ㅤ</span>διὰ τοῦτο φαρμακῖτις εἰκότως ἂν λέγοιτο. καίτοι
<span class="lb" data-page="12.186" data-line="13" id="l12.186.13">ㅤ</span>τήν γ’ ἀμπελῖτιν ὀνομαζομένην γῆν ἔνιοι φαρμακῖτιν ὀνομάζουσιν
<span class="lb" data-page="12.186" data-line="14" id="l12.186.14">ㅤ</span>μόνην, ἤτοι γ’ ὡς μόνην τοιαύτην οὖσαν ἢ ὡς ἐνεργεστέραν
<span class="lb" data-page="12.186" data-line="15" id="l12.186.15">ㅤ</span>τὴν φαρμακώδη δύναμιν ἔχουσαν, ὅπερ καὶ ἀληθές
<span class="lb" data-page="12.186" data-line="16" id="l12.186.16">ㅤ</span>ἐστιν. ὀνομάζεται δ’ ἀμπελῖτις οὐχ ὅτι φυτεύειν ἀμπέλους
<span class="lb" data-page="12.186" data-line="17" id="l12.186.17">ㅤ</span>ἐν ταύτῃ βέλτιον, ἀλλ’ ὅτι περιχριομένη ταῖς ἀμπέλοις φθείρει
<span class="lb" data-page="12.186" data-line="18" id="l12.186.18">ㅤ</span>τοὺς γεννωμένους ἐπ’ αὐτῶν σκώληκας, οὓς σκνῖπας ὀνομάζουσιν
<span class="lb" data-page="12.186" data-line="19" id="l12.186.19">ㅤ</span>οἱ παρ’ ἡμῖν ἀμπελουργοί. γεννῶνται δὲ οὗτοι τοῦ
<span class="pb" data-page="12.187" id="p12.187">ㅤ</span>
<span class="lb" data-page="12.187" data-line="1" id="l12.187.1">ㅤ</span>ἦρος εἰσβάλλοντος, ἡνίκα βλαστάνουσιν οἱ ἄμπελοι καὶ τό γ’
<span class="lb" data-page="12.187" data-line="2" id="l12.187.2">ㅤ</span>ἐνοιδισκόμενον αὐτῶν μέρος, ὅθεν ὁ βλαστὸς φύεται, ὃ καλοῦσιν
<span class="lb" data-page="12.187" data-line="3" id="l12.187.3">ㅤ</span>ὀφθαλμόν. <span class="milestone ed2page" data-n="13.252" data-unit="ed2page" id="ed2page.13.252">ㅤ</span>τούτους οὖν τοὺς ὀφθαλμοὺς διεσθίοντες
<span class="lb" data-page="12.187" data-line="4" id="l12.187.4">ㅤ</span>οἱ σκνῖπες οὐ μικρὰ βλάπτουσιν τὰς ἀμπέλους,
<span class="lb" data-page="12.187" data-line="5" id="l12.187.5">ㅤ</span>διὸ καὶ τὰς ῥίζας τῶν ὀφθαλμῶν τούτων περιχρίουσιν οἱ
<span class="lb" data-page="12.187" data-line="6" id="l12.187.6">ㅤ</span>περὶ ταῦτα δεινοί. κατὰ τοῦτο μὲν οὖν ἀμπελῖτίς τε καὶ φαρμακῖτις
<span class="lb" data-page="12.187" data-line="7" id="l12.187.7">ㅤ</span>ἡ τοιαύτη γῆ προσαγορεύεται, δηλοῦσα κᾀκ τοῦ
<span class="lb" data-page="12.187" data-line="8" id="l12.187.8">ㅤ</span>φθείρειν τοὺς σκνῖπας ὅσον αὐτῇ μέτεστι δυνάμεως φαρμακώδους.
<span class="lb" data-page="12.187" data-line="9" id="l12.187.9">ㅤ</span>ἀφέστηκεν δὲ πολὺ καὶ τῶν ἄλλων εἰδῶν τῆς γῆς,
<span class="lb" data-page="12.187" data-line="10" id="l12.187.10">ㅤ</span>οἷς χρώμεθα πρὸς τὰς ἰάσεις, ἐγγὺς ἤδη τῆς λιθώδους ἥκουσα.
<span class="lb" data-page="12.187" data-line="11" id="l12.187.11">ㅤ</span>διὸ καὶ μιγνυμένην αὐτὴν ἐν ταῖς τῶν φαρμάκων γραφαῖς
<span class="lb" data-page="12.187" data-line="12" id="l12.187.12">ㅤ</span>εὑρήσεις, ἔνθα ξηρᾶναί τι καὶ διαφορῆσαι προσήκει. τὸ
<span class="lb" data-page="12.187" data-line="13" id="l12.187.13">ㅤ</span>γὰρ ἄδηκτον καὶ μέτριον καὶ παρηγορικὸν οὐκ ἔχει καθάπερ
<span class="lb" data-page="12.187" data-line="14" id="l12.187.14">ㅤ</span>ἡ Χία τε καὶ Σαμία καὶ Σελινουσία. καὶ περὶ τῆς Κιμωλίας
<span class="lb" data-page="12.187" data-line="15" id="l12.187.15">ㅤ</span>δὲ προείρηται βραχὺ τούτων οὔσης ἰσχυροτέρας, ἀδήκτου
<span class="lb" data-page="12.187" data-line="16" id="l12.187.16">ㅤ</span>δ’ ἔτι καὶ αὐτῆς, καὶ μάλιστα εἰ πλυθείη. καὶ ἡ Κρητικὴ
<span class="lb" data-page="12.187" data-line="17" id="l12.187.17">ㅤ</span>δὲ γῆ παραπλησία πώς ἐστι ταύταις, ἀλλ’ ἱκανῶς ἀσθενὴς
<span class="lb" data-page="12.187" data-line="18" id="l12.187.18">ㅤ</span>ὑπάρχει, πολὺ τὸ ἀερῶδες ἔχουσα, τὸ μέντοι ῥυπτικὸν
<span class="pb" data-page="12.188" id="p12.188">ㅤ</span>
<span class="lb" data-page="12.188" data-line="1" id="l12.188.1">ㅤ</span>ἔχει, διὸ καὶ οἱ ἄνθρωποι λαμπρύνουσιν αὐτῇ τὰ ῥυπαρὰ
<span class="lb" data-page="12.188" data-line="2" id="l12.188.2">ㅤ</span>τῶν ἀργυρωμάτων, ὥστ’ ἔχοις ἂν καὶ ταύτην ἐς ὅπερ καὶ
<span class="lb" data-page="12.188" data-line="3" id="l12.188.3">ㅤ</span>τὰς ἄλλας τὰς ἀδήκτως ῥυπτούσας προειρήκαμεν ἐπιτηδείους
<span class="lb" data-page="12.188" data-line="4" id="l12.188.4">ㅤ</span>εἶναι. τούτων δ’ ἁπασῶν ἡ Λημνία δύναμιν ἰσχυροτέραν
<span class="lb" data-page="12.188" data-line="5" id="l12.188.5">ㅤ</span>ἔχει, πρόσεστι γὰρ αὐτῇ τι καὶ στύψεως, ἡ δ’ Ἐρετριὰς ἔτι
<span class="lb" data-page="12.188" data-line="6" id="l12.188.6">ㅤ</span>καὶ ταύτης ἰσχυροτέραν, οὐ μὴν ὥστ’ ἤδη δάκνειν. ἐὰν δὲ
<span class="lb" data-page="12.188" data-line="7" id="l12.188.7">ㅤ</span>καὶ πλυθῇ, πάνυ μετρία γίνεται παραπλησίως ταῖς προειρημέναις.
<span class="lb" data-page="12.188" data-line="8" id="l12.188.8">ㅤ</span>ἐγχωρεῖ δὲ τὴν γῆν ταύτην οὐχ ἅπαξ, ἀλλὰ καὶ δὶς
<span class="lb" data-page="12.188" data-line="9" id="l12.188.9">ㅤ</span>ἢ τρὶς πλυθῆναι, καθάπερ καὶ τὴν Κιμωλίαν. καὶ μέντοι καὶ
<span class="lb" data-page="12.188" data-line="10" id="l12.188.10">ㅤ</span>καίουσιν αὐτὴν ἔνιοι ποιοῦντες δηλονότι λεπτομερεστέραν
<span class="lb" data-page="12.188" data-line="11" id="l12.188.11">ㅤ</span>τε καὶ δριμυτέραν, ὥστ’ εἰς τὴν διαφορητικὴν μεταπίπτειν
<span class="lb" data-page="12.188" data-line="12" id="l12.188.12">ㅤ</span>δύναμιν. εἰ δὲ πλυθείη καυθεῖσα, τὸ μὲν δριμὺ καταλιποῦσα
<span class="lb" data-page="12.188" data-line="13" id="l12.188.13">ㅤ</span>τῷ ὕδατι, τὸ δ’ ἐκ τῆς ὀπτήσεως λεπτομερὲς ἔχουσα, ξηραντικωτέρα
<span class="lb" data-page="12.188" data-line="14" id="l12.188.14">ㅤ</span>γίνεται. διὸ τῆς ἀκαύστου τῷ κοινῷ λόγῳ γῆς
<span class="lb" data-page="12.188" data-line="15" id="l12.188.15">ㅤ</span>ἁπάσης ἐπὶ τῶν ἑλκῶν οὔσης χρησίμης, ἔτι μᾶλλον ἡ μετὰ
<span class="lb" data-page="12.188" data-line="16" id="l12.188.16">ㅤ</span>τὸ καυθῆναι πλυθεῖσα, καὶ πρὸς τὰ δυσσάρκωτά τε καὶ δυσεπούλωτα
<span class="lb" data-page="12.188" data-line="17" id="l12.188.17">ㅤ</span>χρήσιμός ἐστιν. ὄντων δ’ αὐτῆς δυοῖν εἰδῶν ἡ ﻿
<span class="pb" data-page="12.189" id="p12.189">ㅤ</span>
<span class="lb" data-page="12.189" data-line="1" id="l12.189.1">ㅤ</span>τεφρώδης κατὰ τὴν χρόαν ἀμείνων ἐστὶ τῆς πάνυ λευκῆς.
<span class="lb" data-page="12.189" data-line="2" id="l12.189.2">ㅤ</span>ἔστι δὲ καὶ ἄλλη γῆ πνιγῖτις ὀνομαζομένη, κατὰ μὲν τὴν
<span class="lb" data-page="12.189" data-line="3" id="l12.189.3">ㅤ</span>ὅλην δύναμιν ἐοικυῖα τῇ Κιμωλίᾳ, κατὰ δὲ τὴν χρόαν ἀφεστηκυῖα.
<span class="lb" data-page="12.189" data-line="4" id="l12.189.4">ㅤ</span>μέλαινα γάρ ἐστιν ὁμοίως τῇ ἀμπελίτιδι, τὸ δὲ γλίσχρον
<span class="lb" data-page="12.189" data-line="5" id="l12.189.5">ㅤ</span>καὶ κολλῶδες οὐχ ἧττον ἔχει Σαμίας γῆς, ἀλλ’ ἔστιν
<span class="lb" data-page="12.189" data-line="6" id="l12.189.6">ㅤ</span>ὅτε καὶ μᾶλλον. ἐδόθη δ’ ἡμῖν ἐν τῷ μεγάλῳ τούτῳ λοιμῷ,
<span class="lb" data-page="12.189" data-line="7" id="l12.189.7">ㅤ</span>καὶ ἄλλη τις ἐξ Ἀρμενίας τῆς ὁμόρου Καππαδοκίας γῆ ξηραντικωτέρα,
<span class="lb" data-page="12.189" data-line="8" id="l12.189.8">ㅤ</span>τὴν χρόαν ὠχρά· λίθον δ’ αὐτὴν ὠνόμαζεν, οὐ
<span class="lb" data-page="12.189" data-line="9" id="l12.189.9">ㅤ</span>γῆν, ὁ δοὺς, καὶ ἔστιν εὐλειοτάτη, καθάπερ καὶ ἡ τίτανος.
<span class="lb" data-page="12.189" data-line="10" id="l12.189.10">ㅤ</span>ὀνομάζω δ’ οὕτω δηλονότι τὴν κεκαυμένην πέτραν. ἀλλὰ
<span class="lb" data-page="12.189" data-line="11" id="l12.189.11">ㅤ</span>καὶ ὥσπερ ἐκείνης οὐδὲν ἐμφέρεται ψαμμῶδες, οὕτως οὐδὲ τῆς
<span class="lb" data-page="12.189" data-line="12" id="l12.189.12">ㅤ</span>Ἀρμενίας. μετὰ γὰρ τὸ θραυσθῆναι τῷ δοίδυκι κατὰ τὴν
<span class="lb" data-page="12.189" data-line="13" id="l12.189.13">ㅤ</span>θυίαν, οὕτως ἐστὶ λεία καὶ ἄλιθος ὥσπερ ἡ τίτανος καὶ ὁ
<span class="lb" data-page="12.189" data-line="14" id="l12.189.14">ㅤ</span>Σάμιος ἀστὴρ, οὐ μὴν ὁμοίως γε κούφη τῷ ἀστέρι. διὸ καὶ
<span class="lb" data-page="12.189" data-line="15" id="l12.189.15">ㅤ</span>πεπύκνωται μᾶλλον αὐτοῦ καὶ ἧττον ἀερώδης ἐστὶν, καὶ διὰ
<span class="lb" data-page="12.189" data-line="16" id="l12.189.16">ㅤ</span>τοῦτο φαντασίαν ἀποφαίνει τοῖς ἀμελέστερον ὁρῶσι λίθος
<span class="lb" data-page="12.189" data-line="17" id="l12.189.17">ㅤ</span>εἶναι. διαφέρει δ’ οὐδὲν ὡς πρὸς τὰ παρόντα λίθον ἢ γῆν
<span class="pb" data-page="12.190" id="p12.190">ㅤ</span>
<span class="lb" data-page="12.190" data-line="1" id="l12.190.1">ㅤ</span>αὐτὴν ὀνομάζειν, εἰδότας ἄκρως ξηραίνουσαν. ἐπί τε γὰρ δυσεντεριῶν
<span class="lb" data-page="12.190" data-line="2" id="l12.190.2">ㅤ</span>καὶ τῶν κατὰ γαστέρα ῥευμάτων, αἵματός τε πτύσεως
<span class="lb" data-page="12.190" data-line="3" id="l12.190.3">ㅤ</span>καὶ κατάῤῥου καὶ προσέτι τῶν κατὰ τὸ στόμα σηπεδονωδῶν
<span class="lb" data-page="12.190" data-line="4" id="l12.190.4">ㅤ</span>ἑλκῶν ἁρμόττει μάλιστα. καὶ μέντοι καὶ τοὺς ἀπὸ
<span class="lb" data-page="12.190" data-line="5" id="l12.190.5">ㅤ</span>κεφαλῆς εἰς θώρακα ῥευματιζομένους ὀνίνησι μεγάλως, ὥστε
<span class="lb" data-page="12.190" data-line="6" id="l12.190.6">ㅤ</span>καὶ τοὺς διὰ τὴν τοιαύτην αἰτίαν συνεχῶς δυσπνοοῦντας
<span class="lb" data-page="12.190" data-line="7" id="l12.190.7">ㅤ</span>ἰσχυρῶς ὠφελεῖ. καὶ μέντοι καὶ ὅσοι φθόῃ κάμνουσιν, καὶ τούτους
<span class="lb" data-page="12.190" data-line="8" id="l12.190.8">ㅤ</span>ὀνίνησιν. <span class="milestone ed2page" data-n="13.253" data-unit="ed2page" id="ed2page.13.253">ㅤ</span>ξηραίνει γὰρ αὐτῶν τὸ ἕλκος, ὡς μηδὲ
<span class="lb" data-page="12.190" data-line="9" id="l12.190.9">ㅤ</span>βήττειν ἔτι, πλὴν εἰ κατὰ τὴν δίαιταν ἁμαρτάνοιεν ἀξιολόγως
<span class="lb" data-page="12.190" data-line="10" id="l12.190.10">ㅤ</span>ἢ τὸ περιέχον ἐξαιφνίδιον εἰς δυσκρασίαν μεταπέσοι. καί
<span class="lb" data-page="12.190" data-line="11" id="l12.190.11">ㅤ</span>μοι δοκεῖ, καθάπερ ἐπὶ τῶν συρίγγων ἐθεασάμεθα πολλάκις,
<span class="lb" data-page="12.190" data-line="12" id="l12.190.12">ㅤ</span>οὐ μόνον ἐν ἄλλοις μορίοις, ἀλλὰ καὶ κατὰ τὴν ἕδραν ἄνευ
<span class="lb" data-page="12.190" data-line="13" id="l12.190.13">ㅤ</span>τοῦ κολλύριον καθεῖναι τὸν ῥύπον ἢ τὸν τύλον ἐξαιροῦν
<span class="lb" data-page="12.190" data-line="14" id="l12.190.14">ㅤ</span>τῆς σύριγγος, αὐτῷ μόνῳ τῷ ξηραίνοντι φαρμάκῳ προστελλομένας
<span class="lb" data-page="12.190" data-line="15" id="l12.190.15">ㅤ</span>τε καὶ κλειομένας αὐτὰς, οὕτω κᾀπὶ τοῦ κατὰ τὸν
<span class="lb" data-page="12.190" data-line="16" id="l12.190.16">ㅤ</span>πνεύμονα συμβαίνειν ἕλκους. φαίνεται γὰρ καὶ τοῦτο διὰ
<span class="lb" data-page="12.190" data-line="17" id="l12.190.17">ㅤ</span>τῶν ξηραινόντων φαρμάκων ὁμοίως ὀνινάμενον, ὅταν τε μέτριον
<span class="lb" data-page="12.190" data-line="18" id="l12.190.18">ㅤ</span>ᾖ καὶ μὴ μέγα λίαν, ὥστ’ ἔδοξαν ἔνιοι τῶν ἐχόντων
<span class="pb" data-page="12.191" id="p12.191">ㅤ</span>
<span class="lb" data-page="12.191" data-line="1" id="l12.191.1">ㅤ</span>αὐτὰ τελείως ἀπηλλάχθαι, καὶ τῶν γ’ εἰς τὴν Λιβύην ἀπὸ
<span class="lb" data-page="12.191" data-line="2" id="l12.191.2">ㅤ</span>Ῥώμης διὰ τοιαύτην αἰτίαν πορευθέντων ἔνιοι τελείως ἐπείσθησαν
<span class="lb" data-page="12.191" data-line="3" id="l12.191.3">ㅤ</span>ὑγιεῖς εἶναι, καὶ μέχρι γέ τινων ἐτῶν ἀμέμπτως διήγαγον,
<span class="lb" data-page="12.191" data-line="4" id="l12.191.4">ㅤ</span>εἶθ’ ὕστερόν ποτε πάλιν ἀφυλακτότερον αὐτοῖς διαιτηθεῖσιν
<span class="lb" data-page="12.191" data-line="5" id="l12.191.5">ㅤ</span>ὑποστροφὴ τοῦ νοσήματος ἐγένετο. τούτους οὖν,
<span class="lb" data-page="12.191" data-line="6" id="l12.191.6">ㅤ</span>ὡς ἔφην, ἡ ἐκ τῆς Ἀρμενίας βῶλος ἐναργῶς ὠφέλησε καίτοι
<span class="lb" data-page="12.191" data-line="7" id="l12.191.7">ㅤ</span>γ’ ἐν Ῥώμῃ διατρίβοντας, ἔτι τε μᾶλλον τοὺς δυσπνοοῦντας
<span class="lb" data-page="12.191" data-line="8" id="l12.191.8">ㅤ</span>συνεχῶς. ἐν δὲ τῷ μεγάλῳ τούτῳ λοιμῷ παραπλησίῳ
<span class="lb" data-page="12.191" data-line="9" id="l12.191.9">ㅤ</span>τὴν ἰδέαν ὄντι τῷ κατὰ Θουκυδίδην γενομένῳ πάντες οἱ
<span class="lb" data-page="12.191" data-line="10" id="l12.191.10">ㅤ</span>πιόντες τούτου τοῦ φαρμάκου διὰ ταχέων ἐθεραπεύθησαν,
<span class="lb" data-page="12.191" data-line="11" id="l12.191.11">ㅤ</span>ὅσους δ’ οὐδὲν ὤνησεν ἀπέθανον<span class="milestone ed1page" data-n="2.121" data-unit="ed1page" id="ed1page.2.121">ㅤ</span> πάντες, οὐδ’ ὑπ’ ἄλλου
<span class="lb" data-page="12.191" data-line="12" id="l12.191.12">ㅤ</span>τινὸς ὠφελήθησαν, ᾧ καὶ δῆλον ὅτι μόνους τοὺς ἀνιάτως
<span class="lb" data-page="12.191" data-line="13" id="l12.191.13">ㅤ</span>ἔχοντας οὐκ ὠφέλησε. πίνεται δὲ μετ’ οἴνου λεπτοῦ τὴν
<span class="lb" data-page="12.191" data-line="14" id="l12.191.14">ㅤ</span>σύστασιν, κεραμένου μετρίως μὲν, εἰ ἀπύρετος εἴη παντάπασιν
<span class="lb" data-page="12.191" data-line="15" id="l12.191.15">ㅤ</span>ὁ ἄνθρωπος ἢ βραχὺ πυρεταίνοι, πάνυ δ’ ὑδαροῦς, εἰ
<span class="lb" data-page="12.191" data-line="16" id="l12.191.16">ㅤ</span>πυρέττοι μειζόνως. οὐ μὴν οὐδὲ σφοδροὶ κατὰ τὴν θερμασίαν
<span class="lb" data-page="12.191" data-line="17" id="l12.191.17">ㅤ</span>εἰσὶν οἱ λοιμώδεις πυρετοί. περὶ δὲ τῶν ξηρανθῆναι
<span class="lb" data-page="12.191" data-line="18" id="l12.191.18">ㅤ</span>δεομένων ἑλκῶν τί δεῖ καὶ λέγειν ὁπηλίκην ἔχει δύναμιν ἡ
<span class="pb" data-page="12.192" id="p12.192">ㅤ</span>
<span class="lb" data-page="12.192" data-line="1" id="l12.192.1">ㅤ</span>Ἀρμενικὴ βῶλος αὕτη; καλεῖν δ’ ἔξεστί σοι, καθάπερ ἔφην,
<span class="lb" data-page="12.192" data-line="2" id="l12.192.2">ㅤ</span>καὶ λίθον αὐτὴν, ὡς ὁ δοὺς ὠνόμαζεν, καὶ γῆν, ὡς ἂν ἐγὼ
<span class="lb" data-page="12.192" data-line="3" id="l12.192.3">ㅤ</span>φαίην, ἐπειδὴ καὶ τέγγεται τοῖς ὑγροῖς.
</p>
            </section>
          </article>

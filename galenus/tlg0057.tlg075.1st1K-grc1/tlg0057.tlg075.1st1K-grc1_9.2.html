<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:9.2">
<span class="pb page1" data-page="12.192" id="p12.192"></span>
<span class="milestone ed1page page1" data-n="2.121" data-unit="ed1page" id="ed1page.2.121"></span>
<span class="milestone ed2page page1" data-n="13.253" data-unit="ed2page" id="ed2page.13.253"></span>
            <section id="urn:cts:greekLit:tlg0057.tlg075.1st1K-grc1:9.2.1" class="textpart section">
              <p>
<span class="lb" data-page="12.192" data-line="4" id="l12.192.4"></span>Περὶ λίθων. <label class="head">α΄. Περὶ ἐνεργουσῶν ποιοτήτων
<span class="lb" data-page="12.192" data-line="5" id="l12.192.5"></span>τῶν λίθων.</label> Τῶν αὐτοφυῶν σωμάτων εἰσὶ καὶ αἱ
<span class="lb" data-page="12.192" data-line="6" id="l12.192.6"></span>λίθοι, διαφέρουσαι τῆς συνήθως ὀνομαζομένης γῆς τῷ μὴ
<span class="lb" data-page="12.192" data-line="7" id="l12.192.7"></span>τέγγεσθαι. δυνάμεις δ’ ἔχουσι τὰς μὲν κατὰ τὴν ἰδιότητα
<span class="lb" data-page="12.192" data-line="8" id="l12.192.8"></span>τῆς ὅλης οὐσίας, τὰς δὲ κατὰ τὰς δραστικὰς ποιότητας. ὅπως
<span class="lb" data-page="12.192" data-line="9" id="l12.192.9"></span>δ’ ἀλλήλων διαφέρει ταῦτα πρόσθεν εἴρηται. νῦν οὖν ὁ λόγος
<span class="lb" data-page="12.192" data-line="10" id="l12.192.10"></span>ἡμῖν ἔστω περὶ τῶν κατὰ τὰς δραστικὰς ποιότητας
<span class="lb" data-page="12.192" data-line="11" id="l12.192.11"></span>ἐνεργουσῶν, ἐν αἷς ἐστι καὶ ἡ τῆς χρήσεως αὐτῆς μέθοδος.
<span class="lb" data-page="12.192" data-line="12" id="l12.192.12"></span>ἐδείκνυντο γὰρ αἱ κατὰ τὴν ἰδιότητα τῆς ὅλης. οὐσίας δυνάμεις
<span class="lb" data-page="12.192" data-line="13" id="l12.192.13"></span>ἀμέθοδοί τ’ εἶναι καὶ ἄλογοι καὶ δι’ ἐμπειρίας μόνης
<span class="lb" data-page="12.192" data-line="14" id="l12.192.14"></span>γινωσκόμεναι. διὰ τί γὰρ ἥδε ἡ λίθος ἁψαμένη τραύματος
<span class="lb" data-page="12.192" data-line="15" id="l12.192.15"></span>αἱμοῤῥαγοῦντος ἐπέχει τὴν φορὰν οὐκ ἴσμεν· διὰ τὶ μέντοι
<span class="lb" data-page="12.192" data-line="16" id="l12.192.16"></span>τὸν αἱματίτην καλούμενον λίθον ἐμβάλλουσιν ὀφθαλμικαῖς
<span class="lb" data-page="12.192" data-line="17" id="l12.192.17"></span>δυνάμεσιν ἴσμεν, ἔστι γὰρ εὕρημα λόγου τὸ τοιοῦτον. ἐὰν
<span class="pb" data-page="12.193" id="p12.193"></span>
<span class="lb" data-page="12.193" data-line="1" id="l12.193.1"></span>γοῦν ἐπ’ ἀκόνης ὀφθαλμικῆς ἀποτρίψας μεθ’ ὕδατος αὐτὸν
<span class="lb" data-page="12.193" data-line="2" id="l12.193.2"></span>εἰς πάχος μέλιτος ἐθελήσῃς γεύσασθαι, στυφούσης αἰσθήσῃ
<span class="lb" data-page="12.193" data-line="3" id="l12.193.3"></span>δυνάμεως. ἔμαθες δ’ ὅτι τὰς αὐξανομένας ἔτι φλεγμονὰς, καὶ
<span class="lb" data-page="12.193" data-line="4" id="l12.193.4"></span>μάλιστα ἐν νευρώδεσι μορίοις, ἀποκρούεσθαι δεῖ τοῖς στύφουσι
<span class="lb" data-page="12.193" data-line="5" id="l12.193.5"></span>φαρμάκοις. ὅταν δὲ μηκέτ’ ἐπιῤῥέῃ τὸ αἷμα τῷ μέρει,
<span class="lb" data-page="12.193" data-line="6" id="l12.193.6"></span>προσμιγνύναι τοῖς στύφουσιν τὰ διαφοροῦντα, καὶ κατὰ βραχύ
<span class="lb" data-page="12.193" data-line="7" id="l12.193.7"></span>γε μεταβαίνειν ἐπ’ αὐτὰ μόνα. περὶ μὲν οὖν τῶν τοιούτων
<span class="lb" data-page="12.193" data-line="8" id="l12.193.8"></span>δυνάμεων ἐν ταῖς λίθοις ἐροῦμεν, ἀναμνήσαντες πρότερον
<span class="lb" data-page="12.193" data-line="9" id="l12.193.9"></span>ὧν ἐπὶ πλεῖστον διήλθομεν ἐν τοῖς πρὸς τοὺς ἐπιτιμῶντας
<span class="lb" data-page="12.193" data-line="10" id="l12.193.10"></span>τοῖς σολοικίζουσιν τῇ φωνῇ. <span class="milestone ed2page" data-n="13.254" data-unit="ed2page" id="ed2page.13.254"></span>τούτων γὰρ ἔνιοι λίθον
<span class="lb" data-page="12.193" data-line="11" id="l12.193.11"></span>ἀῤῥενικῶς οὐκ ἐπιτρέπουσι λέγειν, ἀλλ’ ἐὰν εἴπῃς, ἔμβαλλον
<span class="lb" data-page="12.193" data-line="12" id="l12.193.12"></span>τὸν λίθον ἐπὶ τὸν κύνα, κεκράγασιν ὡς αὐτοὶ πεπληγμένοι
<span class="lb" data-page="12.193" data-line="13" id="l12.193.13"></span>λίθῳ τὴν κεφαλήν· ὥσπερ γε καὶ ἂν τὸν δρῦν εἴπῃ τις, ὡς
<span class="lb" data-page="12.193" data-line="14" id="l12.193.14"></span>ξύλῳ πεπληγότος ἐκβοῶσιν. ἐὰν οὖν ἐκείνοις τις πειθόμενος
<span class="lb" data-page="12.193" data-line="15" id="l12.193.15"></span>τὰ συνήθη τοῖς ἰατροῖς ὀνόματα μεταῤῥυθμίζῃ, τὴν λίθον
<span class="lb" data-page="12.193" data-line="16" id="l12.193.16"></span>λέγων τὴν αἱματῖτιν καὶ τὴν πυρῖτιν καὶ τὴν γαλακτῖτιν
<span class="lb" data-page="12.193" data-line="17" id="l12.193.17"></span>καὶ τὴν σχιστὴν, ὡς περίεργός τε καὶ παράσημος καταγνωσθήσεται, ﻿
<span class="pb" data-page="12.194" id="p12.194"></span>
<span class="lb" data-page="12.194" data-line="1" id="l12.194.1"></span>πάντων ἐξ ἔθους ἤδη παλαιῶν λεγόντων ἀῤῥενικῶς
<span class="lb" data-page="12.194" data-line="2" id="l12.194.2"></span>τὰς διαφορὰς αὐτῶν, αἱματίτην, πυρίτην, γαλακτῖτην,
<span class="lb" data-page="12.194" data-line="3" id="l12.194.3"></span>μελιτίτην, γαγάτην, σχιστὸν, Φρύγιον, Ἀράβιον, Μεμφίτην.
<span class="lb" data-page="12.194" data-line="4" id="l12.194.4"></span>ἔμπαλιν δὲ τὴν πέτραν λέγουσιν θηλυκῶς, οὐ τὸν πέτρον
<span class="lb" data-page="12.194" data-line="5" id="l12.194.5"></span>ἀῤῥενικῶς. Ἀσίαν οὖν πέτραν ὀνομάζουσιν, οὐκ Ἄσιον πέτρον,
<span class="lb" data-page="12.194" data-line="6" id="l12.194.6"></span>τὸν λίθον Ἄσιον. οὕτως δὲ καὶ Ἀσίας πέτρας ἄνθος,
<span class="lb" data-page="12.194" data-line="7" id="l12.194.7"></span>ἐκ πέτρας δὲ κεκαυμένης φασὶ γίνεσθαι τὴν τίτανον. ὅ γε
<span class="lb" data-page="12.194" data-line="8" id="l12.194.8"></span>μὴν Ταραντῖνος Ἡρακλείδης καὶ ἄλλοι τινὲς οὐκ ἐκ πάσης
<span class="lb" data-page="12.194" data-line="9" id="l12.194.9"></span>λίθου φασὶ γίγνεσθαι τὴν τίτανον, ἀλλ’ ἐκ μόνης γε τῆς
<span class="lb" data-page="12.194" data-line="10" id="l12.194.10"></span>πέτρας, ὀνομάζοντες οὕτως κατ’ ἐξοχὴν τῶν λίθων μίαν τὴν
<span class="lb" data-page="12.194" data-line="11" id="l12.194.11"></span>σκληροτάτην. ἐγὼ γοῦν ἐξεπίτηδες εἴωθα, μεταβάλλων τὰ
<span class="lb" data-page="12.194" data-line="12" id="l12.194.12"></span>ὀνόματα, λέγειν ἑκατέρως ἅπαντα τὰ τοιαῦτα, περὶ ὧν ἀχρήστως
<span class="lb" data-page="12.194" data-line="13" id="l12.194.13"></span>ἐρίζουσιν ἔνιοι, δεικνὺς ἔργῳ μηδὲν βλαπτομένην τὴν
<span class="lb" data-page="12.194" data-line="14" id="l12.194.14"></span>σαφήνειαν τῆς ἑρμηνείας, ὁποτέρως ἄν τις εἴπῃ. θαυμαστὸν
<span class="lb" data-page="12.194" data-line="15" id="l12.194.15"></span>δ’ οὐδὲν τοὺς ἀγνοοῦντας ὅτι τῆς κατὰ φύσιν ἑρμηνείας
<span class="lb" data-page="12.194" data-line="16" id="l12.194.16"></span>ἤτοι μίαν μόνην ἀρετὴν θετέον εἶναι τὴν σαφήνειαν, ἢ πρώτην
<span class="lb" data-page="12.194" data-line="17" id="l12.194.17"></span>γε τῶν ἄλλων ἁπασῶν καὶ ἀρίστην, εἰς τοσούτους λήρους
<span class="pb" data-page="12.195" id="p12.195"></span>
<span class="lb" data-page="12.195" data-line="1" id="l12.195.1"></span>ἐκτρέπεσθαι. περὶ πρώτων οὖν ἐρῶ λίθων ὅσοι παρατριβόμενοι
<span class="lb" data-page="12.195" data-line="2" id="l12.195.2"></span>θυίαις ἢ ἀκόναις εἰς χυλὸν ἀναλύονται.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.2" class="textpart section">
              <p>
<span class="lb" data-page="12.195" data-line="3" id="l12.195.3"></span><label class="head">β΄. Περὶ αἱματίτου, γαλακτίτου καὶ μελιτίτου.</label> εἷς
<span class="lb" data-page="12.195" data-line="4" id="l12.195.4"></span>δέ τίς ἐστι τῶν τοιούτων καὶ ὁ καλούμενος αἱματίτης, ἀπὸ
<span class="lb" data-page="12.195" data-line="5" id="l12.195.5"></span>τῆς κατὰ τὴν χρόαν ὁμοιότητος οὕτως ὠνομασμένος, ὥσπερ
<span class="lb" data-page="12.195" data-line="6" id="l12.195.6"></span>γε καὶ ὁ γαλακτίτης, ἐπειδὴ κᾀκεῖνος εἰς χυλὸν λυθεὶς ὅμοιος
<span class="lb" data-page="12.195" data-line="7" id="l12.195.7"></span>φαίνεται γάλακτι. παραπλήσιον δ’ αὐτῷ κατὰ τὴν χρόαν
<span class="lb" data-page="12.195" data-line="8" id="l12.195.8"></span>τὸν χυλὸν ἐργαζόμενος ὁ μελιτίτης, ἀπὸ τῆς κατὰ τὴν γεῦσιν
<span class="lb" data-page="12.195" data-line="9" id="l12.195.9"></span>ὁμοιότητος οὕτως ὠνόμασται. δέδεικται δ’ ἐν τῷ τετάρτῳ
<span class="lb" data-page="12.195" data-line="10" id="l12.195.10"></span>τῶνδε τῶν ὑπομνημάτων ὁ μὲν γλυκὺς ἅπας χυλὸς
<span class="lb" data-page="12.195" data-line="11" id="l12.195.11"></span>ὑπὸ συμμέτρου θερμασίας τοιοῦτος γινόμενος, ὁ δὲ στύφων
<span class="lb" data-page="12.195" data-line="12" id="l12.195.12"></span>ὑπὸ ψύξεως. ἕξει τοιγαροῦν ὁ μὲν αἱματίτης λίθος τοσοῦτον
<span class="lb" data-page="12.195" data-line="13" id="l12.195.13"></span>τῆς ψύξεως, ὅσον καὶ τῆς στύψεως, ὁ δὲ μελιτίτης
<span class="lb" data-page="12.195" data-line="14" id="l12.195.14"></span>σύμμετρον θερμότητα, μέσην δ’ ἀμφοῖν κρᾶσιν ὁ γαλακτίτης.
<span class="lb" data-page="12.195" data-line="15" id="l12.195.15"></span>εἰκότως οὖν ἐτόλμησαν οἱ ἰατροὶ ταῖς ὀφθαλμικαῖς δυνάμεσιν
<span class="lb" data-page="12.195" data-line="16" id="l12.195.16"></span>μιγνύναι τὸν αἱματίτην λίθον. καὶ μόνῳ δ’ ἂν αὐτῷ
<span class="lb" data-page="12.195" data-line="17" id="l12.195.17"></span>χρήσαιο τραχέων γεγονότων βλεφάρων, εἰ μὲν ἅμα φλεγμονὴ
<span class="lb" data-page="12.195" data-line="18" id="l12.195.18"></span>τοιαῦτ’ εἴη γεγονότα, δι’ ὠοῦ τὴν ἄνεσιν ποιούμενος, ἢ μᾶλλον
<span class="pb" data-page="12.196" id="p12.196"></span>
<span class="lb" data-page="12.196" data-line="1" id="l12.196.1"></span>ἔτι διὰ τήλεως ἀφεψήματος· εἰ δὲ χωρὶς φλεγμονῆς, δι’
<span class="lb" data-page="12.196" data-line="2" id="l12.196.2"></span>ὕδατος. ἄρχου δ’ ἀεὶ μὲν ἀπὸ μετρίως ὑγροῦ διὰ τῆς μήλης
<span class="lb" data-page="12.196" data-line="3" id="l12.196.3"></span>ἐγχέων, ὅταν δ’ ὅτι φέρει τὴν δύναμιν αὐτοῦ θεάσῃ, παχύτερον
<span class="lb" data-page="12.196" data-line="4" id="l12.196.4"></span>ἀεὶ καὶ μᾶλλον ἐργάζου. καὶ τελευτῶν οὕτω παχὺ
<span class="lb" data-page="12.196" data-line="5" id="l12.196.5"></span>ποιήσεις ὡς διὰ μήλης πυρῆνος ὑπαλείφεν καθ’ ὑποβολὴν
<span class="lb" data-page="12.196" data-line="6" id="l12.196.6"></span>ἢ ἐκτροπὴν τοῦ βλεφάρου. ὁ δ’ αὐτὸς οὗτος λίθος ὁμοίως
<span class="lb" data-page="12.196" data-line="7" id="l12.196.7"></span>ἐπ’ ἀκόνης ἀποτριβόμενος αἵματος πτύσεσιν ἁρμόττει καὶ
<span class="lb" data-page="12.196" data-line="8" id="l12.196.8"></span>πᾶσιν ἕλκεσιν. ξηρὸς δὲ λειωθεὶς ὡς χνοώδης γενέσθαι καταστέλλει
<span class="lb" data-page="12.196" data-line="9" id="l12.196.9"></span>τὰ ὑπερσαρκοῦντα. χρῆται μὲν οὖν οὐδεὶς αὐτῷ
<span class="lb" data-page="12.196" data-line="10" id="l12.196.10"></span>μόνῳ καθ’ αὑτόν. ἐγὼ δ’ ἐφ’ ὧν εἶπον ἐχρησάμην,
<span class="lb" data-page="12.196" data-line="11" id="l12.196.11"></span><span class="milestone ed2page" data-n="13.255" data-unit="ed2page" id="ed2page.13.255"></span>ἐκ τῆς κατὰ τὴν γεῦσιν ποιότητος εὑρὼν τὴν δύναμιν, εἶτα
<span class="lb" data-page="12.196" data-line="12" id="l12.196.12"></span>τῇ πείρᾳ βασανίσαι βουληθεὶς εἰ καλῶς ἐτεκμηράμην. καὶ
<span class="lb" data-page="12.196" data-line="13" id="l12.196.13"></span>αὐτὰ δὲ τὰ κατὰ τοὺς ὀφθαλμοὺς ἕλκη συνουλοῖ μόνος αὐτὸς,
<span class="lb" data-page="12.196" data-line="14" id="l12.196.14"></span>ἀποτριβόμενος μὲν, ὡς ὀλίγον ἔμπροσθεν εἶπον, ἤτοι
<span class="lb" data-page="12.196" data-line="15" id="l12.196.15"></span>δ’ ἐγχυματιζόμενος ἢ ὑπαλειφόμενος. ἐβασάνισα γὰρ καὶ
<span class="lb" data-page="12.196" data-line="16" id="l12.196.16"></span>τοῦτο τῇ πείρᾳ.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.3" class="textpart section">
              <p>
<span class="lb" data-page="12.196" data-line="17" id="l12.196.17"></span><label class="head">γ΄. Περὶ σχιστοῦ καὶ ἄλλων πολλῶν λίθων.</label> Τούτῳ
<span class="lb" data-page="12.196" data-line="18" id="l12.196.18"></span>δὲ τῷ λίθῳ παραπλησίαν μὲν, ἀσθενεστέραν δὲ τὴν δύναμιν
<span class="pb" data-page="12.197" id="p12.197"></span>
<span class="lb" data-page="12.197" data-line="1" id="l12.197.1"></span>ὁ σχιστὸς καλούμενος ἔχει, καὶ μετ’ αὐτὸν ὁ γαλακτίτης.
<span class="lb" data-page="12.197" data-line="2" id="l12.197.2"></span>ὁ δὲ μελιτίτης, ὡς ἔφην, ἤδη τι καὶ θερμότητος προσείληφεν.
<span class="lb" data-page="12.197" data-line="3" id="l12.197.3"></span>ἕκαστος οὖν αὐτῶν ὁ ἀποχωρῶν κατὰ βραχὺ τῆς τοῦ αἱματίτου
<span class="lb" data-page="12.197" data-line="4" id="l12.197.4"></span>δυνάμεως ἐπὶ μὲν τῶν ὀφθαλμῶν ὁμοίως εἰς χρῆσιν
<span class="lb" data-page="12.197" data-line="5" id="l12.197.5"></span>ἄγεται, πρᾳότερος δέ ἐστιν· ἀεὶ δὲ τὰ πρᾳότερα φάρμακα
<span class="lb" data-page="12.197" data-line="6" id="l12.197.6"></span>τοῖς μὲν ἔτι φλεγμαίνουσι μορίοις ἐστὶ προσηνέστερα,
<span class="lb" data-page="12.197" data-line="7" id="l12.197.7"></span>τοῖς δ’ ἀποφλεγμήνασιν μορίοις ἀσθενέστερα πρὸς τὸ τέλος
<span class="lb" data-page="12.197" data-line="8" id="l12.197.8"></span>ἐξυγιάσαι. κοινοῦ δὲ τοῦ ξηραίνειν ἅπασι τοῖς λίθοις ὑπάρχοντος,
<span class="lb" data-page="12.197" data-line="9" id="l12.197.9"></span>ὅσοι μὲν αὐτῶν ἢ εἰς χυλὸν λυθέντες ἢ ἄλλως λειωθέντες
<span class="lb" data-page="12.197" data-line="10" id="l12.197.10"></span>οὐδεμίαν ἐν ἀρχῇ κατὰ τὴν γεῦσιν ἔχουσι ποιότητα,
<span class="lb" data-page="12.197" data-line="11" id="l12.197.11"></span>τούτους μὲν ἡγητέον ἀσθενεστάτους τ’ εἶναι καὶ προσηνεστάτους
<span class="lb" data-page="12.197" data-line="12" id="l12.197.12"></span>καὶ ἀδηκτοτάτους. ὅσοι δὲ φαίνονταί τινα σαφῆ
<span class="lb" data-page="12.197" data-line="13" id="l12.197.13"></span>ποιότητα<span class="milestone ed1page" data-n="2.122" data-unit="ed1page" id="ed1page.2.122"></span> κατὰ γεῦσιν ἐνδεικνύμενοι, τῆς ποιότητος ἀνάλογον
<span class="lb" data-page="12.197" data-line="14" id="l12.197.14"></span>ἔχουσι τὴν ἰσχύν· εἰ μὲν στύφοιεν, εἰς τὸ καταστεῖλαι
<span class="lb" data-page="12.197" data-line="15" id="l12.197.15"></span>καὶ σφίγξαι καὶ πιλῆσαι καὶ συναγαγεῖν, εἰ δὲ δάκνοιεν, εἰς
<span class="lb" data-page="12.197" data-line="16" id="l12.197.16"></span>τὸ θερμῆναί τε καὶ διαφορῆσαι καὶ τῆξαι, μέσοι δ’ αὐτῶν
<span class="lb" data-page="12.197" data-line="17" id="l12.197.17"></span>εἰσὶν οἱ ῥύπτοντες μόνον ἄνευ τοῦ στύφειν ἢ δάκνειν. ὁ
<span class="lb" data-page="12.197" data-line="18" id="l12.197.18"></span>μὲν οὖν αἱματίτης καὶ ὁ σχιστὸς, ὅ τε γαλακτίτης καὶ ὁ μελιτίτης
<span class="pb" data-page="12.198" id="p12.198"></span>
<span class="lb" data-page="12.198" data-line="1" id="l12.198.1"></span>εἰς χυλὸν ἀναλύονται, παρατριβόμενοι, καθάπερ εἶπον,
<span class="lb" data-page="12.198" data-line="2" id="l12.198.2"></span>ἀκόναις τε καὶ θυίαις, ὄντων καὶ ἄλλων εἰς χυλὸν λυομένων
<span class="lb" data-page="12.198" data-line="3" id="l12.198.3"></span>λίθων, ὥσπερ οὗτος ὁ κατ’ Αἴγυπτον γεννώμενος, ᾧ χρῶνται
<span class="lb" data-page="12.198" data-line="4" id="l12.198.4"></span>στιλπνοῦντες τὰς ὀθόνας. ἔστι δ’ ἀποιότερος τῶν εἰρημένων,
<span class="lb" data-page="12.198" data-line="5" id="l12.198.5"></span>οὔτε στύψιν οὔτε ῥύψιν οὔτε δῆξιν ἐμφαίνων. ὅθεν
<span class="lb" data-page="12.198" data-line="6" id="l12.198.6"></span>αὐτὸ δὴ τοῦτο μόνον ὑπάρχει τῷ λίθῳ τούτῳ τὸ ξηραίνειν,
<span class="lb" data-page="12.198" data-line="7" id="l12.198.7"></span>καὶ διὰ τοῦτο κηρωτῇ μιγνύντες αὐτὸν εἰς ἐπούλωσιν ἑλκῶν
<span class="lb" data-page="12.198" data-line="8" id="l12.198.8"></span>ἐπὶ τῶν μαλακῶν σωμάτων χρῶνται. μίγνυνται δὲ καὶ ταῖς
<span class="lb" data-page="12.198" data-line="9" id="l12.198.9"></span>ὀφθαλμικαῖς δυνάμεσιν ὁμοίως τοῖς προειρημένοις. ὅσῳ δ’
<span class="lb" data-page="12.198" data-line="10" id="l12.198.10"></span>ἐστὶ μαλακτικώτερος αὐτῶν διὰ τὸ μηδεμίαν ἔχειν δραστικὴν
<span class="lb" data-page="12.198" data-line="11" id="l12.198.11"></span>ποιότητα, τοσούτῳ μετριώτερός τε καὶ ἀναισθητότερος
<span class="lb" data-page="12.198" data-line="12" id="l12.198.12"></span>ὑπάρχει. τοῦτον τὸν λίθον ἔνιοι μὲν μόροξον, ἔνιοι δὲ γραφίδα
<span class="lb" data-page="12.198" data-line="13" id="l12.198.13"></span>καλοῦσιν.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.4" class="textpart section">
              <p>
<span class="lb" data-page="12.198" data-line="14" id="l12.198.14"></span><label class="head">δ΄. Περὶ τοῦ Διοσκουρίδου θυΐτου.</label> Ἁπάντων δὲ τῶν
<span class="lb" data-page="12.198" data-line="15" id="l12.198.15"></span>εἰρημένων λίθων ἰσχυροτέραν ἔχει δύναμιν ὁ ἐκ τῆς Αἰθιοπίας
<span class="lb" data-page="12.198" data-line="16" id="l12.198.16"></span>κομιζόμενος, ὑπόχλωρός πως, ὡς ἴασπις ὀνομαζόμενος.
<span class="lb" data-page="12.198" data-line="17" id="l12.198.17"></span>ἀνιέμενος οὗτος ὁ λίθος εἰς χυλὸν γαλακτώδη κατὰ τὴν χρόαν
<span class="lb" data-page="12.198" data-line="18" id="l12.198.18"></span>δακνώδη τοῖς γενομένοις, καὶ διὰ τοῦτ’ αὐτὴν οὐδεὶς ἔμιξεν ﻿
<span class="pb" data-page="12.199" id="p12.199"></span>
<span class="lb" data-page="12.199" data-line="1" id="l12.199.1"></span>ὀφθαλμικαῖς δυνάμεσιν, οὔτ’ ἀποκρουστικαῖς ῥευμάτων οὔθ’
<span class="lb" data-page="12.199" data-line="2" id="l12.199.2"></span>ἑλκῶν ἰατικαῖς, ἀλλὰ μόνον εἰς τὸ καθῆραί τε καὶ ῥύψαι
<span class="lb" data-page="12.199" data-line="3" id="l12.199.3"></span>τὰ χωρὶς φλεγμονῆς ἐπισκοτοῦντα ταῖς κόραις, ἐξ ὧν εἰσι
<span class="lb" data-page="12.199" data-line="4" id="l12.199.4"></span>καὶ αἱ πρόσφατοι τῶν οὐλῶν, ἃς λεπτύνειν πέφυκεν. ἀποῤῥύπτει
<span class="lb" data-page="12.199" data-line="5" id="l12.199.5"></span>δὲ καὶ τὰ μὴ πάνυ σκληρὰ τῶν πτερυγίων.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.5" class="textpart section">
              <p>
<span class="lb" data-page="12.199" data-line="6" id="l12.199.6"></span><label class="head">ε΄. Περὶ Ἰουδαϊκοῦ.</label> Ἔστι δὲ καὶ ἄλλος λίθος ἰσχυρότερος
<span class="lb" data-page="12.199" data-line="7" id="l12.199.7"></span>τὴν δύναμιν ἐν τῇ Παλαιστίνῃ Συρίᾳ γινόμενος,
<span class="lb" data-page="12.199" data-line="8" id="l12.199.8"></span>λευκὸς μὲν τὴν χρόαν, <span class="milestone ed2page" data-n="13.256" data-unit="ed2page" id="ed2page.13.256"></span>εὔρυθμος δὲ κατὰ τὸ σχῆμα
<span class="lb" data-page="12.199" data-line="9" id="l12.199.9"></span>καὶ γραμμὰς ἔχων ὡς ἀπὸ τόρνου γεγονυίας. ὀνομάζουσι δ’
<span class="lb" data-page="12.199" data-line="10" id="l12.199.10"></span>αὐτὸν ἀπὸ τῆς χώρας ἐν ᾗ γεννᾶσθαι πέφυκεν Ἰουδαϊκὸν,
<span class="lb" data-page="12.199" data-line="11" id="l12.199.11"></span>καὶ χρῶνται πρὸς τοὺς ἐν τῇ κύστει λίθους, ἀνιέντες μὲν
<span class="lb" data-page="12.199" data-line="12" id="l12.199.12"></span>ἐπ’ ἀκόνης, ποτίζοντες δὲ δι’ ὕδατος θερμοῦ κυάθων τριῶν.
<span class="lb" data-page="12.199" data-line="13" id="l12.199.13"></span>ἡμεῖς δ’ ἐφ’ ὧν ἐπειράθημεν οὐδὲν ἤνυσεν ὡς πρὸς τοὺς
<span class="lb" data-page="12.199" data-line="14" id="l12.199.14"></span>ἐν κύστει λίθους, ἐπὶ δὲ τῶν ἐν νεφροῖς συνιμένων ἐστὶ
<span class="lb" data-page="12.199" data-line="15" id="l12.199.15"></span>δραστήριος.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.6" class="textpart section">
              <p>
<span class="lb" data-page="12.199" data-line="16" id="l12.199.16"></span><label class="head">στ΄. Περὶ πυρίτου.</label> Εἷς τῶν ἰσχυρὰν δύναμιν ἐχόντων
<span class="lb" data-page="12.199" data-line="17" id="l12.199.17"></span>ἐστὶν καὶ ὁ πυρίτης ὀνομαζόμενος, ᾧ χρώμεθα μιγνύντες
<span class="lb" data-page="12.199" data-line="18" id="l12.199.18"></span>ἐμπλάστρῳ διαφορητικῷ. προσεμβάλλεται δ’ αὐτῇ καὶ ὁ
<span class="pb" data-page="12.200" id="p12.200"></span>
<span class="lb" data-page="12.200" data-line="1" id="l12.200.1"></span>σχιστός. ὑπὸ τούτου τοῦ φαρμάκου καὶ πτύον μὲν πολλάκις,
<span class="lb" data-page="12.200" data-line="2" id="l12.200.2"></span>ἀλλὰ καὶ θρομβώδης σύστασις ἐν ταῖς μεταξὺ χώραις
<span class="lb" data-page="12.200" data-line="3" id="l12.200.3"></span>τῶν μυῶν γενομένη διεφορήθη. κεκόφθαι δὲ καὶ λελειῶσθαι
<span class="lb" data-page="12.200" data-line="4" id="l12.200.4"></span>πάνυ σφόδρα χρὴ τοὺς λίθους ἅπαντας ὅταν εἰς χρῆσιν
<span class="lb" data-page="12.200" data-line="5" id="l12.200.5"></span>ἄγωνται, παραπλησίως τοῖς εἰς τὰς ὀφθαλμικὰς δυνάμεις μιγνυμένοις.
<span class="lb" data-page="12.200" data-line="6" id="l12.200.6"></span>εἰ μὴ γὰρ χνοώδεις γεννηθεῖεν ὡς εἰς τὸ βάθος
<span class="lb" data-page="12.200" data-line="7" id="l12.200.7"></span>καταδύεσθαι τῶν σωμάτων οἷς προσφέρονται, παραπλήσιοι
<span class="lb" data-page="12.200" data-line="8" id="l12.200.8"></span>μενοῦσι ταύταις ταῖς θαλαττίαις τε καὶ ποταμίαις ψάμμοις,
<span class="lb" data-page="12.200" data-line="9" id="l12.200.9"></span>αἵτινες καὶ αὐταὶ τὴν μὲν κοινὴν ἁπάντων λίθων δύναμιν
<span class="lb" data-page="12.200" data-line="10" id="l12.200.10"></span>ἔχουσιν. ξηραίνουσι γοῦν τὴν ὕποιδόν τε καὶ ὑδερώδη σάρκα,
<span class="lb" data-page="12.200" data-line="11" id="l12.200.11"></span>κατακλινομένων ἐν αὐταῖς τεθερμασμέναις τῶν καμνόντων.
<span class="lb" data-page="12.200" data-line="12" id="l12.200.12"></span>οὐ μὴν εἰς ἄλλο γέ τι χρώμεθα αὐταῖς, ὥσπερ τοῖς
<span class="lb" data-page="12.200" data-line="13" id="l12.200.13"></span>προειρημένοις εἰς ὀφθαλμικάς τε καὶ σταλτικὰς αἵματος καὶ
<span class="lb" data-page="12.200" data-line="14" id="l12.200.14"></span>ῥοῦ γυναικείου δυνάμεις, ἔτι τε κολλητικὸν ἑλκῶν, ἐπουλωτικόν
<span class="lb" data-page="12.200" data-line="15" id="l12.200.15"></span>τε καὶ σαρκωτικόν. ὅσοι γὰρ αὐτῶν οὐκ εἰσὶ δριμεῖς,
<span class="lb" data-page="12.200" data-line="16" id="l12.200.16"></span>εἰς ταῦτα πάντες εἰσὶ χρήσιμοι, καθάπερ οἱ δριμεῖς, ὧν
<span class="lb" data-page="12.200" data-line="17" id="l12.200.17"></span>ὕστερον ἐμνημόνευσα, πρὸς τὸ ῥύψαι τε καὶ ἀποσμῆξαι
<span class="pb" data-page="12.201" id="p12.201"></span>
<span class="lb" data-page="12.201" data-line="1" id="l12.201.1"></span>καὶ ἀφελεῖν, λεπτῦναί τε καὶ διαφορῆσαι καὶ σφοδρῶς ξηρᾶναι
<span class="lb" data-page="12.201" data-line="2" id="l12.201.2"></span>καὶ τῆξαι.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.7" class="textpart section">
              <p>
<span class="lb" data-page="12.201" data-line="3" id="l12.201.3"></span><label class="head">ζ΄. Περὶ φρυγίου.</label> Ταύτης τῆς δυνάμεως ἔχεται καὶ ὁ
<span class="lb" data-page="12.201" data-line="4" id="l12.201.4"></span>φρύγιος καλούμενος. ἀεὶ δ’ αὐτῷ κεκαυμένῳ κέχρημαι, καὶ
<span class="lb" data-page="12.201" data-line="5" id="l12.201.5"></span>πρὸς μὲν τὰ σηπεδονώδη τῶν ἑλκῶν ἢ αὐτὸν καθ’ ἑαυτὸν
<span class="lb" data-page="12.201" data-line="6" id="l12.201.6"></span>ἢ δι’ ὄξους ἢ δι’ οἰνομέλιτος ἢ δι’ ὀξυκράτου. πρὸς ὀφθαλμοὺς
<span class="lb" data-page="12.201" data-line="7" id="l12.201.7"></span>δὲ ξηρὸν ποιῶν φάρμακον, ὃ πολλοὶ λαβόντες ἔχουσιν
<span class="lb" data-page="12.201" data-line="8" id="l12.201.8"></span>ἤδη παρ’ ἐμοῦ. μίγνυμι δὲ αὐτῷ καὶ ἄλλα τινά. λεχθήσεται
<span class="lb" data-page="12.201" data-line="9" id="l12.201.9"></span>δὲ περὶ αὐτοῦ κατὰ τὴν περὶ συνθέσεως τῶν φαρμάκων
<span class="lb" data-page="12.201" data-line="10" id="l12.201.10"></span>πραγματείαν. νυνὶ δ’ ἀρκεῖ περὶ τῆς καθόλου δεδηλῶσθαι
<span class="lb" data-page="12.201" data-line="11" id="l12.201.11"></span>δυνάμεως αὐτοῦ. ξηραίνει γὰρ ἰσχυρῶς, ἔχων τι καὶ στύψεως
<span class="lb" data-page="12.201" data-line="12" id="l12.201.12"></span>ἅμα καὶ δήξεως. εἴρηται δέ μοι κᾀν τοῖς ἔμπροσθεν ἄριστά
<span class="lb" data-page="12.201" data-line="13" id="l12.201.13"></span>τε καὶ πολύχρηστα φάρμακα εἶναι πάντα τὰ μεμιγμένα, ἐν
<span class="lb" data-page="12.201" data-line="14" id="l12.201.14"></span>αὑτοῖς ἔχοντα τὰς δύο δυνάμεις, τήν τε ἀποκρουστικὴν καὶ
<span class="lb" data-page="12.201" data-line="15" id="l12.201.15"></span>διαφορητικήν.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.8" class="textpart section">
              <p>
<span class="lb" data-page="12.201" data-line="16" id="l12.201.16"></span><label class="head">η΄. Περὶ ἀγηράτου.</label> Ἔστι δὲ καὶ ὁ ἀγήρατος καλούμενος
<span class="lb" data-page="12.201" data-line="17" id="l12.201.17"></span>λίθος, ᾧ τοὺς σκυτοτόμους ὁρῶμεν χρωμένους, μικτῆς
<span class="lb" data-page="12.201" data-line="18" id="l12.201.18"></span>δ’ ἐστὶ δυνάμεως στυπτικῆς τε καὶ διαφορητικῆς, ἀλλὰ περὶ
<span class="lb" data-page="12.201" data-line="19" id="l12.201.19"></span>μόνης τῆς στυπτικῆς σκεπτέον. ὠφελεῖ μὲν ἐναργῶς γαργαρεῶνας
<span class="pb" data-page="12.202" id="p12.202"></span>
<span class="lb" data-page="12.202" data-line="1" id="l12.202.1"></span>φλεγμαίνοντας, οὐ μὴν γευομένοις γε σαφῆ στύψιν
<span class="lb" data-page="12.202" data-line="2" id="l12.202.2"></span>ἔχων ἢ δριμύτητα φαίνεται.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.9" class="textpart section">
              <p>
<span class="lb" data-page="12.202" data-line="3" id="l12.202.3"></span><label class="head">θ΄. Περὶ Ἀσσίου.</label> Ἔστι δὲ καὶ ἄλλος λίθος ἐν
<span class="lb" data-page="12.202" data-line="4" id="l12.202.4"></span>Ἀσσῷ γεννώμενος, ὃν καὶ δι’ αὐτὸ τοῦτο καλοῦσιν Ἄσσιον,
<span class="lb" data-page="12.202" data-line="5" id="l12.202.5"></span>οὐ σκληρὸς ὡς αἱ πέτραι· πωροειδὴς γάρ ἐστι κατά
<span class="lb" data-page="12.202" data-line="6" id="l12.202.6"></span>τε χρόαν καὶ σύστασιν, εὔθρυπτός τε καὶ χαῦνος,
<span class="lb" data-page="12.202" data-line="7" id="l12.202.7"></span><span class="milestone ed2page" data-n="13.257" data-unit="ed2page" id="ed2page.13.257"></span>ἐπιτρέφεται δ’ αὐτῷ παραπλήσιόν τι ἀλεύρῳ λεπτοτάτῳ,
<span class="lb" data-page="12.202" data-line="8" id="l12.202.8"></span>τῷ προσιζάνοντι τοῖς τοίχοις τῶν ἐν τοῖς μύλωσι διαττομένων
<span class="lb" data-page="12.202" data-line="9" id="l12.202.9"></span>ἀλεύρων. καλοῦσι μὲν οὖν τὸ φάρμακον τοῦτο πέτρας
<span class="lb" data-page="12.202" data-line="10" id="l12.202.10"></span>Ἀσίας ἄνθος. ἔστι δὲ λεπτομερὲς, ὡς ἀδήκτως τὰς
<span class="lb" data-page="12.202" data-line="11" id="l12.202.11"></span>πλαδαρὰς σάρκας ἐκτήκειν. ὁμοίαν δ’ αὐτῷ δύναμιν ἔχουσα
<span class="lb" data-page="12.202" data-line="12" id="l12.202.12"></span>καὶ ἡ πέτρα καθ’ ἣν γεννᾶται τῷ σφοδρῷ τῆς ἐνεργείας
<span class="lb" data-page="12.202" data-line="13" id="l12.202.13"></span>ἀπολείπεται. πλεονεκτεῖ γὰρ αὐτῆς τὸ ἄνθος οὐ μόνον τῷ
<span class="lb" data-page="12.202" data-line="14" id="l12.202.14"></span>μᾶλλον ἐκτήκειν καὶ διαφορεῖν καὶ ταριχεύειν, ἀλλὰ καὶ τῷ
<span class="lb" data-page="12.202" data-line="15" id="l12.202.15"></span>χωρὶς δήξεως ἰσχυρῶς ταῦτα ποιεῖν. ἔχει δέ τι καὶ ἁλμυρὸν
<span class="lb" data-page="12.202" data-line="16" id="l12.202.16"></span>ἐν τῇ γεύσει τουτὶ τὸ τῆς Ἀσίας πέτρας ἄνθος, ὡς εἰκάσαι
<span class="lb" data-page="12.202" data-line="17" id="l12.202.17"></span>τὴν γένεσιν ἴσχειν αὐτὸ, δρόσου τινὸς ἐκ θαλάττης ἐφιζούσης
<span class="lb" data-page="12.202" data-line="18" id="l12.202.18"></span>τῇ πέτρᾳ, κᾄπειτα ξηραινομένης ὑπὸ τοῦ ἡλίου.
</p>
            </section>
            <span class="pb" data-page="12.203" id="p12.203"></span>
            <section id="urn:cts:greekLit:tlg0057.tlg075.1st1K-grc1:9.2.10" class="textpart section">
              <p>
<span class="lb" data-page="12.203" data-line="1" id="l12.203.1"></span><label class="head">ι΄. Περὶ γαγάτου καὶ θρᾳκίου.</label> Ἔστι δὲ καὶ ἄλλος
<span class="lb" data-page="12.203" data-line="2" id="l12.203.2"></span>λίθος μέλας τὴν χρόαν, ὅταν ὁμιλήσῃ πυρὶ, παραπλησίαν
<span class="lb" data-page="12.203" data-line="3" id="l12.203.3"></span>ὀσμὴν ἀσφάλτου ποιῶν, ὃν ὁ Διοσκορίδης καὶ ἄλλοι τινὲς
<span class="lb" data-page="12.203" data-line="4" id="l12.203.4"></span>ἐν Λυκίᾳ φασὶν εὑρίσκεσθαι, κατὰ τὸν ποταμὸν ὄνομα Γαγάτην,
<span class="lb" data-page="12.203" data-line="5" id="l12.203.5"></span>ὅθεν περ καὶ αὐτῷ τῷ <span class="milestone ed1page" data-n="2.123" data-unit="ed1page" id="ed1page.2.123"></span>λίθῳ τὴν προσηγορίαν
<span class="lb" data-page="12.203" data-line="6" id="l12.203.6"></span>εἶναι φαμέν. οὐ μὴν ἐγὼ εἶδον ἐκεῖνον τὸν ποταμὸν, καίτοι
<span class="lb" data-page="12.203" data-line="7" id="l12.203.7"></span>παραπλεύσας ὅλην Λυκίαν μικρῷ πλοίῳ τῆς ἱστορίας ἕνεκα
<span class="lb" data-page="12.203" data-line="8" id="l12.203.8"></span>τῶν ἐν αὐτῇ. πλακώδεις δὲ λίθους μελαίνας, εἰ κατὰ πυρὸς
<span class="lb" data-page="12.203" data-line="9" id="l12.203.9"></span>ἐπιτεθεῖεν, ἀσθενῆ φλόγα γεννῶντας ἐκόμισα πολλὰς ἐκ τῆς
<span class="lb" data-page="12.203" data-line="10" id="l12.203.10"></span>κοίλης Συρίας, ἐν τῷ λόφῳ γεννωμένας τῷ περιέχοντι τὴν
<span class="lb" data-page="12.203" data-line="11" id="l12.203.11"></span>νεκρὰν ὀνομαζομένην θάλασσαν, ἐν τοῖς ἀνατολικοῖς αὐτῆς
<span class="lb" data-page="12.203" data-line="12" id="l12.203.12"></span>μέρεσιν, ἔνθα καὶ ἡ ἄσφαλτος γίνεται. καὶ ἦν ἡ ὀσμὴ τῶν
<span class="lb" data-page="12.203" data-line="13" id="l12.203.13"></span>λίθων τῇ ἀσφάλτῳ παραπλησία. ἐχρησάμην δ’ αὐτοῖς εἰς
<span class="lb" data-page="12.203" data-line="14" id="l12.203.14"></span>ἐμφυσήματα χρόνια κατὰ γόνυ γινόμενα δυσθεράπευτα, μιγνὺς
<span class="lb" data-page="12.203" data-line="15" id="l12.203.15"></span>ταῖς πρὸς τοῦτο τὸ σύμπτωμα πεπειρασμέναις δυνάμεσιν,
<span class="lb" data-page="12.203" data-line="16" id="l12.203.16"></span>καὶ σαφῶς ἔδοξεν ἡμῖν ἐναργεστέραν αὐτῶν πεποιηκέναι
<span class="lb" data-page="12.203" data-line="17" id="l12.203.17"></span>τὴν δύναμιν. ἔμιξα δ’ αὐτὸν καὶ τῇ βαρβάρῳ καλουμένῃ
<span class="lb" data-page="12.203" data-line="18" id="l12.203.18"></span>καὶ σαφῶς ἐγένετο ξηραντικώτερον τὸ φάρμακον, ὡς
<span class="lb" data-page="12.203" data-line="19" id="l12.203.19"></span>καὶ κόλπους προστέλλειν, οὐ μόνον ἔναιμα τραύματα κολλᾷν ﻿
<span class="pb" data-page="12.204" id="p12.204"></span>
<span class="lb" data-page="12.204" data-line="1" id="l12.204.1"></span>ἐφ’ ὧν ἡρμοκέναι μάλιστα πεπίστευται. ἔστι δὲ καὶ ἄλλη τις
<span class="lb" data-page="12.204" data-line="2" id="l12.204.2"></span>λίθος, ἧς καὶ Νίκανδρος μέμνηται γράφων οὕτως.
</p>
              <div class="lg">
                <div class="l"><span class="lb" data-page="12.204" data-line="3" id="l12.204.3"></span>Ἠέ σύ γε Θρήϊσσαν ἐνὶ φλέξαις πυρὶ λίαν·</div>
                <div class="l"><span class="lb" data-page="12.204" data-line="4" id="l12.204.4"></span>Εἶθ’ ὕδατι ῥανθεῖσα ἐλάσεται, ἔσβεσε δ’ αὐτὴν</div>
                <div class="l"><span class="lb" data-page="12.204" data-line="5" id="l12.204.5"></span>Τυτθὸν, ὅτ’ ὀσμήσηται, ἐπιῤῥανθέντος ἐλαίου,</div>
                <div class="l"><span class="lb" data-page="12.204" data-line="6" id="l12.204.6"></span>Τὴν ἀπὸ Θρηϊκίου νομέες ποταμοῖο φέρουσιν,</div>
                <div class="l"><span class="lb" data-page="12.204" data-line="7" id="l12.204.7"></span>Ὃν Πόντον καλέουσιν.</div>
              </div>
              <p>
<span class="lb" data-page="12.204" data-line="8" id="l12.204.8"></span>Ἀλλ’ οὐδὲν ἐξ αὐτῆς ὤφελος ἐς ἰατρικὴν οὐδ’ ὁ Νίκανδρος
<span class="lb" data-page="12.204" data-line="9" id="l12.204.9"></span>γράφει παρὰ τὴν δυσωδίαν, ἣ τὰ θηρία θυμιώμενα διώκει.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.11" class="textpart section">
              <p>
<span class="lb" data-page="12.204" data-line="10" id="l12.204.10"></span><label class="head">ια΄. Περὶ μαγνίτιδός τε καὶ ἡρακλείας.</label> Τῶν λίθων
<span class="lb" data-page="12.204" data-line="11" id="l12.204.11"></span>δ’ ἐστὶ μία καὶ ἡ μαγνῖτις τε καὶ Ἡρακλεία καλουμένη,
<span class="lb" data-page="12.204" data-line="12" id="l12.204.12"></span>παραπλησίαν ἔχουσα τῷ αἱματίτῃ τὴν δύναμιν.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.12" class="textpart section">
              <p>
<span class="lb" data-page="12.204" data-line="13" id="l12.204.13"></span><label class="head">ιβ΄. Περὶ Ἀραβίου.</label> Ὅ γε μὴν Ἀράβιος καλούμενος
<span class="lb" data-page="12.204" data-line="14" id="l12.204.14"></span>λίθος, ἐοικὼς ἐλέφαντι, ξηραντικῆς τε καὶ ῥυπτικῆς ἐστι
<span class="lb" data-page="12.204" data-line="15" id="l12.204.15"></span>δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.13" class="textpart section">
              <p>
<span class="lb" data-page="12.204" data-line="16" id="l12.204.16"></span><label class="head">ιγ΄. Περὶ ἀλαβαστρίτου.</label> Καὶ ὁ ἀλαβαστρίτης δὲ καλούμενος
<span class="pb" data-page="12.205" id="p12.205"></span>
<span class="lb" data-page="12.205" data-line="1" id="l12.205.1"></span>ὄνυξ εἰς χρείαν ἰατρικὴν ἔρχεται καυθείς. ἔνιοι δὲ
<span class="lb" data-page="12.205" data-line="2" id="l12.205.2"></span>καὶ ποτίζουσι τοὺς στομαχικοὺς αὐτήν.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.14" class="textpart section">
              <p>
<span class="lb" data-page="12.205" data-line="3" id="l12.205.3"></span><label class="head">ιδ΄. Περὶ σμυρίδος.</label> Καὶ ἡ καλουμένη δὲ σμυρὶς, ὅτι
<span class="lb" data-page="12.205" data-line="4" id="l12.205.4"></span>μὲν ἱκανῶς ῥυπτικῆς ἐστι δυνάμεως, δῆλόν ἐστιν κᾀκ τῶν
<span class="lb" data-page="12.205" data-line="5" id="l12.205.5"></span>χρωμένων αὐτῇ <span class="milestone ed2page" data-n="13.258" data-unit="ed2page" id="ed2page.13.258"></span>δακτυλιογλύφων, εἰς τὴν τοιαύτην
<span class="lb" data-page="12.205" data-line="6" id="l12.205.6"></span>χρείαν, ἀλλ’ ὅτι καὶ τοὺς ὀδόντας ἐργάζεται καθαροὺς
<span class="lb" data-page="12.205" data-line="7" id="l12.205.7"></span>ἐπειράθημεν.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.15" class="textpart section">
              <p>
<span class="lb" data-page="12.205" data-line="8" id="l12.205.8"></span><label class="head">ιε΄. Περὶ κισσήρεως.</label> Εἰ δὲ καὶ ἡ κίσσηρις ἐν τοῖς
<span class="lb" data-page="12.205" data-line="9" id="l12.205.9"></span>λίθοις ἀριθμεῖτο καὶ αὕτη τῆς αὐτῆς ἐστι δυνάμεως ὅσον
<span class="lb" data-page="12.205" data-line="10" id="l12.205.10"></span>ἐπὶ τῷ ῥύπτειν, ὥσπερ γε καὶ τὸ ἐκ τῶν κεραμίδων ὄστρακον,
<span class="lb" data-page="12.205" data-line="11" id="l12.205.11"></span>ἔτι τε μᾶλλον αὐτοῦ τὸ ἐκ τῶν κλιβάνων, ἀλλ’ ἥ γε
<span class="lb" data-page="12.205" data-line="12" id="l12.205.12"></span>σμυρὶς ἔχει τι δριμὺ, καὶ διὰ τοῦτο τινὲς αὐτὴν μιγνύουσιν
<span class="lb" data-page="12.205" data-line="13" id="l12.205.13"></span>καυστικαῖς τε καὶ ξηραντικαῖς δυνάμεσιν καὶ ταῖς θεραπευούσαις
<span class="lb" data-page="12.205" data-line="14" id="l12.205.14"></span>οὖλα πλαδαρά. καυθεῖσα δ’ ἡ κίσσηρις οὐκ ἀπολείπεται
<span class="lb" data-page="12.205" data-line="15" id="l12.205.15"></span>σμίρεως εἰς τὰς αὐτὰς χρείας.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.16" class="textpart section">
              <p>
<span class="lb" data-page="12.205" data-line="16" id="l12.205.16"></span><label class="head">ιστ΄. Περὶ λίθων τῶν ἐν τοῖς σπόγγοις.</label> Εἰσὶ δὲ καὶ
<span class="lb" data-page="12.205" data-line="17" id="l12.205.17"></span>οἱ ἐν τοῖς σπόγγοις εὑρισκόμενοι λίθοι θρυπτικῆς δυνάμεως,
<span class="lb" data-page="12.205" data-line="18" id="l12.205.18"></span>οὐ μὴν οὕτως ἰσχυρᾶς ὥστε τοὺς ἐν τῇ κύστει λίθους θρύπτειν,
<span class="pb" data-page="12.206" id="p12.206"></span>
<span class="lb" data-page="12.206" data-line="1" id="l12.206.1"></span>ἀλλ’ οἱ τοῦτο γράψαντες ἐψεύσαντο, τοὺς δ’ ἐν νεφροῖς
<span class="lb" data-page="12.206" data-line="2" id="l12.206.2"></span>ὄντας θρύπτουσιν, ὥσπερ καὶ οἱ ἐκ τῆς Καππαδόκης,
<span class="lb" data-page="12.206" data-line="3" id="l12.206.3"></span>οὓς ἐν τῷ Ἀργαίῳ φασὶ γεννᾶσθαι. λύονται δ’ εἰς
<span class="lb" data-page="12.206" data-line="4" id="l12.206.4"></span>χυλὸν οὗτοι γαλακτώδη κατὰ τὴν χρόαν, ὥστ’ εὔδηλον ὅτι
<span class="lb" data-page="12.206" data-line="5" id="l12.206.5"></span>λεπτυντικῆς εἰσι δυνάμεως ἄνευ τοῦ θερμαίνειν ἐπιφανῶς.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.17" class="textpart section">
              <p>
<span class="lb" data-page="12.206" data-line="6" id="l12.206.6"></span><label class="head">ιζ΄. Περὶ ὀστρακίτου.</label> Τὸν δὲ ὀστρακίτην ὀνομαζόμενον
<span class="lb" data-page="12.206" data-line="7" id="l12.206.7"></span>λίθον ἐπαινούντων ἀκούω τινῶν ὡς ξηραντικὴν ἱκανῶς
<span class="lb" data-page="12.206" data-line="8" id="l12.206.8"></span>ἔχοντα δύναμιν ἐκ στύψεώς τε καὶ δριμύτητος ἐπιμεμιγμένην,
<span class="lb" data-page="12.206" data-line="9" id="l12.206.9"></span>ὥσπερ γε καὶ τὸν γεώδη καλούμενον ἀποκαθαίρειν
<span class="lb" data-page="12.206" data-line="10" id="l12.206.10"></span>τε τὰς κόρας καὶ τιτθῶν καὶ ὄρχεων ἰᾶσθαι φλεγμονὰς,
<span class="lb" data-page="12.206" data-line="11" id="l12.206.11"></span>ἐνιέμενοι ὕδατι. τό γε μὴν τῆς Ναξίας ἀκόνης ἀπότριμμα καὶ
<span class="lb" data-page="12.206" data-line="12" id="l12.206.12"></span>τιτθοὺς παρθένων κωλύει πρὸς ὥρας ἐμφυσᾶσθαι καὶ παίδων
<span class="lb" data-page="12.206" data-line="13" id="l12.206.13"></span>ὄρχεις, ὡς μετέχον δηλονότι καὶ καὶ ψυκτικῆς δυνάμεως.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.18" class="textpart section">
              <p>
<span class="lb" data-page="12.206" data-line="14" id="l12.206.14"></span><label class="head">ιη΄. Περὶ ὀφίτου.</label> Καὶ ὀφίτης δὲ καλούμενος λίθος
<span class="lb" data-page="12.206" data-line="15" id="l12.206.15"></span>καυθεὶς ῥυπτικῆς τε καὶ θρυπτικῆς ἐστι δυνάμεως, ὥσπερ γε
<span class="lb" data-page="12.206" data-line="16" id="l12.206.16"></span>καὶ ἡ ὕαλος. ἱκανῶς γὰρ καὶ αὐτὴ θρύπτει πινομένη μετ’
<span class="lb" data-page="12.206" data-line="17" id="l12.206.17"></span>οἴνου λευκοῦ καὶ λεπτοῦ τοὺς ἐν κύστει λίθους, ἀλλ’ οὐκ
<span class="lb" data-page="12.206" data-line="18" id="l12.206.18"></span>ἄν τις αὐτὴν ἐν τοῖς λίθους ἀριθμοίη.
</p>
            </section>
            <span class="pb" data-page="12.207" id="p12.207"></span>
            <section id="urn:cts:greekLit:tlg0057.tlg075.1st1K-grc1:9.2.19" class="textpart section">
              <p>
<span class="lb" data-page="12.207" data-line="1" id="l12.207.1"></span><label class="head">ιη΄. Περὶ χλωροῦ ἰάσπεώς τε καὶ ὀμφατίτεως καὶ ἱερακίτου
<span class="lb" data-page="12.207" data-line="2" id="l12.207.2"></span>καὶ Ἰνδικοῦ.</label> Ἰδιότητα δέ τινες ἐνίοις λίθους μαρτυροῦσι
<span class="lb" data-page="12.207" data-line="3" id="l12.207.3"></span>τοιαύτην, οἵαν ὄντως ἔχει καὶ ὁ χλωρὸς ἴασπις,
<span class="lb" data-page="12.207" data-line="4" id="l12.207.4"></span>ὠφελῶν τόν τε στόμαχον καὶ τὸ τῆς γαστρὸς στόμα περιαπτόμενον.
<span class="lb" data-page="12.207" data-line="5" id="l12.207.5"></span>ἐντιθέασί τε καὶ δακτυλίῳ αὐτὸν ἔνιοι καὶ γλύφουσιν
<span class="lb" data-page="12.207" data-line="6" id="l12.207.6"></span>ἐν αὐτῷ τὸν τὰς ἀκτῖνας ἔχοντα δράκοντα, καθάπερ
<span class="lb" data-page="12.207" data-line="7" id="l12.207.7"></span>καὶ ὁ βασιλεὺς Νεχεψὼς ἔγραψεν ἐν τῇ τεσσαρακαιδεκάτῃ
<span class="lb" data-page="12.207" data-line="8" id="l12.207.8"></span>βίβλῳ. τούτου μὲν οὖν τοῦ λίθου κᾀγὼ πεῖραν ἱκανὴν ἔχω,
<span class="lb" data-page="12.207" data-line="9" id="l12.207.9"></span>καὶ ὁρμάθιόν γέ τι ποιήσας ἐκ λιθιδίων τοιούτων ἐξῆπτον
<span class="lb" data-page="12.207" data-line="10" id="l12.207.10"></span>τοῦ τραχήλου σύμμετρον οὕτως, ὡς ψαύειν τοὺς λίθους τοῦ
<span class="lb" data-page="12.207" data-line="11" id="l12.207.11"></span>στόματος τῆς γαστρός. ἐφαίνοντο δὲ μηδὲν ἧττον ὠφελοῦντες
<span class="lb" data-page="12.207" data-line="12" id="l12.207.12"></span>ἢ εἰ τὴν γλυφὴν οὐκ ἔχοιεν, ἣν ὁ Νεχεψὼς ἔγραψε. τὸν
<span class="lb" data-page="12.207" data-line="13" id="l12.207.13"></span>δ’ ὀμφατίτην λίθον ἀνὴρ ἀξιόπιστος ὄντως ἔφη τοὺς ἐχεοδήκτους
<span class="lb" data-page="12.207" data-line="14" id="l12.207.14"></span>ὠφελεῖν περιαπτόμενον. ἀλλ’ ἔξω τῆς κατὰ μέθοδον
<span class="lb" data-page="12.207" data-line="15" id="l12.207.15"></span>χρήσεως αἱ τοιαῦται δυνάμεις εἰσὶν, ὥσπερ γε καὶ τοῦ ἱερακίτου
<span class="lb" data-page="12.207" data-line="16" id="l12.207.16"></span>τε καὶ Ἰνδικοῦ τὸ ἐκ τῶν αἱμοῤῥοΐδων ἱστῶντος αἷμα.
</p>
            </section>
            <section id="urn:cts:greekLit:tlg0057.tlg075.1st1K-grc1:9.2.20" class="textpart section">
              <p>
<span class="lb" data-page="12.207" data-line="17" id="l12.207.17"></span><span class="milestone ed2page" data-n="13.259" data-unit="ed2page" id="ed2page.13.259"></span><label class="head">κ΄. Περὶ σαπφύρου.</label> Καὶ γὰρ οὖν καὶ ὁ σάπφυρος
<span class="lb" data-page="12.207" data-line="18" id="l12.207.18"></span>πεπίστευται πινόμενος ὠφελεῖν τοὺς ὑπὸ σκορπίου πληγέντας.
</p>
            </section>
            <span class="pb" data-page="12.208" id="p12.208"></span>
            <section id="urn:cts:greekLit:tlg0057.tlg075.1st1K-grc1:9.2.21" class="textpart section">
              <p>
<span class="lb" data-page="12.208" data-line="1" id="l12.208.1"></span><label class="head">κα΄. Περὶ ἀφροσελίνου.</label> Καὶ ὁ ἀφροσέλινος καλούμενος
<span class="lb" data-page="12.208" data-line="2" id="l12.208.2"></span>καὶ τοὺς ἐπιλήπτους, οὐ μὴν ἡμεῖς ἐπειράθημεν. εἰσὶ
<span class="lb" data-page="12.208" data-line="3" id="l12.208.3"></span>δὲ καὶ ἄλλοι τινὲς λίθοι περιαπτόμενοι πρός τινων, ἔνιοι δὲ
<span class="lb" data-page="12.208" data-line="4" id="l12.208.4"></span>καὶ χαρακτῆράς τινας ἐγγραφομένους ἔχοντες καὶ γράμματα,
<span class="lb" data-page="12.208" data-line="5" id="l12.208.5"></span>καθάπερ καὶ ὁ πρὸς τὰς αἱμοῤῥοΐδας ἥρμοκεν ἱερακίτης, οὗ
<span class="lb" data-page="12.208" data-line="6" id="l12.208.6"></span>καὶ ἡμεῖς ἐπειράθημεν. ἀλλ’ οὐ νῦν περὶ τῶν τοιούτων λέγειν
<span class="lb" data-page="12.208" data-line="7" id="l12.208.7"></span>καιρὸς ἐξ ἐμπειρίας μόνης ἐχόντων τὴν πίστιν, οὐ κατὰ
<span class="lb" data-page="12.208" data-line="8" id="l12.208.8"></span>μέθοδόν τινα λογικὴν εἰς χρῆσιν ἠγμένων. ἄλλος οὖν ὁ περὶ
<span class="lb" data-page="12.208" data-line="9" id="l12.208.9"></span>τούτων ἔσται καιρός τε καὶ τόπος. νυνὶ δ’ ἐπὶ τὸ προκείμενον
<span class="lb" data-page="12.208" data-line="10" id="l12.208.10"></span>ἐξ ἀρχῆς ἡμῖν ἐν ὅλῃ τῇ πραγματείᾳ πάλιν ἀνέλθωμεν.
</p>
            </section>
          </article>

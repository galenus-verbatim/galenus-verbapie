<article xmlns="http://www.w3.org/1999/xhtml" id="urn:cts:greekLit:tlg0057.tlg075.1st1K-grc1:9.Prooemium">
<span class="pb page1" data-page="12.159" id="p12.159">ㅤ</span>
<span class="milestone ed1page page1" data-n="2.115" data-unit="ed1page" id="ed1page.2.115">ㅤ</span>
<span class="milestone ed2page page1" data-n="13.242" data-unit="ed2page" id="ed2page.13.242">ㅤ</span>
            <h2><a class="tree_back" href="#tree_urn:cts:greekLit:tlg0057.tlg075.1st1K-grc1:9.Prooemium">ΓΑΛΗΝΟΥ ΠΕΡΙ ΤΗΣ ΤΩΝ ΑΠΛΩΝ ΦΑΡΜΑΚΩΝ
<br/>ΚΡΑΣΕΩΣ ΚΑΙ ΔΥΝΑΜΕΩΣ
<br/>ΒΙΒΛΙΟΝ Ι.
</a></h2>
            <p>
<span class="lb" data-page="12.159" data-line="1" id="l12.159.1">ㅤ</span>Προοίμιον. Ὅσα μὲν τῶν φυτῶν ἐστι μόρια καὶ
<span class="lb" data-page="12.159" data-line="2" id="l12.159.2">ㅤ</span>καρποὶ καὶ χυλοὶ καὶ ὀποὶ πρόσθεν εἴρηται· νυνὶ δὲ τῶν
<span class="lb" data-page="12.159" data-line="3" id="l12.159.3">ㅤ</span>ὑπολοίπων φαρμάκων ὅσα μεταλλεύεται καὶ ὅσα τῆς γῆς
<span class="lb" data-page="12.159" data-line="4" id="l12.159.4">ㅤ</span>αὐτῆς ἐστιν εἴδη πρόκειται διελθεῖν. ἐφεξῆς δ’ αὐτῷ εἰρήσεταί
<span class="lb" data-page="12.159" data-line="5" id="l12.159.5">ㅤ</span>τι καὶ περὶ τῶν ἐν τοῖς ζώοις μορίων, οἷς ἐν λόγῳ
<span class="lb" data-page="12.159" data-line="6" id="l12.159.6">ㅤ</span>φαρμάκων χρώμεθα πρὸς τὰς ἰάσεις. κοινὸν δὲ τινα περὶ
<span class="lb" data-page="12.159" data-line="7" id="l12.159.7">ㅤ</span>πάντων αὐτῶν λόγον ἄμεινον εἶναί μοι δοκεῖ προτάξαι
<span class="pb" data-page="12.160" id="p12.160">ㅤ</span>
<span class="lb" data-page="12.160" data-line="1" id="l12.160.1">ㅤ</span>σαφηνείας τε ἅμα καὶ τοῦ διηρθρωμένως ἀκούειν ἕνεκα τῶν
<span class="lb" data-page="12.160" data-line="2" id="l12.160.2">ㅤ</span>εἰρημένων. ἐὰν γὰρ ἕποιτό τις τὰ πάντα τοῖς γεγραφόσιν
<span class="lb" data-page="12.160" data-line="3" id="l12.160.3">ㅤ</span>ἤτοι τὰς περὶ τῶν φαρμάκων πραγματείας ἢ τὰς περὶ ὕλης
<span class="lb" data-page="12.160" data-line="4" id="l12.160.4">ㅤ</span>ἢ τὰς περὶ σκευασίας αὐτῶν, ἐν πολλοῖς σφαλήσεται μέγιστα
<span class="lb" data-page="12.160" data-line="5" id="l12.160.5">ㅤ</span>καὶ παρακούσει τῶν ὑπ’ ἐμοῦ διωρισμένως λεγομένων.
<span class="lb" data-page="12.160" data-line="6" id="l12.160.6">ㅤ</span>δυοῖν δ’ ὄντων κεφαλαίων τοῦ μέλλοντος λεχθήσεσθαι λόγου
<span class="lb" data-page="12.160" data-line="7" id="l12.160.7">ㅤ</span>κοινοῦ, τὸ μὲν ἕτερόν ἐστιν εἰ τῶν αὐτοφυῶν φαρμάκων
<span class="lb" data-page="12.160" data-line="8" id="l12.160.8">ㅤ</span>τὰ κεκαυμένα θερμότερα χρὴ νομίζειν ἢ ψυχρότερα, τὸ
<span class="lb" data-page="12.160" data-line="9" id="l12.160.9">ㅤ</span>δ’ ἕτερον ὑπὲρ τῶν στυφόντων φαρμάκων, ὧν ἐν εἴδει πρόσθεν
<span class="lb" data-page="12.160" data-line="10" id="l12.160.10">ㅤ</span><span class="milestone ed1page" data-n="2.116" data-unit="ed1page" id="ed1page.2.116">ㅤ</span>ἐδείχθη τὰ αὐστηρὰ καὶ τὰ στρυφνά. λέλεκται
<span class="lb" data-page="12.160" data-line="11" id="l12.160.11">ㅤ</span>μὲν οὖν ἤδη περὶ τούτων ἐν τῷ τετάρτῳ τῶνδε τῶν βιβλίων,
<span class="lb" data-page="12.160" data-line="12" id="l12.160.12">ㅤ</span>ἀναμνῆσαι δὲ καὶ νῦν ἄμεινον ὡς ἐναντιωτάτη φαίνεται
<span class="lb" data-page="12.160" data-line="13" id="l12.160.13">ㅤ</span>ποιότης καὶ δύναμις εἶναι τοῖς στύφουσι φαρμάκοις
<span class="lb" data-page="12.160" data-line="14" id="l12.160.14">ㅤ</span>πρὸς τὰ δριμέα. στύφει μὲν γὰρ ἀκακία καὶ βαλαύστιον, ὑπόκυστίς
<span class="lb" data-page="12.160" data-line="15" id="l12.160.15">ㅤ</span>τε καὶ κύτινοι καὶ κηκὶς καὶ ῥῆον καὶ ῥοῦς, ὀμφάκιόν
<span class="lb" data-page="12.160" data-line="16" id="l12.160.16">ㅤ</span>τε καὶ μέσπιλα, καὶ κρανία καὶ ῥοιᾶς λέμματα καὶ
<span class="lb" data-page="12.160" data-line="17" id="l12.160.17">ㅤ</span>μύρτα. δριμέα δ’ ἐστὶν εὐφόρβιον καὶ σκόροδα καὶ κρόμμυα
<span class="pb" data-page="12.161" id="p12.161">ㅤ</span>
<span class="lb" data-page="12.161" data-line="1" id="l12.161.1">ㅤ</span>καὶ πράσα καὶ νᾶπυ καὶ πέπερι καὶ γιγγίβερι καὶ σμύρνιον,
<span class="lb" data-page="12.161" data-line="2" id="l12.161.2">ㅤ</span>ὀρίγανόν τε καὶ γλήχων, καὶ καλαμίνθη καὶ θύμος.
<span class="lb" data-page="12.161" data-line="3" id="l12.161.3">ㅤ</span>χρὴ τοίνυν ἀναμνησθῆναι μόνον ἡμᾶς ὁποίαν αἴσθησιν ἔχομεν
<span class="lb" data-page="12.161" data-line="4" id="l12.161.4">ㅤ</span>ἑκάστου τῶν εἰρημένων. ἀκολουθήσει γὰρ εὐθέως ἡ διαφορὰ
<span class="lb" data-page="12.161" data-line="5" id="l12.161.5">ㅤ</span>τῆς ποιότητος αὐτῶν, ἣν ἐν τῷ τετάρτῳ λόγῳ διῆλθον
<span class="lb" data-page="12.161" data-line="6" id="l12.161.6">ㅤ</span>ἅμα ταῖς ἄλλαις γευσταῖς ἁπάσαις διαφοραῖς.
<span class="lb" data-page="12.161" data-line="7" id="l12.161.7">ㅤ</span><span class="milestone ed2page" data-n="13.244" data-unit="ed2page" id="ed2page.13.244">ㅤ</span>συνάγει μὲν οὖν καὶ σφίγγει καὶ πιλεῖ τὴν οὐσίαν ἡμῶν τὰ
<span class="lb" data-page="12.161" data-line="8" id="l12.161.8">ㅤ</span>στύφοντα, καὶ διὰ τοῦτο ἐπιτιθέμενα, καθ’ ὅ τι ἂν ἐθελήσῃς
<span class="lb" data-page="12.161" data-line="9" id="l12.161.9">ㅤ</span>μέλος ἔξωθεν, εὐθέως ἀποδείκνυσιν αὐτὸ ῥυσόν τε καὶ
<span class="lb" data-page="12.161" data-line="10" id="l12.161.10">ㅤ</span>προσεσταλμένον. ἔμπαλιν δὲ τούτοις τὰ δριμέα κατὰ τοῦ
<span class="lb" data-page="12.161" data-line="11" id="l12.161.11">ㅤ</span>δέρματος ἐπιτιθέμενα θερμαίνει τε σαφῶς αὐτὸ καὶ εἰς ὄγκον
<span class="lb" data-page="12.161" data-line="12" id="l12.161.12">ㅤ</span>συναίρει σὺν ἐρυθρῷ χρώματι, καὶ εἰ χρονίσειεν, ἑλκοῖ.
<span class="lb" data-page="12.161" data-line="13" id="l12.161.13">ㅤ</span>ταῦτα μὲν οὖν ἐναργῶς φαίνεται τέμνοντά τε καὶ θερμαίνοντα,
<span class="lb" data-page="12.161" data-line="14" id="l12.161.14">ㅤ</span>καὶ διὰ τοῦθ’ ἕλκοντα πρὸς ἑαυτὰ τὸ ἐκ τῶν πλησιαζόντων
<span class="lb" data-page="12.161" data-line="15" id="l12.161.15">ㅤ</span>μορίων αἷμα. τὰ στύφοντα δ’ ἀποκρουόμενα τὸ
<span class="lb" data-page="12.161" data-line="16" id="l12.161.16">ㅤ</span>περιεχόμενον ἐν αὐτοῖς τῷ ψύχειν τε καὶ συνάγειν καὶ πιλεῖν
<span class="lb" data-page="12.161" data-line="17" id="l12.161.17">ㅤ</span>πέφυκεν. ἡ δύναμίς τε οὖν ἐναντιωτάτη τοῖς στύφουσίν
<span class="lb" data-page="12.161" data-line="18" id="l12.161.18">ㅤ</span>ἐστι πρὸς τὰ δριμέα, καὶ ἡ κατὰ τὴν γεῦσιν ποιότης οὐδὲν
<span class="pb" data-page="12.162" id="p12.162">ㅤ</span>
<span class="lb" data-page="12.162" data-line="1" id="l12.162.1">ㅤ</span>ὅμοιον ἔχουσα. πῶς οὖν ἔνιοι καὶ τὸ πέπερι καὶ τὰ σκόροδα
<span class="lb" data-page="12.162" data-line="2" id="l12.162.2">ㅤ</span>καὶ πάντα τὰ δριμέα στύφειν λέγουσιν οὐδ’ ἐπινοῆσαι
<span class="lb" data-page="12.162" data-line="3" id="l12.162.3">ㅤ</span>δυνατόν. εἰ μὲν γὰρ ὥσπερ ταῦτα στύφειν, οὕτω καὶ ῥοῦν
<span class="lb" data-page="12.162" data-line="4" id="l12.162.4">ㅤ</span>καὶ βαλαύστιον ὀμφάκιόν τε καὶ μέσπιλον ὅσα τ’ ἄλλα τοιαῦτα
<span class="lb" data-page="12.162" data-line="5" id="l12.162.5">ㅤ</span>δριμέα προσηγόρευον, ὑπαλλάττοντες τὸ τῶν Ἑλλήνων
<span class="lb" data-page="12.162" data-line="6" id="l12.162.6">ㅤ</span>ἔθος ἐν τοῖς ὀνόμασιν, ἀγνοεῖν μὲν ἂν αὐτοὺς ὑπολάβοιμεν
<span class="lb" data-page="12.162" data-line="7" id="l12.162.7">ㅤ</span>τὰς φωνὰς τῶν Ἑλλήνων ἅμα τοῖς ὑπ’ αὐτῶν σημαινομένοις,
<span class="lb" data-page="12.162" data-line="8" id="l12.162.8">ㅤ</span>οὐ μὴν ἀναισθήτους γε κατὰ τὴν γευστικὴν
<span class="lb" data-page="12.162" data-line="9" id="l12.162.9">ㅤ</span>εἶναι δύναμιν, ἢ τὴν ὀσφρητικήν· ἐπεὶ δ’ ἑνὶ προσαγορεύουσιν
<span class="lb" data-page="12.162" data-line="10" id="l12.162.10">ㅤ</span>ὀνόματι πράγματα δύο, καὶ τῇ κατὰ τὴν ὄσφρησιν
<span class="lb" data-page="12.162" data-line="11" id="l12.162.11">ㅤ</span>αἰσθήσει καὶ τῇ κατὰ τὴν γεῦσιν, οἷς τε φαίνονται πράττοντα
<span class="lb" data-page="12.162" data-line="12" id="l12.162.12">ㅤ</span>φύσιν ἐναντιωτάτην ἀλλήλοις ἔχοντα, θαυμάσαι προσήκει
<span class="lb" data-page="12.162" data-line="13" id="l12.162.13">ㅤ</span>τοὺς ἀνθρώπους ἢ ἕνεκεν τῆς ἀναισθησίας ἤ τῆς
<span class="lb" data-page="12.162" data-line="14" id="l12.162.14">ㅤ</span>ἀνοίας ἢ καὶ ἀμφοτέρου ἅμα. παραπλήσιον γάρ τοι ποιοῦσιν
<span class="lb" data-page="12.162" data-line="15" id="l12.162.15">ㅤ</span>τῷ λέγοντι τὴν χιόνα τῷ πυρὶ τὴν αὐτὴν αἴσθησιν
<span class="lb" data-page="12.162" data-line="16" id="l12.162.16">ㅤ</span>ἐργάζεσθαι, καί τις ὑπὸ συνηθείας τῆς εἰς τοσοῦτον ἀλλοκότου
<span class="lb" data-page="12.162" data-line="17" id="l12.162.17">ㅤ</span>χρήσεως τῶν ὀνομάτων, ἔφη μοί ποτε μηδὲν κωλύειν
<span class="lb" data-page="12.162" data-line="18" id="l12.162.18">ㅤ</span>φάναι τὴν αὐτὴν ἔχειν ποιότητά τε καὶ δύναμιν τῷ πυρὶ
<span class="lb" data-page="12.162" data-line="19" id="l12.162.19">ㅤ</span>τὴν χιόνα· καὶ γὰρ καὶ ταύτην ὦφθαι πολλάκις ἀποκαίουσαν
<span class="pb" data-page="12.163" id="p12.163">ㅤ</span>
<span class="lb" data-page="12.163" data-line="1" id="l12.163.1">ㅤ</span>τοὺς πόδας τῶν δι’ αὐτῆς ἐπιπολὺ βαδισάντων· τῶν
<span class="lb" data-page="12.163" data-line="2" id="l12.163.2">ㅤ</span>μὲν δὴ τοιούτων ἀνθρώπων οὐ σμικροῦ χρόνου χρεία τὸν
<span class="lb" data-page="12.163" data-line="3" id="l12.163.3">ㅤ</span>ῥύπον ἀποκαθῆραι τῆς ψυχῆς. ὅσοι δ’ οὐχ οὕτως ἠτύχησαν
<span class="lb" data-page="12.163" data-line="4" id="l12.163.4">ㅤ</span>ὡς ἐν ἀμαθίᾳ τελέᾳ διαβιῶναι, προανεγνωκόσι τὸ τέταρτον
<span class="lb" data-page="12.163" data-line="5" id="l12.163.5">ㅤ</span>τῶνδε τῶν ὑπομνημάτων, ἀρκεῖ τούτοις ἀναμνήσεως ἕνεκα
<span class="lb" data-page="12.163" data-line="6" id="l12.163.6">ㅤ</span>τὰ μέχρι δεῦρο λελεγμένα, χάριν τοῦ διηρθρωμένως ἀκούειν
<span class="lb" data-page="12.163" data-line="7" id="l12.163.7">ㅤ</span>τῶν ὀνομάτων ἐφ’ ἑκάστου τῶν οἰκείων πραγμάτων, ὡς
<span class="lb" data-page="12.163" data-line="8" id="l12.163.8">ㅤ</span>ἅπαντες Ἕλληνες εἰώθασιν χρῆσθαι. μεταβήσομαι δ’ ἐπὶ τὸ
<span class="lb" data-page="12.163" data-line="9" id="l12.163.9">ㅤ</span>δεύτερον ἤδη σκέμμα, μηκέθ’ ὑπὲρ ὀνόματός τε καὶ τοῦ κατ’
<span class="lb" data-page="12.163" data-line="10" id="l12.163.10">ㅤ</span>αὐτὸ σημαινομένου γιγνόμενον, ἀλλὰ περὶ φύσεως πράγματος.
<span class="lb" data-page="12.163" data-line="11" id="l12.163.11">ㅤ</span>οἱ μὲν γὰρ πλεῖστοι νομίζουσι τὰ καυθέντα πάντα ψυχρότερα
<span class="lb" data-page="12.163" data-line="12" id="l12.163.12">ㅤ</span>γίγνεσθαι σφῶν αὐτῶν, ἔνιοι δ’ ἔμπαλιν αὐξάνεσθαι
<span class="lb" data-page="12.163" data-line="13" id="l12.163.13">ㅤ</span>τὴν θερμασίαν οἴονται τῶν καυθέντων ἁπάντων, ἁμαρτάνοντες
<span class="lb" data-page="12.163" data-line="14" id="l12.163.14">ㅤ</span>ἑκάτεροι. φανίονται γὰρ ἐναργῶς ἔνια μὲν θερμότερα
<span class="lb" data-page="12.163" data-line="15" id="l12.163.15">ㅤ</span>γινόμενα, κατά τε τὴν γεῦσιν καὶ τὴν ἁφὴν καὶ τὴν ἐν
<span class="lb" data-page="12.163" data-line="16" id="l12.163.16">ㅤ</span>τῇ χρήσει θεωρουμένην δύναμιν, ὡς ἔμπροσθεν εἶπον ἐπί τε
<span class="lb" data-page="12.163" data-line="17" id="l12.163.17">ㅤ</span>τῶν δριμέων καὶ τῶν στυφόντων, ἔνια δ’ ἔμπαλιν ἧττον
<span class="lb" data-page="12.163" data-line="18" id="l12.163.18">ㅤ</span>θερμὰ φαινόμενα μετὰ τὸ καυθῆναι· καὶ τοῦτο διαγινώσκομεν
<span class="lb" data-page="12.163" data-line="19" id="l12.163.19">ㅤ</span>σαφῶς τῇ τε αἰσθήσει καὶ τῇ χρήσει. λέγω δὲ χρῆσιν, ﻿
<span class="pb" data-page="12.164" id="p12.164">ㅤ</span>
<span class="lb" data-page="12.164" data-line="1" id="l12.164.1">ㅤ</span>ὥσπερ ἐπὶ τῶν ἔμπροσθεν εἶπον, ὅταν ἐπιτιθέντα τῷ δέρματι
<span class="lb" data-page="12.164" data-line="2" id="l12.164.2">ㅤ</span>τὰ μὲν ἐρυθρότερά τε καὶ θερμότερα αὐτὰ ποιῇ, τὰ
<span class="lb" data-page="12.164" data-line="3" id="l12.164.3">ㅤ</span>δὲ ἄναιμά τε καὶ ψυχρὰ, καὶ τὰ μὲν εἰς ὄγκον ἐξαίρῃ, τὰ
<span class="lb" data-page="12.164" data-line="4" id="l12.164.4">ㅤ</span>δὲ προστέλλῃ. τὰ μὲν οὖν δριμέα πολὺ τῆς θερμότητος
<span class="lb" data-page="12.164" data-line="5" id="l12.164.5">ㅤ</span>ἀπόλλυσι καυθέντα, τὰ δὲ μὴ τοιαῦτα προσλαμβάνει, τελέως
<span class="lb" data-page="12.164" data-line="6" id="l12.164.6">ㅤ</span>δὲ ψυχρὸν οὐδὲν τῶν καυθέντων ἐστίν. ἐγκαταλείπεται γὰρ
<span class="lb" data-page="12.164" data-line="7" id="l12.164.7">ㅤ</span>αὐτοῖς οἷον ἐμπύρευμά τι· καὶ γὰρ προσηγόρευεν οὕτως Ἀριστοτέλης
<span class="lb" data-page="12.164" data-line="8" id="l12.164.8">ㅤ</span>αὐτὸ, καὶ τοῦτ’ ἔστι τὸ κατὰ τὰς πλύσεις ἀποῤῥυπτόμενον.
<span class="lb" data-page="12.164" data-line="9" id="l12.164.9">ㅤ</span>ἔστι δὲ τὸ λεπτομερέστατον τῆς τῶν καυθέντων
<span class="lb" data-page="12.164" data-line="10" id="l12.164.10">ㅤ</span>οὐσίας, οὗ συναπελθόντος τῷ ὕδατι τὸ λοιπὸν τοῦ
<span class="lb" data-page="12.164" data-line="11" id="l12.164.11">ㅤ</span>καυθέντος οὐσία γεώδης ἐστί. <span class="milestone ed2page" data-n="13.245" data-unit="ed2page" id="ed2page.13.245">ㅤ</span>τὸ μὲν γὰρ ὑγρὸν ἅπαν
<span class="lb" data-page="12.164" data-line="12" id="l12.164.12">ㅤ</span>ἡ καῦσις ἐκδαπανᾷ, τὸ δ’ ὑπολειπόμενον γεῶδές ἐστιν ἅμα
<span class="lb" data-page="12.164" data-line="13" id="l12.164.13">ㅤ</span>τῷ πρὸς Ἀριστοτέλους ἐμπυρεύματι κληθέντι. τοῦτ’ οὖν
<span class="lb" data-page="12.164" data-line="14" id="l12.164.14">ㅤ</span>ὅταν τις ἀφέληται καὶ χωρίσῃ τῇ πλύσει, τὸ μὲν ὕδωρ, ᾧ
<span class="lb" data-page="12.164" data-line="15" id="l12.164.15">ㅤ</span>τὸ φάρμακον ἐπλύθη, θερμὴν δύναμιν ἐπεκτήσατο λεπτομερῆ,
<span class="lb" data-page="12.164" data-line="16" id="l12.164.16">ㅤ</span>τὸ δ’ ὑπόλοιπον γίνεται γεῶδες ψυχρὸν, ξηραίνειν
<span class="lb" data-page="12.164" data-line="17" id="l12.164.17">ㅤ</span>ἀδήκτως δυνάμενον. εἴρηται μὲν οὖν μοι καὶ περὶ τούτων
<span class="lb" data-page="12.164" data-line="18" id="l12.164.18">ㅤ</span>ἔμπροσθεν, ἀλλ’ οὐδὲν χεῖρον ἀναμνῆσαι καὶ νῦν, ἵνα τις
<span class="pb" data-page="12.165" id="p12.165">ㅤ</span>
<span class="lb" data-page="12.165" data-line="1" id="l12.165.1">ㅤ</span>ὑπόγυον ἐσχηκὼς τὴν ἀνάμνησιν αὐτῶν ἕπηται τοῖς λεχθησομένοις
<span class="lb" data-page="12.165" data-line="2" id="l12.165.2">ㅤ</span>ἀκριβέστερον.
</p>
          </article>

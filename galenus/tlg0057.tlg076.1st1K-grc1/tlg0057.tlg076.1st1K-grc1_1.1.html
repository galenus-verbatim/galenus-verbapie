<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:1.1">
<span class="pb page1" data-page="12.378" id="p12.378"></span>
<span class="milestone ed1page page1" data-n="1.153" data-unit="ed1page" id="ed1page.2.153"></span>
<span class="milestone ed2page page1" data-n="12.32" data-unit="ed2page" id="ed2page.13.320"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Α.
</h2>
            <p>
<span class="lb" data-page="12.378" data-line="1" id="l12.378.1"></span>Ὅτι μὲν οὐ μόνον τὸ θεραπευόμενον
<span class="lb" data-page="12.378" data-line="2" id="l12.378.2"></span>πάθος ἐνδείκνυται τὴν θεραπείαν, ἀλλ’ ἥ τε τοῦ κάμνοντος
<span class="lb" data-page="12.378" data-line="3" id="l12.378.3"></span>κρᾶσις ἥ τε τοῦ πάσχοντος μορίου φύσις οὐ μικρὸν συνενδείκνυται,
<span class="lb" data-page="12.378" data-line="4" id="l12.378.4"></span>δέδεικται πρόσθεν ἐν τοῖς τῆς θεραπευτικῆς μεθόδου
<span class="lb" data-page="12.378" data-line="5" id="l12.378.5"></span>γράμμασιν, ὥσπερ γε καὶ ὅπως ἄν τις ἐκ τῶν ἁπλῶν φαρμάκων
<span class="lb" data-page="12.378" data-line="6" id="l12.378.6"></span>σύνθετον αὐτὸς ποιοῖ διὰ συντόμου μὲν ἐν ἐκείνοις,
<span class="lb" data-page="12.378" data-line="7" id="l12.378.7"></span>πλατύτερον δ’ ἐν τοῖς πρὸ τούτου βιβλίοις ἑπτὰ τὴν μέθοδον
<span class="pb" data-page="12.379" id="p12.379"></span>
<span class="lb" data-page="12.379" data-line="1" id="l12.379.1"></span>ἅπασαν ἐδήλωσα. νυνὶ δὲ τὰς καθ’ ἕκαστον μέρος τοῦ
<span class="lb" data-page="12.379" data-line="2" id="l12.379.2"></span>σώματος ἁρμοττούσας δυνάμεις φαρμάκων, ὅπως ἄν τις αὐτός
<span class="lb" data-page="12.379" data-line="3" id="l12.379.3"></span>τε κατασκευάζοι μεθόδῳ καὶ ταῖς ὑπὸ τῶν ἔμπροσθεν
<span class="lb" data-page="12.379" data-line="4" id="l12.379.4"></span>ἰατρῶν εὑρημέναις ὀρθῶς χρῷτο, πρόκειται διελθεῖν ἀπὸ τῆς
<span class="lb" data-page="12.379" data-line="5" id="l12.379.5"></span>κεφαλῆς ἀρξαμένοις, ὡς καὶ τοῖς πρὸ ἡμῶν ἅπασιν ἔδοξεν.
<span class="lb" data-page="12.379" data-line="6" id="l12.379.6"></span>συμβαίνει δ’ αὐτῇ τὰ μὲν πλεῖστα τῶν παθῶν κοινὰ τοῖς
<span class="lb" data-page="12.379" data-line="7" id="l12.379.7"></span>ἄλλοις πᾶσι μέρεσιν, τὸ δὲ τῶν τριχῶν πάθος ὀλίγοις κεκοινώνηται,
<span class="lb" data-page="12.379" data-line="8" id="l12.379.8"></span>διότι καὶ τὸ τετριχῶσθαι κατὰ πρῶτον λόγον οὐ
<span class="lb" data-page="12.379" data-line="9" id="l12.379.9"></span>πολλοῖς ὑπάρχει. γένεσις μὲν γὰρ ταῖς θριξὶν, οἵαπερ ἡ τῶν
<span class="lb" data-page="12.379" data-line="10" id="l12.379.10"></span>ἐκ τῆς γῆς φυομένων, ὡς ἐν τοῖς περὶ κράσεων ὑπομνήμασιν
<span class="lb" data-page="12.379" data-line="11" id="l12.379.11"></span>ἐδείχθη. καθάπερ δὲ ἐν τούτοις τὰ μὲν κατὰ τέχνην
<span class="lb" data-page="12.379" data-line="12" id="l12.379.12"></span>καὶ προαίρεσιν τοῦ γεωργοῦ, τὰ δὲ κατὰ τὰς φυσικὰς αἰτίας
<span class="lb" data-page="12.379" data-line="13" id="l12.379.13"></span>γεννᾶται, τὸν αὐτὸν τρόπον κᾀν τοῖς τῶν ζώων σώμασιν
<span class="lb" data-page="12.379" data-line="14" id="l12.379.14"></span><span class="milestone ed2page" data-n="13.320" data-unit="ed2page" id="ed2page.13.320"></span>ἀρούρᾳ μέν τινι πυροὺς ἢ κριθὰς ἤ τι τῶν
<span class="lb" data-page="12.379" data-line="15" id="l12.379.15"></span>ἄλλων δημητρίων σπερμάτων ἐν αὐτῇ φυομένων ἐχούσῃ τῆς
<span class="lb" data-page="12.379" data-line="16" id="l12.379.16"></span>κεφαλῆς ἐοικυίας, ταῖς δ’ ἄλλαις πόαις ὅσαι κατὰ τἀνώτερα
<span class="lb" data-page="12.379" data-line="17" id="l12.379.17"></span>χωρία φύονται τῶν ἐν ὅλῳ τῷ σώματι τριχῶν ὁμοίαν
<span class="pb" data-page="12.380" id="p12.380"></span>
<span class="lb" data-page="12.380" data-line="1" id="l12.380.1"></span>ἐχουσῶν τὴν γένεσιν. οὐ γὰρ κατὰ πρῶτον λόγον ἡ φύσις
<span class="lb" data-page="12.380" data-line="2" id="l12.380.2"></span>αὐτὰς εἴωθε γεννᾷν, ἀλλὰ κατά τι συμβεβηκός. αἵ γε μὴν
<span class="lb" data-page="12.380" data-line="3" id="l12.380.3"></span>κατά τε βλέφαρα καὶ τὰς ὀφρῦς ἐδείκνυντο χρείαν οὐ μικρὰν
<span class="lb" data-page="12.380" data-line="4" id="l12.380.4"></span>παρέχουσαι τοῖς ζώοις. αἱ δ’ ἐπὶ τῶν γενείων τε
<span class="lb" data-page="12.380" data-line="5" id="l12.380.5"></span>καὶ τῶν αἰδοίων ἕνεκα μικροτέρων χρειῶν γεγονέναι δοκοῦσι,
<span class="lb" data-page="12.380" data-line="6" id="l12.380.6"></span>διὸ καὶ τὰ πάθη μάλιστα μὲν τῶν ἐν ὀφθαλμοῖς τε καὶ
<span class="lb" data-page="12.380" data-line="7" id="l12.380.7"></span>ταῖς ὀφρύσιν ἐπὶ τὴν ἑαυτῶν θεραπείαν ἡμᾶς προτρέπει,
<span class="lb" data-page="12.380" data-line="8" id="l12.380.8"></span>δεύτερα δ’ ἐπ’ αὐτοῖς τῶν κατὰ τὴν κεφαλὴν, εἶτα γενείων
<span class="lb" data-page="12.380" data-line="9" id="l12.380.9"></span>τε καὶ αἰδοίων. ἔστι δὲ τὰ πάθη τῶν τριχῶν ἥ τε παντελὴς
<span class="lb" data-page="12.380" data-line="10" id="l12.380.10"></span>ἀπώλεια καὶ ἡ κατὰ χρόαν ὑπαλλαγὴ, καθάπερ ἐν ταῖς
<span class="lb" data-page="12.380" data-line="11" id="l12.380.11"></span>καλουμέναις λεύκαις γίνεται, καὶ πρὸς τούτοις ἐν ἀλωπεκίαις
<span class="lb" data-page="12.380" data-line="12" id="l12.380.12"></span>τε καὶ ὀφιάσεσιν οὐ μικρὰ καὶ ἀπρεπὴς ἅμα βλάβη
<span class="lb" data-page="12.380" data-line="13" id="l12.380.13"></span>γίγνεται τῶν τριχῶν. ἔνιοι μὲν οὖν ὑπέσχοντο καθάπερ
<span class="lb" data-page="12.380" data-line="14" id="l12.380.14"></span>ταύτας, οὕτω καὶ τὰς ἀρχομένας φαλακρώσεις κωλύειν αὐξηθῆναι.
<span class="lb" data-page="12.380" data-line="15" id="l12.380.15"></span>εἰσὶ δ’ οἳ τοῦτο μὲν ἀδύνατον εἶναί φασιν, ἐπὶ δὲ
<span class="lb" data-page="12.380" data-line="16" id="l12.380.16"></span>τὴν τῶν ἀλωπεκιῶν τε καὶ ὀφιάσεων ἀφικόμενοι θεραπείαν
<span class="lb" data-page="12.380" data-line="17" id="l12.380.17"></span>ἔγραψαν φάρμακα δι’ ὧν ἐπαγγέλλονται τελέως αὐτὰς ἰάσασθαι.
<span class="lb" data-page="12.380" data-line="18" id="l12.380.18"></span>καὶ δὴ καὶ χρώμενοι τοῖς γεγραμμένοις ὑπ’ αὐτῶν
<span class="pb" data-page="12.381" id="p12.381"></span>
<span class="lb" data-page="12.381" data-line="1" id="l12.381.1"></span>φαρμάκοις οἱ πολλοὶ τῶν ἰατρῶν οὐ μόνον ἀποτυγχάνουσιν
<span class="lb" data-page="12.381" data-line="2" id="l12.381.2"></span>ἐνίοτε μεγάλως, ἀλλὰ καὶ βλάπτουσιν ἰσχυρῶς, ὡς ἀνίατον
<span class="lb" data-page="12.381" data-line="3" id="l12.381.3"></span>ἐργάζεσθαι τὴν διάθεσιν, ὅπερ αὐτοῖς συμβαίνει καὶ κατ’
<span class="lb" data-page="12.381" data-line="4" id="l12.381.4"></span>ἄλλα φάρμακα πολλὰ, χωρὶς μεθόδου χρωμένοις. ἐγὼ δ’ ὅπερ
<span class="lb" data-page="12.381" data-line="5" id="l12.381.5"></span>Ἱπποκράτης ἐκέλευσεν, ἀεὶ πεπείραμαι πράττειν ἐπὶ τῶν τῆς
<span class="lb" data-page="12.381" data-line="6" id="l12.381.6"></span>τέχνης ἔργων, ὡς τὸ προσφερόμενον βοήθημα, καθάπερ ἐκεῖνος
<span class="lb" data-page="12.381" data-line="7" id="l12.381.7"></span>ἔγραψεν,<span class="milestone ed1page" data-n="2.153" data-unit="ed1page" id="ed1page.2.153"></span> ὠφελέειν ἢ μὴ βλάπτειν. ὅτι δ’ ἡ χωρὶς
<span class="lb" data-page="12.381" data-line="8" id="l12.381.8"></span>μεθόδου τῶν φαρμάκων χρῆσις οὐ μόνον οὐδὲν ὀνίνησιν,
<span class="lb" data-page="12.381" data-line="9" id="l12.381.9"></span>ἀλλὰ καὶ βλάπτει πολλάκις, ἔνεστί σοι μαθεῖν ἐντεῦθεν· ἤδη
<span class="lb" data-page="12.381" data-line="10" id="l12.381.10"></span>γὰρ αὐτοῦ τοῦ προκειμένου καιρὸς ἄρξασθαι.
</p>
          </article>

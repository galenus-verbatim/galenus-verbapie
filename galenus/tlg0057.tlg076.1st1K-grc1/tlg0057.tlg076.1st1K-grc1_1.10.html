<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:1.10">
<span class="pb page1" data-page="12.496" id="p12.496"></span>
<span class="milestone ed1page page1" data-n="2.171" data-unit="ed1page" id="ed1page.2.171"></span>
<span class="milestone ed2page page1" data-n="13.357" data-unit="ed2page" id="ed2page.13.357"></span>
            <section id="urn:cts:greekLit:tlg0057.tlg076.1st1K-grc1:1.10.1" class="textpart section">
              <p>
<span class="lb" data-page="12.496" data-line="6" id="l12.496.6"></span><label class="head">Πρὸς ψυδράκια καὶ ἀχῶρας καὶ ἑλκύδρια
<span class="lb" data-page="12.496" data-line="7" id="l12.496.7"></span>καὶ ἐξανθήματα ἐν τῇ κεφαλῇ.</label> Πρὸς τὰ εἰρημένα πάθη
<span class="lb" data-page="12.496" data-line="8" id="l12.496.8"></span>δεῖ προσφέρεσθαι, ἐπιτήδειον δίαιταν καὶ καθάρσει χρῆσθαι
<span class="lb" data-page="12.496" data-line="9" id="l12.496.9"></span>τοῦ σώματος καὶ τοῦ κρανίου, τοῖς δι’ ἀλόης κοκκίοις καὶ
<span class="lb" data-page="12.496" data-line="10" id="l12.496.10"></span>κολοκυνθίδος καὶ σκαμμωνίας, ἀναληφθέντων χυλῷ κράμβης
<span class="lb" data-page="12.496" data-line="11" id="l12.496.11"></span>τῶν διδομένων κοκκίων, εἶτ’ αὖθις τῇ τοπικῇ θεραπείᾳ χρῆσθαι,
<span class="lb" data-page="12.496" data-line="12" id="l12.496.12"></span>οἷόν ἐστι τὸ ἀδίαντον μετὰ ῥοδίνου ἐπιχριόμενον. ἢ
<span class="lb" data-page="12.496" data-line="13" id="l12.496.13"></span>τήλεως ἀφέψημα σμώμενον. ἢ μαλάχη μετὰ κριθίνου ἀλεύρου
<span class="lb" data-page="12.496" data-line="14" id="l12.496.14"></span>καταπλασσομένη. ἢ μελίλωτον σὺν τηλίνῳ ἀλεύρῳ, μετ’
<span class="lb" data-page="12.496" data-line="15" id="l12.496.15"></span>οἴνου καταπλασσόμενον καὶ ἐρεβίνθων ἀφεψήματος καὶ αὐτοὶ
<span class="lb" data-page="12.496" data-line="16" id="l12.496.16"></span>ἑφθοὶ καταπλασσόμενοι, κάρυα πικρὰ μασηθέντα καὶ
<span class="lb" data-page="12.496" data-line="17" id="l12.496.17"></span>ἐπιχριόμενα. διαφορεῖ δὲ καὶ μάλιστα καὶ κρίνου ῥίζα σμωμένη
<span class="lb" data-page="12.496" data-line="18" id="l12.496.18"></span>καὶ λιβανωτὸς σὺν οἴνῳ καὶ ὕδατι καὶ θέρμων πικρῶν
<span class="pb" data-page="12.497" id="p12.497"></span>
<span class="lb" data-page="12.497" data-line="1" id="l12.497.1"></span>ἀφέψημα σμώμενον, βολβοὶ σὺν νίτρῳ σμώμενοι, λίβανον
<span class="lb" data-page="12.497" data-line="2" id="l12.497.2"></span>μετ’ ὄξους καταχριόμενον, σίδια ῥόας μετὰ δαφνίνου
<span class="lb" data-page="12.497" data-line="3" id="l12.497.3"></span>ἐλαίου καταχριόμενα. καὶ ἀγχούσης ῥίζας καύσας καὶ λεάνας
<span class="lb" data-page="12.497" data-line="4" id="l12.497.4"></span>μετ’ ἐλαίου, ἕως σχῇ γλοιοῦ πάχος, ἐπίχριε τῷ πτερῷ
<span class="lb" data-page="12.497" data-line="5" id="l12.497.5"></span>καὶ ὠφελήσεις.
</p>
            </section>
          </article>

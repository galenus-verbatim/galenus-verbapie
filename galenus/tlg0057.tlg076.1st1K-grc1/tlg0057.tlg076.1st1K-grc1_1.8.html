<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:1.8">
<span class="pb page1" data-page="12.462" id="p12.462"></span>
<span class="milestone ed1page page1" data-n="2.165" data-unit="ed1page" id="ed1page.2.165"></span>
<span class="milestone ed2page page1" data-n="13.346" data-unit="ed2page" id="ed2page.13.346"></span>
<section id="urn:cts:greekLit:tlg0057.tlg076.1st1K-grc1:1.8.1" class="textpart section">
<p>
<span class="lb" data-page="12.462" data-line="8" id="l12.462.8"></span><label class="head">Περὶ φθειριάσεως.</label> Φθειρῶν γένεσις ἐν τῇ
<span class="lb" data-page="12.462" data-line="9" id="l12.462.9"></span>κεφαλῇ συμβαίνει τισὶν ἀθρόως. παμπόλλων ἐξ ὑγρῶν δηλονότι
<span class="lb" data-page="12.462" data-line="10" id="l12.462.10"></span>θερμῶν μὲν, οὐ μὴν εἰς τοσοῦτον ἡκόντων θερμότητος
<span class="lb" data-page="12.462" data-line="11" id="l12.462.11"></span>εἰς ὅσον ἥκουσιν οἱ δριμεῖς ἰχῶρες, ὥστε δῆλόν ἐστιν ἐν τῷ
<span class="lb" data-page="12.462" data-line="12" id="l12.462.12"></span>βάθει τοῦ δέρματος γίγνεσθαι τὴν διάθεσιν τῆς φθειριάσεως,
<span class="lb" data-page="12.462" data-line="13" id="l12.462.13"></span>ἔνθα καὶ γεννᾶσθαι τὰ ζῶα ταῦτα δυνατόν ἐστιν, οὐκ
<span class="lb" data-page="12.462" data-line="14" id="l12.462.14"></span>ἐπιπολῆς τοῦ δέρματος, ἐν ᾧ τὴν πιτυρίασιν ἐλέγομεν συνίστασθαι.
<span class="lb" data-page="12.462" data-line="15" id="l12.462.15"></span>φάρμακα τοίνυν αὐτῶν ἀναγκαῖον εἶναι ξηραντικὰ
<span class="lb" data-page="12.462" data-line="16" id="l12.462.16"></span>καὶ μᾶλλον ἐκ τοῦ βάθους ἕλκειν τε καὶ κενοῦν δυνάμενα
<span class="lb" data-page="12.462" data-line="17" id="l12.462.17"></span>τῶν πρὸς τὰς πιτυριάσεις ἁρμοττόντων. αὕτη μὲν ἡ μέθοδος
<span class="pb" data-page="12.463" id="p12.463"></span>
<span class="lb" data-page="12.463" data-line="1" id="l12.463.1"></span>αὐτῶν τῆς συνθέσεως. τὸ δὲ τῆς πεπειραμένης ὕλης,
<span class="lb" data-page="12.463" data-line="2" id="l12.463.2"></span>δεῖ γὰρ ἐν ἅπασιν, ὡς ἔφην, μάλιστα προσέχειν καὶ θαῤῥεῖν
<span class="lb" data-page="12.463" data-line="3" id="l12.463.3"></span>τοῖς ὑπὸ τῆς πείρας μαρτυρηθεῖσιν, ἐν μὲν τῷ τρίτῳ τῶν
<span class="lb" data-page="12.463" data-line="4" id="l12.463.4"></span>Κρίτωνος κοσμητικῶν γέγραπται. παραθήσομαι δὲ καὶ νῦν
<span class="lb" data-page="12.463" data-line="5" id="l12.463.5"></span>ἐγὼ τὰ τοῦ Ἀρχιγένους ὡδί πως ἔχοντα κατὰ λέξιν.
<span class="lb" data-page="12.463" data-line="6" id="l12.463.6"></span><span class="milestone ed2page" data-n="13.347" data-unit="ed2page" id="ed2page.13.347"></span>βοηθήματα φθειριάσεως. ἐπὶ δὲ φθειριώντων ♃ σταφίδος
<span class="lb" data-page="12.463" data-line="7" id="l12.463.7"></span>ἀγρίας μέρη δύο, σανδαράχης καὶ νίτρου ἀνὰ μέρος α΄. σὺν
<span class="lb" data-page="12.463" data-line="8" id="l12.463.8"></span>ὄξει καὶ ἐλαίῳ ἄλειφε τὴν κεφαλήν. ἢ ῥοῦν τὸν ἐπὶ τὰ ὄψα,
<span class="lb" data-page="12.463" data-line="9" id="l12.463.9"></span>σὺν ἐλαίῳ λεάνας ἄλειφε ὁμοίως. ἢ ὀξυλαπάθου ῥίζαν μετ’
<span class="lb" data-page="12.463" data-line="10" id="l12.463.10"></span>ἐλαίου ὁμοίως, ἢ ἐλλέβορον λευκὸν καὶ <span class="milestone ed1page" data-n="2.166" data-unit="ed1page" id="ed1page.2.166"></span>σταφίδα ἀγρίαν
<span class="lb" data-page="12.463" data-line="11" id="l12.463.11"></span>καὶ νίτρον, ἴσα μετ’ ἐλαίου ἐν βαλανείῳ χρῶ. ἢ ἐν θαλάσσῃ
<span class="lb" data-page="12.463" data-line="12" id="l12.463.12"></span>ἢ ἐν ἅλμῃ ἀκράτῳ μετ’ ὄξους κατάντλει. εἰ δὲ ἐψίλωται,
<span class="lb" data-page="12.463" data-line="13" id="l12.463.13"></span>τῇ ἀγρίᾳ σταφίδι μετ’ ὀξελαίου κατάπλασσε. ἢ στυπτηρίαν
<span class="lb" data-page="12.463" data-line="14" id="l12.463.14"></span>λείαν μετ’ ἐλαίου κατάχριε.
</p>
          </section>
        </article>

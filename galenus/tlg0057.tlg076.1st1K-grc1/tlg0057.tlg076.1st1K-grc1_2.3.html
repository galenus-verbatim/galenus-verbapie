<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:2.3">
<span class="pb page1" data-page="12.591" id="p12.591"></span>
<span class="milestone ed1page page1" data-n="2.186" data-unit="ed1page" id="ed1page.2.186"></span>
<span class="milestone ed2page page1" data-n="13.387" data-unit="ed2page" id="ed2page.13.387"></span>
            <section id="urn:cts:greekLit:tlg0057.tlg076.1st1K-grc1:2.3.1" class="textpart section">
              <p>
<span class="lb" data-page="12.591" data-line="8" id="l12.591.8"></span><label class="head">Περὶ ἡμικρανίας.</label> Πάθος ὀδυνηρὸν γίνεται
<span class="lb" data-page="12.591" data-line="9" id="l12.591.9"></span>κατὰ τὸ ἥμισυ μέρος τῆς κεφαλῆς ἐνίοτε μὲν τὸ δεξιὸν, ἔστι
<span class="lb" data-page="12.591" data-line="10" id="l12.591.10"></span>δ’ ὅτε καὶ κατὰ θάτερον, ὁριζόμενον τῇ κατὰ τὸ μῆκος αὐτῆς
<span class="lb" data-page="12.591" data-line="11" id="l12.591.11"></span>ἐκτεταμένῃ ῥαφῇ. καὶ τὰ πολλά γε κατὰ περίοδον παροξύνεται
<span class="lb" data-page="12.591" data-line="12" id="l12.591.12"></span>τῆς ὀδύνης αἰτίαν ἐχούσης, ἐπιῤῥοὴν ἀτμῶν ἢ χυμῶν
<span class="lb" data-page="12.591" data-line="13" id="l12.591.13"></span>ἤτοι πολλῶν ἢ θερμῶν ἢ ψυχρῶν. ἔνιοι μὲν οὖν αὐτῶν
<span class="lb" data-page="12.591" data-line="14" id="l12.591.14"></span>κατὰ τοὺς κροταφίτας μῦς ἀλγοῦσι σφοδρῶς καὶ πλείους
<span class="lb" data-page="12.591" data-line="15" id="l12.591.15"></span>γέ εἰσιν οἱ οὕτως ἀλγοῦντες. ἔνιοι δὲ καὶ μέχρι πλείστου τὴν
<span class="lb" data-page="12.591" data-line="16" id="l12.591.16"></span>ὀδύνην ἐπαναβαίνουσαν ἔχουσι, καί τινές γε οὕτω σφοδρῶς
<span class="lb" data-page="12.591" data-line="17" id="l12.591.17"></span>ἀλγοῦσιν, ὡς μηδὲ τὰς ἐπιβολὰς τῶν χειρῶν εὐκόλως φέρειν.
<span class="pb" data-page="12.592" id="p12.592"></span>
<span class="lb" data-page="12.592" data-line="1" id="l12.592.1"></span>ἐφ’ ὧν εὔδηλός ἐστιν ὁ περικράνιος ὑμὴν πάσχων, οὐκ ἀπαθοῦς
<span class="lb" data-page="12.592" data-line="2" id="l12.592.2"></span>τὸ πάμπαν οὐδὲ τοῦ δέρματος ὑπάρχοντος. εὔδηλον
<span class="lb" data-page="12.592" data-line="3" id="l12.592.3"></span>οὖν ἐστι τὴν ἐπιῤῥοὴν τῶν λυπούντων ἀτμῶν ἢ χυμῶν ἢ
<span class="lb" data-page="12.592" data-line="4" id="l12.592.4"></span>ἀμφοτέρων ἤτοι διὰ τῶν φλεβῶν ἢ ἀρτηριῶν ἢ δι’ ἀμφοῖν
<span class="lb" data-page="12.592" data-line="5" id="l12.592.5"></span>γίνεσθαι, ποτὲ μὲν αὐτῶν μόνων τῶν ἔνδον τοῦ κρανίου,
<span class="lb" data-page="12.592" data-line="6" id="l12.592.6"></span>τουτέστιν ἐγκεφάλου τε καὶ μηνίγγων τὸ περιττεῦον ἐν αὐτοῖς
<span class="lb" data-page="12.592" data-line="7" id="l12.592.7"></span>ἀπωθουμένων ἐκτὸς, ποτὲ δὲ τοῦ κάτω τῆς κεφαλῆς
<span class="lb" data-page="12.592" data-line="8" id="l12.592.8"></span>σώματος ἀναπέμποντος ἀτμοὺς ἢ χυμοὺς μοχθηρούς. διὸ
<span class="lb" data-page="12.592" data-line="9" id="l12.592.9"></span>καὶ θεραπεύειν τις ἐγχειρῶν ἡμικρανίαν ἐπισκεψάσθω πρότερον
<span class="lb" data-page="12.592" data-line="10" id="l12.592.10"></span>ὁποίας δεῖται καθάρσεως ἢ φλεβοτομίας ὁ κάμνων,
<span class="lb" data-page="12.592" data-line="11" id="l12.592.11"></span>εἶθ’ οὕτως ἐπὶ τὰ τῆς κεφαλῆς αὐτῆς ἀφικνούμενος βοηθήματα
<span class="lb" data-page="12.592" data-line="12" id="l12.592.12"></span>διά τε τῶν δακτύλων τῆς ἑαυτοῦ χειρὸς καὶ διὰ σινδόνος
<span class="lb" data-page="12.592" data-line="13" id="l12.592.13"></span>ἀνατρίβων τὸ ἥμισυ μέρος τοῦ μετώπου, καὶ μάλιστα
<span class="lb" data-page="12.592" data-line="14" id="l12.592.14"></span>τὸ κατὰ τὸν κροταφίτην μῦν, ἐκθερμαινέτω, πρὸ τῶν παροξυντικῶν
<span class="lb" data-page="12.592" data-line="15" id="l12.592.15"></span>ὡρῶν πράττων τοῦτο. μετὰ δὲ τὸν παροξυσμὸν
<span class="lb" data-page="12.592" data-line="16" id="l12.592.16"></span>τοῖς καλουμένοις ὑπὸ τῶν ἰατρῶν ἡμικρανικοῖς φαρμάκοις
<span class="lb" data-page="12.592" data-line="17" id="l12.592.17"></span>χρήσθω. θερμασίας μὲν πολλῆς ἐν ταῖς ὀδύναις αἰσθανομένης
<span class="lb" data-page="12.592" data-line="18" id="l12.592.18"></span>τοῖς ἔχουσί τι ψυκτικὸν, ἄνευ δὲ ταύτης τοῖς ἱκανῶς ﻿
<span class="pb" data-page="12.593" id="p12.593"></span>
<span class="lb" data-page="12.593" data-line="1" id="l12.593.1"></span>θερμαίνουσι. μεμίχθω δὲ ἑκατέροις τῶν τονούντων τι στυπτικὴν
<span class="lb" data-page="12.593" data-line="2" id="l12.593.2"></span>ἔχον τὴν δύναμιν δηλονότι. θαυμάζω δὲ ὅπως οὔθ’
<span class="lb" data-page="12.593" data-line="3" id="l12.593.3"></span>ὁ Ἀπολλώνιος οὔθ’ ὁ Ἀρχιγένης οὔτ’ Ἀσκληπιάδης ἐφεξῆς
<span class="lb" data-page="12.593" data-line="4" id="l12.593.4"></span>τοῖς πρὸς τὰς κεφαλαλγίας φαρμάκοις ἔγραψάν τι καὶ
<span class="lb" data-page="12.593" data-line="5" id="l12.593.5"></span>περὶ τῶν ἡμικρανικῶν ὀνομαζομένων. ἐχρῆν γὰρ αὐτοὺς, εἰ
<span class="lb" data-page="12.593" data-line="6" id="l12.593.6"></span>καὶ μηδὲν ἴδιον ἐπ’ αὐτῶν ἐστι, διὰ τὸ περιέχεσθαι κατὰ
<span class="lb" data-page="12.593" data-line="7" id="l12.593.7"></span>τὸ τῆς κεφαλαλγίας, αὐτό τε τοῦτο ἐπισημαίνεσθαι. παραπλησίως
<span class="lb" data-page="12.593" data-line="8" id="l12.593.8"></span>δὲ καὶ τῷ Ἥρᾳ καὶ τῷ Κρίτωνι τὸ περὶ τοῦ πάθους
<span class="lb" data-page="12.593" data-line="9" id="l12.593.9"></span>τούτου διελθεῖν ἐπὶ πλέον ἠμέλουν. δι’ ὧν δὲ τοῖς
<span class="lb" data-page="12.593" data-line="10" id="l12.593.10"></span>κεχρονισμένοις ἀλγοῦσι τὴν κεφαλὴν βοηθοῦσι φαρμάκων,
<span class="lb" data-page="12.593" data-line="11" id="l12.593.11"></span>ἐνδείκνυται καὶ τοῖς ἡμικρανικοῖς τὴν αὐτὴν εἶναι βοήθειαν.
<span class="lb" data-page="12.593" data-line="12" id="l12.593.12"></span>ὁ μὲν οὖν Ἥρας ἐν τῇ φαρμακίτιδι βίβλῳ κατ’ ἀρχὴν εὐθέως
<span class="lb" data-page="12.593" data-line="13" id="l12.593.13"></span>ὡδί πως ἔγραψε πρὸς κεφαλαλγίαν.
</p>
            </section>
<section id="urn:cts:greekLit:tlg0057.tlg076.1st1K-grc1:2.3.2" class="textpart section">
            <p>
<span class="lb" data-page="12.593" data-line="14" id="l12.593.14"></span><span class="milestone ed2page" data-n="13.388" data-unit="ed2page" id="ed2page.13.388"></span><label class="head">Ἐκ τῶν τοῦ Ἥρα πρὸς κεφαλαλγίαν.</label> ♃ Κροκομάγματος
<span class="lb" data-page="12.593" data-line="15" id="l12.593.15"></span>μέρος α΄. κηκίδος μέρος α΄. λεάνας μετ’ οἴνου
<span class="lb" data-page="12.593" data-line="16" id="l12.593.16"></span>κατάχριε τὸ μέτωπον καὶ τοὺς κροτάφους. τροχίσκος πρὸς
<span class="lb" data-page="12.593" data-line="17" id="l12.593.17"></span>κεφαλαλγίαν ἄκρως ποιῶν, δὶς ἢ τρὶς ἐπιχριόμενος ἀπὸ κροτάφου
<span class="pb" data-page="12.594" id="p12.594"></span>
<span class="lb" data-page="12.594" data-line="1" id="l12.594.1"></span>ἕως κροτάφου. ♃ κρόκου 𐅻 ιε΄. χαλκάνθου 𐅻 ι΄.
<span class="lb" data-page="12.594" data-line="2" id="l12.594.2"></span>στυπτηρίας σχιστῆς 𐅻 ιγ΄. σμύρνης 𐅻 γ΄. ὀπίου 𐅻 γ΄. ὀμφακίου
<span class="lb" data-page="12.594" data-line="3" id="l12.594.3"></span>𐅻 γ΄. χαλκίτεως 𐅻 γ΄. κόμμεως δραχμὰς ιε΄. λεάνας
<span class="lb" data-page="12.594" data-line="4" id="l12.594.4"></span>ταῦτα πρόσβαλλε οἴνου αὐστηροῦ φαλερίνου τὸ αὔταρκες
<span class="lb" data-page="12.594" data-line="5" id="l12.594.5"></span>καὶ τρῖβε ὡς κολλύριον, εἶτα ποιήσας τροχίσκους, ἐπὶ τῆς
<span class="lb" data-page="12.594" data-line="6" id="l12.594.6"></span>χρείας ἀνιεὶς ὀξυκράτῳ ἢ ὄξει χρῶ. μάλαγμα πρὸς κεφαλαλγίαν.
<span class="lb" data-page="12.594" data-line="7" id="l12.594.7"></span>♃ ἰοῦ ξυστοῦ 𐅻 δ΄. χαλκοῦ κεκαυμένου 𐅻 β΄. λεπίδος
<span class="lb" data-page="12.594" data-line="8" id="l12.594.8"></span>στομώματος δραχμὰς β΄. κιμωλίας δραχμὰς δ΄. χαλκίτεως
<span class="lb" data-page="12.594" data-line="9" id="l12.594.9"></span>δραχμὰς δ΄. κισσήρεως ὠμῆς δραχμὰς δ΄. τερμινθίνης
<span class="lb" data-page="12.594" data-line="10" id="l12.594.10"></span>γο α΄. κηροῦ 𐅻 λζ΄ S". ἐλαίου παλαιοῦ κυάθους β΄. τοῖς
<span class="lb" data-page="12.594" data-line="11" id="l12.594.11"></span>ξηροῖς λειοτάτοις τὰ τηκτὰ ἐπικαταχέων μάλασσε καὶ χρῶ.
<span class="lb" data-page="12.594" data-line="12" id="l12.594.12"></span>ἐὰν δὲ σκληρότερον δοκῇ εἶναι τὸ φάρμακον, ἐλαίῳ ἀμυγδαλίνῳ
<span class="lb" data-page="12.594" data-line="13" id="l12.594.13"></span>ἀναμάλασσε. ταῦτα μὲν ὁ Ἥρας πρὸς κεφαλαλγίαν
<span class="lb" data-page="12.594" data-line="14" id="l12.594.14"></span>ἔγραψε. χρῶνται δὲ αὐτοῖς ἔνιοι καὶ κατὰ τῶν ἡμικρανικῶν
<span class="lb" data-page="12.594" data-line="15" id="l12.594.15"></span>ἀλγημάτων, ὥσπερ καὶ τοῖς ἄλλοις φαρμάκοις, ὅσα γέγραπται
<span class="lb" data-page="12.594" data-line="16" id="l12.594.16"></span>τοῖς προγεγραμμένοις ἀνδράσι πρὸς τὰς χρονιζούσας
<span class="lb" data-page="12.594" data-line="17" id="l12.594.17"></span>κεφαλαλγίας. οὐ μέντοι κατὰ παντὸς ἐκτείνουσι τοῦ μετώπου
<span class="lb" data-page="12.594" data-line="18" id="l12.594.18"></span>τὸ φάρμακον, ἀλλὰ κατὰ τοῦ πεπονθότος μορίου μόνον.
<span class="pb" data-page="12.595" id="p12.595"></span>
<span class="lb" data-page="12.595" data-line="1" id="l12.595.1"></span>ἑνὶ δὲ τῶν ἡμετέρων διδασκάλων ἔθος ἦν χρήσασθαι πρὸς
<span class="lb" data-page="12.595" data-line="2" id="l12.595.2"></span>τὰς κεχρονισμένας ἡμικρανίας τῷδε τῷ φαρμάκῳ. ♃ πεπέρεως
<span class="lb" data-page="12.595" data-line="3" id="l12.595.3"></span>λευκοῦ δραχμὰς β΄. κροκομάγματος δραχμὰς β΄. εὐφορβίου
<span class="lb" data-page="12.595" data-line="4" id="l12.595.4"></span>𐅻 S". χρῶ. λέλεκται δὲ περὶ τῆς εὐφορβίου δυνάμεως
<span class="lb" data-page="12.595" data-line="5" id="l12.595.5"></span>ἤδη μοι, διότι ταχέως ἐκλύεται. χρὴ τοίνυν ἐμβάλλειν εἰς τὰ
<span class="lb" data-page="12.595" data-line="6" id="l12.595.6"></span>τοιαῦτα φάρμακα τοῦ μὴ παλαιοῦ. λέλεκται δὲ καὶ ὡς τὸ
<span class="lb" data-page="12.595" data-line="7" id="l12.595.7"></span>μὲν πρόσφατον λευκότερόν ἐστιν, ἐπὶ δὲ τὸ ξανθότερον ἢ
<span class="lb" data-page="12.595" data-line="8" id="l12.595.8"></span>ὠχρότερον χρῶμα τρέπεται παλαιούμενον. ἐὰν δὲ μὴ πάνυ
<span class="lb" data-page="12.595" data-line="9" id="l12.595.9"></span>παλαιὸν ᾖ τὸ εὐφόρβιον, ἀλλὰ δυοῖν ἢ τριῶν ἐτῶν, διπλάσιον
<span class="lb" data-page="12.595" data-line="10" id="l12.595.10"></span>αὐτοῦ βάλλοις, τουτέστιν δραχμὴν μίαν. ὥσπερ δὲ τὸ
<span class="lb" data-page="12.595" data-line="11" id="l12.595.11"></span>εὐφόρβιον πρόσφατον χρὴ βάλλειν, οὕτω καὶ κόπρου περιστερᾶς
<span class="lb" data-page="12.595" data-line="12" id="l12.595.12"></span>𐅻 S" τῶν ὀρεινῶν περιστερῶν, ἃς ἐν πύργοις τρέφουσιν
<span class="lb" data-page="12.595" data-line="13" id="l12.595.13"></span>ἑαυταῖς τὴν τροφὴν <span class="milestone ed1page" data-n="2.187" data-unit="ed1page" id="ed1page.2.187"></span>ποριζούσας, οὐχ ὡς ἐν
<span class="lb" data-page="12.595" data-line="14" id="l12.595.14"></span>ταῖς πόλεσιν αἱ κατὰ τὴν οἰκίαν τρεφόμεναι. καὶ μέντοι καὶ
<span class="lb" data-page="12.595" data-line="15" id="l12.595.15"></span>τοῦ μέλανος τοῦ γραφικοῦ τὸ ἴσον ἐμβάλλεται τῇ τῶν περιστερῶν
<span class="lb" data-page="12.595" data-line="16" id="l12.595.16"></span>κόπρῳ, τουτέστιν 𐅻 S" τοῦ μέλανος΄, κᾀνταῦθα
<span class="lb" data-page="12.595" data-line="17" id="l12.595.17"></span>τοῦ ἡμετέρου τοῦ Περγαμηνοῦ βαλλομένου, τούτῳ γὰρ ἐχρήσατο
<span class="lb" data-page="12.595" data-line="18" id="l12.595.18"></span>διὰ παντὸς ὁ διδάσκαλος. ἢ οὖν αὐτὸ ἐκεῖνο χρὴ βάλλειν
<span class="pb" data-page="12.596" id="p12.596"></span>
<span class="lb" data-page="12.596" data-line="1" id="l12.596.1"></span>τὸ ἐκ Περγάμου μέλαν, ἤ τι τῶν ἄριστα κατεσκευασμένων,
<span class="lb" data-page="12.596" data-line="2" id="l12.596.2"></span>καὶ μίξαντας ταῦτα πάντα φυρᾷν καὶ ἀναδεύειν ὄξει δριμυτάτῳ
<span class="lb" data-page="12.596" data-line="3" id="l12.596.3"></span>καὶ λειώσαντας ἐπαλείφειν τὸν κροταφίτην μῦν καὶ
<span class="lb" data-page="12.596" data-line="4" id="l12.596.4"></span>ὅλον τὸ ἥμισυ τοῦ μετώπου καὶ τὸ πεπονθὸς μέρος τῆς
<span class="lb" data-page="12.596" data-line="5" id="l12.596.5"></span>κεφαλῆς. ἕτερον φάρμακον οὐ μόνον ἡμικρανίας, ἀλλὰ καὶ
<span class="lb" data-page="12.596" data-line="6" id="l12.596.6"></span>πάσης κεφαλαλγίας κεχρονισμένης ἐπιχριόμενον, ἐν μὲν ταῖς
<span class="lb" data-page="12.596" data-line="7" id="l12.596.7"></span>κεφαλαλγίαις κατὰ τοῦ μετώπου παντὸς, ἐν δὲ ταῖς ἡμικρανίαις
<span class="lb" data-page="12.596" data-line="8" id="l12.596.8"></span>κατὰ τοῦ ἡμίσεως μέρους τῆς κεφαλῆς τοῦ πεπονθότος.
<span class="lb" data-page="12.596" data-line="9" id="l12.596.9"></span>♃ κρόκου δραχμὰς ε΄. χαλκάνθους 𐅻 ι΄. στυπτηρίας σχιστῆς
<span class="lb" data-page="12.596" data-line="10" id="l12.596.10"></span>δραχμὰς γ΄. σμύρνης δραχμὰς γ΄. ὀπίου δραχμὰς γ΄.
<span class="lb" data-page="12.596" data-line="11" id="l12.596.11"></span>ὀμφακίου δραχμὰς γ΄. κόμμεως δραχμὰς ιε΄. λειώσας πάντα
<span class="lb" data-page="12.596" data-line="12" id="l12.596.12"></span>πρόσβαλλε οἴνου φαλερίνου καὶ λείου πάλιν ὡς κολλύριον,
<span class="lb" data-page="12.596" data-line="13" id="l12.596.13"></span>εἶτα ἀναπλάσας τροχίσκους ἐπὶ τῆς χρείας ἀνιεὶς ὀξυκράτῳ
<span class="lb" data-page="12.596" data-line="14" id="l12.596.14"></span>ἢ ὄξει κατάχριε. ἕτερον πρὸς τὰς αὐτὰς διαθέσεις. ♃ σκαμμωνίας
<span class="lb" data-page="12.596" data-line="15" id="l12.596.15"></span>𐅻 στ΄. κρόκου δραχμὰς β΄. κισσοῦ κόμης δραχμὰς στ΄.
<span class="lb" data-page="12.596" data-line="16" id="l12.596.16"></span>θείου ἀπύρου δραχμὰς δ΄. ἀνίσου σπέρματος δραχμὰς η΄. σελίνου
<span class="lb" data-page="12.596" data-line="17" id="l12.596.17"></span>σπέρματος δραχμὰς η΄. λειώσας ἐπιμελῶς ὠκίμου χυλῷ
<span class="lb" data-page="12.596" data-line="18" id="l12.596.18"></span>ἀνάπλασον. τοῦτο πλείονι <span class="milestone ed2page" data-n="13.389" data-unit="ed2page" id="ed2page.13.389"></span>ῥοδίνῳ λυθὲν ἐπιβροχὴ
<span class="pb" data-page="12.597" id="p12.597"></span>
<span class="lb" data-page="12.597" data-line="1" id="l12.597.1"></span>τῆς κεφαλῆς γίνεται τοὺς ληθαργικοὺς ὠφελοῦσα. ἕτερον
<span class="lb" data-page="12.597" data-line="2" id="l12.597.2"></span>φάρμακον οὐ μόνον ἐπὶ τῶν αὐτῶν ἁρμόττον, ἀλλὰ καὶ
<span class="lb" data-page="12.597" data-line="3" id="l12.597.3"></span>τοὺς σκοτωματικοὺς ὠφελοῦν. ♃ πευκεδάνου ῥίζης 𐅻 δ΄.
<span class="lb" data-page="12.597" data-line="4" id="l12.597.4"></span>ἴρεως Ἰλλυρικῆς 𐅻 β΄. ἰοῦ 𐅻 α΄. ἀκόρου 𐅻 α΄. σφονδυλίου
<span class="lb" data-page="12.597" data-line="5" id="l12.597.5"></span>δραχμὰς δ΄. πεπέρεως μέλανος 𐅻 β΄ S". καστορίου 𐅻 β΄ S".
<span class="lb" data-page="12.597" data-line="6" id="l12.597.6"></span>ἑρπύλλου 𐅻 δ΄ S". σμύρνης δραχμὰς β΄. δαφνίδων ἀριθμὸν
<span class="lb" data-page="12.597" data-line="7" id="l12.597.7"></span>λε΄. πηγάνου χλωροῦ 𐅻 η΄. ἡδυόσμου χλωροῦ δραχμὰς δ΄.
<span class="lb" data-page="12.597" data-line="8" id="l12.597.8"></span>ὀπίου 𐅻 α΄. ὄξει ἀναλαβὼν ποίει τροχίσκους. ἐπὶ δὲ τῆς
<span class="lb" data-page="12.597" data-line="9" id="l12.597.9"></span>χρείας ὄξει καὶ ῥοδίνῳ διεὶς κατάχριε, ἀναληφθὲν δὲ κηρωτῇ
<span class="lb" data-page="12.597" data-line="10" id="l12.597.10"></span>διὰ ῥοδίνου ὡς μάλαγμα ἐπιτίθεται. τροχίσκος οὐ μόνον
<span class="lb" data-page="12.597" data-line="11" id="l12.597.11"></span>τοὺς ἡμικρανίᾳ κάμνοντας ὠφελῶν, ἀλλὰ καὶ τοὺς ἰσχιαδικούς.
<span class="lb" data-page="12.597" data-line="12" id="l12.597.12"></span>♃ θαψίας 𐅻 γ΄. εὐφορβίου 𐅻 δ΄. ὀποῦ Μηδικοῦ
<span class="lb" data-page="12.597" data-line="13" id="l12.597.13"></span>𐅻 γ΄. σμύρνης 𐅻 α΄. ὀποπάνακος 𐅻 α΄. ὁμοῦ κόψας ἐπίπλασον,
<span class="lb" data-page="12.597" data-line="14" id="l12.597.14"></span>εἶτα ἐπὶ τῆς χρείας ὄξει ἀποτρίβων κατάχριε. ταῦτα
<span class="lb" data-page="12.597" data-line="15" id="l12.597.15"></span>μὲν σύνθετα φάρμακα. πολλάκις δὲ ἐχρησάμην αὐτοῖς, σχεδιάσας
<span class="lb" data-page="12.597" data-line="16" id="l12.597.16"></span>ἁπλῶς δι’ εὐφορβίου χρίσμα τι προσλαβὸν ὀλίγου
<span class="lb" data-page="12.597" data-line="17" id="l12.597.17"></span>κηροῦ, συστάσεως ἕνεκα. ἀρκεῖ δὲ εἰς λίτραν ἐλαίου ἤτοι
<span class="lb" data-page="12.597" data-line="18" id="l12.597.18"></span>Σαβίνου ἤ τινος αὐτῷ παραπλησίου γο γ΄. ἐμβάλλειν κηροῦ
<span class="pb" data-page="12.598" id="p12.598"></span>
<span class="lb" data-page="12.598" data-line="1" id="l12.598.1"></span>καὶ μίαν τοῦ εὐφορβίου καὶ τούτῳ καταχρίειν τὸ ἥμισυ μέρος
<span class="lb" data-page="12.598" data-line="2" id="l12.598.2"></span>τοῦ μετώπου, μετὰ τοῦ κροταφίτου δηλονότι μυός. ἐφ’
<span class="lb" data-page="12.598" data-line="3" id="l12.598.3"></span>ὧν δ’ ἂν ὑπονοήσης ὑπὸ θερμῶν ἀτμῶν ἢ χυμῶν γίνεσθαι
<span class="lb" data-page="12.598" data-line="4" id="l12.598.4"></span>τὸ κατὰ τὴν ἡμικρανίαν ἄλγημα, μὴ πρόσφερε τὸ φάρμακον
<span class="lb" data-page="12.598" data-line="5" id="l12.598.5"></span>τοῦτο. τοῖς δὲ ὑπὸ ψυχρῶν αἰτίων ἐνοχλουμένοις
<span class="lb" data-page="12.598" data-line="6" id="l12.598.6"></span>ὠφελιμώτατόν ἐστιν, ὥσπερ πολλάκις ἅπαξ καταχρισθὲν πρὸ
<span class="lb" data-page="12.598" data-line="7" id="l12.598.7"></span>τοῦ βαλανείου ταχέως ἐξιᾶσθαι τὸ πάθος, ὡς μετὰ λουτρὸν
<span class="lb" data-page="12.598" data-line="8" id="l12.598.8"></span>ὑγιεῖς γίνεσθαι παντελῶς τοὺς κάμνοντας. ὀνίνησι δὲ τούτους
<span class="lb" data-page="12.598" data-line="9" id="l12.598.9"></span>καὶ εἰς τὸ οὖς ἐγχεόμενον ἔλαιον χλιαρὸν, ἐμβεβλημένου βραχέος
<span class="lb" data-page="12.598" data-line="10" id="l12.598.10"></span>εὐφορβίου εἰς λίτραν μίαν. τὸ βραχὺ τοῦτο ἥμισύ ἐστι
<span class="lb" data-page="12.598" data-line="11" id="l12.598.11"></span>γο, ὅταν εὔτονον τὸ εὐφόρβιον ᾖ. εἰ δὲ μὴ καὶ πλέον
<span class="lb" data-page="12.598" data-line="12" id="l12.598.12"></span>ἐμβάλλειν προσήκει. ἐπὶ δὲ τῶν εὐαισθήτων σωμάτων, κᾂν
<span class="lb" data-page="12.598" data-line="13" id="l12.598.13"></span>ἔλασσον ἡμίσεως γο. βάλῃς ἄμεινον ποιήσεις.
</p>
          </section>
        </article>

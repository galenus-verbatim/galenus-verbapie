<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:3.2">
<span class="pb page1" data-page="12.664" id="p12.664"></span>
<span class="milestone ed1page page1" data-n="2.197" data-unit="ed1page" id="ed1page.2.197"></span>
<span class="milestone ed2page page1" data-n="13.411" data-unit="ed2page" id="ed2page.13.411"></span>
            <section id="urn:cts:greekLit:tlg0057.tlg076.1st1K-grc1:3.2.1" class="textpart section">
              <p>
<span class="lb" data-page="12.664" data-line="10" id="l12.664.10"></span><label class="head">Περὶ παρωτίδων.</label> Αἱ παρωτίδες ἐν τῷ
<span class="lb" data-page="12.664" data-line="11" id="l12.664.11"></span>γένει μέν εἰσι τῶν φλεγμονῶν. γίνονται δὲ τῶν παρὰ τοῖς
<span class="lb" data-page="12.664" data-line="12" id="l12.664.12"></span>ὠσὶν ἀδένων πασχόντων, οὐ μὴν χρώμεθά γε ἐπ’ αὐτῶν τῷ
<span class="lb" data-page="12.664" data-line="13" id="l12.664.13"></span>πρώτῳ μέρει τῆς τῶν φλεγμαινόντων μορίων θεραπείας. ἐπ’
<span class="lb" data-page="12.664" data-line="14" id="l12.664.14"></span>ἐκείνων μὲν γὰρ ὡς τὸ πολὺ τῇ καλουμένῃ πρὸς τῶν ἰατρῶν
<span class="lb" data-page="12.664" data-line="15" id="l12.664.15"></span>ἀποκρουστικῇ καὶ ἀνασταλτικῇ θεραπείᾳ προσήκει χρῆσθαι,
<span class="lb" data-page="12.664" data-line="16" id="l12.664.16"></span>καὶ μάλισθ’ ὅταν μήτε κακόηθες ᾖ τὸ ἐπιῤῥέον μήτε
<span class="lb" data-page="12.664" data-line="17" id="l12.664.17"></span>πολὺ μήτε πληθωρικοῦ τοῦ σώματος ὑπάρχοντος. οὕτω γοῦν
<span class="lb" data-page="12.664" data-line="18" id="l12.664.18"></span>καὶ σπόγγος μόνος ἐπιτιθεὶς ἐξ ὀξυκράτου κατέστειλεν ἀρχομένας
<span class="lb" data-page="12.664" data-line="19" id="l12.664.19"></span>φλεγμονὰς, οὐδὲν ἐκ τούτου παθόντος τοῦ παντὸς
<span class="pb" data-page="12.665" id="p12.665"></span>
<span class="lb" data-page="12.665" data-line="1" id="l12.665.1"></span>σώματος· ἐπὶ δὲ τῶν παρωτίδων αὐτὸ τοὐναντίον ἐργαζόμεθα
<span class="lb" data-page="12.665" data-line="2" id="l12.665.2"></span>φαρμάκοις ἑλκτικοῖς χρώμενοι, κᾂν μηδὲν ἀξιόλογον
<span class="lb" data-page="12.665" data-line="3" id="l12.665.3"></span>ἀνύῃ ταῦτα, καὶ σικύαν προσφέροντες ἢ πυρίαις χρώμενοι
<span class="lb" data-page="12.665" data-line="4" id="l12.665.4"></span>συχναῖς. βουλόμεθα γὰρ ἐκ τοῦ βάθους εἰς τὸ δέρμα τὸν
<span class="lb" data-page="12.665" data-line="5" id="l12.665.5"></span>λυποῦντα χυμὸν ἐπισπάσασθαι, καὶ μάλισθ’ ὅταν ἐν τῇ κεφαλῇ
<span class="lb" data-page="12.665" data-line="6" id="l12.665.6"></span>τὸ πάθος ἐστηριγμένον ὑπάρχῃ ἐστηριγμένων ἐν αὐτῇ
<span class="lb" data-page="12.665" data-line="7" id="l12.665.7"></span>χυμῶν, καὶ μέντοι κᾀπειδὰν ἄνευ τοῦ <span class="milestone ed1page" data-n="2.198" data-unit="ed1page" id="ed1page.2.198"></span>πεπονθέναι τὴν
<span class="lb" data-page="12.665" data-line="8" id="l12.665.8"></span>κεφαλὴν ἐν πυρετοῖς ὀξέσιν ἡ φύσις ἀποτίθεται τοὺς περισσοὺς
<span class="lb" data-page="12.665" data-line="9" id="l12.665.9"></span>χυμοὺς ἐκ τῶν ἀγγείων ἐκχέουσα πρὸς τὴν μεταξὺ χώραν
<span class="lb" data-page="12.665" data-line="10" id="l12.665.10"></span>τοῦ δέρματός τε καὶ τῶν ὑποκειμένων σωμάτων, ἡνίκα
<span class="lb" data-page="12.665" data-line="11" id="l12.665.11"></span>καὶ οἱ ἀδένες ἀπολαύσουσι τῶν ἐκπιπτόντων χυμῶν, ἄμεινον
<span class="lb" data-page="12.665" data-line="12" id="l12.665.12"></span>εἶναι καὶ τότε δοκεῖ συνεργῆσαι τῇ φύσει, δι’ ἀποσκήμματος
<span class="lb" data-page="12.665" data-line="13" id="l12.665.13"></span>ἰωμένῃ τοὺς πυρετούς. ὅταν μέντοι σφοδρὰν ὁρμὴν
<span class="lb" data-page="12.665" data-line="14" id="l12.665.14"></span>ἔχῃ τὸ ἐπιῤῥέον, οὐδὲν ἡμεῖς προσπεριεργαζόμεθα τῇ
<span class="lb" data-page="12.665" data-line="15" id="l12.665.15"></span>φύσει τὸ πᾶν ἐπιτρέποντες. ἐὰν γὰρ ἤτοι σικύαν ἤτοι φάρμακον
<span class="lb" data-page="12.665" data-line="16" id="l12.665.16"></span>ἕλκον ἐκ τοῦ βάθους ἐπὶ, τὸ δέρμα τοὺς χυμοὺς
<span class="lb" data-page="12.665" data-line="17" id="l12.665.17"></span>ἐπενέγκωμεν, ὀδύνη σφοδρὰ καταλαμβάνει τὸν ἄνθρωπον, ὡς
<span class="lb" data-page="12.665" data-line="18" id="l12.665.18"></span>δι’ αὐτὴν ἀγρυπνίας τε γίνεσθαι καὶ τοὺς πυρετοὺς ἐπιγίγνεσθαι
<span class="pb" data-page="12.666" id="p12.666"></span>
<span class="lb" data-page="12.666" data-line="1" id="l12.666.1"></span>καὶ τὴν δύναμιν καταλύεσθαι. παρηγορεῖν οὖν τηνικαῦτα
<span class="lb" data-page="12.666" data-line="2" id="l12.666.2"></span>μᾶλλον, οὐ συμπράττειν τῇ ῥοπῇ τῶν χυμῶν προσήκει,
<span class="lb" data-page="12.666" data-line="3" id="l12.666.3"></span>καταπλάσμασι χρωμένους παρηγορικωτάτοις· οἷόν ἐστι
<span class="lb" data-page="12.666" data-line="4" id="l12.666.4"></span>τὸ διὰ σιτίνου ἢ κριθίνου ἢ λινοσπέρματος ἀλεύρου σὺν
<span class="lb" data-page="12.666" data-line="5" id="l12.666.5"></span>μελικράτῳ ἢ τήλεως ἢ ἀλθαίας ἢ χαμαιμήλων ἀποζέματι
<span class="lb" data-page="12.666" data-line="6" id="l12.666.6"></span>ἑψόμενον καὶ ὅσα πρὸς τῷ συμμέτρῳ τῆς ὑγρᾶς θερμότητος,
<span class="lb" data-page="12.666" data-line="7" id="l12.666.7"></span>ἐξ ἧς τὸ παρηγορεῖν ἔχει τὰς ὀδύνας, ἔτι καὶ πέττειν δύναται
<span class="lb" data-page="12.666" data-line="8" id="l12.666.8"></span>τοὺς ἐπιῤῥέοντας χυμοὺς καὶ διαπυΐσκειν, ὡς ἐν τῇ περὶ
<span class="lb" data-page="12.666" data-line="9" id="l12.666.9"></span>τῶν καταπλασμάτων διδασκαλίᾳ τὸν λόγον ἐποιούμεθα. εἰ
<span class="lb" data-page="12.666" data-line="10" id="l12.666.10"></span>δὲ καὶ πλεονάζον αἷμα φανείη σοι, προσκενωτέον αὐτὸ διὰ
<span class="lb" data-page="12.666" data-line="11" id="l12.666.11"></span>φλεβοτομίας ἐπιτρεπούσης μάλιστα τῆς δυνάμεως. νυνὶ δ’
<span class="lb" data-page="12.666" data-line="12" id="l12.666.12"></span>ἐπὶ τὴν τῶν φαρμάκων σύνθεσιν, ἥτις ἐξ ἀρχῆς ἡμῖν πρόκειται
<span class="lb" data-page="12.666" data-line="13" id="l12.666.13"></span>μεταβάντες εἴπωμεν ᾧτινι λόγῳ τήν τε σύνθεσιν
<span class="lb" data-page="12.666" data-line="14" id="l12.666.14"></span>αὐτῶν καὶ τὴν χρῆσίν ἐστι ποιητέον. μὴ διαφορουμένου μὲν
<span class="lb" data-page="12.666" data-line="15" id="l12.666.15"></span>τοῦ ὄγκου τοῖς διαπυΐσκουσι χρηστέον φαρμάκοις, οἷόν ἐστι
<span class="lb" data-page="12.666" data-line="16" id="l12.666.16"></span>τὸ σίτινον ἄλευρον μετὰ ἰσχάδος ἀφεψήματος καὶ ἐλαίου τό
<span class="lb" data-page="12.666" data-line="17" id="l12.666.17"></span>τε διὰ γύρεως καὶ τὸ διὰ ζύμης φάρμακον. ἐὰν δὲ ἐκπυΐσκωσιν
<span class="pb" data-page="12.667" id="p12.667"></span>
<span class="lb" data-page="12.667" data-line="1" id="l12.667.1"></span>αἱ παρωτίδες, ἤτοι διὰ τομῆς ἐκκρῖναι δεῖ τὸ πῦον,
<span class="lb" data-page="12.667" data-line="2" id="l12.667.2"></span>ἐξιᾶσθαί τε χρὴ τὸ ἕλκος, ὡς ἐπὶ τῶν τοιούτων ὡμολόγηται
<span class="lb" data-page="12.667" data-line="3" id="l12.667.3"></span>πᾶσιν, ἢ δριμεῖ διαῤῥήξειν φαρμάκῳ, οἷόν ἐστι τὸ σμίλιον
<span class="lb" data-page="12.667" data-line="4" id="l12.667.4"></span><span class="milestone ed2page" data-n="13.412" data-unit="ed2page" id="ed2page.13.412"></span>καὶ τὸ διὰ σκορόδων, ἢ πειρᾶσθαι διαφορεῖν
<span class="lb" data-page="12.667" data-line="5" id="l12.667.5"></span>αὐτὸ φαρμάκοις, ἑλκτικήν τε ἅμα καὶ λεπτομερῆ δύναμιν
<span class="lb" data-page="12.667" data-line="6" id="l12.667.6"></span>ἔχουσιν, ἀφαιροῦντας δὶς τῆς ἡμέρας αὐτὰ καὶ πυριῶντας
<span class="lb" data-page="12.667" data-line="7" id="l12.667.7"></span>μέχρις ἂν ἐνδῶσί τι καὶ χαλάσωσιν αἱ ὀδύναι, διαφορηθέντος
<span class="lb" data-page="12.667" data-line="8" id="l12.667.8"></span>τοῦ πλείονος πύου. τηνικαῦτα γὰρ ἤδη πρῶτον μὲν
<span class="lb" data-page="12.667" data-line="9" id="l12.667.9"></span>ἅπαξ λύειν καὶ πυριᾷν, εἶτα δὲ οὐδὲ τοῦτο συμφέρει πράττειν,
<span class="lb" data-page="12.667" data-line="10" id="l12.667.10"></span>ἀλλ’ ἐπιτρέπειν τοῖς φαρμάκοις, εἴ τι λείψανον ἐν βάθει
<span class="lb" data-page="12.667" data-line="11" id="l12.667.11"></span>περιέχεται, δυσφορεῖν τοῦτο, κᾂν σκληρότης εἴη, μαλάττειν
<span class="lb" data-page="12.667" data-line="12" id="l12.667.12"></span>καὶ αὐτὴν, ὥστε κατὰ μὲν τὸν καιρὸν τοῦτον ἐκ μικτῆς
<span class="lb" data-page="12.667" data-line="13" id="l12.667.13"></span>δυνάμεως φαρμάκων ἡ σύνθεσις ἔσται τοῦ κατασκευαζομένου
<span class="lb" data-page="12.667" data-line="14" id="l12.667.14"></span>φαρμάκου τοῖς ἑλκτικοῖς τῶν μαλακτικῶν μιγνυμένων.
<span class="lb" data-page="12.667" data-line="15" id="l12.667.15"></span>ἐπειδὰν δὲ πᾶν μὲν ᾖ κεκενωμένον τὸ πῦον, ὑπολείπηται
<span class="lb" data-page="12.667" data-line="16" id="l12.667.16"></span>δέ τις σκληρότης, τοῖς καλουμένοις μαλακτικοῖς φαρμάκοις
<span class="lb" data-page="12.667" data-line="17" id="l12.667.17"></span>χρηστέον, ὧν τὴν ποικιλίαν τῆς ὕλης τε καὶ τῆς συνθέσεως
<span class="pb" data-page="12.668" id="p12.668"></span>
<span class="lb" data-page="12.668" data-line="1" id="l12.668.1"></span>ἐν τῷ περὶ μαλαγμάτων ἐδήλωσα λόγῳ. πρόδηλον
<span class="lb" data-page="12.668" data-line="2" id="l12.668.2"></span>δ’ ὅτι τὰς μετρίας παρωτίδας, ἐφ’ ὧν οὔτε πλῆθός ἐστι τὸ
<span class="lb" data-page="12.668" data-line="3" id="l12.668.3"></span>κατασκῆψαν εἰς τὰ μόρια τοσοῦτον ὡς ὀδύνας σφοδρὰς ἐργάζεσθαι
<span class="lb" data-page="12.668" data-line="4" id="l12.668.4"></span>οὔτε θερμότης σύνεστι τῷ χυμῷ, ῥᾳδίως ἰᾶσθαι
<span class="lb" data-page="12.668" data-line="5" id="l12.668.5"></span>ταῦτα δυνατόν. οὔτε γὰρ σπεύδουσι πρὸς τὴν ἐκπύησιν,
<span class="lb" data-page="12.668" data-line="6" id="l12.668.6"></span>οὔτε ὀδύνην ἐπάγουσι σφοδρὰν, ἀλλ’ ἔξεστι τηνικαῦτα καὶ
<span class="lb" data-page="12.668" data-line="7" id="l12.668.7"></span>ταῖς πυρίαις χρῆσθαι δι’ ἅλμης καὶ καταπλάσματα θερμαντικώτερά
<span class="lb" data-page="12.668" data-line="8" id="l12.668.8"></span>τε καὶ διαφορητικώτερα προσφέρειν καὶ φάρμακα
<span class="lb" data-page="12.668" data-line="9" id="l12.668.9"></span>τῆς αὐτῆς ἐχόμενα δυνάμεως· ἀδιορίστως δὲ καὶ τὰ τῶν
<span class="lb" data-page="12.668" data-line="10" id="l12.668.10"></span>παρωτίδων φάρμακα γεγραφότων τῶν πλείστων ἰατρῶν, ἐάν
<span class="lb" data-page="12.668" data-line="11" id="l12.668.11"></span>τις τῶν νῦν εἰρημένων μεμνημένος ἐπὶ τὴν χρῆσιν αὐτῶν
<span class="lb" data-page="12.668" data-line="12" id="l12.668.12"></span>ἀφίκηται, συνήσει τίσιν ἐπὶ τίνων παρωτίδων χρηστέον. προγυμνάσω
<span class="lb" data-page="12.668" data-line="13" id="l12.668.13"></span>δὲ ὑμᾶς κᾀγὼ διὰ παραδειγμάτων ὧν Ἀρχιγένης
<span class="lb" data-page="12.668" data-line="14" id="l12.668.14"></span>ἔγραψεν ἐν τῷ πρώτῳ τῶν κατὰ γένος φαρμάκων αὐτοῖς
<span class="lb" data-page="12.668" data-line="15" id="l12.668.15"></span>ὀνόμασιν ὡδί.
</p>
          </section>
<section id="urn:cts:greekLit:tlg0057.tlg076.1st1K-grc1:3.2.2" class="textpart section">
<p>
<span class="lb" data-page="12.668" data-line="16" id="l12.668.16"></span><label class="head">Ἀρχιγένους πρὸς παρωτίδας.</label> Παρωτίδας διαλύεσθαι
<span class="lb" data-page="12.668" data-line="17" id="l12.668.17"></span>θέλοντες καταπλάσσομεν συνεχῶς ἀρνογλώσσῳ λείῳ μετὰ ﻿
<span class="pb" data-page="12.669" id="p12.669"></span>
<span class="lb" data-page="12.669" data-line="1" id="l12.669.1"></span>ἁλῶν. ἢ αἰγείῳ κόπρῳ μετ’ ὄξους. ἢ λαπάθου ἀγρίου ῥίζαις
<span class="lb" data-page="12.669" data-line="2" id="l12.669.2"></span>ἑψημέναις ἐν οἴνῳ. ἢ σύκῳ λείῳ μετὰ χαλκάνθης. ἢ σύκῳ
<span class="lb" data-page="12.669" data-line="3" id="l12.669.3"></span>ἑφθῷ μετὰ ἀψινθίου καὶ οἴνου λελειωμένοις. ἢ κήρυκας καύσας
<span class="lb" data-page="12.669" data-line="4" id="l12.669.4"></span>θαλασσίους. ἢ πορφύρας ἀναλαβὼν μέλιτι ἢ ἀξουγγείῳ
<span class="lb" data-page="12.669" data-line="5" id="l12.669.5"></span>ἐπιτίθει καὶ εὐθέως διαφοροῦνται. τὸ δ’ αὐτὸ τοῦτο ποιεῖ
<span class="lb" data-page="12.669" data-line="6" id="l12.669.6"></span>καὶ ὀστρέου ὄστρακον καὲν καὶ μετὰ μέλιτος ἐπιτιθέμενον.
<span class="lb" data-page="12.669" data-line="7" id="l12.669.7"></span>ἢ κηρωτὴ ῥοδίνη ἢ κυπρίνη, πηγάνῳ ἀναληφθεῖσα. ἢ θείῳ
<span class="lb" data-page="12.669" data-line="8" id="l12.669.8"></span>ἀπύρῳ συμμαλαχθεῖσα. ἢ κιμωλίαν μετ’ ὄξους. διαφορεῖ δὲ
<span class="lb" data-page="12.669" data-line="9" id="l12.669.9"></span>μάλιστα τὸ σῦκον ἐν θαλάσσῃ ἑψημένον. ἢ ἅλμῃ ἐπιτιθέμενον
<span class="lb" data-page="12.669" data-line="10" id="l12.669.10"></span>λεῖον. τὸ δ’ αὐτὸ τοῦτο ποιεῖ καὶ πράσιον λεῖον μεθ’
<span class="lb" data-page="12.669" data-line="11" id="l12.669.11"></span>ἁλῶν καὶ ἔριον βουτύρῳ βαπτισθὲν καὶ ἐπιτεθὲν τὰς ἀρχομένας
<span class="lb" data-page="12.669" data-line="12" id="l12.669.12"></span>παρωτίδας ὠφελεῖ. ὥσπερ τούτῳ τῷ τελευταίῳ ῥηθέντι
<span class="lb" data-page="12.669" data-line="13" id="l12.669.13"></span>καλῶς προσέθηκεν ὁ Ἀρχιγένης τὸν διορισμὸν, εἰπὼν
<span class="lb" data-page="12.669" data-line="14" id="l12.669.14"></span>τὰς ἀρχομένας παρωτίδας ὠφελεῖσθαι ὑπὸ τοῦ βουτύρου,
<span class="lb" data-page="12.669" data-line="15" id="l12.669.15"></span>οὕτως ἐχρῆν αὐτὸν καὶ περὶ τῶν ἄλλων εἰρηκέναι τὸν καιρὸν,
<span class="lb" data-page="12.669" data-line="16" id="l12.669.16"></span>ὥσπερ ἐγὼ μικρὸν ἔμπροσθεν ἔπραξα καὶ κατ’ αὐτὸ δὲ
<span class="lb" data-page="12.669" data-line="17" id="l12.669.17"></span>τοῦτο τὸ βούτυρον οὐκ αὐτάρκης ὁ ἀπὸ μόνης διορισμὸς
<span class="lb" data-page="12.669" data-line="18" id="l12.669.18"></span>τῆς ἀρχῆς, εἰ μὴ προστεθείη πότερον σφοδρῶς ἢ μαλακῶς
<span class="pb" data-page="12.670" id="p12.670"></span>
<span class="lb" data-page="12.670" data-line="1" id="l12.670.1"></span>ἐξορμᾶται. καὶ πότερον ὀδυνηρῶς, ὡς μετὰ σφυγμῶν καὶ
<span class="lb" data-page="12.670" data-line="2" id="l12.670.2"></span>ἀγρυπνιῶν ἐνοχλεῖν ἢ μετὰ μετρίας ὀδύνης, ἥτις τε τοῦ νοσήματός
<span class="lb" data-page="12.670" data-line="3" id="l12.670.3"></span>ἐστιν ἡ κατάστασις, ἆρά γε μεγάλης ἀποστάσεως
<span class="lb" data-page="12.670" data-line="4" id="l12.670.4"></span>δεομένη πάντως ἢ διὰ μικροτέρας κριθῆναι δυναμένη. τῇ τοιαύτῃ
<span class="lb" data-page="12.670" data-line="5" id="l12.670.5"></span>γὰρ ἀρκεῖ τὸ βούτυρον καὶ μάλιστα ἐπὶ μαλακῶν σωμάτων,
<span class="lb" data-page="12.670" data-line="6" id="l12.670.6"></span>εὐνούχων τε καὶ παίδων καὶ γυναικῶν καὶ τῶν ἁπαλοσάρκων.
<span class="lb" data-page="12.670" data-line="7" id="l12.670.7"></span>εἰ δὲ σὺν ὀδύνῃ σφοδρᾷ γένοιτο, καταπλάσματος
<span class="lb" data-page="12.670" data-line="8" id="l12.670.8"></span>ἀνωδύνου δεῖται μετὰ συνεχοῦς πυρίας ἤτοι δι’ ὕδατος μόνου
<span class="lb" data-page="12.670" data-line="9" id="l12.670.9"></span>γινομένης ἢ καὶ βραχυτάτων ἁλῶν ἐμβεβλημένων.
<span class="lb" data-page="12.670" data-line="10" id="l12.670.10"></span><span class="milestone ed2page" data-n="13.413" data-unit="ed2page" id="ed2page.13.413"></span>ἐπεὶ δὲ πρῶτον πάντων ἔγραψε φάρμακον ἀρνόγλωσσον μεθ’
<span class="lb" data-page="12.670" data-line="11" id="l12.670.11"></span>ἁλῶν, ἀπ’ ἐκείνου καὶ ἡμεῖς αὖθις ἀρξόμεθα τῆς ἀρνογλώσσου
<span class="lb" data-page="12.670" data-line="12" id="l12.670.12"></span>φύσεως ἀναμνησθέντες ἐκ μικτῶν δυνάμεων συγκειμένου,
<span class="lb" data-page="12.670" data-line="13" id="l12.670.13"></span>διαφορητικῆς τε καὶ ἀποκρουστικῆς. ἐγὼ δὲ οὐδέποτε
<span class="lb" data-page="12.670" data-line="14" id="l12.670.14"></span>ἀξιῶ τὰ ἀποκρουστικὰ μεμίχθαι τοῖς ὠφελοῦσι τὰς παρωτίδας
<span class="lb" data-page="12.670" data-line="15" id="l12.670.15"></span>φαρμάκοις, πλὴν εἴποτε ἂν σπανίως μικρὸν παμπόλλῳ
<span class="lb" data-page="12.670" data-line="16" id="l12.670.16"></span>τῷ διαφορητικῷ καὶ τούτῳ δηλονότι, χωρὶς ὀδύνης σφοδρᾶς
<span class="lb" data-page="12.670" data-line="17" id="l12.670.17"></span>ἐξορμώσης τῆς παρωτίδος. ὃ δ’ ἐφεξῆς τούτῳ γέγραπται·
<span class="pb" data-page="12.671" id="p12.671"></span>
<span class="lb" data-page="12.671" data-line="1" id="l12.671.1"></span>κόπρος αἰγεία μετ’ ὄξους κεχρονισμένης καὶ σκιῤῥουμένης καὶ
<span class="lb" data-page="12.671" data-line="2" id="l12.671.2"></span>μηκέτι μηδὲ ἀξιόλογον ὀδύνην ἐχούσης παρωτίδος εἴη ἂν
<span class="lb" data-page="12.671" data-line="3" id="l12.671.3"></span>φάρμακον, ὥσπέρ γε καὶ σπληνὸς σκιῤῥουμένου. ὃ δὲ τρίτον
<span class="lb" data-page="12.671" data-line="4" id="l12.671.4"></span>ἐπ’ αὐτοῖς ἔγραψε· ῥίζας ἀγρίας λαπάθου μετ’ οἴνου
<span class="lb" data-page="12.671" data-line="5" id="l12.671.5"></span>ἑψημένας. εἰ καὶ τὴν ποιότητα καὶ τὸν χρόνον προσέθηκε
<span class="lb" data-page="12.671" data-line="6" id="l12.671.6"></span>τοῦ οἴνου τάχ’ ἂν ἐπεχείρησα καὶ αὐτὸ κρίνειν. ἐπεὶ δὲ οὐ
<span class="lb" data-page="12.671" data-line="7" id="l12.671.7"></span>προσέθηκε, παμπόλλῳ δὲ διαφέρει στρυφνὸν ἢ αὐστηρὸν ἢ
<span class="lb" data-page="12.671" data-line="8" id="l12.671.8"></span>δριμὺν ἢ γλυκὺν ἢ νέον ἢ παλαιὸν ἢ παχὺν ἢ
<span class="lb" data-page="12.671" data-line="9" id="l12.671.9"></span>κιῤῥὸν ἢ λευκὸν ἢ μέλανα τὸν οἶνον εἶναι, διὰ τοῦτο κᾀγὼ
<span class="lb" data-page="12.671" data-line="10" id="l12.671.10"></span>λέγειν οὐδὲν ἔχω περὶ τοῦ γεγραμμένου φαρμάκου. γινώσκοντες
<span class="lb" data-page="12.671" data-line="11" id="l12.671.11"></span>δὲ ὑμεῖς ὅτι διαφορητικώτερος μέν ἐστιν ὁ παλαιὸς,
<span class="lb" data-page="12.671" data-line="12" id="l12.671.12"></span>καὶ μάλιστα ἐὰν ᾖ τῶν φύσει θερμοτέρων, οἷοίπερ εἰσὶν οἱ
<span class="lb" data-page="12.671" data-line="13" id="l12.671.13"></span>κιῤῥοὶ τοὐπίπαν. ἐναντίοι δὲ τούτῳ κατὰ δύναμιν ὅ τε αὐστηρὸς
<span class="lb" data-page="12.671" data-line="14" id="l12.671.14"></span>καὶ ὁ στρυφνός. δεῖ μὲν φυλάξασθαι τὸν τοιοῦτον
<span class="lb" data-page="12.671" data-line="15" id="l12.671.15"></span>οἶνον. ἐν δὲ κιῤῥῷ καὶ συμμέτρως παλαιῷ καὶ λεπτομερεῖ
<span class="lb" data-page="12.671" data-line="16" id="l12.671.16"></span>τὰς τοῦ λαπάθου ῥίζας ἑψήσαντες, ἐπὶ παρωτίδων χωρὶς
<span class="lb" data-page="12.671" data-line="17" id="l12.671.17"></span>ὀδύνης <span class="milestone ed1page" data-n="2.199" data-unit="ed1page" id="ed1page.2.199"></span>σφοδρᾶς γινομένων χρῆσθαι δυνήσεσθε. γράφει
<span class="lb" data-page="12.671" data-line="18" id="l12.671.18"></span>δ’ ἐφεξῆς τῷδε· σῦκον λεῖον μετὰ χαλκάνθου. διαφορητικῆς
<span class="pb" data-page="12.672" id="p12.672"></span>
<span class="lb" data-page="12.672" data-line="1" id="l12.672.1"></span>μὲν οὖν καὶ πεπτικῆς δυνάμεώς ἐστι τὸ σῦκον, εἰ μὲν ξηρὸν
<span class="lb" data-page="12.672" data-line="2" id="l12.672.2"></span>εἴη μάλιστα, πρόσφατον δὲ ὂν ἔχει μὲν τὸ διαφορητικὸν,
<span class="lb" data-page="12.672" data-line="3" id="l12.672.3"></span>οὐ μὴν πέπτειν γε δύναται. χάλκανθον δὲ ὅτι σφοδρότατόν
<span class="lb" data-page="12.672" data-line="4" id="l12.672.4"></span>ἐστι φάρμακον, ἰσχυρὰς ἀμφοτέρας ἔχον τὰς δυνάμεις,
<span class="lb" data-page="12.672" data-line="5" id="l12.672.5"></span>τήν τε ἀποκρουστικὴν καὶ διαφορητικὴν, οὐδεὶς ἀγνοεῖ,
<span class="lb" data-page="12.672" data-line="6" id="l12.672.6"></span>διὸ καὶ φυλακτέον αὐτοῦ τὴν σφοδρότητα. ἑφθῷ δὲ σύκῳ
<span class="lb" data-page="12.672" data-line="7" id="l12.672.7"></span>δηλονότι τῷ ξηρῷ, μετ’ ἀψινθίου καὶ οἴνου λελεασμένοις
<span class="lb" data-page="12.672" data-line="8" id="l12.672.8"></span>ἀξιοῖ χρῆσθαι καὶ ἐχρησάμεθά γε αὐτῷ καὶ ἡμεῖς ἐν καιρῷ
<span class="lb" data-page="12.672" data-line="9" id="l12.672.9"></span>κατὰ τὰς μέσας μεγέθει τε καὶ χρόνῳ φλεγμονὰς, ὥσπερ γε
<span class="lb" data-page="12.672" data-line="10" id="l12.672.10"></span>καὶ τοῖς κεκαυμένοις κήρυξι καὶ πορφύραις καὶ ὀστρέοις, ἐπὶ
<span class="lb" data-page="12.672" data-line="11" id="l12.672.11"></span>τῶν ἤδη σκιῤῥουμένων καὶ χρονιζουσῶν, ἔστι γὰρ ἄλυπόν
<span class="lb" data-page="12.672" data-line="12" id="l12.672.12"></span>τε καὶ ἄδηκτον φάρμακον, οὐ μόνον εἰ μέλιτι δεύσειέ τις
<span class="lb" data-page="12.672" data-line="13" id="l12.672.13"></span>αὐτῶν τὴν σποδιὰν, ἀλλὰ καὶ πολὺ μᾶλλον εἰ παλαιὸν στέαρ
<span class="lb" data-page="12.672" data-line="14" id="l12.672.14"></span>ὑὸς ἄναλον ἐξινίσας μίξειεν. ἀλυπότατα γὰρ τοῦτο διαφορεῖ
<span class="lb" data-page="12.672" data-line="15" id="l12.672.15"></span>τὰς κεχρονισμένας ἁπάσας φλεγμονὰς, κᾂν ἐκ ῥευματικῆς
<span class="lb" data-page="12.672" data-line="16" id="l12.672.16"></span>διαθέσεως ὦσιν. ἐφεξῆς δὲ κηρωτῇ ῥοδίνῃ καὶ κυπρίνῃ μετὰ
<span class="lb" data-page="12.672" data-line="17" id="l12.672.17"></span>πηγάνου κελεύει χρῆσθαι, διαφορητικῷ μὲν φαρμάκῳ, σφοδρὸν
<span class="pb" data-page="12.673" id="p12.673"></span>
<span class="lb" data-page="12.673" data-line="1" id="l12.673.1"></span>δ’ οὐδὲν οὐδὲ βίαιον ἔχοντι. βραχὺ δ’ αὐτοῦ σφοδρότερον
<span class="lb" data-page="12.673" data-line="2" id="l12.673.2"></span>γίνεται τὸ σύνθετον φάρμακον, εἰ θεῖον ἄπυρον ἀντὶ
<span class="lb" data-page="12.673" data-line="3" id="l12.673.3"></span>τοῦ πηγάνου μίξαιμεν. ἡ δὲ ἐφεξῆς γεγραμμένη κιμωλία μετ’
<span class="lb" data-page="12.673" data-line="4" id="l12.673.4"></span>ὄξους οὔτε ἰσχυρᾶς οὔτε ὀδυνώδους οὔτε μεγάλης παρωτίδος
<span class="lb" data-page="12.673" data-line="5" id="l12.673.5"></span>ἐστὶν ἴαμα. τὸ δ’ ἐν τῇ θαλάσσῃ σῦκον ἑψημένον ἐπὶ τῶν
<span class="lb" data-page="12.673" data-line="6" id="l12.673.6"></span>ἤδη σκιῤῥουμένων χρήσιμον ἂν εἴη διαφορητικὸν ὑπάρχον.
<span class="lb" data-page="12.673" data-line="7" id="l12.673.7"></span>ὡσαύτως δὲ καὶ εἰ τῆς θαλάσσης μὴ παρούσης ἅλμῃ τις
<span class="lb" data-page="12.673" data-line="8" id="l12.673.8"></span>χρήσαιτο. παραπλήσιον δὲ τούτῳ, καθάπερ καὶ ὁ Ἀρχιγένης
<span class="lb" data-page="12.673" data-line="9" id="l12.673.9"></span>ἔφη, καὶ τὸ πράσιόν ἐστι μεθ’ ἁλῶν. ἐφεξῆς δὲ τούτων ἔγραψεν
<span class="lb" data-page="12.673" data-line="10" id="l12.673.10"></span>οὐ μικρὸν ἔμπροσθεν, ὑστάτου κατὰ τὴν ῥῆσιν οὕτως
<span class="lb" data-page="12.673" data-line="11" id="l12.673.11"></span>ἐμνημόνευσα, τοῦ βουτύρου καὶ μετ’ αὐτὸ πάλιν ἐπὶ γενναῖον
<span class="lb" data-page="12.673" data-line="12" id="l12.673.12"></span>φάρμακον κατέβη. πύρεθρον λεῖον ἀναλαμβάνεσθαι σύκῳ κελεύων,
<span class="lb" data-page="12.673" data-line="13" id="l12.673.13"></span>εἶθ’ ἑξῆς ἀσβέστῳ λείᾳ μετὰ μέλιτος χρῆσθαι προστάττει.
<span class="lb" data-page="12.673" data-line="14" id="l12.673.14"></span>καὶ μετὰ τοῦτο γαλῆς αἵματος καταχριομένου μέμνηται.
<span class="lb" data-page="12.673" data-line="15" id="l12.673.15"></span>περίεργα δ’ ἡγούμενος εἶναι τὰ τοιαῦτα <span class="milestone ed2page" data-n="13.414" data-unit="ed2page" id="ed2page.13.414"></span>καὶ
<span class="lb" data-page="12.673" data-line="16" id="l12.673.16"></span>πενιχρὰν ἀποφαίνοντα τὴν ἰατρικὴν, εἰ διὰ τῶν ἄλλων βοηθημάτων
<span class="lb" data-page="12.673" data-line="17" id="l12.673.17"></span>ἄνευ γαλῆς αἵματος ἀδυνατεῖ θεραπεῦσαι παρωτίδας,
<span class="lb" data-page="12.673" data-line="18" id="l12.673.18"></span>οὔτ’ ἐχρησάμην αὐτοῖς οὔτε πεῖραν ἔσχον, ἀλλ’ οὐδὲ ﻿
<span class="pb" data-page="12.674" id="p12.674"></span>
<span class="lb" data-page="12.674" data-line="1" id="l12.674.1"></span>ἄλλος τις τῶν φίλων ἐπεχείρησε χρῆσθαι. τῷ δ’ ἐγκεφάλῳ
<span class="lb" data-page="12.674" data-line="2" id="l12.674.2"></span>καταχρίειν οἵῳ δήποτε μετρίων παρωτίδων ἐστὶν ἴαμα.
<span class="lb" data-page="12.674" data-line="3" id="l12.674.3"></span>τούτῳ δ’ ἐφεξῆς γράφει κατὰ λέξιν οὕτως. ὄξει ζεστῷ καταντλήσας
<span class="lb" data-page="12.674" data-line="4" id="l12.674.4"></span>ἢ σπόγγον ὀξάλμῃ βρέχων ἐπιτίθει. σκαπανέων
<span class="lb" data-page="12.674" data-line="5" id="l12.674.5"></span>δ’ ἂν εἴη τοῦτο καὶ θεριστῶν, οὐ πολιτικῶν σωμάτων βοήθημα.
<span class="lb" data-page="12.674" data-line="6" id="l12.674.6"></span>μετὰ τοῦτο δὲ δριμέος μέμνηται φαρμάκου τοῦ διὰ
<span class="lb" data-page="12.674" data-line="7" id="l12.674.7"></span>τῆς κεκαυμένης γαλῆς, ἧς τὴν σποδὸν ἐκέλευσεν ἀναλαμβάνεσθαι
<span class="lb" data-page="12.674" data-line="8" id="l12.674.8"></span>κηρωτῇ ἰρίνῃ. κατ’ ἐκεῖνον δὲ δηλονότι τὸν καιρὸν,
<span class="lb" data-page="12.674" data-line="9" id="l12.674.9"></span>ἡνίκα χρονίζει τε καὶ σκιῤῥοῦται, τοῖς τοιούτοις δηλονότι
<span class="lb" data-page="12.674" data-line="10" id="l12.674.10"></span>φαρμάκοις χρηστέον. τὰ γάρ τοι πλεῖστα τῶν γεγραμμένων
<span class="lb" data-page="12.674" data-line="11" id="l12.674.11"></span>ὑπ’ αὐτοῦ τῶν χρονιζουσῶν δυσλύτως παρωτίδων ἐστὶν ἰάματα.
<span class="lb" data-page="12.674" data-line="12" id="l12.674.12"></span>διὰ τοῦτο καὶ προσέθηκε τῷ φαρμάκῳ τούτῳ τὸ δύνασθαι
<span class="lb" data-page="12.674" data-line="13" id="l12.674.13"></span>καὶ χοιράδα καλῶς ἰᾶσθαι. παρέγκειται δ’ ἀτάκτως
<span class="lb" data-page="12.674" data-line="14" id="l12.674.14"></span>μετὰ τοῦτο τοιάδε τις λέξις, ἥ τε συνεχὴς καταιόνησις τοῦ
<span class="lb" data-page="12.674" data-line="15" id="l12.674.15"></span>θερμοῦ καὶ ἡ συνεχὴς τῆς ὠμηλύσεως ἐπίθεσις, ὅπερ εἴτε
<span class="lb" data-page="12.674" data-line="16" id="l12.674.16"></span>καθ’ αὑτό τις ἀναγινώσκοι εἴτε καὶ τὴν τελευτὴν τῆς προτέρας
<span class="lb" data-page="12.674" data-line="17" id="l12.674.17"></span>ῥήσεως ἀρχὴν ταύτης τῆς λέξεως ποιοῖτο, κατ’ ἀμφότερα
<span class="lb" data-page="12.674" data-line="18" id="l12.674.18"></span>καλῶς εἴρηται. δῆλον δὲ ἔσται προταξάντων ἡμῶν τὴν
<span class="pb" data-page="12.675" id="p12.675"></span>
<span class="lb" data-page="12.675" data-line="1" id="l12.675.1"></span>τελευτὴν τῆς πρὸ ταύτης ῥήσεως, ὥστε γενέσθαι τὸν ὅλον
<span class="lb" data-page="12.675" data-line="2" id="l12.675.2"></span>λόγον τοιοῦτον. θαυμαστῶς διαφορεῖ καὶ χοιράδας, πολλάκις
<span class="lb" data-page="12.675" data-line="3" id="l12.675.3"></span>καὶ παρωτίδας, ἥ τε συνεχὴς καταιόνησις τοῦ θερμοῦ καὶ
<span class="lb" data-page="12.675" data-line="4" id="l12.675.4"></span>ἡ συνεχὴς τῆς ὠμηλύσεως ἐπίθεσις. ψευδὲς γάρ ἐστι φανερῶς
<span class="lb" data-page="12.675" data-line="5" id="l12.675.5"></span>τὸ φάναι τὸ διαφορεῖσθαι θαυμαστῶς τὰς χοιράδας καὶ
<span class="lb" data-page="12.675" data-line="6" id="l12.675.6"></span>τὰς παρωτίδας ἐκ τῆς συνεχοῦς καταιονήσεως τοῦ θερμοῦ
<span class="lb" data-page="12.675" data-line="7" id="l12.675.7"></span>καὶ τῆς συνεχοῦς ἐπιθέσεως τῆς ὠμηλύσεως. εἰ δέ γε περὶ
<span class="lb" data-page="12.675" data-line="8" id="l12.675.8"></span>τῶν παρωτίδων μόνον λέγοιτο ὁ διορισμὸς, λείψει τῇ λέξει,
<span class="lb" data-page="12.675" data-line="9" id="l12.675.9"></span>διδάσκων ἡμᾶς ἐπὶ τίνων καὶ ὁποίων παρωτίδων καταιόνησις
<span class="lb" data-page="12.675" data-line="10" id="l12.675.10"></span>ὕδατος θερμοῦ καὶ συνεχὴς ὠμηλύσεως ἐπίθεσις ἁρμόττει.
<span class="lb" data-page="12.675" data-line="11" id="l12.675.11"></span>οὐ γὰρ ἐπὶ πάσης γε, ἀλλ’ ἢν ἐθέλωμεν ἐκπυῆσαι
<span class="lb" data-page="12.675" data-line="12" id="l12.675.12"></span>τάχιστα, καθάπερ ἐν τῷ πρόσθεν λόγῳ διῆλθον. τοῦτο μὲν
<span class="lb" data-page="12.675" data-line="13" id="l12.675.13"></span>οὖν ὡς ἔφην παράκειται μοχθηρῶς· ἐπὶ δὲ τὰ συνεχῆ μεταβὰς
<span class="lb" data-page="12.675" data-line="14" id="l12.675.14"></span>ὁ Ἀρχιγένης αὖθις γράφει φάρμακα, μὴ προσθεὶς μὲν
<span class="lb" data-page="12.675" data-line="15" id="l12.675.15"></span>ὅτι τῶν σκληρυνομένων καὶ χρονιζουσῶν παρωτίδων ἐστὶν
<span class="lb" data-page="12.675" data-line="16" id="l12.675.16"></span>ἀλεξητήρια, γινωσκόντων δὲ ἡμῶν ἐκ τῆς ὕλης ἐκείνων ὑπάρχειν
<span class="lb" data-page="12.675" data-line="17" id="l12.675.17"></span>αὐτά. παραγράψω δ’ ὑμῖν ἤδη καὶ τὴν αὐτοῦ τοῦ
<span class="lb" data-page="12.675" data-line="18" id="l12.675.18"></span>Ἀρχιγένους λέξιν ἔχουσαν οὕτω. ἰδίως δὲ θέρμους πικροὺς
<span class="pb" data-page="12.676" id="p12.676"></span>
<span class="lb" data-page="12.676" data-line="1" id="l12.676.1"></span>ἀληλεσμένους ἑψήσας μετὰ μέλιτος, ὀλίγην ἄσβεστον πρόσμιξον
<span class="lb" data-page="12.676" data-line="2" id="l12.676.2"></span>καὶ κατάπλασσε. διαφορεῖ δὲ καὶ τοῦτο ἄκρως. πίσσης
<span class="lb" data-page="12.676" data-line="3" id="l12.676.3"></span>βρυτίας, μάννης, λιβάνου ἴσον, τερμινθίνης, φοινίκων συριακῶν
<span class="lb" data-page="12.676" data-line="4" id="l12.676.4"></span>μὴ παλαιῶν, λιπαρῶν τῆς σαρκὸς καθαρᾶς, ἑκάστου τὸ
<span class="lb" data-page="12.676" data-line="5" id="l12.676.5"></span>διπλοῦν, χαλβάνης ὡς ἥμισυ τῆς μάννης ἑνώσας εὖ χρῶ. ἐὰν
<span class="lb" data-page="12.676" data-line="6" id="l12.676.6"></span>δὲ ᾖ σκληρὰ, ῥητίνην πρόσμισγε. ἢ νίτρου καὶ σινωπίδος τὸ
<span class="lb" data-page="12.676" data-line="7" id="l12.676.7"></span>τρίτον μετὰ κυπρίνου γλοιῶδες ποιῶν ἔμπλασσε καὶ ἐπιτίθει.
<span class="lb" data-page="12.676" data-line="8" id="l12.676.8"></span>ἢ ἄσβεστον μετὰ γλοιοῦ ὁμοίως. ἢ ἰσχάδα, χαλβάνην,
<span class="lb" data-page="12.676" data-line="9" id="l12.676.9"></span>νίτρον ἴσα, θείου τὸ τρίτον, τερμινθίνης, ὀποπάνακος ἀνὰ
<span class="lb" data-page="12.676" data-line="10" id="l12.676.10"></span>ἐλάχιστον ἑνώσας χρῶ. ἢ ἄσβεστον μετ’ ὄξους λείου καὶ
<span class="lb" data-page="12.676" data-line="11" id="l12.676.11"></span>ἐπιτίθει. εἰ δὲ μηδ’ ἐπὶ τούτοις διαφοροῖντο, συνεργητέον τῇ
<span class="lb" data-page="12.676" data-line="12" id="l12.676.12"></span>μεταβολῇ εἰς πῦον, καταπλάσσοντας πυκνῶς θερμῇ τῇ ὠμηλύσει.
<span class="lb" data-page="12.676" data-line="13" id="l12.676.13"></span>εἶτα πάλιν διαφορητέον διά τε καταντλήσεως πολλῆς
<span class="lb" data-page="12.676" data-line="14" id="l12.676.14"></span>ἢ δάφνης ἢ δαφνίδος ἀφεψήματι καταντλοῦντας, ἢ θεῖον ἤ τι
<span class="lb" data-page="12.676" data-line="15" id="l12.676.15"></span>τοιοῦτον ἐμπάσσοντας εἰς τὸ ὕδωρ ἢ καὶ νίτρον ἢ περιστερᾶς
<span class="lb" data-page="12.676" data-line="16" id="l12.676.16"></span>κόπρον αὐτῇ μιγνύντας. ἢ καὶ σικύαν προσκολλητέον
<span class="pb" data-page="12.677" id="p12.677"></span>
<span class="lb" data-page="12.677" data-line="1" id="l12.677.1"></span>μετὰ ἀμύξεως. εἶτα ἐπὶ τὴν χειρουργίαν ἰτέον καὶ ὠμοτομητέον.
<span class="lb" data-page="12.677" data-line="2" id="l12.677.2"></span>κράτιστον γὰρ ἐπὶ τούτων τὸ τάχιστα εἰς τὰ ἐκτὸς
<span class="lb" data-page="12.677" data-line="3" id="l12.677.3"></span>τὸν ῥευματισμὸν ἐπισπᾶσθαι. <span class="milestone ed2page" data-n="13.415" data-unit="ed2page" id="ed2page.13.415"></span>ταῦτα μὲν ὁ Ἀρχιγένης
<span class="lb" data-page="12.677" data-line="4" id="l12.677.4"></span>ἔγραψεν. εἰσὶ δὲ καὶ ἔμπλαστροι πολλαὶ, διαφοροῦσαι παρωτίδας,
<span class="lb" data-page="12.677" data-line="5" id="l12.677.5"></span>αἱ μέν τινες τὰς ἤδη σκιῤῥουμένας καὶ κεχρονισμένας,
<span class="lb" data-page="12.677" data-line="6" id="l12.677.6"></span>αἱ δὲ τὰς πεπαυμένας μὲν τῆς ὀδύνης, οὐδεμίαν δὲ
<span class="lb" data-page="12.677" data-line="7" id="l12.677.7"></span>ὑπόφασιν ἐχούσας πύου, καθάπερ γε καὶ τὰς ἤδη διαπυϊσκομένας
<span class="lb" data-page="12.677" data-line="8" id="l12.677.8"></span>ἐκθεραπεύουσαι. γεγραμμέναι δέ εἰσι μετὰ τῆς
<span class="lb" data-page="12.677" data-line="9" id="l12.677.9"></span>ἰδίας ἐπαγγελίας ἐν ταῖς ἐμπλάστροις ταῖς διαφορητικαῖς αἱ
<span class="lb" data-page="12.677" data-line="10" id="l12.677.10"></span>τοιαῦται· καθάπερ γε καὶ αἵδε τὰς ἁπλᾶς παρωτίδας ἐκθεραπεύουσαι
<span class="lb" data-page="12.677" data-line="11" id="l12.677.11"></span>χαλαστικαὶ καλούμεναι πᾶσίν εἰσι γνώριμοι.
<span class="lb" data-page="12.677" data-line="12" id="l12.677.12"></span>παραδείγματα αὐτῶν ἥ τε Μνασέου καὶ ἡ διὰ χυλῶν καὶ
<span class="lb" data-page="12.677" data-line="13" id="l12.677.13"></span>ἡ διὰ πτισάνης, καὶ τούτων ἔτι μαλακώτεραι αἱ κηρωτοειδεῖς,
<span class="lb" data-page="12.677" data-line="14" id="l12.677.14"></span>αἵ τε διὰ τοῦ βουτύρου καὶ αἱ διὰ τοῦ οἰσύπου προσλαμβάνουσαι
<span class="lb" data-page="12.677" data-line="15" id="l12.677.15"></span>ὀστρέων κεκαυμένων ἢ κηρύκων ἢ πορφυρῶν,
<span class="lb" data-page="12.677" data-line="16" id="l12.677.16"></span>οἵαπερ ἐστὶν αὕτη. ♃ στέατος χοιρείου παλαιοῦ ἀνάλου
<span class="lb" data-page="12.677" data-line="17" id="l12.677.17"></span>πάντων ἀνὰ γο γ΄. βουτύρου γο α΄. κηροῦ γο β΄ S".
<span class="lb" data-page="12.677" data-line="18" id="l12.677.18"></span>ὀστρέων κεκαυμένων λειοτάτων γο β΄. τὰ τηκτὰ τήξας,
<span class="pb" data-page="12.678" id="p12.678"></span>
<span class="lb" data-page="12.678" data-line="1" id="l12.678.1"></span>ἐπίπασσε τὰ ὄστρεα. καὶ ἑνώσας χρῶ θαῤῥῶν ὡς ἐνεργέστατα
<span class="lb" data-page="12.678" data-line="2" id="l12.678.2"></span>πρὸς παρωτίδας.
</p>
          </section>
          </article>

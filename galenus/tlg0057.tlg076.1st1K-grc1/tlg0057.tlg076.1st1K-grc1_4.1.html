<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:4.1">
<span class="pb page1" data-page="12.696" id="p12.696"></span>
<span class="milestone ed1page page1" data-n="2.202" data-unit="ed1page" id="ed1page.2.202"></span>
<span class="milestone ed2page page1" data-n="13.420" data-unit="ed2page" id="ed2page.13.420"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Δ.
</h2>
            <p>
<span class="lb" data-page="12.696" data-line="1" id="l12.696.1"></span>Οὐκ ἄλλη μέν τίς ἐστι τῆς συνθέσεως
<span class="lb" data-page="12.696" data-line="2" id="l12.696.2"></span>αὐτῶν ἡ μέθοδος, ἄλλη δὲ τῆς χρήσεως. αὕτη γὰρ ἡ σύνθεσις,
<span class="lb" data-page="12.696" data-line="3" id="l12.696.3"></span>ὡς πρὸς τὴν χρῆσιν ἀναφερομένη γίγνεται, σκοπὸν
<span class="lb" data-page="12.696" data-line="4" id="l12.696.4"></span>ἐχόντων τῶν συντιθέντων τὰ φάρμακα τὴν ἐκ τῆς χρήσεως
<span class="lb" data-page="12.696" data-line="5" id="l12.696.5"></span>αὐτῶν ὠφέλειαν. ὥσπερ δ’ ἐν τοῖς ἄλλοις, οὕτω κᾀν τούτοις
<span class="lb" data-page="12.696" data-line="6" id="l12.696.6"></span>ἔνιοι μὲν ἄνευ διορισμοῦ γεγράφασι τὰς χρήσεις τῶν
<span class="lb" data-page="12.696" data-line="7" id="l12.696.7"></span>φαρμάκων, οἷον ὅτι πρὸς ὀδύνην ἐπιτήδειόν ἐστιν, οὐκ ἔτι
<span class="pb" data-page="12.697" id="p12.697"></span>
<span class="lb" data-page="12.697" data-line="1" id="l12.697.1"></span>προσθέντες ἐπὶ τίνι διαθέσει τῆς ὀδύνης γινομένης. ἔνιοι
<span class="lb" data-page="12.697" data-line="2" id="l12.697.2"></span>δὲ καὶ τὰς διαθέσεις ἔγραψαν, οἱ μὲν ἐμπειρικώτερον, οἱ δὲ
<span class="lb" data-page="12.697" data-line="3" id="l12.697.3"></span>λογικώτερον· ἐμπειρικώτερον μὲν ὅσοι τοῖς φαινομένοις ἐναργῶς
<span class="lb" data-page="12.697" data-line="4" id="l12.697.4"></span>κατὰ τοὺς ὀφθαλμοὺς σημείοις τὸν διορισμὸν ἐποιήσαντο,
<span class="lb" data-page="12.697" data-line="5" id="l12.697.5"></span>λογικώτερον δὲ ὅσοι τοῖς ἀμυδρῶς φαινομένοις ἢ
<span class="lb" data-page="12.697" data-line="6" id="l12.697.6"></span>μηδ’ ὅλως φαινομένοις. ἐναργῶς μὲν γὰρ φαίνεται ῥεῦμα
<span class="lb" data-page="12.697" data-line="7" id="l12.697.7"></span>πολὺ καὶ ὀλίγον, ἄδηκτόν τε καὶ δακνῶδες ἔρευθός τε πλέον
<span class="lb" data-page="12.697" data-line="8" id="l12.697.8"></span>ἢ ἔλαττον, ὥσπερ γε καὶ φλέβες ὀλίγου τε καὶ πολλοῦ πλήρεις
<span class="lb" data-page="12.697" data-line="9" id="l12.697.9"></span>αἵματος, ὅ τε τῆς φλεγμονῆς ὄγκος ἐλάττων ἢ μείζων,
<span class="lb" data-page="12.697" data-line="10" id="l12.697.10"></span>ὥσπερ καὶ αἱ ποικιλίαι τῶν παρὰ φύσιν χρωμάτων, αἵ τε
<span class="lb" data-page="12.697" data-line="11" id="l12.697.11"></span>διεξιοῦσαι λῆμαι πλείους ἢ ἐλάττους ἢ μικρότεραι ἢ μείζους.
<span class="lb" data-page="12.697" data-line="12" id="l12.697.12"></span>φαίνονται δ’ ἐναργῶς ἡμῖν καὶ αἱ γινόμεναι τραχύτητες ἐν
<span class="lb" data-page="12.697" data-line="13" id="l12.697.13"></span>τοῖς βλεφάροις τῶν ὀφθαλμῶν. τί δὲ δεῖ λέγειν, ὅτι καὶ τὰ
<span class="lb" data-page="12.697" data-line="14" id="l12.697.14"></span>ἕλκη καὶ αἱ φλύκταιναι κατά τε τοὺς τόπους καὶ τὰ μεγέθη
<span class="lb" data-page="12.697" data-line="15" id="l12.697.15"></span>διαφορὰν οὐκ ὀλίγην ἔχουσι καὶ τὰ ἄλλα ὅσα τοιαῦτα,
<span class="lb" data-page="12.697" data-line="16" id="l12.697.16"></span>καὶ καθ’ ἕτερόν γε τρόπον ἐκ τῶν φαινομένων ἐναργῶς
<span class="lb" data-page="12.697" data-line="17" id="l12.697.17"></span>εἰσι καὶ αἱ ὀδύναι. διαφέρουσι γὰρ οὐδὲν, ἄν θ’ ἡμῖν
<span class="pb" data-page="12.698" id="p12.698"></span>
<span class="lb" data-page="12.698" data-line="1" id="l12.698.1"></span>ἄν τε τοῖς κάμνουσι φαίνωνται. καὶ γὰρ ὅτι ἀλγοῦσι καὶ
<span class="lb" data-page="12.698" data-line="2" id="l12.698.2"></span>ὅπως ἀλγοῦσι δῆλον, ὅτι μετὰ θλίψεως ἢ τάσεως ἢ σφηνώσεως
<span class="lb" data-page="12.698" data-line="3" id="l12.698.3"></span>ἢ διαβρώσεως ἤ τινων σφυγμῶν <span class="milestone ed2page" data-n="13.422" data-unit="ed2page" id="ed2page.13.422"></span>ἀλγοῦσιν, ἡμῖν
<span class="lb" data-page="12.698" data-line="4" id="l12.698.4"></span>σαφῶς ἐνδείκνυται. οὐ φαίνονται δὲ οἱ τοιοῦτοι διορισμοὶ,
<span class="lb" data-page="12.698" data-line="5" id="l12.698.5"></span>καθάπερ ἔνιοι γράφουσι, πρὸς ῥεῦμα. τὸ δ’ ἀπὸ τῶν ἔνδον
<span class="lb" data-page="12.698" data-line="6" id="l12.698.6"></span>τοῦ κρανίου πρὸς ῥεῦμα τὸ ἀπὸ τῶν ἐκτὸς ἢ νὴ Δία τὸ
<span class="lb" data-page="12.698" data-line="7" id="l12.698.7"></span>ἀπὸ τῶν ἀρτηριῶν ἢ τῶν φλεβῶν χορηγούμενον. ὅταν τε λέγωσί
<span class="lb" data-page="12.698" data-line="8" id="l12.698.8"></span>τινες ἔντασιν ἢ σφήνωσιν ἐν τῷ βάθει τῶν ὀφθαλμῶν
<span class="lb" data-page="12.698" data-line="9" id="l12.698.9"></span>εἶναι χυμῶν παχέων ἢ γλίσχρων ἢ πολλῶν, οὐδὲν τούτων
<span class="lb" data-page="12.698" data-line="10" id="l12.698.10"></span>σύμπτωμα βαρύνει τοὺς κάμνοντας, ὡς ὀδύνη σφοδρὰ καθ’
<span class="lb" data-page="12.698" data-line="11" id="l12.698.11"></span>ὁτιοῦν μόριον, οὐ γὰρ δὴ κατ’ ὀφθαλμούς γε μόνους γινομένη,
<span class="lb" data-page="12.698" data-line="12" id="l12.698.12"></span>ὥστε καὶ ἀποθανεῖν εἵλοντό τινες, ἄμεινον εἶναι τοῦτο
<span class="lb" data-page="12.698" data-line="13" id="l12.698.13"></span>παθεῖν ἡγησάμενοι τοῦ δι’ ὅλης ἡμέρας ἀνέχεσθαι τῆς ὀδύνης.
<span class="lb" data-page="12.698" data-line="14" id="l12.698.14"></span>ἐμοὶ δὲ ἐν ἄλλοις τέ τισι καὶ τῷ δωδεκάτῳ τῆς θεραπευτικῆς
<span class="lb" data-page="12.698" data-line="15" id="l12.698.15"></span>μεθόδου γέγραπται σαφῶς καθόλου περί τε τῆς
<span class="lb" data-page="12.698" data-line="16" id="l12.698.16"></span>διαφορᾶς τῶν διαθέσεων ἐφ’ αἷς ὀδυνῶνται σφοδρῶς ἥ τε
<span class="lb" data-page="12.698" data-line="17" id="l12.698.17"></span>αἰτία ἑκάστης αὐτῶν. γέγραπται δὲ κᾀν τῷ τρισκαιδεκάτῳ
<span class="pb" data-page="12.699" id="p12.699"></span>
<span class="lb" data-page="12.699" data-line="1" id="l12.699.1"></span>τῆς θεραπευτικῆς μεθόδου πάντα ὅσα γε χρὴ περὶ τῶν ἐν
<span class="lb" data-page="12.699" data-line="2" id="l12.699.2"></span>ὀφθαλμοῖς διαθέσεων ἐπίστασθαι τὸν ἰατρὸν, εἰς τὰς ἰάσεις
<span class="lb" data-page="12.699" data-line="3" id="l12.699.3"></span>αὐτῶν ἀναγκαῖα. λεχθήσεται δέ καὶ νῦν ἐν κεφαλαίοις
<span class="lb" data-page="12.699" data-line="4" id="l12.699.4"></span>βραχέσιν ὅσον αὐτῶν εἰς τὰ παρόντα χρήσιμον ὑπάρχει, τουτέστιν
<span class="lb" data-page="12.699" data-line="5" id="l12.699.5"></span>ὅσα συνῆπται τῇ τῶν ὑλῶν διδασκαλίᾳ. καὶ γὰρ
<span class="lb" data-page="12.699" data-line="6" id="l12.699.6"></span>ὀποὶ καὶ χυμοὶ καὶ σπέρματα καὶ καρποὶ καὶ μόρια φυτῶν
<span class="lb" data-page="12.699" data-line="7" id="l12.699.7"></span>ἐμβάλλεται ταῖς ὀφθαλμικαῖς δυνάμεσιν, ὥσπερ γε καὶ τῶν
<span class="lb" data-page="12.699" data-line="8" id="l12.699.8"></span>μεταλλικῶν ὀνομαζομένων οὐκ ὀλίγα, τὰ μὲν ἐσχάτως αὐστηρὰ
<span class="lb" data-page="12.699" data-line="9" id="l12.699.9"></span>καὶ στρυφνὰ καὶ δριμέα, τὰ δὲ μετριώτερα μὲν τούτων,
<span class="lb" data-page="12.699" data-line="10" id="l12.699.10"></span>ὅμως δ’ οὖν ἰσχυρὰ, καθάπερ γε καὶ ἀδηκτότατά τινα
<span class="lb" data-page="12.699" data-line="11" id="l12.699.11"></span>ταῖς πλύσεσι γεγονότα.
</p>
<section id="urn:cts:greekLit:tlg0057.tlg076.1st1K-grc1:4.1.1" class="textpart section">
<p>
<span class="lb" data-page="12.699" data-line="12" id="l12.699.12"></span><label class="head">Περὶ ἀδήκτων φαρμάκων.</label> Πομφόλυξ οὖν πεπλυμμένος
<span class="lb" data-page="12.699" data-line="13" id="l12.699.13"></span>οὐδενὸς ἀπολείπεται τῶν ἀδηκτοτάτων φαρμάκων, καὶ διὰ
<span class="lb" data-page="12.699" data-line="14" id="l12.699.14"></span>τοῦτο αὐτῷ χρώμεθα πρός τε τὰ λεπτὰ καὶ δριμέα ῥεύματα
<span class="lb" data-page="12.699" data-line="15" id="l12.699.15"></span>προκεκενωμένης δηλονότι τῆς κεφαλῆς ἅμα τῷ παντὶ
<span class="lb" data-page="12.699" data-line="16" id="l12.699.16"></span>σώματι· τὸ μὲν οὖν ὅλον σῶμα πρόδηλον ὅτι διὰ φλεβοτομίας
<span class="lb" data-page="12.699" data-line="17" id="l12.699.17"></span>τε καὶ καθάρσεως ἐκκενοῦμεν, ἀποφλεγματισμοῖς δὲ
<span class="pb" data-page="12.700" id="p12.700"></span>
<span class="lb" data-page="12.700" data-line="1" id="l12.700.1"></span>τὴν κεφαλήν. δύναται γὰρ ὁ πεπλυμμένος πομφόλυξ, ὥσπερ
<span class="lb" data-page="12.700" data-line="2" id="l12.700.2"></span>καὶ τὸ σπόδιον καὶ τὸ ἄμυλον ἅμα μὲν καὶ ξηραίνειν μετρίως
<span class="lb" data-page="12.700" data-line="3" id="l12.700.3"></span>ὑγρότητας, ἅμα δὲ καὶ κωλῦσαι κενοῦσθαι διὰ τῶν
<span class="lb" data-page="12.700" data-line="4" id="l12.700.4"></span>χιτώνων τὴν ἐν τοῖς τελείοις ἀγγείοις αὐτῶν περιεχομένην
<span class="lb" data-page="12.700" data-line="5" id="l12.700.5"></span>ὑγρότητα περιττὴν, ὡς ὅταν γε πρὶν κεκενῶσθαι τὴν κεφαλὴν,
<span class="lb" data-page="12.700" data-line="6" id="l12.700.6"></span>ἐπιῤῥεόντων ἔτι τοῖς ὀφθαλμοῖς ὑγρῶν, ἐμφρακτικοῖς
<span class="lb" data-page="12.700" data-line="7" id="l12.700.7"></span>χρήσαιτό τις φαρμάκοις, ὀδύνην τε σφοδρὰν ἐργάσεται διατεινομένων
<span class="lb" data-page="12.700" data-line="8" id="l12.700.8"></span>τῶν χιτώνων καὶ ὑπὸ τοῦ πλήθους τῶν περιῤῥεόντων
<span class="lb" data-page="12.700" data-line="9" id="l12.700.9"></span>ὑγρῶν καί ποτε ῥῆξιν ἢ διάβρωσιν αὐτῶν ἐμποιεῖ.
<span class="lb" data-page="12.700" data-line="10" id="l12.700.10"></span>ἐκ τοῦ αὐτοῦ δὲ γένους ἐστὶ τοῖς εἰρημένοις φαρμάκοις
<span class="lb" data-page="12.700" data-line="11" id="l12.700.11"></span>ὑπόλεπτον ὑγρὸν τὸ ἐν τοῖς ὠοῖς, ἔχον ἐκ περιττοῦ τὸ ἀποπλύνειν
<span class="lb" data-page="12.700" data-line="12" id="l12.700.12"></span>τὰς ὑγρότητας, ἐπαλείφειν τε τὰ τραχυνθέντα. τὸ
<span class="lb" data-page="12.700" data-line="13" id="l12.700.13"></span>δὲ ἐμφράττεσθαι τοῖς κατὰ λεπτὸν πόροις ὁμοίως ἐκείνοις
<span class="lb" data-page="12.700" data-line="14" id="l12.700.14"></span>οὐκ ἔχει, καθάπερ οὐδὲ τὸ ξηραίνειν. ὁ μέντοι τῆς τήλεως
<span class="lb" data-page="12.700" data-line="15" id="l12.700.15"></span>χυλὸς ὅσον μὲν ἐπὶ τῇ γλισχρότητι παραπλήσιός ἐστι τῇ
<span class="lb" data-page="12.700" data-line="16" id="l12.700.16"></span>λευκῇ τῶν ὠῶν ὑγρότητι, διαφορητικῆς δέ ἐστι δυνάμεως,
<span class="lb" data-page="12.700" data-line="17" id="l12.700.17"></span>ὥσπερ δὴ καὶ μετρίως θερμαντικῆς, καὶ διὰ τοῦτο πολλὰς
<span class="lb" data-page="12.700" data-line="18" id="l12.700.18"></span>τῶν ὀδυνῶν εἴωθε πραΰνειν.
</p>
            </section>
<section id="urn:cts:greekLit:tlg0057.tlg076.1st1K-grc1:4.1.2" class="textpart section">
<p>
<span class="lb" data-page="12.700" data-line="19" id="l12.700.19"></span><label class="head">Περὶ τῶν δριμέων.</label> Ἐναντιωτάτη δὲ τῇ τούτων ὕλῃ ﻿
<span class="pb" data-page="12.701" id="p12.701"></span>
<span class="lb" data-page="12.701" data-line="1" id="l12.701.1"></span>κατὰ γένος ἐστὶν ἡ τῶν δριμέων ὀπῶν, οἷον τοῦ τε Κυρηναίου
<span class="lb" data-page="12.701" data-line="2" id="l12.701.2"></span>καὶ Μηδικοῦ καὶ σαγαπηνοῦ καὶ εὐφορβίου καὶ
<span class="lb" data-page="12.701" data-line="3" id="l12.701.3"></span>ἁπλῶς εἰπεῖν ἡ τῶν θερμαινόντων σφοδρῶς ἄνευ τοῦ τραχύνειν
<span class="lb" data-page="12.701" data-line="4" id="l12.701.4"></span>οὐ μόνον ἐν ὀποῖς, ἀλλὰ καὶ ἐν χυλοῖς καὶ ἐν σπέρμασι
<span class="lb" data-page="12.701" data-line="5" id="l12.701.5"></span>καὶ ἄνθεσι καὶ καρποῖς φυτῶν περιεχομένη.
</p>
            </section>
<section id="urn:cts:greekLit:tlg0057.tlg076.1st1K-grc1:4.1.3" class="textpart section">
            <p>
<span class="lb" data-page="12.701" data-line="6" id="l12.701.6"></span><span class="milestone ed2page" data-n="13.423" data-unit="ed2page" id="ed2page.13.423"></span><label class="head">Περὶ τῶν ῥυπτικῶν.</label> Τρίτη δὲ ἐπὶ ταῖς εἰρημέναις
<span class="lb" data-page="12.701" data-line="7" id="l12.701.7"></span>ἐστὶν ἰσχυρὰ δύναμις ἡ τῶν ῥυπτικῶν φαρμάκων,
<span class="lb" data-page="12.701" data-line="8" id="l12.701.8"></span>ὁποία χαλκοῦ τε λεπίς ἐστι καὶ ἡ κεκαυμένη χαλκῖτις, ὅ τε
<span class="lb" data-page="12.701" data-line="9" id="l12.701.9"></span>κεκαυμένος χαλκὸς, ὥσπερ δὴ καὶ τὸ ἄνθος αὐτοῦ καὶ τὸ
<span class="lb" data-page="12.701" data-line="10" id="l12.701.10"></span>μίσυ καὶ τὸ σῶρυ καὶ τὸ στίμμι.
</p>
            </section>
<section id="urn:cts:greekLit:tlg0057.tlg076.1st1K-grc1:4.1.4" class="textpart section">
<p>
<span class="lb" data-page="12.701" data-line="11" id="l12.701.11"></span><label class="head">Περὶ τῶν σηπτικῶν.</label> Καὶ παρακείμενον ἄλλο γένος
<span class="lb" data-page="12.701" data-line="12" id="l12.701.12"></span>τούτοις ἐστὶ τὸ τῶν σηπτικῶν, ὁποῖόν ἐστιν ἀρσενικόν τε
<span class="lb" data-page="12.701" data-line="13" id="l12.701.13"></span>καὶ σανδαράχη τό τε τῆς Ἀσίας πέτρας ἄνθος, ἐπ’ ὀλίγον
<span class="lb" data-page="12.701" data-line="14" id="l12.701.14"></span>δὲ τῆς τοιαύτης δυνάμεως καὶ τῷ μίσει μέτεστιν.
</p>
            </section>
<section id="urn:cts:greekLit:tlg0057.tlg076.1st1K-grc1:4.1.5" class="textpart section">
<p>
<span class="lb" data-page="12.701" data-line="15" id="l12.701.15"></span><label class="head">Περὶ τῶν στυφόντων.</label> Ἄλλο δὲ γένος ἐστὶ φαρμάκων
<span class="lb" data-page="12.701" data-line="16" id="l12.701.16"></span>εἰς τὰς ὀφθαλμικὰς δυνάμεις ἐμβαλλομένων ὅσα στύφειν
<span class="lb" data-page="12.701" data-line="17" id="l12.701.17"></span>πέφυκε. τὰ μὲν οὖν μετρίως τοιαῦτα τὰς ἐπιῤῥοὰς ἀποκρούεται,
<span class="lb" data-page="12.701" data-line="18" id="l12.701.18"></span>τὰ δὲ σφοδρὰ πλέον ὀδυνᾷ, τραχύνοντα τοὺς χιτῶνας
<span class="pb" data-page="12.702" id="p12.702"></span>
<span class="lb" data-page="12.702" data-line="1" id="l12.702.1"></span>ἢ τὴν τῶν ἐπιῤῥεόντων ὁρμὴν ἀναστέλλει. μίγνυται
<span class="lb" data-page="12.702" data-line="2" id="l12.702.2"></span>δέ ποτε χρησίμως αὐτῶν ὀλίγον ταῖς καλουμέναις ὀξυδερκέσι
<span class="lb" data-page="12.702" data-line="3" id="l12.702.3"></span>δυνάμεσι συνάγοντα καὶ σφίγγοντα τὴν οὐσίαν <span class="milestone ed1page" data-n="2.204" data-unit="ed1page" id="ed1page.2.204"></span>τῶν
<span class="lb" data-page="12.702" data-line="4" id="l12.702.4"></span>ὀφθαλμῶν. τὰ δὲ μετρίως στύφοντα χρησιμώτατα μέν ἐστι
<span class="lb" data-page="12.702" data-line="5" id="l12.702.5"></span>ταῖς καλουμέναις ὀφθαλμίαις, χρήσιμα δὲ καὶ ταῖς ἄλλαις
<span class="lb" data-page="12.702" data-line="6" id="l12.702.6"></span>σχεδὸν ἁπάσαις διαθέσεσιν ἑλκῶν τε καὶ φλυκταινῶν καὶ
<span class="lb" data-page="12.702" data-line="7" id="l12.702.7"></span>ῥευμάτων. ἔστι δὲ τοιαῦτα ῥόδων φύλλα καὶ ἄνθη καὶ χυλὸς
<span class="lb" data-page="12.702" data-line="8" id="l12.702.8"></span>ἐρείκης τε καρπὸς, ὅ τε τῆς νάρδου στάχυς, ἔτι τε τὸ
<span class="lb" data-page="12.702" data-line="9" id="l12.702.9"></span>τοῦ μαλαβάθρου φύλλον, ὅ τε κρόκος καὶ τὸ λύκιον, ἥ θ’
<span class="lb" data-page="12.702" data-line="10" id="l12.702.10"></span>ὑποκυστὶς ὀνομαζομένη. σφοδροτέρας δὲ τούτων στύψεως ἥ
<span class="lb" data-page="12.702" data-line="11" id="l12.702.11"></span>τε ἀκακία μετέχει καὶ τὸ ὀμφάκινον τοῦ γένους τῶν χυλῶν
<span class="lb" data-page="12.702" data-line="12" id="l12.702.12"></span>ὄντα καὶ αὐτὰ καὶ τὸ βαλαύστιόν τε καὶ οἱ κύτινοι
<span class="lb" data-page="12.702" data-line="13" id="l12.702.13"></span>καὶ αἱ κηκίδες αἱ ὀμφακίτιδες τοῦ γένους εἰσὶ τῶν ἱκανῶς
<span class="lb" data-page="12.702" data-line="14" id="l12.702.14"></span>στυφόντων.
</p>
            </section>
<section id="urn:cts:greekLit:tlg0057.tlg076.1st1K-grc1:4.1.6" class="textpart section">
<p>
<span class="lb" data-page="12.702" data-line="15" id="l12.702.15"></span><label class="head">Περὶ πεπτικῶν.</label> Πεπτικὰ δὲ φλεγμονῶν τε καὶ τῶν
<span class="lb" data-page="12.702" data-line="16" id="l12.702.16"></span>ἄλλων διαθέσεών ἐστι φάρμακα, σμύρνα καὶ κρόκος καὶ καστόριον
<span class="lb" data-page="12.702" data-line="17" id="l12.702.17"></span>καὶ λιβανωτὸς, ὅ τε τῆς τήλεως ἑψηθείσης χυλὸς,
<span class="pb" data-page="12.703" id="p12.703"></span>
<span class="lb" data-page="12.703" data-line="1" id="l12.703.1"></span>ἅπερ καὶ διαφορεῖν πέφυκε, καὶ μάλιστα ἡ σμύρνα. τοιαύτη
<span class="lb" data-page="12.703" data-line="2" id="l12.703.2"></span>μέν ἐστιν ἡ τῶν ὀφθαλμικῶν ὕλη, καὶ ὅσοι γε φύσει συνετοὶ
<span class="lb" data-page="12.703" data-line="3" id="l12.703.3"></span>τυγχάνουσιν ὄντες, ἐγυμνάσαντό τε τὸν λογισμὸν, οὐδὲν
<span class="lb" data-page="12.703" data-line="4" id="l12.703.4"></span>ἔτι δέονται τῆς παρ’ ἐμοῦ διδασκαλίας, αὐτοὶ δυνάμενοι
<span class="lb" data-page="12.703" data-line="5" id="l12.703.5"></span>πρὸς ἕκαστον πάθημα τῶν ἐν ὀφθαλμοῖς γινομένων ἐπιτήδειον
<span class="lb" data-page="12.703" data-line="6" id="l12.703.6"></span>συντιθέναι φάρμακον. ἐπειδὴ δὲ ὀλίγοι μέν εἰσι τοιοῦτοι,
<span class="lb" data-page="12.703" data-line="7" id="l12.703.7"></span>στοχάζεσθαι δὲ χρὴ καὶ τῆς τῶν πολλῶν ὠφελείας,
<span class="lb" data-page="12.703" data-line="8" id="l12.703.8"></span>ἄμεινον ἔνδοξέ μοι τὸν περὶ συνθέσεως αὐτῶν λόγον ὁλοκλήρως
<span class="lb" data-page="12.703" data-line="9" id="l12.703.9"></span>διελθεῖν, ἐπαναλαβόντι πρότερον ἕνεκα συνόψεως ὧν
<span class="lb" data-page="12.703" data-line="10" id="l12.703.10"></span>ἐμνημόνευσα φαρμάκων ἑκάστου, τὴν κοινὴν κατὰ γένος δύναμιν,
<span class="lb" data-page="12.703" data-line="11" id="l12.703.11"></span>εἰρημένην μὲν καθόλου κατὰ τὸ πέμπτον ὑπόμνημα
<span class="lb" data-page="12.703" data-line="12" id="l12.703.12"></span>τῆς τῶν ἁπλῶν φαρμάκων πραγματείας καὶ διὰ τῶν ἐφεξῆς
<span class="lb" data-page="12.703" data-line="13" id="l12.703.13"></span>δὲ κατὰ μέρος ἐν ἕξ βιβλίοις ἄχρι τοῦ τελευταίου. χρήσομαι
<span class="lb" data-page="12.703" data-line="14" id="l12.703.14"></span>δὲ ταῖς προσηγορίαις τῶν ἐν τοῖς φαρμάκοις δυνάμεων, ἃς
<span class="lb" data-page="12.703" data-line="15" id="l12.703.15"></span>ἐθέμην ἐν τῇ προειρημένῃ πραγματείᾳ ἕνεκα σαφηνείας, τινὰ
<span class="lb" data-page="12.703" data-line="16" id="l12.703.16"></span>μὲν εἶναι λέγων γεώδη ταῖς οὐσίαις, ἄνευ ψύξεως ἐπιφανοῦς
<span class="lb" data-page="12.703" data-line="17" id="l12.703.17"></span>ἢ θερμασίας ἐν τῷ μέσῳ πως τούτων καθεστηκότα, καὶ τούτων
<span class="pb" data-page="12.704" id="p12.704"></span>
<span class="lb" data-page="12.704" data-line="1" id="l12.704.1"></span>αὐτῶν ἔνια μὲν βραχύ τι ψύξεως ἢ θερμασίας μετέχοντα,
<span class="lb" data-page="12.704" data-line="2" id="l12.704.2"></span>τινὰ τινὰ δὲ ὅλως οὐδεμίαν ἐμφαίνοντα τοιαύτην δύναμιν.
<span class="lb" data-page="12.704" data-line="3" id="l12.704.3"></span>ὅλον δ’ οὖ τὸ γένος αὐτῶν ἐμπλαστικῶν φαρμάκων
<span class="lb" data-page="12.704" data-line="4" id="l12.704.4"></span>ὠνόμασα, δύναμιν ἐναντίαν ἐχόντων τοῖς ἐκφρακτικοῖς, ὁποῖος
<span class="lb" data-page="12.704" data-line="5" id="l12.704.5"></span>ὅ τε Σάμιος ἀστήρ ἐστι, <span class="milestone ed2page" data-n="13.424" data-unit="ed2page" id="ed2page.13.424"></span>λεπτομερέστερος ὤν τῆς ἁπλῆς
<span class="lb" data-page="12.704" data-line="6" id="l12.704.6"></span>οὕτως ὀνομαζομένης Σαμίας γῆς, ὅ τε πεπλυμμένος πομφόλυξ,
<span class="lb" data-page="12.704" data-line="7" id="l12.704.7"></span>ὥσπερ γε καὶ ἡ σποδὸς αὐτοῦ πλυνθεῖσα καὶ ἡ καδμεία
<span class="lb" data-page="12.704" data-line="8" id="l12.704.8"></span>κεκαυμένη καὶ πεπλυμμένη. δοκεῖ δέ μοι αὐτῇ μὲν ἔτι βραχύ
<span class="lb" data-page="12.704" data-line="9" id="l12.704.9"></span>τι ῥυπτικὸν ἐνυπάρχειν, ἐάν τε μετὰ τὴν καῦσιν, ἐάν τε χωρὶς
<span class="lb" data-page="12.704" data-line="10" id="l12.704.10"></span>ταύτης πλυνθῇ. τῇ πομφόλυγι δὲ καὶ τῷ σποδίῳ βραχύ
<span class="lb" data-page="12.704" data-line="11" id="l12.704.11"></span>τι στυπτικὸν, ὥσπερ γε καὶ τῷ μολύβδῳ μετὰ τὸ καυθῆναι
<span class="lb" data-page="12.704" data-line="12" id="l12.704.12"></span>καὶ πλυνθῆναι. καὶ γὰρ καὶ τοῦτο τὸ φάρμακον ἀδηκτότατον
<span class="lb" data-page="12.704" data-line="13" id="l12.704.13"></span>μέν ἐστιν, ἔχει δὲ βραχύ τι στύψεως. εἴτε δὲ ἀρσενικῶς
<span class="lb" data-page="12.704" data-line="14" id="l12.704.14"></span>καλεῖν ἐθέλοι τις εἴτε θηλυκῶς τὴν πομφόλυγα, διήνεγκεν
<span class="lb" data-page="12.704" data-line="15" id="l12.704.15"></span>οὐδέν· ὥσπερ γε καὶ τὸ ἄμυλον, ὃ καὶ αὐτὸ πλυνθὲν ἀκριβῶς
<span class="lb" data-page="12.704" data-line="16" id="l12.704.16"></span>ἐστιν ἀδηκτότατόν τε καὶ μέσον, ὡς μήτε στύψιν ἔχειν
<span class="lb" data-page="12.704" data-line="17" id="l12.704.17"></span>μήτε δριμύτητα, τουτέστι μήτε ψύξεως μήτε θερμότητος
<span class="lb" data-page="12.704" data-line="18" id="l12.704.18"></span>μετέχειν. καὶ τὸ ψιμύθιον δὲ πλυνθὲν ἔγγιστα τῆ δυνάμει
<span class="pb" data-page="12.705" id="p12.705"></span>
<span class="lb" data-page="12.705" data-line="1" id="l12.705.1"></span>τοῦ κεκαυμένου καὶ πεπλυμμένου μολύβδου γίνεται, σαφές
<span class="lb" data-page="12.705" data-line="2" id="l12.705.2"></span>τε διὰ τῆς στύψεως ἐνδεικνύμενον γνώρισμα τελέως ἄποιον,
<span class="lb" data-page="12.705" data-line="3" id="l12.705.3"></span>ὡς πρὸς τὴν γεῦσίν τε καὶ ὄσφρησιν φαινόμενον τῆς τε ἀμύλου
<span class="lb" data-page="12.705" data-line="4" id="l12.705.4"></span>καὶ Σαμίου ἀστέρος. ἅπαν δ’ οὖν τὸ τῶν τοιούτων γένος
<span class="lb" data-page="12.705" data-line="5" id="l12.705.5"></span>φαρμάκων, ἐάν τε βραχεῖαν ἐμφαίνῃ ποιότητα κατὰ γεῦσιν
<span class="lb" data-page="12.705" data-line="6" id="l12.705.6"></span>ἢ ὀσμὴν, ἐάν τε μηδ’ ὅλως ἐμφαίνῃ, παραπλησίως τοῖς
<span class="lb" data-page="12.705" data-line="7" id="l12.705.7"></span>καθαρωτάτοις ὕδασιν ἄποιον καλεῖται, καὶ μόνον τῷ γεώδει
<span class="lb" data-page="12.705" data-line="8" id="l12.705.8"></span>τῆς οὐσίας ξηραίνειν πέφυκε μετρίως. διὸ καὶ χρόνῳ
<span class="lb" data-page="12.705" data-line="9" id="l12.705.9"></span>πλέονι τὴν ἀφ’ ἑαυτῶν ὠφέλειαν αἰσθητὴν ἐργάζεται, κατὰ
<span class="lb" data-page="12.705" data-line="10" id="l12.705.10"></span>τὰς πρώτας ἡμέρας οὐδὲν ὀνινάναι δοκοῦντα. προσφερόμενα
<span class="lb" data-page="12.705" data-line="11" id="l12.705.11"></span>δ’ ὅμως ὑπὸ τῶν ἰατρῶν ὡς ἀδηκτότατα, κατὰ τὰς δυσιάτους
<span class="lb" data-page="12.705" data-line="12" id="l12.705.12"></span>διαθέσεις, ἐν αἷς ἕλκος ἐστὶν ἤτοι μόνον ἢ καὶ μετὰ διαβρώσεως
<span class="lb" data-page="12.705" data-line="13" id="l12.705.13"></span>τοῦ τε κερατοειδοῦς χιτῶνος καὶ προπτώσεως τοῦ
<span class="lb" data-page="12.705" data-line="14" id="l12.705.14"></span>ῥαγοειδοῦς, ἐκρεόντων ἰχώρων δακνωδεστάτων. ἐπὶ τούτων
<span class="lb" data-page="12.705" data-line="15" id="l12.705.15"></span>γὰρ οὐδὲν τῶν ἄλλων φαρμάκων ἁρμόττειν δύναται, τῶν
<span class="lb" data-page="12.705" data-line="16" id="l12.705.16"></span>μὲν στυφόντων κατεχόντων τοὺς ἐκρέοντας ἰχῶρας καὶ κατὰ
<span class="lb" data-page="12.705" data-line="17" id="l12.705.17"></span>τοῦτο τὴν ἐκ τῆς δήξεως αὐτῶν ὀδύνην ἐπιτεινόντων, τῶν ﻿
<span class="pb" data-page="12.706" id="p12.706"></span>
<span class="lb" data-page="12.706" data-line="1" id="l12.706.1"></span>δὲ δριμέων συναυξανόντων τὴν διάθεσιν, ἐάν τε ἐν τοῖς
<span class="lb" data-page="12.706" data-line="2" id="l12.706.2"></span>ὀφθαλμοῖς ᾖ μόνοις εἰς καχεξίαν τοιαύτην ἀφιγμένων τῶν
<span class="lb" data-page="12.706" data-line="3" id="l12.706.3"></span>μορίων ὡς διαφθείρειν τὸ ἐπιῤῥέον, ἐάν τε καὶ αὐτὸ τὸ
<span class="lb" data-page="12.706" data-line="4" id="l12.706.4"></span>ἐπιῤῥέον μοχθηρὸν ᾖ, ἢ διὰ τὴν κεφαλὴν μόνην ἢ καὶ ὅλον
<span class="lb" data-page="12.706" data-line="5" id="l12.706.5"></span>τὸ σῶμα τοιοῦτον ὑπάρχον, ὅθεν καὶ προπαρασκευάζομεν
<span class="lb" data-page="12.706" data-line="6" id="l12.706.6"></span>εἰς τὴν ἴασιν ἐπιτήδειον τὸ πεπονθὸς μόριον, ὅλου τε τοῦ
<span class="lb" data-page="12.706" data-line="7" id="l12.706.7"></span>σώματος ταῖς καθάρσεσι καὶ ταῖς ἀντισπάσεσι, πρώταις
<span class="lb" data-page="12.706" data-line="8" id="l12.706.8"></span>μὲν ταῖς κάτω τοῦ σώματος, ἔπειτα δὲ καὶ ταῖς ἐπὶ τὸ
<span class="lb" data-page="12.706" data-line="9" id="l12.706.9"></span>ἰνίον τε καὶ τὸ δέρμα τῆς κεφαλῆς. χρώμεθα δὲ καὶ ἀρτηριοτομίαις
<span class="lb" data-page="12.706" data-line="10" id="l12.706.10"></span>ἐνίοτε τέμνοντες τὰς ὀπίσω τῆς κεφαλῆς περὶ
<span class="lb" data-page="12.706" data-line="11" id="l12.706.11"></span>τὰ ὦτα τεταμένας ἀρτηρίας, ἐκκόπτοντές τε μόριον τῶν ἐν
<span class="lb" data-page="12.706" data-line="12" id="l12.706.12"></span>τοῖς κροτάφοις, ὡς μόνον ἡμᾶς ἔτι θεραπεύειν τὴν ἐν τοῖ
<span class="lb" data-page="12.706" data-line="13" id="l12.706.13"></span>χιτῶσι τῶν ὀφθαλμῶν γεγενημένην διάθεσιν, ἐφ’ ἧς καὶ τὸ
<span class="lb" data-page="12.706" data-line="14" id="l12.706.14"></span>διὰ τῶν φλεβῶν ἐπ’ αὐτοὺς παραγινόμενον αἷμα χρηστὸν
<span class="lb" data-page="12.706" data-line="15" id="l12.706.15"></span>διαφθείρεται. πρὸς ταύτας οὖν τὰς διαθέσεις ἁρμόττειν μόνας
<span class="lb" data-page="12.706" data-line="16" id="l12.706.16"></span>φαίνεται τὸ τῶν προειρημένων φαρμάκων γένος, ἀδήκτως
<span class="lb" data-page="12.706" data-line="17" id="l12.706.17"></span>ξηραῖνον τὴν ἐν τῷ πεπονθότι μορίῳ κακοχυμίαν, ἥτις,
<span class="lb" data-page="12.706" data-line="18" id="l12.706.18"></span>ὡς ἐλέχθη, διαφθείρει τὸ ἐπιῤῥέον. ἡ μὲν γὰρ τῶν στυπτικῶν
<span class="pb" data-page="12.707" id="p12.707"></span>
<span class="lb" data-page="12.707" data-line="1" id="l12.707.1"></span>δύναμις οὔτε ξηραίνει τὴν τοιαύτην διάθεσιν, ἐπέχει τε
<span class="lb" data-page="12.707" data-line="2" id="l12.707.2"></span>τῶν δακνωδῶν ἰχώρων τὰς ἐκροάς. ἡ δὲ τῶν θερμῶν καὶ
<span class="lb" data-page="12.707" data-line="3" id="l12.707.3"></span>δριμέων οὐ μόνον οὐδὲν ὀνίνησιν, ἀλλὰ καὶ συναυξάνει τὴν
<span class="lb" data-page="12.707" data-line="4" id="l12.707.4"></span>ποιότητα τῶν δακνωδῶν χυμῶν, ἡ δὲ τῶν χαλαστικῶν τε
<span class="lb" data-page="12.707" data-line="5" id="l12.707.5"></span>καὶ διαφορητικῶν φαρμάκων δύναμις ἐκκενοῦν μὲν δύναται
<span class="lb" data-page="12.707" data-line="6" id="l12.707.6"></span>τὸ γεννώμενον, οὔτε δὲ τὸ ἡλκωμένον ἀναστρέφειν ἢ ἐπουλοῦν
<span class="lb" data-page="12.707" data-line="7" id="l12.707.7"></span>οὔτε τὸ προπεπτωκὸς προστέλλειν τε καὶ κατακλείειν.
<span class="lb" data-page="12.707" data-line="8" id="l12.707.8"></span>ὥσπερ οὐδ’ ἡ τῶν πεπτικῶν, <span class="milestone ed2page" data-n="13.425" data-unit="ed2page" id="ed2page.13.425"></span>εἰ καὶ τὸ πέττειν τὰς
<span class="lb" data-page="12.707" data-line="9" id="l12.707.9"></span>διαθέσεις ἀγαθὸν οὐ σμικρὸν ἔχει. κρόκος δέ ἐστιν, ὡς ἔφην,
<span class="lb" data-page="12.707" data-line="10" id="l12.707.10"></span>καὶ σμύρνα καὶ λιβανωτὸς ἐκ τῶν τοιούτων φαρμάκων. τί
<span class="lb" data-page="12.707" data-line="11" id="l12.707.11"></span>δεῖ λέγειν ἔτι περὶ τῶν ὀξείας ἢ πικρὰς ἐχόντων δυνάμεις
<span class="lb" data-page="12.707" data-line="12" id="l12.707.12"></span>φαρμάκων, ὡς δακνώδη τε καὶ παροξυντικὰ τῶν τοιούτων
<span class="lb" data-page="12.707" data-line="13" id="l12.707.13"></span>ἐστὶ διαθέσεων, ἐπὶ πλέον δ’ αὐτῶν ἥκει κακίας τὰ νιτρώδη
<span class="lb" data-page="12.707" data-line="14" id="l12.707.14"></span>δύναμιν ἢ ἁλμυρὰν ἢ αὐστηρὰν ἔχοντα. ὑπόλοιπον οὖν ἐστι
<span class="lb" data-page="12.707" data-line="15" id="l12.707.15"></span>γένος ἐκθεραπεύειν δυνάμενον ἕλκη μετὰ ῥεύματος δριμέος,
<span class="lb" data-page="12.707" data-line="16" id="l12.707.16"></span>ὅσα διῆλθον ἀρτίως ἀδήκτων φαρμάκων, ἐν πλέονι χρόνῳ
<span class="lb" data-page="12.707" data-line="17" id="l12.707.17"></span>τὴν κακοχυμίαν τοῦ πεπονθότος μορίου ἐκδαπανῶντα. καλεῖται
<span class="pb" data-page="12.708" id="p12.708"></span>
<span class="lb" data-page="12.708" data-line="1" id="l12.708.1"></span>δὲ παρὰ τῶν ἰατρῶν τὰ τοιαῦτα κολλύρια λιβιανὰ καὶ
<span class="lb" data-page="12.708" data-line="2" id="l12.708.2"></span>κύκνοι, διὰ μὲν τὴν χρόαν λευκὴν οὖσαν, ὡς οἱ κύκνοι, κρατοῦντος
<span class="lb" data-page="12.708" data-line="3" id="l12.708.3"></span>ἐν αὐτοῖς ἀμύλου τε καὶ γῆς Σαμίας καὶ ψιμυθίου
<span class="lb" data-page="12.708" data-line="4" id="l12.708.4"></span>τοῦ Ῥοδιακοῦ. καὶ γὰρ καὶ ἄλλως ἄριστον τοῦτο καὶ
<span class="lb" data-page="12.708" data-line="5" id="l12.708.5"></span>τῇ χρόᾳ λευκότερόν τε καὶ κουφότερον καὶ λεπτομερέστερον
<span class="lb" data-page="12.708" data-line="6" id="l12.708.6"></span>τῶν ἐν τῷ ἑτέρῳ τινὶ χωρίῳ γινομένων. ἐν οἷς δὲ ἐπικρατεῖ
<span class="lb" data-page="12.708" data-line="7" id="l12.708.7"></span>τὰ ἄλλα φάρμακα, τὴν χρόαν ἐργάζεται κατὰ τὴν ἑαυτῶν
<span class="lb" data-page="12.708" data-line="8" id="l12.708.8"></span>οὐσίαν, ὥσπερ εἴ τις τῷ λευκῷ χρώματι μίξειεν ὀλίγον κυανοῦν.
<span class="lb" data-page="12.708" data-line="9" id="l12.708.9"></span>ταῦτα δὲ τὰ κολλύρια διὰ τοῦτο ἀποτρίβουσί τινες
<span class="lb" data-page="12.708" data-line="10" id="l12.708.10"></span><span class="milestone ed1page" data-n="2.205" data-unit="ed1page" id="ed1page.2.205"></span>ταῖς ἀκόναις ἐπιστάζοντες ἐκ τῶν τιτθῶν εὔχυμον
<span class="lb" data-page="12.708" data-line="11" id="l12.708.11"></span>γάλα, διότι βούλονται φυλάττεσθαι τὸ τῶν ὠῶν ἐμπλαστικόν.
<span class="lb" data-page="12.708" data-line="12" id="l12.708.12"></span>ἐν δὲ τῷ γάλακτι περιεχομένου τινὸς ὀῤῥώδους ῥυπτικοῦ,
<span class="lb" data-page="12.708" data-line="13" id="l12.708.13"></span>σύμμετρος ἡ χρῆσις αὐτοῦ γίνεται τῇ προκειμένῃ θεραπείᾳ.
<span class="lb" data-page="12.708" data-line="14" id="l12.708.14"></span>δέδεικται γὰρ ἐν τῷ τρίτῳ τῆς θεραπευτικῆς μεθόδου
<span class="lb" data-page="12.708" data-line="15" id="l12.708.15"></span>ῥυπτικῶν ἀδήκτων δεόμενα τὰ πληρωθησόμενα τῶν ἑλκῶν.
<span class="lb" data-page="12.708" data-line="16" id="l12.708.16"></span>εἰ δὲ μὴ παρείη γάλα τοιοῦτον, διὰ τοῦ τῆς τήλεως ἀφεψήματος
<span class="lb" data-page="12.708" data-line="17" id="l12.708.17"></span>ἄμεινον ἀποτρίβειν τὰ κολλύρια, ῥυπτικὸν ἐχούσης τι
<span class="lb" data-page="12.708" data-line="18" id="l12.708.18"></span>καὶ ταύτης, ὃ μηδ’ ὅλως μέτεστι τοῖς ὠοῖς.
</p>
          </section>
          </article>

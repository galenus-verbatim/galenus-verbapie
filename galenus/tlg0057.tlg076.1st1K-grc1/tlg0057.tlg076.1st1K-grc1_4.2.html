<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:4.2">
<span class="pb page1" data-page="12.709" id="p12.709"></span>
<span class="milestone ed1page page1" data-n="2.205" data-unit="ed1page" id="ed1page.2.205"></span>
<span class="milestone ed2page page1" data-n="13.425" data-unit="ed2page" id="ed2page.13.425"></span>
            <section id="urn:cts:greekLit:tlg0057.tlg076.1st1K-grc1:4.2.1" class="textpart section">
              <p>
<span class="lb" data-page="12.709" data-line="1" id="l12.709.1"></span><label class="head">Περὶ τραχωμάτων.</label> Οὐσῶν δὲ δυσιάτων
<span class="lb" data-page="12.709" data-line="2" id="l12.709.2"></span>τῶν εἰρημένων διαθέσεων, ὑπερβάλλουσι χαλεπότητι προσγενόμεναι
<span class="lb" data-page="12.709" data-line="3" id="l12.709.3"></span>τῶν βλεφάρων αἱ τραχύτητες, ὑφ’ ὧν καὶ κατὰ τὰς
<span class="lb" data-page="12.709" data-line="4" id="l12.709.4"></span>ὀφθαλμίας οἱ χιτῶνες τῶν ὀφθαλμῶν ὀδυνῶνται κοπτόμενοι.
<span class="lb" data-page="12.709" data-line="5" id="l12.709.5"></span>ἀλλ’ ἐπ’ ἐκείνων μὲν τολμῶμεν τοῖς ἰδίοις τῆς φλεγμονῆς
<span class="lb" data-page="12.709" data-line="6" id="l12.709.6"></span>φαρμάκοις μιγνύναι τι βραχὺ τῶν ῥυπτικῶν, ὁποῖόν ἐστι τὸ
<span class="lb" data-page="12.709" data-line="7" id="l12.709.7"></span>δι’ οἴνου τραχωματικὸν κολλύριον, ὡς καταστεῖλαι μὲν πρῶτον
<span class="lb" data-page="12.709" data-line="8" id="l12.709.8"></span>ὅσα τοῖς βλεφάροις ἐπετράφη, ἀφλεγμαντοτέρων δὲ γενομένων
<span class="lb" data-page="12.709" data-line="9" id="l12.709.9"></span>τῶν; κατὰ τῶν ὀφθαλμῶν ἀποῤῥύψαι τὰς τραχύτητας.
<span class="lb" data-page="12.709" data-line="10" id="l12.709.10"></span>ἐπὶ δὲ τῶν ἕλκους ἐχόντων μετὰ ῥεύματος δακνώδους
<span class="lb" data-page="12.709" data-line="11" id="l12.709.11"></span>οὐχ οἷόν τε τοιούτῳ χρήσασθαι φαρμάκῳ, διαβρωθήσεται
<span class="lb" data-page="12.709" data-line="12" id="l12.709.12"></span>γὰρ ἐπὶ πλέον ὁ κερατοειδὴς ἥ τε τοῦ ῥαγοειδοῦς πρόπτωσις
<span class="lb" data-page="12.709" data-line="13" id="l12.709.13"></span>ἔσται μείζων, ὀδύνη τε σφοδρὰ καταλήψεται τὸν ἄνθρωπον,
<span class="lb" data-page="12.709" data-line="14" id="l12.709.14"></span>ἐπιταθήσεται δὲ καὶ τὸ κακόηθες ῥεῦμα. καταστάντες
<span class="lb" data-page="12.709" data-line="15" id="l12.709.15"></span>οὖν εἰς ἀπορίαν τῆς τοιαύτης ἐπιπλοκῆς τῶν παθῶν οἱ
<span class="lb" data-page="12.709" data-line="16" id="l12.709.16"></span>ἰατροὶ μόνην ἐξευρήκασι βοήθειαν, ὡς ἐν ἀπόροις ἐκστρέφοντες
<span class="lb" data-page="12.709" data-line="17" id="l12.709.17"></span>τὰ βλέφαρα διαῤῥύπτειν αὐτὰ καὶ ἀποσμᾷν ἄνευ φαρμάκων,
<span class="lb" data-page="12.709" data-line="18" id="l12.709.18"></span>ἔνιοι μὲν αὐτῷ τῷ κυαθίσκῳ τῆς σμίλης ἐπιπολῆς
<span class="pb" data-page="12.710" id="p12.710"></span>
<span class="lb" data-page="12.710" data-line="1" id="l12.710.1"></span>ἀποξύοντες, εἶτα σπόγγῳ μαλακῷ τὸ ἀποῤῥέον ἐκλαμβάνοντες,
<span class="lb" data-page="12.710" data-line="2" id="l12.710.2"></span>προστέλλοντές τε τὰ βλέφαρα τὸ λοιπὸν τῆς τραχύτητος.
<span class="lb" data-page="12.710" data-line="3" id="l12.710.3"></span>ἔνιοι δὲ καὶ δέρματα θαλαττίων ζώων τινῶν ἐπιπολῆς
<span class="lb" data-page="12.710" data-line="4" id="l12.710.4"></span>τραχέα συμμέτρως εἰς τὴν τοιαύτην χρείαν παραλαμβάνουσιν.
<span class="lb" data-page="12.710" data-line="5" id="l12.710.5"></span>εἷς δέ τις τῶν ἐμῶν διδασκάλων καὶ κολλύριον ἐποίησε
<span class="lb" data-page="12.710" data-line="6" id="l12.710.6"></span>διὰ κισσήρεως καὶ τὰς τραχύτητας ἀπέῤῥυπτεν, ἐκστρέφων
<span class="lb" data-page="12.710" data-line="7" id="l12.710.7"></span>τὰ βλέφαρα. πρόδηλον δ’ ὅτι λελειῶσθαι τὴν κίσσηριν ἀκριβῶς
<span class="lb" data-page="12.710" data-line="8" id="l12.710.8"></span>χρὴ, κᾀπειδὰν τοῦτο γένηται διὰ τραγακάνθης ἢ κόμμεως
<span class="lb" data-page="12.710" data-line="9" id="l12.710.9"></span>ἀναπλάττεσθαι. <span class="milestone ed2page" data-n="13.426" data-unit="ed2page" id="ed2page.13.426"></span>παυομένου δ’ ἐν τῷ χρόνῳ διὰ
<span class="lb" data-page="12.710" data-line="10" id="l12.710.10"></span>τῶν εἰρημένων κολλυρίων τοῦ ῥεύματος, ἐπιτολμῶμεν ἤδη τὰ
<span class="lb" data-page="12.710" data-line="11" id="l12.710.11"></span>ῥυπτικὰ τῶν φαρμάκων προσφέρειν τοῖς βλεφάροις ὀλίγον
<span class="lb" data-page="12.710" data-line="12" id="l12.710.12"></span>τι μιγνύντες αὐτῶν τὸ κατ’ ἀρχὰς, εἶτ’ ἐὰν τοῦτο φέρειν
<span class="lb" data-page="12.710" data-line="13" id="l12.710.13"></span>ὁ ἄνθρωπος φαίνηται κατὰ βραχὺ παροξύνοντες. ἐπειδὰν δὲ
<span class="lb" data-page="12.710" data-line="14" id="l12.710.14"></span>καὶ τὸ ῥεῦμα ξηρανθῇ καὶ τὰ βλέφαρα μετρίως ἔχῃ τὴν
<span class="lb" data-page="12.710" data-line="15" id="l12.710.15"></span>πλήρωσιν τῶν κοίλων ἑλκῶν, τῷ διὰ λιβάνου κολλυρίῳ ποιούμεθα,
<span class="lb" data-page="12.710" data-line="16" id="l12.710.16"></span>μιγνύντες αὐτῷ κατ’ ἀρχὰς μὲν ὀλίγιστον τοῦ δι’
<span class="lb" data-page="12.710" data-line="17" id="l12.710.17"></span>οἴνου, κατὰ βραχὺ δὲ τὴν μίξιν αὐξάνοντες, ὥστε τὰ βλέφαρα ﻿
<span class="pb" data-page="12.711" id="p12.711"></span>
<span class="lb" data-page="12.711" data-line="1" id="l12.711.1"></span>μηκέτι ἐνοχλεῖν τοῖς χιτῶσι τῶν ὀφθαλμῶν, ἀκριβῶς
<span class="lb" data-page="12.711" data-line="2" id="l12.711.2"></span>τε τὰ ἕλκη καθαρὰ γενόμενα πληροῦσθαί τε καὶ συνουλοῦσθαι.
<span class="lb" data-page="12.711" data-line="3" id="l12.711.3"></span>περὶ μὲν οὖν τούτων αὐτάρκως εἴρηται, μεταβαίνειν
<span class="lb" data-page="12.711" data-line="4" id="l12.711.4"></span>δ’ ἤδη καιρὸς ἐπὶ τὰ λοιπὰ τῶν κατὰ τοὺς ὀφθαλμοὺς
<span class="lb" data-page="12.711" data-line="5" id="l12.711.5"></span>παθῶν τε καὶ φαρμάκων.
</p>
            </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:4.4">
<span class="pb page1" data-page="12.714" id="p12.714"></span>
<span class="milestone ed1page page1" data-n="2.205" data-unit="ed1page" id="ed1page.2.205"></span>
<span class="milestone ed2page page1" data-n="13.427" data-unit="ed2page" id="ed2page.13.427"></span>
            <section id="urn:cts:greekLit:tlg0057.tlg076.1st1K-grc1:4.4.1" class="textpart section">
              <p>
<span class="lb" data-page="12.714" data-line="12" id="l12.714.12"></span><span class="milestone ed1page" data-n="2.206" data-unit="ed1page" id="ed1page.2.206"></span><label class="head">Περὶ τῶν ἐν ὀφθαλμοῖς ἑλκῶν.</label> Δεῖται
<span class="lb" data-page="12.714" data-line="13" id="l12.714.13"></span>μὲν καὶ ταῦτα τῆς αὐτῆς κατὰ γένος θεραπείας τοῖς
<span class="lb" data-page="12.714" data-line="14" id="l12.714.14"></span>ἄλλοις ἕλκεσιν, ἣν ἐπιπλεῖστον διῆλθον ἐν τῷ τρίτῳ καὶ τετάρτῳ
<span class="lb" data-page="12.714" data-line="15" id="l12.714.15"></span>τῆς θεραπευτικῆς μεθόδου, διὰ δὲ τὴν τοῦ μορίου
<span class="lb" data-page="12.714" data-line="16" id="l12.714.16"></span>φύσιν ἀδηκτότατα προσοιστέον, ἐν οἷς ἔφην εἶναι τὸ διὰ
<span class="lb" data-page="12.714" data-line="17" id="l12.714.17"></span>πομφόλυγος πεπλυμμένης. μίγνυνται δ’ αὐτοῖς καὶ χυλοί τινες
<span class="lb" data-page="12.714" data-line="18" id="l12.714.18"></span>οὐ μόνον ἄδηκτοι παντάπασιν, ἀλλὰ καὶ τὰς σφοδροτάτας
<span class="pb" data-page="12.715" id="p12.715"></span>
<span class="lb" data-page="12.715" data-line="1" id="l12.715.1"></span>ὀδύνας πραΰνειν δυνάμενοι, καθάπερ ὁ τοῦ μανδραγόρου
<span class="lb" data-page="12.715" data-line="2" id="l12.715.2"></span>χυλός. ἔνιοι δὲ καὶ πολυγόνου χυλὸν ἔμιξαν, ὥσπερ ἕτεροι,
<span class="lb" data-page="12.715" data-line="3" id="l12.715.3"></span>καὶ αὐτῶν τῶν ὠῶν τὸ λευκόν. εὔδηλον δ’ ὅτι πλησίον ἀναπλάσεως
<span class="lb" data-page="12.715" data-line="4" id="l12.715.4"></span>ὄντι τῷ φαρμάκῳ τὰ τοιαῦτα μίγνυται διὰ τὸ ταχέως
<span class="lb" data-page="12.715" data-line="5" id="l12.715.5"></span>ὀξύνεσθαι. κατὰ δὲ τὸν αὐτὸν καιρὸν καὶ ὁ τῶν ῥόδων
<span class="lb" data-page="12.715" data-line="6" id="l12.715.6"></span>μίγνυται χυλός. ἡ δὲ ἰδίως ὕλη τῶν ἐν ὀφθαλμοῖς ἑλκῶν
<span class="lb" data-page="12.715" data-line="7" id="l12.715.7"></span>εὔδηλον ὅτι καὶ αὕτη σκοπὸν ἔχει καθαρὸν φυλάττειν
<span class="lb" data-page="12.715" data-line="8" id="l12.715.8"></span>τὸ ἕλκος, ὡς τῆς φύσεως τῶν μορίων πληρούσης τε καὶ πρὸς
<span class="lb" data-page="12.715" data-line="9" id="l12.715.9"></span>οὐλὴν ἀγούσης αὐτὸ, καθάπερ ἐπὶ τῶν ἄλλων ἑλκῶν προείρηται.
<span class="lb" data-page="12.715" data-line="10" id="l12.715.10"></span>φλεγμονῆς μὲν οὖν ἔτι κατὰ τὸν ὀφθαλμὸν οὔσης
<span class="lb" data-page="12.715" data-line="11" id="l12.715.11"></span>ἢ καί τινος ὀδύνης, τὰ διὰ λιβανωτοῦ τε κολλύρια καὶ τῶν
<span class="lb" data-page="12.715" data-line="12" id="l12.715.12"></span>πεπλυμμένων μεταλλικῶν καὶ τῶν ἀδήκτων χυλῶν προσφέρεται.
<span class="lb" data-page="12.715" data-line="13" id="l12.715.13"></span>ῥυπαρῶν δὲ ἐν τῇ χρήσει ταύτῃ τῶν ἑλκῶν γενομένων,
<span class="lb" data-page="12.715" data-line="14" id="l12.715.14"></span>μίγνυσθαί τι χρὴ τῶν ῥυπτόντων, ὁποῖόν ἐστι τὸ Πακκιανὸν
<span class="lb" data-page="12.715" data-line="15" id="l12.715.15"></span>δι’ οἴνου κροκῶδες, ᾧ χρώμεθα παραμιγνύντες ἐλάχιστον
<span class="lb" data-page="12.715" data-line="16" id="l12.715.16"></span>αὐτοῦ τοῖς προειρημένοις φαρμάκοις. ἔχει δὲ τοῦτο
<span class="lb" data-page="12.715" data-line="17" id="l12.715.17"></span>πλεῖστον μὲν τὸν κρόκον, ἀφ’ οὗ καὶ κροκῶδες ὀνομάζεται, ﻿
<span class="pb" data-page="12.716" id="p12.716"></span>
<span class="lb" data-page="12.716" data-line="1" id="l12.716.1"></span>μέμικται δ’ αὐτῷ καὶ τῶν ῥυπτόντων μεταλλικῶν ἔνια· διὸ
<span class="lb" data-page="12.716" data-line="2" id="l12.716.2"></span>καὶ τραχωμάτων ἐστὶ καθαιρετικὸν οὐ μόνον τῶν μικρῶν,
<span class="lb" data-page="12.716" data-line="3" id="l12.716.3"></span>ἀλλὰ καὶ τῶν μεγάλων, ἃ προσαγορεύουσι συκώσεις· λεπτύνει
<span class="lb" data-page="12.716" data-line="4" id="l12.716.4"></span>δὲ καὶ τὰ πτερύγια. περὶ μὲν οὖν τῶν τοιούτων φαρμάκων
<span class="lb" data-page="12.716" data-line="5" id="l12.716.5"></span>μικρὸν ὕστερον εἰρήσεται· τῶν δ’ ἑλκῶν ὅσα δι’ ἀνάβρωσιν
<span class="lb" data-page="12.716" data-line="6" id="l12.716.6"></span>γίνεται τοῦ κερατοειδοῦς, ὡς προκύπτειν τι καὶ τοῦ
<span class="lb" data-page="12.716" data-line="7" id="l12.716.7"></span>ῥαγοειδοῦς, ὅτι δὴ καὶ ταῦτα δι’ ἑαυτό τε καὶ τὸ προπεσὸν
<span class="lb" data-page="12.716" data-line="8" id="l12.716.8"></span>ἀποκρουστικῶν τε καὶ στυπτικῶν δεῖται φαρμάκων εὔδηλόν
<span class="lb" data-page="12.716" data-line="9" id="l12.716.9"></span>ἐστι. πειρᾶσθαι δὲ ἐπ’ αὐτῶν δεῖ ἐκλέγεσθαι τὰ μηδεμίαν
<span class="lb" data-page="12.716" data-line="10" id="l12.716.10"></span>ἐργαζόμενα τραχύτητα. τῶν δ’ ἐναντίων τούτοις φαρμάκων,
<span class="lb" data-page="12.716" data-line="11" id="l12.716.11"></span>ὅπερ ἐστὶ τῶν διαφορητικῶν, αἱ φλύκταιναι χρῄζουσι
<span class="lb" data-page="12.716" data-line="12" id="l12.716.12"></span>καὶ τὸ γεννώμενόν ποτε πῦον ἔνδον τοῦ κερατοειδοῦς.
<span class="lb" data-page="12.716" data-line="13" id="l12.716.13"></span>τὰ μὲν οὖν πρόσφατα <span class="milestone ed2page" data-n="13.428" data-unit="ed2page" id="ed2page.13.428"></span>καὶ ἔτι φλεγμαίνοντα τοῖς διὰ
<span class="lb" data-page="12.716" data-line="14" id="l12.716.14"></span>σμύρνης καὶ λιβανωτοῦ καὶ κρόκου καθίσταται φαρμάκοις.
<span class="lb" data-page="12.716" data-line="15" id="l12.716.15"></span>τὰ χρονιώτερα δὲ καὶ τῶν διαφορητικῶν τι προσλαμβάνουσι,
<span class="lb" data-page="12.716" data-line="16" id="l12.716.16"></span>καθάπερ γε καὶ αἱ σκιῤῥούμεναι φλεγμοναὶ τῶν χιτώνων.
<span class="lb" data-page="12.716" data-line="17" id="l12.716.17"></span>ἐπὶ τούτων γὰρ καὶ διὰ τῶν δριμέων ὀπῶν εὐδοκιμεῖ φάρμακα
<span class="lb" data-page="12.716" data-line="18" id="l12.716.18"></span>τάδε· εἰς κολλυρίων εἴδη ἀναπλαττόμενα αἱ καλούμεναι
<span class="lb" data-page="12.716" data-line="19" id="l12.716.19"></span>πρὸς τῶν ἰατρῶν ἰδίως ἔγχρισται δυνάμεις ὑγραὶ, ὁποίας καὶ
<span class="pb" data-page="12.717" id="p12.717"></span>
<span class="lb" data-page="12.717" data-line="1" id="l12.717.1"></span>τοῖς ἀρχομένοις ὑποχεῖσθαι σκευάζουσιν. ἐπὶ δὲ τῶν πτερυγίων
<span class="lb" data-page="12.717" data-line="2" id="l12.717.2"></span>τε καὶ τῶν συκώσεων, ὡς ἔφην, τὰ ῥυπτικὰ φάρμακα
<span class="lb" data-page="12.717" data-line="3" id="l12.717.3"></span>προσφέρεται, τὰ μὲν εἰς κολλυρίων ἰδέαν ἀναπλαττόμενα,
<span class="lb" data-page="12.717" data-line="4" id="l12.717.4"></span>τὰ δὲ καὶ ξηρὰ χωρὶς ἀναπλάσεως, ἐφ’ ὧν ἔμιξάν τινες ὀλίγον
<span class="lb" data-page="12.717" data-line="5" id="l12.717.5"></span>τι τῶν σηπτικῶν φαρμάκων. ἐγγὺς δὲ τούτων ἐστὶ τὰ
<span class="lb" data-page="12.717" data-line="6" id="l12.717.6"></span>τὰς ψωρώδεις διαθέσεις ἐν τοῖς βλεφάροις ἰώμενα, καὶ διὰ
<span class="lb" data-page="12.717" data-line="7" id="l12.717.7"></span>τοῦτο προσαγορευόμενα ψωρικά. πάντων δ’ αὐτῶν ἐστιν
<span class="lb" data-page="12.717" data-line="8" id="l12.717.8"></span>ἰσχυρότατα τά τε τοὺς παλαιοὺς τύλους ἐκτήκοντα καὶ τὰ
<span class="lb" data-page="12.717" data-line="9" id="l12.717.9"></span>καλούμενα πτερύγια θεραπεύοντα, διὰ τῶν ῥυπτικῶν τε καὶ
<span class="lb" data-page="12.717" data-line="10" id="l12.717.10"></span>σηπτικῶν φαρμάκων συγκείμενα.
</p>
          </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:4.5">
<span class="pb page1" data-page="12.717" id="p12.717"></span>
<span class="milestone ed1page page1" data-n="2.206" data-unit="ed1page" id="ed1page.2.206"></span>
<span class="milestone ed2page page1" data-n="13.428" data-unit="ed2page" id="ed2page.13.428"></span>
            <section id="urn:cts:greekLit:tlg0057.tlg076.1st1K-grc1:4.5.1" class="textpart section">
              <p>
<span class="lb" data-page="12.717" data-line="11" id="l12.717.11"></span><label class="head">Περὶ τῆς τῶν ὀφθαλμικῶν φαρμάκων δυνάμεως.</label>
<span class="lb" data-page="12.717" data-line="12" id="l12.717.12"></span>Καί μοι σχεδὸν ἤδη τῆς ἁπάντων τῶν ἐν ὀφθαλμοῖς
<span class="lb" data-page="12.717" data-line="13" id="l12.717.13"></span>παθῶν τε καὶ κατὰ γένος φαρμάκων ἐξηγήσεως γενομένης,
<span class="lb" data-page="12.717" data-line="14" id="l12.717.14"></span>εἰρημένων δὲ καὶ τῶν κατὰ γένος ἀδήκτων φαρμάκων,
<span class="lb" data-page="12.717" data-line="15" id="l12.717.15"></span>ὁποῖα τὰ διὰ τῶν πεπλυμμένων μεταλλικῶν ἔφην συντίθεσθαι,
<span class="lb" data-page="12.717" data-line="16" id="l12.717.16"></span>βέλτιον εἶναι δοκεῖ καὶ τῶν ἄλλων ὀφθαλμικῶν φαρμάκων
<span class="lb" data-page="12.717" data-line="17" id="l12.717.17"></span>ἐξηγήσασθαι τὰς δυνάμεις. ἐκ τούτου γὰρ ἡγοῦμαι
<span class="lb" data-page="12.717" data-line="18" id="l12.717.18"></span>συνθετικωτέρους γενέσθαι καὶ τῶν ἤδη συγκειμένων κριτικωτέρους,
<span class="pb" data-page="12.718" id="p12.718"></span>
<span class="lb" data-page="12.718" data-line="1" id="l12.718.1"></span>τοὺς ἐν αὐτοῖς γεγυμνασμένους. ἀδηκτοτάτων οὖν
<span class="lb" data-page="12.718" data-line="2" id="l12.718.2"></span>ὄντων ὧν εἶπον ἔμπροσθεν φαρμάκων, ἀδήκτων δὲ καὶ τῶν
<span class="lb" data-page="12.718" data-line="3" id="l12.718.3"></span>τριῶν ὑγρῶν, ὧν τὸ μὲν ἀφέψημα τῆς τήλεως ἦν, τὸ δὲ
<span class="lb" data-page="12.718" data-line="4" id="l12.718.4"></span>γάλα, τὸ δὲ τὸ ἐν τοῖς ὠοῖς ὑγρὸν τὸ λεπτὸν, ἐν τῷ γένει
<span class="lb" data-page="12.718" data-line="5" id="l12.718.5"></span>τούτων ἡγητέον εἶναι τό τε κόμμι καὶ τὴν τραγάκανθαν, καὶ
<span class="lb" data-page="12.718" data-line="6" id="l12.718.6"></span>εἰ μὴ τὰ προειρημένα τρία πρόχειρον εἶχε τὴν κτῆσίν τε καὶ
<span class="lb" data-page="12.718" data-line="7" id="l12.718.7"></span>χρῆσιν, ἀποβρέχοντες ἂν ἐν ὕδατι πολλῷ βραχὺ κόμμεως ἢ
<span class="lb" data-page="12.718" data-line="8" id="l12.718.8"></span>τραγακάνθης εἰς τὴν αὐτὴν χρείαν ἄγομεν τοῖς τρισὶν, ὡς
<span class="lb" data-page="12.718" data-line="9" id="l12.718.9"></span>ἀποτρίβειν τε δι’ αὐτῶν ἐπὶ τῆς ἰατρικῆς ἀκόνης τὰ κολλύρια
<span class="lb" data-page="12.718" data-line="10" id="l12.718.10"></span>καὶ μόνοις ἐγχεομένοις, ἐκκλύζειν τοὺς ἐν τοῖς πάσχουσιν
<span class="lb" data-page="12.718" data-line="11" id="l12.718.11"></span>ὀφθαλμοῖς γενομένους ἰχῶρας. ἀλλὰ καὶ νῦν αὐτοῖς χρώμεθα
<span class="lb" data-page="12.718" data-line="12" id="l12.718.12"></span>κατὰ πάντα σχεδὸν τὰ κολλύρια. πλὴν γὰρ ὀλιγίστων
<span class="lb" data-page="12.718" data-line="13" id="l12.718.13"></span>ἀναλαμβάνεται πάντα μετὰ τὸ λειωθῆναι διαβεβρεγμένα συμμέτρως
<span class="lb" data-page="12.718" data-line="14" id="l12.718.14"></span>τοῖς φαρμάκοις τούτοις. ἓν μὲν δὴ τοῦτο γένος ἡμῖν
<span class="lb" data-page="12.718" data-line="15" id="l12.718.15"></span>ἀριθμείσθω φαρμάκων ὀφθαλμικῶν, ἔν τε τοῖς τρισὶν ὑγροῖς
<span class="lb" data-page="12.718" data-line="16" id="l12.718.16"></span>καὶ τῇ τραγακάνθῃ καὶ τῷ κόμμει καὶ τοῖς πεπλυμένοις
<span class="lb" data-page="12.718" data-line="17" id="l12.718.17"></span>μεταλλικοῖς. ἑτέρα δ’ ἐπ’ αὐτοῖς τὰ βραχεῖαν ἔχοντα δῆξιν
<span class="lb" data-page="12.718" data-line="18" id="l12.718.18"></span>ἐκ τοῦ μεμίχθαι τινὰ αὐτοῖς τῶν ἐπ’ ὀλίγον στυφόντων ἢ
<span class="pb" data-page="12.719" id="p12.719"></span>
<span class="lb" data-page="12.719" data-line="1" id="l12.719.1"></span>ῥυπτόντων, ὁποῖα φάρμακά ἐστι ῥόδα τε καὶ λιβανωτὸς,
<span class="lb" data-page="12.719" data-line="2" id="l12.719.2"></span>ὀλίγην μὲν ἐχόντων τῶν ῥόδων τὴν στύψιν, ὀλίγον δὲ καὶ
<span class="lb" data-page="12.719" data-line="3" id="l12.719.3"></span>τὸ ῥυπτικὸν τοῦ λιβανωτοῦ. θερμὸς δὲ συμμέτρως κατὰ τὴν
<span class="lb" data-page="12.719" data-line="4" id="l12.719.4"></span>δύναμιν ὁ λιβανωτὸς ὑπάρχων ἔχει τι διὰ τοῦτο πεπτικόν
<span class="lb" data-page="12.719" data-line="5" id="l12.719.5"></span>τε καὶ ἀνώδυνον. ἐκ τοῦ αὐτοῦ δὲ γένους αὐτῷ κατά γε τὸ
<span class="lb" data-page="12.719" data-line="6" id="l12.719.6"></span>πέττειν τε καὶ διαφορεῖν μετρίως ἡγητέον εἶναι τόν τε κρόκον
<span class="lb" data-page="12.719" data-line="7" id="l12.719.7"></span>καὶ τὴν σμύρναν, ἀλλήλων διαφέροντα τῷ τὸν μὲν στύφειν
<span class="lb" data-page="12.719" data-line="8" id="l12.719.8"></span>μετρίως, τὴν δὲ ἄνευ στύψεως, οὐκ ἀγεννῶς διαφορεῖν
<span class="lb" data-page="12.719" data-line="9" id="l12.719.9"></span>τε καὶ ξηραίνειν ὑγρότητας. γενναιότερα δὴ ταῦτα ταῖς δυνάμεσίν
<span class="lb" data-page="12.719" data-line="10" id="l12.719.10"></span>ἐστι τοῦ λιβανωτοῦ καὶ διὰ τοῦτο καὶ διαφορητικώτερα.
<span class="lb" data-page="12.719" data-line="11" id="l12.719.11"></span>τὸ ῥυπτικὸν δ’ οὐκ ἔχοντα πρὸς τὴν τῶν ἑλκῶν
<span class="lb" data-page="12.719" data-line="12" id="l12.719.12"></span>θεραπείαν ἀπολείπονται τοῦ λιβανωτοῦ. τοῦ γένους τούτου
<span class="lb" data-page="12.719" data-line="13" id="l12.719.13"></span>τῶν φαρμάκων, <span class="milestone ed2page" data-n="13.429" data-unit="ed2page" id="ed2page.13.429"></span>λέγω δὲ τοῦ πεπτικοῦ τε καὶ διαφορητικοῦ,
<span class="lb" data-page="12.719" data-line="14" id="l12.719.14"></span>καὶ τὸ λύκιόν ἐστι καὶ τὸ καστόριον. εὔδηλον δ’ ὅτι
<span class="lb" data-page="12.719" data-line="15" id="l12.719.15"></span>λύκιον λέγω τὸ Ἰνδικὸν, οὐ τουτὶ τὸ καὶ τοῖς παρ’ ἡμῖν
<span class="lb" data-page="12.719" data-line="16" id="l12.719.16"></span>ἔθνεσι γινόμενον. ἐγγὺς δὲ τούτων ἥκει τῇ δυνάμει καὶ ἡ
<span class="lb" data-page="12.719" data-line="17" id="l12.719.17"></span>καλουμένη σαρκοκόλλα, πεπτικόν τε καὶ διαφορητικὸν οὖσα
<span class="lb" data-page="12.719" data-line="18" id="l12.719.18"></span>φάρμακον· ἔτι δὲ μᾶλλον αὐτῆς ἡ χαλβάνη τὰς εἰρημένας
<span class="pb" data-page="12.720" id="p12.720"></span>
<span class="lb" data-page="12.720" data-line="1" id="l12.720.1"></span>ἔχει δυνάμεις. ἀφέψημα δὲ μελιλώτου τῷ πεπτικῷ προσείληφέ
<span class="lb" data-page="12.720" data-line="2" id="l12.720.2"></span>τι καὶ στυπτικὸν, ὁμογενές πως ὑπάρχον τῷ κρόκῳ.
<span class="lb" data-page="12.720" data-line="3" id="l12.720.3"></span>ἐμβάλλεται δ’ εἰς τὰς ὀφθαλμικὰς δυνάμεις καὶ ὁ καλούμενος
<span class="lb" data-page="12.720" data-line="4" id="l12.720.4"></span>αἱματίτης λίθος ξηραντικὴν ὑγρῶν ἔχων δύναμιν, ὥσπερ
<span class="lb" data-page="12.720" data-line="5" id="l12.720.5"></span>καὶ ἡ καδμεία. πρᾳότερον δὲ αὐτῆς ἐστι φάρμακον ὁ λίθος,
<span class="lb" data-page="12.720" data-line="6" id="l12.720.6"></span>ὡς ἂν ἐξ ὑγρᾶς οὐσίας οὐ γεώδους ὥσπερ ἡ καδμεία τὴν
<span class="lb" data-page="12.720" data-line="7" id="l12.720.7"></span>γένεσιν ἐσχηκώς. δηλοῖ γὰρ αὐτοῦ τὴν φύσιν οὖσαν τοιαύτην
<span class="lb" data-page="12.720" data-line="8" id="l12.720.8"></span>ἡ ἐπὶ τῆς ἰατρικῆς ἀκόνης λύσις εἰς χυλὸν ἀναλυομένου
<span class="lb" data-page="12.720" data-line="9" id="l12.720.9"></span>κατὰ τὴν μεθ’ ὑγροῦ τινος τρίψιν. καὶ κατὰ μόνας δὲ χωρὶς
<span class="lb" data-page="12.720" data-line="10" id="l12.720.10"></span>ὑγρότητος ἀποτριβόμενος οὐκ εἰς γεώδη θραύματα διαλύεται
<span class="lb" data-page="12.720" data-line="11" id="l12.720.11"></span>τῇ καδμείᾳ παραπλησίως, ἀλλ’ εἰς ὁμοιομερές τε καὶ
<span class="lb" data-page="12.720" data-line="12" id="l12.720.12"></span>συνεχὲς αὐτῷ σῶμα. παραπλησίως αὐτῷ καὶ ὁ σχιστὸς καλούμενος
<span class="lb" data-page="12.720" data-line="13" id="l12.720.13"></span>λίθος ὑπάρχων ἰσχυρότερός ἐστι τῇ δυνάμει. τὸ
<span class="lb" data-page="12.720" data-line="14" id="l12.720.14"></span>δὲ στίμμι καλούμενον ἄπλυτον μὲν ἰσχυρὰν ἐπιδείκνυται τὴν
<span class="lb" data-page="12.720" data-line="15" id="l12.720.15"></span>στυπτικὴν δύναμιν, ἐκλύεται δὲ πλυνθὲν, ὡς ἐγγὺς ἥκειν
<span class="lb" data-page="12.720" data-line="16" id="l12.720.16"></span>ἀδήκτου. ἰσχυροτέρας δὲ δυνάμεως ῥυπτικῆς<span class="milestone ed1page" data-n="2.207" data-unit="ed1page" id="ed1page.2.207"></span> ὅ τε κεκαυμένος
<span class="lb" data-page="12.720" data-line="17" id="l12.720.17"></span>χαλκός ἐστι καὶ ἡ λεπὶς αὐτοῦ καὶ τὸ ἄνθος. ﻿
<span class="pb" data-page="12.721" id="p12.721"></span>
<span class="lb" data-page="12.721" data-line="1" id="l12.721.1"></span>οὐχ ἧττον δὲ δραστήριον, ἀλλ’ ἧττον ἄδηκτον ἡ κεκαυμένη
<span class="lb" data-page="12.721" data-line="2" id="l12.721.2"></span>χαλκῖτίς ἐστιν. εἰ δὲ καὶ πλυθείη τὰ τοιαῦτα, ῥυπτικὰ μὲν
<span class="lb" data-page="12.721" data-line="3" id="l12.721.3"></span>ἔτι διαμένει, τοσούτῳ δὲ ἀσθενέστερα ταῖς ἐνεργείαις, ὅσον
<span class="lb" data-page="12.721" data-line="4" id="l12.721.4"></span>καὶ ἀδηκτότερα γίνεται. τούτου δὲ τοῦ γένους ἐστὶ καὶ τὸ
<span class="lb" data-page="12.721" data-line="5" id="l12.721.5"></span>μίσυ καὶ ὁ ἰὸς, ἰσχυρότατα φάρμακα τοῖς πρὸς συκώσεις καὶ
<span class="lb" data-page="12.721" data-line="6" id="l12.721.6"></span>τύλους ἁρμόττουσι μιγνύμενα. τινὲς δὲ αὐτοῖς ἐπέβαλον καὶ
<span class="lb" data-page="12.721" data-line="7" id="l12.721.7"></span>κηκίδας, σφοδρῶς στῦφον φάρμακον, ὥσπερ ἔνιοι τὸ πάντων
<span class="lb" data-page="12.721" data-line="8" id="l12.721.8"></span>τούτων σφοδρότατον εἰς στύψιν ἅμα δριμύτητι, καλούμενον
<span class="lb" data-page="12.721" data-line="9" id="l12.721.9"></span>δὲ χάλκανθον οὐδετέρως ἢ, ὡς ἔνιοι, χάλκανθος ἀρσενικῶς
<span class="lb" data-page="12.721" data-line="10" id="l12.721.10"></span>ἢ θηλυκῶς. εὔδηλον δ’ ὅτι μετριώτερον πολὺ γίνεται καυθέν
<span class="lb" data-page="12.721" data-line="11" id="l12.721.11"></span>τε καὶ πλυνθέν. ἐκ τῆς τοιαύτης ὕλης καὶ ἡ τοῦ στομώματός
<span class="lb" data-page="12.721" data-line="12" id="l12.721.12"></span>ἐστι λεπίς. ὁ δὲ τοῦ λιβανωτοῦ φλοιὸς στύφει μὲν
<span class="lb" data-page="12.721" data-line="13" id="l12.721.13"></span>καὶ αὐτὸς οὐκ ἀγεννῶς, ἀπολείπεται δὲ τῶν εἰρημένων ἁπάντων
<span class="lb" data-page="12.721" data-line="14" id="l12.721.14"></span>πάμπολυ. καὶ μέντοι καὶ τὸ μίσυ καλούμενον εἴς τε τὰς
<span class="lb" data-page="12.721" data-line="15" id="l12.721.15"></span>αὐτὰς διαθέσεις καὶ προσέτι τὰ ψωρώδη βλέφαρα τοῖς κολλυρίοις
<span class="lb" data-page="12.721" data-line="16" id="l12.721.16"></span>ἔμιξάν τινες. ἐπεὶ δὲ καὶ μάννης ἐμνημόνευσάν τινες
<span class="lb" data-page="12.721" data-line="17" id="l12.721.17"></span>καὶ δοκεῖ τισιν οὐδὲν διαφέρειν λιβανωτοῦ λελειωμένου, γνωστέον
<span class="pb" data-page="12.722" id="p12.722"></span>
<span class="lb" data-page="12.722" data-line="1" id="l12.722.1"></span>ὅτι καλοῦσιν ἰδίως μάνναν τὸ ὑπόσεισμα τοῦ ὑποτεθρυμμένου
<span class="lb" data-page="12.722" data-line="2" id="l12.722.2"></span>κατὰ τὰ μεγάλα φορτία λιβάνου. συμφέρεται
<span class="lb" data-page="12.722" data-line="3" id="l12.722.3"></span>γὰρ αὐτῷ θραύσματά τινα μικρὰ λιβανωτοῦ φλοιοῦ, ὥστε
<span class="lb" data-page="12.722" data-line="4" id="l12.722.4"></span>διαφέρειν τοῦ λιβανωτοῦ τὸ τοιοῦτον φάρμακον τῷ προσειληφέναι
<span class="lb" data-page="12.722" data-line="5" id="l12.722.5"></span>βραχύ τι τῆς στύψεως. ὅσα μὲν οὖν τῶν στυφόντων
<span class="lb" data-page="12.722" data-line="6" id="l12.722.6"></span>ἱκανῶς γεώδη ταῖς συστάσεσίν ἐστι, τραχώματά τε καὶ
<span class="lb" data-page="12.722" data-line="7" id="l12.722.7"></span>συκώσεις καὶ τύλους ἐκτήκει. τὰ δὲ ἐν τῷ γένει τῶν χυλῶν
<span class="lb" data-page="12.722" data-line="8" id="l12.722.8"></span>ὄντα, καθάπερ ὀμφάκιόν τε καὶ ὑποκυστὶς, ἐκπλύνεται ῥᾳδίως
<span class="lb" data-page="12.722" data-line="9" id="l12.722.9"></span>ἐν ταῖς ὑπαλείψεσιν ἐκρέοντα μετὰ τοῦ δακρύου. τούτου
<span class="lb" data-page="12.722" data-line="10" id="l12.722.10"></span>δὲ τοῦ γένους ἐστὶ καὶ γλαύκιον καὶ ἀκακία. ῥυπτικὰ
<span class="lb" data-page="12.722" data-line="11" id="l12.722.11"></span>δὲ ἀδήκτως ἐστὶν ἐλάφου κέρας καυθὲν, ὥσπερ γε καὶ ὁ τῶν
<span class="lb" data-page="12.722" data-line="12" id="l12.722.12"></span>αἰγῶν. εἴρηται δὲ ὅτι καὶ ὁ λιβανωτὸς ἐκ τῶν τοιούτων
<span class="lb" data-page="12.722" data-line="13" id="l12.722.13"></span>ἐστὶν, ἀλλ’ οὗτος, ὥσπερ ἐῤῥέθη, βραχυτάτης μετείληφε τῆς
<span class="lb" data-page="12.722" data-line="14" id="l12.722.14"></span>ῥυπτικῆς δυνάμεως, ἀνώδυνός τε καὶ πεπτικὸς ὑπάρχων. τὰ
<span class="lb" data-page="12.722" data-line="15" id="l12.722.15"></span>δὲ τῶν εἰρημένων ζώων κέρατα ῥυπτικὰ μέν ἐστιν, οὔτε δὲ
<span class="lb" data-page="12.722" data-line="16" id="l12.722.16"></span>ἀνώδυνον οὔτε πεπτικὸν<span class="milestone ed2page" data-n="13.430" data-unit="ed2page" id="ed2page.13.430"></span> ἔχει τι, ψυχρὰ καὶ ξηρὰ ταῖς
<span class="lb" data-page="12.722" data-line="17" id="l12.722.17"></span>κράσεσιν ὄντα. ῥυπτικὸν δέ τι καὶ τὸ καλούμενον Ἀρμένιον
<span class="pb" data-page="12.723" id="p12.723"></span>
<span class="lb" data-page="12.723" data-line="1" id="l12.723.1"></span>ἔχει, καθάπερ καὶ τὸ καλούμενον Ἰνδικὸν μέλαν, καὶ διὰ
<span class="lb" data-page="12.723" data-line="2" id="l12.723.2"></span>τοῦτο τοῖς ἀφλεγμάντοις ἕλκεσιν ἀλύπως ὁμιλεῖ. μικτῆς δέ
<span class="lb" data-page="12.723" data-line="3" id="l12.723.3"></span>πώς ἐστι δυνάμεως ἡ ἀλόη, καθάπερ τὸ ῥόδον. ἔχει μὲν γάρ
<span class="lb" data-page="12.723" data-line="4" id="l12.723.4"></span>τι καὶ πικρὸν τὸ ῥύπτειν πεφυκὸς, ἔχει δέ τι καὶ στυπτικὸν,
<span class="lb" data-page="12.723" data-line="5" id="l12.723.5"></span>ὡς συνάγειν τε καὶ συνουλοῦν τὰ ἕλκη.
</p>
</section>
<section id="urn:cts:greekLit:tlg0057.tlg076.1st1K-grc1:4.5.2" class="textpart section">
<p>
<span class="lb" data-page="12.723" data-line="6" id="l12.723.6"></span><label class="head">Τίνα πρὸς τὰς ψωρώδεις διαθέσεις ἁρμόττει.</label> Τῶν δὲ
<span class="lb" data-page="12.723" data-line="7" id="l12.723.7"></span>πρὸς τὰς ψωρώδεις ἐν βλεφάροις διαθέσεις ἁρμοττόντων
<span class="lb" data-page="12.723" data-line="8" id="l12.723.8"></span>φαρμάκων ἅλες εἰσὶν ἀμμωνιακοὶ καὶ λίθος Ἄσιος, αὐτός
<span class="lb" data-page="12.723" data-line="9" id="l12.723.9"></span>τε καὶ τὸ ἄνθος αὐτοῦ, καὶ τὸ καλούμενον ψωρικὸν, οὐχ
<span class="lb" data-page="12.723" data-line="10" id="l12.723.10"></span>ἁπλοῦν οὐδ’ αὐτοφυὲς ὂν, ἀλλ’ ἔχον τινὰ σκευασίαν, ἣν καὶ
<span class="lb" data-page="12.723" data-line="11" id="l12.723.11"></span>Διοσκουρίδης ἔγραψε καὶ οἱ ἄλλοι σχεδὸν ἅπαντες, ὅσοι
<span class="lb" data-page="12.723" data-line="12" id="l12.723.12"></span>περὶ ὕλης ἐποιήσαντο πραγματείας. ἐπιμίγνυται δὲ τούτοις
<span class="lb" data-page="12.723" data-line="13" id="l12.723.13"></span>καὶ τὸ κεκαυμένον μίσυ καὶ ἡ σανδαράχη καὶ τὸ καλούμενον
<span class="lb" data-page="12.723" data-line="14" id="l12.723.14"></span>ἀῤῥενικὸν μὲν ὑπὸ τῶν παλαιῶν Ἑλλήνων, ἀρσενικὸν
<span class="lb" data-page="12.723" data-line="15" id="l12.723.15"></span>δὲ ὑπὸ τῶν νῦν. ἐκ δὲ τῶν ἀρωματικῶν φαρμάκων κασσία
<span class="lb" data-page="12.723" data-line="16" id="l12.723.16"></span>τε καὶ τὸ τοῦ μαλαβάθρου φύλλον, ἄμωμόν τε καὶ κιννάμωμον
<span class="lb" data-page="12.723" data-line="17" id="l12.723.17"></span>ἔμιξάν τινες ὀφθαλμικαῖς δυνάμεσι, διαφορητικῆς
<span class="pb" data-page="12.724" id="p12.724"></span>
<span class="lb" data-page="12.724" data-line="1" id="l12.724.1"></span>μὲν ὑπάρχον δυνάμεως τὸ κιννάμωμον, τὰ δὲ ἄλλα καὶ στύψεως
<span class="lb" data-page="12.724" data-line="2" id="l12.724.2"></span>μετέχοντα. κοινῇ δὲ περὶ πάντων ἐγνωκέναι χρὴ τῶν
<span class="lb" data-page="12.724" data-line="3" id="l12.724.3"></span>ῥυπτικῶν φαρμάκων, ὅσα τε μέτρια καὶ ὅσα συκώσεις καὶ
<span class="lb" data-page="12.724" data-line="4" id="l12.724.4"></span>τύλους ἐκτήκει, ταῦτα πάντα καὶ πρὸς οὐλὰς παχείας ἁρμόττειν.
<span class="lb" data-page="12.724" data-line="5" id="l12.724.5"></span>λεπτύνει γὰρ αὐτῶν τὸ πάχος καὶ ἀποῤῥύπτει τῆς
<span class="lb" data-page="12.724" data-line="6" id="l12.724.6"></span>ἐπιπολῆς οὐσίας.
</p>
            </section>
<section id="urn:cts:greekLit:tlg0057.tlg076.1st1K-grc1:4.5.3" class="textpart section">
<p>
<span class="lb" data-page="12.724" data-line="7" id="l12.724.7"></span><label class="head">Τίνα τοῖς ἐσκιῤῥωμένοις βοηθεῖ.</label> Αἱ δὲ πρὸς ἐσκιῤῥωμένους
<span class="lb" data-page="12.724" data-line="8" id="l12.724.8"></span>χιτῶνας ἁρμόττουσαι δυνάμεις, ὡς καὶ πρόσθεν
<span class="lb" data-page="12.724" data-line="9" id="l12.724.9"></span>ἐῤῥέθη, διά τε τῶν ὀπῶν συντίθενται καὶ τοῦ ἀμμωνιακοῦ
<span class="lb" data-page="12.724" data-line="10" id="l12.724.10"></span>θυμιάματος. μιγνυμένων δ’ αὐτοῖς καὶ μετριωτέρων μὲν,
<span class="lb" data-page="12.724" data-line="11" id="l12.724.11"></span>οὐκ ἀντιπραττόντων δὲ τῇ δυνάμει, σμύρνης δηλονότι καὶ
<span class="lb" data-page="12.724" data-line="12" id="l12.724.12"></span>λιβανωτοῦ καὶ χαλβάνης, ὅσα τ’ ἄλλα τοιαῦτα.
</p>
            </section>
<section id="urn:cts:greekLit:tlg0057.tlg076.1st1K-grc1:4.5.4" class="textpart section">
<p>
<span class="lb" data-page="12.724" data-line="13" id="l12.724.13"></span><label class="head">Τίνα πρὸς τοὺς ὑποχεομένους ἁρμόττει.</label> Πρὸς δὲ
<span class="lb" data-page="12.724" data-line="14" id="l12.724.14"></span>τοὺς ὑποχεομένους συνετέθησάν τινες ὑπὸ τῶν ἰατρῶν δυνάμεις
<span class="lb" data-page="12.724" data-line="15" id="l12.724.15"></span>ἐν ὑγροῖς φαρμάκοις, πρώτη μὲν σχεδόν τι πασῶν
<span class="lb" data-page="12.724" data-line="16" id="l12.724.16"></span>ἡ διὰ μαράθρου χυλοῦ καὶ ὑαίνης χολῆς καὶ μέλιτος Ἀττικοῦ,
<span class="lb" data-page="12.724" data-line="17" id="l12.724.17"></span>οἱ δὲ καὶ αἰγείας. μετὰ ταῦτα δὲ ἄλλος ἄλλην
<span class="lb" data-page="12.724" data-line="18" id="l12.724.18"></span>ἔμιξε χολὴν, ὁ μὲν ἀλεκτρυόνος, ὁ δὲ ἐχίδνης, ὁ δὲ θαλαττίας
<span class="pb" data-page="12.725" id="p12.725"></span>
<span class="lb" data-page="12.725" data-line="1" id="l12.725.1"></span>χελώνης, ὁ δὲ καλλιωνύμου. νυνὶ δὲ ἔνδοξόν ἐστι τὸ
<span class="lb" data-page="12.725" data-line="2" id="l12.725.2"></span>διὰ τῶν σκάρων τῆς χολῆς φάρμακον, ὥσπερ καὶ τὸ διὰ
<span class="lb" data-page="12.725" data-line="3" id="l12.725.3"></span>τῆς στακτῆς σμύρνης. ἐπαγγελίαι μὲν οὖν ἁπάντων αὐτῶν
<span class="lb" data-page="12.725" data-line="4" id="l12.725.4"></span>εἰσι μεγάλαι. τὸ δὲ ἔργον αὐτῶν ἐνίοτε μὲν οὐδὲν, ἔστι δ’
<span class="lb" data-page="12.725" data-line="5" id="l12.725.5"></span>ὅτε πάνυ σπικρόν.
</p>
          </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:4.6">
<span class="pb page1" data-page="12.725" id="p12.725"></span>
<span class="milestone ed1page page1" data-n="2.207" data-unit="ed1page" id="ed1page.2.207"></span>
<span class="milestone ed2page page1" data-n="13.430" data-unit="ed2page" id="ed2page.13.430"></span>
            <section id="urn:cts:greekLit:tlg0057.tlg076.1st1K-grc1:4.6.1" class="textpart section">
              <p>
<span class="lb" data-page="12.725" data-line="6" id="l12.725.6"></span><label class="head">Περὶ τῶν χρησίμων τοῖς ὀφθαλμοῖς φαρμάκων
<span class="lb" data-page="12.725" data-line="7" id="l12.725.7"></span>ξηρῶν.</label> Ἐκ τῆς προγεγραμμένης ὕλης συνετέθη τοῖς
<span class="lb" data-page="12.725" data-line="8" id="l12.725.8"></span>ἰατροῖς φάρμακα ξηρὰ τὰ καλούμενα πρὸς αὐτῶν ἰδίως ξηροκολλύρια,
<span class="lb" data-page="12.725" data-line="9" id="l12.725.9"></span>τινὰ μὲν ἐκτήκοντα τύλους καὶ συκώσεις, ἀκανθίδας
<span class="lb" data-page="12.725" data-line="10" id="l12.725.10"></span>τε καὶ πτερύγια, τινὰ δὲ τοῖς ψωρώδεσι βλεφάροις
<span class="lb" data-page="12.725" data-line="11" id="l12.725.11"></span>ἁρμόττοντα καὶ τοὺς ὀνομαζομένους μίλφους ὠφελοῦντα.
<span class="lb" data-page="12.725" data-line="12" id="l12.725.12"></span><span class="milestone ed2page" data-n="13.431" data-unit="ed2page" id="ed2page.13.431"></span>τῶν δριμέων δὲ κολλυρίων ἑτέραν δύναμιν ἔχοντα, διὸ
<span class="lb" data-page="12.725" data-line="13" id="l12.725.13"></span>καὶ καλοῦνται πρός τινων ἰατρῶν ἀποδακρυτικὰ καὶ ἀποκρουστικὰ,
<span class="lb" data-page="12.725" data-line="14" id="l12.725.14"></span>καθάπερ καὶ αὐτὰ τὰ κολλύρια. τούτων δὲ αὐτῶν
<span class="lb" data-page="12.725" data-line="15" id="l12.725.15"></span>τὰ πλεῖστα καὶ τοῖς ἀμβλυωποῦσι διὰ γῆρας ἢ πάχος
<span class="lb" data-page="12.725" data-line="16" id="l12.725.16"></span>ἢ ψύξιν ὑγρῶν τῶν ἐν τοῖς ὀφθαλμοῖς ἢ καὶ πνεύματος ﻿
<span class="pb" data-page="12.726" id="p12.726"></span>
<span class="lb" data-page="12.726" data-line="1" id="l12.726.1"></span>ἀχλυώδους περιουσίαν οὐ μικρῶς βοηθεῖ. ἔνια δὲ τῶν ξηρῶν
<span class="lb" data-page="12.726" data-line="2" id="l12.726.2"></span>φαρμάκων κωλύει συστῆναι τὸ πάθος ἐν αὐτοῖς, τὰς ἐπιῤῥοὰς
<span class="lb" data-page="12.726" data-line="3" id="l12.726.3"></span>εἴργοντα δηλονότι τῶν ὑγρῶν, ἐξ ὧν εἰώθασιν οἱ
<span class="lb" data-page="12.726" data-line="4" id="l12.726.4"></span>ὀφθαλμοὶ κακοῦσθαι. κάλλιστον δ’ αὐτῶν ἐφάνη τῇ πείρᾳ
<span class="lb" data-page="12.726" data-line="5" id="l12.726.5"></span>κριθὲν τὸ ὑπ’ ἐμοῦ συντεθὲν, καὶ διὰ τοῦτο παρὰ πολλοῖς
<span class="lb" data-page="12.726" data-line="6" id="l12.726.6"></span>ὂν ἐν χρήσει σχεδὸν ἐν ἅπασι τοῖς ἔθνεσιν, ὧν ἄρχουσι
<span class="lb" data-page="12.726" data-line="7" id="l12.726.7"></span>Ῥωμαῖοι. καὶ πρῶτόν γε αὐτοῦ τὴν κατασκευὴν γράψω, βέλτιον
<span class="lb" data-page="12.726" data-line="8" id="l12.726.8"></span>ἡγούμενος εἷναι τὸ μηδ’ ὅλως ἁλίσκεσθαι πάθεσι τοῦ
<span class="lb" data-page="12.726" data-line="9" id="l12.726.9"></span>θεραπεύεσθαι καλῶς τὰ γενέσθαι φθάσαντα. ἐπεὶ δὲ καὶ
<span class="lb" data-page="12.726" data-line="10" id="l12.726.10"></span>Ἀσκληπιάδης πλείστην τε καὶ καλλίστην ἔγραψεν ὕλην τῶν
<span class="lb" data-page="12.726" data-line="11" id="l12.726.11"></span>τε ξηρῶν καὶ τῶν ὑγρῶν καὶ τῶν κολλυρίων, ἀρξάμενος ἀπὸ
<span class="lb" data-page="12.726" data-line="12" id="l12.726.12"></span>τῶν ξηρῶν, κᾀγώ μοι δοκῶ πράξειν οὕτω τῇ τάξει τῆς γραφῆς
<span class="lb" data-page="12.726" data-line="13" id="l12.726.13"></span>ὁμοίᾳ χρησάμενος, ὥστε μετὰ τὸ προσγράψαι τὸ ἐμὸν
<span class="lb" data-page="12.726" data-line="14" id="l12.726.14"></span>ξηρὸν ἐφεξῆς ἅπαντα γράψαι τὰ ὑπ’ Ἀσκληπιάδου κατατεταγμένα
<span class="lb" data-page="12.726" data-line="15" id="l12.726.15"></span>κατὰ τὸ πρῶτον βιβλίον τῶν ἐκτὸς, ὃ Μαρκέλλᾳ
<span class="lb" data-page="12.726" data-line="16" id="l12.726.16"></span>ἐπιγράφει. καὶ μετὰ ταῦτά γε καταπλασμάτων τῶν τοῖς
<span class="lb" data-page="12.726" data-line="17" id="l12.726.17"></span>ὀφθαλμοῖς ἁρμοττόντων, ἀνακολλημάτων τε καί τινων ἐπιχρίστων
<span class="lb" data-page="12.726" data-line="18" id="l12.726.18"></span>φαρμάκων ὑπὸ τοῦ Ἀσκληπιάδου γεγραμμένων,
<span class="pb" data-page="12.727" id="p12.727"></span>
<span class="lb" data-page="12.727" data-line="1" id="l12.727.1"></span>ἄμεινον εἶναί μοι δοκεῖ κᾀκείνων φυλάξαντα τὴν τάξιν τῆς
<span class="lb" data-page="12.727" data-line="2" id="l12.727.2"></span>γραφῆς, οὕτως ἐπὶ τὴν τάξιν τῶν κολλυρίων τε καὶ τῶν
<span class="lb" data-page="12.727" data-line="3" id="l12.727.3"></span>ὑγρῶν φαρμάκων ἀφικέσθαι πάντα παραθέμενον, ὡς ὁ
<span class="lb" data-page="12.727" data-line="4" id="l12.727.4"></span>Ἀσκληπιάδης ἡρμήνευσεν αὐτοῖς τοῖς ἐκείνου ῥήμασιν.
</p>
            </section>
<section id="urn:cts:greekLit:tlg0057.tlg076.1st1K-grc1:4.6.2" class="textpart section">
            <p>
<span class="lb" data-page="12.727" data-line="5" id="l12.727.5"></span><span class="milestone ed1page" data-n="2.208" data-unit="ed1page" id="ed1page.2.208"></span><label class="head">Τὸ ὑπ’ ἐμοῦ συντεθὲν εἰς ὑγείαν ὀφθαλμῶν
<span class="lb" data-page="12.727" data-line="6" id="l12.727.6"></span>φάρμακον ξηρόν.</label> Χρησιμώτατον ὑγιαίνουσιν ὀφθαλμοῖς προφυλακτικὸν
<span class="lb" data-page="12.727" data-line="7" id="l12.727.7"></span>ἐγὼ συνέθηκα φάρμακον, ὃ πάντες ἔχουσιν ἤδη.
<span class="lb" data-page="12.727" data-line="8" id="l12.727.8"></span>καίεται γὰρ λίθος Φρύγιος εἰς λεπτὰ καταθραυσθεὶς, ὡς
<span class="lb" data-page="12.727" data-line="9" id="l12.727.9"></span>εἶναι μείζων τοῦ καλουμένου μὲν ὑπό τινων καρύου ποντικοῦ,
<span class="lb" data-page="12.727" data-line="10" id="l12.727.10"></span>πρὸς ἄλλων δὲ λεπτοκαρύου. ὁ δὲ τρόπος τῆς καύσεως,
<span class="lb" data-page="12.727" data-line="11" id="l12.727.11"></span>ὡς κᾀπὶ τῶν ἄλλων ποιούμεθα, εἰς χυτρίδιον καινὸν ἐμβάλλοντες,
<span class="lb" data-page="12.727" data-line="12" id="l12.727.12"></span>εἶτα περιπηλοῦντες ἔξωθεν, ἐπιτιθέντες δὲ πῶμα τετρημένον
<span class="lb" data-page="12.727" data-line="13" id="l12.727.13"></span>ἤτοι κατὰ μόνην τὴν κορυφὴν ἢ, ὅπερ βέλτιόν ἐστι,
<span class="lb" data-page="12.727" data-line="14" id="l12.727.14"></span>καὶ κατὰ ἄλλα μέρη πλείονα, πρὸς τὸ ῥᾳδίως ἀναφέρεσθαι
<span class="lb" data-page="12.727" data-line="15" id="l12.727.15"></span>δι’ αὐτῶν τὰς λιγνυώδεις τε καὶ καπνώδεις τῶν καιομένων
<span class="lb" data-page="12.727" data-line="16" id="l12.727.16"></span>ἀποῤῥοάς. ἐπειδὰν δὲ ὁ λίθος ὅλος διάπυρος γένηται, τηνικαῦτα
<span class="lb" data-page="12.727" data-line="17" id="l12.727.17"></span>χρὴ τὸ χυτρίδιον ἐκκενώσαντας εἰς ἀγγεῖόν τι καθαρὸν
<span class="lb" data-page="12.727" data-line="18" id="l12.727.18"></span>ἐπιχεῖν βούτυρον οὐ παλαιὸν, ἀνακινοῦντα τὰ μόρια
<span class="pb" data-page="12.728" id="p12.728"></span>
<span class="lb" data-page="12.728" data-line="1" id="l12.728.1"></span>τοῦ κεκαυμένου λίθου, καὶ τοῦτο ποιεῖν ἄχρις ἂν ἅπαντα
<span class="lb" data-page="12.728" data-line="2" id="l12.728.2"></span>σβεσθῇ, τηνικαῦτα δὲ παύεσθαι, καὶ οὕτω πάλιν εἰς τὸ χυτρίδιον
<span class="lb" data-page="12.728" data-line="3" id="l12.728.3"></span>ἐμβάλλοντας αὐτὰ καίειν αὖθις, ἐνιστάντας τὸ χυτρίδιον
<span class="lb" data-page="12.728" data-line="4" id="l12.728.4"></span>ἄνθραξι διακεκαυμένοις, ὡς μηδὲν ἔχειν καπνῶδες, ῥιπίζειν
<span class="lb" data-page="12.728" data-line="5" id="l12.728.5"></span>δὲ τούτους ἕνεκα τοῦ θᾶττον γενέσθαι τὴν καῦσιν. εἶθ’
<span class="lb" data-page="12.728" data-line="6" id="l12.728.6"></span>ὅταν διάπυροι γενηθῶσιν οἱ λίθοι καὶ μηκέτ’ ἀναφέρηται
<span class="lb" data-page="12.728" data-line="7" id="l12.728.7"></span>μηδεμία λιγνὺς, ἐκχέοντας πάλιν αὐτοὺς σβεννύειν οἴνῳ Φαλερίνῳ
<span class="lb" data-page="12.728" data-line="8" id="l12.728.8"></span>ἤ τινι τῶν κιῤῥῶν καὶ εὐωδῶν, οἷος ὁ Τμωλίτης,
<span class="lb" data-page="12.728" data-line="9" id="l12.728.9"></span>Ἀριούσιός τε καὶ Λέσβιος, εἶτα πάλιν εἰς τὸ χυτρίδιον
<span class="lb" data-page="12.728" data-line="10" id="l12.728.10"></span>ἐμβάλλοντας ἐκ τρίτου καίειν, κᾀπειδὰν διάπυρος ὁ λίθος
<span class="lb" data-page="12.728" data-line="11" id="l12.728.11"></span>γένηται, σβεννύειν αὖθις μέλιτι Ἀττικῷ μὴ πολλῷ, γενήσεται
<span class="lb" data-page="12.728" data-line="12" id="l12.728.12"></span>γὰρ οὐ ξηρὸν τὸ φάρμακον, ἀλλ’ ἔχον τι γλισχρότητος.
<span class="lb" data-page="12.728" data-line="13" id="l12.728.13"></span>ἔστω δέ σοι προλελειωμένα πλείοσιν ἡμέραις ἀκριβῶς, ὡς
<span class="lb" data-page="12.728" data-line="14" id="l12.728.14"></span>χνοώδη γεγονέναι τὰ ὑπογεγραμμένα. ♃ χαλκοῦ <span class="milestone ed2page" data-n="13.432" data-unit="ed2page" id="ed2page.13.432"></span>κεκαυμένου
<span class="lb" data-page="12.728" data-line="15" id="l12.728.15"></span>γο α΄. ὅπερ ἐστὶ 𐅻 η΄. πεπέρεως λευκοῦ τὸ ἴσον,
<span class="lb" data-page="12.728" data-line="16" id="l12.728.16"></span>φύλλου μαλαβάθρου τὸ ἴσον, στίμμεως τὸ ἡμιόλιον, ὅπερ
<span class="lb" data-page="12.728" data-line="17" id="l12.728.17"></span>ἐστὶ 𐅻 ιβ΄. τούτοις μίγνυε τοῦ κεκαυμένου λίθου λίτραν α΄.
<span class="lb" data-page="12.728" data-line="18" id="l12.728.18"></span>κᾀπειδὰν ἅπαντα καλῶς λειωθῇ καὶ μέλλῃς ἀνελέσθαι τὸ
<span class="pb" data-page="12.729" id="p12.729"></span>
<span class="lb" data-page="12.729" data-line="1" id="l12.729.1"></span>φάρμακον, ἐπέμβαλλε τοῦ Συριακοῦ ὀποβαλσάμου γο α΄ S".
<span class="lb" data-page="12.729" data-line="2" id="l12.729.2"></span>ὅπερ ἐστὶν αὐτῶν τὸ πᾶν 𐅻 ιβ΄. λεπτὸν δὲ καὶ διαφανὲς
<span class="lb" data-page="12.729" data-line="3" id="l12.729.3"></span>ἔστω κατὰ τὴν σύστασιν τὸ ὀποβάλσαμον, μὴ παχὺ, καθάπερ
<span class="lb" data-page="12.729" data-line="4" id="l12.729.4"></span>εἴωθεν ἐν τοῖς ἀγγείοις αὐτὸ κατὰ τὸν πυθμένα συνίστασθαι.
<span class="lb" data-page="12.729" data-line="5" id="l12.729.5"></span>κωλύσει γὰρ τὸ οὕτω παχὺ ξηρὸν εἶναι τὸ φάρμακον,
<span class="lb" data-page="12.729" data-line="6" id="l12.729.6"></span>χρῆσθαι δ’ αὐτῷ δεῖ κατὰ τῶν βλεφάρων μόνον ἐπιφέροντα
<span class="lb" data-page="12.729" data-line="7" id="l12.729.7"></span>τὴν μήλην χωρὶς τοῦ τῶν χιτώνων αὐτῶν ἅψασθαι
<span class="lb" data-page="12.729" data-line="8" id="l12.729.8"></span>τοῦ ὀφθαλμοῦ. τὰ πολλὰ μὲν οὖν ἀρκεῖ κατὰ μόνου τοῦ
<span class="lb" data-page="12.729" data-line="9" id="l12.729.9"></span>κάτω βλεφάρου τὴν μήλην ἐπιφέρειν. οὐδὲν δὲ κωλύει καὶ
<span class="lb" data-page="12.729" data-line="10" id="l12.729.10"></span>τὸ ἄνω βλέφαρον ὁμοίως ὑπαλείφειν, ὅταν ἡ χρεία μείζων
<span class="lb" data-page="12.729" data-line="11" id="l12.729.11"></span>ᾖ τοῦ φαρμάκου, τουτέστιν ὅταν ἤδη σαφῶς ἔχῃ τινὰ ταραχὴν
<span class="lb" data-page="12.729" data-line="12" id="l12.729.12"></span>ὁ ὀφθαλμὸς, οὐ μὴν περιμένειν γε χρὴ γενέσθαι τοῦτο.
<span class="lb" data-page="12.729" data-line="13" id="l12.729.13"></span>φθάνοντα δὲ χρῆσθαι κατὰ τὴν αἴσθησιν τοῦ πάθους
<span class="lb" data-page="12.729" data-line="14" id="l12.729.14"></span>ἐν παντὶ καιρῷ τῆς ἡμέρας, εἰ καὶ πεπωκώς τις εἴη
<span class="lb" data-page="12.729" data-line="15" id="l12.729.15"></span>καὶ δεδειπνηκὼς, καὶ πολλάκις γε χρῆσθαι φυλαττόμενον, ὡς
<span class="lb" data-page="12.729" data-line="16" id="l12.729.16"></span>ἔφην, ἅπτεσθαι τῶν χιτώνων. χρὴ δὲ καὶ τὸν ὑπαλειφόμενον
<span class="lb" data-page="12.729" data-line="17" id="l12.729.17"></span>αὐτὸν ἀνεῳγμένα παρέχειν τὰ βλέφαρα, κᾀπειδὰν ὑπαλείψηται,
<span class="lb" data-page="12.729" data-line="18" id="l12.729.18"></span>μὴ ἐπιμύειν αὐτοῖς. τοῦτο μὲν ὑπ’ ἐμοῦ συνετέθη
<span class="pb" data-page="12.730" id="p12.730"></span>
<span class="lb" data-page="12.730" data-line="1" id="l12.730.1"></span>τὸ φάρμακον, οὐκ ἐπιτρέπον ὀφθαλμιάσαι τὸν καλῶς τούτῳ
<span class="lb" data-page="12.730" data-line="2" id="l12.730.2"></span>χρώμενον. ἐφεξῆς δὲ γράψω τὰ πρὸς διαθέσεις ἁρμόττοντα,
<span class="lb" data-page="12.730" data-line="3" id="l12.730.3"></span>τὴν ἀρχὴν ἀπὸ τῶν ὑπ’ Ἀσκληπιάδου γεγραμμένων
<span class="lb" data-page="12.730" data-line="4" id="l12.730.4"></span>ποιησάμενος.
</p>
          </section>
          </article>

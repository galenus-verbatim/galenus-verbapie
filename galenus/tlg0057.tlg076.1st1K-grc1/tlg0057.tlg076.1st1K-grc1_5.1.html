<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:5.1">
<span class="pb page1" data-page="12.804" id="p12.804"></span>
<span class="milestone ed1page page1" data-n="2.221" data-unit="ed1page" id="ed1page.2.221"></span>
<span class="milestone ed2page page1" data-n="13.457" data-unit="ed2page" id="ed2page.13.457"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Ε.
</h2>
            <p>
<span class="lb" data-page="12.804" data-line="1" id="l12.804.1"></span>Τὸ ὑπώπιον ὅτι μὲν ὑπὸ τοὺς ὦπας
<span class="lb" data-page="12.804" data-line="2" id="l12.804.2"></span>γίνεται, καὶ τοὔνομα αὐτὸ δηλοῖ, καθάπερ εἴ τις ὑποφθάλμιον
<span class="lb" data-page="12.804" data-line="3" id="l12.804.3"></span>ὠνόμασεν αὐτό. τοῦ γένους δέ ἐστιν τῶν ἐκχυμωμάτων,
<span class="lb" data-page="12.804" data-line="4" id="l12.804.4"></span>ὀνομάζουσι δ’ οὕτως Ἱπποκράτης τε καὶ ἄλλοι πολλοὶ τῶν
<span class="lb" data-page="12.804" data-line="5" id="l12.804.5"></span>ἰατρῶν τὸ κατὰ τὸ δέρμα πάθος, ὅταν τῶν ἐν αὐτῷ λεπτῶν
<span class="lb" data-page="12.804" data-line="6" id="l12.804.6"></span>φλεβῶν θλασθεισῶν αἷμα διὰ τῶν θλασμάτων ἐκχυθῇ,
<span class="lb" data-page="12.804" data-line="7" id="l12.804.7"></span>μὴ καθ’ ἕνα τόπον ἀθρόως θρομβούμενον αὐτίκα τὸ
<span class="pb" data-page="12.805" id="p12.805"></span>
<span class="lb" data-page="12.805" data-line="1" id="l12.805.1"></span>οὕτως ἐκκριθὲν, ἀλλ’ ἐπειδὰν, ὡς αὐτοὶ καλοῦσιν, κατὰ διαπήδησιν
<span class="lb" data-page="12.805" data-line="2" id="l12.805.2"></span>ἡ ἔκχυσις γίνεται. συμβαίνει γε μὴν ἐνίοτε, κᾂν
<span class="lb" data-page="12.805" data-line="3" id="l12.805.3"></span>οὕτω συστῇ, πελιδνοῦσθαί τε καὶ μελαίνεσθαι τῷ χρόνῳ,
<span class="lb" data-page="12.805" data-line="4" id="l12.805.4"></span>μικρῶν δηλονότι θρομβίων γενομένων ἐκ τοῦ διασπαρέντος
<span class="lb" data-page="12.805" data-line="5" id="l12.805.5"></span>αἵματος εἰς πολλὰ μόρια τοῦ δέρματος, ὅθεν εἰκότως οἱ
<span class="lb" data-page="12.805" data-line="6" id="l12.805.6"></span>ἰατροὶ σπεύδουσιν αὐτὸ θεραπεύειν αὐτίκα πρὶν μελανθῆναι,
<span class="lb" data-page="12.805" data-line="7" id="l12.805.7"></span>σκοπὸν μὲν ἔχοντες τῆς ἰάσεως διαφορῆσαι τὸ αἷμα,
<span class="lb" data-page="12.805" data-line="8" id="l12.805.8"></span>δυσδιαφόρητον εἰδότες γινόμενον τὸ θρομβωθέν. ἐπεὶ δὲ ὁ χιτὼν
<span class="lb" data-page="12.805" data-line="9" id="l12.805.9"></span><span class="milestone ed2page" data-n="13.458" data-unit="ed2page" id="ed2page.13.458"></span>θλᾶται τῶν φλεβίων ἐξ ὧν διαπηδᾷ τὸ αἷμα,
<span class="lb" data-page="12.805" data-line="10" id="l12.805.10"></span>μίγνυταί τι βραχὺ τοῖς διαφορητικοῖς φαρμάκοις τῶν στυπτικῶν.
<span class="lb" data-page="12.805" data-line="11" id="l12.805.11"></span>ἂν γὰρ ἁπλῆς εἴη δυνάμεως μόνης τῆς διαφορητικῆς
<span class="lb" data-page="12.805" data-line="12" id="l12.805.12"></span>τὸ φάρμακον, ἐξ ἀρχῆς παραλαμβανόμενον, οὐ μόνον διαφορήσει
<span class="lb" data-page="12.805" data-line="13" id="l12.805.13"></span>τὸ ἐκχυθὲν, ἀλλὰ καὶ διὰ τῶν θλασμάτων ἕλξει τι
<span class="lb" data-page="12.805" data-line="14" id="l12.805.14"></span>τοῦ περιεχομένου κατὰ τὰς τεθλασμένας φλέβας αἵματος.
<span class="lb" data-page="12.805" data-line="15" id="l12.805.15"></span>ὅταν δ’ εἰς τὸ κατὰ φύσιν ἐπανέλθῃ τὰ φλεβία καὶ χωρὶς
<span class="lb" data-page="12.805" data-line="16" id="l12.805.16"></span>τοῦ παραστύφειν, ἐπὶ τὰ διαφορητικὰ τῶν φαρμάκων μεταβαίνειν
<span class="lb" data-page="12.805" data-line="17" id="l12.805.17"></span>καιρός. ὥσπερ δ’ ἐπὶ τῶν ἄλλων παθῶν ἀδιορίστως
<span class="lb" data-page="12.805" data-line="18" id="l12.805.18"></span>οἱ πλεῖστοι τῶν ἰατρῶν τὰ βοηθήματα γεγράφασιν, οὕτω
<span class="pb" data-page="12.806" id="p12.806"></span>
<span class="lb" data-page="12.806" data-line="1" id="l12.806.1"></span>κᾀπὶ τούτων ἄνευ τῶν ἄρτι μοι λελεγμένων διορισμῶν,
<span class="lb" data-page="12.806" data-line="2" id="l12.806.2"></span>ἔγραψαν ἁπλῶς ὑπωπίων βοηθήματα. μεμνημένοι δὲ ὑμεῖς
<span class="lb" data-page="12.806" data-line="3" id="l12.806.3"></span>ὧν ἐν τοῖς περὶ τῶν ἁπλῶν φαρμάκων δυνάμεως ἐμάθετε
<span class="lb" data-page="12.806" data-line="4" id="l12.806.4"></span>διακρίνειν δυνήσεσθε, τίνα μὲν αὐτῶν διαφορεῖν χρὴ μόνον
<span class="lb" data-page="12.806" data-line="5" id="l12.806.5"></span>ἄνευ τοῦ παραστύφειν, ἐπὶ τίνων δὲ μιγνύναι τῶν ἐπ’ ὀλίγον
<span class="lb" data-page="12.806" data-line="6" id="l12.806.6"></span>τι στυφόντων. καὶ μέντοι καὶ διαφορούντων αὐτῶν
<span class="lb" data-page="12.806" data-line="7" id="l12.806.7"></span>εὔδηλον ὅτι τὰ μὲν ἀσθενέστερα πρῶτα παραληπτέον ἐστὶ,
<span class="lb" data-page="12.806" data-line="8" id="l12.806.8"></span>τὰ δ’ ἰσχυρότερα τοῖς χρονίζουσί τε καὶ μελαινομένοις προσακτέα.
<span class="lb" data-page="12.806" data-line="9" id="l12.806.9"></span>παραδείγματος γοῦν ἕνεκα οἷς ἐγὼ χρῶμαι δηλώσω
<span class="lb" data-page="12.806" data-line="10" id="l12.806.10"></span>πρῶτον, εἶθ’ οὕτως ἐπὶ τῶν ἀξιοπίστων ἰατρῶν τὴν ἱστορίαν
<span class="lb" data-page="12.806" data-line="11" id="l12.806.11"></span>μεταβήσομαι. καλεῖται δὲ Νείλου διάῤῥοδον ἔνδοξον ἐκ
<span class="lb" data-page="12.806" data-line="12" id="l12.806.12"></span>παλαιοῦ κολλύριον, οὗ καὶ τὴν σύνθεσιν ἐν τῷ πρὸ τούτου
<span class="lb" data-page="12.806" data-line="13" id="l12.806.13"></span>γράμματι διῆλθον. τοῦτο δι’ ὕδατος ἐπιτρίβων ἐπ’ ἀκόνης
<span class="lb" data-page="12.806" data-line="14" id="l12.806.14"></span>ὀφθαλμικῆς ἐπαλείφω τὸ ὑπώπιον, ἀφεψήματι πυριῶν μελιλώτου
<span class="lb" data-page="12.806" data-line="15" id="l12.806.15"></span>τε καὶ τήλεως, εἶθ’ ἑξῆς τὸ κολλύριον αὐτὸ διὰ τούτου
<span class="lb" data-page="12.806" data-line="16" id="l12.806.16"></span>λύω, κᾄπειτα δι’ αὐτῆς μόνης τῆς τήλεως. εἰ δέ τι καταλείποι
<span class="lb" data-page="12.806" data-line="17" id="l12.806.17"></span>τὸ λείψανον τοῦ παθήματος, ἐν τῷ τῆς τήλεως
<span class="pb" data-page="12.807" id="p12.807"></span>
<span class="lb" data-page="12.807" data-line="1" id="l12.807.1"></span>ἀφεψήματι τὰ καλούμενα διάσμυρνα κολλύρια λύων ἐπιχρίω.
<span class="lb" data-page="12.807" data-line="2" id="l12.807.2"></span>συμφέρει δὲ δὶς τῆς ἡμέρας ἐπαλείφειν τὸ φάρμακον ἅμα τῷ
<span class="lb" data-page="12.807" data-line="3" id="l12.807.3"></span>προπυριᾶσαι διὰ σπόγγου μαλακοῦ θερμοῖς τοῖς ἀφεψήμασιν,
<span class="lb" data-page="12.807" data-line="4" id="l12.807.4"></span>ἐν ἀρχῇ μὲν δι’ ἀμφοῖν γεγενημένου τῆς τε τήλεως καὶ
<span class="lb" data-page="12.807" data-line="5" id="l12.807.5"></span>τοῦ μελιλώτου, χρονίζοντος δὲ διὰ μόνης τῆς τήλεως. οὗτος
<span class="lb" data-page="12.807" data-line="6" id="l12.807.6"></span>ὁ τρόπος τῆς θεραπείας ὡς τὸ πολὺ τελέως ἐκθεραπεύει
<span class="lb" data-page="12.807" data-line="7" id="l12.807.7"></span>τὰ ὑπώπια, παντάπασιν ὀλίγων διαφευγόντων αὐτῶν, ἐφ’
<span class="lb" data-page="12.807" data-line="8" id="l12.807.8"></span>ὧν τό τε διὰ σάνδικος κολλύριόν ἐστι χρήσιμον καὶ τῶν γεγραμμένων
<span class="lb" data-page="12.807" data-line="9" id="l12.807.9"></span>τοῖς ἰατροῖς πρὸς ὑπώπια φαρμάκων ὅσα διαφορεῖ
<span class="lb" data-page="12.807" data-line="10" id="l12.807.10"></span>γενναίως. ἄρξομαι δ’ ἀπὸ τῶν ὑπ’ Ἀρχιγένους γεγραμμένων
<span class="lb" data-page="12.807" data-line="11" id="l12.807.11"></span>ἐν τῷ πρώτῳ τῶν κατὰ γένος φαρμάκων, προγράφων
<span class="lb" data-page="12.807" data-line="12" id="l12.807.12"></span>μὲν τὴν λέξιν αὐτοῦ, μετὰ τοῦτο δὲ καὶ εἴ τις
<span class="lb" data-page="12.807" data-line="13" id="l12.807.13"></span>αὐτῷ λείποιτο διορισμὸς προστιθείς.
</p>
<section id="urn:cts:greekLit:tlg0057.tlg076.1st1K-grc1:5.1.1" class="textpart section">
<p>
<span class="lb" data-page="12.807" data-line="14" id="l12.807.14"></span><label class="head">Ἀρχιγένους φάρμακα πρὸς ὑπώπια κατὰ τὴν ἐκείνου
<span class="lb" data-page="12.807" data-line="15" id="l12.807.15"></span>λέξιν.</label> Τὰ ὑπώπια ἰᾶται παραχρῆμα καταπλασσομένη ῥάφανος,
<span class="lb" data-page="12.807" data-line="16" id="l12.807.16"></span>ἀφαιρεῖν δὲ χρὴ αὐτὴν, ὅταν ἄρχηται δάκνειν. ὀρθῶς
<span class="lb" data-page="12.807" data-line="17" id="l12.807.17"></span>ἐποίησεν προσγράψας αὐτὴν αἱρεῖν, ὅταν ἄρξηται δάκνειν.
<span class="pb" data-page="12.808" id="p12.808"></span>
<span class="lb" data-page="12.808" data-line="1" id="l12.808.1"></span>ἀναστομώσει γὰρ, ἐὰν ἐπιμείνῃ δάκνουσα τὰ τῶν φλεβίων
<span class="lb" data-page="12.808" data-line="2" id="l12.808.2"></span>θλάσματα, διὸ καὶ κατ’ ἀρχὰς οὐ χρηστέον αὐτῇ, κεχρονισμένων
<span class="lb" data-page="12.808" data-line="3" id="l12.808.3"></span>μέντοι τῶν ὑπωπίων, ἡνίκα καὶ μελαίνεται, κᾂν πλείονα
<span class="lb" data-page="12.808" data-line="4" id="l12.808.4"></span>χρόνον ἐπικειμένην τις αὐτὴν φυλάξῃ, μᾶλλον ὠφελήσει. ποιεῖ
<span class="lb" data-page="12.808" data-line="5" id="l12.808.5"></span>δὲ καὶ τυρὸς νεαλὴς καταπλασσόμενος. καὶ αὐτὸς μὲν ὁ τυρὸς
<span class="lb" data-page="12.808" data-line="6" id="l12.808.6"></span>ἐμπλαστικός ἐστιν, ὁ δὲ νεαλὴς τουτέστιν ὁ νεωστὶ τοὺς
<span class="lb" data-page="12.808" data-line="7" id="l12.808.7"></span>ἅλας προσειληφὼς καὶ μήπω κεχρονισμένος μικτῆς ἐστι δυνάμεως,
<span class="lb" data-page="12.808" data-line="8" id="l12.808.8"></span>ἐμπλαστικῆς δι’ ἑαυτὸν, διαφορητικῆς δὲ καί τι στυπτικὸν
<span class="lb" data-page="12.808" data-line="9" id="l12.808.9"></span>ἐχούσης διὰ τοὺς ἅλας, ὥστε χρῆσθαι τούτῳ καὶ κατ’
<span class="lb" data-page="12.808" data-line="10" id="l12.808.10"></span>ἀρχὰς, οὐδὲν ἄτοπον. ἢ κηρωτὴ μετὰ ἀψινθίου, ἢ χυλῷ ῥαφάνου
<span class="lb" data-page="12.808" data-line="11" id="l12.808.11"></span>ἀναληφθεῖσα, ἢ ὑσσώπου κόμη λεία ὁμοίως. ἄν τε
<span class="lb" data-page="12.808" data-line="12" id="l12.808.12"></span>μετὰ κόμης ἀψινθίου λελειωμένης, ἄν τε μετὰ τοῦ χυλοῦ
<span class="lb" data-page="12.808" data-line="13" id="l12.808.13"></span>τὴν κηρωτὴν ἀναμίξας προσενέγκῃς,<span class="milestone ed2page" data-n="13.459" data-unit="ed2page" id="ed2page.13.459"></span> ὁμοίαν ἐπιδείξεται
<span class="lb" data-page="12.808" data-line="14" id="l12.808.14"></span>δύναμιν. εὐαφέστερον δ’ ἂν εἴη τὸ φάρμακον, εἰ τοῦ χυλοῦ
<span class="lb" data-page="12.808" data-line="15" id="l12.808.15"></span>τῇ κηρωτῇ μιχθείη. ἡ μέντοι τῆς ῥαφανῖδος τὸ χύλισμα ἢ
<span class="lb" data-page="12.808" data-line="16" id="l12.808.16"></span>τὸ ὕσσωπον λαβοῦσα κηρωτὴ δραστικώτερόν ἐστι φάρμακον
<span class="lb" data-page="12.808" data-line="17" id="l12.808.17"></span>ἢ ὡς κατὰ τὴν ἀρχὴν εὐθέως προσφέρεσθαι, πλὴν εἰ φθάσειεν
<span class="lb" data-page="12.808" data-line="18" id="l12.808.18"></span>ἢ πελιδνὸν ἢ μέλαν γενέσθαι τὸ ὑπώπιον, ὅπερ καὶ
<span class="pb" data-page="12.809" id="p12.809"></span>
<span class="lb" data-page="12.809" data-line="1" id="l12.809.1"></span>αὐτὸς ἐφεξῆς ἐρεῖ. ἄκρως ποιεῖ πρὸς τὰ πρόσφατα καὶ πελιδνὰ
<span class="lb" data-page="12.809" data-line="2" id="l12.809.2"></span>τῶν ὑπωπίων σπόγγος εἰς ἅλμην ἀποβαπτόμενος καὶ
<span class="lb" data-page="12.809" data-line="3" id="l12.809.3"></span>συνεχῶς προστιθέμενος καὶ ἀφαιρούμενος, μετὰ τοῦτο δὲ
<span class="lb" data-page="12.809" data-line="4" id="l12.809.4"></span>πυρία συνεχὴς δι’ ὕδατος θερμοῦ ὠφελεῖ. ὥσπερ δὲ τῇ ῥαφανῖδι
<span class="lb" data-page="12.809" data-line="5" id="l12.809.5"></span>κατ’ ἀρχὰς χρῆσθαι οὐκ ἀσφαλὲς, δι’ ἣν εἶπον αἰτίαν,
<span class="lb" data-page="12.809" data-line="6" id="l12.809.6"></span>οὕτως οὐδὲ τῇ ἅλμῃ. διὸ καὶ μετὰ ταῦτα δι’ ὕδατος
<span class="lb" data-page="12.809" data-line="7" id="l12.809.7"></span>θερμοῦ κελεύει πυριᾷν, ἕνεκα τοῦ παρηγορῆσαι τὴν ἐκ τῆς
<span class="lb" data-page="12.809" data-line="8" id="l12.809.8"></span>ἅλμης δῆξιν. οὐ μὴν οὐδ’ ἐπὶ πάντων ὑπωπίων ἐν ἀρχῇ
<span class="lb" data-page="12.809" data-line="9" id="l12.809.9"></span>συνεβούλευε χρῆσθαι τῇ διὰ τῆς ἅλμης πυρίᾳ, ἀλλ’ ἐπὶ τῶν
<span class="lb" data-page="12.809" data-line="10" id="l12.809.10"></span>εὐθέως πελιδνῶν γινομένων. ἐπ’ ὀλίγον οὖν χρόνον ἐπὶ τούτων
<span class="lb" data-page="12.809" data-line="11" id="l12.809.11"></span>ἅλμῃ χρηστέον, ἐφ’ ὧν δὲ αἱματώδης ἐστίν ἢ ὑπόξανθος
<span class="lb" data-page="12.809" data-line="12" id="l12.809.12"></span>ἢ ὕπωχρος ἡ χρόα φεύγειν δεῖ τὴν ἅλμην. κατάπλασσε
<span class="lb" data-page="12.809" data-line="13" id="l12.809.13"></span>δὲ ἐρεγμῷ λείῳ, ἀψινθίῳ, ὑσσώπῳ, ὀριγάνῳ, ῥαφάνου φλοιῷ,
<span class="lb" data-page="12.809" data-line="14" id="l12.809.14"></span>σταφίδι χωρὶς τῶν γιγάρτων κατ’ ἰδίαν ἑκάστῳ μετὰ μέλιτος
<span class="lb" data-page="12.809" data-line="15" id="l12.809.15"></span>ἢ ὄξους ἢ ὕδατος. ἐλλιπῶς ἔγραψε τὰ πρῶτα τῶν βοηθημάτων
<span class="lb" data-page="12.809" data-line="16" id="l12.809.16"></span>μὴ προσθεὶς τῷ λόγῳ πότερον ἑφθοῖς ἢ ὠμοῖς
<span class="lb" data-page="12.809" data-line="17" id="l12.809.17"></span>χρῆσθαι κελεύει τῷ τε ἐρεγμῷ καὶ τῷ ἀψινθίῳ καὶ τῷ ὑσσώπῳ.
<span class="lb" data-page="12.809" data-line="18" id="l12.809.18"></span>ἔοικε δ’ ὠμοῖς χρῆσθαι κελεύειν, εἰπὼν ἐπὶ τῷ τέλει
<span class="pb" data-page="12.810" id="p12.810"></span>
<span class="lb" data-page="12.810" data-line="1" id="l12.810.1"></span>τῆς ῥήσεως μετὰ μέλιτος ἢ ὄξους ἢ ὕδατος ἑκάστῳ τῶν εἰρημένων
<span class="lb" data-page="12.810" data-line="2" id="l12.810.2"></span>χρῆσθαι, προσέθηκε γὰρ ἄν νῦν τὸ ἑψηθεῖσιν. ἀλλὰ
<span class="lb" data-page="12.810" data-line="3" id="l12.810.3"></span>καὶ κατ’ αὐτὸν τοῦτον τὸν λόγον, ἀνόμοια ταῖς δυνάμεσιν
<span class="lb" data-page="12.810" data-line="4" id="l12.810.4"></span>εἰπὼν τρία φάρμακα, μοχθηρῶς μοι δοκεῖ κελεῦσαι μετὰ
<span class="lb" data-page="12.810" data-line="5" id="l12.810.5"></span>τοῦδε ἢ τοῦδε χρῆσθαι. τὸ μὲν γὰρ ὕδωρ ἀδηκτότατόν ἐστὶν,
<span class="lb" data-page="12.810" data-line="6" id="l12.810.6"></span>οὐ τῷ δέρματι μόνον, ἀλλὰ καὶ τοῖς ἕλκεσιν. τὸ μέλι δὲ τοῖς
<span class="lb" data-page="12.810" data-line="7" id="l12.810.7"></span>μὲν ἕλκεσι δακνῶδες, ἄδηκτον δὲ τῷ δέρματι. τὸ δὲ ὄξος
<span class="lb" data-page="12.810" data-line="8" id="l12.810.8"></span>ἀμφοτέροις δακνῶδες. οὐ μὴν οὐδὲ ῥαφάνου φλοιὸς ἔοικε
<span class="lb" data-page="12.810" data-line="9" id="l12.810.9"></span>τῇ σταφίδι κατὰ δύναμιν, ὥσπερ οὐδ’ ἀψίνθιον ὕσσωπόν
<span class="lb" data-page="12.810" data-line="10" id="l12.810.10"></span>τε καὶ ὀρίγανον. ἰσχυρὰ μὲν γὰρ ταῦτά ἐστι καὶ διαφορητικὰ,
<span class="lb" data-page="12.810" data-line="11" id="l12.810.11"></span>μετρίας δὲ καὶ ἀδήκτου δυνάμεως ἡ σταφὶς καὶ λευκὸς
<span class="lb" data-page="12.810" data-line="12" id="l12.810.12"></span>βολβὸς <span class="milestone ed1page" data-n="2.223" data-unit="ed1page" id="ed1page.2.223"></span>μετ’ ὠοῦ καὶ μέλιτος. ὡς δριμύτερον τὸν
<span class="lb" data-page="12.810" data-line="13" id="l12.810.13"></span>ξανθὸν βολβὸν παραιτεῖται κατ’ ἀρχὰς εὐθέως προσφέρειν.
<span class="lb" data-page="12.810" data-line="14" id="l12.810.14"></span>ἴσμεν δ’ ὅτι καὶ τὸ μέλι διαφορητικῆς ἐστι δυνάμεως. διό
<span class="lb" data-page="12.810" data-line="15" id="l12.810.15"></span>μοι δοκεῖ μιγνύναι τὸ ὠὸν αὐτοῖς, ἱκανῶς παρηγορικὸν ὑπάρχον.
<span class="lb" data-page="12.810" data-line="16" id="l12.810.16"></span>κυκλάμινος κατ’ ἰδίαν καὶ μετὰ σταφίδος. οὐδὲ ἐνταῦθα
<span class="lb" data-page="12.810" data-line="17" id="l12.810.17"></span>μικρόν ἐστι τὸ ἐν μέσῳ κυκλαμίνου καὶ σταφίδος, ὥστε οὐκ
<span class="lb" data-page="12.810" data-line="18" id="l12.810.18"></span>οἶδα τίνι λόγῳ καταμόνας κέχρηται τῇ κυκλαμίνῳ καὶ μιγνὺς
<span class="pb" data-page="12.811" id="p12.811"></span>
<span class="lb" data-page="12.811" data-line="1" id="l12.811.1"></span>σταφίδι. καταμόνας μὲν γὰρ ἰσχυρότατόν ἐστι φάρμακον, ἅμα
<span class="lb" data-page="12.811" data-line="2" id="l12.811.2"></span>δὲ τῇ σταφίδι τοσοῦτον ἀφαιρήσει τῆς δυνάμεως, ὅσῳ περ
<span class="lb" data-page="12.811" data-line="3" id="l12.811.3"></span>ἄν ὄγκῳ συμμιχθῇ τῆς σταφίδος. ἢ νίτρον μετὰ ὑσσώπου
<span class="lb" data-page="12.811" data-line="4" id="l12.811.4"></span>καὶ σταφίδος μέλιτι μιχθέν. βελτίων οὗτος ὁ λόγος τοῦ πρόσθεν,
<span class="lb" data-page="12.811" data-line="5" id="l12.811.5"></span>ἐν ᾧ καὶ μόνῃ ποτὲ χρῆσθαι τῇ κυκλαμίνῳ συνεχώρει.
<span class="lb" data-page="12.811" data-line="6" id="l12.811.6"></span>ὡς εἴ γε καὶ νῦν τὸ ὕσσωπον αὐτό τε καθ’ ἑαυτὸ προσφέρειν
<span class="lb" data-page="12.811" data-line="7" id="l12.811.7"></span>συνεβούλευε μὴ προσθεὶς ἐπὶ τῶν πάνυ κεχρονισμένων
<span class="lb" data-page="12.811" data-line="8" id="l12.811.8"></span>ὑπωπίων, ὁμοίως ἄν ἥμαρτε. μυρσίνην μετὰ ἁλῶν καὶ
<span class="lb" data-page="12.811" data-line="9" id="l12.811.9"></span>ὕδατος. εἴρηταί μοι καὶ πρόσθεν ὡς ἐν ἀρχῇ βελτίονα τῶν
<span class="lb" data-page="12.811" data-line="10" id="l12.811.10"></span>διαφορούντων μόνον ἐστὶ τὰ προσειληφότα βραχείας στύψεως,
<span class="lb" data-page="12.811" data-line="11" id="l12.811.11"></span>ὁποῖα τά τε ῥόδα καὶ τὸ μελίλωτόν ἐστι καὶ ὁ κρόκος.
<span class="lb" data-page="12.811" data-line="12" id="l12.811.12"></span>οὐ μὴν ἔκ γε τῶν τοιούτων φαρμάκων ἐστὶν ἡ μυρσίνη
<span class="lb" data-page="12.811" data-line="13" id="l12.811.13"></span>σφοδρῶς στύφουσα, διόπερ οὐκ ἄν ἔγωγέ ποτε χρησαίμην
<span class="lb" data-page="12.811" data-line="14" id="l12.811.14"></span>αὐτῇ, καὶ μάλιστα, ἐὰν ἤδη πελιδνὸν εἴη τὸ χρῶμα
<span class="lb" data-page="12.811" data-line="15" id="l12.811.15"></span>τῶν ὑπωπίων. νᾶπυ μετὰ στέατος προβατείου. τοῖς κεχρονισμένοις
<span class="lb" data-page="12.811" data-line="16" id="l12.811.16"></span>καὶ μεμελασμένοις ὑπωπίοις μόνοις ἁρμόσειεν ἄν
<span class="lb" data-page="12.811" data-line="17" id="l12.811.17"></span>τοῦτο, <span class="milestone ed2page" data-n="13.460" data-unit="ed2page" id="ed2page.13.460"></span>καὶ μάλιστα ἐὰν μὴ παντάπασιν ὀλίγον ᾖ τὸ
<span class="pb" data-page="12.812" id="p12.812"></span>
<span class="lb" data-page="12.812" data-line="1" id="l12.812.1"></span>μιγνύμενον νᾶπυ τῷ στέατι. μυρίκης φύλλα καὶ ὁ καρπὸς
<span class="lb" data-page="12.812" data-line="2" id="l12.812.2"></span>λεῖα μεθ’ ὕδατος κατ’ ἰδίαν καὶ ὁμοῦ μιγνύμενα. καὶ τοῦτο
<span class="lb" data-page="12.812" data-line="3" id="l12.812.3"></span>τὸ φάρμακον οὐ μόνον διαφορητικὸν, ἀλλὰ καὶ συνακτικὸν
<span class="lb" data-page="12.812" data-line="4" id="l12.812.4"></span>ἔχει τι, διόπερ οὐχ ἁρμόττει τοῖς χρονίοις καὶ μελανθεῖσιν
<span class="lb" data-page="12.812" data-line="5" id="l12.812.5"></span>ὑπωπίοις. ποιεῖ δὲ καὶ σπόγγος καὶ ὀθόνιον ὄξει καὶ μέλιτι
<span class="lb" data-page="12.812" data-line="6" id="l12.812.6"></span>διάβροχα προστιθέμενα. τοῦτο τὸ βοήθημα κατ’ ἀρχὰς
<span class="lb" data-page="12.812" data-line="7" id="l12.812.7"></span>μὲν προσφερόμενον οὐ πάνυ δριμέος ὄξους δεῖται, προήκοντος
<span class="lb" data-page="12.812" data-line="8" id="l12.812.8"></span>δὲ τοῦ χρόνου καὶ πελιδνωθέντος ἤ μελανθέντος
<span class="lb" data-page="12.812" data-line="9" id="l12.812.9"></span>οὐδὲν ὀνίνησι χωρὶς ὄξους δριμυτάτου σκευασθέν. ἢ ἐρεγμὸν
<span class="lb" data-page="12.812" data-line="10" id="l12.812.10"></span>μασησάμενος ἐπίθες σὺν μέλιτι. καὶ χωρὶς τοῦ μασήσασθαι
<span class="lb" data-page="12.812" data-line="11" id="l12.812.11"></span>κυάμινον ἄλευρον εἰ μετὰ μέλιτος φυραθείη διαφορεῖ
<span class="lb" data-page="12.812" data-line="12" id="l12.812.12"></span>πελιώματα. διαφορητικώτατον δὲ γίνεται μασησάμενον αὐτὸ,
<span class="lb" data-page="12.812" data-line="13" id="l12.812.13"></span>προσλαμβάνον τὴν ἀπὸ τοῦ σιέλου δύναμιν. ὠοῦ λέκιθον
<span class="lb" data-page="12.812" data-line="14" id="l12.812.14"></span>ὁμοίως. ἐὰν μίξωμεν ὠοῦ λεκύθῳ μέλι, καθάπερ ἔμπροσθεν
<span class="lb" data-page="12.812" data-line="15" id="l12.812.15"></span>εἶπον τὸν ἐρεγμὸν, ὅμοιον ἐργασόμεθα τῷ προειρημένῳ φαρμάκῳ
<span class="lb" data-page="12.812" data-line="16" id="l12.812.16"></span>ἔν τε τῇ σκευασίᾳ καὶ τῇ δυνάμει. ἤ χοίρου πνεύμονα
<span class="lb" data-page="12.812" data-line="17" id="l12.812.17"></span>θερμὸν ἐπιτίθει. οὐκ ἄν τις ἀνάσχοιτο καθάριος ἀνὴρ
<span class="lb" data-page="12.812" data-line="18" id="l12.812.18"></span>τοιούτου βοηθήματος. ἢ μυρίκης ἀφεψήματι πρόσκλυζε. οὐ
<span class="pb" data-page="12.813" id="p12.813"></span>
<span class="lb" data-page="12.813" data-line="1" id="l12.813.1"></span>πρὸ πολλοῦ περὶ μυρίκης δυνάμεως εἴρηται. ἢ καρδάμωμον
<span class="lb" data-page="12.813" data-line="2" id="l12.813.2"></span>μετὰ σμύρνης ἐπιτίθει. διαφορητικὸν μὲν ἡ σμύρνα φάρμακόν
<span class="lb" data-page="12.813" data-line="3" id="l12.813.3"></span>ἐστι, τὸ δὲ καρδάμωμον δριμύ. ταῦτα ἀρκεῖν μοι δοκεῖ
<span class="lb" data-page="12.813" data-line="4" id="l12.813.4"></span>τῶν ὑπ’ Ἀρχιγένους γεγραμμένων ἐν παραδείγματος μοίρᾳ
<span class="lb" data-page="12.813" data-line="5" id="l12.813.5"></span>λελέχθαι, δεικνύντι τὸν τρόπον τῆς ἐξετάσεως τῶν φαρμάκων,
<span class="lb" data-page="12.813" data-line="6" id="l12.813.6"></span>ὁποῖα μέν ἐστι κατ’ ἀρχὰς ἁρμόττοντα χωρὶς τοῦ πελιδνὸν
<span class="lb" data-page="12.813" data-line="7" id="l12.813.7"></span>ἢ μέλαν ἤδη τὸ ὑπώπιον ὑπάρχειν. ὁποῖα δὲ πελιδνῶν
<span class="lb" data-page="12.813" data-line="8" id="l12.813.8"></span>ἢ μελάνων ἤδη γεγονότων ἢ κεχρονισμένων, ὥστε τὰ
<span class="lb" data-page="12.813" data-line="9" id="l12.813.9"></span>τούτων ἐφεξῆς αὐτὰ γράψω μόνα κατὰ τὴν τοῦ Ἀρχιγένους
<span class="lb" data-page="12.813" data-line="10" id="l12.813.10"></span>λέξιν. ἢ ψιμυθίου καὶ λιθαργύρου ἴσα μετὰ μέλιτος λεάνας
<span class="lb" data-page="12.813" data-line="11" id="l12.813.11"></span>ἐρεγμὸν μίσγε, ὥστε κηρωτῶδες γενέσθαι, καὶ χρῶ. ἢ ὄφεως
<span class="lb" data-page="12.813" data-line="12" id="l12.813.12"></span>γῆρας μετὰ θαλάσσης τρίβων ἐπίχριε, ἤ κύμινον ῥάκει ἐνδήσας
<span class="lb" data-page="12.813" data-line="13" id="l12.813.13"></span>ζεστὸν ἀποβάπτων πυρία, ἢ σίνηπι μετὰ κηρωτῆς ἐπιτίθει,
<span class="lb" data-page="12.813" data-line="14" id="l12.813.14"></span>ἢ μάραθρον λεῖον ἐπιτίθει, ἢ λίβανον καὶ θαψίαν
<span class="lb" data-page="12.813" data-line="15" id="l12.813.15"></span>ἴσα μετὰ ῥοδίνης κηρωτῆς, ἢ ἡδύοσμον καὶ λιθάργυρον ἴσα
<span class="lb" data-page="12.813" data-line="16" id="l12.813.16"></span>ἐπιτίθει, ἢ κρίθινον ἄλευρον μετ’ ὀξυμέλιτος ἑψημένον, ἢ
<span class="lb" data-page="12.813" data-line="17" id="l12.813.17"></span>κύαμον ἐν οἴνῳ βεβρεγμένον μέχρις ἂν λυθῇ λεάνας, ὡς
<span class="pb" data-page="12.814" id="p12.814"></span>
<span class="lb" data-page="12.814" data-line="1" id="l12.814.1"></span>σπληνίον ἐπιτίθει, ἢ ἐρέβινθον ὀροβιαῖον ὁμοίως, ἢ τὴν ἐπὶ
<span class="lb" data-page="12.814" data-line="2" id="l12.814.2"></span>τῶν ἰπνῶν αἰθάλην μετὰ ἴσου ψιμυθίου σὺν οἴνῳ εὐώδει
<span class="lb" data-page="12.814" data-line="3" id="l12.814.3"></span>κατάχριε, ἢ θαψίαν καὶ ἀλεύρου ὀροβίνου τὸ τριπλοῦν
<span class="lb" data-page="12.814" data-line="4" id="l12.814.4"></span>ὁμοίως, ἢ ὠμὸν τάριχον βρέξας ἀπόθλιψον, εἶτα ἐν οἴνῳ
<span class="lb" data-page="12.814" data-line="5" id="l12.814.5"></span>εὐώδει λεάνας ἐπίθες. πρὸς δὲ τὰ παλαιότερα ὑπώπια σμίλακος
<span class="lb" data-page="12.814" data-line="6" id="l12.814.6"></span>καρπὸς μετὰ μελαίνης σταφυλῆς λεῖος, ἢ θαψίας ῥίζα
<span class="lb" data-page="12.814" data-line="7" id="l12.814.7"></span>κοπεῖσα καὶ ὁ χυλὸς ἀναληφθεὶς στέατι καὶ συνεχῶς προστιθέμενος.
<span class="lb" data-page="12.814" data-line="8" id="l12.814.8"></span>γέγραπται μὲν ἔν τισι τῶν ἀντιγράφων οὐ παλαιότερα
<span class="lb" data-page="12.814" data-line="9" id="l12.814.9"></span>παραβλητικῶς, ἀλλ’ ὑπερθετικῶς παλαιότατα. λέλεκται
<span class="lb" data-page="12.814" data-line="10" id="l12.814.10"></span>δέ μοι κατ’ ἀρχὰς εὐθέως ὡς ἐπὶ τῶν τοιούτων ὑπωπίων
<span class="lb" data-page="12.814" data-line="11" id="l12.814.11"></span>ἰσχυρῶς διαφορητικοῖς χρῆσθαι δεῖ φαρμάκοις, ὁποῖα τά τε
<span class="lb" data-page="12.814" data-line="12" id="l12.814.12"></span>κατὰ τὴν προκειμένην ῥῆσίν ἐστιν ὑπ’ αὐτοῦ γεγραμμένα καί
<span class="lb" data-page="12.814" data-line="13" id="l12.814.13"></span>τινα τῶν ἔμπροσθεν ὡς ἐδείχθη. ταῦτα μὲν ὁ Ἀρχιγένης
<span class="lb" data-page="12.814" data-line="14" id="l12.814.14"></span>ἔγραψεν, ὁ δὲ Ἀπολλώνιος ἅμα διορισμοῖς πλείοσιν ἐπιμελέστερον
<span class="lb" data-page="12.814" data-line="15" id="l12.814.15"></span>ἐν τῷ πρώτῳ τῶν εὐπορίστων ὡδί πως ἔγραψεν.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.2" class="textpart section">
<p>
<span class="lb" data-page="12.814" data-line="16" id="l12.814.16"></span><label class="head">Τὰ ὑπ’ Ἀπολλωνίου γεγραμμένα φάρμακα, πρὸς ὑπώπια
<span class="lb" data-page="12.814" data-line="17" id="l12.814.17"></span>πρόσφατα καὶ πελιώματα.</label> Σπόγγον εἰς θάλατταν ἀποβάπτων
<span class="pb" data-page="12.815" id="p12.815"></span>
<span class="lb" data-page="12.815" data-line="1" id="l12.815.1"></span>ἀπεζεσμένην πυρία συνεχῶς τοὺς τόπους, ἢ σπόγγον
<span class="lb" data-page="12.815" data-line="2" id="l12.815.2"></span>εἰς ἅλμην δριμεῖαν ἀποβάπτων πυρία παραπλησίως. ἢ
<span class="lb" data-page="12.815" data-line="3" id="l12.815.3"></span>εἰς ὄξος ἀπεζεσμένον καὶ οἶνον ὁμοίως. ἐπιτίθει τε καὶ σπλήνιον
<span class="lb" data-page="12.815" data-line="4" id="l12.815.4"></span>μέλιτι καὶ ὄξει καταβρέχων<span class="milestone ed2page" data-n="13.461" data-unit="ed2page" id="ed2page.13.461"></span> ἢ ἔριον ἢ σπόγγον.
<span class="lb" data-page="12.815" data-line="5" id="l12.815.5"></span>ἀψινθίῳ λείῳ μετὰ μέλιτος ἀνάπλασσε, ἢ ὑσσώπῳ λείῳ μετὰ
<span class="lb" data-page="12.815" data-line="6" id="l12.815.6"></span>μέλιτος ἐρεγμῷ παραπλησίως, ὀριγάνῳ ὁμοίως, ῥαφανῖδος
<span class="lb" data-page="12.815" data-line="7" id="l12.815.7"></span>φλοιῷ μετὰ μέλιτος, βολβοῖς λείοις καθ’ αὑτοὺς, ἢ μετὰ
<span class="lb" data-page="12.815" data-line="8" id="l12.815.8"></span>μέλιτος καὶ μετὰ λεκίθου ὠοῦ. λίνου σπέρματι καὶ ἁλσὶ
<span class="lb" data-page="12.815" data-line="9" id="l12.815.9"></span>λείοις μετ’ ἐλαίου καὶ λεκίθου ὠοῦ. σιλφίῳ λείῳ μετ’ ἐλαίου
<span class="lb" data-page="12.815" data-line="10" id="l12.815.10"></span>καὶ οἴνου, σαμψύχῳ λείῳ μετὰ μέλιτος, μυρσίνῃ καὶ ἁλσὶ
<span class="lb" data-page="12.815" data-line="11" id="l12.815.11"></span>λείοις μετ’ ὄξους, μαράθρῳ λείῳ μετὰ κηρωτῆς, ὑσσώπῳ καὶ
<span class="lb" data-page="12.815" data-line="12" id="l12.815.12"></span>νίτρῳ μετὰ μέλιτος καὶ ὄξους, ἀσβέστῳ μετὰ κηρωτῆς, νάπυϊ
<span class="lb" data-page="12.815" data-line="13" id="l12.815.13"></span>λείῳ μετὰ μοσχείου στέατος ἢ μετὰ κηρωτῆς.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.3" class="textpart section">
<p>
<span class="lb" data-page="12.815" data-line="14" id="l12.815.14"></span><label class="head">Πρὸς ὑπώπια χρόνια.</label> Ἄρου ῥίζαν ξύσας καὶ μέλιτι
<span class="lb" data-page="12.815" data-line="15" id="l12.815.15"></span>μίξας εἰς ὀθόνιον ἐγχρίσας ἐπιτίθει, χρῶ δὲ καὶ ταῖς διαφορητικαῖς
<span class="lb" data-page="12.815" data-line="16" id="l12.815.16"></span>τῶν δυνάμεων, αἵτινες ἀναγραφῆς τεύξονται.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.4" class="textpart section">
<p>
<span class="lb" data-page="12.815" data-line="17" id="l12.815.17"></span><label class="head">Πρὸς ὑπώπια μετ’ οἰδήματος.</label> Σπογγίον ὄξει καταβρέξας
<span class="lb" data-page="12.815" data-line="18" id="l12.815.18"></span>ἐπιτίθει καὶ ταῖς ὑποδεδειγμέναις πυρίαις χρῶ συνεχέστερον,
<span class="pb" data-page="12.816" id="p12.816"></span>
<span class="lb" data-page="12.816" data-line="1" id="l12.816.1"></span>κατάπλασσε δὲ ἀλεύρῳ κριθίνῳ μετ’ ὀξυμέλιτος
<span class="lb" data-page="12.816" data-line="2" id="l12.816.2"></span>ἑψημένῳ μέχρι ταπεινώσεως καὶ τὸ λοιπὸν ἤδη χρῶ τοῖς
<span class="lb" data-page="12.816" data-line="3" id="l12.816.3"></span>ὑπογεγραμμένοις καταπλάσμασιν.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.5" class="textpart section">
<p>
<span class="lb" data-page="12.816" data-line="4" id="l12.816.4"></span><label class="head">Πρὸς ὑπώπια μετὰ φλεγμονῆς.</label> Ὕδατι θερμῷ πυρία
<span class="lb" data-page="12.816" data-line="5" id="l12.816.5"></span>καὶ καταπλάσσων φακῷ ἑφθῷ λείῳ μετὰ μέλιτος ἐπιτίθει.
<span class="lb" data-page="12.816" data-line="6" id="l12.816.6"></span>κοχλίαν Αἰγύπτιον κεκομμένον ἐπιτίθει, ὅταν δὲ τὰ τῆς φλεγμονῆς
<span class="lb" data-page="12.816" data-line="7" id="l12.816.7"></span>ἔνδοσιν λάβῃ, τότε ἤδη καὶ τοῖς λοιποῖς χρῶ φαρμάκοις.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.6" class="textpart section">
<p>
<span class="lb" data-page="12.816" data-line="8" id="l12.816.8"></span><label class="head">Πρὸς ὑπώπια μετὰ διακόμματος.</label> Ἐπὶ μὲν τὴν διακοπὴν
<span class="lb" data-page="12.816" data-line="9" id="l12.816.9"></span>ἐπιτίθει τι τῶν ἐναίμων τραυματικῶν, τὰ δὲ κύκλῳ
<span class="lb" data-page="12.816" data-line="10" id="l12.816.10"></span>κατάπλασσε τοῖς πρὸς τὰ χωρὶς διακοπῆς ὑπώπια γεγραμμένοις
<span class="lb" data-page="12.816" data-line="11" id="l12.816.11"></span>φαρμάκοις. ἤρκει μὲν οὖν ἴσως καταπαύειν ἐνταῦθα
<span class="lb" data-page="12.816" data-line="12" id="l12.816.12"></span>τὸν περὶ τῶν ὑπωπίων λόγον, ἀλλ’ ἐπειδὴ τὰ παρὰ τῆς
<span class="lb" data-page="12.816" data-line="13" id="l12.816.13"></span>συμφωνουμένης πείρας κεκριμένα τῶν γε ἄλλων βεβαιότερά
<span class="lb" data-page="12.816" data-line="14" id="l12.816.14"></span>ἐστιν, ἔδοξέ μοι καὶ τὰ ὑπὸ Κρίτωνος ἐν τῷ τρίτῳ τῶν
<span class="lb" data-page="12.816" data-line="15" id="l12.816.15"></span>κοσμητικῶν γεγραμμένα προσθεῖναι κατὰ τὴν ἐκείνου λέξιν
<span class="lb" data-page="12.816" data-line="16" id="l12.816.16"></span>οὕτως ἔχουσαν.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.7" class="textpart section">
            <span class="pb" data-page="12.817" id="p12.817"></span>
            <p>
<span class="lb" data-page="12.817" data-line="1" id="l12.817.1"></span><span class="milestone ed1page" data-n="2.224" data-unit="ed1page" id="ed1page.2.224"></span><label class="head">Τὰ ὑπὸ Κρίτωνος γεγραμμένα πρὸς ὑπώπια
<span class="lb" data-page="12.817" data-line="2" id="l12.817.2"></span>πρόσφατα.</label> Κώνειον λεῖον μεθ’ ὕδατος κατάπλασσε. ἀψίνθιον
<span class="lb" data-page="12.817" data-line="3" id="l12.817.3"></span>τρίψας μεθ’ ὕδατος καὶ εἰς ῥάκος ἐμπλάσας ἐπιτίθει. ἐὰν δὲ
<span class="lb" data-page="12.817" data-line="4" id="l12.817.4"></span>ᾖ ἁπαλὸς ὁ χρὼς, μέλιτος βραχὺ ἐπιβαλὼν ἐπιτίθει. ὕσσωπον
<span class="lb" data-page="12.817" data-line="5" id="l12.817.5"></span>Κιλίκιον τρίψας μεθ’ ὕδατος ἢ εἰς ῥάκος ἐνδήσας ποίει
<span class="lb" data-page="12.817" data-line="6" id="l12.817.6"></span>σφαιρώματα, καὶ ταῦτα εἰς ζέον ὕδωρ ἀποβάπτων ἡσυχῇ
<span class="lb" data-page="12.817" data-line="7" id="l12.817.7"></span>ἀποπυρία. βρυωνίας ῥίζαν τρίψας μετὰ μέλιτος ἐπιτίθει. ἢ
<span class="lb" data-page="12.817" data-line="8" id="l12.817.8"></span>τετριμμένην κηρωτῇ ἀναλαβὼν ἐπιτίθει. ἅλμην δριμεῖαν ποιήσας
<span class="lb" data-page="12.817" data-line="9" id="l12.817.9"></span>καὶ σπόγγους ἐπιβρέχων ἀποπυρία καὶ μετὰ ταῦτα τῆς
<span class="lb" data-page="12.817" data-line="10" id="l12.817.10"></span>ῥαφανῖδος τὸν φλοιὸν τρίψας μετὰ μέλιτος καὶ εἰς ῥάκος
<span class="lb" data-page="12.817" data-line="11" id="l12.817.11"></span>ἐμπλάσας ἐπιτίθει. ἢ σίνηπι λεῖον κηρωτῇ ἀναλαβὼν καὶ
<span class="lb" data-page="12.817" data-line="12" id="l12.817.12"></span>μικρὸν στέατος μοσχείου ἐπιβαλὼν καὶ εἰς ῥάκος ἐμπλάσας
<span class="lb" data-page="12.817" data-line="13" id="l12.817.13"></span>ἐπιτίθει. καὶ περὶ μὲν τούτων ἐπὶ τοσοῦτον. χρονίων δὲ
<span class="lb" data-page="12.817" data-line="14" id="l12.817.14"></span>ὄντων τῶν ὑπωπίων ἢ καὶ τῶν λεγομένων πελιωμάτων,
<span class="lb" data-page="12.817" data-line="15" id="l12.817.15"></span>χρηστέον ταῖς ὑπογεγραμμέναις σκευασίαις.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.8" class="textpart section">
<p>
<span class="lb" data-page="12.817" data-line="16" id="l12.817.16"></span><label class="head">Πρὸς πελιώματα καὶ βαθύτατα ὑπώπια.</label> Τορδύλου
<span class="lb" data-page="12.817" data-line="17" id="l12.817.17"></span>μέρη δύο, γῆς Σαμίας μέρος ἓν, ὄξει ἀναλαβὼν ἐπιτίθει,
<span class="pb" data-page="12.818" id="p12.818"></span>
<span class="lb" data-page="12.818" data-line="1" id="l12.818.1"></span>μέλιτος ὀλίγον ἀνακόψας, προσέχειν δὲ δεῖ ἐπιμελῶς
<span class="lb" data-page="12.818" data-line="2" id="l12.818.2"></span>μή ποτε ἑλκωθῇ ὁ χρώς.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.9" class="textpart section">
            <p>
<span class="lb" data-page="12.818" data-line="3" id="l12.818.3"></span><span class="milestone ed2page" data-n="13.462" data-unit="ed2page" id="ed2page.13.462"></span><label class="head">Ἀπόψηκτρον ὑπωπίων Ἀριστάρχου.</label> ♃ Ὑσσώπου
<span class="lb" data-page="12.818" data-line="4" id="l12.818.4"></span>Κιλικίου 𐅻 α΄. θαψίας ῥίζης τὸ ἴσον, λιβανωτοῦ
<span class="lb" data-page="12.818" data-line="5" id="l12.818.5"></span>ἀτόμου τὸ ἴσον, κηροῦ Τυῤῥηνικοῦ 𐅻 β΄. ῥητίνης τερμινθίνης
<span class="lb" data-page="12.818" data-line="6" id="l12.818.6"></span>𐅻 α΄. τὰ τηκτὰ κατὰ τῶν ξηρῶν, εἶτ’ ἐμπλάσας εἰς
<span class="lb" data-page="12.818" data-line="7" id="l12.818.7"></span>ὀθόνιον ἐπιτίθει προσέχων μὴ ἑλκωθῇ, καὶ διὰ τοῦτο αἴρειν
<span class="lb" data-page="12.818" data-line="8" id="l12.818.8"></span>δεήσει συνεχῶς. ἄλλο. ♃ θαψίας ῥίζης 𐅻 ιβ΄. ἢ τοῦ χυλίσματος
<span class="lb" data-page="12.818" data-line="9" id="l12.818.9"></span>𐅻 στ΄. λιβανωτοῦ ἀτόμου 𐅻 η΄. ἐλλεβόρου λευκοῦ
<span class="lb" data-page="12.818" data-line="10" id="l12.818.10"></span>𐅻 β΄. ἀψινθίου 𐅻 α΄. καὶ κηρωτῆς ῥοδίνης 𐅻 ιστ΄. μαλάξας
<span class="lb" data-page="12.818" data-line="11" id="l12.818.11"></span>ἀπόθου καὶ χρῶ, ἐμπλάσσων εἰς ὀθόνιον, αἴρειν δὲ δεῖ
<span class="lb" data-page="12.818" data-line="12" id="l12.818.12"></span>συνεχῶς. ἄλλο. ♃ ἄγνου λευκοῦ ὀβολοὺς γ΄. στρουθίου τὸ
<span class="lb" data-page="12.818" data-line="13" id="l12.818.13"></span>ἴσον, βαλάνου Αἰγυπτίας τὸ ἴσον, πνεύμονος αἰγείου κεκαυμένου
<span class="lb" data-page="12.818" data-line="14" id="l12.818.14"></span>τὸ ἴσον, ἀσπαράγου ῥίζης τὸ ἴσον, βδελλίου τὸ ἴσον,
<span class="lb" data-page="12.818" data-line="15" id="l12.818.15"></span>θαψίας χυλοῦ τὸ ἴσον, ὀξυμέλιτι ἀναλαβὼν χρῶ. ♃ ἄγνου
<span class="lb" data-page="12.818" data-line="16" id="l12.818.16"></span>λευκοῦ τοῦ καρποῦ 𐅻 γ΄. στρουθίου ῥίζης τὸ ἴσον, νίτρου
<span class="lb" data-page="12.818" data-line="17" id="l12.818.17"></span>ἐρυθροῦ τὸ ἴσον, ῥαφάνου χυλοῦ τὸ ἴσον, ὑσσώπου Κιλικίου
<span class="lb" data-page="12.818" data-line="18" id="l12.818.18"></span>τὸ ἴσον, ἀλεύρου κυαμίνου τὸ ἴσον, βαλάνου μυρεψικῆς
<span class="pb" data-page="12.819" id="p12.819"></span>
<span class="lb" data-page="12.819" data-line="1" id="l12.819.1"></span>δραχμὰς μ΄. μυρίκης δραχμὰς μ΄. πνεύμονος αἰγείου κεκαυμένου
<span class="lb" data-page="12.819" data-line="2" id="l12.819.2"></span>τῆς σποδοῦ 𐅻 μ΄. βολβῶν ἐρυθρῶν δραχμὰς μ΄.
<span class="lb" data-page="12.819" data-line="3" id="l12.819.3"></span>θαψίας ῥίζης 𐅻 μ΄. λιβανωτοῦ δραχμὰς ιβ΄. ἀναλάμβανε κηρωτῇ
<span class="lb" data-page="12.819" data-line="4" id="l12.819.4"></span>σκευασθείσῃ διὰ ῥοδίνου καὶ χρῶ καθὰ προείρηται.
</p>
            </section>
<section id="urn:cts:greekLit:tlg0057.tlg076.1st1K-grc1:5.1.10" class="textpart section">
<p>
<span class="lb" data-page="12.819" data-line="5" id="l12.819.5"></span><label class="head">Τὸ ὑφ’ Ἥρα γεγραμμένον πρὸς ὑπώπια, αἴροντος, ὥς
<span class="lb" data-page="12.819" data-line="6" id="l12.819.6"></span>φησιν, ὥραις τρισίν.</label> Προσκαταπλάττειν δὲ ἀξιοῖ φλεγμονῆς
<span class="lb" data-page="12.819" data-line="7" id="l12.819.7"></span>γενομένης τυρῷ χλωρῷ καὶ ἄρτῳ πυριᾷν. ἢ ♃ κωνείου χυλοῦ
<span class="lb" data-page="12.819" data-line="8" id="l12.819.8"></span>ὀβολοὺς β΄. κρόκου 𐅻 β΄. σμύρνης 𐅻 α΄. ἀκακίας 𐅻 α΄.
<span class="lb" data-page="12.819" data-line="9" id="l12.819.9"></span>ὀπίου 𐅻 β΄. θαψίας χυλοῦ 𐅻 α΄. κόμμεως 𐅻 α΄. ὕδωρ.
<span class="lb" data-page="12.819" data-line="10" id="l12.819.10"></span>τοῦτο μὲν ὁ Ἥρας ἔγραψεν. ἐγὼ δὲ ἐπειράθην καρύου, διὰ
<span class="lb" data-page="12.819" data-line="11" id="l12.819.11"></span>χρόνου ἤδη γεγονότος ἐλαιηροῦ, θεραπεύσαντος ἐνίοτε τοὺς
<span class="lb" data-page="12.819" data-line="12" id="l12.819.12"></span>αἱμάλωπας. δεῖ δὲ δηλονότι τρίβειν ἐπιμελῶς αὐτὸ καὶ οὕτως
<span class="lb" data-page="12.819" data-line="13" id="l12.819.13"></span>ἐπιτιθέναι κατακλίναντα τὸν ἄνθρωπον ὕπτιον, ὅπως
<span class="lb" data-page="12.819" data-line="14" id="l12.819.14"></span>προσμείνῃ τὸ φάρμακον ὥραις δύο καὶ γ΄. οὕτω γὰρ ποιήσαντος,
<span class="lb" data-page="12.819" data-line="15" id="l12.819.15"></span>εἰ καὶ μετὰ ταῦτα ἀνασταίη, προσμένει μέχρι πολοῦ,
<span class="lb" data-page="12.819" data-line="16" id="l12.819.16"></span>καὶ χρὴ δηλονότι τοῦ προτέρου ἀποπεσόντος, ἕτερον.
<span class="lb" data-page="12.819" data-line="17" id="l12.819.17"></span>εὐθέως τιθέναι. τοῦ αὐτοῦ Ἥρα πρὸς αἰγίλωπας. ♃ μαλάχης
<span class="lb" data-page="12.819" data-line="18" id="l12.819.18"></span>φύλλα μετὰ ἁλῶν καὶ μέλιτος λειώσας ἐπίθες, ἀνασκευάζει
<span class="pb" data-page="12.820" id="p12.820"></span>
<span class="lb" data-page="12.820" data-line="1" id="l12.820.1"></span>αἰγίλωπας. καὶ χόνδρον ἑψήσας ὄξει, ἐπίθες ἀρχομένῳ
<span class="lb" data-page="12.820" data-line="2" id="l12.820.2"></span>αἰγίλωπι. ἢ μυρσίνης νεαρωτάτῳ καρπῷ κατάπλασσε,
<span class="lb" data-page="12.820" data-line="3" id="l12.820.3"></span>ὅταν ῥευματίζηται. ὡσαύτως δὲ ποιεῖ καὶ ἡ Λημνία
<span class="lb" data-page="12.820" data-line="4" id="l12.820.4"></span>ἐπιχριομένη.
</p>
          </section>
          </article>

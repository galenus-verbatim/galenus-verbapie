<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:5.2">
<span class="pb page1" data-page="12.820" id="p12.820"></span>
<span class="milestone ed1page page1" data-n="2.224" data-unit="ed1page" id="ed1page.2.224"></span>
<span class="milestone ed2page page1" data-n="13.462" data-unit="ed2page" id="ed2page.13.462"></span>
            <section id="urn:cts:greekLit:tlg0057.tlg076.1st1K-grc1:5.2.1" class="textpart section">
              <p>
<span class="lb" data-page="12.820" data-line="5" id="l12.820.5"></span><label class="head">Περὶ αἰγίλωπος.</label> Ὅμοιον ἀποστήματι μικρῷ
<span class="lb" data-page="12.820" data-line="6" id="l12.820.6"></span>γίνεταί τι, μεταξὺ τοῦ τε τῆς ῥινὸς ὀστοῦ καὶ τοῦ μεγάλου
<span class="lb" data-page="12.820" data-line="7" id="l12.820.7"></span>κατὰ τὸν ὀφθαλμὸν κανθοῦ, καὶ συῤῥήγνυται δὲ πολλάκις
<span class="lb" data-page="12.820" data-line="8" id="l12.820.8"></span>εἰς τὸν κανθὸν, ὡς δυσθεράπευτον γενέσθαι φθάνειν. χρὴ
<span class="lb" data-page="12.820" data-line="9" id="l12.820.9"></span>οὖν θεραπεύειν αὐτὸ διαφορητικοῖς φαρμάκοις, ὅσα χωρὶς
<span class="lb" data-page="12.820" data-line="10" id="l12.820.10"></span>δήξεως ἐνεργεῖ, συμπάσχει τε γὰρ ὁ ὀφθαλμὸς ἐπὶ τοῖς δριμέσιν,
<span class="lb" data-page="12.820" data-line="11" id="l12.820.11"></span>οὕτω τε τὸ πεπονθὸς μόριον αὐξάνεται φλεγμαῖνον.
<span class="lb" data-page="12.820" data-line="12" id="l12.820.12"></span>οὐ μόνον δὲ διὰ τοῦτο δυσθεράπευτόν ἐστι τὸ πάθος, ἀλλὰ
<span class="lb" data-page="12.820" data-line="13" id="l12.820.13"></span>καὶ διότι πολλῶν φαρμάκων ὑγρῶν κατὰ τὴν σύστασιν εἰς
<span class="lb" data-page="12.820" data-line="14" id="l12.820.14"></span>πεῖραν ἄγεσθαι δυναμένων οὐκ ἀνέχεται τὸ μέρος. εἰσρεῖν
<span class="lb" data-page="12.820" data-line="15" id="l12.820.15"></span>γὰρ ἐξ αὐτῶν εἰς τὸν ὀφθαλμὸν ἀναγκαῖον, οὐ μὴν οὐδὲ
<span class="lb" data-page="12.820" data-line="16" id="l12.820.16"></span>προσμεῖναι δύνανται τὰ τοιαῦτα χωρὶς ἐπιδέσεως ἐπιλαμβανούσης
<span class="lb" data-page="12.820" data-line="17" id="l12.820.17"></span>ὅλον τὸν ὀφθαλμὸν, ἣν οὐχ οἷόν τε φέρειν ἡμέραις
<span class="lb" data-page="12.820" data-line="18" id="l12.820.18"></span>τοσαύταις ὅσον εἰς θεραπείαν χρῄζει τὸ πάθος. διὰ τοῦτο
<span class="pb" data-page="12.821" id="p12.821"></span>
<span class="lb" data-page="12.821" data-line="1" id="l12.821.1"></span>οὖν ὁ μὲν Ἀπολλώνιος οὐδὲν ἔγραψε τῶν πρὸς αἰγίλωπας
<span class="lb" data-page="12.821" data-line="2" id="l12.821.2"></span>φαρμάκων· <span class="milestone ed2page" data-n="13.463" data-unit="ed2page" id="ed2page.13.463"></span>ὁ δ’ Ἀρχιγένης ὀλίγων μνημονεύσας ἐφεξῆς
<span class="lb" data-page="12.821" data-line="3" id="l12.821.3"></span>αὐτῶν ἔγραψε τὴν διὰ χειρουργίας αὐτῶν θεραπείαν,
<span class="lb" data-page="12.821" data-line="4" id="l12.821.4"></span>καίτοι τῆς πραγματείας οὐ χειρουργικῆς, ἀλλὰ τῶν περὶ τῶν
<span class="lb" data-page="12.821" data-line="5" id="l12.821.5"></span>κατὰ γένος φαρμάκων οὔσης. ὅλην οὖν αὐτοῦ παραγράψω
<span class="lb" data-page="12.821" data-line="6" id="l12.821.6"></span>τὴν ῥῆσιν ὧδέ πως ἔχουσαν.
</p>
            </section>
<section id="urn:cts:greekLit:tlg0057.tlg076.1st1K-grc1:5.2.2" class="textpart section">
<p>
<span class="lb" data-page="12.821" data-line="7" id="l12.821.7"></span><label class="head">Τὰ ὑπ’ Ἀρχιγένους γεγραμμένα πρὸς αἰγίλωπας, ἐν
<span class="lb" data-page="12.821" data-line="8" id="l12.821.8"></span>τῷ πρώτῳ τῶν κατὰ γένος φαρμάκων.</label> Τοὺς δὲ γινομένους
<span class="lb" data-page="12.821" data-line="9" id="l12.821.9"></span>περὶ τοὺς κανθοὺς αἰγίλωπας καταπλάττομεν ὀρόβοις μετὰ
<span class="lb" data-page="12.821" data-line="10" id="l12.821.10"></span>μέλιτος, ἢ σποδὸν ἀμπελίνην ὄξει φυράσαντες. καλῶς ποιεῖ
<span class="lb" data-page="12.821" data-line="11" id="l12.821.11"></span>καὶ λιβανωτὸς μετὰ περιστερᾶς κόπρου νεαρᾶς καταπλασθεῖσα.
<span class="lb" data-page="12.821" data-line="12" id="l12.821.12"></span>ἢ χυλὸν αἰγίλωπος βοτάνης μετὰ μέλιτος ἔγχριε. ἐπὶ
<span class="lb" data-page="12.821" data-line="13" id="l12.821.13"></span>δὲ τῶν μήπω συντετρημένων σταφίδα ἀγρίαν καὶ ἀμμωνιακὸν
<span class="lb" data-page="12.821" data-line="14" id="l12.821.14"></span>θυμίαμα σὺν μέλιτι ὡς σπλήνιον ἐπίθες. ἢ σχιστὴν μετὰ
<span class="lb" data-page="12.821" data-line="15" id="l12.821.15"></span>τερμινθίνης ὡς σπλήνιον ἐπίθες. ἢ λαγωοῦ θαλασσίου αἵματι
<span class="lb" data-page="12.821" data-line="16" id="l12.821.16"></span>κροκύδα βάψας ἐντίθει. ἢ μελαντηρίαν λεάνας προσάπτου.
<span class="lb" data-page="12.821" data-line="17" id="l12.821.17"></span>εἰ δὲ μηδ’ οὕτως ἀφυγιάζοιντο, διελὼν τὸν κανθὸν
<span class="lb" data-page="12.821" data-line="18" id="l12.821.18"></span>καὶ διαστήσας κατατίτρα λεπτῷ τρυπανίῳ συνεχεῖς κατατρήσεις,
<span class="pb" data-page="12.822" id="p12.822"></span>
<span class="lb" data-page="12.822" data-line="1" id="l12.822.1"></span>εἶτα τῇ κεφαλικῇ χρῶ, ἀποστήσονται γὰρ λεπίδες
<span class="lb" data-page="12.822" data-line="2" id="l12.822.2"></span>καὶ ὑγιασθήσονται. ἢ καυτήριον ἐπέρειδε, ψιλώσας τὸ ὀστέον,
<span class="lb" data-page="12.822" data-line="3" id="l12.822.3"></span>καὶ οὕτω λεπίδες ἀφίστανται καὶ ὑγιάζονται. ἔνιοι δὲ διελόντες
<span class="lb" data-page="12.822" data-line="4" id="l12.822.4"></span>τὸν κανθὸν ἐπερείδουσι τῷ ὀστέῳ, καθὸ τέτρηται χωνεῖον
<span class="lb" data-page="12.822" data-line="5" id="l12.822.5"></span>λεπτὸν καὶ μόλυβδον τετηκότα ἐγχέοντες καίουσι καὶ
<span class="lb" data-page="12.822" data-line="6" id="l12.822.6"></span>ἄριστα οὕτως ὑγιάζουσιν. ταῦτα μὲν ὁ Ἀρχιγένης ἔγραψεν.
</p>
            </section>
<section id="urn:cts:greekLit:tlg0057.tlg076.1st1K-grc1:5.2.3" class="textpart section">
<p>
<span class="lb" data-page="12.822" data-line="7" id="l12.822.7"></span><label class="head">Τὰ ὑπ’ Ἀσκληπιάδου γεγραμμένα πρὸς αἰγίλωπας.</label>
<span class="lb" data-page="12.822" data-line="8" id="l12.822.8"></span>Ὁ δὲ Ἀσκληπιάδης ἐν τῷ πρώτῳ τῶν ἐκτός. ♃ ἰλλεκέβρας
<span class="lb" data-page="12.822" data-line="9" id="l12.822.9"></span>χυλοῦ λίτρας S". στρύχνου χυλοῦ λίτρας S". λιβάνου 𐅻 η΄.
<span class="lb" data-page="12.822" data-line="10" id="l12.822.10"></span>μαστίχης 𐅻 γ΄. χαλβάνης λίτρας S". ἕψε τοὺς χυλοὺς μετὰ
<span class="lb" data-page="12.822" data-line="11" id="l12.822.11"></span>τοῦ λιβάνου καὶ ὅταν διαλυθῇ, ἐπίβαλλε τὴν χαλβάνην, τὴν
<span class="lb" data-page="12.822" data-line="12" id="l12.822.12"></span>δὲ μαστίχην παραιτούμεθα. ἄλλο. ♃ λιβάνου 𐅻 η΄. σμύρνης
<span class="lb" data-page="12.822" data-line="13" id="l12.822.13"></span>𐅻 η΄. λαδάνου 𐅻 δ΄. κηροῦ 𐅻 δ΄. σχιστῆς, πιτύας λαγωοῦ
<span class="lb" data-page="12.822" data-line="14" id="l12.822.14"></span>ἀνὰ 𐅻 δ΄. ἀφρονίτρου 𐅻 δ΄. κόπτε τὸ φάρμακον καὶ μάλασσε
<span class="lb" data-page="12.822" data-line="15" id="l12.822.15"></span>ἰρίνου μύρου ὑποστάθμη.
</p>
          </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:6.1">
<span class="pb page1" data-page="12.894" id="p12.894"></span>
<span class="milestone ed1page page1" data-n="2.237" data-unit="ed1page" id="ed1page.2.237"></span>
<span class="milestone ed2page page1" data-n="13.486" data-unit="ed2page" id="ed2page.13.486"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Ζ.
</h2>
            <p>
<span class="lb" data-page="12.894" data-line="1" id="l12.894.1"></span>Ἀληθὴς μὲν ἀμέλει καὶ ὁ λεγόμενος ὑπὸ
<span class="lb" data-page="12.894" data-line="2" id="l12.894.2"></span>τῶν πλείστων τεχνιτῶν ἐστι λόγος, ὡς οὐκ ἴσον οὐδ’
<span class="lb" data-page="12.894" data-line="3" id="l12.894.3"></span>ὅμοιον εἴη παρὰ ζώσης φωνῆς μαθεῖν ἢ ἐκ συγγράμματος
<span class="lb" data-page="12.894" data-line="4" id="l12.894.4"></span>ἀναλέξασθαι. τοῖς γε μὴν φιλοπόνοις καὶ φύσει συνετοῖς
<span class="lb" data-page="12.894" data-line="5" id="l12.894.5"></span>οὐχ ἡ τυχοῦσα πολλάκις ὠφέλεια γίνεται βιβλίοις ἐντυγχάνουσι
<span class="lb" data-page="12.894" data-line="6" id="l12.894.6"></span>σαφῶς γεγραμμένοις. ἐπιστάμενος οὖν κᾀγὼ πρώτοις
<span class="lb" data-page="12.894" data-line="7" id="l12.894.7"></span>μὲν τοῖς ἑταίροις, ὅσοι καὶ διὰ τῶν ἔργων ἔγνωσαν ὁπόσην
<span class="pb" data-page="12.895" id="p12.895"></span>
<span class="lb" data-page="12.895" data-line="1" id="l12.895.1"></span>ἔχει δύναμιν ἡ λογικὴ μέθοδος εἰς εὐπορίαν φαρμάκων, οὐ
<span class="lb" data-page="12.895" data-line="2" id="l12.895.2"></span>σμικρὸν ὄφελος ἐκ τῆσδε τῆς πραγματείας ἔσεσθαι, βουλόμενος
<span class="lb" data-page="12.895" data-line="3" id="l12.895.3"></span>δὲ καὶ τοῖς ἄλλοις βοηθεῖν, ὅσοι κάμνειν ἐπὶ τοῖς καλλίστοις
<span class="lb" data-page="12.895" data-line="4" id="l12.895.4"></span>οὐκ ὀκνοῦσιν, τὴν τοῦ λόγου τοῦδε διέξοδον ἐνεστησάμην,
<span class="lb" data-page="12.895" data-line="5" id="l12.895.5"></span>οὐκ ἐσπευμένην οὐδὲ σύντομον ἐν αὐτῇ τὴν διδασκαλίαν
<span class="lb" data-page="12.895" data-line="6" id="l12.895.6"></span>ποιούμενος, ἀλλ’ ἐκτεταμένην τε καὶ μακροτέραν,
<span class="lb" data-page="12.895" data-line="7" id="l12.895.7"></span>ὁποίαν διὰ τῶν ἄνευ γραφῆς λόγων ἑκάστοτε πρὸς τοὺς
<span class="lb" data-page="12.895" data-line="8" id="l12.895.8"></span>ἑταίρους εἴωθα ποιεῖσθαι. διαφέρει γὰρ ἡ λογικὴ τῶν βοηθημάτων
<span class="lb" data-page="12.895" data-line="9" id="l12.895.9"></span>εὕρεσις τῆς ἐμπειρικῆς, ὡς καὶ πρόσθεν ἤδη μοι κατὰ
<span class="lb" data-page="12.895" data-line="10" id="l12.895.10"></span>τὸν τῶν νευροτρώτων λόγον εἴρηται, τῇ καθόλου γνώσει τῆς
<span class="lb" data-page="12.895" data-line="11" id="l12.895.11"></span>δυνάμεως τῶν φαρμάκων, οἷς χρῆσθαι προσήκει καθ’ ἕκαστον
<span class="lb" data-page="12.895" data-line="12" id="l12.895.12"></span>τῶν παθῶν. ἐπὶ γοῦν τῶν στοματικῶν ὀνομαζομένων
<span class="lb" data-page="12.895" data-line="13" id="l12.895.13"></span>φαρμάκων, ὁποῖόν ἐστι τὸ διὰ τῶν μόρων ἅπασι γινωσκόμενον,
<span class="lb" data-page="12.895" data-line="14" id="l12.895.14"></span>ὁ πρῶτος σκοπὸς τῆς ἰάσεως ἐστὶ κοινὸς ἁπάντων
<span class="lb" data-page="12.895" data-line="15" id="l12.895.15"></span>τῶν φλεγμαινόντων μορίων, εἶθ’ ἑξῆς ὁ δεύτερος, ἴδιος ἐξ
<span class="lb" data-page="12.895" data-line="16" id="l12.895.16"></span>αὐτοῦ θεραπευομένου. τίς οὖν ἡ τῶν φλεγμαινόντων ἐστὶ
<span class="lb" data-page="12.895" data-line="17" id="l12.895.17"></span>διάθεσις ἐγνῶσθαι χρὴ πρότερον, εἰ μέλλοιμεν ἐξ αὐτῆς ἔνδειξίν
<span class="pb" data-page="12.896" id="p12.896"></span>
<span class="lb" data-page="12.896" data-line="1" id="l12.896.1"></span>τινα τῶν βοηθημάτων λήψεσθαι. προμεμαθήκαμεν δὲ
<span class="lb" data-page="12.896" data-line="2" id="l12.896.2"></span>καὶ προαποδεδειγμένον ἔχομεν, ἐξ ἐπιῤῥοῆς αἵματος θερμοῦ
<span class="lb" data-page="12.896" data-line="3" id="l12.896.3"></span>γίνεσθαι τὰς φλεγμονάς. ἐμάθομεν δὲ καὶ ὡς τὸ ἐπιῤῥεον
<span class="lb" data-page="12.896" data-line="4" id="l12.896.4"></span>τοῦτο κατ’ ἀρχὰς μὲν ἀναστεῖλαί τε καὶ ἀποκρούσασθαι
<span class="lb" data-page="12.896" data-line="5" id="l12.896.5"></span>προσήκει, πλὴν εἰ παλινδρομήσει ἐπί τι κύριον μόριον,
<span class="lb" data-page="12.896" data-line="6" id="l12.896.6"></span><span class="milestone ed2page" data-n="13.488" data-unit="ed2page" id="ed2page.13.488"></span>ἕτερόν τι μεῖζον ἐργάζεσθαι πολὺ κακόν. ἀλλ’ οὐ νῦν ἐστι
<span class="lb" data-page="12.896" data-line="7" id="l12.896.7"></span>χρεία τῶν τοιούτων διορισμῶν, ὡς μεμνημένων γὰρ ἡμῶν
<span class="lb" data-page="12.896" data-line="8" id="l12.896.8"></span>ὅπως χρὴ τὸ σύμπαν σῶμα προπαρασκευάζειν εἰς τὴν κατὰ
<span class="lb" data-page="12.896" data-line="9" id="l12.896.9"></span>τὸ μόριον ὁτιοῦν συνισταμένων παθῶν ἴασιν, ἐπὶ τὸ προκείμενον
<span class="lb" data-page="12.896" data-line="10" id="l12.896.10"></span>ἀφίξομαι. καὶ γὰρ φλεβοτομίᾳ χρώμεθα καὶ καθάρσει
<span class="lb" data-page="12.896" data-line="11" id="l12.896.11"></span>καὶ κλυστῆρσι καὶ ἀσιτίαις, ὅταν ἡμῖν τὸ πᾶν σῶμα
<span class="lb" data-page="12.896" data-line="12" id="l12.896.12"></span>φαίνηται πληθωρικὸν ἢ κακόχυμον ὑπάρχον. εἰ δὲ μηδέτερον
<span class="lb" data-page="12.896" data-line="13" id="l12.896.13"></span>εἴη τούτων, ἐπὶ τὴν διὰ τῶν τοπικῶν ἴασιν εὐθέως
<span class="lb" data-page="12.896" data-line="14" id="l12.896.14"></span>ἀφικνούμεθα. πῶς οὖν εὑρίσκειν αὐτὰ χρὴ τὸν μέλλοντα
<span class="lb" data-page="12.896" data-line="15" id="l12.896.15"></span>καλῶς ἰᾶσθαι τὰς ἐν τῷ στόματι φλεγμονάς; ὁ γάρτοι λόγος
<span class="lb" data-page="12.896" data-line="16" id="l12.896.16"></span>οὕτως εὐθέως σε διδάσκει, καὶ πῶς δεῖ τοῖς εὑρημένοις χρήσασθαι
<span class="lb" data-page="12.896" data-line="17" id="l12.896.17"></span>προσηκόντως ἑωρακότας δὲ τοὺς ἑταίρους πολλάκις
<span class="lb" data-page="12.896" data-line="18" id="l12.896.18"></span>ἀναμιμνήσκω τοῖς τῶν καλεσάντων ἰατρῶν εἰς συμβουλήν με
<span class="pb" data-page="12.897" id="p12.897"></span>
<span class="lb" data-page="12.897" data-line="1" id="l12.897.1"></span>φαρμάκοις θεραπεύσαντα τὰς διαθέσεις, ὧν ἕνεκεν ἐκλήθην.
<span class="lb" data-page="12.897" data-line="2" id="l12.897.2"></span>ἀδύνατον γάρ ἐστι καλῶς χρῆσθαι φαρμάκῳ μὴ γινώσκοντα
<span class="lb" data-page="12.897" data-line="3" id="l12.897.3"></span>τὴν δύναμιν αὐτοῦ, καθ’ ἣν ἐνεργοῦν ὠφελεῖ. κατὰ τὸν οὖν
<span class="lb" data-page="12.897" data-line="4" id="l12.897.4"></span>αὐτὸν τρόπον ἐπὶ τῶν ἐν τῷ στόματι συνισταμένων φλεγμονῶν
<span class="lb" data-page="12.897" data-line="5" id="l12.897.5"></span>ὁ κοινὸς σκοπὸς ἁπασῶν αὐτῶν, ἐὰν προσλάβῃ τὴν
<span class="lb" data-page="12.897" data-line="6" id="l12.897.6"></span>ἐκ τῆς τοῦ μορίου φύσεως ἔνδειξιν, εὑρήσει πρῶτον μὲν τὸ
<span class="lb" data-page="12.897" data-line="7" id="l12.897.7"></span>γένος τῶν φαρμάκων οἷς χρῆσθαι προσήκει, εἶτα ἑξῆς τὰς
<span class="lb" data-page="12.897" data-line="8" id="l12.897.8"></span>κατὰ μέρος ἐν αὐτοῖς διαφορὰς, ἐάν γε προγινώσκῃ τῶν
<span class="lb" data-page="12.897" data-line="9" id="l12.897.9"></span>ἁπλῶν φαρμάκων τὴν δύναμιν, ὡς ἤδη πολλάκις ἐδείχθη.
<span class="lb" data-page="12.897" data-line="10" id="l12.897.10"></span>τὸ μὲν οὖν γένος τῶν ἀποκρουστικῶν φαρμάκων ἐπὶ τῶν
<span class="lb" data-page="12.897" data-line="11" id="l12.897.11"></span>ἀρχομένων φλεγμονῶν ἐν τῇ τῶν ψυχόντων ἐστὶν ὕλῃ. τούτων
<span class="lb" data-page="12.897" data-line="12" id="l12.897.12"></span>δὲ αὐτῶν διττῶν ὄντων, ὡς ἐμάθομεν, ὅσα στύφειν
<span class="lb" data-page="12.897" data-line="13" id="l12.897.13"></span>πέφυκεν, ἐναργεστέραν ἔχει τὴν δύναμιν εἰς τὸ θᾶττον ἀποκρούσασθαι
<span class="lb" data-page="12.897" data-line="14" id="l12.897.14"></span>τὸ ἐπιῤῥέον, ὑπάρχει δ’ εὐθέως αὐτοῖς καὶ τὸ
<span class="lb" data-page="12.897" data-line="15" id="l12.897.15"></span>συνάγειν καὶ πυκνοῦν τὴν ἐπιφάνειαν τοῦ σώματος, ᾧ προσάγεται.
<span class="lb" data-page="12.897" data-line="16" id="l12.897.16"></span>κοινὸς μὲν οὖν ὁ σκοπὸς οὗτός ἐστι τῆς τῶν ἀρχομένων
<span class="lb" data-page="12.897" data-line="17" id="l12.897.17"></span>φλεγμονῶν κωλύσεως ἀπὸ τοῦ πάθους ἐνδεικτικῶς
<span class="pb" data-page="12.898" id="p12.898"></span>
<span class="lb" data-page="12.898" data-line="1" id="l12.898.1"></span>εὑρημένος. ὁ δὲ ἀπὸ τῆς τοῦ θεραπευομένου μορίου φύσεως
<span class="lb" data-page="12.898" data-line="2" id="l12.898.2"></span>αὐτῷ προσέρχεται, γινωσκόντων ἡμῶν ἀραιοτέραν εἶναι καὶ
<span class="lb" data-page="12.898" data-line="3" id="l12.898.3"></span>μαλακωτέραν τὴν ἐπιφάνειαν τοῦ κατὰ τὸ στόμα χιτῶνος,
<span class="lb" data-page="12.898" data-line="4" id="l12.898.4"></span>οὐ σμικρῷ τῆς τοῦ περιέχοντος ὅλον τὸ σῶμα δέρματος.
<span class="lb" data-page="12.898" data-line="5" id="l12.898.5"></span>ὑπάρχει δέ τι καὶ ἄλλο τοῖς κατὰ τὸ στόμα μορίοις διττὸν,
<span class="lb" data-page="12.898" data-line="6" id="l12.898.6"></span>οὐχ ὑπάρχον τῷ δέρματι. τῆς τε γὰρ ἀηδίας τῶν προσαγομένων
<span class="lb" data-page="12.898" data-line="7" id="l12.898.7"></span>αἰσθάνεται φαρμάκων, ὑποκειμένους τε δύο πόρους
<span class="lb" data-page="12.898" data-line="8" id="l12.898.8"></span>ἔχει, δι’ ὧν εἴς τε τὴν γαστέρα καὶ τὸν πνεύμονα καταῤῥυῆναί
<span class="lb" data-page="12.898" data-line="9" id="l12.898.9"></span>τι δύναται τῶν στοματικῶν φαρμάκων, ὁποῖόν ἐστι
<span class="lb" data-page="12.898" data-line="10" id="l12.898.10"></span>καὶ τὸ διὰ χαλκάνθου. καί τις ἰατρὸς οὔτε ἀσύνετος οὔτε
<span class="lb" data-page="12.898" data-line="11" id="l12.898.11"></span>ἄπειρος φαρμάκων δυνάμεως μίξας τοῦτο τῷ στοματικῷ
<span class="lb" data-page="12.898" data-line="12" id="l12.898.12"></span>πολὺ μὲν ἰσχυρότερον εἰργάσατο, βλάπτων δὲ ἱκανῶς, ὁπότε
<span class="lb" data-page="12.898" data-line="13" id="l12.898.13"></span>παρεῤῥύη τι πρὸς τὸν στόμαχον ἢ τὸν λάρυγγα καὶ ταῦτα
<span class="lb" data-page="12.898" data-line="14" id="l12.898.14"></span>μὲν εὐθέως αὐτὰ καὶ δι’ αὐτῶν δὲ τὴν γαστέρα τε καὶ τὴν
<span class="lb" data-page="12.898" data-line="15" id="l12.898.15"></span>τραχεῖαν ἀρτηρίαν καὶ τὸν πνεύμονα. συνυπάρχει δὲ τῷ φαρμάκῳ
<span class="lb" data-page="12.898" data-line="16" id="l12.898.16"></span>καὶ ἡ κατὰ τὴν γεῦσιν ἀηδία, κατά τε τὴν χρῆσιν
<span class="lb" data-page="12.898" data-line="17" id="l12.898.17"></span>αὐτὴν ἀνιῶσα καὶ παραμένουσα δι’ ὅλης ἡμέρας, ὡς κᾀν ﻿
<span class="pb" data-page="12.899" id="p12.899"></span>
<span class="lb" data-page="12.899" data-line="1" id="l12.899.1"></span>ταῖς ἐδωδαῖς εἶναι λυπηράν. τοῖς οὖν οὕτως ἰσχυροῖς τε ἅμα
<span class="lb" data-page="12.899" data-line="2" id="l12.899.2"></span>καί τινα δηλητηρίαν ἔχουσι δύναμιν οὐ προσήκει χρῆσθαι
<span class="lb" data-page="12.899" data-line="3" id="l12.899.3"></span>θεραπεύοντι τὰς ἐν τῷ στόματι διαθέσεις ἄνευ μεγάλης ἀνάγκης.
<span class="lb" data-page="12.899" data-line="4" id="l12.899.4"></span>οὐ γὰρ περὶ φλεγμονῶν μόνον εἰρῆσθαι χρὴ νομίζειν
<span class="lb" data-page="12.899" data-line="5" id="l12.899.5"></span>τὸν λόγον, ὅτι μηδ’ ἐκ τῆς τούτων ἐνδείξεως εὕρομεν αὐτὸν,
<span class="lb" data-page="12.899" data-line="6" id="l12.899.6"></span>ἀλλὰ κοινὸν εἶναι πάντων τῶν κατὰ τὸ στόμα τὴν ἔνδειξιν
<span class="lb" data-page="12.899" data-line="7" id="l12.899.7"></span>ἐκ τῆς φύσεως τοῦ μορίου ἐσχηκότα. ταῦτ’ οὖν ἐννοήσας
<span class="lb" data-page="12.899" data-line="8" id="l12.899.8"></span>ὁ τὸ διὰ χυλοῦ τῶν συκαμίνων φάρμακον συνθεὶς, πρῶτον
<span class="lb" data-page="12.899" data-line="9" id="l12.899.9"></span>μὲν ἕψησεν αὐτὸ μετὰ μέλιτος, ὅπως ἀποκείμενον
<span class="lb" data-page="12.899" data-line="10" id="l12.899.10"></span><span class="milestone ed2page" data-n="13.489" data-unit="ed2page" id="ed2page.13.489"></span>ἕτοιμον ἔχοι καθ’ ὅλον τὸν ἐνιαυτὸν, οὐ μόνον ἐκείνῳ τῷ
<span class="lb" data-page="12.899" data-line="11" id="l12.899.11"></span>καιρῷ, καθ’ ὃν ἐκθλίψαντα τὴν ὀπώραν ἔστι τῷ χυλῷ
<span class="lb" data-page="12.899" data-line="12" id="l12.899.12"></span>χρῆσθαι. βελτίων <span class="milestone ed1page" data-n="2.238" data-unit="ed1page" id="ed1page.2.238"></span>γὰρ μόνος ἐπὶ τῶν ἀρχομένων φλεγμονῶν,
<span class="lb" data-page="12.899" data-line="13" id="l12.899.13"></span>καί με πολλάκις οὕτως ἐπὶ τῶν τοιούτων φλεγμονῶν
<span class="lb" data-page="12.899" data-line="14" id="l12.899.14"></span>χρώμενον ἐθεάσασθε. διαρκέστερος δὲ ἰδίως ὁ μετὰ τοῦ
<span class="lb" data-page="12.899" data-line="15" id="l12.899.15"></span>μέλιτος σκευαζόμενος. ὠνόμασα δὲ αὐτὸν διαρκέστερον οὐ
<span class="lb" data-page="12.899" data-line="16" id="l12.899.16"></span>μόνον ὅτι ταχέως διαφθείρεται χωρὶς τῆς μετὰ τοῦ μέλιτος
<span class="lb" data-page="12.899" data-line="17" id="l12.899.17"></span>ἑψήσεως ἀποτεθεὶς, ὡς μηκέτι ἔχειν ἡμᾶς αὐτῷ χρῆσθαι
<span class="lb" data-page="12.899" data-line="18" id="l12.899.18"></span>κατὰ τὸν ἐφεξῆς χρόνον, ἀλλὰ καὶ ὅτι χρησιμώτερός ἐστιν
<span class="pb" data-page="12.900" id="p12.900"></span>
<span class="lb" data-page="12.900" data-line="1" id="l12.900.1"></span>εἰς τοὺς ἑπομένους καιροὺς τῆς φλεγμονῆς ἄχρι τῆς παντελοῦς
<span class="lb" data-page="12.900" data-line="2" id="l12.900.2"></span>ἰάσεως. ὥσπερ γὰρ ἐν ἀρχῇ τῶν ἀπωθουμένων τὸ ἐπιῤῥέον
<span class="lb" data-page="12.900" data-line="3" id="l12.900.3"></span>ἐστὶ χρεία φαρμάκων, οὕτω μετὰ τὴν ἀρχὴν ἄχρι τοῦ
<span class="lb" data-page="12.900" data-line="4" id="l12.900.4"></span>τέλους μικτοῦ τινος ἐξ ἀμφοῖν, τοῦ τε ἀποκρουομένου καὶ
<span class="lb" data-page="12.900" data-line="5" id="l12.900.5"></span>τοῦ διαφοροῦντος. ἐπικρατεῖν δὲ χρὴ κατὰ μὲν τοὺς πρώτους
<span class="lb" data-page="12.900" data-line="6" id="l12.900.6"></span>χρόνους τὸ στῦφον, ἐπὶ δὲ τῆς τελευτῆς τὸ διαφοροῦν, ἐν
<span class="lb" data-page="12.900" data-line="7" id="l12.900.7"></span>δὲ τῷ μεταξὺ τὴν τούτων ἰσομοιρίαν ὑπάρχειν ἀμφοῖν. ὅταν
<span class="lb" data-page="12.900" data-line="8" id="l12.900.8"></span>δὲ οἷον σκιῤῥῶδές τι λείπηται τῆς φλεγμονῆς, οὐδ’ ὅλως χρὴ
<span class="lb" data-page="12.900" data-line="9" id="l12.900.9"></span>μεμίχθαι τῷ διαφοροῦντι τὸ στῦφον, ἐὰν κεκενωμένον εἴη
<span class="lb" data-page="12.900" data-line="10" id="l12.900.10"></span>τὸ σύμπαν σῶμα, οὐ μὴν οὐδὲ ἐν ἀρχῇ τῷ στύφοντι τὸ
<span class="lb" data-page="12.900" data-line="11" id="l12.900.11"></span>διαφοροῦν ἄμεινόν ἐστι μιγνύειν. ὁ δὲ τὸ διὰ τοῦ χυλοῦ
<span class="lb" data-page="12.900" data-line="12" id="l12.900.12"></span>τῶν συκαμίνων φάρμακον συνθεὶς ὀλίγον γε φαίνεται κρόκου
<span class="lb" data-page="12.900" data-line="13" id="l12.900.13"></span>τε καὶ σμύρνης αὐτῷ συμμίξας, κοινὴν μὲν ἐχόντων
<span class="lb" data-page="12.900" data-line="14" id="l12.900.14"></span>δύναμιν τὴν πεπτικὴν τῶν φλεγμονῶν, ἰδίαν δὲ ἑκατέρου·
<span class="lb" data-page="12.900" data-line="15" id="l12.900.15"></span>τοῦ μὲν κρόκου τὸ στῦφον, τῆς σμύρνης δὲ τὸ θερμαίνειν
<span class="lb" data-page="12.900" data-line="16" id="l12.900.16"></span>εἰς τοσοῦτον, ὡς διαφορεῖν ἱκανῶς. ἐξικνεῖται γάρ τοι μέχρι
<span class="lb" data-page="12.900" data-line="17" id="l12.900.17"></span>τοῦ βάθους τῶν σωμάτων ἡ σμύρνα μᾶλλον τοῦ κρόκου,
<span class="pb" data-page="12.901" id="p12.901"></span>
<span class="lb" data-page="12.901" data-line="1" id="l12.901.1"></span>λεπτομερῆ τὴν οὐσίαν ἔχουσα, καὶ ἐκ τούτου διττὴν ὠφέλειαν
<span class="lb" data-page="12.901" data-line="2" id="l12.901.2"></span>παρέχεται, συνεπαγομένη μέν πως ἅμα αὑτῇ καὶ τὰς
<span class="lb" data-page="12.901" data-line="3" id="l12.901.3"></span>τῶν μεμιγμένων δυνάμεις, ἐκθεραπεύουσα δὲ μέχρι τοῦ βάθους
<span class="lb" data-page="12.901" data-line="4" id="l12.901.4"></span>τὰ φλεγμαίνοντα. καὶ μέντοι καὶ συμπράττουσιν ἀλλήλοις
<span class="lb" data-page="12.901" data-line="5" id="l12.901.5"></span>ὅ τε κρόκος καὶ ἡ σμύρνη πρὸς τὴν εἰς τὸ βάθος
<span class="lb" data-page="12.901" data-line="6" id="l12.901.6"></span>δίοδον, ὁ μὲν οἷον ἐπωθῶν τὴν σμύρναν, ἡ δ’, ὡς ἂν εἴποι
<span class="lb" data-page="12.901" data-line="7" id="l12.901.7"></span>τις, ποδηγοῦσα τὸν κρόκον. ὥσπερ γὰρ ἧττον ἔχει λεπτομερῆ
<span class="lb" data-page="12.901" data-line="8" id="l12.901.8"></span>τὴν οὐσίαν ὁ κρόκος τῆς σμύρνης διὰ τὴν στύψιν, οὕτως ἡ
<span class="lb" data-page="12.901" data-line="9" id="l12.901.9"></span>σμύρνα λεπτομερεστέραν ἔχουσα, θᾶττον μὲν εἰς τὸ βάθος
<span class="lb" data-page="12.901" data-line="10" id="l12.901.10"></span>διαπέμπει τὴν ἑαυτῆς δύναμιν, θᾶττον δὲ παλινδρομεῖ πρὸς
<span class="lb" data-page="12.901" data-line="11" id="l12.901.11"></span>τὸ δέρμα, συναναφέρουσα τὰ λεπτυνθέντα τῶν ἐν τῷ βάθει.
<span class="lb" data-page="12.901" data-line="12" id="l12.901.12"></span>τοῦτο οὖν αὐτῆς τὸ τάχος τῆς ἐπανόδου κωλύουσιν
<span class="lb" data-page="12.901" data-line="13" id="l12.901.13"></span>αἱ τῶν στυφόντων μίξεις, οὐ γὰρ δὴ μόνος ὁ κρόκος. ἔστι
<span class="lb" data-page="12.901" data-line="14" id="l12.901.14"></span>γοῦν ἐν τῷ διὰ μόρων ὀνομαζομένῳ φαρμάκῳ στοματικῷ
<span class="lb" data-page="12.901" data-line="15" id="l12.901.15"></span>τῶν τε συκαμίνων ὁ χυλὸς, οὐκ ὀλίγην στύφουσαν ἔχων
<span class="lb" data-page="12.901" data-line="16" id="l12.901.16"></span>ποιότητά τε καὶ δύναμιν, ἕτερά τε τῶν ἐπιμιγνυμένων, ὅταν
<span class="lb" data-page="12.901" data-line="17" id="l12.901.17"></span>ἰσχυρόν τις τὸ φάρμακον γενέσθαι βουληθῇ· ταῦτ’ οὖν τὰ
<span class="pb" data-page="12.902" id="p12.902"></span>
<span class="lb" data-page="12.902" data-line="1" id="l12.902.1"></span>στύφοντα ποδηγεῖται μὲν ὑπὸ τῆς σμύρνης, συνεπωθεῖ δ’
<span class="lb" data-page="12.902" data-line="2" id="l12.902.2"></span>ἐκείνην αὐτὰ καὶ οὕτως ἀλλήλοις συμπράττει πρὸς τὸ μέχρι
<span class="lb" data-page="12.902" data-line="3" id="l12.902.3"></span>πλείονος ἐξικνεῖσθαι τὴν δύναμιν αὐτῶν. ἐθεάσασθε δέ με
<span class="lb" data-page="12.902" data-line="4" id="l12.902.4"></span>πολλάκις τῷ διὰ μόρων φαρμάκῳ κατ’ ἀρχὰς μὲν μιγνύντα
<span class="lb" data-page="12.902" data-line="5" id="l12.902.5"></span>ῥοῦ χυλὸν ἢ ὄμφακος, ὃ καλοῦσιν ἰδίως ὀμφάκιον. εἰ δὲ μὴ
<span class="lb" data-page="12.902" data-line="6" id="l12.902.6"></span>παρείη ταῦτα, ῥόδων ἄνθος ἢ αὐτὰ τὰ ῥόδα ξηρὰ βαλαύστιόν
<span class="lb" data-page="12.902" data-line="7" id="l12.902.7"></span>τε καὶ κυτίνους καὶ σίδια ξηρὰ καὶ κηκίδα τὴν ὀμφακῖτιν
<span class="lb" data-page="12.902" data-line="8" id="l12.902.8"></span>ὀνομαζομένην, ἔτι τε τὸν τῆς πίτυος φλοιὸν καὶ τὸν
<span class="lb" data-page="12.902" data-line="9" id="l12.902.9"></span>τοῦ λιβανωτοῦ καὶ τὸν τῆς ὑποκυστίδος τε καὶ σχίνου χυλὸν
<span class="lb" data-page="12.902" data-line="10" id="l12.902.10"></span>καὶ συνελόντι φάναι τὰ στύφοντα πάντα χωρὶς τὴν
<span class="lb" data-page="12.902" data-line="11" id="l12.902.11"></span>φθαρτικὴν δύναμιν ἐχόντων, ἣν ὀνομάζουσι δηλητήριον, εἶδός
<span class="lb" data-page="12.902" data-line="12" id="l12.902.12"></span>τι τῶν θανασίμων οὖσαν. ἐμάθετε γὰρ ὡς οὐ πᾶν τὸ θανάσιμον
<span class="lb" data-page="12.902" data-line="13" id="l12.902.13"></span>εὐθύς ἐστι καὶ <span class="milestone ed2page" data-n="13.490" data-unit="ed2page" id="ed2page.13.490"></span>δηλητήριον. ὥσπερ δὲ ἐν ἀρχῇ
<span class="lb" data-page="12.902" data-line="14" id="l12.902.14"></span>τῆς φλεγμονῆς ἡ τῶν τοιούτων μίξις ἰσχυρότερον ἐργάζεται
<span class="lb" data-page="12.902" data-line="15" id="l12.902.15"></span>τὸ στοματικὸν φάρμακον, οὕτως ὅταν στῇ τὸ ἐπιῤῥέον, οὐδενὸς
<span class="lb" data-page="12.902" data-line="16" id="l12.902.16"></span>τῶν τοιούτων ἐστὶ χρεία μόνον. ἀρκεῖ γὰρ τηνικαῦτα
<span class="lb" data-page="12.902" data-line="17" id="l12.902.17"></span>τὸ τοῦ κρόκου τε καὶ τῆς σμύρνης προσειληφὸς εἰς τὸ πέψαι
<span class="pb" data-page="12.903" id="p12.903"></span>
<span class="lb" data-page="12.903" data-line="1" id="l12.903.1"></span>τὴν φλεγμονὴν, ὡς ὁπόταν γε πεφθῇ, μίγνυμεν ἤδη τι καὶ
<span class="lb" data-page="12.903" data-line="2" id="l12.903.2"></span>τῶν διαφορούντων, ὡς ἐθεάσασθε πολλάκις ἐμβάλλοντά με
<span class="lb" data-page="12.903" data-line="3" id="l12.903.3"></span>τὸν ἀφρὸν τοῦ νίτρου καί ποτε καὶ αὐτὸ τὸ νίτρον, ὅσον
<span class="lb" data-page="12.903" data-line="4" id="l12.903.4"></span>ἐστὶ λεπτομερὲς, ὀνομαζόμενον ὑπὸ πάντων ἤδη βερενίκιον,
<span class="lb" data-page="12.903" data-line="5" id="l12.903.5"></span>ἔτι τε πρὸς τοῦτο καὶ θεῖον ὃ καλοῦσιν ἄπυρον, ἐνίοτε δὲ
<span class="lb" data-page="12.903" data-line="6" id="l12.903.6"></span>σίρον. ἐναφεψημένου αὐτῷ ποτὲ μὲν ὀριγάνου, ποτὲ δὲ
<span class="lb" data-page="12.903" data-line="7" id="l12.903.7"></span>ὑσσώπου, ποτὲ δὲ ἄλλου τινὸς τῶν ὁμοίων, οἷον γλήχωνος,
<span class="lb" data-page="12.903" data-line="8" id="l12.903.8"></span>θύμβρας, θύμου, καλαμίνθης ἡμέρου τε καὶ ἀγρίας. οὕτω
<span class="lb" data-page="12.903" data-line="9" id="l12.903.9"></span>μὲν ἄν τις αὐτῷ τῷ διὰ μόρων φαρμάκῳ καλῶς χρῷτο, τῷ
<span class="lb" data-page="12.903" data-line="10" id="l12.903.10"></span>ποσῷ τῶν καθόλου σκοπῶν, ἐξαλλάττων αὐτοῦ τὴν χρῆσιν.
<span class="lb" data-page="12.903" data-line="11" id="l12.903.11"></span>ἄχρι μὲν ἐπιῤῥεῖ τι, τοῦτο ἀποκρούεσθαι προσήκει. στάντος
<span class="lb" data-page="12.903" data-line="12" id="l12.903.12"></span>δὲ αὐτοῦ τὰ πέπτοντα προσφέρειν, εἶτα ἑξῆς τὰ διαφοροῦντα.
<span class="lb" data-page="12.903" data-line="13" id="l12.903.13"></span>δῆλον γὰρ ὅτι ταύτῃ χρώμενος τῇ μεθόδῳ καὶ
<span class="lb" data-page="12.903" data-line="14" id="l12.903.14"></span>ἐπιγινώσκων τῶν ἁπλῶν φαρμάκων τὴν δύναμιν οὐδέ ποτε
<span class="lb" data-page="12.903" data-line="15" id="l12.903.15"></span>ἀπορήσει βοηθημάτων, ἐάν τε κυνηγετῇ κατ’ ὄρος, ἐάν τε
<span class="lb" data-page="12.903" data-line="16" id="l12.903.16"></span>καταπράττηταί τι τῶν κατ’ ἀγρὸν ἔργων, ἐάν τε ἐν ὁδοιπορίᾳ
<span class="lb" data-page="12.903" data-line="17" id="l12.903.17"></span>ποτὲ τῶν παρεσκευασμένων ἀπορῇ φαρμάκων, ὡς Ἐρασίστρατος
<span class="lb" data-page="12.903" data-line="18" id="l12.903.18"></span>ἔγραψεν, ἐθεράπευσεν ἑαυτὸν ἐπὶ τὸν τοῦ βάτου ﻿
<span class="pb" data-page="12.904" id="p12.904"></span>
<span class="lb" data-page="12.904" data-line="1" id="l12.904.1"></span>χυλὸν ἐλθὼν οὐ παρόντος ἐν ἐκείνῳ τῶ χωρίῳ τοῦ Ἀνδρωνείου.
<span class="lb" data-page="12.904" data-line="2" id="l12.904.2"></span>γινώσκων γὰρ ὅτι καὶ αὐτὸ τὸ Ἀνδρώνειον ἐν
<span class="lb" data-page="12.904" data-line="3" id="l12.904.3"></span>τῷ στύφειν ἔχει τὸ κῦρος τῆς θεραπείας, ἐζήτησεν ὕλην στύφουσαν,
<span class="lb" data-page="12.904" data-line="4" id="l12.904.4"></span>οὐχ ὡς οἱ περὶ Σεραπίωνα καὶ Μηνόδοτόν φασιν,
<span class="lb" data-page="12.904" data-line="5" id="l12.904.5"></span>ἐμπειρικῇ χρησάμενος ὁμοίου μεταβάσει. κατὰ ταύτην γὰρ
<span class="lb" data-page="12.904" data-line="6" id="l12.904.6"></span>ὑμῖν ἔνδειξα πλείστην μὲν ἀνομοιότητα τοῦ χυλοῦ τοῦ βάτου
<span class="lb" data-page="12.904" data-line="7" id="l12.904.7"></span>πρὸς τὸν Ἀνδρώνειον τροχίσκον ὑπάρχουσαν, ὀλιγίστην
<span class="lb" data-page="12.904" data-line="8" id="l12.904.8"></span>δὲ ὁμοιότητα, καθ’ ἓν μόνον τὸ στύφειν. ἀλλ’ ὅ γε τὴν γενικὴν
<span class="lb" data-page="12.904" data-line="9" id="l12.904.9"></span>δύναμιν, ἣν καθόλου καλοῦσιν, ἐπιστάμενος, ἐν ᾗπερ
<span class="lb" data-page="12.904" data-line="10" id="l12.904.10"></span>ἂν ὕλῃ ταύτην εὑρίσκῃ, θαῤῥῶν ἐκείνῃ χρῆται. πάμπολυ δὲ
<span class="lb" data-page="12.904" data-line="11" id="l12.904.11"></span>πλῆθος ὑλῶν τοιούτων, αἷς ἁπάσαις ἔνεστι χρήσασθαι μόνας
<span class="lb" data-page="12.904" data-line="12" id="l12.904.12"></span>φεύγοντα τὰς ἄγαν ἀηδῆ τινα δύναμιν ἐχούσας φθαρτικήν.
<span class="lb" data-page="12.904" data-line="13" id="l12.904.13"></span>οὕτως οὖν κᾀγὼ τὸ διὰ τοῦ χυλοῦ τῶν χλωρῶν
<span class="lb" data-page="12.904" data-line="14" id="l12.904.14"></span>καρύων ἐσκεύασα φάρμακον, οὔτε ἰδών τινα τῶν διδασκάλων
<span class="lb" data-page="12.904" data-line="15" id="l12.904.15"></span>οὔτε γεγραμμένον εὑρὼν, οὗ τῆς δυνάμεως πεπείραμαι
<span class="lb" data-page="12.904" data-line="16" id="l12.904.16"></span>πολλῷ τῆς τῶν ἄλλων στοματικῶν δυνάμεως ὑπερεχούσης.
<span class="lb" data-page="12.904" data-line="17" id="l12.904.17"></span>ἄλλα δὲ λέγω τό τε διὰ τῶν μόρων καὶ τὸ διὰ τῶν βατίνων,
<span class="lb" data-page="12.904" data-line="18" id="l12.904.18"></span>οὕτω γὰρ ὀνομάσουσι τὸν καρπὸν τοῦ βάτου, καὶ τρίτου
<span class="pb" data-page="12.905" id="p12.905"></span>
<span class="lb" data-page="12.905" data-line="1" id="l12.905.1"></span>τοῦ διὰ γλεύκους καὶ τετάρτου τοῦ διὰ τῶν ῥοιῶν χυλοῦ
<span class="lb" data-page="12.905" data-line="2" id="l12.905.2"></span>καὶ πέμπτου διὰ τῶν στυφόντων μήλων, ὧν κάλλιστ’
<span class="lb" data-page="12.905" data-line="3" id="l12.905.3"></span>ἐστὶ τὰ κυδώνια καὶ τὰ στρουθία καλούμενα, καὶ μετὰ ταῦτα
<span class="lb" data-page="12.905" data-line="4" id="l12.905.4"></span>πρὸς τὴν προκειμένην χρείαν τὰ κεστιανὰ παρὰ Ῥωμαίοις
<span class="lb" data-page="12.905" data-line="5" id="l12.905.5"></span>ὀνομαζόμενα. σύνθετα δὲ ἐκ πολλῶν τοιούτων ἐστὶ τὰ διὰ
<span class="lb" data-page="12.905" data-line="6" id="l12.905.6"></span>τῶν ὀπωρῶν σκευαζόμενα.
</p>
          </article>

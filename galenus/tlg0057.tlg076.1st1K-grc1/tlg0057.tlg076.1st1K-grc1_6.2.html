<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:6.2">
<span class="pb page1" data-page="12.905" id="p12.905"></span>
<span class="milestone ed1page page1" data-n="2.238" data-unit="ed1page" id="ed1page.2.238"></span>
<span class="milestone ed2page page1" data-n="13.490" data-unit="ed2page" id="ed2page.13.490"></span>
            <section id="urn:cts:greekLit:tlg0057.tlg076.1st1K-grc1:6.2.1" class="textpart section">
              <p>
<span class="lb" data-page="12.905" data-line="7" id="l12.905.7"></span><label class="head">Περὶ τοῦ διὰ καρύων στοματικοῦ.</label> Ἐγὼ δ’
<span class="lb" data-page="12.905" data-line="8" id="l12.905.8"></span>ὅτε πρῶτον ἐκ τῆς Ἀλεξανδρείας ἐπανῆλθον εἰς τὴν πατρίδα
<span class="lb" data-page="12.905" data-line="9" id="l12.905.9"></span>πορευθεὶς εἰς ἀγρὸν, εὗρόν τινα τῶν κηπουρῶν ὑπό τε σταφυλῆς
<span class="lb" data-page="12.905" data-line="10" id="l12.905.10"></span>καὶ παρισθμίων καὶ ἀντιάδων πνιγόμενον. ἐχρῆτο δὲ
<span class="lb" data-page="12.905" data-line="11" id="l12.905.11"></span>διακλύσματι μελικράτῳ, ῥόδων ἐνεψημένων ἐν αὐτῷ. θεασάμενος
<span class="lb" data-page="12.905" data-line="12" id="l12.905.12"></span>οὖν ἀκμάζοντα τὸν καρπὸν τῶν καρύων, ἐκέλευσα περιελόντας
<span class="lb" data-page="12.905" data-line="13" id="l12.905.13"></span>αὐτῶν τὸ ἔξωθεν λέπος, ᾧ καὶ <span class="milestone ed2page" data-n="13.491" data-unit="ed2page" id="ed2page.13.491"></span>τοὺς βαφέας
<span class="lb" data-page="12.905" data-line="14" id="l12.905.14"></span>ἑωράκειν χρωμένους, αὐτίκα κόψαντας ἐν ὅλμῳ δι’
<span class="lb" data-page="12.905" data-line="15" id="l12.905.15"></span>ὀθονίου τὸν χυλὸν διηθῆσαι, μὴ γινώσκων ὅπως ἔχοι πάχους
<span class="lb" data-page="12.905" data-line="16" id="l12.905.16"></span>ἢ λεπτότητος. εὑρεθέντος δὲ ὑδατώδους αὐτοῦ καὶ
<span class="lb" data-page="12.905" data-line="17" id="l12.905.17"></span>λεπτοῦ κατὰ τὴν σύστασιν, ἀνακογχυλίζεσθαι προστάξας
<span class="lb" data-page="12.905" data-line="18" id="l12.905.18"></span>αὐτῷ τὸν κηπουρὸν, ἐπειδὴ πάνυ λεπτὸς ἐφαίνετο, προαφεψήσας
<span class="pb" data-page="12.906" id="p12.906"></span>
<span class="lb" data-page="12.906" data-line="1" id="l12.906.1"></span>ἔμιξα μέλι σύμμετρον, ὡς ἐπὶ <span class="milestone ed1page" data-n="2.239" data-unit="ed1page" id="ed1page.2.239"></span>τοῦ διὰ μόρων
<span class="lb" data-page="12.906" data-line="2" id="l12.906.2"></span>ἠπιστάμην μιγνύμενον, ἑψήσας τε μέχρι συστάσεως μελιτώδους,
<span class="lb" data-page="12.906" data-line="3" id="l12.906.3"></span>κατέλιπον χρῆσθαι τῷ κηπουρῷ. θεασάμενος δὲ ταχίστην
<span class="lb" data-page="12.906" data-line="4" id="l12.906.4"></span>τὴν ὠφέλειαν ἀκολουθοῦσαν αὐτῷ, βέλτιον ἡγησάμην
<span class="lb" data-page="12.906" data-line="5" id="l12.906.5"></span>ἐπὶ πολλῶν πειραθῆναι, κᾀκ τούτου βάσανον ἱκανὴν λαβὼν
<span class="lb" data-page="12.906" data-line="6" id="l12.906.6"></span>τῆς δυνάμεως τοῦ φαρμάκου, διὰ παντὸς χρῶμαι, καθάπερ
<span class="lb" data-page="12.906" data-line="7" id="l12.906.7"></span>ἴστε. θαυμάζειν οὖν ἐπῆλθέ μοι τῶν ἔμπροσθεν ἰατρῶν, οὐδενὸς
<span class="lb" data-page="12.906" data-line="8" id="l12.906.8"></span>αὐτῶν ἐπινοήσαντος, εὐπορίστῳ τε καὶ γενναίῳ τῷ χυλῷ
<span class="lb" data-page="12.906" data-line="9" id="l12.906.9"></span>τούτῳ χρῆσθαι, καὶ ταῦτα μέντοι θεωμένων, ὅπως αἱ χεῖρες
<span class="lb" data-page="12.906" data-line="10" id="l12.906.10"></span>βάπτονται τῶν λεπιζόντων τὰ κάρυα τὰ χλωρά. φαίνεται
<span class="lb" data-page="12.906" data-line="11" id="l12.906.11"></span>γὰρ ἐκ τούτων ὁποῖός τις αὐτῶν ὁ χυλὸς καὶ δυσέκλυτος
<span class="lb" data-page="12.906" data-line="12" id="l12.906.12"></span>ὑπάρχει ἡ στύψις, ὥστε μηδὲ διὰ τῶν γενναιοτάτων ἐκπλύνεσθαι
<span class="lb" data-page="12.906" data-line="13" id="l12.906.13"></span>ῥυμμάτων. ἔτι δὲ μᾶλλον ἐθαύμασα τῶν ἰατρῶν εἰ
<span class="lb" data-page="12.906" data-line="14" id="l12.906.14"></span>καὶ τοὺς βαφέας ὁρῶντες, ὡς τοιούτοις χρωμένους τοῖς λέμμασι
<span class="lb" data-page="12.906" data-line="15" id="l12.906.15"></span>τῶν καρύων, οὐκ ἐνόησαν ἰσχυρὰν εἶναι τὴν δύναμιν
<span class="lb" data-page="12.906" data-line="16" id="l12.906.16"></span>αὐτῶν. εἰ μὴ γὰρ ἐγκατέβαινε τῷ βάθει τῶν χειρῶν ἢ δι’
<span class="lb" data-page="12.906" data-line="17" id="l12.906.17"></span>ὅλης διεδύετο τῆς οὐσίας τῶν ἐρίων, οὐκ ἂν ἦν δυσέκπλυτος.
<span class="pb" data-page="12.907" id="p12.907"></span>
<span class="lb" data-page="12.907" data-line="1" id="l12.907.1"></span>ἐγκαταβαίνουσα δὲ δηλοῖ λεπτομερῆ τὴν οὐσίαν εἶναι
<span class="lb" data-page="12.907" data-line="2" id="l12.907.2"></span>τοῦ χυλοῦ, μάλιστα δὲ ὠφελεῖν εὔλογόν ἐστι τὴν στύψιν, ὅταν
<span class="lb" data-page="12.907" data-line="3" id="l12.907.3"></span>ἐν οὐσίᾳ τοιαύτῃ περιέχηται. τὰ γάρ τοι παχυμερῆ τῶν στυφόντων
<span class="lb" data-page="12.907" data-line="4" id="l12.907.4"></span>συνάγοντα τῇ στύψει καὶ πυκνοῦντα τὴν ἐπιφάνειαν
<span class="lb" data-page="12.907" data-line="5" id="l12.907.5"></span>αὐτῶν σωμάτων οἷς ὁμιλεῖ, μέχρι τοῦ βάθους τῶν σωμάτων
<span class="lb" data-page="12.907" data-line="6" id="l12.907.6"></span>ὁδοιπορεῖν ἑαυτὰ κωλύει. οἷς γὰρ καὶ ἄλλως διὰ τὸ
<span class="lb" data-page="12.907" data-line="7" id="l12.907.7"></span>παχυμερὲς τῆς οὐσίας ἀδύνατον ἦν ἐξικνεῖσθαι πρὸς τὸ βάθος,
<span class="lb" data-page="12.907" data-line="8" id="l12.907.8"></span>τούτοις ἔτι ἀδυνατώτερον πυκνωθέντος τοῦ σώματος
<span class="lb" data-page="12.907" data-line="9" id="l12.907.9"></span>ὅλον ὠφελῆσαι τὸ φλεγμαῖνον. ἄριστον οὖν εἶναι τὸν χυλὸν
<span class="lb" data-page="12.907" data-line="10" id="l12.907.10"></span>τῶν καρύων πεισθεὶς, ἑψηθέντος τε μετὰ τοῦ μέλιτος αὐτοῦ
<span class="lb" data-page="12.907" data-line="11" id="l12.907.11"></span>γευσάμενος, οὐδὲν ἀηδὲς ἔχοντος εἰς τέτταρας μοίρας ἀεὶ
<span class="lb" data-page="12.907" data-line="12" id="l12.907.12"></span>διαιρῶν, ἐμβάλλω μὲν αὐτίκα τῇ μιᾷ τῶν στυφόντων τι, τῇ
<span class="lb" data-page="12.907" data-line="13" id="l12.907.13"></span>δευτέρᾳ δὲ σμύρνης καὶ κρόκου καὶ τῇ τρίτῃ θείου ἀπύρου
<span class="lb" data-page="12.907" data-line="14" id="l12.907.14"></span>καὶ νίτρου. τὴν τετάρτην δὲ φυλάττω μόνην εἰλικρινῆ,
<span class="lb" data-page="12.907" data-line="15" id="l12.907.15"></span>παιδίοις τε χρήσιμον ἐσομένην διὰ τὴν γλυκύτητα καὶ τοῖς
<span class="lb" data-page="12.907" data-line="16" id="l12.907.16"></span>ἐκλύτοις τὴν γνώμην ἀνδράσι καὶ γυναιξίν. ἐγὼ μὲν οὖν
<span class="lb" data-page="12.907" data-line="17" id="l12.907.17"></span>ὑπὸ τοῦ λόγου ποδηγηθεὶς εὗρον ὥσπερ τὴν τῶν νευροτρώτων
<span class="lb" data-page="12.907" data-line="18" id="l12.907.18"></span>ἀγωγὴν, οὕτω καὶ τοῦτο τὸ φάρμακον ἁπάντων ἄμεινον.
<span class="pb" data-page="12.908" id="p12.908"></span>
<span class="lb" data-page="12.908" data-line="1" id="l12.908.1"></span>ἔστι μὲν γὰρ καὶ τὸ διὰ τῶν βατίνων ἰσχυρότερον τοῦ
<span class="lb" data-page="12.908" data-line="2" id="l12.908.2"></span>διὰ τῶν μόρων, ὥσπερ γε τοῦτο τοῦ διὰ τοῦ γλεύκους.
<span class="lb" data-page="12.908" data-line="3" id="l12.908.3"></span>ἁπάντων δὲ τούτων βέλτιόν ἐστι τὸ διὰ τοῦ χυλοῦ τῶν
<span class="lb" data-page="12.908" data-line="4" id="l12.908.4"></span>καρύων. ἐπὶ μὲν ἀρχομένων τῶν φλεγμονῶν ἅμα τοῖς στύφουσιν
<span class="lb" data-page="12.908" data-line="5" id="l12.908.5"></span>ἰσχυρῶς σκευασθὲν, ἐπὶ δὲ τῶν ἀκμαζουσῶν, εἰ΄ κρόκου
<span class="lb" data-page="12.908" data-line="6" id="l12.908.6"></span>τι καὶ σμύρνης προσλάβοι, καὶ μέντοι καὶ μόνον ἐνίοτε
<span class="lb" data-page="12.908" data-line="7" id="l12.908.7"></span>δύναται τὰς μετρίας φλεγμονὰς ἰᾶσθαι. ἡνίκα δὲ διαφορεῖσθαι
<span class="lb" data-page="12.908" data-line="8" id="l12.908.8"></span>χρὴ τὸ σφηνωθὲν τοῦ τὴν φλεγμονὴν ἐργασαμένου
<span class="lb" data-page="12.908" data-line="9" id="l12.908.9"></span>χυμοῦ, μετὰ τῆς τῶν δριμέων μίξεως χρήσιμον ὑπάρχει. ἀλλ’
<span class="lb" data-page="12.908" data-line="10" id="l12.908.10"></span>ἴσως ἐρεῖ τίς μοι τῶν πενήτων ἰατρῶν, ἀγαπᾷν αὐτὸ εἰ πυξίδα
<span class="lb" data-page="12.908" data-line="11" id="l12.908.11"></span>μίαν ἔχοι πληρῶσαι τοῦ φαρμάκου σκευάσας ἅπαξ, ἐμὲ
<span class="lb" data-page="12.908" data-line="12" id="l12.908.12"></span>δὲ κελεύειν ἢ ἐξ ἀρχῆς εὐθέως τέτταρας αὐτοῦ ποιῆσαι συνθέσεις
<span class="lb" data-page="12.908" data-line="13" id="l12.908.13"></span><span class="milestone ed2page" data-n="13.492" data-unit="ed2page" id="ed2page.13.492"></span>ἢ μίαν ἀποθέμενον ἐκ μέλιτός τε καὶ χυλοῦ
<span class="lb" data-page="12.908" data-line="14" id="l12.908.14"></span>συγκειμένην ἐπὶ τῆς χρείας αὐτῇ μιγνύειν, ἄχρι μὲν ἐπιῤῥεῖ
<span class="lb" data-page="12.908" data-line="15" id="l12.908.15"></span>τι τοῖς φλεγμαίνουσι τὰ στύφοντα σφοδρῶς, ἐπειδὰν δὲ παύσηται,
<span class="lb" data-page="12.908" data-line="16" id="l12.908.16"></span>τὰ πέπτοντα, κενώσεως δὲ χρῃζόντων τῶν ἐπιῤῥυέντων
<span class="lb" data-page="12.908" data-line="17" id="l12.908.17"></span>τὰ διαφοροῦντα· δύσεργον δ’ εἶναι τοῦτο καὶ χαλεπὸν ﻿
<span class="pb" data-page="12.909" id="p12.909"></span>
<span class="lb" data-page="12.909" data-line="1" id="l12.909.1"></span>οἷς οὐκ ἔστιν οἴκοι παρασκευὴ τῶν ἁπλῶν ἁπάντων φαρμάκων·
<span class="lb" data-page="12.909" data-line="2" id="l12.909.2"></span>ἀλλ’ οὐδ’ εἰς ὁδοιπορίας ἐπιτήδειόν με παρασκευὴν
<span class="lb" data-page="12.909" data-line="3" id="l12.909.3"></span>ὑφηγεῖσθαι, καθ’ ἃς οὐχ οἷόν τε τέτταρας ἑκάστου φαρμάκου
<span class="lb" data-page="12.909" data-line="4" id="l12.909.4"></span>διαφορὰς ἐπιφέρεσθαι. διὰ τοῦτο οὖν καὶ ἐπενοήθη κᾀμοὶ
<span class="lb" data-page="12.909" data-line="5" id="l12.909.5"></span>καὶ τοῖς πρὸ ἐμοῦ τὰ μέσα ταῖς δυνάμεσιν φάρμακα,
<span class="lb" data-page="12.909" data-line="6" id="l12.909.6"></span>πρός τε τὰς ὁδοιπορίας ἐπιτήδεια γεννησόμενα καὶ τοῖς πένησιν
<span class="lb" data-page="12.909" data-line="7" id="l12.909.7"></span>ἰατροῖς χρήσιμα. τίνα μὲν οὖν ἐστι ταῦτα μικρὸν ὕστερον
<span class="lb" data-page="12.909" data-line="8" id="l12.909.8"></span>ἐρῶ, νυνὶ δὲ ἀπαντῆσαι τῷ λόγῳ τῶν πενήτων ἰατρῶν
<span class="lb" data-page="12.909" data-line="9" id="l12.909.9"></span>βούλομαι. καθάπερ γὰρ αὐτοὶ τὴν πενιχρὰν παρασκευὴν
<span class="lb" data-page="12.909" data-line="10" id="l12.909.10"></span>ἐπαινοῦσιν, οὕτω χρὴ καὶ τοῖς πλουσίοις ἐπιτρέπειν αὐτοῖς
<span class="lb" data-page="12.909" data-line="11" id="l12.909.11"></span>ἀξίαν πλούτου παρασκευὴν φαρμάκων κεκτῆσθαι. γινώσκω
<span class="lb" data-page="12.909" data-line="12" id="l12.909.12"></span>γὰρ ἤδη που καὶ αὐτὸς οὐ μόνον ἰατροὺς πένητας ὄντας
<span class="lb" data-page="12.909" data-line="13" id="l12.909.13"></span>πολλοὺς, ἀλλὰ καὶ τοὺς ὑπ’ αὐτῶν θεραπευομένους, οἷς ἀγαπητόν
<span class="lb" data-page="12.909" data-line="14" id="l12.909.14"></span>ἐστιν, ἐπειδὰν νοσῶσιν, χόνδρον ἅμα μελικράτῳ προσενέγκασθαι
<span class="lb" data-page="12.909" data-line="15" id="l12.909.15"></span>καὶ καθαρὸν ἄρτον ἔχειν ἤ τι τῶν εἰς κατάπλασμα
<span class="lb" data-page="12.909" data-line="16" id="l12.909.16"></span>χρησίμων ἀλεύρων. ἀλλὰ τὸν γεγραφότα θεραπευτικὴν
<span class="lb" data-page="12.909" data-line="17" id="l12.909.17"></span>πραγματείαν εὔλογόν ἐστιν ἁπάσης τῆς ὕλης μνημονεύειν,
<span class="pb" data-page="12.910" id="p12.910"></span>
<span class="lb" data-page="12.910" data-line="1" id="l12.910.1"></span>ὅπως τοῖς τε εὐποροῦσιν αὐτοῖς ὑπάρχῃ τεχνικῶς
<span class="lb" data-page="12.910" data-line="2" id="l12.910.2"></span>χρῆσθαι τοῖς τε πένησιν ἐκείνοις μόνοις, ὧν ἂν ἑκάστοτε
<span class="lb" data-page="12.910" data-line="3" id="l12.910.3"></span>τύχωσιν εὐποροῦντες.
</p>
            </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:6.3">
<span class="pb page1" data-page="12.910" id="p12.910"></span>
<span class="milestone ed1page page1" data-n="2.239" data-unit="ed1page" id="ed1page.2.239"></span>
<span class="milestone ed2page page1" data-n="13.492" data-unit="ed2page" id="ed2page.13.492"></span>
            <section id="urn:cts:greekLit:tlg0057.tlg076.1st1K-grc1:6.3.1" class="textpart section">
              <p>
<span class="lb" data-page="12.910" data-line="4" id="l12.910.4"></span><label class="head">Περὶ τῆς τῶν μέσων συνθέσεως φαρμάκων.</label>
<span class="lb" data-page="12.910" data-line="5" id="l12.910.5"></span>Εἴπωμεν οὖν ἤδη τι περὶ τῆς τῶν μέσων φαρμάκων συνθέσεως,
<span class="lb" data-page="12.910" data-line="6" id="l12.910.6"></span>ἀπὸ τοῦ διὰ τῶν μόρων ἀρξάμενοι. κοινὸν δὲ αὐτοῖς
<span class="lb" data-page="12.910" data-line="7" id="l12.910.7"></span>ἐστι πρὸς τὰ μέσα τὴν συμμετρίαν ὁρίσαι τοῦ μέλιτος πρὸς
<span class="lb" data-page="12.910" data-line="8" id="l12.910.8"></span>τὸν χυλὸν, εὑρίσκεται δὲ αὕτη διὰ τῆς πείρας. ἀναμίξας γὰρ
<span class="lb" data-page="12.910" data-line="9" id="l12.910.9"></span>τῷ μέλιτι τὸν μιγνύμενον χυλὸν καὶ γευσάμενος, εἰ μέν σοι
<span class="lb" data-page="12.910" data-line="10" id="l12.910.10"></span>φαίνοιτο συμμέτρως ἔχειν, ὁμοίως αὖθις αὐτὰ μίξεις, εἰ δὲ
<span class="lb" data-page="12.910" data-line="11" id="l12.910.11"></span>ἐλλείπειν τι δοκοίη, προσθήσεις. οἷον εὐθέως ἐπὶ τοῦ τῶν
<span class="lb" data-page="12.910" data-line="12" id="l12.910.12"></span>συκαμίνων χυλοῦ τὸ πέμπτον εἰ μιχθείη μέλιτος, εἴη ἂν μέση
<span class="lb" data-page="12.910" data-line="13" id="l12.910.13"></span>κρᾶσις, ὡς ἑψηθέντος τοῦ φαρμάκου τοῖς πλείστοις μὲν ἀρέσκειν
<span class="lb" data-page="12.910" data-line="14" id="l12.910.14"></span>πάνυ τὴν μίξιν, ὀλίγους δὲ μέμψασθαι, τοὺς μὲν ὡς
<span class="lb" data-page="12.910" data-line="15" id="l12.910.15"></span>γλυκύτερον εἴη, τοὺς δὲ ὡς αὐστηρότερον. ὡς γὰρ καὶ τὸ
<span class="lb" data-page="12.910" data-line="16" id="l12.910.16"></span>μελίκρατον ἔνιοι μὲν ὑδαρέστερον, ἔνιοι δὲ γλυκύτερον ἡδέως
<span class="lb" data-page="12.910" data-line="17" id="l12.910.17"></span>πίνουσιν, οὕτω καὶ τοῖς φαρμάκοις ἑκάτεροι χαίρουσι κατὰ
<span class="pb" data-page="12.911" id="p12.911"></span>
<span class="lb" data-page="12.911" data-line="1" id="l12.911.1"></span>τὴν οἰκείαν φύσιν. ὅταν γοῦν τις αὑτῷ φάρμακον ἀξιώσῃ
<span class="lb" data-page="12.911" data-line="2" id="l12.911.2"></span>σκευασθῆναι, πάντως δεῖ που τεθεᾶσθαι τῷ μὲν γλυκυτέροις
<span class="lb" data-page="12.911" data-line="3" id="l12.911.3"></span>ἡδομένῳ πλέον τοῦ μέλιτος ἐμβάλλοντα, τῷ δὲ τοῖς ἐναντίοις
<span class="lb" data-page="12.911" data-line="4" id="l12.911.4"></span>ἧττον. ἐπὶ μὲν οὖν τῶν καταπινομένων φαρμάκων
<span class="lb" data-page="12.911" data-line="5" id="l12.911.5"></span>στοχάζεσθαι χρὴ μάλιστα τῆς τῶν προσφερομένων αὐτὰ φύσεως.
<span class="lb" data-page="12.911" data-line="6" id="l12.911.6"></span>τὸ γὰρ ἀηδῶς ληφθὲν ἀνατρέπει τὸν στόμαχον. ἐπὶ
<span class="lb" data-page="12.911" data-line="7" id="l12.911.7"></span>δὲ τῶν στοματικῶν ἐγχωρεῖ καταφρονῆσαί ποτε τῆς τοιαύτης
<span class="lb" data-page="12.911" data-line="8" id="l12.911.8"></span>ἀκριβείας. ἡ τοίνυν μέση κρᾶσις, ὥσπερ ἔφην, τοῦ χυλοῦ
<span class="lb" data-page="12.911" data-line="9" id="l12.911.9"></span>πρὸς τὸ μέλι πενταπλάσιον ἐχέτω τὸν χυλὸν τῷ πλήθει.
<span class="lb" data-page="12.911" data-line="10" id="l12.911.10"></span>ἄκους δέ μου προσέχων τὸν νοῦν ἀκριβῶς οἷς χρῶμαι ῥήμασιν
<span class="lb" data-page="12.911" data-line="11" id="l12.911.11"></span>ἐν τῇ πρὸς ἄλληλα συμμετρίᾳ τῶν μιγνυμένων φαρμάκων.
<span class="lb" data-page="12.911" data-line="12" id="l12.911.12"></span>ἄρτι <span class="milestone ed2page" data-n="13.493" data-unit="ed2page" id="ed2page.13.493"></span>μὲν γὰρ ἐκέλευσα πενταπλάσιον εἶναι τῷ
<span class="lb" data-page="12.911" data-line="13" id="l12.911.13"></span>πλήθει τὸν χυλὸν τοῦ μέλιτος, οὐδὲν διαφέρον εἰ καὶ κατὰ
<span class="lb" data-page="12.911" data-line="14" id="l12.911.14"></span>τὸν ὄγκον εἴποιμι πενταπλάσιον εἶναι δεῖν αὐτόν. ὁποτέρως
<span class="lb" data-page="12.911" data-line="15" id="l12.911.15"></span>γὰρ ἂν ῥηθῇ, μετρῆσαι χρὴ τὰ μιγνύμενα φάρμακα. τῷ μέντοι
<span class="lb" data-page="12.911" data-line="16" id="l12.911.16"></span>σταθμῷ κελεύσαντός μου πενταπλάσιον εἶναι τόδε τὸ
<span class="lb" data-page="12.911" data-line="17" id="l12.911.17"></span>φάρμακον, τοῦδε διὰ ζυγοῦ χρὴ ποιεῖσθαι τὴν συμμετρίαν
<span class="pb" data-page="12.912" id="p12.912"></span>
<span class="lb" data-page="12.912" data-line="1" id="l12.912.1"></span>τοῦ βάρους αὐτῶν. ἄχρι μὲν οὖν τῆς τοῦ χυλοῦ πρὸς τὸ
<span class="lb" data-page="12.912" data-line="2" id="l12.912.2"></span>μέλι μίξεως, οὐκ ἀναγκαῖόν ἐστι κοτύλης ἢ κυάθου μνημονεύειν,
<span class="lb" data-page="12.912" data-line="3" id="l12.912.3"></span>ἀλλ’ ἀρκεῖ φάναι πενταπλάσιον εἶναι χρῆναι τὸν χυλὸν
<span class="lb" data-page="12.912" data-line="4" id="l12.912.4"></span>τοῦ μέλιτος. ἐὰν δέ τι τούτοις μιγνύῃς ἄλλο τῶν εἰρημένων
<span class="lb" data-page="12.912" data-line="5" id="l12.912.5"></span>ἀρτίως ἀναγκαῖόν ἐστιν εἰπεῖν, ὁπόσοις οὖσι κατὰ
<span class="lb" data-page="12.912" data-line="6" id="l12.912.6"></span>τὸν ὄγκον αὐτοῖς ὁπόσον μίξεις ἐκείνων, ἐπὶ ζυγοῦ στήσας,
<span class="lb" data-page="12.912" data-line="7" id="l12.912.7"></span>οἷον ἐπ’ αὐτοῦ τοῦ διὰ τῶν μόρων ἐν τῇ τοῦ Καππάδοκος
<span class="lb" data-page="12.912" data-line="8" id="l12.912.8"></span>Ἥρα βίβλῳ φαρμακίτιδι, μέλιτος μὲν ἐμβάλλεται λίτραν α΄.
<span class="lb" data-page="12.912" data-line="9" id="l12.912.9"></span>τοῦ χυλοῦ δὲ τῶν μόρων λίτρας στ΄. ἐπιμίγνυσι δ’ αὐτοῖς
<span class="lb" data-page="12.912" data-line="10" id="l12.912.10"></span>𐅻 α΄. τοῦ κρόκου, τῆς δὲ σμύρνης τὸ διπλάσιον. ἴσον δὲ
<span class="lb" data-page="12.912" data-line="11" id="l12.912.11"></span>τῷ κρόκῳ βάλλει καὶ τοῦ χυλοῦ τῆς ὄμφακος, ὅπερ ὀμφάκιον
<span class="lb" data-page="12.912" data-line="12" id="l12.912.12"></span>ὀνομάζεται, καὶ τούτου <span class="milestone ed1page" data-n="2.240" data-unit="ed1page" id="ed1page.2.240"></span>πάλιν ἥμισυ τῆς σχιστῆς
<span class="lb" data-page="12.912" data-line="13" id="l12.912.13"></span>στυπτηρίας. ἐμοὶ δὲ ἀρέσκει πενταπλάσιον μὲν τοῦ μέλιτος
<span class="lb" data-page="12.912" data-line="14" id="l12.912.14"></span>βάλλειν τὸν χυλὸν, ἴσον δὲ κρόκου τε καὶ σμύρνης ἑκατέρου
<span class="lb" data-page="12.912" data-line="15" id="l12.912.15"></span>𐅻 α΄ S". ὥστε ἐξ ἀμφοτέρων τὰς τρεῖς συνάγεσθαι.
<span class="lb" data-page="12.912" data-line="16" id="l12.912.16"></span>τοῦ δὲ ὀμφακίου βαλὼν μέν τις καὶ οἴνου αὐστηροῦ κοτύλην
<span class="lb" data-page="12.912" data-line="17" id="l12.912.17"></span>μίαν, ὡς ὁ Ἥρας ἀξιοῖ. καλῶς ἂν μίξῃ 𐅻 α΄. εἰ δὲ
<span class="lb" data-page="12.912" data-line="18" id="l12.912.18"></span>χωρὶς οἴνου σκευάζοιτο, πολὺ πλέον ἐμβάλλειν αὐτοῦ προσήκει.
<span class="pb" data-page="12.913" id="p12.913"></span>
<span class="lb" data-page="12.913" data-line="1" id="l12.913.1"></span>εἰ μὲν μέσον τῇ κράσει βουληθῇς γενέσθαι τὸ φάρμακον,
<span class="lb" data-page="12.913" data-line="2" id="l12.913.2"></span>γο α΄. εἰ δὲ αὐστηρότερον ὡς πρὸς τὰς ἀρχὰς ἁρμόσῃ,
<span class="lb" data-page="12.913" data-line="3" id="l12.913.3"></span>πάντως μὲν δύο καὶ τρεῖς ποτε μίξας οὐκ ἂν ἁμάρτοις. εἰ
<span class="lb" data-page="12.913" data-line="4" id="l12.913.4"></span>δὲ οὐκ ἔχοις ὀμφάκιον, ἀντ’ αὐτοῦ ῥοῦ χυλὸν ἔμβαλλε. καὶ
<span class="lb" data-page="12.913" data-line="5" id="l12.913.5"></span>εἰ βουληθῇς δὲ τὸ ἴσον ἑκατέρου βάλλειν, οὐδ’ οὕτω τι
<span class="lb" data-page="12.913" data-line="6" id="l12.913.6"></span>βλάψεις. ὅ γε μὴν Ἥρας ἐν τῇ συμμετρίᾳ τοῦ φαρμάκου καὶ
<span class="lb" data-page="12.913" data-line="7" id="l12.913.7"></span>τοῦτο προσέγραψεν οὕτω. τινὲς δὲ καὶ κοτύλην μίαν γλυκέος
<span class="lb" data-page="12.913" data-line="8" id="l12.913.8"></span>οἴνου, δηλονότι γλεῦκος δηλῶσαι βουληθεὶς, προείρηκε
<span class="lb" data-page="12.913" data-line="9" id="l12.913.9"></span>γὰρ οἴνου αὐστηροῦ ἀθαλάσσου κοτύλην α΄. ἐμοὶ δὲ οὐκ
<span class="lb" data-page="12.913" data-line="10" id="l12.913.10"></span>ἀρέσκει, τοῦ μέλιτος αὐτάρκους βεβλημένου, μετὰ τοῦ καὶ
<span class="lb" data-page="12.913" data-line="11" id="l12.913.11"></span>κοτύλην αὐστηροῦ οἴνου προσειληφέναι, μιγνύει πάλιν οἴνου
<span class="lb" data-page="12.913" data-line="12" id="l12.913.12"></span>ἄλλην γλυκέος κοτύλην, ἔσται γὰρ οἰνῶδες πάνυ τὸ φάρμακον.
<span class="lb" data-page="12.913" data-line="13" id="l12.913.13"></span>ἕψουσι δὲ τὸ διὰ τῶν μόρων τοῦτο φάρμακον ἔνιοι
<span class="lb" data-page="12.913" data-line="14" id="l12.913.14"></span>μὲν ἐξ ἀρχῆς μίξαντες τὸν χυλὸν τῶν συκαμίνων, ἔνιοι δέ τι
<span class="lb" data-page="12.913" data-line="15" id="l12.913.15"></span>βραχὺ προεψήσαντες. ὁ δὲ Ἥρας ἔοικεν ἐπιπλέον ἀξιοῦν
<span class="lb" data-page="12.913" data-line="16" id="l12.913.16"></span>ἕψειν τὸν χυλὸν μόνον, ἔγραψε γοῦν οὕτως. μόρων χυλοῦ
<span class="lb" data-page="12.913" data-line="17" id="l12.913.17"></span>κοτύλας στ΄. ἕψε ὡς γλοιοῦ ἔχειν τὸ πάχος, εἶτα πρόσμιξον ﻿
<span class="pb" data-page="12.914" id="p12.914"></span>
<span class="lb" data-page="12.914" data-line="1" id="l12.914.1"></span>λεῖα κρόκου 𐅻 α΄. καὶ τἄλλα δηλονότι τὰ εἰρημένα. κᾀγὼ
<span class="lb" data-page="12.914" data-line="2" id="l12.914.2"></span>δὲ ἀξιῶ προεψεῖσθαι τὸν χυλὸν μόνον αὐτὸν καθ’ ἑαυτὸν,
<span class="lb" data-page="12.914" data-line="3" id="l12.914.3"></span>εἶθ’ οὕτως προσλαμβάνειν τὸ μέλι. κᾀπειδὰν ἤδη μέλλῃς αἴρειν
<span class="lb" data-page="12.914" data-line="4" id="l12.914.4"></span>τὴν κακάβην ἀπὸ τοῦ πυρὸς, ἐπιμιγνύειν τὰ λοιπά. φαίνεται
<span class="lb" data-page="12.914" data-line="5" id="l12.914.5"></span>δὲ ὁ Ἥρας ἅμα τῷ μέλιτι κελεύων καὶ τἄλλα μίγνυσθαι.
<span class="lb" data-page="12.914" data-line="6" id="l12.914.6"></span>τὸν μὲν οἶνον οὖν εὐλόγως ἄν τις τότε μιγνύοι. τὴν
<span class="lb" data-page="12.914" data-line="7" id="l12.914.7"></span>σμύρναν δὲ καὶ τὸν κρόκον ἄμεινον ἐπὶ τῷ τέλει τῆς ἑψήσεως
<span class="lb" data-page="12.914" data-line="8" id="l12.914.8"></span>προσεμβάλλειν, ἄχρι τοσούτου μετὰ τῶν ἄλλων ἕψοντας
<span class="lb" data-page="12.914" data-line="9" id="l12.914.9"></span>ἢ μετὰ τὸ θεῖναι κάτω τὴν κακάβην κινοῦντας, ἄχρις
<span class="lb" data-page="12.914" data-line="10" id="l12.914.10"></span>οὗ πάνθ’ ἑνωθῇ καλῶς. τὸ δ’ ἐπιπλέον ἕψειν αὐτὰ καθαιρετικὸν
<span class="lb" data-page="12.914" data-line="11" id="l12.914.11"></span>τῆς δυνάμεως γίνεται τῶν ἀρωματικῶν φαρμάκων.
<span class="lb" data-page="12.914" data-line="12" id="l12.914.12"></span>λιθάργυρος μὲν γὰρ καὶ μολύβδαινα, καὶ ἄλλα πολλὰ τῶν
<span class="lb" data-page="12.914" data-line="13" id="l12.914.13"></span>μεταλλικῶν ἑψόμενα βελτίω γίνεται. κρόκος δὲ καὶ σμύρνα
<span class="lb" data-page="12.914" data-line="14" id="l12.914.14"></span>καὶ ἄλλα πολλὰ τῶν ἀρωμάτων ἐν ταῖς ἑψήσεσιν ἀποβάλλει
<span class="lb" data-page="12.914" data-line="15" id="l12.914.15"></span>τὴν δύναμιν. ἡ μὲν οὖν τοῦ μέσου τῇ δυνάμει φαρμάκου
<span class="lb" data-page="12.914" data-line="16" id="l12.914.16"></span>συμμετρία τε καὶ ἕψησις ἁρμόττουσα ταῖς μετρίαις
<span class="lb" data-page="12.914" data-line="17" id="l12.914.17"></span>φλεγμοναῖς καὶ ταῖς τῶν μειζόνων ἀκμαῖς, ἔτι τε τὸ πρὸς τὰς
<span class="lb" data-page="12.914" data-line="18" id="l12.914.18"></span>ἀρχὰς καὶ τὰς αὐξήσεις αὐτῶν ἁρμόττον φάρμακον εἴρηται.
<span class="pb" data-page="12.915" id="p12.915"></span>
<span class="lb" data-page="12.915" data-line="1" id="l12.915.1"></span><span class="milestone ed2page" data-n="13.494" data-unit="ed2page" id="ed2page.13.494"></span>πρὸς δὲ τὰς σκληρυνομένας φλεγμονὰς, ὅταν ἤδη παύσηται
<span class="lb" data-page="12.915" data-line="2" id="l12.915.2"></span>μὲν ἡ ἀκμὴ καὶ μηκέτι ἐπιῤῥέῃ μηδὲν, ἥκῃ δὲ τοῦ
<span class="lb" data-page="12.915" data-line="3" id="l12.915.3"></span>διαφορεῖν ὁ καιρὸς, ἐπιμίγνυσθαι προσήκει τῷ στοματικῷ
<span class="lb" data-page="12.915" data-line="4" id="l12.915.4"></span>φαρμάκῳ τῶν διαφορητικῶν ἔνια. τοιαῦτα δ’ ἐστὶν ὅ τε
<span class="lb" data-page="12.915" data-line="5" id="l12.915.5"></span>ἀφρὸς τοῦ νίτρου καὶ αὐτὸ τὸ μαλακὸν νίτρον, Ἀσίας τε
<span class="lb" data-page="12.915" data-line="6" id="l12.915.6"></span>πέτρας ἄνθος καὶ θεῖον ἄπυρον. ἀρκεῖ δὲ τῇ προειρημένῃ
<span class="lb" data-page="12.915" data-line="7" id="l12.915.7"></span>τοῦ μέσου συμμετρίᾳ συμμιχθῆναι νίτρου μὲν γο S". τοῦ
<span class="lb" data-page="12.915" data-line="8" id="l12.915.8"></span>θείου δὲ γο β΄. εἰ δὲ μήτε ἐσκευασμένον ἔχοις αὐτὸ οὕτω
<span class="lb" data-page="12.915" data-line="9" id="l12.915.9"></span>μήτε παρείη σοι νίτρον ἢ θεῖον ἢ τὸ τῆς Ἀσίας πέτρας ἄνθος,
<span class="lb" data-page="12.915" data-line="10" id="l12.915.10"></span>ἀναζέσας ὀρίγανον ἐν σιρκίῳ, καλοῦσι δὲ αὐτὸ παρ’
<span class="lb" data-page="12.915" data-line="11" id="l12.915.11"></span>ἡμῖν πάντες ἕψημα, μίξας τῷ στοματικῷ φαρμάκῳ κέλευσον
<span class="lb" data-page="12.915" data-line="12" id="l12.915.12"></span>ἀνακογχυλίζειν· μὴ παρόντος δὲ ἑψήματος, ἐν μελικράτῳ
<span class="lb" data-page="12.915" data-line="13" id="l12.915.13"></span>προαναζέσας τὸ ὀρίγανον. οὐδὲν δὲ διαφέρει κᾂν ὕσσωπον
<span class="lb" data-page="12.915" data-line="14" id="l12.915.14"></span>ἐμβάλῃς ἀντὶ τῆς ὀριγάνου, κᾂν εἰ γλήχωνα, κᾂν εἰ θύμον,
<span class="lb" data-page="12.915" data-line="15" id="l12.915.15"></span>κᾂν εἰ θύμβραν ἢ καλαμίνθην ἢ τὴν εὐώδη μίνθην, ἣν οἱ
<span class="lb" data-page="12.915" data-line="16" id="l12.915.16"></span>παλαιοὶ καλοῦσιν ἡδύοσμον. ἐν μέντοι ταῖς ἀκμαῖς τῶν φλεγμονῶν
<span class="lb" data-page="12.915" data-line="17" id="l12.915.17"></span>οὐ μόνον οὐδὲν χρὴ τῶν τοιούτων φαρμάκων προσφέρειν,
<span class="lb" data-page="12.915" data-line="18" id="l12.915.18"></span>ἀλλὰ καὶ τοὐναντίον ἅπαν ὀλιγάκις μὲν χρῆσθαι
<span class="pb" data-page="12.916" id="p12.916"></span>
<span class="lb" data-page="12.916" data-line="1" id="l12.916.1"></span>τοῖς στοματικοῖς φαρμάκοις, διακλύσμασι δὲ καὶ ἀναγαργαλίσμασι
<span class="lb" data-page="12.916" data-line="2" id="l12.916.2"></span>παρηγορικωτέροις πέπτειν τὴν φλεγμονὴν, οἷόν ἐστι
<span class="lb" data-page="12.916" data-line="3" id="l12.916.3"></span>τό τε διὰ τῶν λιπαρῶν ἰσχάδων ἀφέψημα καὶ τὸ σχίνινον
<span class="lb" data-page="12.916" data-line="4" id="l12.916.4"></span>ἔλαιον, ἐπὶ διπλοῦ σκεύους χλιαινόμενον. ἀλλὰ καὶ αὐτὸ
<span class="lb" data-page="12.916" data-line="5" id="l12.916.5"></span>τὸ στοματικὸν φάρμακον ἐν ταῖς ἀκμαῖς ἀνακογχυλίζεσθαι
<span class="lb" data-page="12.916" data-line="6" id="l12.916.6"></span>προσήκει, μιγνύμενον ὑδαρεῖ μελικράτῳ ἢ θερμῷ τῷ σιραίῳ·
<span class="lb" data-page="12.916" data-line="7" id="l12.916.7"></span>μὴ παρόντων δὲ τούτων, ὕδατι θερμῷ. ἐπικρατεῖν γὰρ χρὴ
<span class="lb" data-page="12.916" data-line="8" id="l12.916.8"></span>τηνικαῦτα τὴν παρηγορικήν τε καὶ πεπτικὴν ἀγωγὴν, ὥσπερ
<span class="lb" data-page="12.916" data-line="9" id="l12.916.9"></span>ἐν ταῖς παρακμαῖς τὴν διαφορητικὴν, ἥτις διὰ τῶν ἰσχυροτέρων
<span class="lb" data-page="12.916" data-line="10" id="l12.916.10"></span>γίνεται φαρμάκων. τὸ δὲ ἐμὸν φάρμακον, τὸ διὰ τοῦ
<span class="lb" data-page="12.916" data-line="11" id="l12.916.11"></span>χυλοῦ τῶν καρύων, ὅτι μὲν ἁπάντων τῶν ἄλλων ἐστὶ δραστικώτατον,
<span class="lb" data-page="12.916" data-line="12" id="l12.916.12"></span>ἔργῳ πεπείρασθε, πρὸς ὑμᾶς γὰρ ὁ λόγος ἐστί
<span class="lb" data-page="12.916" data-line="13" id="l12.916.13"></span>μοι τοὺς ἑταίρους, οἷς μάλιστα χαριζόμενος ἐπὶ τήνδε τὴν
<span class="lb" data-page="12.916" data-line="14" id="l12.916.14"></span>πραγματείαν ἥκω. ὅτι δὲ καὶ πάντων ἐστὶν εὐωνότατόν τε
<span class="lb" data-page="12.916" data-line="15" id="l12.916.15"></span>καὶ εὐποριστότατον οὐδεὶς ἀγνοεῖ. ῥίπτουσι γὰρ οἱ κηπουροὶ
<span class="lb" data-page="12.916" data-line="16" id="l12.916.16"></span>τὰ λέμματα τῶν χλωρῶν καρύων, ὅταν ἐκλέψαντες αὐτὰ
<span class="lb" data-page="12.916" data-line="17" id="l12.916.17"></span>τύχωσιν, ὥστε κοφίνους μεγίστους πληροῦν ἡμᾶς προῖκα. τὸ
<span class="lb" data-page="12.916" data-line="18" id="l12.916.18"></span>μέλι τοίνυν μόνον ὡς πένησιν ἰατροῖς, καὶ γὰρ κᾀκείνοις
<span class="pb" data-page="12.917" id="p12.917"></span>
<span class="lb" data-page="12.917" data-line="1" id="l12.917.1"></span>ἡμᾶς δεῖ κοινωνεῖν ὧν ἐροῦμεν, ὑπολείπεται μόνον ὅταν ᾖ
<span class="lb" data-page="12.917" data-line="2" id="l12.917.2"></span>δεόμενον, ἄλλο δ’ οὐδὲν, εἰ μὴ βούλοισθε, πολλάκις γὰρ οὕτω
<span class="lb" data-page="12.917" data-line="3" id="l12.917.3"></span>σκευασθὲν τὸ φάρμακον οὐδέν τι χεῖρον ἐφάνη τοῦ διὰ τῶν
<span class="lb" data-page="12.917" data-line="4" id="l12.917.4"></span>μόρων εἰς ὃ τὸν κρόκον καὶ τὴν σμύρναν ἐνεβάλομεν. ἀλλ’
<span class="lb" data-page="12.917" data-line="5" id="l12.917.5"></span>εἰ καὶ στυπτηρίας αὐτῷ προσμῖξαι βουληθείημεν, οὐκ ἀνάγκη
<span class="lb" data-page="12.917" data-line="6" id="l12.917.6"></span>τὴν σχιστὴν ἐμβάλλειν. αὐτάρκως γὰρ στύφει καὶ ἡ ὑγρὰ,
<span class="lb" data-page="12.917" data-line="7" id="l12.917.7"></span>ἣν καλοῦσιν ἔνιοι φόριμον, εὐωνοτάτην τε καὶ εὐποριστοτάτην
<span class="lb" data-page="12.917" data-line="8" id="l12.917.8"></span>ὑπάρχουσαν ἐν πᾶσι χωρίοις, ἀπολειπομένην μέντοι τῇ
<span class="lb" data-page="12.917" data-line="9" id="l12.917.9"></span>λεπτομερείᾳ τῆς σχιστῆς, καὶ διὰ τοῦτο ἧττον ἀνύουσαν. καὶ
<span class="lb" data-page="12.917" data-line="10" id="l12.917.10"></span>μέντοι κᾂν ὁ κηπουρὸς αὐτὸς ἤ τις ἄγροικος ἄλλος, ἐθέλῃ
<span class="lb" data-page="12.917" data-line="11" id="l12.917.11"></span>σοι σκευάσαι τὸ φάρμακον, ἔχοι προῖκα καὶ τοὺς κυτίνους
<span class="lb" data-page="12.917" data-line="12" id="l12.917.12"></span>ἐμβάλλειν ξηροὺς κόψας τε καὶ διασήσας, ὀνομάζονται δ’
<span class="lb" data-page="12.917" data-line="13" id="l12.917.13"></span>οὕτως αἱ πρωτόγονοι ῥοιαὶ, καθ’ ὃν γὰρ χρόνον ἀνθοῦν
<span class="lb" data-page="12.917" data-line="14" id="l12.917.14"></span>παύεται τὸ δένδρον, ὁ καρπὸς αὐτοῦ φαίνεται σχηματιζόμενος
<span class="lb" data-page="12.917" data-line="15" id="l12.917.15"></span>εἰς ἰδέαν ῥοιᾶς, ὃν ἔνεστιν ἀφελόντα καὶ ξηραίνοντα
<span class="lb" data-page="12.917" data-line="16" id="l12.917.16"></span>φυλάττειν εἰς τὸν καιρὸν τοῦ καρποῦ τῶν καρύων. ἐν μὲν
<span class="lb" data-page="12.917" data-line="17" id="l12.917.17"></span>γὰρ τῇ τελευτῇ τοῦ ἦρος οἱ κύτινοι γεννῶνται· παυσαμένου
<span class="lb" data-page="12.917" data-line="18" id="l12.917.18"></span>δὲ τοῦ θέρους εἰς τελείωσιν ἀφικνεῖται τὰ κάρυα, καὶ μέντοι
<span class="pb" data-page="12.918" id="p12.918"></span>
<span class="lb" data-page="12.918" data-line="1" id="l12.918.1"></span>καὶ καταπίπτουσιν ἐπὶ τὴν γῆν πολλοὶ τῶν κυτίνων ἢ
<span class="lb" data-page="12.918" data-line="2" id="l12.918.2"></span>ὑπὸ ἀνέμου διασεισθέντες ἢ καὶ <span class="milestone ed2page" data-n="13.495" data-unit="ed2page" id="ed2page.13.495"></span>ἄλλως πως οὓς ἔνεστιν
<span class="lb" data-page="12.918" data-line="3" id="l12.918.3"></span>ἀνελομένους ξηραίνειν, ὡς μηδὲ κατὰ τοῦτο δοκεῖν τι
<span class="lb" data-page="12.918" data-line="4" id="l12.918.4"></span>δαπανᾷν τοὺς πένητας ἰατρούς. ἴστε δὲ δήπου καὶ ὡς ὁ
<span class="lb" data-page="12.918" data-line="5" id="l12.918.5"></span>τῶν ὀξέων τε καὶ στρυφνῶν ῥοιῶν, ὧν ὀλίγου δεῖν ἄβρωτος
<span class="lb" data-page="12.918" data-line="6" id="l12.918.6"></span>ὁ καρπὸς, οἱ κύτινοι κρείττους εἰσὶν, ὥστε κᾂν ἀφέλῃς
<span class="lb" data-page="12.918" data-line="7" id="l12.918.7"></span>τῶν δένδρων αὐτοὺς, ἢ οὐδείς σε κωλύσει τὸ παράπαν ἢ
<span class="lb" data-page="12.918" data-line="8" id="l12.918.8"></span>βραχυτάτην αἰτήσει δοῦναι τιμήν. τὸ δὲ βαλαύστιον ὀνομαζόμενον
<span class="lb" data-page="12.918" data-line="9" id="l12.918.9"></span>ἄβρωτόν ἐστι τελέως, ἐπὶ τῷ βουλομένῳ συλλέγειν
<span class="lb" data-page="12.918" data-line="10" id="l12.918.10"></span>ὑπάρχον, ὥσπερ ὀρίγανος καὶ θύμβρα καὶ θύμος καὶ ὅσα
<span class="lb" data-page="12.918" data-line="11" id="l12.918.11"></span>τοιαῦτα. καὶ τοίνυν καὶ τὸ βαλαύστιον, εἰ θελήσει τις ὠμὸν
<span class="lb" data-page="12.918" data-line="12" id="l12.918.12"></span>κόψας καὶ διασήσας ἐμβαλεῖν κατὰ τὴν ἀναλογίαν ἣν ἔμπροσθεν
<span class="lb" data-page="12.918" data-line="13" id="l12.918.13"></span>εἶπον ἴσα ὀμφακίῳ, χρήσιμον ἐργάσεται τὸ φάρμακον.
<span class="lb" data-page="12.918" data-line="14" id="l12.918.14"></span>ἀλλὰ καὶ τὰ λέμματα τῶν ῥοιῶν, εὐποριστότατόν ἐστι πρᾶγμα
<span class="lb" data-page="12.918" data-line="15" id="l12.918.15"></span>στύψιν ἱκανωτάτην ἔχοντα, συμβάλλεσθαι τοῖς εἰρημένοις
<span class="lb" data-page="12.918" data-line="16" id="l12.918.16"></span>εὐθὺς ἐν ἀρχῇ δυνάμενα, κάλλιστον δ’ ἂν γένοιτο φάρμακον,
<span class="lb" data-page="12.918" data-line="17" id="l12.918.17"></span>εἰ κατ’ ἐκεῖνον τὸν καιρὸν τῶν ῥοιῶν οὔπω μὲν οὐσῶν ﻿
<span class="pb" data-page="12.919" id="p12.919"></span>
<span class="lb" data-page="12.919" data-line="1" id="l12.919.1"></span>τελείων, οὐ μὴν οὐδὲ πόῤῥω πάνυ τῆς τελειώσεως
<span class="lb" data-page="12.919" data-line="2" id="l12.919.2"></span>ἐμβάλλειν ἀπ’ ἀρχῆς<span class="milestone ed1page" data-n="2.241" data-unit="ed1page" id="ed1page.2.241"></span> ἑψημένῳ χυλῷ τῶν καρύων ἐθελήσαις.
<span class="lb" data-page="12.919" data-line="3" id="l12.919.3"></span>χρὴ δὲ θλᾷν ἐν ὅλμῳ πρότερον αὐτὰ, ἕνεκα τοῦ ταχέως
<span class="lb" data-page="12.919" data-line="4" id="l12.919.4"></span>ἐς τὸ σκευαζόμενον φάρμακον ὅλην ἐκταθῆναι τὴν δύναμιν
<span class="lb" data-page="12.919" data-line="5" id="l12.919.5"></span>αὐτῶν.
</p>
          </section>
          </article>

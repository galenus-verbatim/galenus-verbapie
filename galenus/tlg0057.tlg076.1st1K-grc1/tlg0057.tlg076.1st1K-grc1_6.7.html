<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:6.7">
<span class="pb page1" data-page="12.951" id="p12.951"></span>
<span class="milestone ed1page page1" data-n="2.246" data-unit="ed1page" id="ed1page.2.246"></span>
<span class="milestone ed2page page1" data-n="13.506" data-unit="ed2page" id="ed2page.13.506"></span>
            <section id="urn:cts:greekLit:tlg0057.tlg076.1st1K-grc1:6.7.1" class="textpart section">
              <p>
<span class="lb" data-page="12.951" data-line="8" id="l12.951.8"></span><label class="head">Περὶ ἐσχαρῶν τῶν ἐν τῷ στόματι.</label> Ἐν τοῖς
<span class="lb" data-page="12.951" data-line="9" id="l12.951.9"></span>ὑγροῖς καὶ θερμοῖς τόποις τοῦ σώματος, ὁποῖόν ἐστι τὸ
<span class="lb" data-page="12.951" data-line="10" id="l12.951.10"></span>στόμα, ταχέως ἐπιγίνεται σηπεδὼν, ἐξ ἧς ἄν τινος αἰτίας
<span class="lb" data-page="12.951" data-line="11" id="l12.951.11"></span>ἑλκωθὲν τύχῃ, συντελεῖ δὲ εἰς τοῦτο καὶ τὸ μηδὲν ἐπικεῖσθαι
<span class="lb" data-page="12.951" data-line="12" id="l12.951.12"></span>δύνασθαι διὰ παντὸς φάρμακον, ὥσπερ ἐπὶ τῶν ἄλλων
<span class="lb" data-page="12.951" data-line="13" id="l12.951.13"></span>ἑλκῶν. ἐκκλύζεται γὰρ ὑπὸ τοῦ σιάλου πάντα, διὸ καὶ τοῖς
<span class="lb" data-page="12.951" data-line="14" id="l12.951.14"></span>ἰσχυροτάτοις φαρμάκοις ἀναγκαζόμεθα χρῆσθαι πολλάκις ἐπ’
<span class="lb" data-page="12.951" data-line="15" id="l12.951.15"></span>αὐτῶν. ἰσχυρότατα δέ ἐστιν ὅσα τὴν καλουμένην ἐσχάραν
<span class="lb" data-page="12.951" data-line="16" id="l12.951.16"></span>ἐργάζεται παραπλησίως τοῖς καυτηρίοις. ἐπὶ μὲν οὖν τῶν
<span class="lb" data-page="12.951" data-line="17" id="l12.951.17"></span>ἐκτὸς, ὅταν ἐσχαρωθῇ τὸ θεραπευόμενον μόριον, ἀφιστάμεθα
<span class="lb" data-page="12.951" data-line="18" id="l12.951.18"></span>τῶν ἰσχυρῶν φαρμάκων, ἐπὶ τὰ τὰς ἐσχάρας ἀφαιροῦντα
<span class="pb" data-page="12.952" id="p12.952"></span>
<span class="lb" data-page="12.952" data-line="1" id="l12.952.1"></span>μετιόντες, ἅπερ εὔδηλον ὅτι τῆς ῥυπτικῆς ἐστι ποιότητός
<span class="lb" data-page="12.952" data-line="2" id="l12.952.2"></span>τε καὶ δυνάμεως. ἐπὶ δὲ τῶν ἐν τῷ στόματι διὰ τὴν
<span class="lb" data-page="12.952" data-line="3" id="l12.952.3"></span>τοῦ χωρίου φύσιν ἀσφαλὲς εἶναι δοκεῖ μοι μιγνύναι τοῖς
<span class="lb" data-page="12.952" data-line="4" id="l12.952.4"></span>ῥύπτουσι φαρμάκοις ἔνια τῶν ἰσχυρῶν, ἃ κατὰ μόνας προσφερόμενα
<span class="lb" data-page="12.952" data-line="5" id="l12.952.5"></span>τὰς ἐσχάρας ἐργάζεται. διὰ ταύτην οὖν τὴν αἰτίαν
<span class="lb" data-page="12.952" data-line="6" id="l12.952.6"></span>ῥυπτικωτάτῳ μέλιτι μίγνυμεν φάρμακα τὰ αὐτὰς τὰς ἐσχάρας
<span class="lb" data-page="12.952" data-line="7" id="l12.952.7"></span>ἐργαζόμενα. καθάπερ ἐπὶ τῶν ῥυπαρῶν ἑλκῶν ἔν γε τῷ
<span class="lb" data-page="12.952" data-line="8" id="l12.952.8"></span>δέρματι γεννωμένων, ἔφαμεν χρῆναι μιγνύναι τῷ μέλιτι τὰ
<span class="lb" data-page="12.952" data-line="9" id="l12.952.9"></span>βραχέως ῥυπτικὰ, λιβανωτὸν, ὄροβον, ἴριν, ἀριστολοχίαν,
<span class="lb" data-page="12.952" data-line="10" id="l12.952.10"></span>ὅσα τε ἄλλα τοιαῦτα, τῷ αὐτῷ λογισμῷ τὰ ἐναντία προστιθέντες,
<span class="lb" data-page="12.952" data-line="11" id="l12.952.11"></span>ὡς Ἱπποκράτης ἔφη. ὁ μὲν γὰρ ἐπ’ ἀμφοῖν λογισμὸς
<span class="lb" data-page="12.952" data-line="12" id="l12.952.12"></span>εἷς ἐστιν συμμέτρως ἔχων, ὡς πρὸς τὴν διάθεσιν τὸ
<span class="lb" data-page="12.952" data-line="13" id="l12.952.13"></span>ῥυπτικὸν προσφέρειν φάρμακον. ἕξεις δὲ σύμμετρον τὸ μέλι
<span class="lb" data-page="12.952" data-line="14" id="l12.952.14"></span>τῷ μὲν ἐπὶ τῶν ἑλκῶν ῥύπῳ τοῖς ἀσθενέσι τῶν ῥυπτικῶν
<span class="lb" data-page="12.952" data-line="15" id="l12.952.15"></span>μιχθέν. ἐφ’ ὧν δὲ διὰ τὴν τοῦ τόπου φύσιν ὑποστροφὴν
<span class="lb" data-page="12.952" data-line="16" id="l12.952.16"></span>σηπεδόνος εὐλαβούμεθα τῶν ἰσχυροτέρων τι προσλαβὸν, εὐλόγως
<span class="lb" data-page="12.952" data-line="17" id="l12.952.17"></span>οὖν ἔμιξαν τῷ μέλιτι τὰ ξηρὰ φάρμακα, δι’ ὧν τὰς
<span class="lb" data-page="12.952" data-line="18" id="l12.952.18"></span>ἐσχάρας ἐργαζόμεθα, τινὰ μὲν οὖν τῶν τοιούτων φαρμάκων
<span class="pb" data-page="12.953" id="p12.953"></span>
<span class="lb" data-page="12.953" data-line="1" id="l12.953.1"></span>ἔμπροσθεν διῆλθον ἐν ἐκείνῳ τῷ λόγῳ, καθ’ ὃν γέγραπται
<span class="lb" data-page="12.953" data-line="2" id="l12.953.2"></span>πρὸς τὰς ἐν τῷ στόματι νομάς. τὰ γὰρ αὐτὰ καὶ πρὸς
<span class="lb" data-page="12.953" data-line="3" id="l12.953.3"></span>ἐσχάρας ἔφασαν ἁρμόττειν, μέλιτος αὐτοῖς μιγνυμένου, καὶ
<span class="lb" data-page="12.953" data-line="4" id="l12.953.4"></span>νῦν δὲ ἐπ’ αὐτοῖς ἅπαντα γράψω καί τινα δόξει δεύτερον
<span class="lb" data-page="12.953" data-line="5" id="l12.953.5"></span>λέγεσθαι. τὰ μὲν οὖν ὑπ’ Ἀνδρομάχου γεγραμμένα μικρὸν
<span class="lb" data-page="12.953" data-line="6" id="l12.953.6"></span>ἔμπροσθεν ἀναμνῆσαί με χρὴ μόνον, ἐν οἷς ἐδίδαξέ τινα
<span class="lb" data-page="12.953" data-line="7" id="l12.953.7"></span>φάρμακα πρὸς τὰς ἐν στόματι νομὰς, παραθήσομαι δὲ τὰς
<span class="lb" data-page="12.953" data-line="8" id="l12.953.8"></span>ἀρχὰς αὐτῶν μόνας. ἓν μὲν οὖν φάρμακον οὕτως ἔγραψεν.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.2" class="textpart section">
<p>
<span class="lb" data-page="12.953" data-line="9" id="l12.953.9"></span><label class="head">Ἀνδρομάχου στοματικὴ, εὐώδης ἁπαλὴ πρὸς φλεγμονὰς
<span class="lb" data-page="12.953" data-line="10" id="l12.953.10"></span>καὶ ἐσχάρας καλή.</label> Συνέθηκεν αὐτὴν διὰ πυρῆνος, ἀμύλου
<span class="lb" data-page="12.953" data-line="11" id="l12.953.11"></span>καὶ σχιστῆς καὶ ῥόδων ἄνθους καὶ κρόκου μέλι μιγνύς.
<span class="lb" data-page="12.953" data-line="12" id="l12.953.12"></span>ἕτερον τοιοῦτον ἔγραψεν. τροχίσκος πρὸς τὰς ἐν τῷ στόματι
<span class="lb" data-page="12.953" data-line="13" id="l12.953.13"></span>διαθέσεις, ἐσχάρας, νομὰς, ᾧ καὶ αὐτῷ σὺν μέλιτι χρῆται.
<span class="lb" data-page="12.953" data-line="14" id="l12.953.14"></span>καὶ τὰ ἄλλα δὲ πάντα τὰ πρὸς τὰς νομὰς ὑπ’ αὐτοῦ
<span class="lb" data-page="12.953" data-line="15" id="l12.953.15"></span>γεγραμμένα καὶ πρὸς ἐσχάρας ἁρμόττει μετὰ μέλιτος.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.3" class="textpart section">
            <p>
<span class="lb" data-page="12.953" data-line="16" id="l12.953.16"></span><span class="milestone ed2page" data-n="13.507" data-unit="ed2page" id="ed2page.13.507"></span><label class="head">Τὰ δὲ ὑπὸ Κρίτωνος γεγραμμένα πρὸς ἐσχάρας ﻿
<span class="pb" data-page="12.954" id="p12.954"></span>
<span class="lb" data-page="12.954" data-line="1" id="l12.954.1"></span>αὐτοῖς ὀνόμασιν οὕτως ἔχει.</label> Μίσυ ὠμὸν παραχρῆμα
<span class="lb" data-page="12.954" data-line="2" id="l12.954.2"></span>αἴρει· ἐν ἄλλῳ μετὰ μέλιτος ὀπτόν. πρὸς δὲ τὰς ἐν τῷ στόματι
<span class="lb" data-page="12.954" data-line="3" id="l12.954.3"></span>ὑδαρεῖ καὶ ὀλίγῳ χρῶ. ἔστωσαν δὲ μίσυος ὀπτοῦ δραχμαὶ
<span class="lb" data-page="12.954" data-line="4" id="l12.954.4"></span>γ΄. μέλιτος καλοῦ κύαθοι στ΄. χρῶ. ὁμοίως ποιεῖ καὶ
<span class="lb" data-page="12.954" data-line="5" id="l12.954.5"></span>χαλκῖτις ὀπτὴ μετὰ μέλιτος, ὡς εἶναι γλοιῶδες.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.4" class="textpart section">
<p>
<span class="lb" data-page="12.954" data-line="6" id="l12.954.6"></span><label class="head">Ἀρχιγένης δὲ περὶ αὐτῶν οὕτως ἔγραψεν.</label> Ἐπὶ δὲ
<span class="lb" data-page="12.954" data-line="7" id="l12.954.7"></span>τῶν λεγομένων ἐσχαρῶν ἰδίως συμφωνεῖ κυνεία μετὰ μέλιτος
<span class="lb" data-page="12.954" data-line="8" id="l12.954.8"></span>διαχριομένη. ἢ χάλκανθον κηρύματι θαλασσίας πορφύρας εἱλήσας
<span class="lb" data-page="12.954" data-line="9" id="l12.954.9"></span>σύγκαυσον μὴ σκύλλων, εἶτα λεῖον μετὰ μέλιτος διάχριε.
<span class="lb" data-page="12.954" data-line="10" id="l12.954.10"></span>ἢ πίσσῃ ὑγρᾷ μετὰ μέλιτος ἴσου, ἐλάχιστον κεδρίας
<span class="lb" data-page="12.954" data-line="11" id="l12.954.11"></span>προσμίξας χρῶ. ἢ ῥοὸς βυρσοδεψικῆς, ἱκανῶς βραχείσης εἰς
<span class="lb" data-page="12.954" data-line="12" id="l12.954.12"></span>τὸ ὕδωρ, μέχρι γλοιῶδες γένηται, ἑψήσας μέλιτι μῖξον καὶ
<span class="lb" data-page="12.954" data-line="13" id="l12.954.13"></span>χρῶ. καὶ ὁ Συριακὸς ῥοῦς ποιεῖ μετὰ μέλιτος ἢ χελιδόνων
<span class="lb" data-page="12.954" data-line="14" id="l12.954.14"></span>κεκαυμένων τε καὶ ἀνθρωπείας κόπρου τὸ ἴσον σὺν μέλιτι
<span class="lb" data-page="12.954" data-line="15" id="l12.954.15"></span>διάχριε. ἢ λύκου ἥπατος ξηροῦ, ὡς κοχλιάρια δύο λεάνας
<span class="lb" data-page="12.954" data-line="16" id="l12.954.16"></span>δὸς πιεῖν. τούτων τῶν φαρμάκων τὰ μὲν ἄλλα πάντα ἐπαινῶ,
<span class="lb" data-page="12.954" data-line="17" id="l12.954.17"></span>τὸ δὲ διὰ τῆς ῥοὸς μέμφομαι στυπτικῆς ὂν δυνάμεως, οὐδαμῶς
<span class="pb" data-page="12.955" id="p12.955"></span>
<span class="lb" data-page="12.955" data-line="1" id="l12.955.1"></span>ἁρμοττούσης ἐσχάραις. περὶ δὲ τοῦ λυκείου ἥπατος
<span class="lb" data-page="12.955" data-line="2" id="l12.955.2"></span>οὐκ ἔχω τί εἴπω. πρὸς μὲν γὰρ τὰς ἡπατικὰς διαθέσεις
<span class="lb" data-page="12.955" data-line="3" id="l12.955.3"></span>οἶδα ποτιζόμενον τὸ φάρμακον αὐτὸ καθ’ ἑαυτὸ καὶ μιγνύμενον
<span class="lb" data-page="12.955" data-line="4" id="l12.955.4"></span>τῷ δι’ εὐπατορίου. εἰ δὲ καὶ πρὸς ἐσχάρας τὰς ἐν
<span class="lb" data-page="12.955" data-line="5" id="l12.955.5"></span>τῷ στόματι πινόμενον ἁρμόττει, κατά τινα τῆς ὅλης οὐσίας
<span class="lb" data-page="12.955" data-line="6" id="l12.955.6"></span>ἰδιότητα τῇ πείρᾳ χρὴ κρῖναι μόνον, περὶ ἧς οὐδὲν ἔχω φάναι
<span class="lb" data-page="12.955" data-line="7" id="l12.955.7"></span>μὴ κεχρημένος αὐτοῖς ἐπὶ τῶν τοιούτων. ἡ δὲ κυνεία
<span class="lb" data-page="12.955" data-line="8" id="l12.955.8"></span>κόπρος, ὅταν ὀστᾶ βεβρωκότες ὦσιν οἱ κύνες, ἀρίστη κατὰ
<span class="lb" data-page="12.955" data-line="9" id="l12.955.9"></span>πάντα ἐστὶ καὶ ὡς βοηθοῦσα μεγάλως καὶ ὡς οὐδεμίαν
<span class="lb" data-page="12.955" data-line="10" id="l12.955.10"></span>ἀηδίαν ἐμφαίνουσα τῷ προσφερομένῳ. τὴν δὲ ἀνθρωπείαν
<span class="lb" data-page="12.955" data-line="11" id="l12.955.11"></span>ὡς βδελυρὰν ἀεὶ παρῃτησάμην. ἐχρήσατο γοῦν τις αὐτῇ μὴ
<span class="lb" data-page="12.955" data-line="12" id="l12.955.12"></span>προλέγων, ἀλλὰ λανθάνειν πειρώμενος. ἐλάμβανε δὲ οὐ τὴν
<span class="lb" data-page="12.955" data-line="13" id="l12.955.13"></span>ἐπιτυχοῦσαν, ἀλλὰ παιδίοις ἐδίδου τὸ πλεῖστον τῆς τροφῆς
<span class="lb" data-page="12.955" data-line="14" id="l12.955.14"></span>ἄρτον μετὰ τῶν ὀσπρίων, ἃ καλοῦνται θέρμοι, καὶ οὕτω
<span class="lb" data-page="12.955" data-line="15" id="l12.955.15"></span>ξηραίνων<span class="milestone ed1page" data-n="2.247" data-unit="ed1page" id="ed1page.2.247"></span> εἶχεν ἀποκειμένην πρὸς ἅ ποτε βούλοιτο χρῆσθαι.
<span class="lb" data-page="12.955" data-line="16" id="l12.955.16"></span>καὶ Μούσας δὲ ἐπὶ πλεῖστον ἐχρήσατο πρῶτος τῇ κυνείᾳ,
<span class="lb" data-page="12.955" data-line="17" id="l12.955.17"></span>λευκὴν ἀεὶ παραλαμβάνων. γράφει γοῦν ἐπ’ αὐτοῦ
<span class="lb" data-page="12.955" data-line="18" id="l12.955.18"></span>τοῦ προκειμένου παθήματος ὡδί πως, ὁμοίως τῇ αὐτῇ κυνείᾳ
<span class="pb" data-page="12.956" id="p12.956"></span>
<span class="lb" data-page="12.956" data-line="1" id="l12.956.1"></span>λευκῇ χρώμενος. καὶ μέντοι καὶ ταῦτα κατὰ λέξιν ὁ αὐτὸς
<span class="lb" data-page="12.956" data-line="2" id="l12.956.2"></span>Μούσας ἔγραψεν.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.5" class="textpart section">
<p>
<span class="lb" data-page="12.956" data-line="3" id="l12.956.3"></span><label class="head">Μούσα πρὸς συνάγχην.</label> Πρὸς συνάγχην κυνείαν λευκὴν
<span class="lb" data-page="12.956" data-line="4" id="l12.956.4"></span>λαβὼν ξήρανον καὶ λεάνας σῆσον κοσκίνῳ ἰατρικῷ, ἔχε
<span class="lb" data-page="12.956" data-line="5" id="l12.956.5"></span>δὲ ἕτοιμον ἐν σταθμιδίῳ καινῷ, ἐπὶ δὲ τῆς χρείας ἄνιε μέλιτι
<span class="lb" data-page="12.956" data-line="6" id="l12.956.6"></span>καὶ τότε διάχριε, ὥστε καταπίνειν. ταῦτα γράψαντι τῷ
<span class="lb" data-page="12.956" data-line="7" id="l12.956.7"></span>Μούσᾳ δικαίως μαρτυρεῖν ἔστιν. ἰσχυρότερον γὰρ τούτου
<span class="lb" data-page="12.956" data-line="8" id="l12.956.8"></span>τοῦ φαρμάκου οὐδὲν ἔγνωμεν, οὐδ’ ἐπὶ κυναγχικῶν οὐδ’
<span class="lb" data-page="12.956" data-line="9" id="l12.956.9"></span>ἐπὶ τῇ τῶν παρισθμίων μεγάλῃ φλεγμονῇ ἢ ἀντιάδων κινδυνευόντων
<span class="lb" data-page="12.956" data-line="10" id="l12.956.10"></span>πνιγῆναι.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.6" class="textpart section">
<p>
<span class="lb" data-page="12.956" data-line="11)" id="l12.956.11)"></span><label class="head">Σωρανοῦ.</label> Καὶ τῶν ὑπὸ Σωρανοῦ γεγραμμένων φαρμάκων
<span class="lb" data-page="12.956" data-line="12" id="l12.956.12"></span>πεπειράμεθα καλῶς ποιούντων, ἃ κατὰ λέξιν οὕτως
<span class="lb" data-page="12.956" data-line="13" id="l12.956.13"></span>ἔγραψεν. ♃ χαλκίτεως ὀπτῆς, μέλιτος Ἀττικοῦ τὸ αὔταρκες,
<span class="lb" data-page="12.956" data-line="14" id="l12.956.14"></span>τὴν χαλκῖτιν τρῖβε μετὰ τοῦ μέλιτος, ὡς λάβῃ γλοιοῦ πάχος,
<span class="lb" data-page="12.956" data-line="15" id="l12.956.15"></span>καὶ χρῶ. ἄλλη πρὸς ἐσχάρας ποιοῦσα καὶ μυδῶντα καὶ
<span class="lb" data-page="12.956" data-line="16" id="l12.956.16"></span>δυσώδη. <span class="milestone ed2page" data-n="13.508" data-unit="ed2page" id="ed2page.13.508"></span>♃ μίσυος κεκαυμένου 𐅻 η΄. ἴρεως Ἰλλυρικῆς
<span class="lb" data-page="12.956" data-line="17" id="l12.956.17"></span>δραχμὰς δ΄. κρόκου 𐅻 α΄. ταῦτα λεῖα ποιήσας καὶ μίξας
<span class="lb" data-page="12.956" data-line="18" id="l12.956.18"></span>ἀπόθου εἰς πυξίδα ξυλίνην καὶ χρῶ κατ’ ἰδίαν καὶ μετὰ μέλιτος.
<span class="pb" data-page="12.957" id="p12.957"></span>
<span class="lb" data-page="12.957" data-line="1" id="l12.957.1"></span>καὶ μέντοι καὶ τούτοις ἐφεξῆς ὧδέ πως ἔγραψεν. ἕτερον
<span class="lb" data-page="12.957" data-line="2" id="l12.957.2"></span>φάρμακον ἡ ἀνθηρὰ πρὸς τὰ ὅμοια ποιοῦσα. ♃ ἴρεως
<span class="lb" data-page="12.957" data-line="3" id="l12.957.3"></span>Ἰλλυρικῆς, σανδαράχης, κυπέρου ἀνὰ 𐅻 δ΄. στυπτηρίας σχιστῆς,
<span class="lb" data-page="12.957" data-line="4" id="l12.957.4"></span>σμύρνης, κρόκου, κροκομάγματος ἀνὰ 𐅻 β΄. ταῦτα
<span class="lb" data-page="12.957" data-line="5" id="l12.957.5"></span>λειώσας καὶ μίξας χρῶ. τινὲς δὲ καὶ ῥόδων ἄνθος καὶ κηκίδας
<span class="lb" data-page="12.957" data-line="6" id="l12.957.6"></span>προσβάλλουσιν ἀνὰ 𐅻 β΄. χρῶ δὲ πρὸς μὲν τὰς σηπεδόνας
<span class="lb" data-page="12.957" data-line="7" id="l12.957.7"></span>καὶ τὰ ἀφιστάμενα οὖλα καὶ αἱμασσόμενα ξηρῷ, πρὸς
<span class="lb" data-page="12.957" data-line="8" id="l12.957.8"></span>δὲ τὰς ἐσχάρας μετὰ μέλιτος.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.7" class="textpart section">
<p>
<span class="lb" data-page="12.957" data-line="9" id="l12.957.9"></span><label class="head">Τὰ ὑπὸ τοῦ Ταραντίνου Ἡρακλείδου γεγραμμένα
<span class="lb" data-page="12.957" data-line="10" id="l12.957.10"></span>πρὸς τὰς ἐν τῷ στόματι ἐσχάρας.</label> Ὁ Ταραντῖνος Ἡρακλείδης
<span class="lb" data-page="12.957" data-line="11" id="l12.957.11"></span>ἐν τοῖς πρὸς Ἀντιοχίδα κατὰ λέξιν οὕτως ἔγραψε
<span class="lb" data-page="12.957" data-line="12" id="l12.957.12"></span>περὶ τῶν ἐν τῶν στόματι σηπεδόνων. ποιεῖ μὲν καὶ ἡ ἀνθηρὰ
<span class="lb" data-page="12.957" data-line="13" id="l12.957.13"></span>προσαπτομένη. ἐὰν δὲ εὐτονωτέρα ὑπάρχῃ ἡ σηπεδὼν,
<span class="lb" data-page="12.957" data-line="14" id="l12.957.14"></span>εὔθετός ἐστιν ἡ δύναμις αὕτη. ♃ βδελλίου κεκαυμένου μέρη
<span class="lb" data-page="12.957" data-line="15" id="l12.957.15"></span>γ΄. ἀρσενικοῦ μέρος α΄. λεῖα μίξας χρῶ καὶ ἄνωθεν δὲ τίλμα
<span class="lb" data-page="12.957" data-line="16" id="l12.957.16"></span>προσεπιτίθει καταβάψας εἰς ῥόδινον καὶ ἐκθλίψας. ἔνιοι δὲ
<span class="lb" data-page="12.957" data-line="17" id="l12.957.17"></span>τοῦ βδελλίου ἐμβάλλουσι μέρη γ΄.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.8" class="textpart section">
<p>
<span class="lb" data-page="12.957" data-line="18)" id="l12.957.18)"></span><label class="head">Ἄλλη πρὸς εὐτόνους σηπεδόνας τὰς ἐν τῷ στόματι
<span class="pb" data-page="12.958" id="p12.958"></span>
<span class="lb" data-page="12.958" data-line="1" id="l12.958.1"></span>καὶ τὰς ἐν ἄλλῳ μέρει τοῦ σώματος.</label> ♃ Χαλκίτιδος μέρος
<span class="lb" data-page="12.958" data-line="2" id="l12.958.2"></span>α΄. κονίας ἀσβέστου τὸ ἴσον, ἀρσενικοῦ μέρος S". μίξας λεῖα
<span class="lb" data-page="12.958" data-line="3" id="l12.958.3"></span>χρῶ.
</p>
            </section>
<section id="urn:cts:greekLit:tlg0057.tlg076.1st1K-grc1:6.7.9" class="textpart section">
<p>
<span class="lb" data-page="12.958" data-line="4" id="l12.958.4"></span><label class="head">Ἄλλη πρὸς τὰς ἐν τῷ στόματι σηπεδόνας καὶ οὖλα
<span class="lb" data-page="12.958" data-line="5" id="l12.958.5"></span>ἀφεστηκότα.</label> ♃ Ῥόδων ἄνθους 𐅻 δ΄. στυπτηρίας σχιστῆς
<span class="lb" data-page="12.958" data-line="6" id="l12.958.6"></span>𐅻 β΄. κηκίδος 𐅻 β΄. σμύρνης 𐅻 α΄. λεάνας καὶ μέλιτι μίξας
<span class="lb" data-page="12.958" data-line="7" id="l12.958.7"></span>χρῶ. πρὸς τὰ δὲ ἐλαφρῶς ἐσχαρώδη ἕλκη ἔμβαλλε στυπτηρίας
<span class="lb" data-page="12.958" data-line="8" id="l12.958.8"></span>𐅻 δ΄. σμύρνης τριώβολον, κηκίδων 𐅻 α΄. ἄλλο. ὄξους
<span class="lb" data-page="12.958" data-line="9" id="l12.958.9"></span>δριμυτάτου ὅσον κοτύλην α΄. λαβοῦσα ἔμβαλλε ἁλὸς τοσοῦτον,
<span class="lb" data-page="12.958" data-line="10" id="l12.958.10"></span>ὥστε μηκέτι τήκεσθαι, εἶτα ἕψε ἕως ξηρανθῇ, καὶ λαμβάνουσα
<span class="lb" data-page="12.958" data-line="11" id="l12.958.11"></span>ἀπὸ τούτου, ἐπίχεε ὄξους κύαθον α΄. καὶ δίδου
<span class="lb" data-page="12.958" data-line="12" id="l12.958.12"></span>διακατέχειν ἐν τῷ στόματι χρόνον ἱκανὸν, εἶτα τὸ δεύτερον,
<span class="lb" data-page="12.958" data-line="13" id="l12.958.13"></span>καὶ τοῦτο ποίει τρὶς ἢ τετράκις τῆς ἡμέρας πρὸς τὰ ὑποκείμενα
<span class="lb" data-page="12.958" data-line="14" id="l12.958.14"></span>θεωροῦσα. ἐπὶ δὲ τῶν παίδων ἔρια ἐπὶ μηλωτίδι
<span class="lb" data-page="12.958" data-line="15" id="l12.958.15"></span>περιτιθεῖσα, καταβάπτουσα τὸν τόπον, διάψα σχηματίζουσα,
<span class="lb" data-page="12.958" data-line="16" id="l12.958.16"></span>ὅπως μὴ καταπίῃ αὐτό. ἔνιοι δὲ ξηρῷ τῷ ἁλὶ χρῶνται τρίψαντες
<span class="lb" data-page="12.958" data-line="17" id="l12.958.17"></span>μετὰ τοῦ ὄξους καὶ ἀναξηράναντες. ποιεῖ δὲ καὶ στυπτηρία
<span class="lb" data-page="12.958" data-line="18" id="l12.958.18"></span>στρογγύλη, ἴσα καὶ σῶρυ. δεῖ δὲ καὶ διακλύζεσθαι ﻿
<span class="pb" data-page="12.959" id="p12.959"></span>
<span class="lb" data-page="12.959" data-line="1" id="l12.959.1"></span>φακοῦ ἀφεψήματι μέλιτος μιγέντος ὀλίγου ἢ ῥόδων ἀποβρέγματι
<span class="lb" data-page="12.959" data-line="2" id="l12.959.2"></span>μετὰ μέλιτος. μὴ κρατουμένης δὲ τῆς σηπεδόνος καίειν
<span class="lb" data-page="12.959" data-line="3" id="l12.959.3"></span>κέλευε, τοὺς κύκλῳ τόπους σκεπάσαντα διαφανεῖ καυτηρίῳ,
<span class="lb" data-page="12.959" data-line="4" id="l12.959.4"></span>μέχρις ἂν μηδὲν ἀποῤῥέῃ ὑγρὸν, κεκρατημένος δὲ ὁ τόπος
<span class="lb" data-page="12.959" data-line="5" id="l12.959.5"></span>φαίνηται. μετὰ δὲ ταῦτα διακλύζεσθαι τοῖς εἰρημένοις καὶ
<span class="lb" data-page="12.959" data-line="6" id="l12.959.6"></span>τῇ ἀνθηρᾷ δυνάμει χρῆσθαι διὰ μέλιτος, ἕως ἂν περιῤῥαγῶσιν
<span class="lb" data-page="12.959" data-line="7" id="l12.959.7"></span>αἱ ἐσχάραι, καὶ τότε δὴ μέλιτι χρῶ. ἄλλη εὐώδης ἁπαλὴ
<span class="lb" data-page="12.959" data-line="8" id="l12.959.8"></span>πρὸς φλεγμονὰς καὶ ἐσχάρας καλή. ♃ πυρῆνος δραχμὰς γ΄.
<span class="lb" data-page="12.959" data-line="9" id="l12.959.9"></span>ἀμύλου δραχμὰς β΄. σχιστῆς 𐅻 α΄. ῥόδων ἄνθους δραχμὴν
<span class="lb" data-page="12.959" data-line="10" id="l12.959.10"></span>μίαν, κρόκου τριώβολον σὺν μέλιτι. ταύτην ἐκ τοῦ Κρατίππου
<span class="lb" data-page="12.959" data-line="11" id="l12.959.11"></span>νάρθηκος εἶναί φησιν.
</p>
          </section>
          </article>

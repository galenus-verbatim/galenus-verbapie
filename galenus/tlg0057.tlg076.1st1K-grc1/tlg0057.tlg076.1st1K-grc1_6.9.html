<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:6.9">
<span class="pb page1" data-page="12.988" id="p12.988"></span>
<span class="milestone ed1page page1" data-n="2.252" data-unit="ed1page" id="ed1page.2.252"></span>
<span class="milestone ed2page page1" data-n="13.517" data-unit="ed2page" id="ed2page.13.517"></span>
            <section id="urn:cts:greekLit:tlg0057.tlg076.1st1K-grc1:6.9.1" class="textpart section">
              <p>
<span class="lb" data-page="12.988" data-line="5" id="l12.988.5"></span><label class="head">Περὶ τῶν πρὸς ἄφθας φαρμάκων.</label> Τὰς
<span class="lb" data-page="12.988" data-line="6" id="l12.988.6"></span>ἐπιπολῆς ἑλκώσεις ἐν τῷ στόματι γινομένας ὀνομάζουσιν
<span class="lb" data-page="12.988" data-line="7" id="l12.988.7"></span>ἄφθας, ἐχούσας τι καὶ θερμότητος πυρώδους. γίνονται δὲ
<span class="lb" data-page="12.988" data-line="8" id="l12.988.8"></span>τοὐπίπαν αὗται τοῖς βρέφεσιν, ὅταν ἤτοι μοχθηρὸν εἴη τὸ
<span class="lb" data-page="12.988" data-line="9" id="l12.988.9"></span>γάλα τῆς τιτθῆς ἢ μὴ καλῶς αὐτὸ πάνυ πέττῃ τὸ παιδίον.
<span class="lb" data-page="12.988" data-line="10" id="l12.988.10"></span>εὐίατοι δ’ εἰσὶ τοὐπίπαν ἐπὶ τοῖς μετρίως στύφουσι καθιστάμεναι,
<span class="lb" data-page="12.988" data-line="11" id="l12.988.11"></span>ποτέ γε μὴν καὶ χρονίζουσι καὶ δύσλυτοι καὶ τῷ
<span class="lb" data-page="12.988" data-line="12" id="l12.988.12"></span>χρόνῳ σηπεδονῶδες ἔχουσι τὸ καλούμενον ὑπὸ τῶν ἰατρῶν
<span class="lb" data-page="12.988" data-line="13" id="l12.988.13"></span>νομήν. γέγραπται οὖν καὶ πρὸς αὐτὰς φάρμακα, μέτρια μὲν
<span class="lb" data-page="12.988" data-line="14" id="l12.988.14"></span>πρὸς τὰς μηδὲν ἐχούσας κακόηθες, ἰσχυρὰ δὲ πρὸς τὰς ἤδη
<span class="lb" data-page="12.988" data-line="15" id="l12.988.15"></span>νομῶδές τι καὶ σηπεδονῶδες ἐχούσας. μνημονεύσω δ’ ἐγὼ
<span class="lb" data-page="12.988" data-line="16" id="l12.988.16"></span>τῶν τοῖς νεωτέροις <span class="milestone ed2page" data-n="13.518" data-unit="ed2page" id="ed2page.13.518"></span>ἠθροισμένων, ἐπειδὴ τά τε τῶν παλαιῶν
<span class="lb" data-page="12.988" data-line="17" id="l12.988.17"></span>ἰατρῶν ἄριστα γεγράφασιν, ἐκλέξαντες αὐτοὶ μετὰ ﻿
<span class="pb" data-page="12.989" id="p12.989"></span>
<span class="lb" data-page="12.989" data-line="1" id="l12.989.1"></span>πείρας μακρᾶς καί τινα τῶν ὕστερον μεθευρημένων προστεθείκασιν.
<span class="lb" data-page="12.989" data-line="2" id="l12.989.2"></span>εὕροις δ’ ἂν μετὰ τοὺς παλαιοὺς Μαντίᾳ καὶ
<span class="lb" data-page="12.989" data-line="3" id="l12.989.3"></span>Ἡρακλείδῃ τῷ Ταραντίνῳ πλεῖστα φάρμακα γεγραμμένα.
<span class="lb" data-page="12.989" data-line="4" id="l12.989.4"></span>ὡσαύτως δὲ καὶ Μενεκράτης ἐνέγραψε βιβλίον ἀρίστων φαρμάκων,
<span class="lb" data-page="12.989" data-line="5" id="l12.989.5"></span>ὧν αὐτὸς εὗρε τὰ πλεῖστα, καθάπερ γε καὶ ὁ Καππαδόκης
<span class="lb" data-page="12.989" data-line="6" id="l12.989.6"></span>Ἥρας. Ἀνδρόμαχος δὲ δύο καὶ τρίτον ἐν ᾧ τὰ
<span class="lb" data-page="12.989" data-line="7" id="l12.989.7"></span>τῶν ὀφθαλμῶν γέγραπται φάρμακα. πλείονα δὲ βιβλία συνέθεσαν
<span class="lb" data-page="12.989" data-line="8" id="l12.989.8"></span>ὅ τε Ἀντώνιος Μούσας καὶ μετ’ αὐτὸν Ἀσκληπιάδαι
<span class="lb" data-page="12.989" data-line="9" id="l12.989.9"></span>δύο καὶ μετ’ αὐτοὺς Κρίτων. ἀλλ’ οὗτοι μὲν οἱ τρεῖς
<span class="lb" data-page="12.989" data-line="10" id="l12.989.10"></span>μετὰ τὸν Ἀνδρόμαχον γεγόνασιν, Ἥρας δὲ ἔμπροσθεν Ἀνδρομάχου
<span class="lb" data-page="12.989" data-line="11" id="l12.989.11"></span>καὶ μετ’ αὐτὸν Μούσας τε καὶ Μενεκράτης. πολὺ
<span class="lb" data-page="12.989" data-line="12" id="l12.989.12"></span>δ’ ἔτι τούτων ἀνωτέρω· ὁ Ἡρακλείδης καὶ ὁ διδάσκαλος
<span class="lb" data-page="12.989" data-line="13" id="l12.989.13"></span>αὐτοῦ Μαντίας. ἀλλὰ Μαντίας μὲν, ὡς ἐξ ἀρχῆς ἦν Ἡροφίλειος,
<span class="lb" data-page="12.989" data-line="14" id="l12.989.14"></span>οὕτω καὶ διέμεινεν ἄχρι παντός. ὁ δ’ Ἡρακλείδης
<span class="lb" data-page="12.989" data-line="15" id="l12.989.15"></span>ἐπὶ τὴν τῶν ἐμπειρικῶν ἰατρῶν ἀγωγὴν ἐπέκρινεν ἰατρὸς
<span class="lb" data-page="12.989" data-line="16" id="l12.989.16"></span>ἄριστος τά τε ἄλλα τῆς τέχνης γεγονὼς καὶ πλείστων φαρμάκων
<span class="lb" data-page="12.989" data-line="17" id="l12.989.17"></span>ἔμπειρος. ὅταν οὖν αἱ ἄφθαι, περὶ τούτων γὰρ πρόκειται
<span class="lb" data-page="12.989" data-line="18" id="l12.989.18"></span>λέγειν, ἐκτράπωνται πρὸς τὸ κακόηθες, ἰσχυροτέρων
<span class="pb" data-page="12.990" id="p12.990"></span>
<span class="lb" data-page="12.990" data-line="1" id="l12.990.1"></span>δέονται φαρμάκων, ὁποῖα καὶ τὰς ἄλλας ἐν παρισθμίοις τε
<span class="lb" data-page="12.990" data-line="2" id="l12.990.2"></span>καὶ στόμασιν διαθέσεις ἰᾶται. προειρημένων οὖν μοι τῶν
<span class="lb" data-page="12.990" data-line="3" id="l12.990.3"></span>σκοπῶν τῆς ἐκείνων συνθέσεως, οὐδὲν ἔτι δέομαι περὶ τούτων
<span class="lb" data-page="12.990" data-line="4" id="l12.990.4"></span>λέγειν, ἀλλ’ ἐπὶ τὴν ἱστορίαν ἀφίξομαι τῶν προεγνωσμένων,
<span class="lb" data-page="12.990" data-line="5" id="l12.990.5"></span>ἀρξάμενος ἀπὸ τῶν Ἀνδρομάχῳ γεγραμμένων, ὡς
<span class="lb" data-page="12.990" data-line="6" id="l12.990.6"></span>εἴωθα κατὰ λέξιν αὐτὰ γράφειν.
</p>
            </section>
<section id="urn:cts:greekLit:tlg0057.tlg076.1st1K-grc1:6.9.2" class="textpart section">
<p>
<span class="lb" data-page="12.990" data-line="7" id="l12.990.7"></span><label class="head">Τὰ ὑπ’ Ἀνδρομάχου γεγραμμένα πρὸς ἄφθας.</label> Οὐ
<span class="lb" data-page="12.990" data-line="8" id="l12.990.8"></span>μόνον Ἀνδρόμαχος, ἀλλὰ καὶ ἄλλοι διττὰ γένη φαρμάκων
<span class="lb" data-page="12.990" data-line="9" id="l12.990.9"></span>ἔγραψαν πρὸς ἄφθας. ἐπὶ μὲν τῶν οὐδέπω κακόηθες ἐχουσῶν,
<span class="lb" data-page="12.990" data-line="10" id="l12.990.10"></span>τὰ μέτρια ταῖς δυνάμεσι φάρμακα συνθέντες, ἐπὶ δὲ
<span class="lb" data-page="12.990" data-line="11" id="l12.990.11"></span>τῶν κακοηθευομένων ἰσχυρότερα. προσγράφουσι δ’ ἐν τούτοις
<span class="lb" data-page="12.990" data-line="12" id="l12.990.12"></span>αὐτοὶ, ποτὲ μὲν ὅτι πρὸς ἄφθας καὶ ἕλκη τόδε τὸ
<span class="lb" data-page="12.990" data-line="13" id="l12.990.13"></span>φάρμακον ἁρμόττει, ποτὲ δ’ ὅτι πρὸς ἄφθας τὰς σηπεδονώδεις.
<span class="lb" data-page="12.990" data-line="14" id="l12.990.14"></span>ὅταν δὲ ἁπλῶς προσγράφωσι πρὸς ἄφθας, τὰς ἁπλᾶς
<span class="lb" data-page="12.990" data-line="15" id="l12.990.15"></span>δηλοῦσι καὶ μηδὲν ἐχούσας κακόηθες. ὁ δ’ οὖν Ἀνδρόμαχος
<span class="lb" data-page="12.990" data-line="16" id="l12.990.16"></span>πρὸς τὰς κακοήθεις ἄφθας οὕτως ἔγραψεν. πρὸς ἄφθας τὰς
<span class="lb" data-page="12.990" data-line="17" id="l12.990.17"></span>ἐν τῷ στόματι καὶ ἕλκη. ♃ σχιστῆς κεκαυμένης 𐅻 β΄. ἐρείκης
<span class="lb" data-page="12.990" data-line="18" id="l12.990.18"></span>καρποῦ 𐅻 α΄. σὺν ἐλαίῳ ἔκμασσε τῷ δακτύλῳ τοὺς
<span class="pb" data-page="12.991" id="p12.991"></span>
<span class="lb" data-page="12.991" data-line="1" id="l12.991.1"></span>τόπους. ἄλλο πρὸς τὰ αὐτά. ♃ ἰοῦ 𐅻 β΄. στυπτηρίας σχιστῆς
<span class="lb" data-page="12.991" data-line="2" id="l12.991.2"></span>μέρη β΄. κηκίδος χνοώδους μέρος α΄. λεάνας δι’ ὀθονίου χνόϊσον,
<span class="lb" data-page="12.991" data-line="3" id="l12.991.3"></span>εἶτα ἐλαίῳ ἐμβρέχων τὸν δάκτυλον καὶ ἀναλαμβάνων
<span class="lb" data-page="12.991" data-line="4" id="l12.991.4"></span>τὸ ξηρὸν, παράπτου ἐπιπολὺ ἐκμάσσων τὰ παρίσθμια καὶ
<span class="lb" data-page="12.991" data-line="5" id="l12.991.5"></span>τὴν ὑπερῴαν σὺν τῇ σταφυλῇ. ἀφίστησι δὲ δερμάτια καὶ
<span class="lb" data-page="12.991" data-line="6" id="l12.991.6"></span>αἴρει τοὺς περὶ τὸ σῶμα τραχυσμοὺς καὶ τύλους ἀποδερματίζει,
<span class="lb" data-page="12.991" data-line="7" id="l12.991.7"></span>τὰ δ’ ἕλκη ἐπουλοῖ. πρὸς δὲ τὰς ἐπιπολαίους ἄφθας
<span class="lb" data-page="12.991" data-line="8" id="l12.991.8"></span>ὡδί πως ἔγραψεν. πρὸς ἄφθας λύκιον Ἰνδικὸν σὺν οἴνῳ
<span class="lb" data-page="12.991" data-line="9" id="l12.991.9"></span>λεανθὲν περιχριόμενον, ποιεῖ καὶ ἐρείκης καρπὸς λεῖος ἢ ῥόδα
<span class="lb" data-page="12.991" data-line="10" id="l12.991.10"></span>ξηρὰ σὺν μέλιτι. ταῦτα προειπὼν ἐπιφέρει, ἐὰν δὲ μέλανα
<span class="lb" data-page="12.991" data-line="11" id="l12.991.11"></span>ᾖ καὶ πονηρὰ, σταφίδος καθαρᾶς μέρη τρία, ἄνισον ἴσον,
<span class="lb" data-page="12.991" data-line="12" id="l12.991.12"></span>λεῖα σὺν μέλιτι διάχριε, εἶτα διάκλυζε.
</p>
            </section>
<section id="urn:cts:greekLit:tlg0057.tlg076.1st1K-grc1:6.9.3" class="textpart section">
<p>
<span class="lb" data-page="12.991" data-line="13" id="l12.991.13"></span><label class="head">Πρὸς ἄφθας Κρίτωνος.</label> Κρίτων δὲ οὕτως ἔγραψε
<span class="lb" data-page="12.991" data-line="14" id="l12.991.14"></span>πρὸς ἄφθας. ἀνδράχνην εἰς μέλι ἀποβάπτων μασῶ. ἢ ἐλαίας
<span class="lb" data-page="12.991" data-line="15" id="l12.991.15"></span>φύλλοις ἐν οἴνῳ ἑψημένοις διακλυζέσθω ἢ μυρσίνης λευκῆς
<span class="lb" data-page="12.991" data-line="16" id="l12.991.16"></span>τῶν φύλλων ἐν ἀφεψήματι μετ’ οἴνου. ἢ ἰοῦ σκώληκος
<span class="lb" data-page="12.991" data-line="17" id="l12.991.17"></span>τριώβολον ἐν οἴνου κοτύλης τετάρτῳ λειώσας διακλυζέσθω.
<span class="lb" data-page="12.991" data-line="18" id="l12.991.18"></span>καὶ ἡ κηκὶς δὲ τριβεῖσα ἐν ὄξει δριμεῖ διαχρίεται· ἐπὶ δὲ
<span class="pb" data-page="12.992" id="p12.992"></span>
<span class="lb" data-page="12.992" data-line="1" id="l12.992.1"></span>παιδίων δᾳδία καὶ μυελὸν βόειον ἑψήσας ψώμιζε. ποιεῖ δὲ
<span class="lb" data-page="12.992" data-line="2" id="l12.992.2"></span>καὶ ἀμύγδαλα πικρὰ μετὰ μέλιτος. <span class="milestone ed2page" data-n="13.519" data-unit="ed2page" id="ed2page.13.519"></span>πρὸς δὲ τὰς μελαινομένας
<span class="lb" data-page="12.992" data-line="3" id="l12.992.3"></span>ἄφθας ἐκγεγιγαρτισμένῃ σταφίδι καὶ ἀνίσῳ λείοις
<span class="lb" data-page="12.992" data-line="4" id="l12.992.4"></span>μετὰ μέλιτος διάχριε. ὁ δὲ Ταραντῖνος Ἡρακλείδης ἀποσμήξας
<span class="lb" data-page="12.992" data-line="5" id="l12.992.5"></span>ὀροβίῳ μετὰ μέλιτος καὶ κηκίδι μετὰ μέλιτος προσάπτου.
<span class="lb" data-page="12.992" data-line="6" id="l12.992.6"></span>ἁρμόζει καὶ ῥοῦς ὁ ἐπὶ τὰ ὄψα μετὰ μίνθης κλωνίων.
<span class="lb" data-page="12.992" data-line="7" id="l12.992.7"></span>ἔστω δὲ τοῦ μὲν ῥοῦ πλῆθος ὅσον τοῖς τρισὶ δακτύλοις,
<span class="lb" data-page="12.992" data-line="8" id="l12.992.8"></span>τῆς δὲ μίνθης κλωνία τρία καὶ ῥόδων φύλλα ὅσον ἑπτὰ καὶ
<span class="lb" data-page="12.992" data-line="9" id="l12.992.9"></span>στροβίλια ἑπτὰ, τούτοις πᾶσι μετὰ μέλιτος λειωθεῖσι χρῶ
<span class="lb" data-page="12.992" data-line="10" id="l12.992.10"></span>ἢ λυκίῳ μεθ’ ὕδατος. ἁρμόζει καὶ τρὺξ οἴνου γλυκέος μετὰ
<span class="lb" data-page="12.992" data-line="11" id="l12.992.11"></span>μέλιτος διαχριομένη. ἢ στυπτηρίαν καὶ σίδια ῥοιᾶς γλυκείας
<span class="lb" data-page="12.992" data-line="12" id="l12.992.12"></span>ἐξ ἴσου τρίψας καὶ στέατι χηνείῳ μίξας διάχριε, ὕδατι θερμῷ
<span class="lb" data-page="12.992" data-line="13" id="l12.992.13"></span>συνεχέστερον διάκλυζε καὶ πρόσαπτε χηνείῳ στέατι. ἄλλο
<span class="lb" data-page="12.992" data-line="14" id="l12.992.14"></span>Μούσα. ♃ μυρίκης καρποῦ 𐅻 στ΄. στυπτηρίας σχιστῆς 𐅻 β΄.
<span class="lb" data-page="12.992" data-line="15" id="l12.992.15"></span>ἐν ἐλαίῳ. ἄλλο μάλιστα ἐπὶ παιδίων. ῥοῦν ἐρυθρὸν λεῖον
<span class="lb" data-page="12.992" data-line="16" id="l12.992.16"></span>μετὰ μέλιτος μίξας<span class="milestone ed1page" data-n="2.253" data-unit="ed1page" id="ed1page.2.253"></span> διάχριε ἢ στέαρ ὕειον καὶ μέλι τετηγμένα,
<span class="lb" data-page="12.992" data-line="17" id="l12.992.17"></span>δίδου δὲ αὐτοῖς διακλύζεσθαι γάλα ὄνειον, ἐπιπλεῖστον
<span class="pb" data-page="12.993" id="p12.993"></span>
<span class="lb" data-page="12.993" data-line="1" id="l12.993.1"></span>δὲ φερομένου τοῦ σιέλου, κηκίδα καὶ στρύχνον ὄξει
<span class="lb" data-page="12.993" data-line="2" id="l12.993.2"></span>διεὶς, ποίησον διακλύζεσθαι, λευκόϊα ξηρὰ τρίψας μετὰ μέλιτος
<span class="lb" data-page="12.993" data-line="3" id="l12.993.3"></span>διάχριε. ταῦτα γράψαντι τῷ Κρίτωνι μέμψαιτ’ ἄν τις
<span class="lb" data-page="12.993" data-line="4" id="l12.993.4"></span>εἰκότως ὅπερ τοῖς ἄλλοις ἀεὶ μέμφομαι, καταλέγουσιν ἐφεξῆς
<span class="lb" data-page="12.993" data-line="5" id="l12.993.5"></span>ἀδιορίστως βοηθήματα μὴ ἀρχομένου τοῦ πάθους προσθεῖσιν
<span class="lb" data-page="12.993" data-line="6" id="l12.993.6"></span>ἢ ἀναβαίνοντος ἢ καταβαίνοντος ἢ ἀκμάζοντος ἢ
<span class="lb" data-page="12.993" data-line="7" id="l12.993.7"></span>παρακμάζοντος, μήθ’ ὅτι μικρὸν ᾖ, καὶ ἐπιεικὲς ἢ μοχθηρὸν
<span class="lb" data-page="12.993" data-line="8" id="l12.993.8"></span>οὕτως, ὡς ἐζεῦχθαί τι σηπεδονῶδες αὐτῷ. τούτων γὰρ
<span class="lb" data-page="12.993" data-line="9" id="l12.993.9"></span>τῶν γεγραμμένων φαρμάκων ἔνια μὲν ἁπλούστατά ἐστιν,
<span class="lb" data-page="12.993" data-line="10" id="l12.993.10"></span>ἐπὶ παιδίων ἁρμόττοντα μάλιστα μηδεμίαν ἐχόντων διάθεσιν,
<span class="lb" data-page="12.993" data-line="11" id="l12.993.11"></span>οἷον ὅταν ὕειον στέαρ καὶ μέλι τετηγμένα παραλαμβάνῃ,
<span class="lb" data-page="12.993" data-line="12" id="l12.993.12"></span>καὶ πολὺ μᾶλλον ὅταν διακλύζεσθαι ὄνειον γάλα κελεύει.
<span class="lb" data-page="12.993" data-line="13" id="l12.993.13"></span>ἁπλούστατον δὲ φάρμακόν ἐστι καὶ ἡ ἀνδράχνη ἐμβαφθεῖσα
<span class="lb" data-page="12.993" data-line="14" id="l12.993.14"></span>μέλιτι καὶ διαμασωμένη καὶ τὸ διὰ τῶν φύλλων
<span class="lb" data-page="12.993" data-line="15" id="l12.993.15"></span>τῆς ἐλαίας διάκλυσμα καὶ τὸ διὰ τῆς λευκῆς μυρσίνης ὁμοίως.
<span class="lb" data-page="12.993" data-line="16" id="l12.993.16"></span>ἰσχυρότατον δὲ καὶ τὸ διὰ τοῦ ἰοῦ καὶ τοῦ οἴνου, καθάπερ
<span class="lb" data-page="12.993" data-line="17" id="l12.993.17"></span>γε καὶ ἡ κηκὶς ὄξει δριμεῖ τριβεῖσα καὶ διαχριομένη.
<span class="lb" data-page="12.993" data-line="18" id="l12.993.18"></span>πάνυ γὰρ ἰσχυρὸν τοῦτο τὸ φάρμακον, ὥσπερ καὶ τὸ διὰ ﻿
<span class="pb" data-page="12.994" id="p12.994"></span>
<span class="lb" data-page="12.994" data-line="1" id="l12.994.1"></span>τοῦ ἰοῦ. ἀλλ’ ἐπ’ ἐκείνου μὲν ὀλίγιστον τοῦ ἰοῦ. τριώβολον
<span class="lb" data-page="12.994" data-line="2" id="l12.994.2"></span>γὰρ εἶπεν ἐν οἴνου κοτύλης τετάρτῳ λειωθὲν καὶ διακλυζόμενον
<span class="lb" data-page="12.994" data-line="3" id="l12.994.3"></span>ἀσθενὲς γίνεται τῷ πλήθει τῆς τοῦ οἴνου μίξεως
<span class="lb" data-page="12.994" data-line="4" id="l12.994.4"></span>ἐκλυθέν. ἡ δὲ κηκὶς ἐν ὄξει δριμεῖ λειωθεῖσα παχεῖα οὕτως,
<span class="lb" data-page="12.994" data-line="5" id="l12.994.5"></span>ὡς διαχρίεσθαι, πάνυ σφοδρόν ἐστι φάρμακον, ὥσπερ γε
<span class="lb" data-page="12.994" data-line="6" id="l12.994.6"></span>καὶ τὸ διὰ τῆς στυπτηρίας καὶ σιδίων ῥοιᾶς γλυκείας συντιθέμενον,
<span class="lb" data-page="12.994" data-line="7" id="l12.994.7"></span>ὅπερ εἰ μὴ ἐμέμικτο τῷ χηνείῳ στέατι, πρὸς σηπεδόνας
<span class="lb" data-page="12.994" data-line="8" id="l12.994.8"></span>ἂν ἥρμοττεν ἰσχυράς. ἰσχυρὸν δὲ καὶ τὸ διὰ τοῦ
<span class="lb" data-page="12.994" data-line="9" id="l12.994.9"></span>τῆς μυρίκης καρποῦ καὶ τῆς στυπτηρίας, ἀλλ’ οὐχ οὕτως,
<span class="lb" data-page="12.994" data-line="10" id="l12.994.10"></span>ὡς τὸ διὰ τῆς κηκίδος καὶ τοῦ ὄξους. ἅπαξ δὲ μόνον καλῶς
<span class="lb" data-page="12.994" data-line="11" id="l12.994.11"></span>ἐποίησε προσθεὶς κατὰ λέξιν οὕτως. ἐπιπλέον δὲ φερομένου
<span class="lb" data-page="12.994" data-line="12" id="l12.994.12"></span>τοῦ σιέλου κηκίδα καὶ στρύχνον ὄξει διεὶς ποίησον
<span class="lb" data-page="12.994" data-line="13" id="l12.994.13"></span>διακλύζεσθαι. τὸ γὰρ ἐπιπλέον φέρεσθαι τὸ σίελον ἐμφαντικόν
<span class="lb" data-page="12.994" data-line="14" id="l12.994.14"></span>ἐστι τοῦ τὴν διάθεσιν εἶναι μείζονα. κάλλιον δὲ ἦν
<span class="lb" data-page="12.994" data-line="15" id="l12.994.15"></span>ἄντικρυς εἰρηκέναι, νομώδους δὲ τῆς διαθέσεως γενομένης
<span class="lb" data-page="12.994" data-line="16" id="l12.994.16"></span>ἢ γενομένων ἑλκῶν βαθέων, ἤ τι τοιοῦτον προσγράψας.
</p>
            </section>
<section id="urn:cts:greekLit:tlg0057.tlg076.1st1K-grc1:6.9.4" class="textpart section">
<p>
<span class="lb" data-page="12.994" data-line="17" id="l12.994.17"></span><label class="head">Περὶ τῶν ὑπ’ Ἀσκληπιάδου γεγραμμένων πρὸς ἄφθας.</label>
<span class="lb" data-page="12.994" data-line="18" id="l12.994.18"></span>Καλῶς οὖν ἐποίησεν ὁ Ἀσκληπιάδης, εἰ καὶ μὴ πολλὰ φάρμακα
<span class="pb" data-page="12.995" id="p12.995"></span>
<span class="lb" data-page="12.995" data-line="1" id="l12.995.1"></span>πρὸς ἄφθας ἔγραψεν, ἀλλ’ ἐπί γε τοῖν δυοῖν ἐν ἀρχῇ
<span class="lb" data-page="12.995" data-line="2" id="l12.995.2"></span>γράψας οὕτω. πρὸς ἄφθας χωρὶς νομῆς, ἔπειτα μετὰ δύο
<span class="lb" data-page="12.995" data-line="3" id="l12.995.3"></span>πάλιν προσγράψας πρὸς τὰς νεμομένας ἄφθας, ἄδηκτα γάρ
<span class="lb" data-page="12.995" data-line="4" id="l12.995.4"></span>ἐστι τὰ δύο φάρμακα τὸ μὲν ἕτερον τὸ πρότερον, ἐν ᾧ
<span class="lb" data-page="12.995" data-line="5" id="l12.995.5"></span>φησι, μυελὸν βόειον μέλιτι μίξας καὶ χλιάνας διάχριε, μάλιστα
<span class="lb" data-page="12.995" data-line="6" id="l12.995.6"></span>δὲ νηπίοις ἐστὶ χρήσιμον. τὸ δὲ ἐφεξῆς εἰρημένον
<span class="lb" data-page="12.995" data-line="7" id="l12.995.7"></span>στέαρ ὕειον μέλιτι <span class="milestone ed2page" data-n="13.520" data-unit="ed2page" id="ed2page.13.520"></span>μίξας χρῶ. πρὸς δὲ τὰς νεμομένας
<span class="lb" data-page="12.995" data-line="8" id="l12.995.8"></span>ἄφθας κηκίδων ἀφεψήματι κελεύσας κύαθον ἕνα καὶ
<span class="lb" data-page="12.995" data-line="9" id="l12.995.9"></span>μέλιτος ἴσον μίξαντα καὶ ἀναζέσαντα χρῆσθαι. ἐγὼ δὲ
<span class="lb" data-page="12.995" data-line="10" id="l12.995.10"></span>ἔφθασα καὶ τοῦτο καὶ ἄλλα τρία μετ’ αὐτὸ γεγραμμένα,
<span class="lb" data-page="12.995" data-line="11" id="l12.995.11"></span>μικρὸν ἔμπροσθεν ἐν τοῖς πρὸς τὰς νομὰς φαρμάκοις γράψας,
<span class="lb" data-page="12.995" data-line="12" id="l12.995.12"></span>καὶ γὰρ οὐδὲν ἡγοῦμαι διαφέρειν, εἴτ’ ἐξ ἄφθης εἴτ’
<span class="lb" data-page="12.995" data-line="13" id="l12.995.13"></span>ἐξ ἄλλου τινὸς ἡ μετάπτωσις εἰς τὴν νομὴν γένοιτο.
</p>
            </section>
<section id="urn:cts:greekLit:tlg0057.tlg076.1st1K-grc1:6.9.5" class="textpart section">
<p>
<span class="lb" data-page="12.995" data-line="14" id="l12.995.14"></span><label class="head">Περὶ τῶν ὑπ’ Ἀπολλωνίου γεγραμμένων πρὸς ἄφθας.</label>
<span class="lb" data-page="12.995" data-line="15" id="l12.995.15"></span>Ἀπολλώνιος δὲ ὁ Ἡροφίλειος ἐν τῷ πρώτῳ τῶν εὐπορίστων
<span class="lb" data-page="12.995" data-line="16" id="l12.995.16"></span>φαρμάκων ὡδί πως ἔγραψε κατὰ λέξιν πρὸς τὰς λευκὰς
<span class="lb" data-page="12.995" data-line="17" id="l12.995.17"></span>ἄφθας. χαλκῖτιν ἐλαίῳ τρίψας διάχριε πτερῷ, τοῦτο
<span class="pb" data-page="12.996" id="p12.996"></span>
<span class="lb" data-page="12.996" data-line="1" id="l12.996.1"></span>παραχρῆμα παύει. ἐπειδὰν δὲ καθαρὰ γένηται, μυρίκης καρπὸν
<span class="lb" data-page="12.996" data-line="2" id="l12.996.2"></span>λεάνας καὶ διεὶς μελικράτῳ ἢ οἴνῳ διάχριε, μάλιστα νηπίοις.
<span class="lb" data-page="12.996" data-line="3" id="l12.996.3"></span>εἶτ’ ἐφεξῆς γράφει ἄλλο καὶ μάλιστα πρὸς τὰς μελαίνας
<span class="lb" data-page="12.996" data-line="4" id="l12.996.4"></span>ἄφθας, σταφίδι ἐκγεγιγαρτισμένῃ καὶ ἀνίσῳ λείοις μετὰ
<span class="lb" data-page="12.996" data-line="5" id="l12.996.5"></span>μέλιτος διάχριε. καὶ πάλιν ἄλλο ἐφεξῆς. χαλκάνθῳ κεκαυμένῳ
<span class="lb" data-page="12.996" data-line="6" id="l12.996.6"></span>λείῳ μετὰ μέλιτος χρῶ. φαίνεται γὰρ ἐπὶ τῶν κακοήθων
<span class="lb" data-page="12.996" data-line="7" id="l12.996.7"></span>τοῖς φαρμάκοις τούτοις κελεύων χρῆσθαι. ἔγραψε γοῦν
<span class="lb" data-page="12.996" data-line="8" id="l12.996.8"></span>κατὰ μὲν τὸ πρῶτον τῶν φαρμάκων πρὸς τὰς λευκὰς
<span class="lb" data-page="12.996" data-line="9" id="l12.996.9"></span>ἄφθας, κατὰ δὲ τὸ δεύτερον πρὸς τὰς μελαίνας, ἐνδεικνύμενος
<span class="lb" data-page="12.996" data-line="10" id="l12.996.10"></span>τὸ παρὰ φύσιν τῆς χρόας καὶ τὸ μέγεθος τοῦ πάθους.
<span class="lb" data-page="12.996" data-line="11" id="l12.996.11"></span>ἐφεξῆς δὲ προσγράψας διακλύσματα πρὸς ἄφθας, ἐπιφέρει
<span class="lb" data-page="12.996" data-line="12" id="l12.996.12"></span>κατὰ λέξιν οὕτως, οἴνῳ μέλανι αὐστηρῷ καὶ ὑποστύφοντι
<span class="lb" data-page="12.996" data-line="13" id="l12.996.13"></span>διάκλυζε. ἐλαίας φύλλοις ἐν οἴνῳ ἑψημένοις διάκλυζε.
<span class="lb" data-page="12.996" data-line="14" id="l12.996.14"></span>μυρσίνης λευκῆς φύλλα ἀφεψήματι μετ’ οἴνου παραπλησίως
<span class="lb" data-page="12.996" data-line="15" id="l12.996.15"></span>χρῶ. ταῦτα τὰ διακλύσματα χωρὶς διορισμοῦ γεγραμμένα
<span class="lb" data-page="12.996" data-line="16" id="l12.996.16"></span>βλάβην οὐδεμίαν ἐπιφέρει. καὶ γὰρ ἐπὶ τῶν μετρίων
<span class="lb" data-page="12.996" data-line="17" id="l12.996.17"></span>καὶ ἐπὶ τῶν μειζόνων καὶ τῶν μεγίστων διαθέσεων
<span class="lb" data-page="12.996" data-line="18" id="l12.996.18"></span>ἁρμόζει. καλῶς δὲ ἐφεξῆς ἔγραψεν ἄλλο σφόδρα ἐνεργοῦν. ἰοῦ
<span class="lb" data-page="12.996" data-line="19" id="l12.996.19"></span>σκώληκος τριώβολον τρίψας ἐν οἴνου κοτύλης τετάρτῳ δίδου
<span class="pb" data-page="12.997" id="p12.997"></span>
<span class="lb" data-page="12.997" data-line="1" id="l12.997.1"></span>διακλύζεσθαι, εἶθ’ οὕτως οἴνῳ διάκλυζε. τοῦτο γὰρ ἐπὶ τῶν
<span class="lb" data-page="12.997" data-line="2" id="l12.997.2"></span>ἰσχυροτέρων ἁρμόζει, καθάπερ γε καὶ τὸ ἐφεξῆς οὕτω γεγραμμένον
<span class="lb" data-page="12.997" data-line="3" id="l12.997.3"></span>ἅλμην ἐλαιῶν καὶ ὄξους ἴσον μίξας δίδου διακλύζεσθαι,
<span class="lb" data-page="12.997" data-line="4" id="l12.997.4"></span>εἶθ’ οὕτως οἴνῳ διάκλυζε. μετὰ δὲ ταῦτα μελικράτῳ,
<span class="lb" data-page="12.997" data-line="5" id="l12.997.5"></span>εἶθ’ ἑξῆς ὕδατι χρῶ, ἐπὶ πᾶσι δ’ ἐλαίῳ διάκλυζε.
<span class="lb" data-page="12.997" data-line="6" id="l12.997.6"></span>μετὰ ταῦτα δὲ δύο γράφει φάρμακα διαφόροις εἴδεσιν ἀφθῶν
<span class="lb" data-page="12.997" data-line="7" id="l12.997.7"></span>ἁρμόζοντα. τὸ μὲν γὰρ ὕσσωπον τριφθὲν πρὸς τὰς θερμὰς
<span class="lb" data-page="12.997" data-line="8" id="l12.997.8"></span>καὶ ἀναβιβρωσκομένας διαθέσεις καὶ καθαρὰς ἐναντιώτατόν
<span class="lb" data-page="12.997" data-line="9" id="l12.997.9"></span>ἐστιν. ἁρμόζει δὲ ταῖς ῥυπαραῖς καὶ ταῖς φλεγμονώδεσιν
<span class="lb" data-page="12.997" data-line="10" id="l12.997.10"></span>ἄφθαις. τὸ δ’ ὀμφάκιον μετ’ οἴνου ἐπιτήδειον ταῖς καθαραῖς
<span class="lb" data-page="12.997" data-line="11" id="l12.997.11"></span>καὶ δακνομέναις καὶ ἀναβιβρωσκομέναις. κελεύει δὲ τὸ
<span class="lb" data-page="12.997" data-line="12" id="l12.997.12"></span>μὲν ὀμφάκιον μετ’ οἴνου τρίψαντα διακλύζεσθαι, τὸ δ’ ὕσσωπον
<span class="lb" data-page="12.997" data-line="13" id="l12.997.13"></span>μετ’ οἴνου ἢ μελικράτου. ἰσχυρὸν δὲ πάνυ τὸ μετὰ
<span class="lb" data-page="12.997" data-line="14" id="l12.997.14"></span>ταῦτα φάρμακον, ὡς ἤδη καὶ νομώδεσιν ἄφθας ἁρμόζον,
<span class="lb" data-page="12.997" data-line="15" id="l12.997.15"></span>ὃ συντίθησι, μυρίκης καρπὸν ἕψων μετ’ ὄξους. ἰσχυρὸν δὲ
<span class="lb" data-page="12.997" data-line="16" id="l12.997.16"></span>καὶ τὸ ἐφεξῆς αὐτῷ γεγραμμένον, ἐφ’ οὗ φησι κηκίδα τρίψας,
<span class="lb" data-page="12.997" data-line="17" id="l12.997.17"></span>ἐν ὄξει δριμεῖ δίδου διακλύζεσθαι. τὸ δὲ μετὰ ταῦτα
<span class="lb" data-page="12.997" data-line="18" id="l12.997.18"></span>γεγραμμένον, ἐφ’ οὗ φησιν, ὀπῷ σιλφίου διειμένῳ παραπλησίως
<span class="pb" data-page="12.998" id="p12.998"></span>
<span class="lb" data-page="12.998" data-line="1" id="l12.998.1"></span>χρῶ, μετὰ δὲ ταῦτα ἐλαίῳ διάκλυζε. καὶ αὐτὸ δριμὺ
<span class="lb" data-page="12.998" data-line="2" id="l12.998.2"></span>καὶ δακνῶδές ἐστι καὶ διαφορητικὸν, οὐ στυπτικόν. οὐκ ὀρθῶς
<span class="lb" data-page="12.998" data-line="3" id="l12.998.3"></span>οὖν ἀναμέμικται τὰ στυπτικὰ καὶ στρυφνὰ καὶ ἀποκρουστικὰ
<span class="lb" data-page="12.998" data-line="4" id="l12.998.4"></span>τοῖς διαφορητικοῖς καὶ δριμέσιν ἄνευ διορισμοῦ
<span class="lb" data-page="12.998" data-line="5" id="l12.998.5"></span>γεγραμμένα. τὸ δ’ ἐφεξῆς τούτοις, ὅτι μὲν δι’ ὄξους σκευάζεται
<span class="lb" data-page="12.998" data-line="6" id="l12.998.6"></span>γενναῖόν ἐστιν· ὅτι δὲ οὐ προσέθηκε τῷ ὄξει τὸ
<span class="lb" data-page="12.998" data-line="7" id="l12.998.7"></span>δριμὺ καὶ ὅτι διὰ λίνου καρποῦ μετριώτερον γίνεται, προσέθηκε
<span class="lb" data-page="12.998" data-line="8" id="l12.998.8"></span>δὲ αὐτῷ καὶ τὰς αἴρας, διαφορητικὸν ἱκανῶς φάρμακον.
<span class="lb" data-page="12.998" data-line="9" id="l12.998.9"></span>διὰ τοῦτο οὖν αὐτὸ καὶ πρὸς τὰ τῆς γλώττης οἰδήματά
<span class="lb" data-page="12.998" data-line="10" id="l12.998.10"></span>φησιν ἁρμόττειν. παραγράψω δὲ καὶ πᾶσαν αὐτοῦ
<span class="lb" data-page="12.998" data-line="11" id="l12.998.11"></span>τὴν ῥῆσιν. λίνου καρπὸν καὶ αἴρας ἴσα τρίψας μετ’ ὄξους
<span class="lb" data-page="12.998" data-line="12" id="l12.998.12"></span>διάκλυζε. τὸ δ’ αὐτὸ τοῦτο ποιεῖ καὶ πρὸς τὰ τῆς γλώττης
<span class="lb" data-page="12.998" data-line="13" id="l12.998.13"></span>οἰδήματα. <span class="milestone ed2page" data-n="13.521" data-unit="ed2page" id="ed2page.13.521"></span>πραότερον δὲ πολὺ τούτων ἁπάντων φάρμακον
<span class="lb" data-page="12.998" data-line="14" id="l12.998.14"></span>ἐφεξῆς ἔγραψε κατὰ λέξιν οὕτως. φύλλα κοκκυμηλέας
<span class="lb" data-page="12.998" data-line="15" id="l12.998.15"></span>κόψας καὶ γάλακτι μίξας, οἴνῳ διάκλυζε. προσκειμένου γὰρ
<span class="lb" data-page="12.998" data-line="16" id="l12.998.16"></span>τῷ λόγῳ τοῦ διάκλυζε δῆλόν ἐστιν ὅτι πολλῷ τῷ γάλακτι
<span class="lb" data-page="12.998" data-line="17" id="l12.998.17"></span>μίγνυσιν ὀλίγα τῶν φύλλων, ὡς εἴ γε τὰ φύλλα τῷ γάλακτι
<span class="lb" data-page="12.998" data-line="18" id="l12.998.18"></span>συλλειωθέντα φάρμακον ἐκέλευσεν εἶναι διάχριστον, ﻿
<span class="pb" data-page="12.999" id="p12.999"></span>
<span class="lb" data-page="12.999" data-line="1" id="l12.999.1"></span>ἦν ἂν οὕτω γε δῆλον ὅτι πολλὰ μὲν τὰ φύλλα, τὸ γάλα δὲ
<span class="lb" data-page="12.999" data-line="2" id="l12.999.2"></span>ὀλίγον εἶναι ἐκέλευσεν. ἐφεξῆς δὲ προσγράψας διαμασητὰ
<span class="lb" data-page="12.999" data-line="3" id="l12.999.3"></span>πρὸς <span class="milestone ed1page" data-n="2.254" data-unit="ed1page" id="ed1page.2.254"></span>ἄφθας ἐπιφέρει, ἐλαίας ἁλμάδας διαμασητέον.
<span class="lb" data-page="12.999" data-line="4" id="l12.999.4"></span>εὔδηλον δ’ ὅτι πραότατον φάρμακόν ἐστιν. εἶτ’ αὖθις ἑξῆς·
<span class="lb" data-page="12.999" data-line="5" id="l12.999.5"></span>ἀνδράχνην εἰς μέλι ἀποβάπτοντα διαμασητέον. καὶ τοῦτο
<span class="lb" data-page="12.999" data-line="6" id="l12.999.6"></span>ὁμοίως πρᾶόν ἐστι. διαφέρει δ’ ἀλλήλων τὰ δύο ταῦτα τῷ
<span class="lb" data-page="12.999" data-line="7" id="l12.999.7"></span>τὰς μὲν ἁλμάδας καὶ στύφειν καὶ διαφορεῖν, πλεῖστον δ’
<span class="lb" data-page="12.999" data-line="8" id="l12.999.8"></span>ἐν αὐταῖς ἔχειν τὸ στυπτικόν. τὴν δὲ ἀνδράχνην μετὰ τοῦ
<span class="lb" data-page="12.999" data-line="9" id="l12.999.9"></span>μέλιτος ἀσθενέστερον εἶναι φάρμακον. ἐφεξῆς δὲ καλῶς ἐποίησεν
<span class="lb" data-page="12.999" data-line="10" id="l12.999.10"></span>εἰπὼν, ἐπὶ παιδίων ἁρμόττειν ἃ μέλλει λέγειν φάρμακα.
<span class="lb" data-page="12.999" data-line="11" id="l12.999.11"></span>γράφει δὲ περὶ αὐτῶν κατὰ λέξιν οὕτω. ὅταν παιδίον
<span class="lb" data-page="12.999" data-line="12" id="l12.999.12"></span>ἄφθας ἔχῃ, σεμίδαλιν καὶ μυελὸν βόειον καὶ ἄλευρον ἕψας
<span class="lb" data-page="12.999" data-line="13" id="l12.999.13"></span>ψώμιζε, ἐὰν δὲ μὴ δύνηται θηλάζειν. ἄλλο. σπλῆνα βοὸς
<span class="lb" data-page="12.999" data-line="14" id="l12.999.14"></span>ἑψήσας ἐν οἴνῳ καὶ τρίψας μετὰ μέλιτος ψώμιζε. τοῦτο μὲν
<span class="lb" data-page="12.999" data-line="15" id="l12.999.15"></span>οὖν περίεργον τὸ φάρμακον. ἐφεξῆς δὲ καλῶς ἔγραψεν, ἀπέχεσθαι
<span class="lb" data-page="12.999" data-line="16" id="l12.999.16"></span>κατὰ τὴν δίαιταν δριμέων τε καὶ ἁλυκῶν καὶ ὀξέων
<span class="lb" data-page="12.999" data-line="17" id="l12.999.17"></span>σιτίων τε καὶ ποτῶν, εἶτα οὐκ οἶδ’ ὅπως ἐφεξῆς τούτῳ
<span class="lb" data-page="12.999" data-line="18" id="l12.999.18"></span>γράφει κατὰ λέξιν οὕτως. χαλκάνθην λείαν κεκαυμένην μετὰ
<span class="pb" data-page="12.1000" id="p12.1000"></span>
<span class="lb" data-page="12.1000" data-line="1" id="l12.1000.1"></span>μέλιτος διάχριε. τοῦτο ἐχρῆν ἀνωτέρω γεγράφθαι μετὰ τῶν
<span class="lb" data-page="12.1000" data-line="2" id="l12.1000.2"></span>ἰσχυρῶν φαρμάκων.
</p>
            </section>
<section id="urn:cts:greekLit:tlg0057.tlg076.1st1K-grc1:6.9.6" class="textpart section">
<p>
<span class="lb" data-page="12.1000" data-line="3" id="l12.1000.3"></span><label class="head">Τὰ ὑπ’ Ἀρχιγένους γεγραμμένα πρὸς ἄφθας.</label> Ἔνια
<span class="lb" data-page="12.1000" data-line="4" id="l12.1000.4"></span>μὲν καὶ τῶν ὑπ’ Ἀρχιγένους γεγραμμένων πρὸς ἄφθας ταὐτὰ
<span class="lb" data-page="12.1000" data-line="5" id="l12.1000.5"></span>τοῖς προγεγραμμένοις ἐστὶν, ἀλλ’ ἔδοξέ μοι πᾶσαν αὐτοῦ
<span class="lb" data-page="12.1000" data-line="6" id="l12.1000.6"></span>τὴν λέξιν ἐφεξῆς γράψαι μηδὲν παραλιπόντι. γράφει οὖν οὕτως.
<span class="lb" data-page="12.1000" data-line="7" id="l12.1000.7"></span>πρὸς ἄφθας διακλύσματα μὲν ποιεῖ· ἐλαίας φύλλων
<span class="lb" data-page="12.1000" data-line="8" id="l12.1000.8"></span>ἀφέψημα ἢ μυρσίνης φύλλων λευκῆς ὁμοίως ἢ ἐλαίας κολυμβάδος
<span class="lb" data-page="12.1000" data-line="9" id="l12.1000.9"></span>ὕδωρ. ποιεῖ καὶ ἡ ἀμόργη καὶ πρασίου χυλὸς ἢ
<span class="lb" data-page="12.1000" data-line="10" id="l12.1000.10"></span>φακοῦ ἀφέψημα ἢ βάτου ἢ κύπρου ἢ ἰοῦ σκώληκος τριώβολον,
<span class="lb" data-page="12.1000" data-line="11" id="l12.1000.11"></span>ἐν οἴνου κνιδίου κοτύλης τετάρτῳ, τοῦ διακλυζέσθω.
<span class="lb" data-page="12.1000" data-line="12" id="l12.1000.12"></span>διάχριστοι δὲ ποιοῦσι καὶ αἱ πλείονες τῶν ἀναγραφησομένων
<span class="lb" data-page="12.1000" data-line="13" id="l12.1000.13"></span>στοματικῶν, ἰδιαίτερον δὲ συμφωνεῖ ταῦτα. ♃ σχιστῆς,
<span class="lb" data-page="12.1000" data-line="14" id="l12.1000.14"></span>ῥόδων ἄνθη ἴσα, μυρίκης καρποῦ τὸ διπλοῦν, ξηροῖς χρῶ.
<span class="lb" data-page="12.1000" data-line="15" id="l12.1000.15"></span>ἢ λίβανον, γλυκυῤῥίζης χυλὸν ἴσα, κηκίδος, σμύρνης, ἀνίσου
<span class="lb" data-page="12.1000" data-line="16" id="l12.1000.16"></span>ἀνὰ ὀλίγον, σὺν προτρόπῳ περίχριε. ἄλλο. μάνναν καὶ
<span class="pb" data-page="12.1001" id="p12.1001"></span>
<span class="lb" data-page="12.1001" data-line="1" id="l12.1001.1"></span>ἅλας ἴσα ξηρὰ διὰ πτεροῦ κατάψα. ἄλλο. τρυγὶ οἴνου γλυκέος
<span class="lb" data-page="12.1001" data-line="2" id="l12.1001.2"></span>σὺν μέλιτι κατάχριε. ἄλλο. μίσυ καὶ στυπτηρίαν καὶ
<span class="lb" data-page="12.1001" data-line="3" id="l12.1001.3"></span>ῥοῦν σὺν μέλιτι. ἢ χαλκῖτιν μετ’ ἐλαίου πτερῷ διάχριε, ἀγαθὸν
<span class="lb" data-page="12.1001" data-line="4" id="l12.1001.4"></span>σφόδρα. ἢ ἐλαίας φύλλα μετ’ ἐλαίου διάχριε. ὅταν δὲ
<span class="lb" data-page="12.1001" data-line="5" id="l12.1001.5"></span>καθαρθῇ, μυρίκης καρπῷ σὺν μελικράτῳ ἢ οἴνῳ διάχριε. ἢ
<span class="lb" data-page="12.1001" data-line="6" id="l12.1001.6"></span>ἀποσμήξας ὀροβίνῳ καὶ μέλιτι καὶ κηκίδι μετὰ μέλιτος προσάπτου.
<span class="lb" data-page="12.1001" data-line="7" id="l12.1001.7"></span>ἢ μυρίκης σπέρμα καὶ σχιστῆς τὸ γ΄. μετ’ ἐλαίου
<span class="lb" data-page="12.1001" data-line="8" id="l12.1001.8"></span>διάχριε. τοῦτο καὶ πρὸς νομὰς ποιεῖ. ἢ στέαρ ὕειον ἢ χήνειον
<span class="lb" data-page="12.1001" data-line="9" id="l12.1001.9"></span>ἔμπασον μάννα καὶ διάχριε. ἢ κηκίδα λείαν μετ’ ἐλαίου.
<span class="lb" data-page="12.1001" data-line="10" id="l12.1001.10"></span>ἢ στυπτηρία ὑγρὰ ἀνιεμένη. ἢ φύλλα κύπρου διαμασάσθωσαν.
<span class="lb" data-page="12.1001" data-line="11" id="l12.1001.11"></span>ἢ λυκίου ῥίζαν ξηρὰν παράπτου. ἢ θαλλία λεῖα μετὰ
<span class="lb" data-page="12.1001" data-line="12" id="l12.1001.12"></span>μέλιτος. ἢ κηκίδα μεθ’ ἁλῶν. ἐὰν δὲ ἐπιταθῇ καὶ νέμηται
<span class="lb" data-page="12.1001" data-line="13" id="l12.1001.13"></span>σηπεδονικῶς, διακλύσμασι μὲν καὶ ἀναγαργαρίσμασι χρηστέον
<span class="lb" data-page="12.1001" data-line="14" id="l12.1001.14"></span>τοῖς πρὸς ἄφθας τοῖς εὐτονωτέροις. ἰδίως δὲ ἅλμην συνεχέστερον,
<span class="lb" data-page="12.1001" data-line="15" id="l12.1001.15"></span>ἢ ἱερὰν βοτάνην ὕδατι ἢ οἴνῳ ἐναφεψήσας δὸς διακλύζεσθαι
<span class="lb" data-page="12.1001" data-line="16" id="l12.1001.16"></span>ἢ ἀναγαργαρίζεσθαι. διαχρίσμασι μὲν τῶν πρὸς
<span class="lb" data-page="12.1001" data-line="17" id="l12.1001.17"></span>ἄφθας τοῖς εὐτονωτέροις· ἰδίως δὲ <span class="milestone ed2page" data-n="13.522" data-unit="ed2page" id="ed2page.13.522"></span>κέρας ἐλάφειον
<span class="pb" data-page="12.1002" id="p12.1002"></span>
<span class="lb" data-page="12.1002" data-line="1" id="l12.1002.1"></span>λεάνας παράτριβε. ἢ χαλκάνθῃ ὀπτῇ λείᾳ μετὰ μέλιτος. ἢ
<span class="lb" data-page="12.1002" data-line="2" id="l12.1002.2"></span>ἰῷ χαλκοῦ ἢ λεπίδι μετὰ μέλιτος. ἄκρως ποιεῖ πρὸς νομὰς
<span class="lb" data-page="12.1002" data-line="3" id="l12.1002.3"></span>μαράθρου ῥίζης κεκαυμένης σποδός. ταῦτα πρὸς ἄφθας ὁ
<span class="lb" data-page="12.1002" data-line="4" id="l12.1002.4"></span>Ἀρχιγένης ἔγραψεν ἐν τῷ πρώτῳ περὶ φαρμάκων, ὀλίγου
<span class="lb" data-page="12.1002" data-line="5" id="l12.1002.5"></span>δεῖν ἅπαντα καὶ τοῖς ἄλλοις γεγραμμένα. τί δή ποτ’ οὖν
<span class="lb" data-page="12.1002" data-line="6" id="l12.1002.6"></span>ἠξίωσα δὶς γράψαι ταῦτα καίτοι φυλαττόμενος οὕτως πράττειν;
<span class="lb" data-page="12.1002" data-line="7" id="l12.1002.7"></span>ὅτι καὶ τὸν Ἀρχιγένην τῶν ἄλλων ἐπιστάμενος ἀξιολογώτερον,
<span class="lb" data-page="12.1002" data-line="8" id="l12.1002.8"></span>ἐν τῷ τὰ κοινὰ μετὰ τῶν οἰκείων γράφειν διορισμῶν,
<span class="lb" data-page="12.1002" data-line="9" id="l12.1002.9"></span>ἑώρων καὶ αὐτὸν ἐν πολλοῖς ἀμελοῦντα τῆς τοιαύτης
<span class="lb" data-page="12.1002" data-line="10" id="l12.1002.10"></span>διδασκαλίας. νῦν οὖν ἐφεξῆς ἅπαντα χύδην ῥίπτει τὰ
<span class="lb" data-page="12.1002" data-line="11" id="l12.1002.11"></span>βοηθήματα, μετὰ τὸ συνεχὲς ἀλλήλοις εἰρημένα πραότατά
<span class="lb" data-page="12.1002" data-line="12" id="l12.1002.12"></span>τε καὶ δριμύτατα. τί γὰρ ὅμοιον ἰὸς ἔχει φακοῦ καὶ βάτου
<span class="lb" data-page="12.1002" data-line="13" id="l12.1002.13"></span>καὶ κύπρου ἀφεψήματι; τί δὲ κηκὶς στέατι χηνείῳ καὶ ὑείᾳ;
<span class="lb" data-page="12.1002" data-line="14" id="l12.1002.14"></span>δριμὺ μὲν γὰρ καὶ διαβρωτικὸν, ἰσχυρῶς τε ξηραῖνον φάρμακόν
<span class="lb" data-page="12.1002" data-line="15" id="l12.1002.15"></span>ἐστιν ὁ ἰός· βάτος δὲ καὶ κύπρος καὶ φακὸς ἐλαχίστην
<span class="lb" data-page="12.1002" data-line="16" id="l12.1002.16"></span>ἔχει στύψιν. οὕτω δὲ καὶ ἡ κηκὶς ἰσχυρότατα στύφουσα
<span class="lb" data-page="12.1002" data-line="17" id="l12.1002.17"></span>τὴν ἐναντίαν ἔχει δύναμιν ὑείῳ τε καὶ χηνείῳ στέατι.
<span class="pb" data-page="12.1003" id="p12.1003"></span>
<span class="lb" data-page="12.1003" data-line="1" id="l12.1003.1"></span>γέγραπται δὲ ἐφεξῆς ἀλλήλων, καθάπερ τὰ πρότερα καὶ τὰ
<span class="lb" data-page="12.1003" data-line="2" id="l12.1003.2"></span>ἄλλα δὲ ὅσα ἐμνημόνευσε, τὴν αὐτὴν ἀταξίαν ἔχει. βέλτιον
<span class="lb" data-page="12.1003" data-line="3" id="l12.1003.3"></span>δ’ ἦν, ὥσπερ ἅπαξ που κατὰ τὸν λόγον ἔφη, τοῦτο καὶ
<span class="lb" data-page="12.1003" data-line="4" id="l12.1003.4"></span>πρὸς νομὰς ποιεῖ, κατὰ τὸν αὐτὸν τρόπον καὶ περὶ τῶν
<span class="lb" data-page="12.1003" data-line="5" id="l12.1003.5"></span>ἄλλων διορίσαι προσγράψαντα, τοῦτο μὲν βρέφεσιν ἢ παισὶν
<span class="lb" data-page="12.1003" data-line="6" id="l12.1003.6"></span>ἁρμόττειν εἰπόντα, τουτὶ δὲ τοῖς τελείοις καὶ τουτὶ μὲν ἀρχομέναις
<span class="lb" data-page="12.1003" data-line="7" id="l12.1003.7"></span>ἢ μετρίαις ἄφθαις, τουτὶ δὲ ἀκμαζούσαις ἢ ἰσχυραῖς,
<span class="lb" data-page="12.1003" data-line="8" id="l12.1003.8"></span>ἁπάντων δὲ μᾶλλον ἤτοι διαπύροις καὶ θερμαῖς ἢ
<span class="lb" data-page="12.1003" data-line="9" id="l12.1003.9"></span>ψυχροτέραις μᾶλλον· καὶ τῶν διαπύρων τουτὶ μὲν ταῖς
<span class="lb" data-page="12.1003" data-line="10" id="l12.1003.10"></span>ἐρυθροτέραις, τουτὶ δὲ ταῖς ξανθοτέραις. αἱ μὲν γὰρ τὸ
<span class="lb" data-page="12.1003" data-line="11" id="l12.1003.11"></span>φλεγμονῶδες, αἱ δὲ τὸ ἐρυσιπελατῶδες ἔχουσιν, ὥσπερ γε
<span class="lb" data-page="12.1003" data-line="12" id="l12.1003.12"></span>πάλιν αἱ μὴ διάπυροι φλεγμαντικαὶ τοὐπίπαν εἰσὶν, καθάπερ
<span class="lb" data-page="12.1003" data-line="13" id="l12.1003.13"></span>τῶν χρονιζουσῶν ἔνιαι τοῦ μελαγχολικοῦ χυμοῦ κακίαν
<span class="lb" data-page="12.1003" data-line="14" id="l12.1003.14"></span>ἐπικτῶνται. διαγνώσονται δ’ ἅπασαι ῥᾳδίως ὄψει τε ἅμα
<span class="lb" data-page="12.1003" data-line="15" id="l12.1003.15"></span>καὶ ἁφῇ, τῇ μὲν ὄψει διὰ τῶν χρωμάτων καθότι λέλεκταί
<span class="lb" data-page="12.1003" data-line="16" id="l12.1003.16"></span>μοι καὶ νῦν. αἱ μὲν γὰρ ἐρυθρότεραι τὸν αἱματικὸν ἐπικρατεῖν
<span class="lb" data-page="12.1003" data-line="17" id="l12.1003.17"></span>ἐνδείκνυνται χυμὸν, αἱ δὲ ξανθότεραι τὸν πικρόχολον,
<span class="lb" data-page="12.1003" data-line="18" id="l12.1003.18"></span>ὥσπερ γε πάλιν αἱ μὲν λευκαινόμεναι τὸν φλεγματικώτερον
<span class="pb" data-page="12.1004" id="p12.1004"></span>
<span class="lb" data-page="12.1004" data-line="1" id="l12.1004.1"></span>αἱ δὲ πελιδνούμεναί τε καὶ μελαινόμεναι τὸν μελαγχολικόν.
<span class="lb" data-page="12.1004" data-line="2" id="l12.1004.2"></span>ὁ γὰρ ταῦτα διορισάμενος ἐπιστάμενός τε τὴν ἑκάστου τῶν
<span class="lb" data-page="12.1004" data-line="3" id="l12.1004.3"></span>ἁπλῶν φαρμάκων δύναμιν, ὡς ἐν τῇ αὐτῶν διδασκαλίᾳ γέγραπται,
<span class="lb" data-page="12.1004" data-line="4" id="l12.1004.4"></span>καθ’ ἕκαστον εἶδος ἄφθης ἐπιστήσαιτο χρῆσθαι
<span class="lb" data-page="12.1004" data-line="5" id="l12.1004.5"></span>τοῖς τε ἁπλοῖς καὶ συνθέτοις φαρμάκοις, ὡς πολλάκις ἤδη
<span class="lb" data-page="12.1004" data-line="6" id="l12.1004.6"></span>προείρηται. συνεπισκέψεται δὲ καὶ τὰς τῶν σωμάτων φύσεις,
<span class="lb" data-page="12.1004" data-line="7" id="l12.1004.7"></span>εἰ καὶ μαλακαί τέ εἰσι καὶ ὑγραὶ, καθάπερ ἐπὶ παίδων εὐνούχων
<span class="lb" data-page="12.1004" data-line="8" id="l12.1004.8"></span>τε καὶ γυναικῶν· ἢ σκληραί τε καὶ ξηραὶ, καθάπερ
<span class="lb" data-page="12.1004" data-line="9" id="l12.1004.9"></span>ἐπὶ τῶν ἁλιέων καὶ ναυτῶν καὶ κυνηγετῶν καὶ γεωργῶν.
<span class="lb" data-page="12.1004" data-line="10" id="l12.1004.10"></span>τοῖς γὰρ ἰσχυροτέροις σώμασι τὰ ἰσχυρότερα προσάξεις φάρμακα,
<span class="lb" data-page="12.1004" data-line="11" id="l12.1004.11"></span>τοῖς δ’ ἀσθενεστέροις τὰ μαλακώτερα. ἐγὼ δὲ ἐπὶ
<span class="lb" data-page="12.1004" data-line="12" id="l12.1004.12"></span>μὲν τῶν βρεφῶν, ὅσα ψωμίζουσιν αἱ τροφοὶ, φακῆν μετὰ
<span class="lb" data-page="12.1004" data-line="13" id="l12.1004.13"></span>βραχέος ἄρτου καὶ μυελοῦ ἐλαφείου ἢ μοσχείου δίδωμι. μίγνυμι
<span class="lb" data-page="12.1004" data-line="14" id="l12.1004.14"></span>δὲ τῇ τροφῇ καὶ μήλων κυδωνίων ἢ τῶν ἄλλων ὅσα
<span class="lb" data-page="12.1004" data-line="15" id="l12.1004.15"></span>στύφει, καθάπερ ἐν Ῥώμῃ τὰ κεστιανὰ καλούμενα καὶ τῶν
<span class="lb" data-page="12.1004" data-line="16" id="l12.1004.16"></span>τοιούτων ἀπίων, οὔων τε καὶ μεσπίλων καὶ κράνων καί ποτε
<span class="lb" data-page="12.1004" data-line="17" id="l12.1004.17"></span>καὶ θριδακίνης καὶ σέρεως καὶ στρύχνου καὶ ἀνδράχνης μίγνυμι
<span class="lb" data-page="12.1004" data-line="18" id="l12.1004.18"></span>τῷ ψωμίσματι, διαπύρου τῆς ἄφθης ὑπαρχούσης. εἰ
<span class="pb" data-page="12.1005" id="p12.1005"></span>
<span class="lb" data-page="12.1005" data-line="1" id="l12.1005.1"></span>δὲ μὴ ψωμίζεσθαι ἔτι δύναται, τὴν τροφὴν ἐπὶ τοῖς τοιούτοις
<span class="lb" data-page="12.1005" data-line="2" id="l12.1005.2"></span>διαιτῶ μετ’ εὐπεψίας δηλονότι. καὶ μέντοι καὶ διαχρίω
<span class="lb" data-page="12.1005" data-line="3" id="l12.1005.3"></span>τὰ βρέφη φαρμάκοις, εἰ μὲν ὑπερύθρους βλέποιμι τὰς ἄφθας,
<span class="lb" data-page="12.1005" data-line="4" id="l12.1005.4"></span>ἐν ἀρχῇ μὲν τοῖς μετριώτατα στύφουσί τε καὶ ψύχουσιν·
<span class="lb" data-page="12.1005" data-line="5" id="l12.1005.5"></span><span class="milestone ed2page" data-n="13.523" data-unit="ed2page" id="ed2page.13.523"></span>ἐφεξῆς δὲ τοῖς διαφοροῦσιν ἀδήκτως· εἰ δὲ ὑποξάνθους,
<span class="lb" data-page="12.1005" data-line="6" id="l12.1005.6"></span>τοῖς αὐτοῖς μὲν, ἀλλὰ μᾶλλον ψύχουσι· εἰ δὲ φλεγματικωτέρας,
<span class="lb" data-page="12.1005" data-line="7" id="l12.1005.7"></span>τοῖς στυπτικοῖς· εἰ δὲ μελαινομένας, τοῖς διαφοροῦσι
<span class="lb" data-page="12.1005" data-line="8" id="l12.1005.8"></span>γενναιότερον. ἐπὶ δὲ τῶν μειζόνων παιδίων ταῖς
<span class="lb" data-page="12.1005" data-line="9" id="l12.1005.9"></span>ὁμοιογενέσι δυνάμεσι τῶν φαρμάκων<span class="milestone ed1page" data-n="2.255" data-unit="ed1page" id="ed1page.2.255"></span> χρώμενος ἐπιτείνω
<span class="lb" data-page="12.1005" data-line="10" id="l12.1005.10"></span>τὴν δύναμιν αὐτῶν, ὥσπερ γε καὶ τὰ τέλεια καὶ σκληρὰ
<span class="lb" data-page="12.1005" data-line="11" id="l12.1005.11"></span>σώματα ταῖς καθ’ ἕκαστον ὧν εἶπον ἰσχυροτάταις. ἤρκεσε
<span class="lb" data-page="12.1005" data-line="12" id="l12.1005.12"></span>δέ μοι διαπαντὸς ἐπὶ τούτων μίσυϊ χρῆσθαι μετ’ οἴνου στύφοντος,
<span class="lb" data-page="12.1005" data-line="13" id="l12.1005.13"></span>ἐπιτείνοντί τε καὶ ἀνιέντι τὴν δύναμιν αὐτοῦ. τὸ
<span class="lb" data-page="12.1005" data-line="14" id="l12.1005.14"></span>δὲ μᾶλλον ἢ ἧττον στύφειν τὸν οἶνον καὶ τὸ παχύτερον ἦ
<span class="lb" data-page="12.1005" data-line="15" id="l12.1005.15"></span>ὑγρότερον ἐργάζεσθαι τὸ σκευασθὲν, ἐκ τῆς τοῦ μίσυός τε
<span class="lb" data-page="12.1005" data-line="16" id="l12.1005.16"></span>καὶ οἴνου μίξεως γίνεται. εἰ δὲ ῥυπαρὰ ἡ ἄφθα ἐπιφαίνοιτο,
<span class="lb" data-page="12.1005" data-line="17" id="l12.1005.17"></span>σὺν οἰνομέλιτι τρίβω τὸ μίσυ. τοῖς δὲ ἰσχυροτέρων ἢ κατὰ
<span class="lb" data-page="12.1005" data-line="18" id="l12.1005.18"></span>τὸ μίσυ φαρμάκων χρῄζουσιν ὁ ἰὸς ὁμοίως σὺν οἴνῳ τε καὶ
<span class="pb" data-page="12.1006" id="p12.1006"></span>
<span class="lb" data-page="12.1006" data-line="1" id="l12.1006.1"></span>οἰνομέλιτι χρήσιμος ὑπάρχει. διαχριστέον δὲ δηλονότι τοῖς τοιούτοις
<span class="lb" data-page="12.1006" data-line="2" id="l12.1006.2"></span>φαρμάκοις τὰ πεπονθότα μόρια τοῦ στόματος, ἀγαθὸν
<span class="lb" data-page="12.1006" data-line="3" id="l12.1006.3"></span>δὲ εἰς ταῦτα φάρμακόν ἐστι χαλκῖτις ἐλαίῳ λειωθεῖσα.
<span class="lb" data-page="12.1006" data-line="4" id="l12.1006.4"></span>τὰ μὲν δὴ τοιαῦτα δραστήρια, μέτρια δὲ καὶ μάλιστα πρὸς
<span class="lb" data-page="12.1006" data-line="5" id="l12.1006.5"></span>τὰς ἀρχομένας διαθέσεις ὀμφάκιον σὺν οἴνῳ καὶ οἰνομέλιτι
<span class="lb" data-page="12.1006" data-line="6" id="l12.1006.6"></span>καὶ ῥοῦς ὁμοίως. ἐπὶ δὲ τῶν παιδίων ἀρκεῖ καὶ τῶν ῥόδων
<span class="lb" data-page="12.1006" data-line="7" id="l12.1006.7"></span>τὸ ἄνθος καὶ αὐτὰ τὰ ῥόδα ξηρὰ καὶ τὰ διακλύσματα διὰ τῶν
<span class="lb" data-page="12.1006" data-line="8" id="l12.1006.8"></span>μετρίως στυφόντων ἐπὶ τῆς ἡλικίας τε καὶ φύσεως τῶν τοιούτων
<span class="lb" data-page="12.1006" data-line="9" id="l12.1006.9"></span>σωμάτων. ἑνὶ δὲ λόγῳ αἱ μέτριαι μὲν ἄφθαι μάλιστα ἐπὶ
<span class="lb" data-page="12.1006" data-line="10" id="l12.1006.10"></span>τῶν ἁπαλῶν σωμάτων μετρίων χρήζουσι φαρμάκων· αἱ δὲ
<span class="lb" data-page="12.1006" data-line="11" id="l12.1006.11"></span>ἰσχυραὶ καὶ μάλιστα ἐπὶ σκληρῶν σωμάτων ὑπὸ τῶν ἰσχυροτέρων
<span class="lb" data-page="12.1006" data-line="12" id="l12.1006.12"></span>θεραπεύονται. ἰσχυρὰ δὲ δηλονότι λέγω φάρμακα τά τε
<span class="lb" data-page="12.1006" data-line="13" id="l12.1006.13"></span>ἰσχυρῶς στύφοντα καὶ δάκνοντα· καθάπερ γε μέτρια τὰ μηδόλως
<span class="lb" data-page="12.1006" data-line="14" id="l12.1006.14"></span>μὲν δάκνοντα, μετρίαν δὲ στύψιν ἔχοντα. γίνεται δὲ κᾀπὶ
<span class="lb" data-page="12.1006" data-line="15" id="l12.1006.15"></span>τούτων, ὥσπερ ἐπὶ τῶν ἄλλων παθῶν ἔμπροσθεν εἴρηται, σύνθετα
<span class="lb" data-page="12.1006" data-line="16" id="l12.1006.16"></span>φάρμακα καὶ πολλάκις ἐκ τῶν ἐναντίων, ὁποῖόν ἐστι καὶ
<span class="lb" data-page="12.1006" data-line="17" id="l12.1006.17"></span>τὸ δι’ ἐλαίου τε καὶ χαλκίτεως. αὐτὸ μὲν γὰρ καθ’ αὑτὸ τοὔλαιον
<span class="lb" data-page="12.1006" data-line="18" id="l12.1006.18"></span>ἐναντιώτατόν ἐστι τῇ διαθέσει τῆς ἄφθης, ὥσπερ γε
<span class="pb" data-page="12.1007" id="p12.1007"></span>
<span class="lb" data-page="12.1007" data-line="1" id="l12.1007.1"></span>καὶ ἡ χαλκῖτις, ἐπειδὴ τὸ μὲν ὑγραίνει τε καὶ ῥυπαίνει, δάκνει
<span class="lb" data-page="12.1007" data-line="2" id="l12.1007.2"></span>δὲ σφοδρῶς ἡ χαλκῖτις, ἡ δὲ μίξις αὐτῶν ὅταν σύμμετρος γένηται,
<span class="lb" data-page="12.1007" data-line="3" id="l12.1007.3"></span>κάλλιστον ἀποτελεῖ φάρμακον. ὥσπερ οὖν ἐκ κηρωτῆς
<span class="lb" data-page="12.1007" data-line="4" id="l12.1007.4"></span>τε καὶ ἰοῦ σαρκωτικὸν ἐδείκνυτο γίνεσθαι φάρμακον, ἀμφοτέρων
<span class="lb" data-page="12.1007" data-line="5" id="l12.1007.5"></span>ἐναντίων ὑπαρχόντων σαρκώσει, κατὰ τὸν αὐτὸν λόγον
<span class="lb" data-page="12.1007" data-line="6" id="l12.1007.6"></span>ἐξ ἐλαίου τε καὶ χαλκίτεως ἐπιτήδειον γίνεται φάρμακον.
<span class="lb" data-page="12.1007" data-line="7" id="l12.1007.7"></span>εἰ δὲ εἰς σηπεδονῶδες τραπῇ, ἑλκώσεις τε ποιήσει, οὔτε ἄφθαν
<span class="lb" data-page="12.1007" data-line="8" id="l12.1007.8"></span>ἔτι προσήκει τὸ πάθος ὀνομάζειν, οὔτε τὰς τοιαύτας διαθέσεις
<span class="lb" data-page="12.1007" data-line="9" id="l12.1007.9"></span>ἰώμενα φάρμακα τοῖς πρὸς τὰς ἄφθας χρησίμοις ἐγκαταριθμεῖν,
<span class="lb" data-page="12.1007" data-line="10" id="l12.1007.10"></span>ὥσπερ οὐδὲ τοῖς ἐρυσιπέλατα ἰωμένοις τὰ διαφοροῦντα
<span class="lb" data-page="12.1007" data-line="11" id="l12.1007.11"></span>γενναίως, ὅσα διὰ τῆς τῶν ψυχόντων φαρμάκων προσαγωγῆς
<span class="lb" data-page="12.1007" data-line="12" id="l12.1007.12"></span>ἐγένετο πελιδνὰ καὶ σκληρὰ μόρια, μεταπεσόντα πρὸς σκληρώδη
<span class="lb" data-page="12.1007" data-line="13" id="l12.1007.13"></span>διάθεσιν ἐκ τῆς ἐρυσιπελατώδους. ἀμέλει καὶ τῷ ἀδιορίστῳ
<span class="lb" data-page="12.1007" data-line="14" id="l12.1007.14"></span>τῶν τοιούτων γραφῶν ἀπατώμενοί τινες ἐρυσιπέλασί τε
<span class="lb" data-page="12.1007" data-line="15" id="l12.1007.15"></span>τὰ θερμὰ καὶ διαφορητικὰ φάρμακα, ταῖς τε ἄφθαις τὰ πρὸς
<span class="lb" data-page="12.1007" data-line="16" id="l12.1007.16"></span>σηπεδόνας ἁρμόττοντα προσφέροντες οὐ μικρὰς ἐργάζονται
<span class="lb" data-page="12.1007" data-line="17" id="l12.1007.17"></span>τὰς βλάβας.
</p>
          </section>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:7.1">
<span class="pb page1" data-page="13.1" id="p13.1"></span>
<span class="milestone ed1page page1" data-n="2.255" data-unit="ed1page" id="ed1page.2.255"></span>
<span class="milestone ed2page page1" data-n="13.523" data-unit="ed2page" id="ed2page.13.523"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Η.
</h2>
            <p>
<span class="lb" data-page="13.1" data-line="1" id="l13.1.1"></span>Ἔθος ἐστὶ τοῖς νεωτέροις ὀνομάζειν ἀρτηριακὰς,
<span class="lb" data-page="13.1" data-line="2" id="l13.1.2"></span>μὴ προστιθεῖσι πότερον ἀντιδότους λέγουσιν ἢ κατὰ
<span class="lb" data-page="13.1" data-line="3" id="l13.1.3"></span>σημαινόμενον ἕτερον. ἔνιοι δὲ ἐκλεικτὰ προσαγορεύουσιν αὐτὰ
<span class="lb" data-page="13.1" data-line="4" id="l13.1.4"></span>μὴ προστιθέντες φάρμακα, καί τινες μὲν ὅλως οὐδένα διορισμὸν
<span class="lb" data-page="13.1" data-line="5" id="l13.1.5"></span>αὐτοῖς προσέγραψαν, ἔνιοι δὲ ὀλιγάκις προσέθηκαν,
<span class="lb" data-page="13.1" data-line="6" id="l13.1.6"></span>οἱ μὲν πρὸς ἀποκεκομμένην φωνὴν, οἱ δὲ γενικώτερον ἔτι
<span class="lb" data-page="13.1" data-line="7" id="l13.1.7"></span>πρὸς βεβλαμμένην φωνήν. εἰσὶ δὲ οἳ πρὸς τετραχυσμένην
<span class="pb" data-page="13.2" id="p13.2"></span>
<span class="lb" data-page="13.2" data-line="1" id="l13.2.1"></span>ἀρτηρίαν καὶ πρὸς ἡλκωμένην ἔγραψαν, ὥστε εὐλόγως οἱ
<span class="lb" data-page="13.2" data-line="2" id="l13.2.2"></span>χρώμενοι ταῖς ἀρτηριακαῖς, φαρμάκοις ὀνομαζομένοις ἀδιορίστως,
<span class="lb" data-page="13.2" data-line="3" id="l13.2.3"></span>ἐνίοτε μὲν ἐπιτυγχάνουσιν, ἐνίοτε δὲ οὐδὲν ὅλως
<span class="lb" data-page="13.2" data-line="4" id="l13.2.4"></span>ὠφελοῦσι τοὺς πάσχοντας, ἀλλὰ βλάπτουσι τὰ μέγιστα. πρόδηλον
<span class="lb" data-page="13.2" data-line="5" id="l13.2.5"></span>δ’ ὅτι τὴν τραχεῖαν ἀρτηρίαν ἐπὶ τῶν τοιούτων παθῶν
<span class="lb" data-page="13.2" data-line="6" id="l13.2.6"></span>αἰτιῶνται. πάλαι μὲν οὖν, ὁπότ’ οὐδὲ τὰς ὁμοίως τῇ
<span class="lb" data-page="13.2" data-line="7" id="l13.2.7"></span>καρδίᾳ σφυζούσας ἀρτηρίας οὕτως ὠνόμαζον, ἐπὶ μόνης τῆς
<span class="lb" data-page="13.2" data-line="8" id="l13.2.8"></span>ἐκ τοῦ πνεύμονος ἀνισχούσης εἰς τὸν λάρυγγα τὸ τῆς ἀρτηρίας
<span class="lb" data-page="13.2" data-line="9" id="l13.2.9"></span>ἐπέφερον ὄνομα, φλέβας ὀνομάζοντες τοὐπίπαν, ὥσπερ
<span class="lb" data-page="13.2" data-line="10" id="l13.2.10"></span>τὰς ἄλλας ὅσαι μὴ σφύζουσιν, οὕτω καὶ τὰς σφυζούσας.
<span class="lb" data-page="13.2" data-line="11" id="l13.2.11"></span>ὕστερον δὲ τῆς προσηγορίας ἐθισθείσης ἐπὶ τῶν σφυζουσῶν
<span class="lb" data-page="13.2" data-line="12" id="l13.2.12"></span>λέγεσθαι, διὰ τὴν ὁμωνυμίαν προσθέντες τὸ τῆς τραχείας
<span class="lb" data-page="13.2" data-line="13" id="l13.2.13"></span>ὄνομα τὴν εἰς τὸν πνεύμονα καθήκουσαν ἐκ τῆς λάρυγγος
<span class="lb" data-page="13.2" data-line="14" id="l13.2.14"></span>ἀρτηρίαν οὕτως ὠνόμασαν, ἅμα τῷ καὶ βρόγχον αὐτὴν καλεῖν,
<span class="lb" data-page="13.2" data-line="15" id="l13.2.15"></span>ἐπειδὴ τὰ χονδρώδη σώματα, τὸ πλεῖστον τῆς οὐσίας
<span class="lb" data-page="13.2" data-line="16" id="l13.2.16"></span>αὐτῆς μέρος ὄντα, βρογχία προσαγορεύουσιν. ὑπαλείφει δὲ
<span class="lb" data-page="13.2" data-line="17" id="l13.2.17"></span>τὴν ἀρτηρίαν αὐτὴν ἔνδοθεν παχὺς ὑμὴν, ὃν <span class="milestone ed2page" data-n="13.525" data-unit="ed2page" id="ed2page.13.525"></span>διὰ τὸ
<span class="lb" data-page="13.2" data-line="18" id="l13.2.18"></span>πάχος ἔνιοι χιτῶνα προσαγορεύουσιν. ὅταν οὖν τι πάθος
<span class="pb" data-page="13.3" id="p13.3"></span>
<span class="lb" data-page="13.3" data-line="1" id="l13.3.1"></span>ἤτοι κατὰ τοῦτον ἢ κατὰ τοὺς ἐν τῷ λάρυγγι γένηται μῦς,
<span class="lb" data-page="13.3" data-line="2" id="l13.3.2"></span>ἀρτηριακὰς ὀνομάζουσι τὰς ἰωμένας αὐτὰ, μὴ προστιθέντες,
<span class="lb" data-page="13.3" data-line="3" id="l13.3.3"></span>ὡς ἔφην, ἀντιδότους. ἀνόμοιαι δὲ κατ’ εἴδη ταῖς δυνάμεσίν
<span class="lb" data-page="13.3" data-line="4" id="l13.3.4"></span>εἰσιν αἱ γεγραμμέναι πρὸς αὐτῶν, καὶ διὰ τοῦτο συμβαίνει
<span class="lb" data-page="13.3" data-line="5" id="l13.3.5"></span>τοὺς χωρὶς διορισμοῦ χρωμένους αὐταῖς ἀποτυγχάνειν τοῦ
<span class="lb" data-page="13.3" data-line="6" id="l13.3.6"></span>σκοποῦ πολλάκις. ὅτι δὲ πολλή τίς ἐστιν ἡ διαφορὰ τῶν
<span class="lb" data-page="13.3" data-line="7" id="l13.3.7"></span>γεγραμμένων ἐν ταῖς φαρμακίτισι βίβλοις ὑπὸ τῶν ἰατρῶν,
<span class="lb" data-page="13.3" data-line="8" id="l13.3.8"></span>ἔνεστί σοι μαθεῖν ἐκ τριῶν παραδειγμάτων, ὧν τὸ μὲν ἀδηκτότατόν
<span class="lb" data-page="13.3" data-line="9" id="l13.3.9"></span>ἐστι καὶ ἀκριβῶς ἐμπλαστικὸν ἐκλεαῖνον τὰς τραχύτητας,
<span class="lb" data-page="13.3" data-line="10" id="l13.3.10"></span>τὸ δ’ ἐναντίον τῷδε δριμύτητος δακνώδους οὐκ
<span class="lb" data-page="13.3" data-line="11" id="l13.3.11"></span>ὀλίγον ἔχον, ὡς ἐὰν ἀκριβῶς ὑγιαίνοντι μορίῳ προσαχθῇ,
<span class="lb" data-page="13.3" data-line="12" id="l13.3.12"></span>τραχύνειν αὐτό. μέσον δὲ ἀμφοῖν τῶν εἰρημένων ἐστίν ἄλλο
<span class="lb" data-page="13.3" data-line="13" id="l13.3.13"></span>γένος φαρμάκων ἀρτηριακῶν, ἀδήκτου ῥυπτικῆς δυνάμεως.
<span class="lb" data-page="13.3" data-line="14" id="l13.3.14"></span>τὸ μὲν οὖν ἐμπλαστικὸν ἔστι διὰ γλυκέος Κρητικοῦ καὶ
<span class="lb" data-page="13.3" data-line="15" id="l13.3.15"></span>κόμμεως καὶ τραγακάνθης καὶ γλυκυῤῥίζης κατασκευαζόμενον,
<span class="lb" data-page="13.3" data-line="16" id="l13.3.16"></span>τὸ δὲ δριμὺ διὰ πεπέρεως καὶ κασσίας καὶ κινναμώμου καὶ
<span class="lb" data-page="13.3" data-line="17" id="l13.3.17"></span>χαλβάνης καὶ ῥητίνης τερμινθίνης. τὸ μέσον δὲ ἀμφοῖν ἐκ
<span class="lb" data-page="13.3" data-line="18" id="l13.3.18"></span>πτισάνης χυλοῦ καὶ ἀμυγδάλων καὶ κυάμων ἔτνους, ὅσα τε
<span class="pb" data-page="13.4" id="p13.4"></span>
<span class="lb" data-page="13.4" data-line="1" id="l13.4.1"></span>ἄλλα τοιαῦτα. μεταξὺ δὲ τοῦ μέσου καὶ τῶν ἄκρων ἑκατέρου
<span class="lb" data-page="13.4" data-line="2" id="l13.4.2"></span>πλείω φάρμακά ἐστι, τὰ μὲν μᾶλλον, τὰ δὲ ἧττον ἀποκεχωρηκότα
<span class="lb" data-page="13.4" data-line="3" id="l13.4.3"></span>τοῦ μέσου. περὶ ὧν ἐφεξῆς διοριῶ, τοὺς μὲν
<span class="lb" data-page="13.4" data-line="4" id="l13.4.4"></span>προσθέντας τινὰ διορισμὸν ἐπαινῶν, τοὺς δὲ ἁπλῶς προσγράψαντας
<span class="lb" data-page="13.4" data-line="5" id="l13.4.5"></span>οὐκ ἀποδεχόμενος. ἐν τῷ μέσῳ δ’ ἀμφοῖν εἰσιν
<span class="lb" data-page="13.4" data-line="6" id="l13.4.6"></span>οἱ διορισμοὺς ἐλλιπεῖς ποιησάμενοι, ὁποῖός ἐστι καὶ τῶν
<span class="lb" data-page="13.4" data-line="7" id="l13.4.7"></span>γραψάντων, ἀρτηριακὴ ἡ πρὸς ἀποκεκομμένας φωνὰς, ἢ πάλιν,
<span class="lb" data-page="13.4" data-line="8" id="l13.4.8"></span>ἀρτηριακὴ ἡ πρὸς τοὺς βραγχωδῶς φθεγγομένους. τό τε
<span class="lb" data-page="13.4" data-line="9" id="l13.4.9"></span>γὰρ ἀποκεκόφθαι τὴν φωνὴν, ὅπερ ἐστὶ μὴ δύνασθαι φθέγγεσθαι,
<span class="lb" data-page="13.4" data-line="10" id="l13.4.10"></span>πλείοσιν αἰτίαις ἕπεται, τοῦτο μὲν τοῖς ἀπὸ κεφαλῆς
<span class="lb" data-page="13.4" data-line="11" id="l13.4.11"></span>χρονίσασι κατάῤῥοις, τοῦτο δ’ ἐμπύοις καὶ φθισικοῖς καὶ
<span class="lb" data-page="13.4" data-line="12" id="l13.4.12"></span>τοῖς ἐκ βοῆς μεγάλης καὶ πολλῆς παθοῦσιν, εἶτα μὴ καλῶς
<span class="lb" data-page="13.4" data-line="13" id="l13.4.13"></span>ἐκθεραπευθεῖσιν ἢ καὶ γεννωμένην ἔτι τὴν διάθεσιν ἔχουσιν.
<span class="lb" data-page="13.4" data-line="14" id="l13.4.14"></span>ὡσαύτως δὲ καὶ βραγχώδης ἡ φωνὴ <span class="milestone ed1page" data-n="2.256" data-unit="ed1page" id="ed1page.2.256"></span>γίνεται διά τε
<span class="lb" data-page="13.4" data-line="15" id="l13.4.15"></span>τὰς αὐτὰς αἰτίας καὶ διὰ ψυχροῦ πνεύματος εἰσπνοήν. ἡ μὲν
<span class="lb" data-page="13.4" data-line="16" id="l13.4.16"></span>οὖν διάθεσις ὁμογενής ἐστιν ἀφωνίας τε καὶ βράγχους, μεγέθει
<span class="lb" data-page="13.4" data-line="17" id="l13.4.17"></span>δὲ ἀλλήλων διαφέρει τὰ πάθη ταῦτα, σφοδρότερον
<span class="lb" data-page="13.4" data-line="18" id="l13.4.18"></span>μὲν καὶ δυσλυτώτερον διαβρόχων ὑγρότητι γινομένων τῶν
<span class="pb" data-page="13.5" id="p13.5"></span>
<span class="lb" data-page="13.5" data-line="1" id="l13.5.1"></span>φωνητικῶν ὀργάνων ἡ ἀφωνία, μετριώτερον δὲ ὑγρανθέντων
<span class="lb" data-page="13.5" data-line="2" id="l13.5.2"></span>ὁ βράγχος. ὄργανα δὲ φωνητικὰ λέγοντός μου τήν τε
<span class="lb" data-page="13.5" data-line="3" id="l13.5.3"></span>ἀρτηρίαν ἀκούετε καὶ τὸν λάρυγγα καὶ τὴν φάρυγγα. τοῖς
<span class="lb" data-page="13.5" data-line="4" id="l13.5.4"></span>μὲν οὖν ἐκ τοῦ βοῆσαι σφοδρῶς ἐπὶ πλεῖον κακωθεῖσι τὴν
<span class="lb" data-page="13.5" data-line="5" id="l13.5.5"></span>φωνὴν ὅμοιόν τι συμβαίνει πάθημα τῷ γενομένῳ πολλάκις
<span class="lb" data-page="13.5" data-line="6" id="l13.5.6"></span>ταῖς χερσὶ καὶ σκέλεσι καὶ ψόαις καὶ ῥάχει καὶ μυσὶ καμοῦσι
<span class="lb" data-page="13.5" data-line="7" id="l13.5.7"></span>πλείονα. καλοῦσι δ’ ἔνιοι τῶν γυμναστῶν τὴν τοιαύτην διάθεσιν
<span class="lb" data-page="13.5" data-line="8" id="l13.5.8"></span>τῶν μυῶν, ἐν οἷς συνίσταται, φλεγμονώδη κόπον. κατὰ
<span class="lb" data-page="13.5" data-line="9" id="l13.5.9"></span>μὲν οὖν ἀρτηρίαν ὁ ἔνδον αὐτῆς ὑμὴν ἢ χιτὼν ἢ ὅπως ἂν
<span class="lb" data-page="13.5" data-line="10" id="l13.5.10"></span>ὀνομάζειν ἐθέλοι τις, ὑπὸ τοῦ κατὰ τὰς μεγάλας φωνὰς
<span class="lb" data-page="13.5" data-line="11" id="l13.5.11"></span>πνεύματος ἔξω φερομένου πληττόμενος, εἰς τὴν φλεγμονώδη
<span class="lb" data-page="13.5" data-line="12" id="l13.5.12"></span>διάθεσιν ἀφικνεῖται, πολλῷ δὲ μᾶλλον, ἐὰν πρὸς τῷ μεγέθει
<span class="lb" data-page="13.5" data-line="13" id="l13.5.13"></span>τῆς φωνῆς ὀξύτης τις ἔτι προσείη. κατὰ δὲ τὸν λάρυγγα
<span class="lb" data-page="13.5" data-line="14" id="l13.5.14"></span>πρὸς τῇ πληγῇ ταύτῃ καὶ ἡ τῶν κινούντων αὐτὸν μυῶν
<span class="lb" data-page="13.5" data-line="15" id="l13.5.15"></span>βλάβη τῆς ἐνεργείας μείζονα τὴν διάθεσιν ἐργάζεται. θεραπείας
<span class="lb" data-page="13.5" data-line="16" id="l13.5.16"></span>δὲ γένος αὐτῶν ἐπὶ παντὸς μορίου ταῖς ὕλαις διαλλάττον
<span class="lb" data-page="13.5" data-line="17" id="l13.5.17"></span>ἐστίν. ἐλαίῳ μὲν γὰρ ἀνατρίβειν σκέλη καὶ χεῖρας ﻿
<span class="pb" data-page="13.6" id="p13.6"></span>
<span class="lb" data-page="13.6" data-line="1" id="l13.6.1"></span>καὶ ῥάχιν ἐγχωρεῖ ῥᾳδίως, διὰ τοῦ δέρματος εἰς τοὺς ὑποκειμένους
<span class="lb" data-page="13.6" data-line="2" id="l13.6.2"></span>αὐτῷ μῦς ἀφικνουμένης τῆς δυνάμεως αὐτοῦ. κατὰ
<span class="lb" data-page="13.6" data-line="3" id="l13.6.3"></span>δὲ τὴν τραχεῖαν ἀρτηρίαν οἱ χόνδροι μετὰ τὸ δέρμα τεταγμένοι
<span class="lb" data-page="13.6" data-line="4" id="l13.6.4"></span>κωλύουσι τὴν εἰς τὸν ὑποκείμενον <span class="milestone ed2page" data-n="13.526" data-unit="ed2page" id="ed2page.13.526"></span>ὑμένα δίοδον
<span class="lb" data-page="13.6" data-line="5" id="l13.6.5"></span>τῆς τῶν μαλαττόντων χρισμάτων δυνάμεως. ὥσπερ γὰρ
<span class="lb" data-page="13.6" data-line="6" id="l13.6.6"></span>ἔλαιον, οὕτω καὶ ἄλλα πολλὰ σύνθετα φάρμακα τὴν αὐτὴν
<span class="lb" data-page="13.6" data-line="7" id="l13.6.7"></span>ὠφέλειαν ἐργάζεται. καὶ τά γε κατ’ ἀρχὰς ἄκοπα λεχθέντα,
<span class="lb" data-page="13.6" data-line="8" id="l13.6.8"></span>μόνα ταῦτα κατὰ βραχὺ τὴν προσηγορίαν ἀφ’ ἑαυτῶν ἐξέτειναν
<span class="lb" data-page="13.6" data-line="9" id="l13.6.9"></span>ἐπὶ τὰ παραπλήσια ταῖς συστάσεσιν, κᾂν ἕνεκα τοῦ
<span class="lb" data-page="13.6" data-line="10" id="l13.6.10"></span>θερμῆναι σφοδρῶς παραλαμβάνωνται. κοινὴ δὲ ὕλη βοηθημάτων
<span class="lb" data-page="13.6" data-line="11" id="l13.6.11"></span>τοῖς φωνητικοῖς ὀργάνοις πρὸς τἄλλα ἐστὶν ἡ ἐκ
<span class="lb" data-page="13.6" data-line="12" id="l13.6.12"></span>τῶν λουτρῶν. εὔδηλον δ’ ὅτι τὴν διὰ τῶν γλυκέων ὑδάτων
<span class="lb" data-page="13.6" data-line="13" id="l13.6.13"></span>λέγω, τὰ γὰρ θαλάττια καὶ θειώδη καὶ στυπτηριώδη καὶ
<span class="lb" data-page="13.6" data-line="14" id="l13.6.14"></span>χαλκανθώδη καὶ ἀσφαλτώδη διὰ τὸ ξηραίνειν ἰσχυρῶς οὐκ
<span class="lb" data-page="13.6" data-line="15" id="l13.6.15"></span>ἐπιτήδεια. καὶ μέντοι καὶ ποιοῦσιν οὕτως οἱ φωνασκοῦντες,
<span class="lb" data-page="13.6" data-line="16" id="l13.6.16"></span>ὅταν ἀγωνιζόμενοι θραύσωσι τὴν φωνήν. εἰσὶ δ’ οὗτοι κιθαρῳδοί
<span class="lb" data-page="13.6" data-line="17" id="l13.6.17"></span>τε καὶ κήρυκες, οἵ τε τὴν τραγῳδίαν καὶ κωμῳδίαν
<span class="lb" data-page="13.6" data-line="18" id="l13.6.18"></span>ὑποκρινόμενοι. λουτροῖς τε γὰρ πολλοῖς χρῶνται καὶ
<span class="pb" data-page="13.7" id="p13.7"></span>
<span class="lb" data-page="13.7" data-line="1" id="l13.7.1"></span>τροφὰς ἀδήκτους τε καὶ χαλαστικὰς ἐσθίουσιν. εἰ δὲ καὶ
<span class="lb" data-page="13.7" data-line="2" id="l13.7.2"></span>τραχύτητος αἰσθάνοιντο, τὰς ἐμπλαττομένας τοῖς ὁμιλοῦσι
<span class="lb" data-page="13.7" data-line="3" id="l13.7.3"></span>μορίοις παραλαμβάνουσιν. εἷς γάρ ἐστιν ἑαυτῷ χιτὼν συνεχὴς,
<span class="lb" data-page="13.7" data-line="4" id="l13.7.4"></span>ὅ τε ἐν τῇ φάρυγγι καὶ τῷ λάρυγγι καὶ στομάχῳ καὶ
<span class="lb" data-page="13.7" data-line="5" id="l13.7.5"></span>ἀρτηρίᾳ τῇ τραχείᾳ κατὰ τὰ ἔνδον ἐπιτεταμένος. ἐὰν δὲ
<span class="lb" data-page="13.7" data-line="6" id="l13.7.6"></span>μὴ καθίστηται τῇ τε διαίτῃ καὶ τοῖς λουτροῖς ἡ γενομένη
<span class="lb" data-page="13.7" data-line="7" id="l13.7.7"></span>διάθεσις ἐν τοῖς φωνητικοῖς ὀργάνοις, ἐπὶ τὰς ἀρτηριακὰς
<span class="lb" data-page="13.7" data-line="8" id="l13.7.8"></span>παραγίνονται, τροφαῖς χρώμενοι παρ’ ὅλον τοῦτον τὸν χρόνον,
<span class="lb" data-page="13.7" data-line="9" id="l13.7.9"></span>ὅσαι διὰ γάλακτος, ἀμύλου τε καὶ χόνδρου καὶ ὠῶν
<span class="lb" data-page="13.7" data-line="10" id="l13.7.10"></span>καὶ ἰτρίων σύγκεινται. εἰ δὲ μὴ διὰ τούτων ἐκθεραπευθείη,
<span class="lb" data-page="13.7" data-line="11" id="l13.7.11"></span>ἐξεύρηνται τοῖς ἰατροῖς αἱ πρὸς αὐτῶν ὑπογλωττίδες ὀνομαζόμεναι.
<span class="lb" data-page="13.7" data-line="12" id="l13.7.12"></span>εἰσὶ δὲ αὗται φάρμακα τῆς αὐτῆς ταῖς ἀφλεγμάντοις
<span class="lb" data-page="13.7" data-line="13" id="l13.7.13"></span>ἀρτηριακαῖς δυνάμεως, δι’ οἴνου θηραίου καὶ κόμμεως
<span class="lb" data-page="13.7" data-line="14" id="l13.7.14"></span>καὶ τραγακάνθης καὶ γλυκυῤῥίζης συγκείμεναι, ἅπερ, ὡς ἔφην,
<span class="lb" data-page="13.7" data-line="15" id="l13.7.15"></span>ἐκλεαίνει τε ἅμα καὶ ἀναστέλλει τὰς τραχύτητας. ὅσον δ’
<span class="lb" data-page="13.7" data-line="16" id="l13.7.16"></span>ἂν ἐν τοῖς μέρεσιν ὑπολείπηται φλεγμονῶδες, πέττει τε τοῦτο
<span class="lb" data-page="13.7" data-line="17" id="l13.7.17"></span>καὶ ταχέως ἐκθεραπεύει. φιλόπονον δ’ εἶναι χρὴ τὸν ὑποτιθέντα
<span class="lb" data-page="13.7" data-line="18" id="l13.7.18"></span>τῇ γλώττῃ τὸ φάρμακον, ὡς κατὰ βραχὺ τηκομένου
<span class="pb" data-page="13.8" id="p13.8"></span>
<span class="lb" data-page="13.8" data-line="1" id="l13.8.1"></span>δέχεσθαι τῷ λάρυγγι τὸ καταῤῥέον εἰς αὐτὸ, ἀνθιστάμενον
<span class="lb" data-page="13.8" data-line="2" id="l13.8.2"></span>τῇ γινομένῃ βηχί. καρτερήσαντες γὰρ ὡς μὴ βῆξαι συγχωρήσουσιν
<span class="lb" data-page="13.8" data-line="3" id="l13.8.3"></span>εἰς τὸν λάρυγγα καὶ τὴν ἀρτηρίαν καταῤῥυῆναί τι
<span class="lb" data-page="13.8" data-line="4" id="l13.8.4"></span>τοῦ φαρμάκου. λαμπρὸν μέντοι σχεῖν τὸ φώνημα τοῖς οὕτω
<span class="lb" data-page="13.8" data-line="5" id="l13.8.5"></span>θεραπευθεῖσιν ἀδύνατον ἄνευ τοῦ πάλιν χρήσασθαι φαρμάκοις
<span class="lb" data-page="13.8" data-line="6" id="l13.8.6"></span>ἀδήκτως ῥύπτουσιν, ὁποῖόν ἐστι τό τε κυάμινον
<span class="lb" data-page="13.8" data-line="7" id="l13.8.7"></span>ἔτνος καὶ ἡ πτισάνη καὶ τὸ πεφωγμένον λινόσπερμα. ἐν
<span class="lb" data-page="13.8" data-line="8" id="l13.8.8"></span>τῷ μεταξὺ γάρ ἐστι τὰ τοιαῦτα τῶν τε μέσων κατὰ τὴν
<span class="lb" data-page="13.8" data-line="9" id="l13.8.9"></span>δύναμιν φαρμάκων καὶ τῶν ἐμπλαστικῶν. τούτων δὲ ῥυπτικωτέρα
<span class="lb" data-page="13.8" data-line="10" id="l13.8.10"></span>ῥητίνη τερμινθίνη καὶ λιβανωτὸς, τό τε ἀπηφρισμένον
<span class="lb" data-page="13.8" data-line="11" id="l13.8.11"></span>μέλι, καὶ τὰ πικρὰ τῶν ἀμυγδάλων, ὥσπερ γε πάλιν
<span class="lb" data-page="13.8" data-line="12" id="l13.8.12"></span>ἰσχυρότερον τούτων ἐστὶ τό τε τῶν ὀρόβων ἄλευρον ὁρμίνου
<span class="lb" data-page="13.8" data-line="13" id="l13.8.13"></span>τε σπέρμα καὶ ἴρεως ῥίζα καὶ πάνακος. ἅπασι δὲ τούτοις
<span class="lb" data-page="13.8" data-line="14" id="l13.8.14"></span>οἵ τε μαλακοὶ οἶνοι καὶ γλυκεῖς ὁ Κρητικὸς, Θηραῖος
<span class="lb" data-page="13.8" data-line="15" id="l13.8.15"></span>καὶ Σκυβελίτης ἐπιτήδειοι, καὶ πρὸς αὐτοῖς οὐκ οἶδ’ ὅπως
<span class="lb" data-page="13.8" data-line="16" id="l13.8.16"></span>ἠμελημένον τὸ καλούμενον ὑπὸ τῶν κατὰ τὴν ἡμετέραν
<span class="lb" data-page="13.8" data-line="17" id="l13.8.17"></span>Ἀσίαν Ἑλλήνων ἕψημα. προσαγορεύουσι δὲ αὐτὸ σίραιον
<span class="lb" data-page="13.8" data-line="18" id="l13.8.18"></span>οἱ Ἀττικίζοντες καὶ λέγουσιν, ὥσπερ ἕτεροι τὸ τῶν ἰσχάδων
<span class="pb" data-page="13.9" id="p13.9"></span>
<span class="lb" data-page="13.9" data-line="1" id="l13.9.1"></span>ἀφέψημα καὶ μάχη αὐτοῖς τέ ἐστιν, ὁπότερον αὐτῶν χρὴ
<span class="lb" data-page="13.9" data-line="2" id="l13.9.2"></span>καλεῖν τὸ σίραιον. ἔστι δὲ δήπου καὶ αὐτὸ τοῦτο τὸ σίραιον,
<span class="lb" data-page="13.9" data-line="3" id="l13.9.3"></span>ὃ τῶν λιπαρῶν ἰσχάδων ἑψομένων ἐν ὕδατι γίνεται
<span class="lb" data-page="13.9" data-line="4" id="l13.9.4"></span>τῆς μέσης δυνάμεως, ἣν ῥυπτικὴν καὶ ἄδηκτον ὠνομάσαμεν.
<span class="lb" data-page="13.9" data-line="5" id="l13.9.5"></span>τὸ μὲν οὖν ἑψόμενον γλεῦκος ἐμπλαστικώτατόν ἐστι καὶ
<span class="lb" data-page="13.9" data-line="6" id="l13.9.6"></span>ἀδηκτότατον, τὸ δὲ τῶν ἰσχάδων ἀφέψημα διαφορητικώτερον
<span class="lb" data-page="13.9" data-line="7" id="l13.9.7"></span>καὶ ῥυπτικώτερον. ὡς οὖν ἐν τοῖς ἔμπροσθεν εἶπον,
<span class="lb" data-page="13.9" data-line="8" id="l13.9.8"></span>ἁπάντων χρὴ τῶν ἁπλῶν φαρμάκων ἀκριβῶς ἐπίστασθαι
<span class="lb" data-page="13.9" data-line="9" id="l13.9.9"></span>τὰς δυνάμεις τὸν μέλλοντα <span class="milestone ed2page" data-n="13.527" data-unit="ed2page" id="ed2page.13.527"></span>σύνθετόν τι ποιήσειν. ὁ
<span class="lb" data-page="13.9" data-line="10" id="l13.9.10"></span>δὲ αὐτὸς οὗτος καὶ τοῖς ὑφ’ ἑτέρων συντεθεῖσιν ὀρθῶς χρήσεται
<span class="lb" data-page="13.9" data-line="11" id="l13.9.11"></span>καὶ μάλισθ’ ὅταν ἀδιορίστως ᾖ γεγραμμένα, καθάπερ
<span class="lb" data-page="13.9" data-line="12" id="l13.9.12"></span>καὶ αἱ πλεῖσται τῶν ἀρτηριακῶν. εὔδηλον δ’ ὅτι καὶ ταῖς
<span class="lb" data-page="13.9" data-line="13" id="l13.9.13"></span>μετὰ διορισμῶν γεγραμμέναις αὐτὸς οὗτος ἄμεινον χρήσεται.
<span class="lb" data-page="13.9" data-line="14" id="l13.9.14"></span>κατὰ γὰρ τὸν ἀκριβῆ λόγον εἰς ὅσον ἡ τῶν παθῶν κατασκευὴ
<span class="lb" data-page="13.9" data-line="15" id="l13.9.15"></span>μεταπίπτει, καὶ τὸ χρήσιμον ταύτῃ φάρμακον ὑπαλλάττεσθαι
<span class="lb" data-page="13.9" data-line="16" id="l13.9.16"></span>χρή. τοῦτο δ’ ὀρθῶς μόνος ὁ τὴν δύναμιν εἰδὼς
<span class="lb" data-page="13.9" data-line="17" id="l13.9.17"></span>ἑκάστου τῶν ἁπλῶν φαρμάκων ἀκριβῶς ἐπιστήσεται,
<span class="lb" data-page="13.9" data-line="18" id="l13.9.18"></span>προστιθεὶς τῷ πρώτῳ φαρμάκῳ βραχύ τι τῆς ἐχομένης τάξεως,
<span class="pb" data-page="13.10" id="p13.10"></span>
<span class="lb" data-page="13.10" data-line="1" id="l13.10.1"></span>οἷον ἐπὶ τῶν φλεγμονωδῶν κόπων, ὅταν ἐν τοῖς τοῦ
<span class="lb" data-page="13.10" data-line="2" id="l13.10.2"></span>λάρυγγος γένωνται μυσὶν, ἐν ἀρχῇ μὲν ἁρμόττει τὰ πραότατα
<span class="lb" data-page="13.10" data-line="3" id="l13.10.3"></span>ἐδέσματα, φάρμακα δὲ ἐμπλαστικά. καταστάσης δὲ
<span class="lb" data-page="13.10" data-line="4" id="l13.10.4"></span>τῆς φλεγμονῆς βραχύ τι τῶν ῥυπτικῶν προσθετέον, εἶτ’
<span class="lb" data-page="13.10" data-line="5" id="l13.10.5"></span>ἐφεξῆς πλέον, εἶτ’ ἄλλο πάλιν ἐκείνου γενναιότερον, ὡς κατὰ
<span class="lb" data-page="13.10" data-line="6" id="l13.10.6"></span>βραχὺ τὴν σύνθεσιν ἐπὶ τὸ μέσον ῥυπτικὸν ἀφικέσθαι καὶ
<span class="lb" data-page="13.10" data-line="7" id="l13.10.7"></span>κατὰ τὸν αὐτὸν αὖθις τρόπον τὸ τούτου τὸ διαφορητικώτερόν
<span class="lb" data-page="13.10" data-line="8" id="l13.10.8"></span>τε καὶ ῥυπτικώτερον, εἶθ’ οὕτως ἐπὶ τὸ σφοδρότατον,
<span class="lb" data-page="13.10" data-line="9" id="l13.10.9"></span>ὅταν ἐπιπλεῖον οἷον σκιῤῥώδης τις διάθεσις ἐν τοῖς φωνητικοῖς
<span class="lb" data-page="13.10" data-line="10" id="l13.10.10"></span>ὀργάνοις παραμένῃ. τῆς μὲν οὖν πρώτης τάξεώς ἐστι
<span class="lb" data-page="13.10" data-line="11" id="l13.10.11"></span>τραγάκανθα καὶ κόμμι καὶ Σάμιος ἀστὴρ, ἄμυλός τε καὶ
<span class="lb" data-page="13.10" data-line="12" id="l13.10.12"></span>τὸ διὰ χόνδρου καὶ τράγου καλῶς ἑψηθέντων ῥόφημα. καὶ
<span class="lb" data-page="13.10" data-line="13" id="l13.10.13"></span>γάλα δὲ ἐπιτήδειον αὐτοῖς ἐστι καὶ ἴτριον καὶ ὠὰ ῥοφούμενα
<span class="lb" data-page="13.10" data-line="14" id="l13.10.14"></span>καὶ οὓς νῦν ἅπαντες Ἕλληνες ὀνομάζουσι στροβίλους, τὸ πάλαι
<span class="lb" data-page="13.10" data-line="15" id="l13.10.15"></span>δὲ παρὰ τοῖς Ἀττικοῖς ἐκαλοῦντο κῶνοι. καὶ τὰ σήσαμα
<span class="lb" data-page="13.10" data-line="16" id="l13.10.16"></span>δὲ ἐκ τούτου τοῦ γένους ἐστίν. ἐφεξῆς δὲ τούτων ὑπάρχει
<span class="lb" data-page="13.10" data-line="17" id="l13.10.17"></span>τὸ καλούμενον βούτυρον· εἰ δέ σοι φίλον ἀρσενικῶς ὀνομάζειν ﻿
<span class="pb" data-page="13.11" id="p13.11"></span>
<span class="lb" data-page="13.11" data-line="1" id="l13.11.1"></span>βούτυρος· ἀφέψημά τε γλυκείας ῥίζης εἰς πάχος ἠγμένον
<span class="lb" data-page="13.11" data-line="2" id="l13.11.2"></span>Ἀττικοῦ μέλιτος ὑγροῦ. τὴν μέντοι γλυκεῖαν ῥίζαν, ἣν
<span class="lb" data-page="13.11" data-line="3" id="l13.11.3"></span>γλυκύῤῥιζαν ὀνομάζουσιν, ἄμεινον ἐν τῷ πρώτῳ καιρῷ καθεψήσαντας,
<span class="lb" data-page="13.11" data-line="4" id="l13.11.4"></span>ὡς ἔφην, ἐν ὕδατι μῖξαι τὸ ἀφέψημα τῷ ἐκ
<span class="lb" data-page="13.11" data-line="5" id="l13.11.5"></span>τοῦ γλεύκους γεγονότι σιραίῳ, καλουμένῳ<span class="milestone ed1page" data-n="2.257" data-unit="ed1page" id="ed1page.2.257"></span> δ’ ὑφ’ ἡμῶν
<span class="lb" data-page="13.11" data-line="6" id="l13.11.6"></span>τῶν κατὰ τὴν Ἀσίαν ἡμετέραν ἑψήματι. μιγνύναι δὲ τοῦτο
<span class="lb" data-page="13.11" data-line="7" id="l13.11.7"></span>καὶ γλυκεῖ Κρητικῷ, καὶ πάλιν δὲ ἕψειν μετὰ τὴν μίξιν, ἐάν
<span class="lb" data-page="13.11" data-line="8" id="l13.11.8"></span>τε ἑψήματι τύχῃ μιχθὲν, ἐάν τε τῷ Κρητικῷ γλυκεῖ. ταῦτα
<span class="lb" data-page="13.11" data-line="9" id="l13.11.9"></span>μὲν οὖν ἐπὶ ταῖς φλεγμονώδεσι διαθέσεσιν κατά τε τὴν ἀρτηρίαν
<span class="lb" data-page="13.11" data-line="10" id="l13.11.10"></span>τε καὶ τὸν λάρυγγα χρήσιμα κατ’ ἀρχάς ἐστιν, ἄχρις
<span class="lb" data-page="13.11" data-line="11" id="l13.11.11"></span>ἂν ἡ φλεγμονὴ μετρία γένηται. καὶ πρὸ πάντων οἴνου πόσεως
<span class="lb" data-page="13.11" data-line="12" id="l13.11.12"></span>ἀπεχέσθω κατὰ τὸν καιρὸν τοῦτον. ὅταν δὲ μετριώτερα
<span class="lb" data-page="13.11" data-line="13" id="l13.11.13"></span>γένηται τὰ τῆς φλεγμονῆς, τὸν γλυκὺν Θηραῖον ἢ τὸν
<span class="lb" data-page="13.11" data-line="14" id="l13.11.14"></span>Σκυβελίτην ἔξεστι πίνειν ἢ τὸν ἐξ ἡμετέρας Ἀσίας, μάλιστα
<span class="lb" data-page="13.11" data-line="15" id="l13.11.15"></span>μὲν Καρύϊνον, ἐφεξῆς δὲ τὸν Θηραῖον ὀνομαζόμενον, εἶτα
<span class="lb" data-page="13.11" data-line="16" id="l13.11.16"></span>καὶ τὸν γλυκὺν Τμωλίτην, ἐν ᾧ καιρῷ καὶ τὸ βούτυρον ἐπιτήδειόν
<span class="lb" data-page="13.11" data-line="17" id="l13.11.17"></span>ἐστι καὶ τὸ διὰ τῶν ἀμυγδάλων ῥόφημα καὶ τὸ διὰ
<span class="lb" data-page="13.11" data-line="18" id="l13.11.18"></span>γάλακτος καὶ μέλιτος ἑψηθέντων ἐπιπλέον ἐπεμβληθέντος
<span class="lb" data-page="13.11" data-line="19" id="l13.11.19"></span>ἀμύλου. κᾂν ἄμυλον δὲ μὴ παρείη, τῆς ὀνομαζομένης παρὰ
<span class="pb" data-page="13.12" id="p13.12"></span>
<span class="lb" data-page="13.12" data-line="1" id="l13.12.1"></span>Ῥωμαίοις σιλίγνεως ἐμβαλλομένης. εὔδηλον δ’ ὅτι κατὰ τὴν
<span class="lb" data-page="13.12" data-line="2" id="l13.12.2"></span>αὐτὴν δίαιταν ἡ μὲν φλεγμονὴ παύεται τῶν κατὰ τὸν λάρυγγα
<span class="lb" data-page="13.12" data-line="3" id="l13.12.3"></span>καὶ τὴν ἀρτηρίαν ὑμένων τε καὶ μυῶν, ὑγρότης δὲ
<span class="lb" data-page="13.12" data-line="4" id="l13.12.4"></span>καταλείπεται πολλὴ, ἥτις ἀδύνατός ἐστι λαμπρὰν ἀποφῆναι
<span class="lb" data-page="13.12" data-line="5" id="l13.12.5"></span>τὴν φωνήν. μετέρχεσθαι δὲ τηνικαῦτα προσήκει τῶν ἐδεσμάτων
<span class="lb" data-page="13.12" data-line="6" id="l13.12.6"></span>ἐπὶ τὰ διὰ μέλιτος ἑψημένα πάντα, καὶ μέντοι καὶ
<span class="lb" data-page="13.12" data-line="7" id="l13.12.7"></span>κυάμινον ἔτνος καὶ πτισάνην καὶ κράμβην καὶ τὰ καλῶς
<span class="lb" data-page="13.12" data-line="8" id="l13.12.8"></span>ἑψημένα πράσα. φαρμάκων δὲ χρῆσις ἐπιτήδειός ἐστι καθ’
<span class="lb" data-page="13.12" data-line="9" id="l13.12.9"></span>ὃν μὲν χρόνον ἤτοι τὰ τῆς φλεγμονῆς ἢ τῆς τραχύτητος ἐπικρατεῖ,
<span class="lb" data-page="13.12" data-line="10" id="l13.12.10"></span>τὰ ὑπὸ τὴν γλῶτταν λαμβανόμενα, περὶ ὧν τῆς συνθέσεως
<span class="lb" data-page="13.12" data-line="11" id="l13.12.11"></span>ἐρῶ. μετὰ δὲ ταῦτα ῥυπτικώτερα τούτων καὶ ξηραντικώτερα,
<span class="lb" data-page="13.12" data-line="12" id="l13.12.12"></span>κᾄπειτα τούτων αὖθις αὐτῶν ῥυπτικώτερά τε
<span class="lb" data-page="13.12" data-line="13" id="l13.12.13"></span><span class="milestone ed2page" data-n="13.528" data-unit="ed2page" id="ed2page.13.528"></span>καὶ ξηραντικώτερα, μέχρις ἂν ἐπὶ τὰ δριμύτητος ἔχοντά τι
<span class="lb" data-page="13.12" data-line="14" id="l13.12.14"></span>παραγενώμεθα καὶ τούτων αὐτῶν ἀπὸ τῶν μετριωτέρων ἀρξάμενοι,
<span class="lb" data-page="13.12" data-line="15" id="l13.12.15"></span>πρὸς τὰ σφοδρότερα κατὰ βραχὺ μεταβαίνωμεν. τὰ
<span class="lb" data-page="13.12" data-line="16" id="l13.12.16"></span>μὲν οὖν ἐκ τῆς διαίτης ὁποῖον ἂν ἕξει τὸν τύπον ἔμπροσθεν
<span class="lb" data-page="13.12" data-line="17" id="l13.12.17"></span>εἴρηται, καθάπερ γε καὶ ἡ τῶν ἁπλῶν φαρμάκων ἰδέα·
<span class="lb" data-page="13.12" data-line="18" id="l13.12.18"></span>τὰ δὲ ἐξ αὐτῶν σύνθετα φάρμακα πολυειδῶς ἔγραψαν ἄλλοι
<span class="pb" data-page="13.13" id="p13.13"></span>
<span class="lb" data-page="13.13" data-line="1" id="l13.13.1"></span>κατ’ ἄλλας συμμετρίας. καὶ οἷς μὲν ἤρκεσεν ἐκ τριῶν ἢ τεττάρων
<span class="lb" data-page="13.13" data-line="2" id="l13.13.2"></span>ἁπλῶς συντεθὲν φάρμακον, ἔνιοι δὲ εἰς ἀριθμὸν ἐξέτειναν
<span class="lb" data-page="13.13" data-line="3" id="l13.13.3"></span>πλείονα, καὶ τινὲς μὲν, ὡς εἴρηται, τῆς μαλακωτάτης
<span class="lb" data-page="13.13" data-line="4" id="l13.13.4"></span>τε καὶ παρηγορικωτάτης ὕλης ἐποιήσαντο τὴν σύνθεσιν τῶν
<span class="lb" data-page="13.13" data-line="5" id="l13.13.5"></span>ἀρτηριακῶν δυνάμεων, ἔνιοι δὲ ἔμπαλιν τούτοις δριμείας καὶ
<span class="lb" data-page="13.13" data-line="6" id="l13.13.6"></span>θερμῆς καὶ ῥυπτικῆς καὶ ξηραινούσης ἱκανῶς, εἰσὶ δ’ οἳ καὶ
<span class="lb" data-page="13.13" data-line="7" id="l13.13.7"></span>τρίτον εἶδος, ὃ μέσον ἀμφοῖν ἐστι· καὶ μετὰ τούτους ἄλλοι
<span class="lb" data-page="13.13" data-line="8" id="l13.13.8"></span>μὲν ἐν τῷ μεταξὺ τοῦ μέσου τε καὶ μαλακωτάτου, ἄλλοι
<span class="lb" data-page="13.13" data-line="9" id="l13.13.9"></span>δὲ ἐν τῷ μεταξὺ τοῦ τε δριμυτάτου καὶ τοῦ μέσου· καὶ κατὰ
<span class="lb" data-page="13.13" data-line="10" id="l13.13.10"></span>ταὐτὰ πάλιν αὐτὰ τινὲς μὲν μᾶλλον, τινὲς δὲ ἧττον ἀποχωρήσαντες
<span class="lb" data-page="13.13" data-line="11" id="l13.13.11"></span>τῶν μέσων τῇ δυνάμει φαρμάκων, διαφόρους
<span class="lb" data-page="13.13" data-line="12" id="l13.13.12"></span>ἐποιήσαντο τὰς συνθέσεις. τούτοις ἅπασιν ὀρθῶς χρήσεται
<span class="lb" data-page="13.13" data-line="13" id="l13.13.13"></span>μόνος ὁ τὴν δύναμιν ἑκάστου τῶν ἁπλῶν ἐπιστάμενος, αὐτὸς
<span class="lb" data-page="13.13" data-line="14" id="l13.13.14"></span>γὰρ γνώσεται καὶ τὴν τάξιν τοῦ φαρμάκου κατὰ ποίαν
<span class="lb" data-page="13.13" data-line="15" id="l13.13.15"></span>ἀπόστασίν ἐστι τῶν μέσων. ἔγραψαν μὲν οὖν καὶ οἱ πρὸ
<span class="lb" data-page="13.13" data-line="16" id="l13.13.16"></span>Μαντίου τε καὶ Ἡρακλείδου φάρμακα τοιαῦτα καὶ οἱ μετὰ
<span class="lb" data-page="13.13" data-line="17" id="l13.13.17"></span>αὐτούς. πολὺ δὲ βελτίω τοῖς εἰρημένοις ἀνδράσιν ἢ αὐτοῖς
<span class="lb" data-page="13.13" data-line="18" id="l13.13.18"></span>συντιθεῖσιν ἢ παρ’ ἑτέρων λαβοῦσι γέγραπται διὰ τῶν συγγραμμάτων
<span class="pb" data-page="13.14" id="p13.14"></span>
<span class="lb" data-page="13.14" data-line="1" id="l13.14.1"></span>ἃ κατέλιπον ἡμῖν, αὔξοντες τὸ φαρμακευτικὸν
<span class="lb" data-page="13.14" data-line="2" id="l13.14.2"></span>μέρος τῆς τέχνης. ἐν δὲ τῷ χρόνῳ καὶ ταῦτα καὶ τὰ πρόσθεν
<span class="lb" data-page="13.14" data-line="3" id="l13.14.3"></span>ἀκριβῆ καὶ μακρὰν πεῖραν παρασχόντα τοῖς ἀνδράσιν
<span class="lb" data-page="13.14" data-line="4" id="l13.14.4"></span>ἐξείλεκται καὶ ἤθροισται, περὶ ὧν πολλάκις ἐν τῇδε τῇ πραγματείᾳ
<span class="lb" data-page="13.14" data-line="5" id="l13.14.5"></span>τὸν λόγον ἐποιησάμην. οὗτοι δ’ εἰσὶν οἱ περὶ τὸν
<span class="lb" data-page="13.14" data-line="6" id="l13.14.6"></span>Ἀσκληπιάδην καὶ Μούσαν καὶ Ἀνδρόμαχον καὶ Ἥραν καὶ
<span class="lb" data-page="13.14" data-line="7" id="l13.14.7"></span>Κρίτωνα καὶ Μενεκράτην. πολλὰ δὲ καὶ ἄλλα φάρμακα καὶ
<span class="lb" data-page="13.14" data-line="8" id="l13.14.8"></span>οἱ περὶ τὸν Ἀρχιγένη καὶ Φίλιππον ἔγραψαν, ὡς μηδενὸς
<span class="lb" data-page="13.14" data-line="9" id="l13.14.9"></span>ἡμᾶς ἔτι δεῖσθαι τῶν ἀνωτέρω, τούτοις γὰρ, ὡς εἶπον, ὅσα
<span class="lb" data-page="13.14" data-line="10" id="l13.14.10"></span>τοῖς πρεσβυτέροις εὕρηται, κάλλιστα γέγραπται πάντα.
</p>
          </article>

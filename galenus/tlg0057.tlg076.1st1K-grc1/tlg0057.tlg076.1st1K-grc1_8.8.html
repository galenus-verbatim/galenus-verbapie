<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:8.8">
<span class="pb page1" data-page="13.206" id="p13.206"></span>
<span class="milestone ed1page page1" data-n="2.287" data-unit="ed1page" id="ed1page.2.287"></span>
<span class="milestone ed2page page1" data-n="13.588" data-unit="ed2page" id="ed2page.13.588"></span>
            <section id="urn:cts:greekLit:tlg0057.tlg076.1st1K-grc1:8.8.1" class="textpart section">
              <p>
<span class="lb" data-page="13.206" data-line="5" id="l13.206.5"></span><label class="head">Αἱ ὑπ’ Ἀσκληπιάδου γραφεῖσαι δυνάμεις
<span class="lb" data-page="13.206" data-line="6" id="l13.206.6"></span>ἡπατικαί.</label> Πρώτην μὲν ἔγραψεν, ἣν Ἀντωνίου Μούσα φησὶν
<span class="lb" data-page="13.206" data-line="7" id="l13.206.7"></span>εἶναι, συγκειμένην οὕτω. κιχωρίου χυλίσματος κύαθον α΄.
<span class="lb" data-page="13.206" data-line="8" id="l13.206.8"></span>δίδου μεθ’ ὕδατος θερμοῦ κυάθων γ΄. ἐπιβαλὼν μέλιτος
<span class="lb" data-page="13.206" data-line="9" id="l13.206.9"></span>Ἀττικοῦ κοχλιάριον· ἢ πτέρεως καὶ ἀνήθου χυλοῦ κύαθον
<span class="lb" data-page="13.206" data-line="10" id="l13.206.10"></span>α΄. μετὰ μελικράτου κυ. γ΄. ἢ ἴρεως ἁπαλῆς ἢ σέρεως ἁπαλῆς
<span class="lb" data-page="13.206" data-line="11" id="l13.206.11"></span>τοῦ χυλοῦ κύαθον α΄. μετὰ μελικράτου θερμοῦ κυάθων τριῶν.
<span class="lb" data-page="13.206" data-line="12" id="l13.206.12"></span>αὕτη ἡ πρώτη γραφὴ κατὰ τὸ τοῦ Ἀσκληπιάδου βιβλίον
<span class="lb" data-page="13.206" data-line="13" id="l13.206.13"></span>ἐστὶ φαρμάκων τριῶν. τὰ μὲν οὖν κιχώρια καὶ ἡ σέρις ἐκ
<span class="lb" data-page="13.206" data-line="14" id="l13.206.14"></span>τῶν ἐδωδίμων εἰσὶν, παρ’ ἡμῖν γοῦν οἱ κατὰ τοὺς ἀγροὺς
<span class="lb" data-page="13.206" data-line="15" id="l13.206.15"></span>ἐσθίουσιν ἄμφω ταῦτα καὶ ὠμὰ καὶ ἑφθά. χρῆται δὲ αὐτοῖς
<span class="lb" data-page="13.206" data-line="16" id="l13.206.16"></span>καὶ ὁ Ἐρασίστρατος ἱκανῶς, ἐν οἷς θεραπεύει τὰ κατὰ
<span class="lb" data-page="13.206" data-line="17" id="l13.206.17"></span>τὴν κοιλίαν πάθη, δύναμις δὲ τῶν λαχάνων τούτων ἐστὶν
<span class="lb" data-page="13.206" data-line="18" id="l13.206.18"></span>ὑπόψυχρός τε καὶ ὑπόπικρος καὶ μετρίως στύφουσα, καὶ διὰ
<span class="pb" data-page="13.207" id="p13.207"></span>
<span class="lb" data-page="13.207" data-line="1" id="l13.207.1"></span>ταύτας γε τὰς ποιότητας ἄριστα φάρμακα ταῖς θερμαῖς δυσκρασίαις
<span class="lb" data-page="13.207" data-line="2" id="l13.207.2"></span>ἐστὶ τοῦ ἥπατος. πρὸς γὰρ τῷ ψύχειν μετρίως
<span class="lb" data-page="13.207" data-line="3" id="l13.207.3"></span>ἔτι καὶ τόνον ἐντίθησι τῷ σπλάγχνῳ διὰ τῆς στύψεως,
<span class="lb" data-page="13.207" data-line="4" id="l13.207.4"></span>ἔτι τε ἀναῤῥύπτει τὰς συναναστομώσεις τῶν ἐν τοῖς σιμοῖς
<span class="lb" data-page="13.207" data-line="5" id="l13.207.5"></span>τοῦ σπλάγχνου φλεβῶν πρὸς τὰς ἐν τοῖς κυρτοῖς, οὐ μὴν
<span class="lb" data-page="13.207" data-line="6" id="l13.207.6"></span>οὐδὲ τὰς ψυχρὰς δυσκρασίας βλάπτει μεγάλως, ὥσπερ ὅσα
<span class="lb" data-page="13.207" data-line="7" id="l13.207.7"></span>ψυχρὰν ὑγρότητα κέκτηται χωρὶς στύψεως ἢ πικρότητος. ὠφελεῖν
<span class="lb" data-page="13.207" data-line="8" id="l13.207.8"></span>δὲ δύναται τὸ σπλάγχνον ἡ τῶν τοιούτων λαχάνων
<span class="lb" data-page="13.207" data-line="9" id="l13.207.9"></span>οὐσία, κᾂν ἄνευ χυμῶν ἢ ἰχώρων μοχθηρῶν γίνηται ἡ δυσκρασία
<span class="lb" data-page="13.207" data-line="10" id="l13.207.10"></span>καθ’ αὑτὸ καὶ μεθ’ ὑγρότητος ἡστινοσοῦν. ἐν γὰρ
<span class="lb" data-page="13.207" data-line="11" id="l13.207.11"></span>τῇ μίξει τοῦ μέλιτος ἐπ’ οὖρα προάγει τὴν ὑγρότητα, διὸ
<span class="lb" data-page="13.207" data-line="12" id="l13.207.12"></span>κᾂν ξηρανθέντα κόψας ἐπιπάσῃ τις τῷ ποτῷ, καὶ οὕτως ὀνίνησι,
<span class="lb" data-page="13.207" data-line="13" id="l13.207.13"></span>καὶ μέντοι καὶ ἀφεψημένων τὸ ἀφέψημα πινόμενον
<span class="lb" data-page="13.207" data-line="14" id="l13.207.14"></span>ὠφέλιμον ἱκανῶς ἐστιν. εἰ δὲ μὴ θερμή τις ἐνοχλοίη δυσκρασία
<span class="lb" data-page="13.207" data-line="15" id="l13.207.15"></span>ἢ κᾂν μόνον ἔμφραξίς τις εἴη κατὰ τὸ σπλάγχνον, ὠφελεῖ
<span class="lb" data-page="13.207" data-line="16" id="l13.207.16"></span>μεγάλως δι’ οἴνου λευκοῦ λεπτοῦ πινόμενα μετὰ τῶν
<span class="lb" data-page="13.207" data-line="17" id="l13.207.17"></span>οὖρα κινούντων. χρήσιμος δὲ οὐ μόνον ὁ χυλὸς αὐτῶν ἐστι
<span class="pb" data-page="13.208" id="p13.208"></span>
<span class="lb" data-page="13.208" data-line="1" id="l13.208.1"></span>πρόσφατός τε καὶ ἐξηραμμένος, ἀλλὰ κᾂν ξηραινόμενα κόψας
<span class="lb" data-page="13.208" data-line="2" id="l13.208.2"></span>καὶ λειώσας ἐπιμελῶς ἐπιπάττοι τις τῷ ποτῷ, κᾂν ἀφεψήσας
<span class="lb" data-page="13.208" data-line="3" id="l13.208.3"></span>πίνοι. πρὸς δὲ τὸ διακαθᾶραι τὸ σπλάγχνον, ἀναστομῶσαί
<span class="lb" data-page="13.208" data-line="4" id="l13.208.4"></span>τε τὰς διεξόδους αὐτοῦ χωρὶς τοῦ θερμῆναι σαφῶς ἢ
<span class="lb" data-page="13.208" data-line="5" id="l13.208.5"></span>ψῦξαι, κάλλιστον φάρμακον ἡ πτέρις ἐστὶν, ἐπικρατοῦσαν
<span class="lb" data-page="13.208" data-line="6" id="l13.208.6"></span>ἔχουσα τὴν πικρὰν ποιότητα. τὸ δ’ ἄνηθον οὐδὲν ἰσχυρὸν
<span class="lb" data-page="13.208" data-line="7" id="l13.208.7"></span>ἔχει πρὸς τὰς τοιαύτας διαθέσεις, ἀλλ’ ἔστιν ἐψυγμένου μετρίως
<span class="lb" data-page="13.208" data-line="8" id="l13.208.8"></span>καὶ πεπυκνωμένου τοῦ σπλάγχνου θεραπευτικόν.
<span class="lb" data-page="13.208" data-line="9" id="l13.208.9"></span><span class="milestone ed2page" data-n="13.589" data-unit="ed2page" id="ed2page.13.589"></span>καὶ τὸ διὰ τῆς χαμαιπίτυος δὲ καταπότιον, οὗ καὶ αὐτοῦ
<span class="lb" data-page="13.208" data-line="10" id="l13.208.10"></span>μέμνηται, τῆς αὐτῆς ἐστι δυνάμεως τοῖς εἰρημένοις. πικρὸν
<span class="lb" data-page="13.208" data-line="11" id="l13.208.11"></span>γὰρ καὶ τοῦτό ἐστι τὸ φάρμακον, οὐδὲν οὖν θαυμαστόν
<span class="lb" data-page="13.208" data-line="12" id="l13.208.12"></span>ἐστιν αὐτήν τε καθ’ ἑαυτὴν πινομένην τὴν χαμαιπίτυν ὠφελεῖν
<span class="lb" data-page="13.208" data-line="13" id="l13.208.13"></span>τὰς ἡπατικὰς δυσκρασίας καὶ μετὰ κιχωρίου, καθάπερ
<span class="lb" data-page="13.208" data-line="14" id="l13.208.14"></span>ὁ Ἀσκληπιάδης ἔγραψεν ὡδί πως αὐτοῖς ὀνόμασιν.
</p>
            </section>
<section id="urn:cts:greekLit:tlg0057.tlg076.1st1K-grc1:8.8.2" class="textpart section">
<p>
<span class="lb" data-page="13.208" data-line="15" id="l13.208.15"></span><label class="head">Καταπότιον ἡπατικοῖς.</label> ♃ Χαμαιπίτυος ῥίζης 𐅻 η΄.
<span class="lb" data-page="13.208" data-line="16" id="l13.208.16"></span>κιχωρίου ῥίζης 𐅻 δ΄. κόπτε καὶ ἀναλάμβανε μέλιτι ἑφθῷ,
<span class="lb" data-page="13.208" data-line="17" id="l13.208.17"></span>δίδου καρύου Ποντικοῦ τὸ μέγεθος καὶ ὕδατος θερμοῦ
<span class="lb" data-page="13.208" data-line="18" id="l13.208.18"></span>ἐπιπίνειν κυάθους γ΄. ταῦτα μὲν ὁ Ἀσκληπιάδης ἔγραψεν,
<span class="pb" data-page="13.209" id="p13.209"></span>
<span class="lb" data-page="13.209" data-line="1" id="l13.209.1"></span>ὠφελοῦσι δὲ αἱ εἰρημέναι βοτάναι τοὺς ἡπατικοὺς, οὐ μόνον
<span class="lb" data-page="13.209" data-line="2" id="l13.209.2"></span>ἐὰν τῶν ῥιζῶν τις αὐτῶν προσφέρηται, σκευάσας ὡς ὁ
<span class="lb" data-page="13.209" data-line="3" id="l13.209.3"></span>Ἀσκληπιάδης ἔγραψεν, ἀλλὰ κᾂν τὸν χυλὸν ἢ τὸ ἀφέψημα
<span class="lb" data-page="13.209" data-line="4" id="l13.209.4"></span>ἢ ξηρὰν τὴν κόμην μετὰ τοῦ καρποῦ κόψας καὶ λειώσας
<span class="lb" data-page="13.209" data-line="5" id="l13.209.5"></span>προσφέρῃ. καὶ ἡ τῆς σφενδάμνου δὲ ῥίζα, κοπεῖσα καὶ λειωθεῖσα,
<span class="lb" data-page="13.209" data-line="6" id="l13.209.6"></span>καὶ γὰρ καὶ ταύτης μέμνηται, τῆς αὐτῆς ἐστι τοῖς εἰρημένοις
<span class="lb" data-page="13.209" data-line="7" id="l13.209.7"></span>δυνάμεως. δίδωσι δὲ ταύτης 𐅻 α΄. μεθ’ ὕδατος κεκραμένου
<span class="lb" data-page="13.209" data-line="8" id="l13.209.8"></span>κυάθων γ΄. καὶ τὸ διὰ τῆς νάρδου δὲ τῆς Κελτικῆς
<span class="lb" data-page="13.209" data-line="9" id="l13.209.9"></span>φάρμακον, οὗ καὶ αὐτοῦ μέμνηται, τούτοις ἐστὶ παραπλήσιον.
<span class="lb" data-page="13.209" data-line="10" id="l13.209.10"></span>ἔγραψε δ’ οὕτως αὐτό. ♃ νάρδου Κελτικῆς μέρη γ΄.
<span class="lb" data-page="13.209" data-line="11" id="l13.209.11"></span>ἀψινθίου μέρος ἓν, κόψας καὶ σήσας ἀναλάμβανε μέλιτι
<span class="lb" data-page="13.209" data-line="12" id="l13.209.12"></span>ἑφθῷ καὶ δίδου ἐκλείχειν μύστρον. καὶ τὸ τούτῳ γεγραμμένον
<span class="lb" data-page="13.209" data-line="13" id="l13.209.13"></span>ἐφεξῆς παραπλήσιον<span class="milestone ed1page" data-n="2.288" data-unit="ed1page" id="ed1page.2.288"></span> ὑπάρχον αὐτῷ κατὰ τὰ ἄλλα
<span class="lb" data-page="13.209" data-line="14" id="l13.209.14"></span>πλέον ἔχει τὸ δι’ οὔρων μᾶλλον ἐκκαθαίρειν τὸ σπλάγχνον.
<span class="lb" data-page="13.209" data-line="15" id="l13.209.15"></span>ἔγραψε δ’ οὕτως ὁ Ἀσκληπιάδης περὶ αὐτοῦ. τροχίσκος ἡπατικὸς
<span class="lb" data-page="13.209" data-line="16" id="l13.209.16"></span>ὁ πικρός. ♃ ἀνίσου, σπέρματος σελίνου, ἀσάρου, ἀμυγδάλων
<span class="lb" data-page="13.209" data-line="17" id="l13.209.17"></span>πικρῶν κεκαθαρμένων, ἀψινθίου, ἑκάστου ἀνὰ 𐅻 δ΄.
<span class="lb" data-page="13.209" data-line="18" id="l13.209.18"></span>σκεύαζε δι’ ὕδατος καὶ ἀνάπλασσε τροχίσκους καὶ δίδου 𐅻 α΄.
<span class="pb" data-page="13.210" id="p13.210"></span>
<span class="lb" data-page="13.210" data-line="1" id="l13.210.1"></span>ἀπυρέτοις μετ’ οἴνου κεκραμένου κυάθων γ΄. πυρέττουσι μεθ’
<span class="lb" data-page="13.210" data-line="2" id="l13.210.2"></span>ὑδρομέλιτος. τοῦτο τὸ φάρμακον ἠρέμα πώς ἐστι θερμὸν
<span class="lb" data-page="13.210" data-line="3" id="l13.210.3"></span>διὰ τὴν τῶν οὐρητικῶν μίξιν. τὰ δ’ ἄλλα πάντα τὰ πρόσθεν
<span class="lb" data-page="13.210" data-line="4" id="l13.210.4"></span>ἢ ἐπικρατοῦσαν ἔχει τὴν ψύξιν ἢ πάντως οὔτε ταύτην
<span class="lb" data-page="13.210" data-line="5" id="l13.210.5"></span>οὔτε τὴν θερμότητα. τὸ μέντοι διαῤῥύπτειν τε καὶ τὰς ὁδοὺς
<span class="lb" data-page="13.210" data-line="6" id="l13.210.6"></span>τῆς ἀναδόσεως ἐκφράττειν ἔχει πάντα. καὶ ἄλλα δέ τινα
<span class="lb" data-page="13.210" data-line="7" id="l13.210.7"></span>φάρμακα γέγραπται τῷ Ἀσκληπιάδῃ τὸ μὲν διαῤῥύπτειν καὶ
<span class="lb" data-page="13.210" data-line="8" id="l13.210.8"></span>ἐκφράττειν καὶ τέμνειν ἔχοντα, βραχεῖ δέ τινι τῶν μέσων
<span class="lb" data-page="13.210" data-line="9" id="l13.210.9"></span>ἕτερα θερμότερα. μέσα δὲ λέγω τὰ μήτε θερμαίνοντα μήτε
<span class="lb" data-page="13.210" data-line="10" id="l13.210.10"></span>ψύχοντα σαφῶς. ἓν δὲ ἐν αὐτοῖς τι τῶν θερμαινόντων ἐστὶν,
<span class="lb" data-page="13.210" data-line="11" id="l13.210.11"></span>ἔνθα φησὶ, κόστου λείου κοχλιάριον δίδου μετὰ μελικράτου
<span class="lb" data-page="13.210" data-line="12" id="l13.210.12"></span>θερμοῦ κυάθων γ΄. τὰ δ’ ἄλλα ὅσα πλησίον τῆς μέσης κράσεως
<span class="lb" data-page="13.210" data-line="13" id="l13.210.13"></span>ὄντα πρὸς τὸ θερμότερον ῥέπει, ταῦτά ἐστιν. ♃ ἑλενίου
<span class="lb" data-page="13.210" data-line="14" id="l13.210.14"></span>𐅻 ιβ΄. κροκομάγματος 𐅻 η΄. ἀναλάμβανε κιχωρίου χυλῷ
<span class="lb" data-page="13.210" data-line="15" id="l13.210.15"></span>καὶ ποίει καταπότια καὶ δίδου πρὸς δύναμιν. ἡ τελεία δόσις
<span class="lb" data-page="13.210" data-line="16" id="l13.210.16"></span>ὁλκὴ καὶ οἰνομέλιτος κεκραμένου θερμοῦ κύαθοι γ΄. τοῦτο
<span class="lb" data-page="13.210" data-line="17" id="l13.210.17"></span>τὸ φάρμακον ἠδύνατο καὶ χωρὶς ἑλενίου ταῖς θερμαῖς δυσκρασίαις
<span class="pb" data-page="13.211" id="p13.211"></span>
<span class="lb" data-page="13.211" data-line="1" id="l13.211.1"></span>ἁρμόττειν. ἐπεὶ δὲ τὸ ἑλένιον ἐμίχθη τοῖς ῥυπτικοῖς,
<span class="lb" data-page="13.211" data-line="2" id="l13.211.2"></span>ἐπὶ τὸ θερμότερον ἔῤῥεψε, πλὴν εἰ μὴ παντελῶς ὀλίγον
<span class="lb" data-page="13.211" data-line="3" id="l13.211.3"></span>ἐπιμίσγοιτο πλείονι τῷ ψυχρῷ. καὶ μέντοι καὶ τὸ διὰ τοῦ
<span class="lb" data-page="13.211" data-line="4" id="l13.211.4"></span>μαράθρου τῶν θερμαινόντων ἐστὶν, ἔχον οὕτω. ♃ μαράθρου
<span class="lb" data-page="13.211" data-line="5" id="l13.211.5"></span>𐅻 α΄. πετροσελίνου 𐅻 β΄. ἀνίσου, ἀμυγδάλων πικρῶν,
<span class="lb" data-page="13.211" data-line="6" id="l13.211.6"></span>ἀψινθίου ἀνὰ 𐅻 α΄. κρόκου, σμύρνης ἀνὰ τριώβολον, ὕδατι
<span class="lb" data-page="13.211" data-line="7" id="l13.211.7"></span>ἀναλάμβανε καὶ ἀνάπλασσε τροχίσκους καὶ δίδου 𐅻 α΄. καθὼς
<span class="lb" data-page="13.211" data-line="8" id="l13.211.8"></span>ἀνώτερον προείρηται. καὶ γὰρ ἐνταῦθα τὸ μὲν μάραθρον
<span class="lb" data-page="13.211" data-line="9" id="l13.211.9"></span>καὶ τὸ πετροσέλινον ἱκανῶς θερμαίνει, τὰ ἄλλα μετρίως.
<span class="lb" data-page="13.211" data-line="10" id="l13.211.10"></span><span class="milestone ed2page" data-n="13.590" data-unit="ed2page" id="ed2page.13.590"></span>τὰ δ’ ἀμύγδαλα τῆς λεπτυντικῆς ἐστι δυνάμεως, καὶ
<span class="lb" data-page="13.211" data-line="11" id="l13.211.11"></span>μᾶλλον ὅταν ᾖ πικρά. μέσον δέ πως τῶν θερμαινόντων τε
<span class="lb" data-page="13.211" data-line="12" id="l13.211.12"></span>καὶ ψυχόντων καὶ τοῦτό ἐστι τὸ φάρμακον, ὅπερ ὁ Ἀσκληπιάδης
<span class="lb" data-page="13.211" data-line="13" id="l13.211.13"></span>ἔγραψεν ὡδί πως. ἐκλεικτὸν ἡπατικὸν Παυλίνου,
<span class="lb" data-page="13.211" data-line="14" id="l13.211.14"></span>ὠφελεῖ παραχρῆμα. ♃ χαμαιπίτυος ξηρᾶς λίτραν α΄. σμύρνης
<span class="lb" data-page="13.211" data-line="15" id="l13.211.15"></span>γο α΄. γλυκέος προτρόπου ξε. γ΄. ἕψε χαμαιπίτυν καὶ
<span class="lb" data-page="13.211" data-line="16" id="l13.211.16"></span>γλυκὺν, καὶ ὅταν τὸ γ΄. ὑπολειφθῇ, ἔκθλιβε τὸ ὑγρὸν καὶ
<span class="lb" data-page="13.211" data-line="17" id="l13.211.17"></span>τούτῳ ἐπιβαλὼν μέλιτος Ἀττικοῦ λίτρας S". πάλιν ἕψε.
<span class="lb" data-page="13.211" data-line="18" id="l13.211.18"></span>μετὰ δὲ ταῦτα ἐπίβαλλε τὸ σμύρνιον κινῶν συνεχῶς, καὶ
<span class="pb" data-page="13.212" id="p13.212"></span>
<span class="lb" data-page="13.212" data-line="1" id="l13.212.1"></span>ὅταν διαλυθῇ, ἄρας ἀπὸ τοῦ πυρὸς, ἀπόθου καὶ δίδου πρὸ
<span class="lb" data-page="13.212" data-line="2" id="l13.212.2"></span>τροφῆς μύστρον. ἔγραψε δὲ καὶ διὰ κοχλιῶν ὁ Ἀσκληπιάδης
<span class="lb" data-page="13.212" data-line="3" id="l13.212.3"></span>φάρμακον ἡπατικὸν τοιοῦτον. κοχλιῶν χερσαίων εὖ
<span class="lb" data-page="13.212" data-line="4" id="l13.212.4"></span>μάλα τὴν σάρκα λεάνας καὶ οἴνου μέλανος ἐπιβαλὼν κυάθους
<span class="lb" data-page="13.212" data-line="5" id="l13.212.5"></span>τρεῖς καὶ θερμήνας δίδου πίνειν. ἔοικε δὲ τὰ τοιαῦτα
<span class="lb" data-page="13.212" data-line="6" id="l13.212.6"></span>καθ’ ὅλην τὴν οὐσίαν ἐνεργεῖν, οὐ κατὰ μίαν ἢ δευτέραν
<span class="lb" data-page="13.212" data-line="7" id="l13.212.7"></span>ποιότητα, ὁποῖόν ἐστι καὶ τὸ λύκειον ἧπαρ, οὗ πεῖραν ἱκανὴν
<span class="lb" data-page="13.212" data-line="8" id="l13.212.8"></span>ἔχομεν, ἡ χρῆσις δὲ αὐτοῦ παραπλησία τοῖς κοχλίοις
<span class="lb" data-page="13.212" data-line="9" id="l13.212.9"></span>ἐστὶ, λειοῦται γὰρ ἀκριβῶς τὸ λύκειον ἧπαρ καὶ δίδοται
<span class="lb" data-page="13.212" data-line="10" id="l13.212.10"></span>𐅻 α΄. μετ’ οἴνου τῶν γλυκέων τινὸς, οἷοί πέρ εἰσιν Θηραῖος
<span class="lb" data-page="13.212" data-line="11" id="l13.212.11"></span>ὁ Κρητικὸς καὶ ὁ Σκυβελίτης, ὅ τε γλυκὺς πρότροπος.
<span class="lb" data-page="13.212" data-line="12" id="l13.212.12"></span>εὐμενεῖς γάρ εἰσιν οὗτοι τῷ σπλάγχνῳ, τρέφειν αὐτὸ
<span class="lb" data-page="13.212" data-line="13" id="l13.212.13"></span>δυνάμενοι καὶ μέσοι τῇ κατὰ τὸ ψυχρόν τε καὶ θερμὸν ἀντιθέσει,
<span class="lb" data-page="13.212" data-line="14" id="l13.212.14"></span>καὶ διὰ τοῦτο τὰ τοιαῦτα φάρμακα πάσαις ἁρμόττειν
<span class="lb" data-page="13.212" data-line="15" id="l13.212.15"></span>φαίνεται ταῖς δυσκρασίαις, ὡς ἂν τῇ τε τῆς οὐσίας
<span class="lb" data-page="13.212" data-line="16" id="l13.212.16"></span>ἰδιότητι τὴν ὠφέλειαν παρεχόμενα καὶ τῷ μήτε τὰς θερμὰς
<span class="lb" data-page="13.212" data-line="17" id="l13.212.17"></span>μήτε τὰς ψυχρὰς δυσκρασίας βλάπτειν. ἐπὶ μέντοι τῶν πυρεττόντων
<span class="lb" data-page="13.212" data-line="18" id="l13.212.18"></span>σαφῆ πυρετὸν ἢ οὐκ ἀμυδρῶς, ὥσπερ εἴωθεν
<span class="pb" data-page="13.213" id="p13.213"></span>
<span class="lb" data-page="13.213" data-line="1" id="l13.213.1"></span>ἐνίοις τῶν ἡπατικῶν συμπίπτειν, ἄμεινόν ἐστι δι’ ὕδατος
<span class="lb" data-page="13.213" data-line="2" id="l13.213.2"></span>θερμοῦ διδόναι τὸ φάρμακον ἢ διά τινος τῶν εἰρημένων
<span class="lb" data-page="13.213" data-line="3" id="l13.213.3"></span>ἔμπροσθεν χυλῶν, ὁποῖός ἐστιν ὁ τῆς σέρεως. πρὸς τὰς τοῦ
<span class="lb" data-page="13.213" data-line="4" id="l13.213.4"></span>ἥπατος σκιῤῥώδεις διαθέσεις. καὶ πρὸς ταῦτα ἔγραψεν ὁ
<span class="lb" data-page="13.213" data-line="5" id="l13.213.5"></span>Ἀσκληπιάδης τέσσαρα φάρμακα τῇ λέξει τῇδε.
</p>
            </section>
<section id="urn:cts:greekLit:tlg0057.tlg076.1st1K-grc1:8.8.3" class="textpart section">
<p>
<span class="lb" data-page="13.213" data-line="6" id="l13.213.6"></span><label class="head">Οὐρητικὴ, ποιεῖ πρὸς πὰς σκιῤῥώδεις τοῦ ἥπατος διαθέσεις
<span class="lb" data-page="13.213" data-line="7" id="l13.213.7"></span>καὶ σπληνικοῖς καὶ τοῖς δυσαναλήπτοις καὶ ὑδρωπικοῖς
<span class="lb" data-page="13.213" data-line="8" id="l13.213.8"></span>καὶ καθόλου εὔχροιαν ἐμποιεῖ.</label> ♃ Κρόκου, νάρδου,
<span class="lb" data-page="13.213" data-line="9" id="l13.213.9"></span>κασσίας ἀνὰ 𐅻 β΄. κόστου, σχοίνου ἄνθους, κινναμώμου,
<span class="lb" data-page="13.213" data-line="10" id="l13.213.10"></span>σμύρνης στακτῆς ἀνὰ 𐅻 α΄. μέλιτος ἑφθοῦ 𐅻 κε΄. ἡ δόσις
<span class="lb" data-page="13.213" data-line="11" id="l13.213.11"></span>κυάμου Αἰγυπτίου τὸ μέγεθος, μετ’ οἰνομέλιτος κυάθων γ΄.
</p>
            </section>
<section id="urn:cts:greekLit:tlg0057.tlg076.1st1K-grc1:8.8.4" class="textpart section">
<p>
<span class="lb" data-page="13.213" data-line="12" id="l13.213.12"></span><label class="head">Ἄλλη ᾗ ἐχρήσατο Πασικράτης, ἄγει οὖρα πολλά.</label>
<span class="lb" data-page="13.213" data-line="13" id="l13.213.13"></span>♃ Δαύκου σπέρματος 𐅻 α΄ S". ῥήου Ποντικοῦ τῆς ῥίζης,
<span class="lb" data-page="13.213" data-line="14" id="l13.213.14"></span>σχοίνου ἄνθους, βαλσάμου καρποῦ, κεδρίδων, ἀνίσου, νάρδου
<span class="lb" data-page="13.213" data-line="15" id="l13.213.15"></span>Ἰνδικῆς, κρόκου, κινναμώμου, κασσίας, φοῦ, ἀσάρου, πετροσελίνου,
<span class="lb" data-page="13.213" data-line="16" id="l13.213.16"></span>χαμαιπίτυος ἀνὰ 𐅻 α΄ S". ἡδυόσμου ξηροῦ τριώβολον,
<span class="lb" data-page="13.213" data-line="17" id="l13.213.17"></span>πυρήνων στροβίλων κεκαθαρμένων ἀριθμῷ ν΄. ἀναλάμβανε
<span class="pb" data-page="13.214" id="p13.214"></span>
<span class="lb" data-page="13.214" data-line="1" id="l13.214.1"></span>μέλιτι ἑφθῷ καὶ δίδου καρύου Ποντικοῦ τὸ μέγεθος
<span class="lb" data-page="13.214" data-line="2" id="l13.214.2"></span>μετ’ οἰνομέλιτος κεκραμένου κυάθων τριῶν.
</p>
            </section>
<section id="urn:cts:greekLit:tlg0057.tlg076.1st1K-grc1:8.8.5" class="textpart section">
<p>
<span class="lb" data-page="13.214" data-line="3" id="l13.214.3"></span><label class="head">Ἀντίδοτος ἡ διὰ τῆς ἀρκείου χολῆς, φάρμακον ἐπιτετευγμένον
<span class="lb" data-page="13.214" data-line="4" id="l13.214.4"></span>πρὸς τὰς σκιῤῥώδεις τοῦ ἥπατος διαθέσεις.</label> ♃
<span class="lb" data-page="13.214" data-line="5" id="l13.214.5"></span>Χαμαιπίτυος, πρασίου, πετροσελίνου σπέρματος, γεντιανῆς,
<span class="lb" data-page="13.214" data-line="6" id="l13.214.6"></span>ἄγνου σπέρματος, ἄρκτου χολῆς, νάπυος, σικύου σπέρματος,
<span class="lb" data-page="13.214" data-line="7" id="l13.214.7"></span>σκολοπενδρίου, πάνακος, μίλτου Λημνίας, ἐρυθροδάνου, κράμβης
<span class="lb" data-page="13.214" data-line="8" id="l13.214.8"></span>σπέρματος, ἀριστολοχίας, πεπέρεως, νάρδου Ἰνδικῆς,
<span class="lb" data-page="13.214" data-line="9" id="l13.214.9"></span>κόστου, σελίνου σπέρματος, εὐζώμου σπέρματος, ἠρυγγίου,
<span class="lb" data-page="13.214" data-line="10" id="l13.214.10"></span>πολίου, ἐχίου, εὐπατορίου, ἀρκευθίδων ἀνὰ 𐅻 α΄. κόψας,
<span class="lb" data-page="13.214" data-line="11" id="l13.214.11"></span>σήσας, ἀναλάμβανε μέλιτι, ἡ δόσις καρύου Ποντικοῦ τὸ μέγεθος
<span class="lb" data-page="13.214" data-line="12" id="l13.214.12"></span>ἐν οἰνομέλιτι κυάθοις β΄.
</p>
            </section>
<section id="urn:cts:greekLit:tlg0057.tlg076.1st1K-grc1:8.8.6" class="textpart section">
            <p>
<span class="lb" data-page="13.214" data-line="13" id="l13.214.13"></span><span class="milestone ed2page" data-n="13.591" data-unit="ed2page" id="ed2page.13.591"></span><label class="head">Ἄλλη ἐπιτετευγμένη. ποιεῖ καὶ πρὸς τὰς ἄλλας
<span class="lb" data-page="13.214" data-line="14" id="l13.214.14"></span>τῶν ἐντὸς διαθέσεις χωρὶς βηχός.</label> ♃ Γεντιανῆς ῥίζης, χαμαιπίτυος,
<span class="lb" data-page="13.214" data-line="15" id="l13.214.15"></span>πρασίου, πετροσελίνου σπέρματος, ἄρκτου χολῆς,
<span class="lb" data-page="13.214" data-line="16" id="l13.214.16"></span>νάπυος, σικύου σπέρματος, σκολοπενδρίου, πάνακος ῥίζης,
<span class="lb" data-page="13.214" data-line="17" id="l13.214.17"></span>μίλτου Σινωπίδος, ἐρυθροδάνου, κράμβης σπέρματος, ἀριστολοχίας
<span class="lb" data-page="13.214" data-line="18" id="l13.214.18"></span>μακρᾶς, πεπέρεως λευκοῦ, ναρδοστάχυος, κόστου,
<span class="lb" data-page="13.214" data-line="19" id="l13.214.19"></span>εὐζώμου σπέρματος, ἠρυγγίου, ἀρκευθίδων, μελίας καρποῦ,
<span class="pb" data-page="13.215" id="p13.215"></span>
<span class="lb" data-page="13.215" data-line="1" id="l13.215.1"></span>χαμαίδρυος, δικτάμνου Κρητικοῦ, κέστρου σπέρματος, δαύκου
<span class="lb" data-page="13.215" data-line="2" id="l13.215.2"></span>σπέρματος ἀνὰ γο α΄. μέλιτος Ἀττικοῦ τὸ αὔταρκες,
<span class="lb" data-page="13.215" data-line="3" id="l13.215.3"></span>ἡ δόσις καρύου Ποντικοῦ τὸ μέγεθος. τὸ δ’ ὑγρὸν γλυκέος
<span class="lb" data-page="13.215" data-line="4" id="l13.215.4"></span>Κρητικοῦ κύαθοι β΄. τὸ φάρμακον δεδοκίμασται. ἐν ἄλλῳ
<span class="lb" data-page="13.215" data-line="5" id="l13.215.5"></span>ἀντιγράφῳ ἔχει καὶ πελεκίνου τὸ ἴσον. περὶ τῶν προγεγραμμένων
<span class="lb" data-page="13.215" data-line="6" id="l13.215.6"></span>τεσσάρων φαρμάκων καλῶς ἐποίησεν ὁ Ἀσκληπιάδης,
<span class="lb" data-page="13.215" data-line="7" id="l13.215.7"></span>οὐχ ἁπλῶς προσγράψας, ὥσπερ ἐπὶ τῶν ἄλλων, ὅτι πρὸς
<span class="lb" data-page="13.215" data-line="8" id="l13.215.8"></span>ἡπατικοὺς αὐτοῖς χρηστέον, ἀλλὰ προσθεὶς τὸ πρὸς τὰς
<span class="lb" data-page="13.215" data-line="9" id="l13.215.9"></span>σκιῤῥώδεις διαθέσεις. αἱ γὰρ καθ’ ὑγρότητα τοῦ σπλάγχνου
<span class="lb" data-page="13.215" data-line="10" id="l13.215.10"></span>διαθέσεις ἔκλυτον αὐτὸ καὶ ἄτονον πεφύκασι ποιεῖν, ὡς
<span class="lb" data-page="13.215" data-line="11" id="l13.215.11"></span>τὰ κεχαλασμένα τῶν ἄρθρων, ἐάν τε μετὰ ψύξεως, ἐάν τε
<span class="lb" data-page="13.215" data-line="12" id="l13.215.12"></span>μετὰ θερμότητος, ἐάν τε χωρὶς τούτων ἡ χάλασις αὐτοῖς
<span class="lb" data-page="13.215" data-line="13" id="l13.215.13"></span>μόνη συστῇ. πάντως μὲν γὰρ δέονται τῶν στυφόντων φαρμάκων,
<span class="lb" data-page="13.215" data-line="14" id="l13.215.14"></span>ἤτοι δὲ μετὰ τῆς τῶν θερμαινόντων μίξεως, ἐὰν ἐπικρατῇ
<span class="lb" data-page="13.215" data-line="15" id="l13.215.15"></span>ψυχρὰ ποιότης, ἢ μετὰ τῆς τῶν ψυχόντων, ἐὰν ἡ θερμή.
<span class="lb" data-page="13.215" data-line="16" id="l13.215.16"></span>τὰ δὲ σκιῤῥούμενα διὰ ψυχροὺς χυμοὺς καὶ παχεῖς καὶ γλίσχρους
<span class="lb" data-page="13.215" data-line="17" id="l13.215.17"></span>ἀναπεμπομένους ἐν τοῖς στερεοῖς σώμασι ψυχρὰν ἐξ
<span class="lb" data-page="13.215" data-line="18" id="l13.215.18"></span>ἀνάγκης ἴσχει τὴν διάθεσιν, ὥστε καὶ τῶν θερμαινόντων τε
<span class="pb" data-page="13.216" id="p13.216"></span>
<span class="lb" data-page="13.216" data-line="1" id="l13.216.1"></span>ἅμα καὶ λεπτομερῶν δεῖται φαρμάκων. ταῦτα γὰρ ἱκανὰ καὶ
<span class="lb" data-page="13.216" data-line="2" id="l13.216.2"></span>τὴν τῶν ἐμπεπλασμένων τοῖς σκιῤῥώδεσι μορίοις χυμῶν γλισχρότητα
<span class="lb" data-page="13.216" data-line="3" id="l13.216.3"></span><span class="milestone ed1page" data-n="2.289" data-unit="ed1page" id="ed1page.2.289"></span>διαῤῥύψαι καὶ τὸ πάχος τεμεῖν καὶ διαφορῆσαι
<span class="lb" data-page="13.216" data-line="4" id="l13.216.4"></span>τοὺς οὕτω λεπτυνθέντας. ἀλλ’ ἐν τῷ πέμπτῳ περὶ τῆς
<span class="lb" data-page="13.216" data-line="5" id="l13.216.5"></span>τῶν ἁπλῶν φαρμάκων δυνάμεως, ἔνθα περὶ τῶν τοιούτων
<span class="lb" data-page="13.216" data-line="6" id="l13.216.6"></span>διαθέσεων ὁ λόγος ἐγίνετό μοι, τὴν μίξιν τῶν μαλακτικῶν
<span class="lb" data-page="13.216" data-line="7" id="l13.216.7"></span>ὀνομαζομένων φαρμάκων ἐπῄνουν, ὡς προπαρασκευάζουσαν
<span class="lb" data-page="13.216" data-line="8" id="l13.216.8"></span>τὰ σκιῤῥούμενα σώματα τοῖς εἰρημένοις φαρμάκοις ἐπιτήδεια.
<span class="lb" data-page="13.216" data-line="9" id="l13.216.9"></span>χωρὶς δὲ τοῦ προμαλαχθῆναι διαχεόμενά πως ταῦτα τὸ μὲν
<span class="lb" data-page="13.216" data-line="10" id="l13.216.10"></span>παραχρῆμα σαφῆ τὴν μείωσιν ἔχει, εἰς ἀθεράπευτον δὲ τελευτᾷ
<span class="lb" data-page="13.216" data-line="11" id="l13.216.11"></span>λείψανον ὑπερξηρανθέντα. τὰ δὲ αὐτὰ ταῦτα κᾀν τῷ
<span class="lb" data-page="13.216" data-line="12" id="l13.216.12"></span>ιδ΄. τῆς θεραπευτικῆς μεθόδου λέλεκται. καὶ κατὰ τὸ ἧπαρ
<span class="lb" data-page="13.216" data-line="13" id="l13.216.13"></span>οὖν δεῖ ἐστοχάσθαι τῆς μίξεως τῶν μαλαττόντων. τῷ δ’ οἷον
<span class="lb" data-page="13.216" data-line="14" id="l13.216.14"></span>ὑγροπαγὲς εἶναι τὸ τοῦ ἥπατος σῶμα πάνυ μετρίων δεῖται
<span class="lb" data-page="13.216" data-line="15" id="l13.216.15"></span>τῶν μαλαττόντων. ἐπικρατεῖ δ’ ἐν αὐτῷ παρὰ τὰ ἄλλα
<span class="lb" data-page="13.216" data-line="16" id="l13.216.16"></span>μόρια τὰ σκιῤῥούμενα τῶν θερμαινόντων τε καὶ λεπτυνόντων
<span class="lb" data-page="13.216" data-line="17" id="l13.216.17"></span>ἡ μίξις. εἰκότως οὖν ἐπαινεῖ μάλιστα τῶν γεγραμμένων
<span class="pb" data-page="13.217" id="p13.217"></span>
<span class="lb" data-page="13.217" data-line="1" id="l13.217.1"></span>φαρμάκων τεσσάρων ὁ Ἀσκληπιάδης τὸ ἔσχατον, ὡς πεῖραν
<span class="lb" data-page="13.217" data-line="2" id="l13.217.2"></span>ἱκανὴν παρεσχηκώς. ἐξ ἀρωμάτων τε γὰρ σύγκειται, λεπτύνειν
<span class="lb" data-page="13.217" data-line="3" id="l13.217.3"></span>καὶ διαφορεῖν δυναμένων, ἕτερά τε προσείληφε φάρμακα
<span class="lb" data-page="13.217" data-line="4" id="l13.217.4"></span>δριμέα τε καὶ τμητικὰ καὶ διαφορητικὰ, πραϋντικὰ δὲ αὐτοῖς
<span class="lb" data-page="13.217" data-line="5" id="l13.217.5"></span>μέμικται, τό τε τοῦ σικύου σπέρμα καὶ ἀρκευθίδος, εἶτα
<span class="lb" data-page="13.217" data-line="6" id="l13.217.6"></span>μέλι καὶ τὸ ἠρύγγιον, ὥσπερ γε καὶ οὐρητικά τινα παρείη
<span class="lb" data-page="13.217" data-line="7" id="l13.217.7"></span>τούτοις, ἀποῤῥυπτομένης τῆς τοῦ σπλάγχνου διαθέσεως, ἐπὶ
<span class="lb" data-page="13.217" data-line="8" id="l13.217.8"></span>τὰ οὖρα τὴν ποδήγησιν ποιεῖσθαι.
</p>
          </section>
          </article>

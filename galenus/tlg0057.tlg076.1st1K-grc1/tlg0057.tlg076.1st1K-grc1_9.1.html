<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:9.1">
<span class="pb page1" data-page="13.228" id="p13.228"></span>
<span class="milestone ed1page page1" data-n="2.290" data-unit="ed1page" id="ed1page.2.290"></span>
<span class="milestone ed2page page1" data-n="13.594" data-unit="ed2page" id="ed2page.13.594"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΤΟΠΟΥΣ ΒΙΒΛΙΟΝ Ι.
</h2>
            <p>
<span class="lb" data-page="13.228" data-line="1" id="l13.228.1"></span>Γίνονται μὲν ἰκτερικοὶ καὶ λόγῳ κρίσεως
<span class="lb" data-page="13.228" data-line="2" id="l13.228.2"></span>ἀγαθῆς ἐν πυρετοῖς, ἐπισκήψαντος τοῦ χυμοῦ τοῦ χολώδους
<span class="lb" data-page="13.228" data-line="3" id="l13.228.3"></span>πρὸς τὸ δέρμα καὶ ῥᾷστα παύονται λουτροῖς ὑδάτων ποτίμων,
<span class="lb" data-page="13.228" data-line="4" id="l13.228.4"></span>ἐλαίου τε διαφορητικοῦ τρίψει καὶ πάντων τῶν ἀραιούντων,
<span class="lb" data-page="13.228" data-line="5" id="l13.228.5"></span>ὁποῖόν ἐστι τὸ ἀνήθινον ἔλαιον καὶ τὸ χαμαιμήλινον
<span class="lb" data-page="13.228" data-line="6" id="l13.228.6"></span>καὶ τὸ κίκινον. ἐφεξῆς δὲ τούτων χρίσματα, γλεύκινόν
<span class="lb" data-page="13.228" data-line="7" id="l13.228.7"></span>τε καὶ κομμαγηνὸν, εἶτα τὸ ἴρινον καὶ τὸ ἀμαράκινον.
<span class="pb" data-page="13.229" id="p13.229"></span>
<span class="lb" data-page="13.229" data-line="1" id="l13.229.1"></span>τὰς ἄλλας δὲ τὰς ὀνομαζομένας ἐξαιρέτως ἰκτερικὰς δυνάμεις
<span class="lb" data-page="13.229" data-line="2" id="l13.229.2"></span>οἱ γράψαντες οὐ πρὸς τοιούτους ἰκτερικοὺς ἁρμόττειν
<span class="lb" data-page="13.229" data-line="3" id="l13.229.3"></span>ἔφασαν, ἀλλὰ μάλιστα μὲν πρὸς τοὺς δι’ ἔμφραξιν τῶν
<span class="lb" data-page="13.229" data-line="4" id="l13.229.4"></span>κατὰ τὸ ἧπαρ ἀγγείων, ἤδη δὲ καὶ πρὸς τοὺς διὰ φλεγμονάς.
<span class="lb" data-page="13.229" data-line="5" id="l13.229.5"></span>οἱ μὲν οὖν δι’ ἔμφραξιν ἰκτεριῶντες ἀπύρετοι διαμένουσι,
<span class="lb" data-page="13.229" data-line="6" id="l13.229.6"></span>πάντως δὲ οἱ ἐπὶ φλεγμονῇ πυρέττουσιν. ὅσοι μὲν οὖν
<span class="lb" data-page="13.229" data-line="7" id="l13.229.7"></span>οἷς ἔγραψαν ἰκτερικοῖς φαρμάκοις προσέθεσαν ἐπὶ τίνων ἁρμόττειν
<span class="lb" data-page="13.229" data-line="8" id="l13.229.8"></span>ταῦτά φασιν, ὀρθῶς ἐποίησαν· ὅσοι δὲ ἀδιορίστως
<span class="lb" data-page="13.229" data-line="9" id="l13.229.9"></span>καὶ ἁπλῶς ἔγραψαν, ἥμαρτον οὐ σμικρά. τὰ γὰρ ἱκανῶς
<span class="lb" data-page="13.229" data-line="10" id="l13.229.10"></span>φαρμακώδη, καθάπερ γε καὶ τὰ θερμὰ ταῖς δυνάμεσι, βλάπτει
<span class="lb" data-page="13.229" data-line="11" id="l13.229.11"></span>μεγάλως τοὺς πυρέττοντας. ἔστι δὲ τοιαῦτα γεντιανὴ
<span class="lb" data-page="13.229" data-line="12" id="l13.229.12"></span>καὶ στρούθιον, ἑλένιόν τε καὶ κόστος, ἀριστολοχία τε καὶ
<span class="lb" data-page="13.229" data-line="13" id="l13.229.13"></span>πόλιον καὶ κενταύριον. ἁρμόττει δὲ τοῖς ἐπὶ φλεγμονῇ τοῦ
<span class="lb" data-page="13.229" data-line="14" id="l13.229.14"></span>ἥπατος ἰκτεριῶσιν, ὅσα φλεγμονὰς ἰᾶται. καθάπερ γε καὶ
<span class="lb" data-page="13.229" data-line="15" id="l13.229.15"></span>τοῖς ἐπ’ ἐμφράξει πάνθ’ ὅσα ῥύπτει γενναίως, εἰ καὶ φαρμακώδη
<span class="lb" data-page="13.229" data-line="16" id="l13.229.16"></span>τύχοι ταῖς οὐσίαις ὄντα καὶ θερμὰ ταῖς δυνάμεσιν.
<span class="lb" data-page="13.229" data-line="17" id="l13.229.17"></span>ἐὰν δ’ εἰς ταὐτὸ συνέλθωσιν ἔμφραξίς τε καὶ φλεγμονὴ,
<span class="pb" data-page="13.230" id="p13.230"></span>
<span class="lb" data-page="13.230" data-line="1" id="l13.230.1"></span>τῶν χαλώντων τε ἅμα καὶ ῥυπτόντων ἐστὶ χρεία. φευκτέον
<span class="lb" data-page="13.230" data-line="2" id="l13.230.2"></span>δέ ἐστιν ὅσα φαρμακώδη ταῖς <span class="milestone ed2page" data-n="13.596" data-unit="ed2page" id="ed2page.13.596"></span>οὐσίαις καὶ θερμὰ ταῖς
<span class="lb" data-page="13.230" data-line="3" id="l13.230.3"></span>δυνάμεσίν ἐστι. γεγραμμένων οὖν καὶ τῶν ἰκτερικῶν φαρμάκων
<span class="lb" data-page="13.230" data-line="4" id="l13.230.4"></span>ἀδιορίστως, τοῖς πλείστοις τῶν πρὸ ἐμοῦ προσθήσω
<span class="lb" data-page="13.230" data-line="5" id="l13.230.5"></span>τοὺς οἰκείους διορισμοὺς ἑκάστῳ αὐτῶν, ὅπως εἰδῆτε τίσι
<span class="lb" data-page="13.230" data-line="6" id="l13.230.6"></span>μὲν ἀκίνδυνον ἐν πυρετοῖς χρῆσθαι, τίσι δὲ ἕπεται μείζων τις
<span class="lb" data-page="13.230" data-line="7" id="l13.230.7"></span>ἐκ τοῦ διαῤῥύπτειν ὠφέλεια ἢ ἐκ τοῦ παροξύνειν τὸν πυρετόν
<span class="lb" data-page="13.230" data-line="8" id="l13.230.8"></span>τε καὶ τὴν φλεγμονὴν γιγνομένη βλάβη.
</p>
<section id="urn:cts:greekLit:tlg0057.tlg076.1st1K-grc1:9.1.1" class="textpart section">
<p>
<span class="lb" data-page="13.230" data-line="9" id="l13.230.9"></span><label class="head">Περὶ τῶν ὑπ’ Ἀνδρομάχου γεγραμμένων ἰκτερικῶν
<span class="lb" data-page="13.230" data-line="10" id="l13.230.10"></span>φαρμάκων.</label> Ἀδιορίστως ἔγραψεν ὁ Ἀνδρόμαχος τέσσαρα
<span class="lb" data-page="13.230" data-line="11" id="l13.230.11"></span>φάρμακα πρὸς ἰκτερικοὺς, ἀκίνδυνον μὲν ἐπὶ τῶν ἀπυρέτων
<span class="lb" data-page="13.230" data-line="12" id="l13.230.12"></span>ἔχοντα τὴν χρῆσιν, οὐκ ἀσφαλῆ δὲ ἐπὶ τῶν πυρεττόντων,
<span class="lb" data-page="13.230" data-line="13" id="l13.230.13"></span>καὶ μάλιστα ἐὰν δι’ οἴνου τις ταῦτα ἢ οἰνομέλιτος δίδωσι,
<span class="lb" data-page="13.230" data-line="14" id="l13.230.14"></span>καθάπερ ἐνίοτε δίδομεν ἐπὶ μετρίοις μὲν πυρετοῖς ἐμφράξει
<span class="lb" data-page="13.230" data-line="15" id="l13.230.15"></span>τε τῇ κατὰ τὸ σπλάγχνον. ἀλλὰ δι’ ὀξυμέλιτος μὴ λίαν
<span class="lb" data-page="13.230" data-line="16" id="l13.230.16"></span>ὀξέος ἀσφαλέστερόν ἐστι τηνικαῦτα δίδοσθαι τὰ τοιαῦτα
<span class="lb" data-page="13.230" data-line="17" id="l13.230.17"></span>φάρμακα. ἔστι δὲ τὰ ὑπ’ Ἀνδρομάχου γεγραμμένα φάρμακα
<span class="lb" data-page="13.230" data-line="18" id="l13.230.18"></span>τέσσαρα κατὰ τὴν ἐκείνου λέξιν αὐτοῦ ὑπογεγραμμένα. πρὸς
<span class="pb" data-page="13.231" id="p13.231"></span>
<span class="lb" data-page="13.231" data-line="1" id="l13.231.1"></span>ἰκτερικούς. εἰς τὸ τῆς κολοκυνθίδος κέλυφος ἐμβαλὼν οἶνον
<span class="lb" data-page="13.231" data-line="2" id="l13.231.2"></span>καὶ θερμάνας, δίδου πιεῖν, ὑπάγει κοιλίαν. τὸ δ’ αὐτὸ καὶ
<span class="lb" data-page="13.231" data-line="3" id="l13.231.3"></span>λίβανος ποιεῖ. ἄλλο πρὸς ἰκτερικούς. ♃ ἀδιάντου τριώβολον,
<span class="lb" data-page="13.231" data-line="4" id="l13.231.4"></span>νάρδου ὀβολοὺς δύο, ἀψινθίου 𐅻 α΄. σμύρνης τριώβολον,
<span class="lb" data-page="13.231" data-line="5" id="l13.231.5"></span>γλυκεῖ ἀναλάμβανε, δίδου καρύου Ποντικοῦ τὸ μέγεθος εἰς
<span class="lb" data-page="13.231" data-line="6" id="l13.231.6"></span>ὕδατος κυάθους β΄. ἄλλο πρὸς ἰκτερικοὺς ᾧ χρῶμαι. στρούθιον
<span class="lb" data-page="13.231" data-line="7" id="l13.231.7"></span>κρόκῳ χρῶσαι ἡλίκον κάρυον Ποντικὸν ἐν ὕδατι καὶ
<span class="lb" data-page="13.231" data-line="8" id="l13.231.8"></span>ὑδρομέλιτι, δίδοται δὲ καὶ ἄγχουσα πλῆθος κοχλιαρίου. ἄλλο
<span class="lb" data-page="13.231" data-line="9" id="l13.231.9"></span>πρὸς ἰκτερικοὺς, ὡς Ἀπολλώνιος. ♃ ὀρόβου 𐅻 κδ΄. κέρατος
<span class="lb" data-page="13.231" data-line="10" id="l13.231.10"></span>ἐλαφείου κεκαυμένου 𐅻 η΄. λιβάνου 𐅻 γ΄. νάρδου Κελτικῆς
<span class="lb" data-page="13.231" data-line="11" id="l13.231.11"></span>𐅻 β΄. νάρδου Συριακῆς 𐅻 α΄. πεπέρεως 𐅻 α΄. S". σχοίνου
<span class="lb" data-page="13.231" data-line="12" id="l13.231.12"></span>ἄνθους 𐅻 α΄. σμύρνης ὀβολοὺς β΄. κόστου ὀβολοὺς β΄. κασσίας
<span class="lb" data-page="13.231" data-line="13" id="l13.231.13"></span>ὀβολὸν α΄. κινναμώμου ὀβολὸν ἕνα, χρῶ ξηρῷ σὺν οἰνομέλιτος κυάθοις τρισίν.
</p>
            </section>
<section id="urn:cts:greekLit:tlg0057.tlg076.1st1K-grc1:9.1.2" class="textpart section">
<p>
<span class="lb" data-page="13.231" data-line="14)" id="l13.231.14)"></span><label class="head">Περὶ τῶν ὑπ’ Ἀσκληπιάδου γεγραμμένων ἰκτερικῶν
<span class="lb" data-page="13.231" data-line="15" id="l13.231.15"></span>φαρμάκων ἐν τῷ τρίτῳ τῶν ἐντός.</label> Ἐξ ὧν ἔμπροσθεν εἴρηκα
<span class="lb" data-page="13.231" data-line="16" id="l13.231.16"></span>δῆλα, κᾂν χωρὶς διορισμοῦ γράφηται τὰ φάρμακα, τίνα
<span class="lb" data-page="13.231" data-line="17" id="l13.231.17"></span>φευκτέον ἐστὶν ἐπὶ τῶν πυρεσσόντων. εἴωθε δὲ ὁ Ἀσκληπιάδης
<span class="pb" data-page="13.232" id="p13.232"></span>
<span class="lb" data-page="13.232" data-line="1" id="l13.232.1"></span>ἐνίοτε διορίζεσθαι, προστιθεὶς τοῖς πυρέττουσι μὲν
<span class="lb" data-page="13.232" data-line="2" id="l13.232.2"></span>ὡδί πως δίδοσθαι χρῆναι τὸ φάρμακον, ἀπυρέτοις δὲ ὡδί
<span class="lb" data-page="13.232" data-line="3" id="l13.232.3"></span>πως. ἔνθα δὲ ὅλως οὐδὲν προστίθησιν, ἐπὶ τῶν ἀπυρέτων
<span class="lb" data-page="13.232" data-line="4" id="l13.232.4"></span>ἐστὶ μᾶλλον χρηστέον, ὥσπερ γε κᾀπειδὰν δι’ οἴνου μόνου
<span class="lb" data-page="13.232" data-line="5" id="l13.232.5"></span>τὴν χρῆσιν ἢ δι’ οἰνομέλιτος ἀξιώσαιμεν γενέσθαι, τὰ γὰρ
<span class="lb" data-page="13.232" data-line="6" id="l13.232.6"></span>τοιαῦτα τοῖς ἀπυρέτοις ἁρμόττει. ταῦτα δὲ τὰ γεγραμμένα
<span class="lb" data-page="13.232" data-line="7" id="l13.232.7"></span>πρὸς αὐτοῦ φάρμακα τάδε ἐστί. πότημα ἰκτερικοῖς. κιχωρίου
<span class="lb" data-page="13.232" data-line="8" id="l13.232.8"></span>χυλοῦ κυάθους στ΄. δίδου πυρέττουσι μὲν καθ’ ἑαυτὸ,
<span class="lb" data-page="13.232" data-line="9" id="l13.232.9"></span>ἀπυρέτοις δὲ μετ’ οἴνου κυάθων γ΄. ἄλλο. στρύχνου χυλοῦ
<span class="lb" data-page="13.232" data-line="10" id="l13.232.10"></span>κύαθον α΄. καὶ οἰνομέλιτος κεκραμένου τὸ ἥμισυ. ἄλλο καταπαστόν.
<span class="lb" data-page="13.232" data-line="11" id="l13.232.11"></span>ἀγχούσης λειοτάτης κοχλιάρια β΄. δίδου μεθ’ ὕδατος
<span class="lb" data-page="13.232" data-line="12" id="l13.232.12"></span>ποτίμου πίνειν. ἄλλο. στρουθίου κοχλιάριον ἓν δίδου
<span class="lb" data-page="13.232" data-line="13" id="l13.232.13"></span>μετὰ μέλιτος κεκραμένου κυάθων γ΄. Νικηράτου διουρητικόν.
<span class="lb" data-page="13.232" data-line="14" id="l13.232.14"></span>♃ ἐρεβίνθων ξηρῶν ξε. α΄. λιβανωτίδος χειροπληθὲς, ὕδατος
<span class="lb" data-page="13.232" data-line="15" id="l13.232.15"></span>ξε. στ΄. μαράθρου χειροπληθὲς, ἀσπαράγων ἑλείων ῥιζῶν τὸ
<span class="lb" data-page="13.232" data-line="16" id="l13.232.16"></span>χειροπληθές· σκεύαζε καὶ δίδου, ὡς εἴρηται, καθεψήσας καὶ
<span class="lb" data-page="13.232" data-line="17" id="l13.232.17"></span>διϋλίσας τὸ ὑγρὸν, δίδου πυρέττουσι πίνειν διηνεκῶς, ἀπυρέτοις
<span class="lb" data-page="13.232" data-line="18" id="l13.232.18"></span>μετ’ οἴνου κεκραμένου. ἄλλο. ♃ ἐρεβίνθων ξε. α΄. ﻿
<span class="pb" data-page="13.233" id="p13.233"></span>
<span class="lb" data-page="13.233" data-line="1" id="l13.233.1"></span>ἀδιάντου χειροπληθὲς, ὕδατος ξε. στ΄. ἀσπαράγων ἑλείων τῶν
<span class="lb" data-page="13.233" data-line="2" id="l13.233.2"></span>ῥιζῶν χειροπληθές· σκεύαζε καὶ δίδου καθὰ προείρηται.
</p>
            </section>
<section id="urn:cts:greekLit:tlg0057.tlg076.1st1K-grc1:9.1.3" class="textpart section">
            <p>
<span class="lb" data-page="13.233" data-line="3" id="l13.233.3"></span><span class="milestone ed2page" data-n="13.597" data-unit="ed2page" id="ed2page.13.597"></span><label class="head">Τροχίσκος ἰκτερικοῖς, ποιεῖ καὶ ἡπατικοῖς.</label> ♃
<span class="lb" data-page="13.233" data-line="4" id="l13.233.4"></span>Ἀμυγδάλων πικρῶν κεκαθαρμένων 𐅻 δ΄. ἀνίσου, ἀψινθίου
<span class="lb" data-page="13.233" data-line="5" id="l13.233.5"></span>ἀνὰ 𐅻 α΄. νάρδου Ἰνδικῆς, ἀσάρου ἀνὰ 𐅻 α΄. κόψας καὶ
<span class="lb" data-page="13.233" data-line="6" id="l13.233.6"></span>σήσας, ὕδατι φυράσας, ἀνάπλαττε τροχίσκους καὶ δίδου 𐅻 α΄.
<span class="lb" data-page="13.233" data-line="7" id="l13.233.7"></span>ἀπυρέτοις μετ’ οἰνομέλιτος κυάθων τριῶν. ἄλλος, ᾧ ἐχρήσατο
<span class="lb" data-page="13.233" data-line="8" id="l13.233.8"></span>Χαριξένης. ♃ ἀσάρου, ἀψινθίου ἀνὰ 𐅻 η΄. ἀνίσου
<span class="lb" data-page="13.233" data-line="9" id="l13.233.9"></span>σπέρματος, μαράθρου, σελίνου σπέρματος, θασίων πικρῶν
<span class="lb" data-page="13.233" data-line="10" id="l13.233.10"></span>κεκαθαρμένων ἀνὰ 𐅻 δ΄. ὕδατι φυράσας, ἀνάπλαττε τροχίσκους
<span class="lb" data-page="13.233" data-line="11" id="l13.233.11"></span>καὶ δίδου καθὰ προείρηται.
</p>
            </section>
<section id="urn:cts:greekLit:tlg0057.tlg076.1st1K-grc1:9.1.4" class="textpart section">
<p>
<span class="lb" data-page="13.233" data-line="12)" id="l13.233.12)"></span><label class="head">Νικηράτου ἔῤῥινον καθαρτικὸν ἰκτερικοῦ, ὅταν τὸ μὲν
<span class="lb" data-page="13.233" data-line="13" id="l13.233.13"></span>ἄλλο σῶμα κατὰ τὴν φύσιν ἔχῃ, οἱ δὲ ὀφθαλμοὶ μένωσιν
<span class="lb" data-page="13.233" data-line="14" id="l13.233.14"></span>ὠχροί.</label> Δίδου ἐν βαλανείῳ ὄξους δριμυτάτου κοχλιάριον ἓν
<span class="lb" data-page="13.233" data-line="15" id="l13.233.15"></span>διὰ τῶν μυκτήρων ἀνέλκειν, ἀποῤῥεῖ χολῶδες πολύ. τοῦ αὐτοῦ.
<span class="lb" data-page="13.233" data-line="16" id="l13.233.16"></span>καρδάμου χλωροῦ τὰ ἁπαλὰ φύλλα ἢ λιβανωτίδος χλωρᾶς
<span class="lb" data-page="13.233" data-line="17" id="l13.233.17"></span>τὰ ἁπαλώτατα τρίψας καὶ τούτων τὸ ὑγρὸν ἐκθλίψας,
<span class="lb" data-page="13.233" data-line="18" id="l13.233.18"></span>χρῶ καθὰ προείρηται. τοῦ αὐτοῦ. ἐλατήριον μετὰ γάλακτος
<span class="pb" data-page="13.234" id="p13.234"></span>
<span class="lb" data-page="13.234" data-line="1" id="l13.234.1"></span>γυναικείου τρίψας ἐγχυμάτιζε τοὺς μυκτῆρας καὶ κέλευε ἀνασπᾷν.
<span class="lb" data-page="13.234" data-line="2" id="l13.234.2"></span>ἄλλο. κυκλαμίνου χυλὸν ὕδατι λειώσας χρῶ καθὰ
<span class="lb" data-page="13.234" data-line="3" id="l13.234.3"></span>προείρηται.
</p>
            </section>
<section id="urn:cts:greekLit:tlg0057.tlg076.1st1K-grc1:9.1.5" class="textpart section">
<p>
<span class="lb" data-page="13.234" data-line="4" id="l13.234.4"></span><label class="head">Τὰ ὑπ’ Ἀρχιγένους γεγραμμένα φάρμακα πρὸς ἰκτερικοὺς
<span class="lb" data-page="13.234" data-line="5" id="l13.234.5"></span>ἐν τῷ δευτέρῳ τῶν κατὰ γένος φαρμάκων.</label> Ἐπὶ δὲ
<span class="lb" data-page="13.234" data-line="6" id="l13.234.6"></span>τῶν ἰκτερικῶν τῇ ἁρμοδίῳ διαίτῃ καὶ διαγωγῇ, διά τε περιπάτων
<span class="lb" data-page="13.234" data-line="7" id="l13.234.7"></span>ἱκανῶν καὶ πολλῆς τῆς ἐπὶ τοῖς ἀλείμμασι τρίψεως,
<span class="lb" data-page="13.234" data-line="8" id="l13.234.8"></span>ἔτι τε τῶν ξηρῶν πυριῶν, χρῶ καὶ τοῖς ὑπογεγραμμένοις.
<span class="lb" data-page="13.234" data-line="9" id="l13.234.9"></span>φασὶ τοὺς ἐν πυρετοῖς, ἐὰν ἰκτεριῶσιν, ἐσθίοντας τὸν πυῤῥὸν
<span class="lb" data-page="13.234" data-line="10" id="l13.234.10"></span>καρπὸν τῆς κυνοσβάτου ὠφελεῖσθαι παραχρῆμα καλῶς. ὠφελεῖ
<span class="lb" data-page="13.234" data-line="11" id="l13.234.11"></span>καὶ τῆς χελιδόνος βοτάνης ὁ χυλὸς<span class="milestone ed1page" data-n="2.292" data-unit="ed1page" id="ed1page.2.292"></span> μετ’ οἴνου ἢ
<span class="lb" data-page="13.234" data-line="12" id="l13.234.12"></span>ὑδρομέλιτος ποτιζόμενος, ἢ ἀδίαντον ἢ ἐρυθροδάνου ῥίζης
<span class="lb" data-page="13.234" data-line="13" id="l13.234.13"></span>τριώβολον μετὰ μελικράτου δίδου, ἢ στρούθιον μετὰ μέλιτος
<span class="lb" data-page="13.234" data-line="14" id="l13.234.14"></span>ἐκλειχέτωσαν, ἢ ἄρκτου χολῆς ὅσον κύαθον δίδου πίνειν,
<span class="lb" data-page="13.234" data-line="15" id="l13.234.15"></span>ἢ ὑπερικοῦ γο α΄. πότιζε μετ’ οἰνομέλιτος, ἢ μελικράτου
<span class="lb" data-page="13.234" data-line="16" id="l13.234.16"></span>κύαθον α΄. ἢ ἑλξίνης ἀφέψημα ἐπὶ ἡμέρας ε΄ ἢ στ΄ μετ’
<span class="lb" data-page="13.234" data-line="17" id="l13.234.17"></span>οἰνομέλιτος, ἢ κυνείας λευκῆς γο β΄. μετὰ μέλιτος γο γ΄. ἐπὶ
<span class="lb" data-page="13.234" data-line="18" id="l13.234.18"></span>ἡμέρας γ΄. δίδου πίνειν; ἢ τοὺς ἀπὸ τῶν πετρῶν λειχῆνας
<span class="pb" data-page="13.235" id="p13.235"></span>
<span class="lb" data-page="13.235" data-line="1" id="l13.235.1"></span>πότιζε μεθ’ ὑδρομέλιτος, ἢ λειχῆνος τοῦ ἐπὶ τοῖς κεράμοις
<span class="lb" data-page="13.235" data-line="2" id="l13.235.2"></span>ἢ λίθοις γινομένου 𐅻 α΄. ἐν ἀκράτῳ πότιζε, ἢ κάρδαμον
<span class="lb" data-page="13.235" data-line="3" id="l13.235.3"></span>σὺν ἐλαίου κυάθῳ ἑνὶ δὸς πιεῖν. εἰς δὲ τοὺς ῥώθωνας τὴν
<span class="lb" data-page="13.235" data-line="4" id="l13.235.4"></span>ῥίζαν αὐτοῦ ἔμβαλλε, ἢ ἀψινθίου κοχλιάρια δ΄. ἀνίσου κοχλιάρια
<span class="lb" data-page="13.235" data-line="5" id="l13.235.5"></span>γ΄. δίδου ὀξυμέλιτος ἢ ὀξυλαπάθου, ἢ λαπάθου ῥίζης
<span class="lb" data-page="13.235" data-line="6" id="l13.235.6"></span>λείας ὀξύβαφον δίδου μεθ’ ὑδρομέλιτος. ἐὰν δὲ μὴ πυρέσσοι,
<span class="lb" data-page="13.235" data-line="7" id="l13.235.7"></span>μετ’ οἴνου ἢ ὀξυμέλιτος, ἢ ἀδιάντου καὶ ἡδυόσμου
<span class="lb" data-page="13.235" data-line="8" id="l13.235.8"></span>καὶ ἐρυθροδάνου ἴσον ζέσας ἐν ὕδατι δίδου πιεῖν κοτύλην α΄.
<span class="lb" data-page="13.235" data-line="9" id="l13.235.9"></span>ἐν ἡλίῳ ἡλιασμένῳ ἐπὶ πολὺ καὶ δεδιψηκότι καὶ πνευματιῶντι,
<span class="lb" data-page="13.235" data-line="10" id="l13.235.10"></span>ἵνα πιὼν ἱδρώσῃ, εὐθέως μεταβάλλει τὸ χρῶμα, ἢ
<span class="lb" data-page="13.235" data-line="11" id="l13.235.11"></span>ἀδιάντου καὶ σμύρνης τὸ ἥμισυ νήστει λελουμένῳ δίδου ἐν
<span class="lb" data-page="13.235" data-line="12" id="l13.235.12"></span>οἴνου κοτύλης ἡμίσει, ἢ λαγωοῦ πητύαν μετὰ ἀκράτου, ἐπὶ
<span class="lb" data-page="13.235" data-line="13" id="l13.235.13"></span>ἡμέρας ε΄ ἢ στ΄ δίδου, ἢ σκολοπενδρίου 𐅻 δ΄. ἐν οἴνῳ δίδου
<span class="lb" data-page="13.235" data-line="14" id="l13.235.14"></span>νήστει, ἐπὶ ἡμέρας ε΄ ἢ στ΄. ἢ ἡδύοσμον καὶ ἐρυθρόδανον
<span class="lb" data-page="13.235" data-line="15" id="l13.235.15"></span>καὶ ἀδίαντον, ἴσα πότιζε μεθ’ ὕδατος κυάθων β΄. ἢ τεύτλου
<span class="lb" data-page="13.235" data-line="16" id="l13.235.16"></span>φύλλων ὠμῶν 𐅻 στ΄. σμύρνης ὀβολοὺς δύο μετὰ μελικράτου
<span class="lb" data-page="13.235" data-line="17" id="l13.235.17"></span>νῆστιν πότιζε, ἢ προλούσας ἐπιμελῶς νήστει δίδου
<span class="pb" data-page="13.236" id="p13.236"></span>
<span class="lb" data-page="13.236" data-line="1" id="l13.236.1"></span>μετ’ οἴνου κοτύλης ἥμισυ, ἢ ♃ ἀδιάντου 𐅻 α΄. σμύρνης 𐅻 η΄.
<span class="lb" data-page="13.236" data-line="2" id="l13.236.2"></span>ἡδυόσμου 𐅻 α΄. ὕδατος κοτύλας δύο, ἕψε μέχρι τὸ ἥμισυ
<span class="lb" data-page="13.236" data-line="3" id="l13.236.3"></span>λειφθῇ, εἶτα περιπατήσαντα πολλὰ τρίψας εὖ μάλα, ἔτι μετεωροτέρου
<span class="lb" data-page="13.236" data-line="4" id="l13.236.4"></span>τοῦ πνεύματος ὄντος δὸς πιεῖν. τοῦτο ποίει ἐπὶ
<span class="lb" data-page="13.236" data-line="5" id="l13.236.5"></span>ἡμέρας δύο. <span class="milestone ed2page" data-n="13.598" data-unit="ed2page" id="ed2page.13.598"></span>ἢ ἐρεβίνθους τοὺς ὀροβίας ἐξαιθριάσας
<span class="lb" data-page="13.236" data-line="6" id="l13.236.6"></span>ἐν ὕδατι, δὸς τοῦ ὕδατος πίνειν καὶ τοὺς ἐρεβίνθους ἐπιφαγεῖν
<span class="lb" data-page="13.236" data-line="7" id="l13.236.7"></span>πρωῒ καὶ δείλης, εἶτα τρεῖς ἡμέρας ἀψίνθιον ἐν μελικράτῳ
<span class="lb" data-page="13.236" data-line="8" id="l13.236.8"></span>πινέτωσαν. ἢ κυκλαμίνου χυλῷ διὰ ῥινὸς καθάρας
<span class="lb" data-page="13.236" data-line="9" id="l13.236.9"></span>λοῦε, ἢ τὴν λεγομένην ὀρόντιον βοτάνην πολλὴν καθεψήσας
<span class="lb" data-page="13.236" data-line="10" id="l13.236.10"></span>ἢ ἀφεψήσας, λοῦε τῷ ἀφεψήματι καὶ καταστήσεις εὐθέως γίνεσθαι
<span class="lb" data-page="13.236" data-line="11" id="l13.236.11"></span>τὸ ὕδωρ χλωρόν. ἢ τὴν ὑπὸ τὴν γλῶσσαν τέμνε
<span class="lb" data-page="13.236" data-line="12" id="l13.236.12"></span>φλέβα. εἰ δὲ πρὸς μηδὲν τούτων ὑπείκοι, τότε τῷ διὰ σκαμμωνίας
<span class="lb" data-page="13.236" data-line="13" id="l13.236.13"></span>καὶ ἀκριβοῦς διαίτης αὐτοὺς ἀκτέον καὶ ἐπὶ τούτῳ
<span class="lb" data-page="13.236" data-line="14" id="l13.236.14"></span>ἐπὶ γυμνάσια ἀπολυτέον.
</p>
          </section>
          </article>

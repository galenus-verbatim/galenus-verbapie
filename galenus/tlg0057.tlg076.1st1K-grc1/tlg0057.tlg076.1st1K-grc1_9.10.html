<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:9.10">
<span class="pb page1" data-page="13.319" id="p13.319"></span>
<span class="milestone ed1page page1" data-n="2.305" data-unit="ed1page" id="ed1page.2.305"></span>
<span class="milestone ed2page page1" data-n="13.625" data-unit="ed2page" id="ed2page.13.625"></span>
            <section id="urn:cts:greekLit:tlg0057.tlg076.1st1K-grc1:9.10.1" class="textpart section">
              <p>
<span class="lb" data-page="13.319" data-line="7" id="l13.319.7"></span><label class="head">Πρὸς τὰς τῆς ὑστέρας διαθέσεις.</label> Ἐπὶ τῆς
<span class="lb" data-page="13.319" data-line="8" id="l13.319.8"></span>ὑστερικῆς πνιγὸς συμβαίνει ἀναισθησία καὶ ἀκινησία καὶ
<span class="lb" data-page="13.319" data-line="9" id="l13.319.9"></span>σφυγμὸς ἀμυδρὸς καὶ μικρὸς καὶ παντελὴς ἀσφυξία. ἐπ’ ἐνίων
<span class="lb" data-page="13.319" data-line="10" id="l13.319.10"></span>δὲ ἡ μὲν αἴσθησις καὶ ἡ κίνησις πάρεστι καὶ ὁ λογισμὸς,
<span class="lb" data-page="13.319" data-line="11" id="l13.319.11"></span>μόλις δὲ ἀναπνέουσιν. ἔνιαι δὲ καὶ ἄφωνοι τυγχάνουσιν, ἕτεραι
<span class="lb" data-page="13.319" data-line="12" id="l13.319.12"></span>δὲ συνέλκονται τὰ κῶλα. γίνεται τοίνυν ἡ ἀναισθησία
<span class="lb" data-page="13.319" data-line="13" id="l13.319.13"></span>καὶ ἀκινησία καὶ ἄπνοια κατὰ ψύξιν αὐταῖς, ἀρκουμέναις
<span class="lb" data-page="13.319" data-line="14" id="l13.319.14"></span>μόνῃ τῇ διὰ τῶν ἀρτηριῶν παντὸς τοῦ σώματος διαπνοῇ,
<span class="lb" data-page="13.319" data-line="15" id="l13.319.15"></span>τῆς διὰ τοῦ στόματος ἀναπνοῆς μὴ χρῃζούσαις, ὡς εἴρηται,
<span class="lb" data-page="13.319" data-line="16" id="l13.319.16"></span>διὰ ψύξιν, ὁπόταν ἐν τῷ πρόσθεν χρόνῳ καθαιρούμεναι
<span class="lb" data-page="13.319" data-line="17" id="l13.319.17"></span>καλῶς καὶ κυΐσκουσαι καὶ ἀνδράσιν ὁμιλοῦσαι στερηθῶσι
<span class="pb" data-page="13.320" id="p13.320"></span>
<span class="lb" data-page="13.320" data-line="1" id="l13.320.1"></span>τούτων, ὡς ὁρᾷν τοῦ ὑγροῦ καὶ ψυχροῦ ἐν ἑαυτοῖς σπέρματος
<span class="lb" data-page="13.320" data-line="2" id="l13.320.2"></span>καταψύχοντος τὸ πᾶν σῶμα. πρὸς οὖν τοὺς ἀπὸ τῆς
<span class="lb" data-page="13.320" data-line="3" id="l13.320.3"></span>ὑστέρας πνιγμοὺς ἁρμόζει πινομένη ἀγαρικοῦ 𐅻 α΄. ἐν οἴνῳ,
<span class="lb" data-page="13.320" data-line="4" id="l13.320.4"></span>ἀρνογλώσσου καρπὸς καὶ χυλὸς σὺν οἴνῳ. ὄνυξ ὁ ἐκ κοκχύλης
<span class="lb" data-page="13.320" data-line="5" id="l13.320.5"></span>πινόμενος. ὄξος σκιλλητικὸν ῥοφούμενον. ὀσφραινόμενα
<span class="lb" data-page="13.320" data-line="6" id="l13.320.6"></span>δὲ ἐπεγείρει τὰς πνιγομένας, ἄσφαλτον, καστόριον, χαλβάνη,
<span class="lb" data-page="13.320" data-line="7" id="l13.320.7"></span>πίσσα ὑγρὰ, κεδρία, τρίχες καεῖσαι καὶ πήγανον, κρόμμυον,
<span class="lb" data-page="13.320" data-line="8" id="l13.320.8"></span>σκόροδον. ὑποθυμιᾶται δὲ καὶ πρὸς τὰ αὐτὰ καὶ κέρας ἐλάφου
<span class="lb" data-page="13.320" data-line="9" id="l13.320.9"></span>καὶ πήγανον σὺν μέλιτι, ἐρίῳ ἀναληφθὲν προστίθεται
<span class="lb" data-page="13.320" data-line="10" id="l13.320.10"></span>τῷ δακτυλίῳ.
</p>
          </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:9.8">
<span class="pb page1" data-page="13.315" id="p13.315"></span>
<span class="milestone ed1page page1" data-n="2.304" data-unit="ed1page" id="ed1page.2.304"></span>
<span class="milestone ed2page page1" data-n="13.623" data-unit="ed2page" id="ed2page.13.623"></span>
            <section id="urn:cts:greekLit:tlg0057.tlg076.1st1K-grc1:9.8.1" class="textpart section">
              <p>
<span class="lb" data-page="13.315" data-line="10" id="l13.315.10"></span><span class="milestone ed2page" data-n="13.624" data-unit="ed2page" id="ed2page.13.624"></span><label class="head">Πρὸς τὰς τοῦ αἰδοίου διαθέσεις.</label>
<span class="lb" data-page="13.315" data-line="11" id="l13.315.11"></span>Τῆς τοῦ αἰδοίου ἑλκώσεως ἡ διάγνωσις ἐκ τοῦ σαφῶς ὀδυνᾶσθαι
<span class="lb" data-page="13.315" data-line="12" id="l13.315.12"></span>κατ’ αὐτὸ μετὰ τοῦ καὶ κατὰ τὰς οὐρήσεις ἐκκρίνεσθαί
<span class="lb" data-page="13.315" data-line="13" id="l13.315.13"></span>τι τῶν συνεδρευόντων τῷ ἕλκει. διακρίνεται δὲ ταῦτα
<span class="lb" data-page="13.315" data-line="14" id="l13.315.14"></span>τῶν ἐκ κύστεως φερομένων τῷ φθάνειν αὐτίκα κατὰ τὴν
<span class="lb" data-page="13.315" data-line="15" id="l13.315.15"></span>πρώτην ἔξοδον φαίνεσθαι· τὰ δὲ ἐκ τῆς κύστεως ἀναμεμίχθαι
<span class="lb" data-page="13.315" data-line="16" id="l13.315.16"></span>τοῖς οὔροις. τὰ δ’ ἐν αἰδοίοις ἕλκη καὶ κατὰ τὴν ἕδραν
<span class="lb" data-page="13.315" data-line="17" id="l13.315.17"></span>χωρὶς φλεγμονῆς ὄντα ξηραινόντων πάνυ δεῖται φαρμάκων,
<span class="lb" data-page="13.315" data-line="18" id="l13.315.18"></span>οἷά ἐστι τό τε διὰ τοῦ κεκαυμένου χάρτου καὶ ἄνηθον κεκαυμένον
<span class="pb" data-page="13.316" id="p13.316"></span>
<span class="lb" data-page="13.316" data-line="1" id="l13.316.1"></span>ξηρὸν καὶ κολοκύνθη κεκαυμένη. τοῖς δὲ ἀνίκμοις
<span class="lb" data-page="13.316" data-line="2" id="l13.316.2"></span>καὶ προσφάτοις τῶν ἑλκῶν καὶ ἀλόη φάρμακον ἀγαθὸν,
<span class="lb" data-page="13.316" data-line="3" id="l13.316.3"></span>ἐπιπαττομένη ξηρὰ χνοώδης. πάντων δ’ αὐτῶν ἀνωδυνώτατόν
<span class="lb" data-page="13.316" data-line="4" id="l13.316.4"></span>τε καὶ οὐδενὸς ἧττον δραστήριον ὁ πομφόλυξ ἐστίν. εἰ δὲ
<span class="lb" data-page="13.316" data-line="5" id="l13.316.5"></span>ὑγρότερα τύχοι τὰ ἕλκη, πίτυος φλοιὸς καθ’ ἑαυτὸν καὶ λίθος
<span class="lb" data-page="13.316" data-line="6" id="l13.316.6"></span>αἱματίτης. εἰ δὲ καὶ βάθος αὐτοῖς τι συνῇ τοῖς εἰρημένοις,
<span class="lb" data-page="13.316" data-line="7" id="l13.316.7"></span>μάννης μικτέον. αἱ δὲ κατὰ τὴν μήτραν ἑλκώσεις ἢ
<span class="lb" data-page="13.316" data-line="8" id="l13.316.8"></span>κύστιν τῶν αὐτῶν δεόμεναι φαρμάκων, ὀργάνων χρῄζουσι
<span class="lb" data-page="13.316" data-line="9" id="l13.316.9"></span>τῶν εἴσω παραπεμπόντων αὐτὰ, διὰ τῶν μητρεγχυτῶν καὶ
<span class="lb" data-page="13.316" data-line="10" id="l13.316.10"></span>καθετήρων καλουμένων. ἐπιτηδειότερα τοίνυν τὰ ξηρὰ, οἷός
<span class="lb" data-page="13.316" data-line="11" id="l13.316.11"></span>ἐστι κρόκος καὶ πομφόλυξ καὶ ἀλόη, μίγνυμεν ῥᾳδίως εἴτε
<span class="lb" data-page="13.316" data-line="12" id="l13.316.12"></span>ἀρνογλώσσου χυλῷ εἴθ’ ἑτέρῳ τοιούτῳ. <span class="milestone ed1page" data-n="2.305" data-unit="ed1page" id="ed1page.2.305"></span>πρὸς τοὺς
<span class="lb" data-page="13.316" data-line="13" id="l13.316.13"></span>ὀσχέου καὶ αἰδοίου πόνους. βουτύρῳ καὶ ῥητίνῃ ἴσοις χρῶ.
<span class="lb" data-page="13.316" data-line="14" id="l13.316.14"></span>ἢ λινόσπερμον ἑψήσας μεθ’ ὕδατος καὶ μίξας σμύρνης ὅσον
<span class="lb" data-page="13.316" data-line="15" id="l13.316.15"></span>δέκατον μέρος καὶ ῥητίνης ἴσον κατάπλασσε. πρὸς δὲ τὸ
<span class="lb" data-page="13.316" data-line="16" id="l13.316.16"></span>οἰδοῦν αἰδοῖον. ♃ ἀμπέλου φύλλων ἁπαλῶν 𐅻 α΄. λιβανωτοῦ
<span class="lb" data-page="13.316" data-line="17" id="l13.316.17"></span>𐅻 α΄. ψιμυθίου 𐅻 ε΄. τρίψας κατάπλασσε. χρῶ δὲ καὶ
<span class="lb" data-page="13.316" data-line="18" id="l13.316.18"></span>καταντλήσει θαλάσσης ψυχρᾷ καὶ ἀναπαύσει καὶ ἀναδέσει
<span class="pb" data-page="13.317" id="p13.317"></span>
<span class="lb" data-page="13.317" data-line="1" id="l13.317.1"></span>τοῦ καυλοῦ. ἄλλο. φακὴν ἑφήσας ἐν ὕδατι καὶ ῥοιῶν λέπη
<span class="lb" data-page="13.317" data-line="2" id="l13.317.2"></span>λειώσας κατάπλασσε. ἐὰν δὲ ἀπὸ ἱδρώτων ἐν ὀσχέῳ ἕλκη
<span class="lb" data-page="13.317" data-line="3" id="l13.317.3"></span>γένηται, κηκίδα λείαν καὶ στυπτηρίαν ἐπίπασσε. πρὸς δὲ τὰ
<span class="lb" data-page="13.317" data-line="4" id="l13.317.4"></span>ἐν αἰδοίοις φυόμενα ἀπίου σπέρμα ἐπίπασσε καὶ τραγείᾳ
<span class="lb" data-page="13.317" data-line="5" id="l13.317.5"></span>χολῇ περίχριε. τὰς δὲ ῥαγάδας ἐν αἰδοίοις ὠφελεῖ ῥητίνη
<span class="lb" data-page="13.317" data-line="6" id="l13.317.6"></span>φρυκτὴ σὺν ῥοδίνῳ τριβεῖσα, ἄχρις ἂν γλοιωθῇ μιγνυμένης
<span class="lb" data-page="13.317" data-line="7" id="l13.317.7"></span>καὶ ὠοῦ λεκίθου ὀπτῆς ἢ ῥοδίνου καὶ ἀμύλου καὶ λιβάνου
<span class="lb" data-page="13.317" data-line="8" id="l13.317.8"></span>ἀνὰ γο α΄. ἢ κισσοῦ φύλλων ξηρῶν κεκαυμένων ἡ τέφρα,
<span class="lb" data-page="13.317" data-line="9" id="l13.317.9"></span>τριβεῖσα μετ’ ἐλαίου ἐν θυείᾳ μολυβδίνῃ. πρὸς τὰς τῶν αἰδοίων
<span class="lb" data-page="13.317" data-line="10" id="l13.317.10"></span>φλεγμονάς. σταφίδος ἐκγεγιγαρτισμένης καὶ κύμινον
<span class="lb" data-page="13.317" data-line="11" id="l13.317.11"></span>τρίψας ἐπιτίθει. ἢ κρίθινον ἄλευρον ἑψήσας ἐν μελικράτῳ,
<span class="lb" data-page="13.317" data-line="12" id="l13.317.12"></span>ἀμπέλου ἁπαλὰ φύλλα τρίψας μετὰ ἀλφίτου, ἅπαντα ἐπιτίθει.
<span class="lb" data-page="13.317" data-line="13" id="l13.317.13"></span>ἢ κύμινον τρίψας μετὰ βουτύρου καὶ ῥητίνης ἴσων τακέντων.
<span class="lb" data-page="13.317" data-line="14" id="l13.317.14"></span>πρὸς δὲ τοὺς διδύμους ἀφθῶντας, γῇ κιμωλίᾳ μεθ’
<span class="lb" data-page="13.317" data-line="15" id="l13.317.15"></span>ὕδατος προκαταχρίσας, ἔασον ξηρανθῆναι καὶ κατανίψας
<span class="lb" data-page="13.317" data-line="16" id="l13.317.16"></span>ὕδατι θερμῷ μυρσίνην ξηρὰν λείαν καὶ σμυρνίου σμικρὸν
<span class="lb" data-page="13.317" data-line="17" id="l13.317.17"></span>τρίψας κατάπλασσε. τὰς δὲ ἐκσαρκώσεις τὰς ἐπὶ τῶν διδύμων
<span class="pb" data-page="13.318" id="p13.318"></span>
<span class="lb" data-page="13.318" data-line="1" id="l13.318.1"></span>τέφρα κληματίνη, σὺν νίτρῳ καὶ ὕδατι. φυραθεῖσα, ἰᾶται
<span class="lb" data-page="13.318" data-line="2" id="l13.318.2"></span>καταπλασσομένη.
</p>
          </section>
          </article>

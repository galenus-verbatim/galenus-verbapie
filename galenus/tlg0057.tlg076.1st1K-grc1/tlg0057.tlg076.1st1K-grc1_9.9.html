<article xmlns="http://www.w3.org/1999/xhtml" id="urn:cts:greekLit:tlg0057.tlg076.1st1K-grc1:9.9">
<span class="pb page1" data-page="13.318" id="p13.318"></span>
<span class="milestone ed1page page1" data-n="2.305" data-unit="ed1page" id="ed1page.2.305"></span>
<span class="milestone ed2page page1" data-n="13.624" data-unit="ed2page" id="ed2page.13.624"></span>
            <section id="urn:cts:greekLit:tlg0057.tlg076.1st1K-grc1:9.9.1" class="textpart section">
              <p>
<span class="lb" data-page="13.318" data-line="3" id="l13.318.3"></span><label class="head">Περὶ πριαπισμοῦ.</label> Ὁ πριαπισμὸς αὔξησις
<span class="lb" data-page="13.318" data-line="4" id="l13.318.4"></span>αἰδοίου ἐστὶ μόνιμος εἰς μῆκός τε καὶ κύκλον ὀγκουμένου,
<span class="lb" data-page="13.318" data-line="5" id="l13.318.5"></span>χωρὶς τῆς εἰς ἀφροδίσια <span class="milestone ed2page" data-n="13.625" data-unit="ed2page" id="ed2page.13.625"></span>ὁρμῆς. φυσῶδές ἐστι πνεῦμα
<span class="lb" data-page="13.318" data-line="6" id="l13.318.6"></span>δηλονότι τὸ ἐξογκοῦν τὸ μόριον, τικτόμενον ἐξ ὑγρῶν γλίσχρων
<span class="lb" data-page="13.318" data-line="7" id="l13.318.7"></span>καὶ παχέων, ὑπὸ θερμότητος μετρίας. πρόδηλον οὖν
<span class="lb" data-page="13.318" data-line="8" id="l13.318.8"></span>ὡς οὐ δεῖ τὰ μόρια θερμαίνειν, ἀλλὰ ψύχειν ἐπιεικῶς, τῇ
<span class="lb" data-page="13.318" data-line="9" id="l13.318.9"></span>ῥοδίνῃ κηρωτῇ μεθ’ ὕδατος ἀνακοπτομένῃ καὶ διὰ τοῦ χαμαιμήλου
<span class="lb" data-page="13.318" data-line="10" id="l13.318.10"></span>τῷ τε αἰδοίῳ καὶ ταῖς ψόαις ἐπιτεθέντα. τὰ δὲ
<span class="lb" data-page="13.318" data-line="11" id="l13.318.11"></span>ἐν διαίτῃ καὶ φαρμάκοις προσφέρειν τῆς λεπτυνούσης δυνάμεως
<span class="lb" data-page="13.318" data-line="12" id="l13.318.12"></span>ἄνευ τοῦ θερμαίνειν ἐπιφανῶς, προσάγειν δὲ καὶ τὰ
<span class="lb" data-page="13.318" data-line="13" id="l13.318.13"></span>φυσικῶς ἐνεργοῦντα διὰ τῆς πείρας εὑρημένα καὶ τήν τε νυμφαίαν
<span class="lb" data-page="13.318" data-line="14" id="l13.318.14"></span>πίνειν διδόναι καὶ τὸ τοῦ ἄγνου σπέρμα καὶ πήγανον
<span class="lb" data-page="13.318" data-line="15" id="l13.318.15"></span>χλωρὸν τοῖς ὄψοις μιγνύντα, τοῦτο δὲ κατ’ ἀρχὰς μὴ
<span class="lb" data-page="13.318" data-line="16" id="l13.318.16"></span>διδόναι, θερμαίνει γὰρ ἱκανῶς, ἀλλ’ ὕστερον μετὰ τὴν χρῆσιν
<span class="lb" data-page="13.318" data-line="17" id="l13.318.17"></span>τῶν ἄλλων λεπτυνόντων. κενώσει δὲ χρώμενον δι’ ἐμέτων
<span class="lb" data-page="13.318" data-line="18" id="l13.318.18"></span>τοῦτο ποιεῖν· αἱ γὰρ διὰ τῆς κάτω γαστρὸς ῥευματίζουσι
<span class="pb" data-page="13.319" id="p13.319"></span>
<span class="lb" data-page="13.319" data-line="1" id="l13.319.1"></span>πολλάκις καὶ τὰ γειτνιῶντα μόρια. πρὸς τοὺς ἐνουροῦντας.
<span class="lb" data-page="13.319" data-line="2" id="l13.319.2"></span>κύστιν αἰγείαν ἢ προβατείαν κεκαυμένην πότιζε δι’ ὀξυκράτου,
<span class="lb" data-page="13.319" data-line="3" id="l13.319.3"></span>ἑσπέρας δὲ διψῶντας κοιμᾶσθαι. ποιεῖ δὲ καὶ λαγωοῦ
<span class="lb" data-page="13.319" data-line="4" id="l13.319.4"></span>ὄρχις ἐπιζεννύμενος οἴνῳ εὐώδει, εἶτα πινόμενος. καλαμίνθην
<span class="lb" data-page="13.319" data-line="5" id="l13.319.5"></span>καὶ σμύρναν δὸς πιεῖν ἐν οἴνῳ πρὸ τοῦ δείπνου. καταχριέσθω
<span class="lb" data-page="13.319" data-line="6" id="l13.319.6"></span>δὲ καὶ τὸ αἰδοῖον κιμωλίᾳ μετὰ περδικίου χυλοῦ.
</p>
          </section>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.1">
<span class="pb page1" data-page="13.362" id="p13.362"></span>
<span class="milestone ed1page page1" data-n="1.313" data-unit="ed1page" id="ed1page.2.313"></span>
<span class="milestone ed2page page1" data-n="12.641" data-unit="ed2page" id="ed2page.13.641"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΓΕΝΗ ΒΙΒΛΙΟΝ Α.
</h2>
            <p>
<span class="lb" data-page="13.362" data-line="1" id="l13.362.1"></span>Ἤδη μοι καὶ πρόσθεν ἐγέγραπτο πραγματεία,
<span class="lb" data-page="13.362" data-line="2" id="l13.362.2"></span>δυοῖν μὲν ἐξ αὐτῆς τῶν πρώτων βιβλίων ἐκδοθέντων,
<span class="lb" data-page="13.362" data-line="3" id="l13.362.3"></span>ἐγκαταλειφθέντων δὲ ἐν τῇ κατὰ τὴν ἱερὰν ὁδὸν ἀποθήκῃ
<span class="lb" data-page="13.362" data-line="4" id="l13.362.4"></span>μετὰ τῶν ἄλλων, ἡνίκα τὸ τῆς Εἰρήνης τέμενος ὅλον ἐκαύθη,
<span class="lb" data-page="13.362" data-line="5" id="l13.362.5"></span>καὶ κατὰ τὸ παλάτιον αἱ μεγάλαι βιβλιοθῆκαι. τηνικαῦτα
<span class="lb" data-page="13.362" data-line="6" id="l13.362.6"></span>γὰρ ἑτέρων τε πολλῶν ἀπώλοντο βιβλία καὶ τῶν ἐμῶν
<span class="lb" data-page="13.362" data-line="7" id="l13.362.7"></span>ὅσα κατὰ τὴν ἀποθήκην ἐκείνην ἔκειτο, μηδενὸς τῶν ἐν Ῥώμῃ
<span class="pb" data-page="13.363" id="p13.363"></span>
<span class="lb" data-page="13.363" data-line="1" id="l13.363.1"></span>φίλων ἔχειν ὁμολογοῦντος ἀντίγραφα τῶν πρώτων δυοῖν.
<span class="lb" data-page="13.363" data-line="2" id="l13.363.2"></span>ἐγκειμένων οὖν τῶν ἑταίρων αὖθίς με γράψαι τὴν αὐτὴν
<span class="lb" data-page="13.363" data-line="3" id="l13.363.3"></span>πραγματείαν, ἀναγκαῖον ἔδοξέ μοι δηλῶσαι περὶ τῶν προεκδοθέντων,
<span class="lb" data-page="13.363" data-line="4" id="l13.363.4"></span>ὅπως μή τις προεντυχὼν αὐτοῖς ποτε ζητοίη
<span class="lb" data-page="13.363" data-line="5" id="l13.363.5"></span>τὴν αἰτίαν τοῦ δίς με περὶ τῶν αὐτῶν πραγματεύσασθαι.
<span class="lb" data-page="13.363" data-line="6" id="l13.363.6"></span>κατ’ ἐκεῖνα μὲν οὖν ἐποιησάμην τὸν λόγον ἀπὸ τῆς ἀρχῆς
<span class="lb" data-page="13.363" data-line="7" id="l13.363.7"></span>τοῦ πρώτου βιβλίου πρὸς τοὺς σοφιστικῶς ἀναιροῦντας, ὡς
<span class="lb" data-page="13.363" data-line="8" id="l13.363.8"></span>οἷόν <span class="milestone ed2page" data-n="13.641" data-unit="ed2page" id="ed2page.13.641"></span>τε τὴν ἐπαγγελίαν τῶν συνθέτων φαρμάκων,
<span class="lb" data-page="13.363" data-line="9" id="l13.363.9"></span>ἐνίοις δὲ καὶ τῶν ἁπλῶν ἐπηρεάζοντας, ἅμα τοῦ σκώπτειν
<span class="lb" data-page="13.363" data-line="10" id="l13.363.10"></span>τοὺς γεγραφότας ὑπὲρ αὐτῶν, ὡς τὰ μὲν ἧπαρ ὠφελεῖ, τὰ
<span class="lb" data-page="13.363" data-line="11" id="l13.363.11"></span>δὲ σπλῆνα, τὰ δὲ νεφροὺς ἢ κύστιν ἢ κεφαλὴν ἢ πνεύμονα.
<span class="lb" data-page="13.363" data-line="12" id="l13.363.12"></span>πότερα γὰρ, φασὶν, ἐφεστηκώς τις αὐτοῖς προστάττει, καθάπερ
<span class="lb" data-page="13.363" data-line="13" id="l13.363.13"></span>ἐν τῇ τραγῳδίᾳ,
</p>
            <div class="lg">
              <div class="l"><span class="lb" data-page="13.363" data-line="14" id="l13.363.14"></span>Σὺ μὲν βάδιζε τὰς ἐπ’ Ἰνάχου ῥοὰς,</div>
              <div class="l"><span class="lb" data-page="13.363" data-line="15" id="l13.363.15"></span>Σὺ δ’ ἀμφὶ Θήβας στεῖχε τὰς Καδμηΐας.</div>
            </div>
            <p>
<span class="lb" data-page="13.363" data-line="16" id="l13.363.16"></span>οὕτως ἐνταῦθα σὺ μὲν βάδιζε τὰς ἐφ’ ἥπατι πύλας, σὺ δ’
<span class="lb" data-page="13.363" data-line="17" id="l13.363.17"></span>ἐπί τε κύστιν ἢ καὶ νεφροὺς δύο ἢ τὸ καταποθὲν εἰς τὴν
<span class="lb" data-page="13.363" data-line="18" id="l13.363.18"></span>κοιλίαν ἀναδίδοται μὲν εἰς ἧπαρ, ἐντεῦθεν δὲ φέρεται πάντῃ
<span class="pb" data-page="13.364" id="p13.364"></span>
<span class="lb" data-page="13.364" data-line="1" id="l13.364.1"></span>τοῦ σώματος; ἀλλὰ τοῦτό γε τὸ σκῶμμα δηλοῖ τοὺς ταῦτα
<span class="lb" data-page="13.364" data-line="2" id="l13.364.2"></span>λέγοντας εἰς τοσοῦτον ἀπείρους εἶναι φαρμάκων δυνάμεως,
<span class="lb" data-page="13.364" data-line="3" id="l13.364.3"></span>ὡς ἀγνοεῖν ὑπὸ μὲν τοῦ θαλαττίου λαγωοῦ μόνον τῶν πάντων
<span class="lb" data-page="13.364" data-line="4" id="l13.364.4"></span>ἐν τῷ σώματι μορίων ἑλκόμενον πνεύμονα, κύστιν δ’
<span class="lb" data-page="13.364" data-line="5" id="l13.364.5"></span>αὖ μόνην ὑπὸ τῶν κανθαρίδων. ὑπ’ ἄλλων δὲ τοὺς ἐν νεφροῖς
<span class="lb" data-page="13.364" data-line="6" id="l13.364.6"></span>λίθους θρυπτομένους, ὑφ’ ἑτέρων δὲ τὰς ἐκ πνεύμονός
<span class="lb" data-page="13.364" data-line="7" id="l13.364.7"></span>τε καὶ θώρακος ἀναπτύσεις εὐπετεῖς γινομένας, ὥσπερ
<span class="lb" data-page="13.364" data-line="8" id="l13.364.8"></span>ὑπ’ ἄλλων ἄλλα καθ’ ἕν τι μόριον ἐξαιρέτως ἐπιτελούμενα.
<span class="lb" data-page="13.364" data-line="9" id="l13.364.9"></span>πολυειδῶς δὲ τοῦτον τὸν λόγον ἐν τῷ πρώτῳ τῶν γεγραμμένων
<span class="lb" data-page="13.364" data-line="10" id="l13.364.10"></span>ἤδη μοι πρόσθεν, ὡς ἔφην, ὑπομνημάτων ἐξειργασάμην,
<span class="lb" data-page="13.364" data-line="11" id="l13.364.11"></span>ὥσπερ αὖ κατὰ δεύτερον ἄλλον, οἰομένων τινῶν ἐν τῇ
<span class="lb" data-page="13.364" data-line="12" id="l13.364.12"></span>συνθέσει διαφθείρεσθαι παντάπασι τὰς ἐναντίας ἀλλήλαις
<span class="lb" data-page="13.364" data-line="13" id="l13.364.13"></span>δυνάμεις τῶν ἁπλῶν φαρμάκων. εἰ γὰρ ὕδωρ, φασὶ, τὸ ζεστότατον
<span class="lb" data-page="13.364" data-line="14" id="l13.364.14"></span>τῷ ψυχροτάτῳ μίξεις, οὐδέτερον μενεῖ τῶν μιχθέντων
<span class="lb" data-page="13.364" data-line="15" id="l13.364.15"></span>ὁποῖον ἦν ἔμπροσθεν, ἀλλ’ ἕν τι γενήσεται τρίτον, ἕτερον
<span class="lb" data-page="13.364" data-line="16" id="l13.364.16"></span>ἀμφοῖν. ἐδείχθησαν δὲ κᾀνταῦθα ληροῦντες μάταια διὰ
<span class="lb" data-page="13.364" data-line="17" id="l13.364.17"></span>τὸ μὴ γινώσκειν ἔνια μὲν τῶν προσφερομένων τῷ σώματι
<span class="lb" data-page="13.364" data-line="18" id="l13.364.18"></span>κατὰ τὰς ἐμφύτους δυνάμεις, ἔνια δὲ κατὰ τὰς ἐπικτήτους
<span class="pb" data-page="13.365" id="p13.365"></span>
<span class="lb" data-page="13.365" data-line="1" id="l13.365.1"></span>ποιότητας ἐνεργεῖν. τίς γὰρ οὐκ οἶδε κώνειον ἢ μηκώνειον
<span class="lb" data-page="13.365" data-line="2" id="l13.365.2"></span>ψύχοντα; καὶ μὴν εἰ θερμήνας αὐτὰ σφοδρῶς, προσφέροις
<span class="lb" data-page="13.365" data-line="3" id="l13.365.3"></span>ζώου σώματι, καυτηρίῳ παραπλησίως ἕλκος ἐργάσῃ. καθάπερ
<span class="lb" data-page="13.365" data-line="4" id="l13.365.4"></span>γε πάλιν εἰ νᾶπυ τρίψας ἐν ἀέρι ψυχρῷ, μεθ’ ὕδατος ψυχροτάτου
<span class="lb" data-page="13.365" data-line="5" id="l13.365.5"></span>χειμῶνος ὥρᾳ, προσενέγκῃς ἐξαίφνης ἀραιῷ τε καὶ
<span class="lb" data-page="13.365" data-line="6" id="l13.365.6"></span>ἀσθενεῖ σώματι, φρίξει οὐδὲν ἧττον ἢ εἰ χιὼν ἢ κρύσταλλος
<span class="lb" data-page="13.365" data-line="7" id="l13.365.7"></span>ἔψαυσεν αὐτοῦ. ἀλλ’ ἐὰν ὁμιλήσῃ σώματι ζώου χρόνῳ πλέονι,
<span class="lb" data-page="13.365" data-line="8" id="l13.365.8"></span>πρῶτα μὲν αἴσθησιν ἐργάσεται θερμασίας ὀλίγης, εἶτα πλείονος,
<span class="lb" data-page="13.365" data-line="9" id="l13.365.9"></span>εἶθ’ οὕτω πολλῆς, ὡς ὑπὸ πυρὸς καίεσθαι δοκεῖν.
<span class="lb" data-page="13.365" data-line="10" id="l13.365.10"></span>ἔμπαλιν δὲ κώνειόν τε καὶ μηκώνειον θερμὰ προσαχθέντα,
<span class="lb" data-page="13.365" data-line="11" id="l13.365.11"></span>ἐὰν ὁμιλήσῃ τῷ σώματι χρόνῳ πλέονι, τοσαύτην ἐργάσεται
<span class="lb" data-page="13.365" data-line="12" id="l13.365.12"></span>τὴν ψύξιν, ὡς ἀναίσθητα γενέσθαι τὰ σώματα, κᾂν πρότερον
<span class="lb" data-page="13.365" data-line="13" id="l13.365.13"></span>αἰσθητικώτατα ὑπάρχῃ. διωρισμένων οὖν ἡμῖν τῶν τοιούτων
<span class="lb" data-page="13.365" data-line="14" id="l13.365.14"></span>ἁπάντων ἐν τοῖς περὶ τῆς τῶν ἁπλῶν φαρμάκων δυνάμεως
<span class="lb" data-page="13.365" data-line="15" id="l13.365.15"></span>ὑπομνήμασιν, ἕνδεκα τὸν ἀριθμὸν οὖσιν, ἐπ’ αὐτὴν
<span class="lb" data-page="13.365" data-line="16" id="l13.365.16"></span>ἤδη τρέψομαι τὴν χρήσιμον διδασκαλίαν, ἐν ᾗ γυμνασάμενός
<span class="lb" data-page="13.365" data-line="17" id="l13.365.17"></span>τις, ἐὰν καὶ μηδ’ ὅλως ἐπιφέρηται τὰς γραφὰς τῶν πολυφαρμάκων
<span class="lb" data-page="13.365" data-line="18" id="l13.365.18"></span>δυνάμεων, οὐκ ἀπορήσει τῶν ἐπιτηδείων πρὸς ἕκαστον
<span class="pb" data-page="13.366" id="p13.366"></span>
<span class="lb" data-page="13.366" data-line="1" id="l13.366.1"></span>πάθος, ἐὰν οὗτος, <span class="milestone ed1page" data-n="2.313" data-unit="ed1page" id="ed1page.2.313"></span>ὡς ἔφην, ἔμπειρος ᾖ τῆς ὕλης
<span class="lb" data-page="13.366" data-line="2" id="l13.366.2"></span>τῶν ἁπλῶν φαρμάκων. ἐν παρέργῳ δὲ ὁ λόγος οὗτος ἐπιδείκνυσι
<span class="lb" data-page="13.366" data-line="3" id="l13.366.3"></span>καὶ τὴν τῶν ἐμπειρικῶν ἰατρῶν φιλονεικίαν εἰς ὀνείρατά
<span class="lb" data-page="13.366" data-line="4" id="l13.366.4"></span>τε καὶ τύχην καὶ περίπτωσιν ἀναγόντων τὰ σύνθετα
<span class="lb" data-page="13.366" data-line="5" id="l13.366.5"></span>φάρμακα σχεδὸν ἅπαντα, πλὴν ὀλιγίστων τινῶν, ἃ κατὰ τὸν
<span class="lb" data-page="13.366" data-line="6" id="l13.366.6"></span>κοινὸν ἁπάντων ἀνθρώπων λόγον, ὃν ἐπιλογισμὸν αὐτοὶ
<span class="lb" data-page="13.366" data-line="7" id="l13.366.7"></span>καλοῦσιν, εὑρηκέναι φασί. ὥσπερ ὅταν ἀλλήλοις μίξωμιν φάρμακα
<span class="lb" data-page="13.366" data-line="8" id="l13.366.8"></span>τὴν αὐτὴν ἐπιδεδειγμένα διὰ τῆς πείρας ἐνέργειαν, ἄλλο
<span class="lb" data-page="13.366" data-line="9" id="l13.366.9"></span>δ’ ἐπ’ <span class="milestone ed2page" data-n="13.642" data-unit="ed2page" id="ed2page.13.642"></span>ἄλλου σώματος ἄμεινον ἢ χεῖρον ἐνηργηκὸς,
<span class="lb" data-page="13.366" data-line="10" id="l13.366.10"></span>εὔλογον μὲν ἡμῖν ἔδοξε, φασὶν ἔνιοι τῶν ἐμπειρικῶν, οὐ γὰρ
<span class="lb" data-page="13.366" data-line="11" id="l13.366.11"></span>δὴ πάντες γε, συνθεῖναι πλείω τοιαῦτα χάριν τοῦ κᾂν ἓν
<span class="lb" data-page="13.366" data-line="12" id="l13.366.12"></span>ἐξ αὐτῶν εὑρεθῆναι τῇ φύσει τοῦ θεραπευομένου σώματος
<span class="lb" data-page="13.366" data-line="13" id="l13.366.13"></span>οἰκεῖον. ὅπερ ἐπὶ τούτου δὴ τοῦ καινοτάτου φαρμάκου τοῦ
<span class="lb" data-page="13.366" data-line="14" id="l13.366.14"></span>καλουμένου κεφαλικοῦ γεγονέναι φασὶ, μιχθέντων ἐν αὐτῷ
<span class="lb" data-page="13.366" data-line="15" id="l13.366.15"></span>πάντων τῶν καὶ κατὰ μόνας ἐγνωσμένων ἕλκη σαρκοῦν.
<span class="lb" data-page="13.366" data-line="16" id="l13.366.16"></span>ἀλλὰ κατὰ τίνα γε λόγον ἰὸς μιχθεὶς ἁπλῇ κηρωτῇ σαρκωτικὸν
<span class="lb" data-page="13.366" data-line="17" id="l13.366.17"></span>ἐργάζεται φάρμακον, οὐδετέρου τῶν μιχθέντων σαρκοῦντος,
<span class="lb" data-page="13.366" data-line="18" id="l13.366.18"></span>οὐκέτι λέγουσιν. ὁ μὲν γὰρ ἰὸς ἀναβιβρώσκει τὴν ﻿
<span class="pb" data-page="13.367" id="p13.367"></span>
<span class="lb" data-page="13.367" data-line="1" id="l13.367.1"></span>ἡλκωμένην σάρκα, θερμὸν καὶ δριμὺ φάρμακον ὑπάρχον. ἡ
<span class="lb" data-page="13.367" data-line="2" id="l13.367.2"></span>κηρωτὴ δὲ πρᾷον μέν ἐστι καὶ ἄδηκτον, ἀντὶ δὲ σαρκὸς
<span class="lb" data-page="13.367" data-line="3" id="l13.367.3"></span>νέας ῥύπον ἐπιτρέφει τοῖς ἕλκεσιν. ἐμοὶ δὲ καὶ τοῦθ’ ὅπως
<span class="lb" data-page="13.367" data-line="4" id="l13.367.4"></span>ἀλλήλοις ἐπιμίγνυται καὶ τἄλλα, ὅσα κατὰ τὸν αὐτὸν τρόπον
<span class="lb" data-page="13.367" data-line="5" id="l13.367.5"></span>ἐκ τῶν ἐναντίων σύγκειται, λέλεκται μὲν ἤδη καὶ κατὰ
<span class="lb" data-page="13.367" data-line="6" id="l13.367.6"></span>τὸ τρίτον γράμμα τῆς θεραπευτικῆς πραγματείας, εἰρήσεται
<span class="lb" data-page="13.367" data-line="7" id="l13.367.7"></span>δὲ καὶ νῦν ἡ κατὰ μέρος γυμνασία μετὰ παραδείγματος ἐφ’
<span class="lb" data-page="13.367" data-line="8" id="l13.367.8"></span>ἑκάστου πάθους.
</p>
          </article>

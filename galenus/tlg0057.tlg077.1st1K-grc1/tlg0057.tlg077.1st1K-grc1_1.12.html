<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.12">
<span class="pb page1" data-page="13.409" id="p13.409"></span>
<span class="milestone ed1page page1" data-n="2.320" data-unit="ed1page" id="ed1page.2.320"></span>
<span class="milestone ed2page page1" data-n="13.655" data-unit="ed2page" id="ed2page.13.655"></span>
            <p>
<span class="lb" data-page="13.409" data-line="14" id="l13.409.14"></span><label class="head">Περὶ τῶν διὰ λιθαργύρου καὶ ψιμυθίου
<span class="lb" data-page="13.409" data-line="15" id="l13.409.15"></span>σκευαζομένων λευκῶν ἐμπλάστρων.</label> Ἤτοι τῆς χροιᾶς ἕνεκεν
<span class="lb" data-page="13.409" data-line="16" id="l13.409.16"></span>οἱ ἰατροὶ μίξαντες ψιμύθιον τῇ λιθαργύρῳ σκευάζουσι τὰς
<span class="lb" data-page="13.409" data-line="17" id="l13.409.17"></span>λευκὰς ἐμπλάστρους, ἢ χάριν τοῦ στύψιν καὶ ψύξιν τινὰ
<span class="lb" data-page="13.409" data-line="18" id="l13.409.18"></span>προσθεῖναι τῷ φαρμάκῳ, θεώμενοι δὲ καὶ μελαινόμενον,
<span class="pb" data-page="13.410" id="p13.410"></span>
<span class="lb" data-page="13.410" data-line="1" id="l13.410.1"></span>ὅταν ἐπὶ πλέον ἕψηται τὸ τοιοῦτο, καὶ μάλισθ’ ὅταν ἐπὶ
<span class="lb" data-page="13.410" data-line="2" id="l13.410.2"></span>ξύλων οὐδὲ τούτων ἴσως ἀκάπνων οὐδὲ ἐν ἀέρι καθαρῷ,
<span class="lb" data-page="13.410" data-line="3" id="l13.410.3"></span>ταχέως μὲν αἴρειν ἀπὸ τοῦ πυρὸς ἀναγκάζονται, δι’ αὐτὸ
<span class="lb" data-page="13.410" data-line="4" id="l13.410.4"></span>δὲ τοῦτο μήθ’ ὕδωρ δαψιλὲς μήτ’ ἔλαιον μιγνύειν. ἐπενόησαν
<span class="lb" data-page="13.410" data-line="5" id="l13.410.5"></span>οὖν εἰκότως ἐπεμβάλλειν αὐτῷ ῥητίνης, ὅπως ὅλκιμόν
<span class="lb" data-page="13.410" data-line="6" id="l13.410.6"></span>τε καὶ συνεχὲς εἴη, προσλαμβάνον τινὰ γλισχρότητα, καὶ μάλισθ’
<span class="lb" data-page="13.410" data-line="7" id="l13.410.7"></span>ὅταν ἡ ὑγρὰ ῥητίνη μιχθῇ. χεῖρον δὲ γίνεται τὸ φάρμακον
<span class="lb" data-page="13.410" data-line="8" id="l13.410.8"></span>ἐπὶ τῇ τοιαύτῃ μίξει, δακνῶδες μέν τι καὶ ῥητίνης
<span class="lb" data-page="13.410" data-line="9" id="l13.410.9"></span>ἐχούσης, τὸ ξηραντικὸν δὲ οὐ πάνυ τι γενναῖον, οὗ μάλιστα
<span class="lb" data-page="13.410" data-line="10" id="l13.410.10"></span>χρείαν εἶναι τοῖς ἕλκεσιν ἐμάθετε. <span class="milestone ed2page" data-n="13.656" data-unit="ed2page" id="ed2page.13.656"></span>τίνες μὲν οὖν ῥητίναι
<span class="lb" data-page="13.410" data-line="11" id="l13.410.11"></span>καὶ πάνυ δακνώδεις εἰσὶ καὶ ῥηθήσεται περὶ πασῶν
<span class="lb" data-page="13.410" data-line="12" id="l13.410.12"></span>αὐτῶν αὖθις. αἱ πρᾳόταται δὲ ἐν αὐταῖς δύο εἰσί. πρώτη
<span class="lb" data-page="13.410" data-line="13" id="l13.410.13"></span>μὲν ἡ τερμινθίνη, δευτέρα δὲ ἡ λάριξ ὀνομαζομένη. τούτων
<span class="lb" data-page="13.410" data-line="14" id="l13.410.14"></span>οὖν ἄμεινον μιγνύειν, ὅταν τις βουληθῇ τοιαύτην ἔμπλαστρον
<span class="lb" data-page="13.410" data-line="15" id="l13.410.15"></span>σκευάσαι. πολὺ δ’ εὐαφέστερα γίγνεται πάντα, τά τε
<span class="lb" data-page="13.410" data-line="16" id="l13.410.16"></span>διὰ ῥητίνης σκευαζόμενα προσλαμβάνοντα κηροῦ τι, τά τε
<span class="lb" data-page="13.410" data-line="17" id="l13.410.17"></span>διὰ κηροῦ μιχθείσης αὐτοῖς ῥητίνης. ἐπεμβάλλειν οὖν χρὴ
<span class="lb" data-page="13.410" data-line="18" id="l13.410.18"></span>τῇ ῥητίνῃ καὶ κηρόν. ὅπως δὲ τὸ χρῶμα τῆς ἐμπλάστρου
<span class="pb" data-page="13.411" id="p13.411"></span>
<span class="lb" data-page="13.411" data-line="1" id="l13.411.1"></span>λευκὸν φυλάττοιτο, λευκὸν εἶναι προσήκει τὸν κηρόν. ἔστι
<span class="lb" data-page="13.411" data-line="2" id="l13.411.2"></span>δὲ λευκὸς αὐτοφυὴς μὲν ὁ Ποντικὸς, ὀνομάζεται γὰρ οὕτως
<span class="lb" data-page="13.411" data-line="3" id="l13.411.3"></span>συνήθως ἤδη κᾂν ἐξ ἑτέρου τινὸς ᾖ χωρίου, διὰ τὸ πλεῖστον
<span class="lb" data-page="13.411" data-line="4" id="l13.411.4"></span>μὲν ἐν τῷ Πόντῳ γίγνεσθαι τὸν λευκὸν, ἐλάχιστον δὲ ἐν
<span class="lb" data-page="13.411" data-line="5" id="l13.411.5"></span>ἑτέροις χωρίοις. οὐκ αὐτοφυὴς δὲ λευκὸς ὁ Τυῤῥηνικὸς ὠνομασμένος
<span class="lb" data-page="13.411" data-line="6" id="l13.411.6"></span>ἐστίν. οὗτος μὲν οὖν οὐδεμίαν ἔχει σαφῆ δριμύτητα.
<span class="lb" data-page="13.411" data-line="7" id="l13.411.7"></span>τῶν αὐτοφυῶν δὲ ἔνιοι δριμεῖς εἰσιν, οὓς χρὴ πλύνειν
<span class="lb" data-page="13.411" data-line="8" id="l13.411.8"></span>πρότερον. ἡ πλύσις δ’ αὐτῶν γίγνεται τακέντων ἐπὶ
<span class="lb" data-page="13.411" data-line="9" id="l13.411.9"></span>πυρὸς, εἶτ’ εἰς ὕδωρ πηγαῖον καθαρὸν ἐμβληθέντων, ἀνακινουμένων
<span class="lb" data-page="13.411" data-line="10" id="l13.411.10"></span>τε ἐνταῦθα καὶ διαῤῥυπτομένων. οὕτω καὶ πίτταν
<span class="lb" data-page="13.411" data-line="11" id="l13.411.11"></span>καὶ ῥητίνην καὶ τὸ καλούμενον φύσημα πλυτέον ἐστὶ,
<span class="lb" data-page="13.411" data-line="12" id="l13.411.12"></span>περὶ ὧν αὖθις ἀκριβέστερον εἰρήσεται. νυνὶ δὲ ἐπειδὴ τῆς
<span class="lb" data-page="13.411" data-line="13" id="l13.411.13"></span>λευκῆς ἐμπλάστρου τὴν σύνθεσιν γράφω, τὸ κατάλοιπον ὧν
<span class="lb" data-page="13.411" data-line="14" id="l13.411.14"></span>εἶπον ἐφεξῆς διηγήσομαι. κηροῦ γὰρ ἐπεμβληθέντος ἅμα τῆ
<span class="lb" data-page="13.411" data-line="15" id="l13.411.15"></span>ῥητίνῃ προεψημένοις τῷ τε ψιμυθίῳ καὶ τῇ λιθαργύρῳ,
<span class="lb" data-page="13.411" data-line="16" id="l13.411.16"></span>μέχρις ἂν ἀκριβῶς ἀμόλυντον γένηται τὸ φάρμακον, ἔχοιτ’
<span class="lb" data-page="13.411" data-line="17" id="l13.411.17"></span>ἂν ἤδη λευκὴν ἔμπλαστρον, εἰ βούλεσθε, ποτὲ μὲν ὕδατος
<span class="lb" data-page="13.411" data-line="18" id="l13.411.18"></span>ἐμβάλλοντες αὐτῇ, ποτὲ δὲ ἐλαίου μόνου, καὶ τούτου ποτὲ ﻿
<span class="pb" data-page="13.412" id="p13.412"></span>
<span class="lb" data-page="13.412" data-line="1" id="l13.412.1"></span>μὲν νέου, ποτὲ δὲ παλαιοῦ. προακηκόατε γὰρ ἤδη τίνα δύναμιν
<span class="lb" data-page="13.412" data-line="2" id="l13.412.2"></span>ὕδωρ καὶ παλαιὸν ἔλαιον ἔχει. γιγνώσκετε δὲ καὶ ὡς
<span class="lb" data-page="13.412" data-line="3" id="l13.412.3"></span>στύψεώς τι προσδίδωσι τῷ φαρμάκῳ, τό τ’ ὀμφάκινον ἔλαιον
<span class="lb" data-page="13.412" data-line="4" id="l13.412.4"></span>καὶ τὸ κατὰ τὴν Ἰβηρίαν γεωργούμενον, ἣν νῦν ὀνομάζουσιν
<span class="lb" data-page="13.412" data-line="5" id="l13.412.5"></span>Ἱσπανίαν. τὸ δὲ Ἰστρικὸν οὐ μόνον τὴν στύψιν ἔχει
<span class="lb" data-page="13.412" data-line="6" id="l13.412.6"></span>βραχεῖαν, ἀλλὰ καὶ πικρότητα. διαφορὰν οὖν ἕξουσιν αἱ διὰ
<span class="lb" data-page="13.412" data-line="7" id="l13.412.7"></span>τῶν στυφόντων σκευασίαι τῶν διὰ τοῦ γλυκέος ἐλαίου, καθόσον
<span class="lb" data-page="13.412" data-line="8" id="l13.412.8"></span>ἐν ἀρχῇ μὲν καὶ τελευτῇ τῶν ἑλκῶν ἀμείνω πάντα
<span class="lb" data-page="13.412" data-line="9" id="l13.412.9"></span>ἐστὶ τὰ στύψεως ἔχοντά τι, κατὰ δὲ τὰ μέσα τὰ γλυκέα.
<span class="lb" data-page="13.412" data-line="10" id="l13.412.10"></span>δεῖται γὰρ ἐν μὲν ταῖς ἀρχαῖς τὰ ἕλκη τῶν ἀποκρουομένων
<span class="lb" data-page="13.412" data-line="11" id="l13.412.11"></span>φαρμάκων, ὅπως μηδὲ ἄρξηται φλεγμαίνειν. ἐφεξῆς δὲ τῶν
<span class="lb" data-page="13.412" data-line="12" id="l13.412.12"></span>χαλαστικωτέρων, ἐὰν μὲν μὴ γένηται φλεγμονὴ, χάριν τοῦ
<span class="lb" data-page="13.412" data-line="13" id="l13.412.13"></span>διαπνεῦσαι, φθασάσης δὲ γενέσθαι καὶ δι’ ἐκείνης ὅπως θᾶττον
<span class="lb" data-page="13.412" data-line="14" id="l13.412.14"></span>λυθείη. εὔδηλον δ’ ὅτι περὶ σμικρᾶς φλεγμονῆς ὁ λόγος
<span class="lb" data-page="13.412" data-line="15" id="l13.412.15"></span>ἐστίν. οὐδὲ γὰρ δύναται βραχέσιν, ἐφ’ ὧν χρώμεθα ταῖς λευκαῖς
<span class="lb" data-page="13.412" data-line="16" id="l13.412.16"></span>ταύταις ἐμπλάστροις, ἐπιγίνεσθαι μεγάλη φλεγμονὴ μηδενὸς
<span class="lb" data-page="13.412" data-line="17" id="l13.412.17"></span>ἁμαρτήματος προσελθόντος. ὅτι δὲ καὶ συνουλουμένων
<span class="lb" data-page="13.412" data-line="18" id="l13.412.18"></span>ἤδη τῶν ἑλκῶν ἡ στύφουσα ποιότης ὠφέλιμός ἐστιν
<span class="pb" data-page="13.413" id="p13.413"></span>
<span class="lb" data-page="13.413" data-line="1" id="l13.413.1"></span>οὐδεὶς ἀγνοεῖ. καιρὸς οὖν ἤδη τὴν συμμετρίαν εἰπεῖν τῶν
<span class="lb" data-page="13.413" data-line="2" id="l13.413.2"></span>συντεθέντων φαρμάκων τὴν χρησιμωτάτην ἔμπλαστρον λευκήν.
</p>
          <section id="urn:cts:greekLit:tlg0057.tlg077.1st1K-grc1:1.12.1" class="textpart section">
            <p>
<span class="lb" data-page="13.413" data-line="3" id="l13.413.3"></span><label class="head">Ἡ σταθμεία τῆς ἐμπλάστρου.</label> Ἴσον ἔστω μέρος
<span class="lb" data-page="13.413" data-line="4" id="l13.413.4"></span>ἑκατέρου τῶν μεταλλικῶν, τοῦ τε ψιμυθίου καὶ τοῦ λιθαργύρου,
<span class="lb" data-page="13.413" data-line="5" id="l13.413.5"></span>καὶ τοῦτ’ εἰ βούλεσθε, σταθμὸς ἔστω μιᾶς λίτρας
<span class="lb" data-page="13.413" data-line="6" id="l13.413.6"></span>ἑκατέρου. συναμφοτέρων δὲ ἴσον ἐλαίου μέτρον ἢ ὡς ὀνομάζουσι
<span class="lb" data-page="13.413" data-line="7" id="l13.413.7"></span>Ῥωμαῖοι, λίτραι δύο, τοῦ κηροῦ δὲ ἡμίλιτρον ἔστω
<span class="lb" data-page="13.413" data-line="8" id="l13.413.8"></span>καὶ τῆς τερμινθίνης ἥμισυ, τουτέστιν οὐγγίας τρεῖς ὁ σταθμός.
<span class="lb" data-page="13.413" data-line="9" id="l13.413.9"></span>εἰ δὲ καὶ λιβανωτοῦ μίξαις, ἀνωδυνώτερόν τε καὶ πεπτικώτερον
<span class="lb" data-page="13.413" data-line="10" id="l13.413.10"></span>τῶν φλεγμαινόντων ἑλκυδρίων ἐργάσῃ τὸ φάρμακον,
<span class="lb" data-page="13.413" data-line="11" id="l13.413.11"></span>ἀλλὰ πρός γε τὴν ἐπούλωσιν ἀτονώτερον. ὑπερσαρκώσεις
<span class="lb" data-page="13.413" data-line="12" id="l13.413.12"></span>γὰρ, ἐπειδὴ σαρκωτικῶν ἐστιν ὁ λιβανωτὸς, ὡς κᾀν
<span class="lb" data-page="13.413" data-line="13" id="l13.413.13"></span>τῷ τρίτῳ τῆς <span class="milestone ed2page" data-n="13.657" data-unit="ed2page" id="ed2page.13.657"></span>θεραπευτικῆς μεθόδου μεμαθήκατε. βέλτιον
<span class="lb" data-page="13.413" data-line="14" id="l13.413.14"></span>οὖν ἐστιν, ἐμβαλεῖν τι καὶ στυπτηρίας ὀλίγον ἕνεκά
<span class="lb" data-page="13.413" data-line="15" id="l13.413.15"></span>τε τῆς ἐπουλώσεως καὶ ἄλλως, ἐπειδὴ τὰ χαλαστικὰ φάρμακα
<span class="lb" data-page="13.413" data-line="16" id="l13.413.16"></span>πληθωρικοῖς τε καὶ κακοχύμοις σώμασι προσφερόμενα
<span class="lb" data-page="13.413" data-line="17" id="l13.413.17"></span>προτρέπει ῥευματίζεσθαι τὰ πεπονθότα μόρια. τὸ δ’ ἐκ τούτων
<span class="lb" data-page="13.413" data-line="18" id="l13.413.18"></span>ἁπάντων συντεθὲν φάρμακον δυνήσεται διαφορεῖν ὄγκους
<span class="pb" data-page="13.414" id="p13.414"></span>
<span class="lb" data-page="13.414" data-line="1" id="l13.414.1"></span>παρὰ φύσιν ἐπὶ τῶν ἁπαλοσάρκων, ὅσοι μήτε μεγάλοι λίαν
<span class="lb" data-page="13.414" data-line="2" id="l13.414.2"></span>εἰσὶ μήτ’ ὀδυνώδεις καὶ μάλισθ’ ὅταν λάβῃ δαψιλῆ τὸν λιβανωτόν.
<span class="lb" data-page="13.414" data-line="3" id="l13.414.3"></span>εἴη δ’ ἂν ἐπὶ τοῖς προειρημένοις δαψιλὴς ὁ λιβανωτὸς,
<span class="lb" data-page="13.414" data-line="4" id="l13.414.4"></span>ἐὰν ἴσος ᾖ κατὰ τὸν σταθμὸν τῇ τερμινθίνῃ. εἰ δὲ
<span class="lb" data-page="13.414" data-line="5" id="l13.414.5"></span>ἥμισυς ὁ λιβανωτὸς εἴη τῆς ῥητίνης, ἧττον μὲν ἔσται διαφορητικὸν
<span class="lb" data-page="13.414" data-line="6" id="l13.414.6"></span>τὸ φάρμακον, ἐπουλωτικώτερον δὲ τοῦ διπλάσιον
<span class="lb" data-page="13.414" data-line="7" id="l13.414.7"></span>ἔχοντος τὸν λιβανωτόν. εἰ δέ τι μᾶλλον ἐργάσασθαι
<span class="lb" data-page="13.414" data-line="8" id="l13.414.8"></span>διαφορητικὸν αὐτὸ βουληθείητε καὶ πεπέρεως ἐμβάλλετε τοῦ
<span class="lb" data-page="13.414" data-line="9" id="l13.414.9"></span>λευκοῦ βραχύ τι, μηδὲν εἰς τὴν ἐπούλωσιν τῶν ἑλκῶν βλάψαι
<span class="lb" data-page="13.414" data-line="10" id="l13.414.10"></span>δυναμένου. καὶ τοίνυν ἔστω τῆς μὲν στυπτηρίας γο.
<span class="lb" data-page="13.414" data-line="11" id="l13.414.11"></span>σταθμὸς, ἥμισυ δὲ τοῦ πεπέρεως. εὔλογον οὖν τούτου μὲν
<span class="lb" data-page="13.414" data-line="12" id="l13.414.12"></span>ἐμβληθῆναι τρεῖς δραχμὰς, ἓξ δὲ τῆς στυπτηρίας. ἐπεὶ δὲ καὶ
<span class="lb" data-page="13.414" data-line="13" id="l13.414.13"></span>ἄλλων ἐστὶ βελτίων τῶν στυπτηριῶν ἡ σχιστὴ καλουμένη
<span class="lb" data-page="13.414" data-line="14" id="l13.414.14"></span>καὶ τῇ χρόᾳ λευκὴ, ταύτης ἐμβάλλειν προσήκει.
</p>
          </section>
          </article>

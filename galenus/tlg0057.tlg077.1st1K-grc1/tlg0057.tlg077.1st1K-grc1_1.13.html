<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.13">
<span class="pb page1" data-page="13.414" id="p13.414"></span>
<span class="milestone ed1page page1" data-n="2.320" data-unit="ed1page" id="ed1page.2.320"></span>
<span class="milestone ed2page page1" data-n="13.657" data-unit="ed2page" id="ed2page.13.657"></span>
            <p>
<span class="lb" data-page="13.414" data-line="15" id="l13.414.15"></span><label class="head">Λευκὴ ἡ διὰ τοῦ λευκοῦ πεπέρεως, ὡς
<span class="lb" data-page="13.414" data-line="16" id="l13.414.16"></span>Ἄτταλος καὶ Ἥρας.</label> Ὠφελεῖ γερόντων ἕλκη καὶ ἁπαλοχρώτων
<span class="lb" data-page="13.414" data-line="17" id="l13.414.17"></span>καὶ πᾶν ἕλκος ἰᾶται, ὅσα ὑγρότερα καὶ δυσεπούλωτα
<span class="lb" data-page="13.414" data-line="18" id="l13.414.18"></span>καὶ ἀποσύρματα, ὡς ἀποκρέμασθαι τὸ δέρμα, ἐνίοτε
<span class="pb" data-page="13.415" id="p13.415"></span>
<span class="lb" data-page="13.415" data-line="1" id="l13.415.1"></span>μελαινόμενον ἐπ’ ὠλεκράνου καὶ ἀντικνημίου καὶ γόνατος,
<span class="lb" data-page="13.415" data-line="2" id="l13.415.2"></span>ἐφ’ ὧν οὐδὲ σὰρξ, ἀλλ’ ὁ περιόστιος ὑμὴν ὑπόκειται μόνος.
<span class="lb" data-page="13.415" data-line="3" id="l13.415.3"></span>γέγονε τοίνυν πάντα ἐφεξῆς καταλέγοντι τὸ φάρμακον ἐκ
<span class="lb" data-page="13.415" data-line="4" id="l13.415.4"></span>τῶνδε συγκείμενον. λιθαργύρου μὲν καὶ ψιμυθίου, λίτρας
<span class="lb" data-page="13.415" data-line="5" id="l13.415.5"></span>ἑκατέρου σταθμῷ, δυοῖν δὲ λιτρῶν ἐλαίου μέτρῳ. καλεῖται
<span class="lb" data-page="13.415" data-line="6" id="l13.415.6"></span>γὰρ <span class="milestone ed1page" data-n="2.321" data-unit="ed1page" id="ed1page.2.321"></span>ὑπὸ Ῥωμαίων ὁμωνύμως ὁ λιτραῖος σταθμὸς τῶν
<span class="lb" data-page="13.415" data-line="7" id="l13.415.7"></span>στεῤῥῶν σωμάτων τῷ λιτραίῳ μέτρῳ τῶν ὑγρῶν, ὃ πάμπολυ
<span class="lb" data-page="13.415" data-line="8" id="l13.415.8"></span>καθ’ ὅλην τὴν πόλιν ἐστὶν, ἐξ ὕλης κερατίνης γιγνόμενον.
<span class="lb" data-page="13.415" data-line="9" id="l13.415.9"></span>ἐπὶ τούτοις δὲ τοῦ κηροῦ μὲν ἡμίλιτρον τῷ σταθμῷ,
<span class="lb" data-page="13.415" data-line="10" id="l13.415.10"></span>τριῶν δὲ οὐγγιῶν τῆς τερμινθίνης ῥητίνης, λιβανωτοῦ δὲ
<span class="lb" data-page="13.415" data-line="11" id="l13.415.11"></span>ἤτοι τοῦ ἡμίσεος ἢ τοῦ ἴσου ταύτῃ, καὶ στυπτηρίας μὲν ἓξ
<span class="lb" data-page="13.415" data-line="12" id="l13.415.12"></span>δραχμῶν, τριῶν δὲ τοῦ πεπέρεως. ἡ δὲ ἕψησις εὔδηλος ἀπ’
<span class="lb" data-page="13.415" data-line="13" id="l13.415.13"></span>ἀρχῆς μὲν ἑψομένων τῶν μεταλλικῶν ἐν ἡλίῳ, μέχρι τοῦ
<span class="lb" data-page="13.415" data-line="14" id="l13.415.14"></span>γενέσθαι τελέως ἀμόλυντον ἢ καὶ βραχὺ σκληρότερον. ἐμβαλλομένων
<span class="lb" data-page="13.415" data-line="15" id="l13.415.15"></span>δὲ τηνικαῦτα κηροῦ καὶ ῥητίνης, εἶθ’ ὅταν ἑνωθῇ
<span class="lb" data-page="13.415" data-line="16" id="l13.415.16"></span>πάντα, τοῦ λιβανωτοῦ μὲν πρῶτον, ἐπ’ αὐτῷ δὲ τῆς στυπτηρίας
<span class="lb" data-page="13.415" data-line="17" id="l13.415.17"></span>τε καὶ τοῦ πεπέρεως. ἐμβάλλειν δὲ χρὴ τὸ ῥοδιακὸν
<span class="lb" data-page="13.415" data-line="18" id="l13.415.18"></span>καλούμενον ψιμύθιον, εἰ βούλοιτό τις πάνυ λευκὴν τὴν
<span class="pb" data-page="13.416" id="p13.416"></span>
<span class="lb" data-page="13.416" data-line="1" id="l13.416.1"></span>ἔμπλαστρον γενέσθαι. ἀλλὰ καὶ κατὰ τὴν πάλαι μὲν Δικαιαρχίαν
<span class="lb" data-page="13.416" data-line="2" id="l13.416.2"></span>ὀνομαζομένην, νυνὶ δὲ Ποτιόλους, ἔνιοι τῶν σκευαζόντων
<span class="lb" data-page="13.416" data-line="3" id="l13.416.3"></span>τὸ ψιμύθιον ὁμοίως τῷ ῥοδιακῷ λευκὸν εἰώθασι
<span class="lb" data-page="13.416" data-line="4" id="l13.416.4"></span>ποιεῖν. ὅτι δὲ ἐν ἡλίῳ τε χρὴ σκευάζειν τὴν ἔμπλαστρον,
<span class="lb" data-page="13.416" data-line="5" id="l13.416.5"></span>ὕδατός τε μιγνύειν, ὡς λευκοτέραν τε ἅμα καὶ ψυκτικωτέραν
<span class="lb" data-page="13.416" data-line="6" id="l13.416.6"></span>γενέσθαι, λέλεκται πρόσθεν. εἰ δ’ ἐπουλωτικωτέραν ἐθέλοι
<span class="lb" data-page="13.416" data-line="7" id="l13.416.7"></span>τις αὐτὴν ἐργάσασθαι, τοῦ μὲν ὕδατος οὐδ’ ὅλως μικτέον
<span class="lb" data-page="13.416" data-line="8" id="l13.416.8"></span>ἐστὶ, δι’ ἐλαίου δὲ παλαιοῦ μόνον σκεναστέον γο β΄.
<span class="lb" data-page="13.416" data-line="9" id="l13.416.9"></span>ἥμισυ, ἀλλὰ καὶ τρεῖς ἐμβάλλοντα. τοῦτο τὸ φάρμακον οὐ
<span class="lb" data-page="13.416" data-line="10" id="l13.416.10"></span>τῶν ὑπ’ ἐμοῦ πρώτου συντεθέντων ἐστὶν, ἀλλ’ ἤδη πρὸ
<span class="lb" data-page="13.416" data-line="11" id="l13.416.11"></span>πολλῶν ἐτῶν ὑπὸ τοῦ βασιλεύσαντος ἡμῶν τῶν Περγαμηνῶν
<span class="lb" data-page="13.416" data-line="12" id="l13.416.12"></span>Ἀττάλου σπουδάσαντος ἀνδρὸς περὶ φάρμακα παντοῖα,
<span class="lb" data-page="13.416" data-line="13" id="l13.416.13"></span>καὶ σύγκειται λόγῳ <span class="milestone ed2page" data-n="13.658" data-unit="ed2page" id="ed2page.13.658"></span>τῷ προειρημένῳ καὶ κρεῖττον αὐτοῦ
<span class="lb" data-page="13.416" data-line="14" id="l13.416.14"></span>θαυμάζοιμεν ἂν, εἴ τι δύναται τῶν ὁμοειδῶν συντεθῆναι.
<span class="lb" data-page="13.416" data-line="15" id="l13.416.15"></span>μέμνηται δὲ αὐτοῦ καὶ ὁ Ἥρας ἐν τῷ βιβλίῳ τῶν φαρμάκων,
<span class="lb" data-page="13.416" data-line="16" id="l13.416.16"></span>ὃ τινὲς μὲν ἐπιγράφουσι νάρθηκα, τινὲς δὲ τόνον
<span class="lb" data-page="13.416" data-line="17" id="l13.416.17"></span>δυνάμεων, ἀξιῶν τὸ μὲν ἔλαιον εἶναι παλαιὸν, ὕδατος δ’
<span class="lb" data-page="13.416" data-line="18" id="l13.416.18"></span>αὐτῷ μίγνυσθαι τὸ ἴσον ἢ τὸ ἥμισυ. τὰ δ’ ἄλλα τῆς συμμετρίας, ﻿
<span class="pb" data-page="13.417" id="p13.417"></span>
<span class="lb" data-page="13.417" data-line="1" id="l13.417.1"></span>ὡς ὑπ’ ἐμοῦ γέγραπται, πλὴν ὅτι κοτύλας ἐκεῖνος,
<span class="lb" data-page="13.417" data-line="2" id="l13.417.2"></span>οὐ λίτρας ἔγραψε, τοῦ τε ὕδατος καὶ τοῦ ἐλαίου μὴ δηλώσας
<span class="lb" data-page="13.417" data-line="3" id="l13.417.3"></span>ὁπόσων οὐγγιῶν βούλεται εἶναι τὴν κοτύλην, ἤτοι σταθμικῶν
<span class="lb" data-page="13.417" data-line="4" id="l13.417.4"></span>ἢ μετρικῶν. αἱ μὲν γὰρ σταθμικαὶ τὸ βάρος κρίνουσι
<span class="lb" data-page="13.417" data-line="5" id="l13.417.5"></span>τῶν σωμάτων, αἱ δὲ μετρικαὶ τὸν ὄγκον. θεραπεύειν
<span class="lb" data-page="13.417" data-line="6" id="l13.417.6"></span>μὲν οὖν λέγων τὸ φάρμακον τοῦτο γερόντων ἕλκη καὶ ἁπαλοχρώτων
<span class="lb" data-page="13.417" data-line="7" id="l13.417.7"></span>ἀληθεύει· πλέον δὲ ἢ δεῖ χαρίζεται, πᾶν ἕλκος ἰᾶσθαι
<span class="lb" data-page="13.417" data-line="8" id="l13.417.8"></span>φάσκων. ὅσα μὲν γὰρ ὑγρότερα καὶ διὰ τοῦτο δυσεπούλωτα
<span class="lb" data-page="13.417" data-line="9" id="l13.417.9"></span>θεραπεύει ταῦτα, τῶν κακοήθων δ’ οὐδὲν, ὥσπερ
<span class="lb" data-page="13.417" data-line="10" id="l13.417.10"></span>οὐδὲ τῶν ἐναίμων τι τραυμάτων· ὁ δέ γε καὶ ταῦτα πάντα
<span class="lb" data-page="13.417" data-line="11" id="l13.417.11"></span>φησίν. ἀποσύρματα μέντοι λέγων αὐτὸ θεραπεύειν ἀληθεύει,
<span class="lb" data-page="13.417" data-line="12" id="l13.417.12"></span>πολλάκις γὰρ οὕτως ἀποσεσυρμένου, ὡς ἀποκρέμασθαι τὸ
<span class="lb" data-page="13.417" data-line="13" id="l13.417.13"></span>δέρμα μετὰ τῆς ὑποκειμένης ἐπί τινος σαρκὸς, ἐπιθεὶς τὸ
<span class="lb" data-page="13.417" data-line="14" id="l13.417.14"></span>φάρμακον ἐθεασάμην ἑνωθὲν αὐτῇ τὸ ἀποσεσυρμένον, καὶ
<span class="lb" data-page="13.417" data-line="15" id="l13.417.15"></span>τό γε τούτου μεῖζον, ἐνίοτε μελαινόμενον ἤδη. καὶ πάλιν γε
<span class="lb" data-page="13.417" data-line="16" id="l13.417.16"></span>ἕτερον ἔτι τοῦδε μεῖζον, ἐπ’ ὠλεκράνου τε καὶ ἀντικνημίου
<span class="lb" data-page="13.417" data-line="17" id="l13.417.17"></span>καὶ γόνατος, ἐφ’ ὧν οὐδὲ σὰρξ, ἀλλ’ ὁ περιόστιος ὑμὴν ἢ
<span class="lb" data-page="13.417" data-line="18" id="l13.417.18"></span>τένων πλατὺς ὑπόκειται μόνος, ὥστε πρὸς ἀποσύρματα μὲν
<span class="pb" data-page="13.418" id="p13.418"></span>
<span class="lb" data-page="13.418" data-line="1" id="l13.418.1"></span>ἄριστον ἂν ἔχοιτε τὸ φάρμακον τοῦτο, κόλπων δὲ καὶ ἀποστημάτων
<span class="lb" data-page="13.418" data-line="2" id="l13.418.2"></span>οὔτ’ ἄριστον ἁπάντων οὔτ’ ἀρετῇ τῶν ἀρίστων
<span class="lb" data-page="13.418" data-line="3" id="l13.418.3"></span>δεύτερον, ἀλλ’ ἐπὶ μετρίων τῷ μεγέθει τούτων τῶν παθῶν,
<span class="lb" data-page="13.418" data-line="4" id="l13.418.4"></span>ἐν ἁπαλοχρῶσι καὶ γυναιξὶ καὶ παισὶ καὶ γέρουσιν ἀγαθὸν
<span class="lb" data-page="13.418" data-line="5" id="l13.418.5"></span>φάρμακον, ὥστε κᾀνταῦθα πλέον ἢ δεῖ μεμαρτύρηκεν ὁ
<span class="lb" data-page="13.418" data-line="6" id="l13.418.6"></span>Ἥρας τῷ φαρμάκῳ. πολὺ δὲ μᾶλλον ἡνίκα ἐπῄνεσεν αὐτὸ
<span class="lb" data-page="13.418" data-line="7" id="l13.418.7"></span>πρὸς δήγματα πάντα φάσκων ἁρμόττειν. τί γὰρ βούλεται
<span class="lb" data-page="13.418" data-line="8" id="l13.418.8"></span>τὸ πάντα προσκείμενον τῷ λόγῳ; πότερον εἰ καὶ θηρίον
<span class="lb" data-page="13.418" data-line="9" id="l13.418.9"></span>εἴη τὸ δακὸν ἢ μόνα τὰ τῶν ἁπάντων ἀνθρώπων λέγει;
<span class="lb" data-page="13.418" data-line="10" id="l13.418.10"></span>καὶ μὴν ψεῦδός ἐστιν ἑκάτερον. ἐπὶ μὲν τῶν θηρίων ἄντικρυς·
<span class="lb" data-page="13.418" data-line="11" id="l13.418.11"></span>ἃ γὰρ ὑπὸ δραστηρίων φαρμάκων θεραπεύεται μόγις,
<span class="lb" data-page="13.418" data-line="12" id="l13.418.12"></span>οὐκ ἄν τις ταῦτα φαίη διὰ τοῦδε κατορθοῦσθαι δύνασθαι·
<span class="lb" data-page="13.418" data-line="13" id="l13.418.13"></span>περὶ δὲ τῶν ἀνθρώπων εἰ λέγει, καὶ οὕτως ἀδιόριστος ὁ
<span class="lb" data-page="13.418" data-line="14" id="l13.418.14"></span>λόγος, ὡς βλάπτειν μᾶλλον ἢ ὠφελεῖν τοὺς ἀκούσαντας. ἀνέπεισε
<span class="lb" data-page="13.418" data-line="15" id="l13.418.15"></span>γοῦν τίς τινα τῶν ἰατρῶν, ἐπιτιθέναι τὴν ἔμπλαστρον
<span class="lb" data-page="13.418" data-line="16" id="l13.418.16"></span>ταύτην ἐν παγκρατίῳ δηχθέντι νεανίσκῳ τὸν λιχανὸν δάκτυλον,
<span class="lb" data-page="13.418" data-line="17" id="l13.418.17"></span>ὃς οὕτως ἔσχε κακῶς, ὡς κινδυνεῦσαι μὲν ἀποσαπῆναι
<span class="lb" data-page="13.418" data-line="18" id="l13.418.18"></span>τὸ δηχθὲν μόριον ὅλον, ἐπιγενομένης σηπεδόνος αὐτῷ. μόλις
<span class="pb" data-page="13.419" id="p13.419"></span>
<span class="lb" data-page="13.419" data-line="1" id="l13.419.1"></span>δ’ ἐν χρόνῳ πλέονι θεραπευθεὶς ἐκολλήθη. γενομένου τοῦδε
<span class="lb" data-page="13.419" data-line="2" id="l13.419.2"></span>τοῦ δήγματος οὐκ εἰς νεῦρον, ἀλλ’ εἰς σάρκα, θαυμαστὸν
<span class="lb" data-page="13.419" data-line="3" id="l13.419.3"></span>οὐδὲν ὑπὸ τοῦ τοιούτου φαρμάκου θεραπευθῆναι. τὰ γὰρ
<span class="lb" data-page="13.419" data-line="4" id="l13.419.4"></span>τῶν ἀνθρώπων δήγματα παραπλήσια τοῖς ἄλλοις ἐστὶν ἕλκεσιν,
<span class="lb" data-page="13.419" data-line="5" id="l13.419.5"></span>εἰ μὴ πάνυ κακόχυμος ὁ δακὼν εἴη ἢ νενηστευκώς γε
<span class="lb" data-page="13.419" data-line="6" id="l13.419.6"></span>μέχρι καὶ πλέονος ἢ τεθυμωμένος, ὡς ἐκκεχολῶσθαι τό τε
<span class="lb" data-page="13.419" data-line="7" id="l13.419.7"></span>σύμπαν σῶμα καὶ τὰ περὶ τοὺς ὀδόντας. οὐ μὴν οὐδ’ ἐπὶ
<span class="lb" data-page="13.419" data-line="8" id="l13.419.8"></span>τούτων τὶ τοιοῦτον ἀξιόλογον φανεῖται ποιοῦν τὸ φάρμακον,
<span class="lb" data-page="13.419" data-line="9" id="l13.419.9"></span>ἀλλ’ ἀρκέσει τῷ παραχρῆμα χρησαμένῳ μηδὲν ἀδικηθῆναι,
<span class="lb" data-page="13.419" data-line="10" id="l13.419.10"></span>πρίν τι τῶν ἰδίως ἐπιτηδείων εἰς τὰ τοιαῦτα φαρμάκων
<span class="lb" data-page="13.419" data-line="11" id="l13.419.11"></span>ἐπιβληθῆναι κατὰ τοῦ δηχθέντος μορίου, περὶ ὧν
<span class="lb" data-page="13.419" data-line="12" id="l13.419.12"></span>αὖθις εἰρήσεται. νυνὶ δ’ ἀποχρήσει τοσοῦτον εἰπεῖν, ὡς ἐφ’
<span class="lb" data-page="13.419" data-line="13" id="l13.419.13"></span>ὧν ἤτοι γε ἄνθρωπος ὁποῖον εἴπομεν εἴτε πίθηκος εἴτε
<span class="lb" data-page="13.419" data-line="14" id="l13.419.14"></span>κύων εἴτ’ ἄλλο τι τοιοῦτον ζῶον εἴη δακόν.
</p>
          </article>

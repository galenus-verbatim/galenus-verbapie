<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.14">
<span class="pb page1" data-page="13.419" id="p13.419"></span>
<span class="milestone ed1page page1" data-n="2.321" data-unit="ed1page" id="ed1page.2.321"></span>
<span class="milestone ed2page page1" data-n="13.658" data-unit="ed2page" id="ed2page.13.658"></span>
            <p>
<span class="lb" data-page="13.419" data-line="15" id="l13.419.15"></span><span class="milestone ed2page" data-n="13.659" data-unit="ed2page" id="ed2page.13.659"></span><label class="head">Περὶ τῆς Ἀτταλικῆς Ἀνδρομάχου
<span class="lb" data-page="13.419" data-line="16" id="l13.419.16"></span>λευκῆς ἐξήγησις καὶ σύνθεσις, ὅτι ἧσσον βλάπτει τοὺς λυσσοδήκτους
<span class="lb" data-page="13.419" data-line="17" id="l13.419.17"></span>καὶ τοὺς νευροτρώτους.</label> Αἱ δι’ ἐλαίου νέου καὶ
<span class="lb" data-page="13.419" data-line="18" id="l13.419.18"></span>ὕδατος σκευαζόμεναι λευκαὶ, χωρὶς τοῦ τὸ πέπερι καὶ τὸν
<span class="pb" data-page="13.420" id="p13.420"></span>
<span class="lb" data-page="13.420" data-line="1" id="l13.420.1"></span>λιβανωτὸν λαβεῖν, ἀδικοῦσι μεγάλως τὰ δηχθέντα μόρια,
<span class="lb" data-page="13.420" data-line="2" id="l13.420.2"></span>κᾂν βραχύτατον ἰώδους ἔχῃ τὸ τοῦ δακόντος ζώου σίαλον.
<span class="lb" data-page="13.420" data-line="3" id="l13.420.3"></span>ἧττον δ’ ἐκείνων ἁπασῶν ἡ Ἀτταλικὴ βλάπτειν πέφυκε τῷ
<span class="lb" data-page="13.420" data-line="4" id="l13.420.4"></span>τὴν τερμινθίνην ἐμβάλλεσθαι καὶ τὸ ἔλαιον τὸ παλαιὸν καὶ
<span class="lb" data-page="13.420" data-line="5" id="l13.420.5"></span>τὸν λιβανωτὸν καὶ τὸ πέπερι. κατὰ ταῦτα δὲ κᾀπὶ τῶν
<span class="lb" data-page="13.420" data-line="6" id="l13.420.6"></span>νευροτρώτων αἱ μὲν ἄλλαι λευκαὶ βλαβερώτεραι, πολὺ δὲ
<span class="lb" data-page="13.420" data-line="7" id="l13.420.7"></span>ἐλάττων ἡ ἐκ τῆσδε βλάβη, παλαιὸν μὲν ἔλαιον ἐχούσης,
<span class="lb" data-page="13.420" data-line="8" id="l13.420.8"></span>ὕδωρ δ’ οὐκ ἐχούσης. ἔτι δὲ μᾶλλον εἰ τὰς τρεῖς ὅλας οὐγγίας
<span class="lb" data-page="13.420" data-line="9" id="l13.420.9"></span>ἔχει τοῦ λιβανωτοῦ καὶ μὴ τὸ ἥμισυ. λέλεκται γάρ μοι
<span class="lb" data-page="13.420" data-line="10" id="l13.420.10"></span>καὶ πρόσθεν, ὡς εἰ καὶ οὕτω σκευάζοιμεν, ἐπὶ τῶν τοιούτων
<span class="lb" data-page="13.420" data-line="11" id="l13.420.11"></span>λευκῶν ἡ στυπτηρία πρὸς κακοῦ γίνεται τῷ φαρμάκῳ.
<span class="lb" data-page="13.420" data-line="12" id="l13.420.12"></span>δεῖται γὰρ οὐ τῶν στυφόντων, ἀλλὰ τῶν ἱκανῶς ἑλκόντων
<span class="lb" data-page="13.420" data-line="13" id="l13.420.13"></span>ἔξω τὰ διὰ βάθους ἐνοχλοῦντα, τά τε νενυγμένα νεῦρα καὶ
<span class="lb" data-page="13.420" data-line="14" id="l13.420.14"></span>τὸ τῶν ζώων ἰῶδες σίαλον. καὶ πυρίκαυτα δὲ τὴν ἔμπλαστρον
<span class="lb" data-page="13.420" data-line="15" id="l13.420.15"></span>ταύτην ἰᾶσθαί φησιν ὁ Ἥρας, ἀνιεμένην ῥοδίνῳ ἢ
<span class="lb" data-page="13.420" data-line="16" id="l13.420.16"></span>μυρσίνῳ ἢ μυῤῥίνῳ. πολὺ δὲ κᾀνταῦθα λείπεται τῶν θεραπευόντων
<span class="lb" data-page="13.420" data-line="17" id="l13.420.17"></span>καλῶς φαρμάκων τὰ πυρίκαυτα, περὶ ὧν καὶ αὐτῶν
<span class="lb" data-page="13.420" data-line="18" id="l13.420.18"></span>αὖθις εἰρήσεται. βελτίους γὰρ ἐπὶ τούτων αἱ ἄλλαι
<span class="pb" data-page="13.421" id="p13.421"></span>
<span class="lb" data-page="13.421" data-line="1" id="l13.421.1"></span>λευκαὶ μήτε λιβανωτὸν ἔχουσαι μήτε ῥητίνην. ἀπολείπονται
<span class="lb" data-page="13.421" data-line="2" id="l13.421.2"></span>δὲ καὶ αὗται πάμπολυ τῶν ἰδίως ἰωμένων τὰ πυρίκαυτα,
<span class="lb" data-page="13.421" data-line="3" id="l13.421.3"></span>καθάπερ ἔφην τὴν ὑπ’ ἐμοῦ συντεθεῖσαν ἐκθεραπεύειν αὐτὰ
<span class="lb" data-page="13.421" data-line="4" id="l13.421.4"></span>προσλαβοῦσαν ὄξος. ἐκείνη μὲν γὰρ ἐν ἅπαντι καιρῷ χρήσιμος,
<span class="lb" data-page="13.421" data-line="5" id="l13.421.5"></span>ἡ δὲ διὰ τοῦ πεπέρεως λευκὴ τοῖς ἀποδαρεῖσι κατακαύμασιν.
<span class="lb" data-page="13.421" data-line="6" id="l13.421.6"></span>ὅταν μὲν οὖν εἰς οὐλὴν ἄγηται, χρήσιμος, ἔμπροσθεν
<span class="lb" data-page="13.421" data-line="7" id="l13.421.7"></span>δὲ καθ’ ἑαυτὴν μὲν ἄχρηστος, ἀνεθεῖσα δ’ ἐν ἐλαίῳ
<span class="lb" data-page="13.421" data-line="8" id="l13.421.8"></span>μυρσίνῳ χρήσιμος, οὐ μὴν ἰσοσθενῶς γε τοῖς ἰδίως ἁρμόττουσι
<span class="lb" data-page="13.421" data-line="9" id="l13.421.9"></span>πρὸς τὰ πυρίκαυτα φαρμάκοις. καὶ δηχθεῖσιν αὐτὴν
<span class="lb" data-page="13.421" data-line="10" id="l13.421.10"></span>ὁ Ἥρας ἁρμόττειν φησίν. ἀλλὰ κᾀνταῦθα διορισμοῦ χρεία.
<span class="lb" data-page="13.421" data-line="11" id="l13.421.11"></span>ἐπὶ μὲν <span class="milestone ed1page" data-n="2.322" data-unit="ed1page" id="ed1page.2.322"></span>γὰρ τῶν σκληρῶν καὶ δυσπέπτων ἀσθενέστερόν
<span class="lb" data-page="13.421" data-line="12" id="l13.421.12"></span>ἐστι τὸ φάρμακον, ἐπὶ δὲ τῶν μετριωτέρων ἱκανὸν
<span class="lb" data-page="13.421" data-line="13" id="l13.421.13"></span>καὶ μάλιστα ἐπὶ γερόντων καὶ παίδων καὶ γυναικῶν καὶ
<span class="lb" data-page="13.421" data-line="14" id="l13.421.14"></span>συλλήβδην φάναι τῶν ἁπαλοσάρκων. ἔστι δὲ καὶ τοῖς ἰόνθοις
<span class="lb" data-page="13.421" data-line="15" id="l13.421.15"></span>τὸ φάρμακον χρήσιμον, ὡς καὶ τοῦτο ἔγραψεν ὁ Ἥρας
<span class="lb" data-page="13.421" data-line="16" id="l13.421.16"></span>ἀληθεύων, ἀδιορίστως δὲ περὶ τῶν ἐξανθημάτων ἀπεφήνατο.
<span class="lb" data-page="13.421" data-line="17" id="l13.421.17"></span>καὶ γὰρ καὶ τούτων ὅσα μετρίως ὑπόσκληρα θεραπεύει, τὰ
<span class="lb" data-page="13.421" data-line="18" id="l13.421.18"></span>δὲ ἐπὶ πλέον ἥκοντα θέρμης ἤ τι φλεγμονῶδες ἔχοντα, παροξύνει ﻿
<span class="pb" data-page="13.422" id="p13.422"></span>
<span class="lb" data-page="13.422" data-line="1" id="l13.422.1"></span>καὶ μάλιστα ἐν ἀρχῇ. ἐφεξῆς δὲ τῶν εἰρημένων ὁ
<span class="lb" data-page="13.422" data-line="2" id="l13.422.2"></span>Ἥρας ἔγραψε κατὰ λέξιν οὕτως. ἐποίησε καὶ ἐπὶ σκληρίας
<span class="lb" data-page="13.422" data-line="3" id="l13.422.3"></span>τριμηνιαίου, ἥτις συνέστη ἐκ τόκου, καὶ διεφόρησεν, οὐκ ἀδύνατα
<span class="lb" data-page="13.422" data-line="4" id="l13.422.4"></span>λέγων. ἐχρῆν δ’ αὐτὸν προσγεγραφέναι τίνος ἦν ἡ
<span class="lb" data-page="13.422" data-line="5" id="l13.422.5"></span>σκληρία, πότερον αὐτῆς ὅλης τῆς μήτρας ἢ κατὰ τὸν αὐχένα
<span class="lb" data-page="13.422" data-line="6" id="l13.422.6"></span>μόνον ἢ τὸ στόμιον, ἢ κατὰ τὰς κεραίας ἢ κατά τι
<span class="lb" data-page="13.422" data-line="7" id="l13.422.7"></span>τῶν ἔξωθεν ἐπικειμένων σωμάτων αὐτῇ. καὶ πρὸς σύριγγας
<span class="lb" data-page="13.422" data-line="8" id="l13.422.8"></span>δὲ ἐπαινεῖ τὴν ἔμπλαστρον αὐτὴν ὁ Ἥρας μειζόνως ἢ πέφυκεν,
<span class="lb" data-page="13.422" data-line="9" id="l13.422.9"></span>ἁπάσας τε τὰς ἄλλας καὶ μάλιστα τὰς ἐν δακτυλίῳ
<span class="lb" data-page="13.422" data-line="10" id="l13.422.10"></span>γινομένας. αὐτὸς γὰρ οὕτως ὠνόμασε, θεραπεύειν αὐτὴν ἀποφηνάμενος.
<span class="lb" data-page="13.422" data-line="11" id="l13.422.11"></span>ὁμοίως δὲ καὶ πρὸς ποδάγραν καὶ ἄνθρακας,
<span class="lb" data-page="13.422" data-line="12" id="l13.422.12"></span>ἐπινυκτίδας τε καὶ κονδυλώματα, λέπρας τε καὶ λειχῆνας
<span class="lb" data-page="13.422" data-line="13" id="l13.422.13"></span>καὶ ὑπώπια τὴν προκειμένην ἔμπλαστρον ἐπαινῶν ἐστιν ὁ
<span class="lb" data-page="13.422" data-line="14" id="l13.422.14"></span>Ἥρας. εἰ μὲν οὖν ὡς τῶν βελτιόνων αὐτῷ μὴ παρόντων
<span class="lb" data-page="13.422" data-line="15" id="l13.422.15"></span>χρησάμενός τις αὐτῇ μετρίως ἂν ὠφελήσειεν, ἀληθῶς ὑπείληφεν·
<span class="lb" data-page="13.422" data-line="16" id="l13.422.16"></span>εἰ δ’ ὡς ἀρίστῳ φαρμάκῳ πρὸς ταῦτα, ψεύδεται φανερῶς,
<span class="lb" data-page="13.422" data-line="17" id="l13.422.17"></span>ἑτέρων πολλῶν ἀμεινόνων ὄντων. <span class="milestone ed2page" data-n="13.660" data-unit="ed2page" id="ed2page.13.660"></span>ἐπὶ δ’ οὖν
<span class="lb" data-page="13.422" data-line="18" id="l13.422.18"></span>τῷ τέλει τῶν ἐπαίνων αὐτῆς οὕτως ἔγραψεν αὐτοῖς ὀνόμασι.
<span class="pb" data-page="13.423" id="p13.423"></span>
<span class="lb" data-page="13.423" data-line="1" id="l13.423.1"></span>χρῶ δὲ αὐτῇ μάλιστα, ὅταν ἕλκος ὑπὸ δριμέων φαρμάκων
<span class="lb" data-page="13.423" data-line="2" id="l13.423.2"></span>καὶ ἐναίμων ἀναλύηται καὶ ἀναφλεγμαίνῃ καὶ ἐπὶ τῶν περὶ
<span class="lb" data-page="13.423" data-line="3" id="l13.423.3"></span>τὸ γόνυ ἀποστημάτων. ἐχρῆν δὲ κᾀνταῦθα προσγεγράφθαι,
<span class="lb" data-page="13.423" data-line="4" id="l13.423.4"></span>κατὰ μὲν τὸν τῶν ἀποστημάτων λόγον τοὺς ἁπαλοσάρκους
<span class="lb" data-page="13.423" data-line="5" id="l13.423.5"></span>καὶ παῖδας καὶ γυναῖκας καὶ γέροντας, ἐπὶ δὲ τῶν ἑλκῶν
<span class="lb" data-page="13.423" data-line="6" id="l13.423.6"></span>τὰς ἰδέας αὐτῶν, ὡς ἡμᾶς ποιήσομεν ἐν τῷ περὶ τῶν κακοήθων
<span class="lb" data-page="13.423" data-line="7" id="l13.423.7"></span>ἑλκῶν λόγῳ. τῶν γὰρ οὕτως κακοήθων οὐδενός ἐστιν
<span class="lb" data-page="13.423" data-line="8" id="l13.423.8"></span>ἡ προκειμένη κατὰ τὸν ἐνεστῶτα λόγον ἔμπλαστρος ἐπουλωτική.
<span class="lb" data-page="13.423" data-line="9" id="l13.423.9"></span>διορισμοῦ δὲ δεῖ τοῖς δυσεπουλώτοις ἀπὸ τῶν κακοήθων.
<span class="lb" data-page="13.423" data-line="10" id="l13.423.10"></span>οὐδὲ γὰρ πάντ’ ἐστὶ τὰ κακοήθη δυσεπούλωτα.
<span class="lb" data-page="13.423" data-line="11" id="l13.423.11"></span>καὶ λεχθήσεται δηλονότι προϊόντος τοῦ λόγου περί τε τῆς
<span class="lb" data-page="13.423" data-line="12" id="l13.423.12"></span>διαφορᾶς αὐτῶν καὶ τῶν φαρμάκων, ὅσα πέφυκεν ὠφελεῖν
<span class="lb" data-page="13.423" data-line="13" id="l13.423.13"></span>ἑκάτερα. καὶ διὰ μόνων δὲ τῶν μεταλλικῶν ἐγχωρεῖ σκευασθῆναι
<span class="lb" data-page="13.423" data-line="14" id="l13.423.14"></span>λευκὴν ἔμπλαστρον, ὡς ὀλίγον ἔμπροσθεν ἐπὶ τῆς
<span class="lb" data-page="13.423" data-line="15" id="l13.423.15"></span>λιθαργύρου μόνης ἑψηθείσης ἔλεγον. ἐὰν γὰρ τῇ λιθαργύρῳ
<span class="lb" data-page="13.423" data-line="16" id="l13.423.16"></span>προσβληθῇ τὸ ψιμύθιον, εἶτα ἐλαίου τε καὶ ὕδατος ἑκατέρου
<span class="lb" data-page="13.423" data-line="17" id="l13.423.17"></span>διπλάσιον μιχθῇ καὶ τὴν ἕψησιν, ὡς ἀρτίως εἶπον, ἐπ’
<span class="lb" data-page="13.423" data-line="18" id="l13.423.18"></span>ἀνθράκων προδιακεκαυμένων ἐν ἀέρι λαμπρῷ ποιήσηταί τις,
<span class="pb" data-page="13.424" id="p13.424"></span>
<span class="lb" data-page="13.424" data-line="1" id="l13.424.1"></span>ἐχέκολλόν τε τὸ φάρμακον ἔσται καὶ λευκὸν τῇ χρόᾳ, τοῦ
<span class="lb" data-page="13.424" data-line="2" id="l13.424.2"></span>δὲ διὰ μόνης λιθαργύρου κατασκευασθέντος ἐμψυκτικώτερον.
<span class="lb" data-page="13.424" data-line="3" id="l13.424.3"></span>ὥσπερ γὰρ ἡ μολύβδαινα ψυκτικωτέρας τε καὶ παχυμερεστέρας
<span class="lb" data-page="13.424" data-line="4" id="l13.424.4"></span>ἐστὶ φύσεως καὶ ἐὰν λιθαργύρῳ περιβάλλῃ τις αὐτὴν,
<span class="lb" data-page="13.424" data-line="5" id="l13.424.5"></span>οὕτω καὶ τὸ ψιμύθιον ἢ καὶ μᾶλλον ἔτι τῆς μολυβδαίνης.
<span class="lb" data-page="13.424" data-line="6" id="l13.424.6"></span>εἰ δὲ καὶ παλαιὸν ἐμβληθείη τὸ ἔλαιον, ἕξει καὶ τοῦτο
<span class="lb" data-page="13.424" data-line="7" id="l13.424.7"></span>τὸ φάρμακον οὐκ ὀλίγην γλισχρότητα πρὸς τὸ μὴ ῥᾳδίως
<span class="lb" data-page="13.424" data-line="8" id="l13.424.8"></span>ἀποπίπτειν τοῦ σώματος, ᾧπερ ἂν ἐπιτεθὲν τύχῃ. λευκὴν
<span class="lb" data-page="13.424" data-line="9" id="l13.424.9"></span>δὲ γενέσθαι τὴν ἔμπλαστρον εἰ βούλοισθε, καθαρώτατον ὡς
<span class="lb" data-page="13.424" data-line="10" id="l13.424.10"></span>οἷόν τε καὶ λαμπρότατον ἔλαιον ἐμβάλλετε, πολλὰ γάρ ἐστιν
<span class="lb" data-page="13.424" data-line="11" id="l13.424.11"></span>οὐ τοιαῦτα. παρηγορικὸν δὲ καὶ ἀνώδυνον ἔσται τὸ φάρμακον,
<span class="lb" data-page="13.424" data-line="12" id="l13.424.12"></span>ἐὰν καὶ στέατος αὐτῷ τις ἐπεμβάλῃ, καθάπερ εἴωθα
<span class="lb" data-page="13.424" data-line="13" id="l13.424.13"></span>ποιεῖν ἐγώ. χήνειον δ’ ἔστω τὸ στέαρ ἢ τούτου μὴ παρόντος
<span class="lb" data-page="13.424" data-line="14" id="l13.424.14"></span>ὀρνίθειον· εἰ δὲ μηδὲ τοῦτ’ ἔχοιμεν, ὕειον ἐμβάλλωμεν,
<span class="lb" data-page="13.424" data-line="15" id="l13.424.15"></span>εἰδότες μὲν οὐ σμικρὰν ὑπεροχὴν εἶναι τοῦ χηνείου παρὰ
<span class="lb" data-page="13.424" data-line="16" id="l13.424.16"></span>τὰ ἄλλα, χρώμενοι δὲ καὶ τοῖς χείροσιν, ὅταν ἀπορῶμεν τοῦ
<span class="lb" data-page="13.424" data-line="17" id="l13.424.17"></span>καλλίστου, καὶ γὰρ ὅταν μὴ παρῇ κιννάμωμον, ἐπὶ τὴν ἀρίστην
<span class="lb" data-page="13.424" data-line="18" id="l13.424.18"></span>ἐρχόμεθα κασσίαν. ἀρκεῖ δὲ ἐπὶ τῇ προειρημένῃ συμμετρίᾳ
<span class="pb" data-page="13.425" id="p13.425"></span>
<span class="lb" data-page="13.425" data-line="1" id="l13.425.1"></span>μιγνύναι τοῦ στέατος ἥμισυ μέρος τοῦ σταθμοῦ
<span class="lb" data-page="13.425" data-line="2" id="l13.425.2"></span>τῶν μεταλλικῶν ἑκατέρου, ὡς εἶναι λιθαργύρου μὲν καὶ ψιμυθίου
<span class="lb" data-page="13.425" data-line="3" id="l13.425.3"></span>μέρος ἓν ἑκατέρου, διπλάσιον δὲ ἐλαίου καὶ διπλάσιον
<span class="lb" data-page="13.425" data-line="4" id="l13.425.4"></span>ὕδατος ἢ καὶ πλεῖστον ὀλίγῳ, τοῦ δὲ στέατος ἥμισυ
<span class="lb" data-page="13.425" data-line="5" id="l13.425.5"></span>μέρος. ὅπως δὲ λέγω τοῖς ἱσταμένοις ἐπὶ ζυγοῦ τὰ μετρούμενα,
<span class="lb" data-page="13.425" data-line="6" id="l13.425.6"></span>διπλάσιά τε ἡμίσεα καὶ ἴσα, μικρὸν ἔμπροσθεν ἐδήλωσα,
<span class="lb" data-page="13.425" data-line="7" id="l13.425.7"></span>τὴν ὁμωνυμίαν ἐξηγησάμενος τῆς παρὰ Ῥωμαίοις σταθμικῆς
<span class="lb" data-page="13.425" data-line="8" id="l13.425.8"></span>λίτρας τῇ μετρικῇ. τοῦτο τὸ φάρμακον ἐσκεύασα πολυειδῶς·
<span class="lb" data-page="13.425" data-line="9" id="l13.425.9"></span>καὶ γὰρ ἴσα τὰ τέτταρα μίξας, ἥμισυ τοῦ στέατος
<span class="lb" data-page="13.425" data-line="10" id="l13.425.10"></span>ἐνέβαλον εἰς αὐτὰ, καί ποτε καὶ τῶν ὑγρῶν ἑκατέρου μέρους
<span class="lb" data-page="13.425" data-line="11" id="l13.425.11"></span>ἓν καὶ ἥμισυ. γενήσεται δὲ ὡς ἐπὶ παραδείγματος ἡ συμμετρία
<span class="lb" data-page="13.425" data-line="12" id="l13.425.12"></span>τοιάδε. λιθαργύρου 𐆃 α΄. ψιμυθίου 𐆃 α΄. τοῦ δὲ
<span class="lb" data-page="13.425" data-line="13" id="l13.425.13"></span>ἐλαίου καὶ τοῦ ὕδατος ἑκατέρου λίτρας ἥμισυ καὶ λοιποῦ
<span class="lb" data-page="13.425" data-line="14" id="l13.425.14"></span>στέατος ἡμίλιτρον, ἔσθ’ ὅτε δὲ καὶ τὸ τρίτον τῆς λίτρας
<span class="lb" data-page="13.425" data-line="15" id="l13.425.15"></span>ἔβαλλον, ὥσπερ καὶ τοῦ ὕδατος μίαν λίτραν. ὃ δ’ εἰώθασι
<span class="lb" data-page="13.425" data-line="16" id="l13.425.16"></span>λέγειν πολλάκις οἱ ἰδιῶται καὶ τῶν ἰατρῶν οἱ τοιούτοις
<span class="lb" data-page="13.425" data-line="17" id="l13.425.17"></span>ὅμοιοι, φυλάξασθέ ποτε εἰπεῖν, ὡς αὐτοὶ λέγουσιν, ἄμεινον
<span class="lb" data-page="13.425" data-line="18" id="l13.425.18"></span>γίγνεσθαι τόδε τι τὸ φάρμακον, εἰ προσλάβοι τοῦδέ τινος,
<span class="pb" data-page="13.426" id="p13.426"></span>
<span class="lb" data-page="13.426" data-line="1" id="l13.426.1"></span>ὅπερ ἂν ὀνομάσωσιν, ἔνιοι δ’ αὐτῶν μὲν ἀγνοεῖν ὁμολογοῦσιν,
<span class="lb" data-page="13.426" data-line="2" id="l13.426.2"></span>ἐρωτῶσι δ’ ἡμᾶς ὁποία τῶν συνθέσεων καὶ σκευασιῶν
<span class="lb" data-page="13.426" data-line="3" id="l13.426.3"></span>ἐστι καλλίστη, μὴ γινώσκοντες ἄλλην ἐπὶ ἄλλης διαθέσεως
<span class="lb" data-page="13.426" data-line="4" id="l13.426.4"></span>εἶναι χρησιμωτέραν, ἁπλῶς δὲ καὶ ἀδιορίστως οὐδεμίαν
<span class="lb" data-page="13.426" data-line="5" id="l13.426.5"></span>ἀρίστην. διὰ τοῦτ’ οὖν ἐγὼ τῶν ἁπλῶν φαρμάκων
<span class="lb" data-page="13.426" data-line="6" id="l13.426.6"></span>ὑμᾶς ἀξιῶ τὰς δυνάμεις ἀκριβῶς ἐπίστασθαι· <span class="milestone ed2page" data-n="13.661" data-unit="ed2page" id="ed2page.13.661"></span>χρῆσθαι
<span class="lb" data-page="13.426" data-line="7" id="l13.426.7"></span>γὰρ οὐχ οἷόν τε καλῶς τῷ συνθέτῳ τούτων ἀγνοουμένων.
<span class="lb" data-page="13.426" data-line="8" id="l13.426.8"></span>αὐτίκα γοῦν ἐπὶ τῆς προκειμένης κατὰ τὸν λόγον τόνδε λευκῆς
<span class="lb" data-page="13.426" data-line="9" id="l13.426.9"></span>ἐμπλάστρου τὸ πρόσφατον στέαρ μιγνύμενον ἀνωδυνώτερον
<span class="lb" data-page="13.426" data-line="10" id="l13.426.10"></span>μὲν ἐργάσεται τὸ φάρμακον, ὡς κᾂν ὑποφλεγμαίνῃ
<span class="lb" data-page="13.426" data-line="11" id="l13.426.11"></span>τὸ ἕλκος, ὠφελεῖν αὐτὸ, χεῖρον δ’ εἰς τὴν ἐπούλωσιν ποιήσει.
<span class="lb" data-page="13.426" data-line="12" id="l13.426.12"></span>τὸ δὲ χωρὶς τοῦ στέατος ἐπουλωτικώτερον μὲν, οὐχ
<span class="lb" data-page="13.426" data-line="13" id="l13.426.13"></span>ὁμοίως δὲ ἀνώδυνον. εἴρηται δὲ καὶ πρόσθεν ὡς ὕδατος
<span class="lb" data-page="13.426" data-line="14" id="l13.426.14"></span>μὲν προσλαβὸν ἐμψυκτικώτερον γίγνεται, παλαιοῦ δὲ ἐλαίου
<span class="lb" data-page="13.426" data-line="15" id="l13.426.15"></span>διαφορητικώτερον. ὁ δυνάμενος οὖν γνῶναι τίνος μᾶλλον
<span class="lb" data-page="13.426" data-line="16" id="l13.426.16"></span>χρῄζοι τὸ ἕλκος, οὗτος ἄριστα καὶ αὐτὸς συνθήσει τὰ φάρμακα
<span class="lb" data-page="13.426" data-line="17" id="l13.426.17"></span>καὶ τοῖς ἤδη συγκειμένοις χρήσεται. κᾀμὲ πολλάκις
<span class="lb" data-page="13.426" data-line="18" id="l13.426.18"></span>ἐθεάσασθε τοῖς τῶν παρακαλεσάντων ἰατρῶν εἰς συμβουλὴν ﻿
<span class="pb" data-page="13.427" id="p13.427"></span>
<span class="lb" data-page="13.427" data-line="1" id="l13.427.1"></span>φαρμάκοις θεραπεύσαντα πολλὰ τῶν ἐκείνοις ἀπορουμένων.
<span class="lb" data-page="13.427" data-line="2" id="l13.427.2"></span>ἄριστον οὖν εἴρηται φάρμακον οὐχ ἁπλῶς, ἀλλὰ τῶν ἐπαγγελλομένων
<span class="lb" data-page="13.427" data-line="3" id="l13.427.3"></span>τόδε τι ποιεῖν, ὥσπερ ἐγὼ τὴν φοινικίνην ἀρίστην
<span class="lb" data-page="13.427" data-line="4" id="l13.427.4"></span>ἔφην εἶναι πρὸς τὰ ῥευματικὰ χρωμένων αὐτῇ κατὰ
<span class="lb" data-page="13.427" data-line="5" id="l13.427.5"></span>τοὺς προειρημένους διορισμούς.
</p>
          </article>

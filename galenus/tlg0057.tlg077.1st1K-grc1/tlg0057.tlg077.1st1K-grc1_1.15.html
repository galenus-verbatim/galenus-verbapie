<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.15">
<span class="pb page1" data-page="13.427" id="p13.427"></span>
<span class="milestone ed1page page1" data-n="2.322" data-unit="ed1page" id="ed1page.2.322"></span>
<span class="milestone ed2page page1" data-n="13.661" data-unit="ed2page" id="ed2page.13.661"></span>
            <p>
<span class="lb" data-page="13.427" data-line="6" id="l13.427.6"></span><label class="head">Περὶ τῶν ἄλλων λευκῶν ἐμπλάστρων.</label> Αἱ
<span class="lb" data-page="13.427" data-line="7" id="l13.427.7"></span>μὲν οὖν προειρημέναι λευκαὶ καθ’ ὃν εἴρηκα λόγον ἐσκευάσθησαν
<span class="lb" data-page="13.427" data-line="8" id="l13.427.8"></span>ἐκ παλαιοῦ. πολυειδεῖς δ’ ἄλλαι μετὰ ταῦτα συνετέθησαν,
<span class="lb" data-page="13.427" data-line="9" id="l13.427.9"></span>ἀφαιρούντων γέ τινα καὶ προστιθέντων καὶ ὑπαλλαττόντων
<span class="lb" data-page="13.427" data-line="10" id="l13.427.10"></span>τῶν ἐπιγινομένων ἰατρῶν, περὶ ὧν καὶ αὐτῶν
<span class="lb" data-page="13.427" data-line="11" id="l13.427.11"></span>ἄμεινον εἰπεῖν ἕνεκα τοῦ γυμνάσασθαι ποικίλως ὑμᾶς ἐν τῇ
<span class="lb" data-page="13.427" data-line="12" id="l13.427.12"></span>τῶν φαρμάκων συνθέσει. γέγραπται τοίνυν ὑπ’ Ἀνδρομάχου
<span class="lb" data-page="13.427" data-line="13" id="l13.427.13"></span>κατὰ τὸ βιβλίον, ὃ ἐπιγράφιι δυνάμεις πρὸς τὰ ἐκτὸς,
<span class="lb" data-page="13.427" data-line="14" id="l13.427.14"></span>ὡδί πως αὐτοῖς ὀνόμασι· λευκὴ ᾗ χρῶμαι. λιθαργύρου μνᾶ
<span class="lb" data-page="13.427" data-line="15" id="l13.427.15"></span>α΄. ψιμυθίου μνᾶ α΄. κηροῦ τέταρτον, ῥητίνης τέταρτον,
<span class="lb" data-page="13.427" data-line="16" id="l13.427.16"></span>ἐλαίου κοτύλαι γ΄. ὕδατος <span class="milestone ed1page" data-n="2.323" data-unit="ed1page" id="ed1page.2.323"></span>κοτύλαι β΄. ταῦτα μὲν
<span class="lb" data-page="13.427" data-line="17" id="l13.427.17"></span>ἔγραψεν ὁ Ἀνδρόμαχος, οὔτ’ ἐπὶ τίνων ἁρμόττει προσγράψας
<span class="lb" data-page="13.427" data-line="18" id="l13.427.18"></span>οὔτε περὶ τῆς ἑψήσεως αὐτοῦ διελθών. τινὲς μὲν οὖν
<span class="pb" data-page="13.428" id="p13.428"></span>
<span class="lb" data-page="13.428" data-line="1" id="l13.428.1"></span>εἴκοσιν οὐγγίας ἔχειν φασὶ τὴν μνᾶν, ἔνιοι δὲ ἑκκαίδεκα.
<span class="lb" data-page="13.428" data-line="2" id="l13.428.2"></span>καὶ δύναιτ’ ἂν ἑκατέρως σκευάζεσθαι τὸ φάρμακον, οὐ·μὴν
<span class="lb" data-page="13.428" data-line="3" id="l13.428.3"></span>ὀρθῶς μοι δοκεῖ τὸ ἴσον ἐμβάλλειν ῥητίνης τε καὶ κηροῦ.
<span class="lb" data-page="13.428" data-line="4" id="l13.428.4"></span>βελτίων γὰρ ἡ Ἀτταλικὴ σύγκειται, τὸν κηρὸν τῆς ῥητίνης
<span class="lb" data-page="13.428" data-line="5" id="l13.428.5"></span>λαμβάνουσα διπλάσιον. πρόδηλον δὲ ὅτι τῆς ῥητίνης ἴσης
<span class="lb" data-page="13.428" data-line="6" id="l13.428.6"></span>ἐμβληθείσης τῷ κηρῷ γένοιτ’ ἂν ἐχεκολλοτέρα μὲν ἔμπλαστρος,
<span class="lb" data-page="13.428" data-line="7" id="l13.428.7"></span>οὐχ ἡδεῖα δ’ ὁμοίως τοῖς ἕλκεσιν, ἀλλ’ ἔχουσα δριμύ.
<span class="lb" data-page="13.428" data-line="8" id="l13.428.8"></span>καὶ μέντοι καὶ τῷ μὴ δηλῶσαι ποίαν βούλεται βάλλεσθαι
<span class="lb" data-page="13.428" data-line="9" id="l13.428.9"></span>ῥητίνην οὐκ ὀρθῶς ἔπραξεν. ἀλλ’ ἡμεῖς γε γινώσκοντες
<span class="lb" data-page="13.428" data-line="10" id="l13.428.10"></span>ἀμείνω κατὰ πάντα τὴν τερμινθίνην εἶναι τῆς κολοφωνίας
<span class="lb" data-page="13.428" data-line="11" id="l13.428.11"></span>τε καὶ φρυκτῆς ὀνομαζομένης, ἐκείνην ἐμβαλοῦμεν. εἰ δὲ καὶ
<span class="lb" data-page="13.428" data-line="12" id="l13.428.12"></span>τῆς λάρικος εὐποροίημεν, οὐδὲν κωλύει χρήσασθαι, παραπλήσιαι
<span class="lb" data-page="13.428" data-line="13" id="l13.428.13"></span>γάρ πώς εἰσιν. ἐλαίου δὲ κοτύλας τρεῖς ἡγοῦμαι
<span class="lb" data-page="13.428" data-line="14" id="l13.428.14"></span>γράφειν αὐτὸν τὰς Ἀττικὰς ἢ πάντως ἂν ἐγεγράφει λίτρας.
<span class="lb" data-page="13.428" data-line="15" id="l13.428.15"></span>καίτοι θαυμάσειεν ἄν τις ὅπως ἐν Ῥώμῃ διατρίβων ἀντὶ
<span class="lb" data-page="13.428" data-line="16" id="l13.428.16"></span>λιτρῶν ὠνόμαζε κοτύλας. ἐπιχώρια γὰρ ταῦτα ὀνόματα, τό
<span class="lb" data-page="13.428" data-line="17" id="l13.428.17"></span>τε τῆς λίτρας καὶ τὸ τοῦ ξέστου καὶ τὸ τῆς οὐγγίας. ἐκ
<span class="lb" data-page="13.428" data-line="18" id="l13.428.18"></span>πολλῶν φαρμάκων πάλαι συγγεγραμμένων, πρὶν εἰς τοσοῦτο
<span class="pb" data-page="13.429" id="p13.429"></span>
<span class="lb" data-page="13.429" data-line="1" id="l13.429.1"></span>δυνάμεως ηὐξῆσθαι τὰ τῶν Ῥωμαίων, ἐστοχασάμην ἣν ὀνομάζουσιν
<span class="lb" data-page="13.429" data-line="2" id="l13.429.2"></span>ἐκεῖνοι κοτύλην ἴσην εἶναι ταῖς κατὰ τὴν νῦν ἐν
<span class="lb" data-page="13.429" data-line="3" id="l13.429.3"></span>Ῥώμῃ λίτραν οὐγγίαις ἐννέα. μή τι οὖν καὶ ὁ Ἀνδρόμαχος
<span class="lb" data-page="13.429" data-line="4" id="l13.429.4"></span>τὰς τρεῖς κοτύλας ἀξιοῖ βάλλειν, ὡς ἑκάστης αὐτῶν οὔσης
<span class="lb" data-page="13.429" data-line="5" id="l13.429.5"></span>οὐγγιῶν θ΄. καὶ κατὰ τὸν αὐτὸν λόγον καὶ τὰς τοῦ ὕδατος
<span class="lb" data-page="13.429" data-line="6" id="l13.429.6"></span>δύο; προειδότες οὖν ἡμεῖς τὴν ἑκάστου τῶν ἁπλῶν δύναμιν,
<span class="lb" data-page="13.429" data-line="7" id="l13.429.7"></span>ὅπως ἂν σκευάσητε χρῆσθαι δυνήσεσθε πρὸς ἅπερ ὁ τῆς
<span class="lb" data-page="13.429" data-line="8" id="l13.429.8"></span>συνθέσεως ἐπαγγέλλεται τρόπος, ἐπιτρέψαντες ἑτέροις ζητεῖν
<span class="lb" data-page="13.429" data-line="9" id="l13.429.9"></span>ὁποία τῶν συνθέσεών ἐστιν ἀρίστη. <span class="milestone ed2page" data-n="13.662" data-unit="ed2page" id="ed2page.13.662"></span>πᾶσαι γὰρ ἄρισταί
<span class="lb" data-page="13.429" data-line="10" id="l13.429.10"></span>τέ εἰσι καὶ οὐκ ἄρισται, καθότι προεπιδέδεικταί μοι.
<span class="lb" data-page="13.429" data-line="11" id="l13.429.11"></span>καὶ γὰρ αὖ καὶ ταύτης ἐφεξῆς ἑτέραν ὁ Ἀνδρόμαχος γράφει
<span class="lb" data-page="13.429" data-line="12" id="l13.429.12"></span>τήνδε.
</p>
          <section id="urn:cts:greekLit:tlg0057.tlg077.1st1K-grc1:1.15.1" class="textpart section">
            <p>
<span class="lb" data-page="13.429" data-line="13" id="l13.429.13"></span><label class="head">Λευκὴ ἄλλη.</label> ♃ Λιθαργύρου δραχ. ρξ΄. ψιμυθίου δραχ. σ΄.
<span class="lb" data-page="13.429" data-line="14" id="l13.429.14"></span>κηροῦ δραχ. ν΄. τιρμινθίνης δραχ. κδ΄. ἐλαίου κοτύλης ἥμισυ, ὕδατος
<span class="lb" data-page="13.429" data-line="15" id="l13.429.15"></span>κυ. στ΄. αὕτη τοίνυν ἡ ἔμπλαστρος τῆς προτέρας πλέον
<span class="lb" data-page="13.429" data-line="16" id="l13.429.16"></span>ἔχουσα τὸ ψιμύθιον τῆς λιθαργύρου λευκοτέρα μὲν ἂν γένοιτο
<span class="lb" data-page="13.429" data-line="17" id="l13.429.17"></span>καὶ ψυκτικωτέρα κατά γε τοῦτο. ῥᾳδίως δ’ ἀποπίπτουσα,
<span class="lb" data-page="13.429" data-line="18" id="l13.429.18"></span>κᾂν ἑκκαίδεκα καὶ δίμοιρον οὐγγίας τὴν κοτύλην
<span class="pb" data-page="13.430" id="p13.430"></span>
<span class="lb" data-page="13.430" data-line="1" id="l13.430.1"></span>ἔχειν ὑποθώμεθα, καθάπερ ἔνιοί φασι. βοηθεῖ γε μὴν αὐτῇ
<span class="lb" data-page="13.430" data-line="2" id="l13.430.2"></span>πρὸς τοῦτο τῆς τερμινθίνης ἡ μίξις, ὡς μὴ κραῦρον γίνεσθαι
<span class="lb" data-page="13.430" data-line="3" id="l13.430.3"></span>τὸ φάρμακον, ἐπεὶ τελέως ἂν ἀλιπὲς ἦν καὶ ξηρὸν,
<span class="lb" data-page="13.430" data-line="4" id="l13.430.4"></span>ὀλίγον ἔχον ἐλαίου τε καὶ ὕδατος. οὐ προσέγραψε δὲ οὐδὲ
<span class="lb" data-page="13.430" data-line="5" id="l13.430.5"></span>ἐπὶ ταύτης ὁ Ἀνδρόμαχος οὔθ’ ἕψησιν οὔτ’ ἐπαγγελίαν.
</p>
</section>
          <section id="urn:cts:greekLit:tlg0057.tlg077.1st1K-grc1:1.15.2" class="textpart section">
            <p>
<span class="lb" data-page="13.430" data-line="6" id="l13.430.6"></span><label class="head">Λευκὴ ἄλλη.</label> Ἑτέραν δ’ ἐφεξῆς τῇδε γράφει τρίτην,
<span class="lb" data-page="13.430" data-line="7" id="l13.430.7"></span>τὰ μὲν ἄλλα τὰ αὐτὰ πάντα ἔχουσαν τῇ διὰ τοῦ λευκοῦ
<span class="lb" data-page="13.430" data-line="8" id="l13.430.8"></span>πεπέρεως Ἀτταλικῇ. πρόσκειται δὲ αὐτῇ ταῦτα τὰ δύο, ὄρχεως
<span class="lb" data-page="13.430" data-line="9" id="l13.430.9"></span>βοτάνης δραχ. η΄. στρουθίου οὐγγίαι δύο, ὕδωρ δὲ οὐδ’.
<span class="lb" data-page="13.430" data-line="10" id="l13.430.10"></span>ὅλως ἐμβάλλει τῷ φαρμάκῳ τούτῳ καὶ τοῦ λιβανωτοῦ τὰς ε΄.
<span class="lb" data-page="13.430" data-line="11" id="l13.430.11"></span>καὶ εἴκοσι δραχμὰς ἀξιοῖ βάλλειν οὐ προσγράψας, ὡς ὁ
<span class="lb" data-page="13.430" data-line="12" id="l13.430.12"></span>Ἥρας εἴωθεν. ἔνιοι δὲ δέκα δύο καὶ εἴκοσι βάλλουσιν, ἐλαίου
<span class="lb" data-page="13.430" data-line="13" id="l13.430.13"></span>μέντοι κᾀνταῦθα δύο κοτύλας μίγνυσι, τὴν αὐτὴν ἀσάφειαν
<span class="lb" data-page="13.430" data-line="14" id="l13.430.14"></span>ἡμῖν καταλιπὼν ἧς ἔμπροσθεν ἐμνημόνευσα. μέμψαιτο δ’
<span class="lb" data-page="13.430" data-line="15" id="l13.430.15"></span>ἄν τις αὐτῷ μεγάλως μὴ προσγράψαντι τὰς ἐπαγγελίας τῶν
<span class="lb" data-page="13.430" data-line="16" id="l13.430.16"></span>φαρμάκων. οὐ γὰρ δήπου τὴν αὐτὴν δύναμιν ἔχει τὸ δεύτερον
<span class="lb" data-page="13.430" data-line="17" id="l13.430.17"></span>γεγραμμένον τῷ πρώτῳ τε καὶ τῷ τρίτῳ. τὸν Ἥραν
<span class="lb" data-page="13.430" data-line="18" id="l13.430.18"></span>δὲ ἐπαινεῖν προσήκει τάς τε ἐπαγγελίας τῶν φαρμάκων γράψαντα
<span class="pb" data-page="13.431" id="p13.431"></span>
<span class="lb" data-page="13.431" data-line="1" id="l13.431.1"></span>καὶ τοὺς τρόπους τῶν χρήσεων, οὓς ὅλως ὁ Ἀνδρόμαχος
<span class="lb" data-page="13.431" data-line="2" id="l13.431.2"></span>ἐπὶ τῶν λευκῶν ἐμπλάστων κατέλιπε, σπανίως που
<span class="lb" data-page="13.431" data-line="3" id="l13.431.3"></span>μόνην τὴν ἐπαγγελίαν προσθεὶς, οὐ μὴν οὐδ’ ὅπως χρὴ τὸ
<span class="lb" data-page="13.431" data-line="4" id="l13.431.4"></span>φάρμακον ἕψειν ἔγραψεν. ἀλλ’ οὐκ ἄν τις αὐτὸν ἴσως ἐν
<span class="lb" data-page="13.431" data-line="5" id="l13.431.5"></span>τούτῳ μέμψαιτο τοῖς ἤδη γεγυμνασμένοις κατὰ τὴν ἰατρικὴν
<span class="lb" data-page="13.431" data-line="6" id="l13.431.6"></span>τέχνην, οὐκ ἰδιώταις γράφοντα. τὸ δὲ μὴ προστιθέναι
<span class="lb" data-page="13.431" data-line="7" id="l13.431.7"></span>τὰς ἐπαγγελίας ἢ τὰς καθόλου δυνάμεις οὐ σμικρὸν ἁμάρτημα.
<span class="lb" data-page="13.431" data-line="8" id="l13.431.8"></span>τί γὰρ καὶ φήσει τις ἀπολογούμενος ὑπὲρ αὐτοῦ; τάχ’
<span class="lb" data-page="13.431" data-line="9" id="l13.431.9"></span>ἴσως ὅτι τοῖς ἐπισταμένοις τὰς τῶν ἁπλῶν φαρμάκων δυνάμεις
<span class="lb" data-page="13.431" data-line="10" id="l13.431.10"></span>γέγραπται ταῦτα. καὶ μὴν οὐδεὶς ἐκείνων Ἀνδρομάχου
<span class="lb" data-page="13.431" data-line="11" id="l13.431.11"></span>δεῖται, δυνάμενός γε καὶ αὐτὸς ὁμοίως συντιθέναι.
</p>
          </section>
          </article>

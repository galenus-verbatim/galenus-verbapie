<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.16">
<span class="pb page1" data-page="13.431" id="p13.431"></span>
<span class="milestone ed1page page1" data-n="2.323" data-unit="ed1page" id="ed1page.2.323"></span>
<span class="milestone ed2page page1" data-n="13.662" data-unit="ed2page" id="ed2page.13.662"></span>
            <p>
<span class="lb" data-page="13.431" data-line="12" id="l13.431.12"></span><label class="head">Λευκὴ Ἥρα πρὸς τοὺς ὑδροφόβους.</label> Πάλιν
<span class="lb" data-page="13.431" data-line="13" id="l13.431.13"></span>οὖν ἐπὶ τὸν Ἥραν ἀφικόμεθα, γράφοντα μετὰ τὴν Ἀτταλικὴν
<span class="lb" data-page="13.431" data-line="14" id="l13.431.14"></span>ἔμπλαστρον ἑτέραν λευκὴν, αὐτοῖς ὀνόμασι τοῖσδε·
<span class="lb" data-page="13.431" data-line="15" id="l13.431.15"></span>λευκὴ πρὸς τοὺς λυσσοδήκτους. ποιεῖ δ’ ἀκριβῶς καὶ πρὸς
<span class="lb" data-page="13.431" data-line="16" id="l13.431.16"></span>τοὺς ὑδροφόβους. ῥύεται γὰρ εὐθὺς τοῦ κινδύνου ἐπιτεθεῖσα
<span class="lb" data-page="13.431" data-line="17" id="l13.431.17"></span>τῷ τραύματι. τοῖς μέντοι κεκρατημένοις ἄγαν καὶ καταπότιον
<span class="lb" data-page="13.431" data-line="18" id="l13.431.18"></span>ὅσον καρύου Ποντικοῦ ἐξ αὐτῆς ποιήσαντα διδόναι καὶ ﻿
<span class="pb" data-page="13.432" id="p13.432"></span>
<span class="lb" data-page="13.432" data-line="1" id="l13.432.1"></span>τοῦτο ποιεῖν ἐφ’ ἡμέρας μ΄. μεταβάλλει μέντοι τὴν χρόαν
<span class="lb" data-page="13.432" data-line="2" id="l13.432.2"></span>ἐπὶ τῶν σπληνῶν καὶ γίνεται μέλαινα. ποιεῖ δὲ καὶ πρὸς
<span class="lb" data-page="13.432" data-line="3" id="l13.432.3"></span>ἀνθρωπόδηκτα, κυνόδηκτα, ἀποσύρματα, δυσκατούλωτα, αἴρει
<span class="lb" data-page="13.432" data-line="4" id="l13.432.4"></span>καὶ ὑπώπια κεράτιον α΄ καὶ τραύματα κολλᾷ. ποιεῖ καὶ
<span class="lb" data-page="13.432" data-line="5" id="l13.432.5"></span>πρὸς φύματα καὶ ῥαγάδας. ἔστι δὲ καὶ πεσσὸς μαλακτικός.
<span class="lb" data-page="13.432" data-line="6" id="l13.432.6"></span>δεῖ μέντοι παρὰ μίαν ἡμέραν λύειν καὶ ἀποσπογγίζειν τὴν
<span class="lb" data-page="13.432" data-line="7" id="l13.432.7"></span>ἐπιγινομένην τοῖς ἕλκεσι μελανίαν. καὶ τοῦτο ποιεῖν, ἕως ἂν
<span class="lb" data-page="13.432" data-line="8" id="l13.432.8"></span>μηκέτι φαίνηται ἡ μελανία. <span class="milestone ed2page" data-n="13.663" data-unit="ed2page" id="ed2page.13.663"></span>ἡ αὐτὴ καὶ κατουλωτική
<span class="lb" data-page="13.432" data-line="9" id="l13.432.9"></span>ἐστι καὶ πρὸς πάντα ἀγαθή. ταῦτα προειπὼν Ἥρας ἐφεξῆς
<span class="lb" data-page="13.432" data-line="10" id="l13.432.10"></span>ἔγραψε τὴν συμμετρίαν τῆς ἐμπλάστρου κατὰ τήνδε τὴν λέξιν.
<span class="lb" data-page="13.432" data-line="11" id="l13.432.11"></span>λευκή. ♃ κηροῦ λευκοῦ Ποντικοῦ λίτρας β΄. λιθαργύρου
<span class="lb" data-page="13.432" data-line="12" id="l13.432.12"></span>χρυσίτιδος λίτραν α΄. ψιμυθίου λίτραν α΄. σμύρνης οὐγγίας
<span class="lb" data-page="13.432" data-line="13" id="l13.432.13"></span>β΄. μυελοῦ ἐλαφείου οὐγγίας β΄. λιβάνου ἀτόμου οὐγγίαν
<span class="lb" data-page="13.432" data-line="14" id="l13.432.14"></span>α΄. ἐλαίου παλαιοῦ ξε. α΄. συμμετρία μὲν ἥδε τῶν συντιθέντων
<span class="lb" data-page="13.432" data-line="15" id="l13.432.15"></span>τὴν ἔμπλαστρον. ἐφεξῆς δὲ τὴν ἕψησιν οὕτως
<span class="lb" data-page="13.432" data-line="16" id="l13.432.16"></span>ἔγραψε. λιθάργυρον ἐλαίῳ ἕψε, ὅταν δὲ δοκῇ γλοιοῦσθαι
<span class="lb" data-page="13.432" data-line="17" id="l13.432.17"></span>κατὰ τὴν σύστασιν κηρὸν, εἶτα τὸ ψιμύθιον ἔμπασσε καὶ
<span class="lb" data-page="13.432" data-line="18" id="l13.432.18"></span>κίνει. ὅταν δ’ ἑνωθῇ καὶ ἀμόλυντος γένηται, ἀφελὼν τὴν
<span class="pb" data-page="13.433" id="p13.433"></span>
<span class="lb" data-page="13.433" data-line="1" id="l13.433.1"></span>ἀνθρακιὰν, τὸν μυελὸν ἀποδίδου. ψύξας δὲ ἀποδίδου τὴν
<span class="lb" data-page="13.433" data-line="2" id="l13.433.2"></span>σμύρναν καὶ τὸν λιβανωτὸν καὶ μαλάξας χρῶ. καὶ κατὰ
<span class="lb" data-page="13.433" data-line="3" id="l13.433.3"></span>τοῦτο οὖν ἐπαινεῖν χρὴ τὸν Ἥραν, οὐκ ἐφ’ ἡμῖν ἀπολιπόντα
<span class="lb" data-page="13.433" data-line="4" id="l13.433.4"></span>τὴν ἔμπλαστρον ἕψειν ὅπως ἂν βουληθῶμεν, ἀλλ’ αὐτὸν
<span class="lb" data-page="13.433" data-line="5" id="l13.433.5"></span>προσγράψαντα. πρόχειρον γὰρ ἦν ἅμα τῇ λιθαργύρῳ τὸ ψιμύθιον
<span class="lb" data-page="13.433" data-line="6" id="l13.433.6"></span>εὐθέως ἀπ’ ἀρχῆς ἕψειν, ὡς ἐπὶ τῶν ἄλλων λευκῶν,
<span class="lb" data-page="13.433" data-line="7" id="l13.433.7"></span>ἡμεῖς τε τοῦτο ὡς ἐπίπαν εἰώθαμεν ποιεῖν, ἀλλ’ αὐτός τε
<span class="lb" data-page="13.433" data-line="8" id="l13.433.8"></span>ἐκεῖνος ἐπ’ ἄλλων ἔγραψεν. ἀλλ’ ἐπί γε ταύτης ὕστερον ἐμβάλλειν
<span class="lb" data-page="13.433" data-line="9" id="l13.433.9"></span>αὐτὸ κελεύει μὴ προσγράψας μὲν τὴν αἰτίαν δι’ ἣν
<span class="lb" data-page="13.433" data-line="10" id="l13.433.10"></span>τοῦτο ποιεῖν ἄμεινον, ἐνδεικνύμενός γε μὴν ὡς οὐχ εἷς τρόπος
<span class="lb" data-page="13.433" data-line="11" id="l13.433.11"></span>ἑψήσεως ἐπὶ πάντων ἐστὶν ὁμοίως χρήσιμος, ἀλλ’ ἐπ’
<span class="lb" data-page="13.433" data-line="12" id="l13.433.12"></span>ἐνίων καὶ δύο καὶ τρεῖς ποιήσασθαι δυνατόν ἐστιν, οὐ μόνον
<span class="lb" data-page="13.433" data-line="13" id="l13.433.13"></span>ὑπαλλάττοντας τὴν χροιὰν, ἀλλὰ καὶ τὴν δύναμιν τῶν
<span class="lb" data-page="13.433" data-line="14" id="l13.433.14"></span>φαρμάκων. ὥσπερ ἐπὶ τῆσδε τῆς νῦν προκειμένης οὐκ ἐβουλήθη
<span class="lb" data-page="13.433" data-line="15" id="l13.433.15"></span>τὸ ψιμύθιον ἑψηθῆναι μετὰ τῆς λιθαργύρου, γινώσκων
<span class="lb" data-page="13.433" data-line="16" id="l13.433.16"></span>αὐτὸ καὶ τὴν ἀκριβῆ λευκότητα μὴ φυλάττον ἐν τῷ καθέψεσθαι
<span class="lb" data-page="13.433" data-line="17" id="l13.433.17"></span>καὶ τὴν στύψιν ἣν ἔχει μετὰ τῆς ψύξεως ἀποτιθέμενον.
<span class="lb" data-page="13.433" data-line="18" id="l13.433.18"></span>ἴσως οὖν τις ζητήσει καὶ τί <span class="milestone ed1page" data-n="2.324" data-unit="ed1page" id="ed1page.2.324"></span>διαφορητικὸν εἶναι
<span class="pb" data-page="13.434" id="p13.434"></span>
<span class="lb" data-page="13.434" data-line="1" id="l13.434.1"></span>βουλόμενος τὸ φάρμακον ὁ συνθεὶς πρῶτον, ὅστις ποτ’ ἦν,
<span class="lb" data-page="13.434" data-line="2" id="l13.434.2"></span>ὅμως ἐπειράθη διαφυλάξαι τὸ ψιμύθιον ὠμὸν ἐν αὐτῷ; δοκεῖ
<span class="lb" data-page="13.434" data-line="3" id="l13.434.3"></span>δέ μοι τούτου χάριν ἐπὶ τὴν τοιαύτην ἐλθεῖν σκευασίαν,
<span class="lb" data-page="13.434" data-line="4" id="l13.434.4"></span>ἵν’ ἔχῃ τι καὶ τῆς ἀποκρουστικῆς δυνάμεως τὸ φάρμακον.
<span class="lb" data-page="13.434" data-line="5" id="l13.434.5"></span>τὰ γὰρ οὐδεμίαν ἔχοντα τοιαύτην οὐκ ἀσφαλῆ τοῖς πληθωρικοῖς
<span class="lb" data-page="13.434" data-line="6" id="l13.434.6"></span>σώμασιν. ὅπως οὖν ἁρμόττῃ καὶ τούτοις, εἰκὸς μεμίχθαι
<span class="lb" data-page="13.434" data-line="7" id="l13.434.7"></span>τὸ ψιμύθιον ὠμόν. εὔδηλον δ’ ὅτι μεγάλας ἐπαγγελίας
<span class="lb" data-page="13.434" data-line="8" id="l13.434.8"></span>τὸ προκείμενον ἐπαγγέλλεται φάρμακον, ἐκ τοῦ προσειληφέναι
<span class="lb" data-page="13.434" data-line="9" id="l13.434.9"></span>τήν τε σμύρναν καὶ τὸν ἐλάφειον μυελὸν, ὡς τά
<span class="lb" data-page="13.434" data-line="10" id="l13.434.10"></span>τε ἄλλα ταῖς κοιναῖς ταύταις ἐμπλάστροις ἔχει τὰ αὐτά.
<span class="lb" data-page="13.434" data-line="11" id="l13.434.11"></span>μεμαθήκαμεν δὲ τὴν μὲν σμύρναν ἰσχυρῶς ξηραῖνον εἶναι
<span class="lb" data-page="13.434" data-line="12" id="l13.434.12"></span>φάρμακον, ἱκανῶς τε λεπτομερὲς, τὸν δὲ μυελὸν οὐδενὸς
<span class="lb" data-page="13.434" data-line="13" id="l13.434.13"></span>ἥττονα τῶν μαλακτικῶν ὀνομαζομένων. εἴρηται δὲ περὶ τῆς
<span class="lb" data-page="13.434" data-line="14" id="l13.434.14"></span>δυνάμεως ταύτης, ὥσπερ καὶ τῶν ἄλλων ἁπασῶν τῶν δευτέρων,
<span class="lb" data-page="13.434" data-line="15" id="l13.434.15"></span>ἐν τῷ ε΄. τῆς περὶ τῶν ἁπλῶν φαρμάκων πραγματείας.
<span class="lb" data-page="13.434" data-line="16" id="l13.434.16"></span>ἔοικέ γε μὴν οὐ τούτοις μόνοις ὁ συνθεὶς τὸ φάρμακον,
<span class="lb" data-page="13.434" data-line="17" id="l13.434.17"></span>ἀλλὰ καὶ τῷ λευκῷ κηρῷ τῷ Ποντικῷ θαῤῥῆσαι,
<span class="lb" data-page="13.434" data-line="18" id="l13.434.18"></span>φαρμακώδη δύναμιν ἔχοντι καὶ διὰ τοῦτο πλεῖστον αὐτὸν
<span class="pb" data-page="13.435" id="p13.435"></span>
<span class="lb" data-page="13.435" data-line="1" id="l13.435.1"></span>ἐμβάλλειν. ξέστου δὲ νομίζω μεμνῆσθαι τὸν Ἥραν τοῦ Ῥωμαϊκοῦ.
<span class="lb" data-page="13.435" data-line="2" id="l13.435.2"></span>παρὰ μὲν γὰρ τοῖς Ἀθηναίοις οὔτε τὸ μέτρον ἦν
<span class="lb" data-page="13.435" data-line="3" id="l13.435.3"></span>οὔτε τοὔνομα τοῦτο. νυνὶ δὲ ἀφ’ οὗ Ῥωμαῖοι κρατοῦσι, τὸ
<span class="lb" data-page="13.435" data-line="4" id="l13.435.4"></span>μὲν ὄνομα τοῦ ξέστου παρὰ πᾶσίν ἐστι τοῖς Ἑλληνικῇ διαλέκτῳ
<span class="lb" data-page="13.435" data-line="5" id="l13.435.5"></span>χρωμένοις ἔθνεσιν, αὐτὸ δὲ τὸ μέτρον οὐκ ἴσον τῷ
<span class="lb" data-page="13.435" data-line="6" id="l13.435.6"></span>Ῥωμαϊκῷ. χρῶνται γὰρ ἄλλος ἄλλῳ ξεστιαίῳ μέτρῳ. παρὰ
<span class="lb" data-page="13.435" data-line="7" id="l13.435.7"></span>γοῦν τοῖς Ῥωμαϊκοῖς ὁ ξέστης ἔχει μίαν λίτραν καὶ ἡμίσειαν
<span class="lb" data-page="13.435" data-line="8" id="l13.435.8"></span>καὶ ἕκτον, ὡς εἶναι τὰς πάσας οὐγγίας κ΄. ἃς ὡς τὸ
<span class="lb" data-page="13.435" data-line="9" id="l13.435.9"></span>πολὺ τοῖς κέρασι μετροῦσιν, ἐπιτετμημένοις ἔξωθεν γραμμαῖς
<span class="lb" data-page="13.435" data-line="10" id="l13.435.10"></span>τισι κυκλοτερέσιν. ἔνιοι δὲ ψευδῶς ὑπειλήφασι τὸν Ῥωμαϊκὸν
<span class="lb" data-page="13.435" data-line="11" id="l13.435.11"></span>ξέστην ὀκτωκαίδεκα μετρικὰς ἔχειν οὐγγίας. ἔοικεν οὖν
<span class="lb" data-page="13.435" data-line="12" id="l13.435.12"></span>καὶ ὁ Ἥρας ὅταν κοτύλην γράφῃ, τὸ μὲν ἥμισυ τοῦ ξέστου
<span class="lb" data-page="13.435" data-line="13" id="l13.435.13"></span>σημαίνειν. ἤτοι δὲ τὰς θ΄. δηλοῦσιν οὐγγίας ἐκ τοῦ λιτραίου
<span class="lb" data-page="13.435" data-line="14" id="l13.435.14"></span>κέρατος ἢ τὰς δέκα, τοῦτο γὰρ ἄδηλον. <span class="milestone ed2page" data-n="13.664" data-unit="ed2page" id="ed2page.13.664"></span>εἰ δὲ
<span class="lb" data-page="13.435" data-line="15" id="l13.435.15"></span>καὶ πρὸς λυσσοδήκτους ἐπιτήδειόν ἐστι φάρμακον, εἴτ’ οὖν
<span class="lb" data-page="13.435" data-line="16" id="l13.435.16"></span>καταπινόμενον εἴτ’ ἔξωθεν ἐπιτιθέμενον, ἐκ λόγου μὲν οὐχ
<span class="lb" data-page="13.435" data-line="17" id="l13.435.17"></span>οἷόν τε γνῶναι. δέδεικται γὰρ ἡμῖν ὅλῃ τῇ τῆς οὐσίας ἰδιότητι
<span class="lb" data-page="13.435" data-line="18" id="l13.435.18"></span>τὰ τοιαῦτα φάρμακα τὴν ἐνέργειαν ἔχοντα καὶ διὰ
<span class="pb" data-page="13.436" id="p13.436"></span>
<span class="lb" data-page="13.436" data-line="1" id="l13.436.1"></span>τοῦτο τῇ πείρᾳ κρινόμενα. πειραθῆναι δὲ οὐδέποτε ἐτόλμησα
<span class="lb" data-page="13.436" data-line="2" id="l13.436.2"></span>τοῦ φαρμάκου τοῦδε, τίνα δύναμιν ἐν τοῖς λυσσοδήκτοις
<span class="lb" data-page="13.436" data-line="3" id="l13.436.3"></span>ἐπιδείκνυται, διὰ τὸ βεβαίως θεραπεῦον ἔχειν φάρμακον
<span class="lb" data-page="13.436" data-line="4" id="l13.436.4"></span>τὸ διὰ τῶν καρκίνων, ὅταν δὲ τοῦτο μὴ παρῇ, καὶ ἄλλα
<span class="lb" data-page="13.436" data-line="5" id="l13.436.5"></span>τινὰ μηδέποτε ἀποτυχόντα. τὸ τοίνυν ἐν οὕτως ἐπικινδύνῳ
<span class="lb" data-page="13.436" data-line="6" id="l13.436.6"></span>πάθει καταλιπόντα τὰ βέβαια, πολυπράγμονος ἕνεκα πείρας
<span class="lb" data-page="13.436" data-line="7" id="l13.436.7"></span>προδοῦναι τὴν σωτηρίαν τοῦ δεδηγμένου, δεινὸν καὶ ἄδικον
<span class="lb" data-page="13.436" data-line="8" id="l13.436.8"></span>ἐφαίνετό μοι. περὶ μὲν δὴ τῶν λυσσοδήκτων ἀρκεῖ καὶ ταῦτα
<span class="lb" data-page="13.436" data-line="9" id="l13.436.9"></span>εἰρῆσθαι. τὰ δ’ ἄλλα τὰ περὶ τῆσδε τῆς ἐμπλάστρου γεγραμμένα
<span class="lb" data-page="13.436" data-line="10" id="l13.436.10"></span>τῷ Ἥρᾳ, καθάπερ ἐπὶ τῆς Ἀτταλικῆς, ἔνια μὲν ἀληθεύεσθαί
<span class="lb" data-page="13.436" data-line="11" id="l13.436.11"></span>φημι, τινὰ δὲ ἐπὶ τὸ μεῖζον ἐξαίρεσθαι. κάλλιστον
<span class="lb" data-page="13.436" data-line="12" id="l13.436.12"></span>μὲν γάρ ἐστι φάρμακον, ὡς ἐν ἐμπλάστροις, τῶν ὀνομαζομένων
<span class="lb" data-page="13.436" data-line="13" id="l13.436.13"></span>ὑπωπίων, ἐναίμων δὲ τραυμάτων κολλητικὸν, οὐκ ἐν
<span class="lb" data-page="13.436" data-line="14" id="l13.436.14"></span>τοῖς πρώτοις καὶ ἀρίστοις. ὅλως δὲ περὶ τοῦ γένους τούτου
<span class="lb" data-page="13.436" data-line="15" id="l13.436.15"></span>τῶν ἐμπλάστρων εὑρίσκω παμπόλλους τῶν ἰατρῶν οὐ
<span class="lb" data-page="13.436" data-line="16" id="l13.436.16"></span>μόνον τῶν νῦν, ἀλλὰ καὶ τῶν γεγραφότων συγγράμματα,
<span class="lb" data-page="13.436" data-line="17" id="l13.436.17"></span>μείζονας τῶν ἀληθῶν ἐπαίνους πεποιημένους, ὑπὲρ ὧν ἐν
<span class="lb" data-page="13.436" data-line="18" id="l13.436.18"></span>τῷ μετὰ ταῦτα λόγῳ ῥηθήσεται. νῦν δὲ ἐπὶ τὴν προκειμένην ﻿
<span class="pb" data-page="13.437" id="p13.437"></span>
<span class="lb" data-page="13.437" data-line="1" id="l13.437.1"></span>ἐλθόντες, αὖθις ἐπισκεψόμεθα περὶ τῶν εἰρημένων τῷ
<span class="lb" data-page="13.437" data-line="2" id="l13.437.2"></span>Ἥρᾳ. φησὶ γὰρ αὐτὴν ἰᾶσθαι φύματα, μηδένα προσθεὶς
<span class="lb" data-page="13.437" data-line="3" id="l13.437.3"></span>διορισμὸν ὧν ἐγὼ περὶ τῆς φοινικίνης ἔγραψα. τινὰ μὲν γὰρ
<span class="lb" data-page="13.437" data-line="4" id="l13.437.4"></span>πάνυ θερμὰ τῶν φυμάτων ἐστὶ καὶ σφοδρῶς ἐξορμῶντα,
<span class="lb" data-page="13.437" data-line="5" id="l13.437.5"></span>τινὰ δὲ καὶ ψυχρὰ καὶ ξηρά. πάμπολλα δ’ ἄλλα μεταξὺ
<span class="lb" data-page="13.437" data-line="6" id="l13.437.6"></span>τούτων, ἔνια μὲν ἀκριβῶς μέσα τῶν εἰρημένων, ἔνια δὲ ὀλίγον
<span class="lb" data-page="13.437" data-line="7" id="l13.437.7"></span>ἀφιστάμενα τῆς μεσότητος ἑκατέρωσε καί τινα πλέον
<span class="lb" data-page="13.437" data-line="8" id="l13.437.8"></span>ὡσαύτως ἐφ’ ἑκάτερα, καί τινα τῶν ἄκρων ἐγγὺς ἢ μεταξύ
<span class="lb" data-page="13.437" data-line="9" id="l13.437.9"></span>πως ἐξ ἴσου τῶν τε μέσων καὶ τῶν ἄκρων, ἐφ’ ὧν ἁπάντων
<span class="lb" data-page="13.437" data-line="10" id="l13.437.10"></span>ἀδύνατόν ἐστι τὴν ἔμπλαστρον ταύτην ἐφαρμόττειν, εἰ
<span class="lb" data-page="13.437" data-line="11" id="l13.437.11"></span>μὴ ἄρα βούλοιτο τήκειν αὐτὴν ὑγροῖς τισιν, ὡς γίγνεσθαι
<span class="lb" data-page="13.437" data-line="12" id="l13.437.12"></span>τρόπους πολλοὺς τῆς χρήσεως, οὓς ἐχρῆν αὐτὸν εἰρηκέναι,
<span class="lb" data-page="13.437" data-line="13" id="l13.437.13"></span>καθάπερ ἐπ’ ἄλλων ἐποίησε. διὸ καὶ δίκαιον εἶναί φημι
<span class="lb" data-page="13.437" data-line="14" id="l13.437.14"></span>τοῦτον μὲν ἐπαινεῖν ἐφ’ οἷς οὕτως ἔγραψε, μέμφεσθαι δὲ
<span class="lb" data-page="13.437" data-line="15" id="l13.437.15"></span>Ἀνδρομάχῳ. περὶ δὲ τοῦ τὴν ἔμπλαστρον ταύτην ἐπ’ ἀνθρωποδήκτων
<span class="lb" data-page="13.437" data-line="16" id="l13.437.16"></span>καὶ κυνοδήκτων ἁρμόττειν, τοὺς αὐτοὺς νόμιζε
<span class="lb" data-page="13.437" data-line="17" id="l13.437.17"></span>παρ’ ἐμοῦ λόγους ἀκούειν, οὓς καὶ περὶ τῆς Ἀτταλικης
<span class="lb" data-page="13.437" data-line="18" id="l13.437.18"></span>εἶπον, ὁμοίως δὲ καὶ περὶ τῶν ἄλλων, ὅσα μαρτυρεῖ τῷ
<span class="pb" data-page="13.438" id="p13.438"></span>
<span class="lb" data-page="13.438" data-line="1" id="l13.438.1"></span>φαρμάκῳ, καθάπερ ἐπ’ ἐκείνης οὕτω κᾀπὶ ταύτης λέγων
<span class="lb" data-page="13.438" data-line="2" id="l13.438.2"></span>καλὸν εἶναι τὸ φάρμακον, ἀλλὰ πολὺ λείπεσθαι τῶν εἰς ἕκαστον
<span class="lb" data-page="13.438" data-line="3" id="l13.438.3"></span>ἐκείνων ἄριστα ποιούντων, ὡς χρήσασθαί τινα αὐτῷ
<span class="lb" data-page="13.438" data-line="4" id="l13.438.4"></span>θαῤῥούντως μηδενὸς τῶν ἀρίστων παρόντος. οὐ σμικρὸν δὲ
<span class="lb" data-page="13.438" data-line="5" id="l13.438.5"></span>οὐδὲ τοῦτ’ ἔστιν ἐν τοῖς φαρμάκοις, ὥσπερ κᾀν τοῖς διαιτήμασι
<span class="lb" data-page="13.438" data-line="6" id="l13.438.6"></span>καὶ πᾶσι τοῖς κατὰ τὴν τέχνην, οὗ κατεφρόνουν μὲν
<span class="lb" data-page="13.438" data-line="7" id="l13.438.7"></span>ἐγὼ τὸ πρῶτον, ὡς μηδ’ ἄξιον Ἱπποκράτει εἶναι νομίζειν
<span class="lb" data-page="13.438" data-line="8" id="l13.438.8"></span>παραινοῦντι ἡμῖν οὕτω πάντα τὰ κατὰ τέχνην πράττειν, ὡς
<span class="lb" data-page="13.438" data-line="9" id="l13.438.9"></span>ὠφελεῖν ἢ μὴ βλάπτειν. ὕστερον δ’ ἔγνων αὐτὸ μεγίστην
<span class="lb" data-page="13.438" data-line="10" id="l13.438.10"></span>δύναμιν ἔχον, ὡς ἑώρων ἐνίους τῶν ἰατρῶν, οἷς κατώρθωσαν
<span class="lb" data-page="13.438" data-line="11" id="l13.438.11"></span>ἔμπροσθεν φαρμάκοις, ὡς θαυμασθῆναι, τούτοις ὕστερον
<span class="lb" data-page="13.438" data-line="12" id="l13.438.12"></span>ἐπ’ ἄλλων ἀποτυχόντας, ὡς καταγελασθῆναι. καὶ διὰ
<span class="lb" data-page="13.438" data-line="13" id="l13.438.13"></span>τοῦτ’ ἐπειράθην ἀεὶ τοιούτοις χρῆσθαι βοηθήμασιν, ἐφ’ οἷς
<span class="lb" data-page="13.438" data-line="14" id="l13.438.14"></span>ἡ μὲν τῆς ὠφελείας ἐλπὶς ἐνίοτε ἀμφιβολίαν ἔχει, τὸ δὲ μηδεμίαν
<span class="lb" data-page="13.438" data-line="15" id="l13.438.15"></span>ἀπαντῆσαι βλάβην ἀκριβῆ γνῶσιν. ἅπερ οὖν ἐπῄνεσε
<span class="lb" data-page="13.438" data-line="16" id="l13.438.16"></span>τῆς Ἀτταλικῆς ἐμπλάστρου καὶ ταύτης ὁ Ἥρας, ἔστι μὲν,
<span class="lb" data-page="13.438" data-line="17" id="l13.438.17"></span>ὡς ἔφην, οὐ μεγάλα. οὐ παρόντων δὲ τῶν μεγάλως αὐτὰ
<span class="pb" data-page="13.439" id="p13.439"></span>
<span class="lb" data-page="13.439" data-line="1" id="l13.439.1"></span>δρώντων, οὐκ ἄν τις τούτοις χρώμενος ἐργάσεται βλάβην
<span class="lb" data-page="13.439" data-line="2" id="l13.439.2"></span>σαφῆ, κᾂν μηδὲν ὠφελήσῃ. χρῆσθαι μέντοι τις τῷ φαρμάκῳ
<span class="lb" data-page="13.439" data-line="3" id="l13.439.3"></span>τούτῳ βουλόμενος ἐπὶ φυμάτων, <span class="milestone ed2page" data-n="13.665" data-unit="ed2page" id="ed2page.13.665"></span>ἐξ ὧν εἶπον ἐπὶ τῆς
<span class="lb" data-page="13.439" data-line="4" id="l13.439.4"></span>φοινικίνης, αὐτὸς ἐξευρήσει τήκων ἄλλοτε ἄλλως αὐτήν. εἰρήσεται
<span class="lb" data-page="13.439" data-line="5" id="l13.439.5"></span>δὲ ἐπὶ πλέον ἐν τοῖς ἑξῆς καὶ τῶν φυμάτων ἐπιμέλεια
<span class="lb" data-page="13.439" data-line="6" id="l13.439.6"></span>πᾶσα, δι’ ἧς ἐλπίζω τὴν μέθοδον ὑμᾶς ἕξειν ἀκριβῆ
<span class="lb" data-page="13.439" data-line="7" id="l13.439.7"></span>τε καὶ τελείαν τῶν δυναμένων φαρμάκων ὠφελεῖν φύματα.
<span class="lb" data-page="13.439" data-line="8" id="l13.439.8"></span>καλείσθω δὲ ὑμῖν ἡ ἔμπλαστρος αὕτη λευκὴ πρὸς λυσσοδήκτους,
<span class="lb" data-page="13.439" data-line="9" id="l13.439.9"></span>ὥσπερ ἡ διὰ τοῦ λευκοῦ πεπέρεως Ἀτταλική. γράφει
<span class="lb" data-page="13.439" data-line="10" id="l13.439.10"></span>δ’ ἐφεξῆς τῇδε καὶ ἄλλην ἔμπλαστρον ὁ Ἥρας κατὰ
<span class="lb" data-page="13.439" data-line="11" id="l13.439.11"></span>τήνδε τὴν λέξιν. λευκὴ ἡ Ἀριοβαρζάνειος, ᾗ Ξενοκράτης τὸ
<span class="lb" data-page="13.439" data-line="12" id="l13.439.12"></span>περὶ τὸν ταρσὸν ἀπόστημα διεφόρησεν ἤδη μεταβεβληκός.
<span class="lb" data-page="13.439" data-line="13" id="l13.439.13"></span>εἶτα τήν τε συμμετρίαν τῶν ἐμβαλλομένων εἰς αὐτὴν εἰπὼν
<span class="lb" data-page="13.439" data-line="14" id="l13.439.14"></span>καὶ μετὰ ταῦτα τὴν ἕψησιν, ἐπὶ τέλει προσέγραψε κατὰ λέξιν
<span class="lb" data-page="13.439" data-line="15" id="l13.439.15"></span>οὕτως. ποιεῖ μάλιστα πρὸς τὰ κακοήθη καὶ νεμόμενα
<span class="lb" data-page="13.439" data-line="16" id="l13.439.16"></span>καὶ δυσαλθῆ, καθόλου τε πρὸς. πᾶν ἕλκος. αὐτὴν δὲ τὴν
<span class="lb" data-page="13.439" data-line="17" id="l13.439.17"></span>συμμετρίαν τῶν συντιθέντων τὸ φάρμακον οὐκ οἶδ’ ὅπως
<span class="lb" data-page="13.439" data-line="18" id="l13.439.18"></span>ἐκ τρίτου μέρους ἔγραψε, τῆς ὁλοκλήρως ὑπ’ ἄλλων γεγραμμένης
<span class="pb" data-page="13.440" id="p13.440"></span>
<span class="lb" data-page="13.440" data-line="1" id="l13.440.1"></span>κατὰ τόνδε τὸν τρόπον. ♃ λιθαργύρου δραχ. σ΄. κηροῦ
<span class="lb" data-page="13.440" data-line="2" id="l13.440.2"></span>δραχ. ν΄. παλαιοῦ ἐλαίου κο. γ΄. ψιμυθίου δραχ. π΄. τερμινθίνης
<span class="lb" data-page="13.440" data-line="3" id="l13.440.3"></span>δραχ. λβ΄. κηρύκων κεκαυμένων δραχ. ι΄. λιβανωτοῦ δραχ. ιθ΄. ὕδατος
<span class="lb" data-page="13.440" data-line="4" id="l13.440.4"></span>κυ. ιβ΄. ταῦτα πάντα τὰ νῦν ὑπ’ ἐμοῦ λελεγμένα φάρμακα
<span class="lb" data-page="13.440" data-line="5" id="l13.440.5"></span>κατὰ τὸ τρίτον μέρος ἔγραψεν ὁ Ἥρας. ♃ λιθαργύρου
<span class="lb" data-page="13.440" data-line="6" id="l13.440.6"></span>δραχ. ξστ΄. ὀβολοὺς δ΄. κηροῦ δραχ. ιστ΄. ὀβολοὺς δ΄. ἐλαίου
<span class="lb" data-page="13.440" data-line="7" id="l13.440.7"></span>δὲ παλαιοῦ κοτύλην α΄. καὶ ψιμυθίου μὲν <span class="milestone ed1page" data-n="2.325" data-unit="ed1page" id="ed1page.2.325"></span>δραχ. κστ΄.
<span class="lb" data-page="13.440" data-line="8" id="l13.440.8"></span>καὶ τετρώβολον· τῆς δὲ τερμινθίνης ῥητίνης δραχ. ι΄. καὶ τετρώβολον,
<span class="lb" data-page="13.440" data-line="9" id="l13.440.9"></span>κηρύκων κεκαυμένων δραχ. γ΄. καὶ διώβολον καὶ λιβανωτοῦ
<span class="lb" data-page="13.440" data-line="10" id="l13.440.10"></span>δραχ. στ΄. καὶ διώβολον, ὕδατος κυάθους δ΄. εἶτ’ ἐφεξῆς
<span class="lb" data-page="13.440" data-line="11" id="l13.440.11"></span>τὴν ἕψησιν οὑτωσὶ γράφει. τὴν λιθάργυρον καὶ τὸ ψιμύθιον
<span class="lb" data-page="13.440" data-line="12" id="l13.440.12"></span>σὺν τῷ ὕδατι καὶ τῷ ἐλαίῳ τρῖβε, εἶτα ἕψε ἐν καινῇ
<span class="lb" data-page="13.440" data-line="13" id="l13.440.13"></span>χύτρᾳ ἐπὶ μαλακοῦ πυρὸς, κινῶν σιδηρᾷ σπάθῃ ἐπιμελῶς,
<span class="lb" data-page="13.440" data-line="14" id="l13.440.14"></span>ἵνα μὴ καυθήσῃ. ὅταν δὲ ἡμίεφθος ᾖ, ἐπέμβαλλε κηρὸν, τακέντος
<span class="lb" data-page="13.440" data-line="15" id="l13.440.15"></span>δὲ ῥητίνην καὶ λιβανωτὸν, καὶ ἕψε ἕως ἀμόλυντον
<span class="lb" data-page="13.440" data-line="16" id="l13.440.16"></span>γένηται ποσῶς, εἶθ’ ὅταν δοκῇ ἐγγὺς εἶναι τοῦ καλῶς ἔχειν,
<span class="lb" data-page="13.440" data-line="17" id="l13.440.17"></span>ἐπεμβαλὼν τοὺς κήρυκας, συνέψησον τὸν λοιπὸν χρόνον.
<span class="lb" data-page="13.440" data-line="18" id="l13.440.18"></span>ὅταν δὲ τελέως συστραφῇ, κατέρασον εἶς θυείαν, ὕδατος ὀλίγου
<span class="pb" data-page="13.441" id="p13.441"></span>
<span class="lb" data-page="13.441" data-line="1" id="l13.441.1"></span>προϋποκειμένου καὶ μαλάξας χρῶ. τοῦτο τὸ φάρμακον
<span class="lb" data-page="13.441" data-line="2" id="l13.441.2"></span>εἰς τὸ διαφορεῖν ἀδήκτως παρεσκεύασται, τό τε ψιμύθιον
<span class="lb" data-page="13.441" data-line="3" id="l13.441.3"></span>ὀλίγον ἔχον, ὡς πρὸς τὴν ἀναλογίαν τῆς λιθαργύρου καὶ
<span class="lb" data-page="13.441" data-line="4" id="l13.441.4"></span>μετὰ ταύτης ἀπ’ ἀρχῆς ἑψόμενον ἰσχυρῶς τε ξηραῖνον φάρμακον
<span class="lb" data-page="13.441" data-line="5" id="l13.441.5"></span>διὰ τοὺς κεκαυμένους κήρυκας. ἡ δ’ αὕτη πώς ἐστι
<span class="lb" data-page="13.441" data-line="6" id="l13.441.6"></span>δύναμις καὶ ταῖς πορφύραις καὶ τοῖς ὀστρέοις κεκαυμένοις.
<span class="lb" data-page="13.441" data-line="7" id="l13.441.7"></span>εὔδηλον δ’ ὅτι χωρὶς τῶν σαρκῶν καίεται τὰ τῶν ζώων τούτων
<span class="lb" data-page="13.441" data-line="8" id="l13.441.8"></span>ὄστρακα. καὶ Ἥρας μὲν ἓν ἔγραψε βιβλίον τῶν δυνάμεων.
<span class="lb" data-page="13.441" data-line="9" id="l13.441.9"></span>Ἀσκληπιάδης δὲ ὁ ἐπικληθεὶς φαρμακίων δέκα χωρὶς
<span class="lb" data-page="13.441" data-line="10" id="l13.441.10"></span>τῶν θηριακῶν καὶ γυναικείων προσθεὶς καὶ αὐτὸς ἑκάστου
<span class="lb" data-page="13.441" data-line="11" id="l13.441.11"></span>φαρμάκου τὴν ἐπαγγελίαν, ἐπὶ πολλῶν δὲ καὶ τὴν ἕψησιν,
<span class="lb" data-page="13.441" data-line="12" id="l13.441.12"></span>ἐπ’ ἐνίων δὲ καὶ τὸν τρόπον τῆς χρήσεως. ὁ δὲ Ἀνδρόμαχος
<span class="lb" data-page="13.441" data-line="13" id="l13.441.13"></span>πολλὰς ἤθροισε δυνάμεις καὶ σχεδὸν οὐκ ἐλάττους τῶν
<span class="lb" data-page="13.441" data-line="14" id="l13.441.14"></span>ἐν τοῖς δέκα τοῦ φαρμακίωνος Ἀσκληπιάδου. τρισὶ δ’ αὐτὰς
<span class="lb" data-page="13.441" data-line="15" id="l13.441.15"></span>περιέλαβε βίβλοις· ἑνὶ μὲν ἐν ᾧ τὰ ἔξωθεν ἐπιτιθέμενα
<span class="lb" data-page="13.441" data-line="16" id="l13.441.16"></span>φάρμακα γράφει, δευτέρῳ δὲ ἐν ᾧ τὰ εἴσω τοῦ σώματος
<span class="lb" data-page="13.441" data-line="17" id="l13.441.17"></span>λαμβανόμενα, καὶ τρίτῳ τῷ κατὰ τοὺς ὀφθαλμούς. μέμψαιτο
<span class="lb" data-page="13.441" data-line="18" id="l13.441.18"></span>δ’ ἄν τις, ὡς ἔφην, αὐτῷ μήτε τὰς σκευασίας προσγράφοντι ﻿
<span class="pb" data-page="13.442" id="p13.442"></span>
<span class="lb" data-page="13.442" data-line="1" id="l13.442.1"></span>μήτε τοὺς τρόπους τῶν χρήσεων μήτε τὰς δυνάμεις
<span class="lb" data-page="13.442" data-line="2" id="l13.442.2"></span>μήτε τὰς ἐπαγγελίας.
</p>
          </article>

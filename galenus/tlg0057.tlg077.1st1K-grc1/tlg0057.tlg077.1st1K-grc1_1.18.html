<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.18">
<span class="pb page1" data-page="13.449" id="p13.449"></span>
<span class="milestone ed1page page1" data-n="2.326" data-unit="ed1page" id="ed1page.2.326"></span>
<span class="milestone ed2page page1" data-n="13.668" data-unit="ed2page" id="ed2page.13.668"></span>
            <p>
<span class="lb" data-page="13.449" data-line="5" id="l13.449.5"></span><label class="head">Πῶς χρὴ συντιθέναι λευκὰς ἐμπλάστρους
<span class="lb" data-page="13.449" data-line="6" id="l13.449.6"></span>πρὸς τὰ δυσεπούλωτα καὶ κακοήθη.</label> Τίνα τῶν ἑλκῶν ὀνομάζω
<span class="lb" data-page="13.449" data-line="7" id="l13.449.7"></span>δυσεπούλωτα καὶ τίνα κακοήθη διελέσθαι καιρὸς οὐκ
<span class="lb" data-page="13.449" data-line="8" id="l13.449.8"></span>εἰς τὰ παρόντα μόνον, ἀλλὰ καὶ τὰ μέλλοντα λέγεσθαι, χρησίμου
<span class="lb" data-page="13.449" data-line="9" id="l13.449.9"></span>τοῦ διορισμοῦ γενησομένου. τὰ μὲν οὖν ἐξ ἐπιῤῥοῆς
<span class="lb" data-page="13.449" data-line="10" id="l13.449.10"></span>ὑγρῶν ἤτοι πολλῶν ἢ δριμέων, ἄνευ τοῦ διάθεσιν ἤδη τοιαύτην
<span class="lb" data-page="13.449" data-line="11" id="l13.449.11"></span>ἐσχηκέναι τὸν πεπονθότα τόπον, ὡς κᾂν ᾖ χρηστὸν
<span class="lb" data-page="13.449" data-line="12" id="l13.449.12"></span>τὸ ἐπιῤῥέον, ὅμως διαφθείρειν αὐτὸ, δυσεπούλωτα καλῶ· τὰ
<span class="lb" data-page="13.449" data-line="13" id="l13.449.13"></span>δ’ ἤδη τὴν εἰρημένην ἔχοντα διάθεσιν ἐξαιρέτως ὀνομάζω
<span class="lb" data-page="13.449" data-line="14" id="l13.449.14"></span>κακοήθη. νῦν οὖν ἐπειδή τινας τῶν λευκῶν ἐμπλάστρων, ὡς
<span class="lb" data-page="13.449" data-line="15" id="l13.449.15"></span>καλῶς ἐπουλώσας τὰ δυσεπούλωτα, γεγράφασιν οἱ πρὸ ἐμοῦ,
<span class="lb" data-page="13.449" data-line="16" id="l13.449.16"></span>διὰ τοῦτο κᾀγὼ γράφω λευκὰς ἐμπλάστρους, ἃς συνέθηκα
<span class="lb" data-page="13.449" data-line="17" id="l13.449.17"></span>πρός τε τὰ δυσεπούλωτα πάντα καί τινα τῶν κακοήθων,
<span class="pb" data-page="13.450" id="p13.450"></span>
<span class="lb" data-page="13.450" data-line="1" id="l13.450.1"></span>ὅσα μὴ πονηρὰν πάνυ ἔχει τὴν κατασκευὴν, ἐπ’ ἐκείνων γὰρ
<span class="lb" data-page="13.450" data-line="2" id="l13.450.2"></span>αὖθις εἰρήσεται τὰ πρόσφορα φάρμακα. πρῶτον κᾀνταῦθα
<span class="lb" data-page="13.450" data-line="3" id="l13.450.3"></span>τὴν μέθοδον ἐρῶ, καθ’ ἣν μαθήσετε πολλὰς τοιαύτας ἐμπλάστρους
<span class="lb" data-page="13.450" data-line="4" id="l13.450.4"></span>συντιθέναι. διττὸς δ’ αὐτῆς ὁ σκοπὸς, ὁ μέν τις κοινὸς
<span class="lb" data-page="13.450" data-line="5" id="l13.450.5"></span>ἁπάντων τῶν κατὰ μέθοδον συντιθεμένων φαρμάκων,
<span class="lb" data-page="13.450" data-line="6" id="l13.450.6"></span>ὁ δέ τις ἴδιος, ὁ πρὸς τὴν χρόαν τούτων διαφέρων. ὅσα τοίνυν
<span class="lb" data-page="13.450" data-line="7" id="l13.450.7"></span>ἐγνώκατε κατὰ τὴν περὶ τῶν ἁπλῶν φαρμάκων πραγματείαν,
<span class="lb" data-page="13.450" data-line="8" id="l13.450.8"></span>ἀδήκτως μὲν ἰσχυρῶς δὲ πάνυ ξηραίνοντα, ταῦτα ἀναμνήσθητε.
<span class="lb" data-page="13.450" data-line="9" id="l13.450.9"></span>πάντως δ’ εἶναι προσῆκεν αὐτὰ πρὸς τῷ μὴ δάκνειν
<span class="lb" data-page="13.450" data-line="10" id="l13.450.10"></span>ἢ στύφειν σαφῶς, ἔτι καὶ ῥύπτειν δύνασθαι. καὶ γὰρ
<span class="lb" data-page="13.450" data-line="11" id="l13.450.11"></span>καὶ κοῖλα φαίνεται τὰ πλεῖστα τῶν τοιούτων ἑλκῶν, ὡς ἐξ
<span class="lb" data-page="13.450" data-line="12" id="l13.450.12"></span>ἀναβρώσεως ὑγρῶν κακοήθων γενόμενα καὶ διὰ τοῦτο σαρκωθῆναι
<span class="lb" data-page="13.450" data-line="13" id="l13.450.13"></span>δεόμενα. δέδεικται δ’ ἐν τῷ τρίτῳ τῆς θεραπευτικῆς
<span class="lb" data-page="13.450" data-line="14" id="l13.450.14"></span>μεθόδου τὰ σαρκοῦντα φάρμακα πάντα ῥυπτικὴν ἔχοντα
<span class="lb" data-page="13.450" data-line="15" id="l13.450.15"></span>δύναμιν. πολλὰ μὲν οὖν καὶ ἄλλα φάρμακα ξηρὰν δύναμιν
<span class="lb" data-page="13.450" data-line="16" id="l13.450.16"></span>ἔχει τοιούτων ἑλκῶν θεραπευτικήν. ἀλλὰ νῦν ἡμεῖς ἀναμνησθῶμεν
<span class="lb" data-page="13.450" data-line="17" id="l13.450.17"></span>τῶν ἤτοι φυλάξαι τὴν λευκότητα τῆς συντεθειμένης
<span class="pb" data-page="13.451" id="p13.451"></span>
<span class="lb" data-page="13.451" data-line="1" id="l13.451.1"></span>ἐμπλάστρου δυναμένων ἢ μὴ πολύ γε βλάψαι. τοιαῦτα δ’
<span class="lb" data-page="13.451" data-line="2" id="l13.451.2"></span>ἐστὶ καδμεία καὶ πομφόλυξ καὶ τίτανος, ὄστρεά τε κεκαυμένα
<span class="lb" data-page="13.451" data-line="3" id="l13.451.3"></span>καὶ πορφύραι καὶ κήρυκες καὶ τὸ τῆς σηπίας ὀστῶδες.
<span class="lb" data-page="13.451" data-line="4" id="l13.451.4"></span>οὐ πολὺ δ’ ἂν λυμαίνοιτο τῇ χρόᾳ καὶ ἡ τοῦ χαλκοῦ λεπὶς
<span class="lb" data-page="13.451" data-line="5" id="l13.451.5"></span>καὶ τῆς κεκαυμένης χαλκίτεως τὸ μὴ πυῤῥὸν, ἀλλὰ τεφρῶδες
<span class="lb" data-page="13.451" data-line="6" id="l13.451.6"></span>ἢ ὑπόλευκον. ὅπως δὲ χρὴ τὸ τοιοῦτο παρασκευάζειν, αὖθις
<span class="lb" data-page="13.451" data-line="7" id="l13.451.7"></span>εἰρήσεται κατὰ τὸν τῆς θηριακῆς ἀντιδότου λόγον. ἕκαστον
<span class="lb" data-page="13.451" data-line="8" id="l13.451.8"></span>δὲ τῶν εἰρημένων εἰ πλυθείη, παντάπασιν ἄδηκτον γίνεται,
<span class="lb" data-page="13.451" data-line="9" id="l13.451.9"></span>καθάπερ καὶ ὁ κηρὸς, ὃν χρὴ μῖξαι σκευαζομένῳ τῷ φαρμάκῳ,
<span class="lb" data-page="13.451" data-line="10" id="l13.451.10"></span>καὶ ἡ ῥητίνη. λέλεκται δ’ ὅτι κηρὸς μὲν ὁ Τυῤῥηνικὸς
<span class="lb" data-page="13.451" data-line="11" id="l13.451.11"></span>ἢ ὁ Ποντικὸς ὀνομαζόμενος ἐπιτήδειός ἐστιν εἰς τὴν
<span class="lb" data-page="13.451" data-line="12" id="l13.451.12"></span>τῆς λευκῆς ἐμπλάστρου κατασκευήν. αἱ ῥητίναι δὲ, ἥ τε λάριξ
<span class="lb" data-page="13.451" data-line="13" id="l13.451.13"></span>ὀνομαζομένη καὶ ἡ τερμινθίνη, πρὸς τὰ κακοηθέστερα τῶν
<span class="lb" data-page="13.451" data-line="14" id="l13.451.14"></span>ἑλκῶν λυσιτελεστέρα. καὶ λιβανωτοῦ δὲ ἐμβάλλειν τι προσήκει
<span class="lb" data-page="13.451" data-line="15" id="l13.451.15"></span>μέρος ἕνεκα τοῦ πέττεσθαι καὶ διαπυΐσκεσθαι τὴν διάθεσιν
<span class="lb" data-page="13.451" data-line="16" id="l13.451.16"></span>τῶν κακοήθων ἑλκῶν. οὐ μόνον δὲ πλύνειν χρὴ τῶν
<span class="lb" data-page="13.451" data-line="17" id="l13.451.17"></span>εἰρημένων φαρμάκων ἕκαστον, <span class="milestone ed2page" data-n="13.669" data-unit="ed2page" id="ed2page.13.669"></span>ἀλλὰ τά γε μεταλλικὰ
<span class="lb" data-page="13.451" data-line="18" id="l13.451.18"></span>καὶ λειοῦν ἐπὶ πλεῖστον ἐν ἡλιουμένῳ χωρίῳ μεθ’ ὕδατος ﻿
<span class="pb" data-page="13.452" id="p13.452"></span>
<span class="lb" data-page="13.452" data-line="1" id="l13.452.1"></span>ἢ ὄξους ἢ θαλάττης ἢ οἴνου. καθαρὸν δὲ καὶ λευκὸν καὶ
<span class="lb" data-page="13.452" data-line="2" id="l13.452.2"></span>διαφανὲς ἀκριβῶς ἕκαστον τούτων ἔστω, χάριν τοῦ συντελέσαι
<span class="lb" data-page="13.452" data-line="3" id="l13.452.3"></span>τι τῇ λευκότητι τοῦ φαρμάκου. καὶ περὶ τοῦ ψιμυθίου
<span class="lb" data-page="13.452" data-line="4" id="l13.452.4"></span>δὲ πρόσθεν εἴρηται καὶ τοῦ ἐλαίου καὶ τοῦ τρόπου τῆς ἑψήσεως
<span class="lb" data-page="13.452" data-line="5" id="l13.452.5"></span>καὶ τοῦ περιέχοντος ἀέρος καὶ τοῦ πυρὸς, ὅπως ἂν
<span class="lb" data-page="13.452" data-line="6" id="l13.452.6"></span>ἕκαστον αὐτῶν συντελοῖ τι τῇ λευκότητι. καθάπερ δὲ ἐπὶ
<span class="lb" data-page="13.452" data-line="7" id="l13.452.7"></span>τῶν ἄλλων, οὕτως κᾀπὶ τούτων εἰδότα χρὴ τὰς δυνάμεις
<span class="lb" data-page="13.452" data-line="8" id="l13.452.8"></span>ὕδατός τε καὶ ὄξους καὶ θαλάττης οἴνου τε τοῦ λευκοτάτου
<span class="lb" data-page="13.452" data-line="9" id="l13.452.9"></span>μιγνύειν ἐν τῇ συνθέσει τὸ χρησιμώτατον εἰς τὴν θεραπευομένην
<span class="lb" data-page="13.452" data-line="10" id="l13.452.10"></span>διάθεσιν. ἐπὶ μὲν γὰρ τῶν ὀχθωδῶν ἑλκῶν
<span class="lb" data-page="13.452" data-line="11" id="l13.452.11"></span>καὶ τὰ χείλη παχέα καὶ σκληρὰ καὶ πολλῆς δεόμενα λεπτύνσεως
<span class="lb" data-page="13.452" data-line="12" id="l13.452.12"></span>ἐχόντων τὰ δι’ ὄξους καὶ θαλάττης λελειωμένα χρησιμώτερα
<span class="lb" data-page="13.452" data-line="13" id="l13.452.13"></span>τῶν δι’ ὕδατος· ἐφ’ ὧν δὲ δριμὺ καὶ δακνῶδές
<span class="lb" data-page="13.452" data-line="14" id="l13.452.14"></span>ἐστι τὸ φερόμενον ἐν τοῖς ἕλκεσιν ὑγρὸν, ἐν ὕδατι χρὴ λελειῶσθαι
<span class="lb" data-page="13.452" data-line="15" id="l13.452.15"></span>μᾶλλον ἕκαστον τῶν μεταλλικῶν, ὥσπερ γε πάλιν
<span class="lb" data-page="13.452" data-line="16" id="l13.452.16"></span>ἐν οἴνῳ <span class="milestone ed1page" data-n="2.327" data-unit="ed1page" id="ed1page.2.327"></span>μᾶλλον ἐφ’ ὧν πολὺ φαίνεται τὸ ἐπιῤῥέον
<span class="lb" data-page="13.452" data-line="17" id="l13.452.17"></span>ὑγρὸν τοῖς ἕλκεσι. τούτων οὖν ἕκαστον ὧν εἶπον ἐν ἑκάστῳ
<span class="lb" data-page="13.452" data-line="18" id="l13.452.18"></span>τῶν εἰρημένων ὑγρῶν λελειωμένων ἡμέραις πλείοσιν, ἐμβαλὼν
<span class="pb" data-page="13.453" id="p13.453"></span>
<span class="lb" data-page="13.453" data-line="1" id="l13.453.1"></span>ἑκάστοτε τῶν διὰ ψιμυθίου τε καὶ λιθαργύρου φαρμάκων,
<span class="lb" data-page="13.453" data-line="2" id="l13.453.2"></span>πάντων αὐτῶν ἐπειράθην ἐπουλώντων κάλλιστα. τινὰς
<span class="lb" data-page="13.453" data-line="3" id="l13.453.3"></span>δὲ γραφὰς καὶ φίλοις ἔδωκα, δεομένοις τοιούτων φαρμάκων,
<span class="lb" data-page="13.453" data-line="4" id="l13.453.4"></span>ὑφ’ ὧν καὶ αὐτῶν εἰς πεῖραν ἀχθέντα τὴν ἐπαγγελίαν ἐφαίνετο
<span class="lb" data-page="13.453" data-line="5" id="l13.453.5"></span>διασώζοντα. προεψημένης οὖν, ὡς εἵρηται, τῆς λιθαργύρου
<span class="lb" data-page="13.453" data-line="6" id="l13.453.6"></span>μετὰ τοῦ ψιμυθίου καὶ πλησίον ἀμολύντου συστάσεως
<span class="lb" data-page="13.453" data-line="7" id="l13.453.7"></span>ἥκοντος τοῦ φαρμάκου, προσβάλλειν χρὴ τῆς λάρικος ἢ τῆς
<span class="lb" data-page="13.453" data-line="8" id="l13.453.8"></span>τερμινθίνης ῥητίνης μετὰ τοῦ λευκοῦ κηροῦ καὶ τούτων καλῶς
<span class="lb" data-page="13.453" data-line="9" id="l13.453.9"></span>ἑνωθέντων ἐπεμβάλλειν τὰ μεταλλικὰ, τοιάνδε συμμετρίαν
<span class="lb" data-page="13.453" data-line="10" id="l13.453.10"></span>ἔχοντα. τῆς μὲν λιθαργύρου καὶ τοῦ ψιμυθίου κατὰ
<span class="lb" data-page="13.453" data-line="11" id="l13.453.11"></span>τὸ σύνηθες ἑκατέρου λίτρα μετὰ δυοῖν ἐλαίου λιτρῶν ἑψέσθω,
<span class="lb" data-page="13.453" data-line="12" id="l13.453.12"></span>πολλάκις δὲ καὶ ὕδατος ἡμίλιτρον ἐπεμβάλλων. τήκεται
<span class="lb" data-page="13.453" data-line="13" id="l13.453.13"></span>γὰρ οὕτως ἡ λιθάργυρος θᾶττον, ἥ θ’ ἕψησις ἀναλίσκει
<span class="lb" data-page="13.453" data-line="14" id="l13.453.14"></span>τὸ ὕδωρ, ὡς μηδὲν σαφῶς εἰς ὑγρότητα συντελεῖν τῷ φαρμάκῳ.
<span class="lb" data-page="13.453" data-line="15" id="l13.453.15"></span>ῥητίνης δὲ τρεῖς οὐγγίαι καὶ κηροῦ διπλάσιαι τούτων
<span class="lb" data-page="13.453" data-line="16" id="l13.453.16"></span>αὐτάρκεις εἰσίν. οὐ μὴν ἀλλὰ κᾂν δύο μὲν τῆς ῥητίνης
<span class="lb" data-page="13.453" data-line="17" id="l13.453.17"></span>ἐμβάλλητέ ποτε, τέτταρας δὲ τοῦ κηροῦ, καὶ οὕτως οὐδὲν
<span class="lb" data-page="13.453" data-line="18" id="l13.453.18"></span>μέγα διαφερούσας εὑρήσετε τὰς συνθέσεις. ἱκανὴ δὲ καὶ λιβανωτοῦ
<span class="pb" data-page="13.454" id="p13.454"></span>
<span class="lb" data-page="13.454" data-line="1" id="l13.454.1"></span>μία καὶ ἡμίσεια οὐγγία μετὰ τὸν κηρὸν καὶ τὴν
<span class="lb" data-page="13.454" data-line="2" id="l13.454.2"></span>ῥητίνην ἐμβαλλόμεναι. καὶ μετὰ ταῦτα οὐγγίαι τρεῖς τῶν
<span class="lb" data-page="13.454" data-line="3" id="l13.454.3"></span>ἄλλων, ἅπερ εἰσὶ δραχ. δ΄. πρὸς ταῖς εἴκοσιν. ἐμβαλεῖς δὲ δυοῖν
<span class="lb" data-page="13.454" data-line="4" id="l13.454.4"></span>καὶ τριῶν καὶ πλεόνων καὶ πάντων ὧν εἶπον, ὧν ἂν ἑκάστου
<span class="lb" data-page="13.454" data-line="5" id="l13.454.5"></span>τύχῃς εὐπορῶν. οἷον εἰ πάντ’ ἔχεις, ἴσον ἐμβαλεῖς ἑκάστου,
<span class="lb" data-page="13.454" data-line="6" id="l13.454.6"></span>τῆς καδμείας λέγω καὶ πομφόλυγος, καὶ τῶν κεκαυμένων
<span class="lb" data-page="13.454" data-line="7" id="l13.454.7"></span>κηρύκων ἢ ὀστρέων καὶ τῆς τοῦ χαλκοῦ λεπίδος. ἔσονται
<span class="lb" data-page="13.454" data-line="8" id="l13.454.8"></span>δ’ ἑκάστου ἀνὰ δραχ. στ΄. ἡ συμπλήρωσις τῶν τριῶν οὐγγιῶν.
<span class="lb" data-page="13.454" data-line="9" id="l13.454.9"></span>εἰ δὲ καὶ τιτάνου πεπλυμένης μιγνύεις, ἑκάστου δραχ. ε΄.
<span class="lb" data-page="13.454" data-line="10" id="l13.454.10"></span>βληθήσονται. εἰ δὲ καὶ τῆς κεκαυμένης χαλκίτεως, ἑκάστου
<span class="lb" data-page="13.454" data-line="11" id="l13.454.11"></span>δραχ. δ΄., ὡς ἁπάντων τῶν ἓξ συνελθόντων συμπληροῦσθαι
<span class="lb" data-page="13.454" data-line="12" id="l13.454.12"></span>τὰς τρεῖς οὐγγίας. ἔστω δὲ ἡ κεκαυμένη χαλκῖτις πεπλυμένη
<span class="lb" data-page="13.454" data-line="13" id="l13.454.13"></span>καὶ δηλονότι τεφρώδης τὴν χροιὰν, οὐχ οἵαν οἱ πολλοὶ τῶν
<span class="lb" data-page="13.454" data-line="14" id="l13.454.14"></span>καιόντων ποιοῦσιν αὐτὴν, ὠχρόξανθον, ὡς ἂν εἴποι τις. καὶ
<span class="lb" data-page="13.454" data-line="15" id="l13.454.15"></span>εἰ δύο δέ τινα τούτων ἔχοι τις μόνα, τρεῖς οὐγγίας ἐξ ἀμφοῖν
<span class="lb" data-page="13.454" data-line="16" id="l13.454.16"></span>ἐμβαλλέτω, τουτέστιν ἑκατέρου μίαν καὶ ἡμίσειαν. ταῦτα
<span class="lb" data-page="13.454" data-line="17" id="l13.454.17"></span>ἀρκεῖ κατὰ τὸ παρὸν ὑμῖν εἰς ἐμπλάστρων λευκῶν σύστασιν
<span class="lb" data-page="13.454" data-line="18" id="l13.454.18"></span>ἐπίστασθαι πρὸς ἕλκη δυσεπούλωτα. καὶ κηρωταὶ δὲ λευκαὶ
<span class="pb" data-page="13.455" id="p13.455"></span>
<span class="lb" data-page="13.455" data-line="1" id="l13.455.1"></span>καὶ πάρυγροι διὰ τῶν αὐτῶν σκευάζονται, διαφέρουσαι τῶν
<span class="lb" data-page="13.455" data-line="2" id="l13.455.2"></span>ἐμπλάστρων τῷ μήθ’ ἑψῆσθαι τὴν λιθάργυρον καὶ τὸ ψιμύθιον,
<span class="lb" data-page="13.455" data-line="3" id="l13.455.3"></span>ἐμβεβλῆσθαι δὲ στέαρ ἤτοι χηνὸς ἢ ἀλεκτορίδος ἢ
<span class="lb" data-page="13.455" data-line="4" id="l13.455.4"></span>ὑὸς ἢ μόσχειον. εἰ δ’ οἴνου πότ’ εὐποροίης ἢ ὄξους, λευκοτάτων
<span class="lb" data-page="13.455" data-line="5" id="l13.455.5"></span>τε καὶ διαυγεστάτων ἐμβαλεῖς αὐτῶν ἀντὶ ὕδατος.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.2">
<span class="pb page1" data-page="13.367" id="p13.367"></span>
<span class="milestone ed1page page1" data-n="2.313" data-unit="ed1page" id="ed1page.2.313"></span>
<span class="milestone ed2page page1" data-n="13.642" data-unit="ed2page" id="ed2page.13.642"></span>
            <p>
<span class="lb" data-page="13.367" data-line="9" id="l13.367.9"></span><label class="head">Τίνα προσεπίστασθαι χρὴ τὸν μέλλοντα
<span class="lb" data-page="13.367" data-line="10" id="l13.367.10"></span>καλῶς συντιθέναι τὰ φάρμακα.</label> Περὶ μὲν τῆς τῶν ἁπλῶν
<span class="lb" data-page="13.367" data-line="11" id="l13.367.11"></span>φαρμάκων δυνάμεως εἴρηται δι’ ἑτέρας πραγματείας ὅτι
<span class="lb" data-page="13.367" data-line="12" id="l13.367.12"></span>χρὴ γινώσκειν ἑκάστου τὴν δύναμιν, οὐ κατὰ γένος μόνον,
<span class="lb" data-page="13.367" data-line="13" id="l13.367.13"></span>ὡς ἔγραψάν τινες, ἤτοι θερμαίνειν ἢ ψύχειν ἢ ξηραίνειν ἢ
<span class="lb" data-page="13.367" data-line="14" id="l13.367.14"></span>ὑγραίνειν εἰπόντες, ἀλλὰ διωρισμένως τε καὶ διηρθρωμένως,
<span class="lb" data-page="13.367" data-line="15" id="l13.367.15"></span>ἐκ τίνος ἐστὶ τάξεως, ὡς ἡμεῖς ἐδηλώσαμεν. ἔνια μὲν γὰρ
<span class="lb" data-page="13.367" data-line="16" id="l13.367.16"></span>φάρμακα παντάπασιν ἀμυδρῶς ἐργάζεται τῶν εἰρημένων ἕκαστον,
<span class="lb" data-page="13.367" data-line="17" id="l13.367.17"></span>ἔνια δὲ σαφῶς, ἔνια δὲ ἰσχυρῶς, ὥσπερ ἄλλα τελέως.
<span class="lb" data-page="13.367" data-line="18" id="l13.367.18"></span>οὔκουν αὐταρκὲς ἐπίστασθαι θερμαίνειν ἢ ψύχειν τόδε τὸ
<span class="pb" data-page="13.368" id="p13.368"></span>
<span class="lb" data-page="13.368" data-line="1" id="l13.368.1"></span>φάρμακον, ἀλλὰ καὶ μέχρι πόσου θερμαίνει καὶ ψύχει προσδιορίσασθαι
<span class="lb" data-page="13.368" data-line="2" id="l13.368.2"></span>χρή. θερμαίνουσι γὰρ αἱ ῥητίναι πᾶσαι καὶ
<span class="lb" data-page="13.368" data-line="3" id="l13.368.3"></span>τοῦτο κοινὸν αὐταῖς, ἀλλὰ τὸ μᾶλλον καὶ ἧττον οὐκ ὀλίγον
<span class="lb" data-page="13.368" data-line="4" id="l13.368.4"></span>ἐν τῇ θερμότητι κέκτηνται. θερμαίνουσι δὲ καὶ ὀποὶ
<span class="lb" data-page="13.368" data-line="5" id="l13.368.5"></span>πολλοὶ, διαφέροντες ἀλλήλων οὐ σμικρὰν διαφορὰν ἐν τῷ
<span class="lb" data-page="13.368" data-line="6" id="l13.368.6"></span>μᾶλλόν τε καὶ ἧττον. εἰ γὰρ παραβάλλοις ὀπὸν πάνακος τῷ
<span class="lb" data-page="13.368" data-line="7" id="l13.368.7"></span>Κυρηναίῳ καὶ Μηδικῷ, δόξει σοι τοῦτο μηδὲν ὡς πρὸς
<span class="lb" data-page="13.368" data-line="8" id="l13.368.8"></span>ἐκείνους εἶναι. καὶ τί δεῖ πόῤῥω τὸν λόγον ἀπάγειν, αὐτῶν
<span class="lb" data-page="13.368" data-line="9" id="l13.368.9"></span>οἷς ὁσημέραι προσφερόμεθα τῆς διαφορᾶς ἀναμνῆσαι δυναμένους;
<span class="lb" data-page="13.368" data-line="10" id="l13.368.10"></span>ἄνηθον γοῦν καὶ πήγανον καὶ κρόμμυον θερμαίνοντα
<span class="lb" data-page="13.368" data-line="11" id="l13.368.11"></span>πάντα πολὺ διενήνοχεν ἀλλήλων, ὥστε καὶ κατὰ τὰς
<span class="lb" data-page="13.368" data-line="12" id="l13.368.12"></span>θεραπείας τῷ μὲν ἱκανῶς ἐψυγμένῳ μορίῳ τὸ θερμαῖνον
<span class="lb" data-page="13.368" data-line="13" id="l13.368.13"></span>ἱκανῶς προσοίσομεν φάρμακον, τῷ δὲ βραχὺ τοῦ κατὰ φύσιν
<span class="lb" data-page="13.368" data-line="14" id="l13.368.14"></span>ἐξηλλαγμένῳ τὸ μετρίως θερμαῖνον, ὥσπερ γε καὶ τῷ
<span class="lb" data-page="13.368" data-line="15" id="l13.368.15"></span>πάνυ κατεψυγμένῳ τὸ σφοδρότατα θερμαῖνον. εἰκότως οὖν
<span class="lb" data-page="13.368" data-line="16" id="l13.368.16"></span>ἡμεῖς ἐποιησάμεθα τέσσαρας τάξεις ἐν τοῖς θερμαίνουσι, διορισάμενοι
<span class="lb" data-page="13.368" data-line="17" id="l13.368.17"></span>τῶν ἐπ’ ὀλίγον θερμαινόντων τά τε σαφῶς τοῦτο
<span class="lb" data-page="13.368" data-line="18" id="l13.368.18"></span>δρῶντα καὶ τὰ πάνυ θερμαίνοντα καὶ τὰ σφόδρα μετὰ τοῦ
<span class="pb" data-page="13.369" id="p13.369"></span>
<span class="lb" data-page="13.369" data-line="1" id="l13.369.1"></span>καίειν. ἐν ἑκάστῃ δὲ τῶν τεσσάρων διαφορῶν ἔνια μὲν οἷον
<span class="lb" data-page="13.369" data-line="2" id="l13.369.2"></span>ἀρχομένης τε διαφορᾶς, ἔνια δὲ τελευτώσης τε καὶ πλησιαζούσης
<span class="lb" data-page="13.369" data-line="3" id="l13.369.3"></span>τῇ μετὰ ταύτην, ἔνια δὲ ἐν τῷ μεταξύ. τῶν γοῦν
<span class="lb" data-page="13.369" data-line="4" id="l13.369.4"></span>ἑλκούντων διὰ θερμότητα, καθάπερ καὶ τῶν σηπτῶν ὀνομαζομένων,
<span class="lb" data-page="13.369" data-line="5" id="l13.369.5"></span>ἔνια μὲν ἅμα τῷ προσαχθῆναι τῷ σώματι τὴν
<span class="lb" data-page="13.369" data-line="6" id="l13.369.6"></span>ἑαυτῶν ἐπιδείκνυνται δύναμιν, ἔνια δὲ δυοῖν ἢ τριῶν ἢ τεττάρων
<span class="lb" data-page="13.369" data-line="7" id="l13.369.7"></span>ὡρῶν δεῖται· τινὰ δ’ ὅλης ἡμέρας ἢ καὶ τῆς μετ’
<span class="lb" data-page="13.369" data-line="8" id="l13.369.8"></span>αὐτὴν νυκτὸς ἢ καὶ πλειόνων ἐφεξῆς. ταῦτ’ οὗν, ὥσπερ ἐπὶ
<span class="lb" data-page="13.369" data-line="9" id="l13.369.9"></span>τῶν θερμαινόντων, <span class="milestone ed2page" data-n="13.643" data-unit="ed2page" id="ed2page.13.643"></span>οὕτω καὶ ἐπὶ τῶν ψυχόντων ἐπίστασθαι
<span class="lb" data-page="13.369" data-line="10" id="l13.369.10"></span>χρὴ, τὸν μέλλοντα συντίθεσθαί τι φάρμακον. ὡσαύτως
<span class="lb" data-page="13.369" data-line="11" id="l13.369.11"></span>δὲ καὶ ἐπὶ τῶν ὑγραινόντων καὶ ξηραινόντων. αἱ δὲ
<span class="lb" data-page="13.369" data-line="12" id="l13.369.12"></span>ὗλαι τῶν φαρμάκων, αἱ μὲν ἀπὸ φυτῶν εἰσιν, αἱ δὲ ἀπὸ
<span class="lb" data-page="13.369" data-line="13" id="l13.369.13"></span>μετάλλων, αἱ δ’ ἀπὸ ζώων. καὶ πάσας αὐτὰς διωρισμένας
<span class="lb" data-page="13.369" data-line="14" id="l13.369.14"></span>ἐν τῇ περὶ τῶν ἁπλῶν φαρμάκων πραγματείᾳ μεμαθήκατε.
<span class="lb" data-page="13.369" data-line="15" id="l13.369.15"></span>πρὸς γὰρ τοὺς ἑταίρους ὁ λόγος οὗτός ἐστί μοι μάλιστα,
<span class="lb" data-page="13.369" data-line="16" id="l13.369.16"></span>τοὺς ἀξιώσαντάς με δεύτερον νῦν ἐπὶ τοῖς ἀπολωλόσι γράφειν
<span class="lb" data-page="13.369" data-line="17" id="l13.369.17"></span>ταῦτα· καθάπερ δὲ τῶν ἁπλῶν φαρμάκων τὰς δυνάμεις
<span class="pb" data-page="13.370" id="p13.370"></span>
<span class="lb" data-page="13.370" data-line="1" id="l13.370.1"></span>ἁπάντων ὑμᾶς ἀκριβῶς ἐπίστασθαι προσῆκεν, ἵνα ἐν
<span class="lb" data-page="13.370" data-line="2" id="l13.370.2"></span>παντὶ χωρίῳ δύνησθε ῥᾳδίως ἐκ τῶν παρόντων συντιθέναι
<span class="lb" data-page="13.370" data-line="3" id="l13.370.3"></span>τὰ λυσιτελοῦντα τοῖς θεραπείας δεομένοις σώμασιν, οὕτω
<span class="lb" data-page="13.370" data-line="4" id="l13.370.4"></span>καὶ τῶν παρὰ φύσιν πασῶν διαθέσεων τὰς διαφορὰς ὑπόμνημα·
<span class="lb" data-page="13.370" data-line="5" id="l13.370.5"></span>δεύτερον δὲ τὸ περὶ τῆς τῶν συμπτωμάτων, καὶ τρίτον
<span class="lb" data-page="13.370" data-line="6" id="l13.370.6"></span>ἐπ’ αὐτοῖς, ἐν ᾧ περὶ τῶν τὰς νόσους ἐργαζομένων αἰτίων
<span class="lb" data-page="13.370" data-line="7" id="l13.370.7"></span>διέρχομαι. καὶ πρὸς τούτοις ἄλλα τρία τῶν ἐν τοῖς
<span class="lb" data-page="13.370" data-line="8" id="l13.370.8"></span>συμπτώμασιν αἰτίων. ἔχετε δὲ καὶ τὸ περὶ πλήθους ἐμὸν
<span class="lb" data-page="13.370" data-line="9" id="l13.370.9"></span>γράμμα καὶ τὸ περὶ τῆς τῶν πυρετῶν διαφορᾶς· ἐπ’ αὐτοῖς
<span class="lb" data-page="13.370" data-line="10" id="l13.370.10"></span>τε τὰ τῆς θεραπευτικῆς μεθόδου, δι’ ὧν ἐμάθετε τάς τε διαθέσεις,
<span class="lb" data-page="13.370" data-line="11" id="l13.370.11"></span>ὑφ’ ὧν ἐνέργεια βλάπτεται, καὶ ὡς ἡ θεραπεία τούτων
<span class="lb" data-page="13.370" data-line="12" id="l13.370.12"></span>πρώτων ἐστὶν, ὥσπερ γε πάλιν ἡ προφυλακὴ τῶν ἐργαζομένων
<span class="lb" data-page="13.370" data-line="13" id="l13.370.13"></span>αὐτὰς αἰτιῶν. ἐμάθετε δὲ καὶ ὅτι πρῶτος σκοπὸς
<span class="lb" data-page="13.370" data-line="14" id="l13.370.14"></span>τῆς θεραπείας ἐκ τῶν νοσωδῶν εὑρίσκεται διαθέσεων,
<span class="lb" data-page="13.370" data-line="15" id="l13.370.15"></span>ὅτε τε συνενδείκνυται τούτοις ἡ τοῦ πεπονθότος μορίου φύσις,
<span class="lb" data-page="13.370" data-line="16" id="l13.370.16"></span>ἅμα τῇ τοῦ περιέχοντος ἡμᾶς ἀέρος κράσει καὶ κατάστασιν
<span class="lb" data-page="13.370" data-line="17" id="l13.370.17"></span>καὶ ἡλικίαν καὶ ὥραν καὶ χώραν, ἐπιτηδεύματά τε
<span class="lb" data-page="13.370" data-line="18" id="l13.370.18"></span>καὶ ἔθη συνεπισκέπτονται πολλοὶ τῶν ἀρίστων ἰατρῶν,
<span class="pb" data-page="13.371" id="p13.371"></span>
<span class="lb" data-page="13.371" data-line="1" id="l13.371.1"></span>ὑπὲρ ὧν εἰρήσεταί τινα καὶ νῦν, ἔνθ’ ἂν αὐτῶν γένηται
<span class="lb" data-page="13.371" data-line="2" id="l13.371.2"></span>χρεία. ταῦτ’ οὖν ὑμᾶς οὕτως ἅπαντα διὰ μνήμης ἔχειν χρὴ
<span class="lb" data-page="13.371" data-line="3" id="l13.371.3"></span>πρόχειρα, βουλομένους ἐν ἅπαντι χωρίῳ φαρμάκων εὐπορεῖν
<span class="lb" data-page="13.371" data-line="4" id="l13.371.4"></span>ἁπλῶν τε καὶ συνθέτων, ἔτι τε πρὸς τούτοις, ὡς ἐνίοτε
<span class="lb" data-page="13.371" data-line="5" id="l13.371.5"></span>μὲν ἕν τι φάρμακον αὐτοφυὲς ἁπλοῦν, ἱκανόν ἐστι τὴν παρὰ
<span class="lb" data-page="13.371" data-line="6" id="l13.371.6"></span>φύσιν ἰάσασθαι διάθεσιν, ἐνίοτε δὲ χρεία γίγνεται συνθέτου
<span class="lb" data-page="13.371" data-line="7" id="l13.371.7"></span>καὶ διὰ τί γε πράττομεν τοῦτο λεκτέον ἐφεξῆς.
</p>
          </article>

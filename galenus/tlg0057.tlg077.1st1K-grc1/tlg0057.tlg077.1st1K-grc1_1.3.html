<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.3">
<span class="pb page1" data-page="13.371" id="p13.371"></span>
<span class="milestone ed1page page1" data-n="2.313" data-unit="ed1page" id="ed1page.2.313"></span>
<span class="milestone ed2page page1" data-n="13.643" data-unit="ed2page" id="ed2page.13.643"></span>
            <p>
<span class="lb" data-page="13.371" data-line="8" id="l13.371.8"></span><label class="head">Τίς ἡ χρεία τῶν συνθέτων φαρμάκων.</label> Εἰ
<span class="lb" data-page="13.371" data-line="9" id="l13.371.9"></span>διὰ τῶν ἁπλῶν φαρμάκων μόνον ἦν δυνατὸν ἁπάσας ἰάσασθαι
<span class="lb" data-page="13.371" data-line="10" id="l13.371.10"></span>τὰς παρὰ φύσιν διαθέσεις, οὐκ ἂν ἐδεήθημεν οὐδέποτε
<span class="lb" data-page="13.371" data-line="11" id="l13.371.11"></span>συνθέτου φαρμάκου, νυνὶ δὲ οὐχ οὕτως ἔχει. πολλάκις γὰρ
<span class="lb" data-page="13.371" data-line="12" id="l13.371.12"></span>ἄχρι τοσοῦδέ τινος ἐκθερμανθῆναι τὸ σῶμα βουλόμενοι τῶν
<span class="lb" data-page="13.371" data-line="13" id="l13.371.13"></span>ἁπλῶν οὐδὲν ἔχομεν τοιοῦτον. ἀνάλογον γὰρ εἶναι χρὴ τῇ
<span class="lb" data-page="13.371" data-line="14" id="l13.371.14"></span>θεραπευομένῃ διαθέσει τὸ θεραπεῦον φάρμακον. ἐὰν οὖν ἡ
<span class="lb" data-page="13.371" data-line="15" id="l13.371.15"></span>διάθεσις ᾖ ψυχρὰ, τέτταρσιν ἀριθμοῖς ἀφεστῶσα τῆς κατὰ
<span class="lb" data-page="13.371" data-line="16" id="l13.371.16"></span>φύσιν, ὅτι μὲν εἶναι χρὴ τὸ θεραπεῦσον αὐτὴν φάρμακον,
<span class="lb" data-page="13.371" data-line="17" id="l13.371.17"></span>ἴσῃ ποσότητι θερμότερον τοῦ συμμέτρου πρόδηλον παντί. ﻿
<span class="pb" data-page="13.372" id="p13.372"></span>
<span class="lb" data-page="13.372" data-line="1" id="l13.372.1"></span>μὴ παρόντος δ’ ἐνίοτε <span class="milestone ed1page" data-n="2.314" data-unit="ed1page" id="ed1page.2.314"></span>μηδενὸς τοιούτου τῶν ἁπλῶν
<span class="lb" data-page="13.372" data-line="2" id="l13.372.2"></span>ἂν εὐπορῶμεν δυοῖν, ὧν τὸ μὲν ἀριθμοῖς πέντε, τὸ δὲ τρισὶ
<span class="lb" data-page="13.372" data-line="3" id="l13.372.3"></span>θερμότερον, μίξαντες αὐτὰ τὸ μέσον ἐργασόμεθα, τέτρασιν
<span class="lb" data-page="13.372" data-line="4" id="l13.372.4"></span>ἀριθμοῖς ὑπερέχον τοῦ συμμέτρου. τινὰ δὲ τῶν ἁπλῶν οὐδ’
<span class="lb" data-page="13.372" data-line="5" id="l13.372.5"></span>εἰς χρῆσιν ἀχθῆναι δύναται χωρὶς ἑτέρας μίξεως, οἷον ὅταν
<span class="lb" data-page="13.372" data-line="6" id="l13.372.6"></span>ἐμπλαστὸν φάρμακον ἐπιτιθέναι τινὶ βουλώμεθα. τῶν γὰρ
<span class="lb" data-page="13.372" data-line="7" id="l13.372.7"></span>ἁπλῶν οὐδὲν ἐπιτήδειον εἰς τὴν τοιαύτην χρείαν. οὔτ’ οὖν
<span class="lb" data-page="13.372" data-line="8" id="l13.372.8"></span>ἄσφαλτος οὔτε κηρὸς οὔτε ῥητίνη, καθάπερ οὐδὲ πίσσα
<span class="lb" data-page="13.372" data-line="9" id="l13.372.9"></span>πρόπολίς τε καὶ λάδανον, ἔτι δὲ μᾶλλον ἰὸς καὶ ψιμύθιον
<span class="lb" data-page="13.372" data-line="10" id="l13.372.10"></span>ἢ λιθάργυρος ἢ μολύβδαινα ἢ τῶν ἄλλων τι μεταλλικῶν
<span class="lb" data-page="13.372" data-line="11" id="l13.372.11"></span><span class="milestone ed2page" data-n="13.644" data-unit="ed2page" id="ed2page.13.644"></span>φαρμάκων. ὡσαύτως οὐδὲ βοτάναι μόναι φάρμακον
<span class="lb" data-page="13.372" data-line="12" id="l13.372.12"></span>ἐμπλαστὸν δύνανται ποιεῖν. εἰκότως οὖν ἐπενόησαν οἱ πρώτως
<span class="lb" data-page="13.372" data-line="13" id="l13.372.13"></span>συνθέντες ἐμπλαστὰ φάρμακα καὶ δι’ ἐλαίου μίξεως
<span class="lb" data-page="13.372" data-line="14" id="l13.372.14"></span>ἕψειν μὲν τὰ μεταλλικὰ, τήκειν δὲ τὰ τηκτὰ, προσεμβάλλειν
<span class="lb" data-page="13.372" data-line="15" id="l13.372.15"></span>δ’ αὐτοῖς καὶ βοτάνας ξηρὰς, κεκομμένας τε καὶ διηθημένας.
<span class="lb" data-page="13.372" data-line="16" id="l13.372.16"></span>ἐφ’ ἑτέρων πάλιν διαθέσεων, χρεία ἑνὸς φαρμάκου μόνου
<span class="lb" data-page="13.372" data-line="17" id="l13.372.17"></span>τῶν αὐτοφυῶν ἐστιν, ἐπιμίγνυμεν δ’ αὐτῷ τινὰ, ποτὲ μὲν
<span class="pb" data-page="13.373" id="p13.373"></span>
<span class="lb" data-page="13.373" data-line="1" id="l13.373.1"></span>ἀμβλῦναι τὸ σφοδρὸν τῆς δυνάμεως αὐτοῦ βουλευόμενοι,
<span class="lb" data-page="13.373" data-line="2" id="l13.373.2"></span>ποτὲ δὲ τὴν ἀηδίαν παραμυθήσασθαι, καθάπερ Ἱπποκράτης
<span class="lb" data-page="13.373" data-line="3" id="l13.373.3"></span>ἐν τῷ περὶ διαίτης ὀξέων ἔφη κατὰ τήνδε τὴν ῥῆσιν· ἢν δ’
<span class="lb" data-page="13.373" data-line="4" id="l13.373.4"></span>ὑπὸ φρένας ᾖ τὸ ἄλγημα, ἐς δὲ τὴν κληῗδα μὴ σημήνῃ, μαλθάσσειν
<span class="lb" data-page="13.373" data-line="5" id="l13.373.5"></span>χρὴ τὴν κοιλίην ἢ μέλανι ἐλλεβόρῳ ἢ πεπλίῳ,
<span class="lb" data-page="13.373" data-line="6" id="l13.373.6"></span>μέλανι μὲν δαῦκον ἢ σέσελι ἢ κύμινον ἢ ἄνισον ἢ ἄλλο τι
<span class="lb" data-page="13.373" data-line="7" id="l13.373.7"></span>τῶν εὐωδέων μίσγοντα, πεπλίῳ δὲ ὀπὸν σιλφίου. ἐν ταύτῃ
<span class="lb" data-page="13.373" data-line="8" id="l13.373.8"></span>τῇ ῥήσει σαφῶς ὁ Ἱπποκράτης ἐνεδείξατο χρείαν μὲν εἶναι
<span class="lb" data-page="13.373" data-line="9" id="l13.373.9"></span>τοῦ καθαίροντος φαρμάκου, τὴν δ’ ἀηδίαν αὐτοῦ κατὰ τὴν
<span class="lb" data-page="13.373" data-line="10" id="l13.373.10"></span>πόσιν καὶ τὴν ἐν τῇ κοιλίᾳ μόνην ἡδύσματος δεῖσθαι. πολλὰ
<span class="lb" data-page="13.373" data-line="11" id="l13.373.11"></span>γάρ τοι τῶν πινομένων φαρμάκων ἐπὶ τοσοῦτον ἀηδῆ τοῖς
<span class="lb" data-page="13.373" data-line="12" id="l13.373.12"></span>προσφερομένοις ἐστὶν, ὡς ἀνατρέπεσθαι τὸν στόμαχον, ἐμεῖσθαί
<span class="lb" data-page="13.373" data-line="13" id="l13.373.13"></span>τε παραχρῆμα, τινὰ δὲ κᾂν ἐπ’ ὀλίγον ἐν τῇ γαστρὶ
<span class="lb" data-page="13.373" data-line="14" id="l13.373.14"></span>μεῖναι δυνηθῇ, μετὰ ταῦτα γοῦν ἐμεῖσθαι μοχθηρὰς ἐρυγὰς
<span class="lb" data-page="13.373" data-line="15" id="l13.373.15"></span>κινήσαντα. καθάπερ δὲ τῶν καθαιρόντων οἷον ἡδύσματά
<span class="lb" data-page="13.373" data-line="16" id="l13.373.16"></span>ἐστι τὰ τοιαῦτα τῶν φαρμάκων, ὧν Ἱπποκράτης ἐμνημόνευσεν,
<span class="lb" data-page="13.373" data-line="17" id="l13.373.17"></span>οὕτως τῶν ἀνωδύνων ὀνομαζομένων, ἕτερα τῆς σφοδρότητος
<span class="lb" data-page="13.373" data-line="18" id="l13.373.18"></span>ὑπάρχει πραϋντικὰ, καθάπερ ὅταν ὀπὸν μήκωνος
<span class="pb" data-page="13.374" id="p13.374"></span>
<span class="lb" data-page="13.374" data-line="1" id="l13.374.1"></span>ἢ ὑοσκυάμου σπέρμα παραδιδόαμεν ἢ μανδραγόρου ῥίζης
<span class="lb" data-page="13.374" data-line="2" id="l13.374.2"></span>φλοιὸν, ὥστε καὶ αὕτη χρεία συνθέσεως φαρμάκων ἐστί.
<span class="lb" data-page="13.374" data-line="3" id="l13.374.3"></span>μεγίστη δ’ ἐπὶ τῶν ἐναντίων δυνάμεων ἅμα χρῃζόντων παθῶν,
<span class="lb" data-page="13.374" data-line="4" id="l13.374.4"></span>οἷον ἀποκρουστικῶν τε καὶ διαφορητικῶν ἢ ῥυπτικῶν
<span class="lb" data-page="13.374" data-line="5" id="l13.374.5"></span>τε καὶ λεαντικῶν, ἢ παχυνόντων τε ἅμα καὶ λεπτυνόντων
<span class="lb" data-page="13.374" data-line="6" id="l13.374.6"></span>χυμοὺς, καθά τε πολυχρηστότατα καὶ κάλλιστα φάρμακα
<span class="lb" data-page="13.374" data-line="7" id="l13.374.7"></span>τὰς ἐναντίας ἐν αὐτοῖς ἔχει δυνάμεις, ὡς ἐπιδείξομεν. ἀλλὰ
<span class="lb" data-page="13.374" data-line="8" id="l13.374.8"></span>καὶ ἥδε ἡ χρεία συνθέσεως φαρμάκων ἐστὶν, ὅταν ἕν τι
<span class="lb" data-page="13.374" data-line="9" id="l13.374.9"></span>φάρμακον ἔχειν βουλώμεθα πρὸς πολλὰ τῶν ἰοβόλων θηρίων
<span class="lb" data-page="13.374" data-line="10" id="l13.374.10"></span>ἢ θανασίμων φαρμάκων ἐπιτήδειον, ἥτις χρεία καὶ τὴν
<span class="lb" data-page="13.374" data-line="11" id="l13.374.11"></span>θηριακὴν ὀνομαζομένην ἀντίδοτον ἐσκεύασε καὶ πρὸς αὐτῇ
<span class="lb" data-page="13.374" data-line="12" id="l13.374.12"></span>τὴν Μιθριδάτειον ἑτέρας τε πολλάς. εἰσὶ δὲ καὶ ἄλλαι τινὲς
<span class="lb" data-page="13.374" data-line="13" id="l13.374.13"></span>χρεῖαι, μικρότεραι μὲν τῶν εἰρημένων, ὅμως δ’ οὖν ἀναγκάζουσαι
<span class="lb" data-page="13.374" data-line="14" id="l13.374.14"></span>πολλάκις ἡμᾶς ἐπὶ τὴν σύνθεσιν ἀφικνεῖσθαι τῶν
<span class="lb" data-page="13.374" data-line="15" id="l13.374.15"></span>φαρμάκων, ἃς ἐν τῇδε τῇ πραγματείᾳ πάσας μαθήσεσθε.
<span class="lb" data-page="13.374" data-line="16" id="l13.374.16"></span>νυνὶ γὰρ ἤδη τῶν προκειμένων ἄρξομαι, πρώτου μνημονεύσας
<span class="lb" data-page="13.374" data-line="17" id="l13.374.17"></span>ἐμπλαστοῦ φαρμάκου πολυχρηστοτάτου συντεθέντος ὑπ’
<span class="lb" data-page="13.374" data-line="18" id="l13.374.18"></span>ἐμοῦ.
</p>
          </article>

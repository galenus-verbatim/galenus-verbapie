<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.5">
<span class="pb page1" data-page="13.394" id="p13.394"></span>
<span class="milestone ed1page page1" data-n="2.317" data-unit="ed1page" id="ed1page.2.317"></span>
<span class="milestone ed2page page1" data-n="13.650" data-unit="ed2page" id="ed2page.13.650"></span>
            <p>
<span class="lb" data-page="13.394" data-line="12" id="l13.394.12"></span><label class="head">Περὶ τῶν διὰ λιθαργύρου σκευαζομένων
<span class="lb" data-page="13.394" data-line="13" id="l13.394.13"></span>ἐμπλάστρων.</label> Ἐπειδὴ κατὰ σύνθεσιν τῆς ἐμῆς φοινικίνης
<span class="lb" data-page="13.394" data-line="14" id="l13.394.14"></span>ἐμπλάστρου διαφορητικὴν μὲν ἔφην δύναμιν εἶναι ἔν τε
<span class="lb" data-page="13.394" data-line="15" id="l13.394.15"></span>τῷ στέατι τῷ παλαιῷ καὶ τῷ ἐλαίῳ, συνακτικὴν δὲ καὶ ἀποκρουστικὴν,
<span class="lb" data-page="13.394" data-line="16" id="l13.394.16"></span>ἔν τε τῇ χαλκίτιδι καὶ τῷ φοίνικι, ταῦτα δ’
<span class="lb" data-page="13.394" data-line="17" id="l13.394.17"></span>ἄνευ τῆς λιθαργύρου ποιῆσαι φάρμακον ἐμπλαστὸν οὐ δύναται,
<span class="lb" data-page="13.394" data-line="18" id="l13.394.18"></span>διὰ τοῦτ’ ἔδοξέ μοι περὶ τῆς κατὰ τὴν λιθάργυρον
<span class="lb" data-page="13.394" data-line="19" id="l13.394.19"></span>χρείας ἐφεξῆς διελθεῖν. εἰς μὲν γὰρ τὴν δύναμιν τῆς φοινικίνης
<span class="pb" data-page="13.395" id="p13.395"></span>
<span class="lb" data-page="13.395" data-line="1" id="l13.395.1"></span>οὔτ’ ἀντιπράττειν τι νομιστέον αὐτὴν οὔτε συντελεῖν,
<span class="lb" data-page="13.395" data-line="2" id="l13.395.2"></span>ὕλης δὲ λόγον ἔχειν μόνον ἐπιτηδείου πρὸς ἐμπλαστοῦ φαρμάκου
<span class="lb" data-page="13.395" data-line="3" id="l13.395.3"></span>ποίησιν. εὔλογον οὖν ἔδοξέ μοι τὸν περὶ τῶν τοιούτων
<span class="lb" data-page="13.395" data-line="4" id="l13.395.4"></span>φαρμάκων λόγον ὡς ἐπὶ παραδείγματος τῆς λιθαργύρου
<span class="lb" data-page="13.395" data-line="5" id="l13.395.5"></span>διελθεῖν. ἔστι δὲ οὐκ ὀλίγα δύναμιν μὲν ἢ οὐδεμίαν
<span class="lb" data-page="13.395" data-line="6" id="l13.395.6"></span><span class="milestone ed2page" data-n="13.651" data-unit="ed2page" id="ed2page.13.651"></span>ἢ πάνυ σμικρὰν τῷ σκευαζομένῳ συνεισφερόμενα,
<span class="lb" data-page="13.395" data-line="7" id="l13.395.7"></span>χρείαν δ’ ὕλης παρέχοντα πρὸς τὸ γενέσθαι φάρμακον ἐμπλαστὸν
<span class="lb" data-page="13.395" data-line="8" id="l13.395.8"></span>ἢ κηρωτῶδες. οὔτε γὰρ θερμαίνουσα σαφῶς ἡ λιθάργυρος,
<span class="lb" data-page="13.395" data-line="9" id="l13.395.9"></span>καθάπερ οὐδὲ ψύχουσα οὐδ’ ὑγραίνουσα βραχεῖαν
<span class="lb" data-page="13.395" data-line="10" id="l13.395.10"></span>ἔχει δύναμιν ξηραντικὴν κατὰ τὴν πρώτην ἀπόστασιν τῶν
<span class="lb" data-page="13.395" data-line="11" id="l13.395.11"></span>ἀκριβῶς μέσων, τοῦθ’ ὑγραίνειν καὶ ξηραίνειν· οὐ μὴν οὐδ’
<span class="lb" data-page="13.395" data-line="12" id="l13.395.12"></span>ἐμπλαστικῆς ἐστι δυνάμεως, ὥσπερ οὐδ’ ἐκφρακτικῆς, ὡσαύτως
<span class="lb" data-page="13.395" data-line="13" id="l13.395.13"></span>δὲ οὐδὲ ῥυπτικῆς, ὥσπερ οὐδὲ ῥυπαινούσης σαφῶς,
<span class="lb" data-page="13.395" data-line="14" id="l13.395.14"></span>ἠρέμα δέ πως ἀποκεχώρηκε τῶν μέσων ἐπὶ τὸ παχυμερέστερον.
<span class="lb" data-page="13.395" data-line="15" id="l13.395.15"></span>ἀλλὰ κατὰ τὴν ἐπὶ πλέον ἕψησιν ἀποτίθεται καὶ τοῦτο,
<span class="lb" data-page="13.395" data-line="16" id="l13.395.16"></span>χεομένη τε καὶ ἀλλοιουμένη διὰ τῆς τοῦ πυρὸς δυνάμεως.
<span class="lb" data-page="13.395" data-line="17" id="l13.395.17"></span>μόνη δὲ καθ’ ἑαυτὴν ὠμὴ παρατρίμματα μηρῶν ἐξ ὁδοιπορίας
<span class="lb" data-page="13.395" data-line="18" id="l13.395.18"></span>ὀνίνησιν, ᾧ καὶ δῆλον ὅτι βραχέως ξηραίνει. τοῦ δὲ
<span class="pb" data-page="13.396" id="p13.396"></span>
<span class="lb" data-page="13.396" data-line="1" id="l13.396.1"></span>μήτε δριμεῖαν ἔχειν αὐτὴν ἢ γλυκεῖαν ποιότητα μήτ’ ὀξεῖαν
<span class="lb" data-page="13.396" data-line="2" id="l13.396.2"></span>ἢ πικρὰν ἢ αὐστηρὰν ἢ στρυφνὴν ἢ ὅλως στυπτικὴν, ἡ γεῦσις
<span class="lb" data-page="13.396" data-line="3" id="l13.396.3"></span>ἱκανὴ μάρτυς, ὥσπερ καὶ τὰ ἕλκη, μήτε δακνόμενα πρὸς
<span class="lb" data-page="13.396" data-line="4" id="l13.396.4"></span>αὐτῆς μήτε θερμαινόμενα μήτε ψυχόμενα μήτε καθαιρούμενα
<span class="lb" data-page="13.396" data-line="5" id="l13.396.5"></span>μήτε σαρκούμενα μήθ’ ὅταν ὑπερσαρκώσῃ καθαιρούμενα.
<span class="lb" data-page="13.396" data-line="6" id="l13.396.6"></span>πάρεστιν οὖν ἡμῖν εἰς πολλὰ κεχρῆσθαι λιθαργύρῳ,
<span class="lb" data-page="13.396" data-line="7" id="l13.396.7"></span>ποτὲ μὲν ἐλαίῳ καὶ ὕδατι τὴν ἕψησιν αὐτῆς ποιουμένοις
<span class="lb" data-page="13.396" data-line="8" id="l13.396.8"></span>ἄχρι συστάσεως ἐμπλαστρώδους, ἔστι δ’ ὅτε ἐν ἐλαίῳ καὶ
<span class="lb" data-page="13.396" data-line="9" id="l13.396.9"></span>ὄξει καί ποτε ἐν ἐλαίῳ καὶ οἴνῳ. ἐν οἷς δ’ ἂν ἕψηται τούτων,
<span class="lb" data-page="13.396" data-line="10" id="l13.396.10"></span>ἄμεινον γίγνεται τὸ φάρμακον ἐπὶ πλέον ἑψηθέν. ἔσται
<span class="lb" data-page="13.396" data-line="11" id="l13.396.11"></span>δὲ τοῦτο τῷ πλήθει τῶν μιγνυμένων ὑγρῶν. ἔστι μὲν γὰρ
<span class="lb" data-page="13.396" data-line="12" id="l13.396.12"></span>τῶν τηκτῶν φαρμάκων καὶ ἡ λιθάργυρος ὅλη χεομένη, καθάπερ
<span class="lb" data-page="13.396" data-line="13" id="l13.396.13"></span>ἥ τε ῥητίνη καὶ ὁ κηρὸς, ἀλλ’ οὐκ εὐθέως ἅμα τῷ
<span class="lb" data-page="13.396" data-line="14" id="l13.396.14"></span>ψαῦσαι τοῦ πυρὸς, ὅθεν καὶ λανθάνει πολλοὺς καὶ νομίζουσιν
<span class="lb" data-page="13.396" data-line="15" id="l13.396.15"></span>αὐτὴν οὐδ’ ὅλως χεῖσθαι. σὺν ὀξελαίῳ μὲν οὖν
<span class="lb" data-page="13.396" data-line="16" id="l13.396.16"></span><span class="milestone ed1page" data-n="2.318" data-unit="ed1page" id="ed1page.2.318"></span>ἑψομένη τήκεται θᾶττον, ὥσπερ γε καὶ σὺν ἰῷ καὶ αὐτοῦ
<span class="lb" data-page="13.396" data-line="17" id="l13.396.17"></span>δηλονότι τοῦ ἰοῦ χεῖσθαι πεφυκότος, ὥσπερ ἥ τε χαλκῖτις ﻿
<span class="pb" data-page="13.397" id="p13.397"></span>
<span class="lb" data-page="13.397" data-line="1" id="l13.397.1"></span>καὶ τὸ μίσυ. τάχιστα μὲν οὖν αὐτῶν ἡ χαλκῖτις τοῦτο πάσχει,
<span class="lb" data-page="13.397" data-line="2" id="l13.397.2"></span>βραδύτατα δ’ ὁ λιθάργυρος· ἐν δὲ τῷ μεταξὺ τούτων
<span class="lb" data-page="13.397" data-line="3" id="l13.397.3"></span>ὅ τε ἰός ἐστι καὶ τὸ μίσυ. χεῖται καὶ τὸ σῶρυ χρόνῳ πλέονι,
<span class="lb" data-page="13.397" data-line="4" id="l13.397.4"></span>γεωδέστερόν τε γάρ ἐστι καὶ λιθωδέστερον τῆς χαλκίτεώς τε
<span class="lb" data-page="13.397" data-line="5" id="l13.397.5"></span>καὶ τοῦ μίσυος. ἀλλὰ περὶ μὲν τούτων αὖθις εἰρήσεται. τὴν
<span class="lb" data-page="13.397" data-line="6" id="l13.397.6"></span>λιθάργυρον δὲ δι’ ὀξελαίου μὲν ἕψων θᾶττον τήξῃς, δι’
<span class="lb" data-page="13.397" data-line="7" id="l13.397.7"></span>ὑδρελαίου δὲ βραδύτερον, ὅμως μὲν χεῖται καὶ οὕτως, ἐὰν ᾖ
<span class="lb" data-page="13.397" data-line="8" id="l13.397.8"></span>διπλάσιον αὐτῆς ἑκάτερον τῶν ὑγρῶν. ἐγὼ δὲ καὶ πλέον ἢ
<span class="lb" data-page="13.397" data-line="9" id="l13.397.9"></span>διπλάσιον ἔμιξα πολλάκις, ὡς ὀλίγον ὕστερον εἰρήσεται.
<span class="lb" data-page="13.397" data-line="10" id="l13.397.10"></span>κάλλιον δ’ ἐστὶν εὐθέως ἐξ ἀρχῆς ἐν θυείᾳ μιγνύειν τὰ τρία, τήν
<span class="lb" data-page="13.397" data-line="11" id="l13.397.11"></span>τε λιθάργυρον καὶ τὸ ὕδωρ καὶ τὸ ἔλαιον. εἰ δὲ τοῦ λευκὸν
<span class="lb" data-page="13.397" data-line="12" id="l13.397.12"></span>γίνεσθαι τὸ φάρμακον φροντίζεις, ἔλαιόν τε καθαρώτερον καὶ
<span class="lb" data-page="13.397" data-line="13" id="l13.397.13"></span>διαυγέστερον ἔμβαλλε καὶ ὕδωρ ὁμοίως καθαρόν τε καὶ λευκὸν,
<span class="lb" data-page="13.397" data-line="14" id="l13.397.14"></span>ἑψέσθω τε κατὰ χωρίον ὑπαίθριον ἡλιούμενον. ὁ μὲν
<span class="lb" data-page="13.397" data-line="15" id="l13.397.15"></span>γὰρ ζοφώδης ἀὴρ μελαίνει τὸ φάρμακον, ὁ δὲ καθαρὸς εἰς
<span class="lb" data-page="13.397" data-line="16" id="l13.397.16"></span>λευκότητα μεγάλως συντελεῖ, καθάπερ γε καὶ τὸ καταῤῥαινόμενον
<span class="lb" data-page="13.397" data-line="17" id="l13.397.17"></span>ὕδωρ ἐν ἀέρι τοιούτῳ. φυλάττου δὲ καὶ τὸ διὰ ξύλων
<span class="lb" data-page="13.397" data-line="18" id="l13.397.18"></span>ποιεῖσθαι τὴν ἕψησιν ἢ ἀνθράκων ἀρχομένων διακάεσθαι,
<span class="pb" data-page="13.398" id="p13.398"></span>
<span class="lb" data-page="13.398" data-line="1" id="l13.398.1"></span>μελαίνει γὰρ αὐτὸ ῥᾳδίως ὁ καπνός. προδιακαύσας
<span class="lb" data-page="13.398" data-line="2" id="l13.398.2"></span>οὖν τοὺς ἄνθρακας, ὅταν ἀκριβῶς ὦσι διάπυροι, τότε ἕψειν
<span class="lb" data-page="13.398" data-line="3" id="l13.398.3"></span>ἄρξαι. καὶ εἰ μὴ φθάσοιεν οὗτοι συμπληρῶσαι τὴν ἕψησιν,
<span class="lb" data-page="13.398" data-line="4" id="l13.398.4"></span>ἐφ’ ἑτέρας ἑστίας ὁμοίως παρασκευάσας ἄνθρακας ἐπιτίθει
<span class="lb" data-page="13.398" data-line="5" id="l13.398.5"></span>κατ’ ἐκείνην τὴν κακκάβην. ἕνεκα μὲν οὖν τοῦ λευκὸν γενέσθαι
<span class="lb" data-page="13.398" data-line="6" id="l13.398.6"></span>τὸ φάρμακον, ὅσα χρὴ παραφυλάττειν αὐτάρκως εἴρηται.
<span class="lb" data-page="13.398" data-line="7" id="l13.398.7"></span>γίγνεται δὲ ἐχεκολλότερον εἰς τοσοῦτον, εἰς ὅσον ἂν ἔχῃ
<span class="lb" data-page="13.398" data-line="8" id="l13.398.8"></span>πλέον, ὡς εἴρηται, τὸ ὑγρόν. ὡς ἐάν γε τῶν τριῶν ἀνὰ λίτραν
<span class="lb" data-page="13.398" data-line="9" id="l13.398.9"></span>α΄. ἐμβάλῃς, δυσαπόπτωτον ἔσται. καὶ μέντοι καὶ ἄτηκτος
<span class="lb" data-page="13.398" data-line="10" id="l13.398.10"></span>ἡ λιθάργυρος μένει, καὶ τοῦτό γέ ἐστιν αὐτὸ μάλιστα
<span class="lb" data-page="13.398" data-line="11" id="l13.398.11"></span>αἴτιον τοῦ ῥᾳδίως ἀποπίπτειν αὐτὸ, καθάπερ γε καὶ τὸ
<span class="lb" data-page="13.398" data-line="12" id="l13.398.12"></span>προσμένειν μέχρι πλέονος, εἰ ἡ λιθάργυρος ἑψηθεῖσα χυθείη
<span class="lb" data-page="13.398" data-line="13" id="l13.398.13"></span>τε καὶ ἀλλοιωθείη. <span class="milestone ed2page" data-n="13.652" data-unit="ed2page" id="ed2page.13.652"></span>λευκότερον δ’ ἔσται καὶ θᾶττον
<span class="lb" data-page="13.398" data-line="14" id="l13.398.14"></span>ἑψηθήσεται βληθεισῶν δύο λιτρῶν ὕδατος εἰς τρεῖς ἑκατέρου
<span class="lb" data-page="13.398" data-line="15" id="l13.398.15"></span>λιθαργύρου τε καὶ ἐλαίου. καὶ τούτῳ συνήθως ἐπὶ τῶν μικρῶν
<span class="lb" data-page="13.398" data-line="16" id="l13.398.16"></span>ἑλκῶν χρῶμαι. πρόδηλος δὲ ἡ δύναμίς ἐστι τοῦ δι’
<span class="lb" data-page="13.398" data-line="17" id="l13.398.17"></span>ὕδατος ἑψομένου φαρμάκου μεμνημένοις ἡμῖν τῶν εἰρημένων
<span class="lb" data-page="13.398" data-line="18" id="l13.398.18"></span>ἐν τῇ περὶ τῶν ἁπλῶν φαρμάκων πραγματείᾳ.
</p>
          </article>

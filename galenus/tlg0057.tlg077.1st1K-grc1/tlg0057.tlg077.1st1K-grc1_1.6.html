<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:1.6">
<span class="pb page1" data-page="13.399" id="p13.399"></span>
<span class="milestone ed1page page1" data-n="2.318" data-unit="ed1page" id="ed1page.2.318"></span>
<span class="milestone ed2page page1" data-n="13.652" data-unit="ed2page" id="ed2page.13.652"></span>
            <p>
<span class="lb" data-page="13.399" data-line="1" id="l13.399.1"></span><label class="head">Περὶ τῆς διὰ λιθαργύρου καὶ ὑδρελαίου
<span class="lb" data-page="13.399" data-line="2" id="l13.399.2"></span>σκευαζομένης ἐμπλάστρου.</label> Τὸ ὕδωρ ὑγραίνει μὲν ἀεὶ καὶ
<span class="lb" data-page="13.399" data-line="3" id="l13.399.3"></span>ψύχει κατὰ τὴν οἰκείαν οὐσίαν· ἐπίκτητον δὲ θερμότητα
<span class="lb" data-page="13.399" data-line="4" id="l13.399.4"></span>προσλαβὸν, ἄχρι περ ἂν αὐτὴν διαφυλάττῃ θερμαίνει, ψυχρὸν
<span class="lb" data-page="13.399" data-line="5" id="l13.399.5"></span>δὲ γενόμενον ψύχει. τό γε μὴν ἔλαιον, ἐὰν εἴη νέον, οὐκ
<span class="lb" data-page="13.399" data-line="6" id="l13.399.6"></span>ἀντιπράττει τῷ φαρμάκῳ, διαμένει γὰρ ὑγρόν τε καὶ μετρίως
<span class="lb" data-page="13.399" data-line="7" id="l13.399.7"></span>ψυχρὸν, ὁποίου μάλιστα δεῖται τά θ’ ἁπαλόσαρκα σώματα
<span class="lb" data-page="13.399" data-line="8" id="l13.399.8"></span>καὶ τὰ κακόχυμα. γυναῖκές τε οὖν καὶ παῖδες καὶ τῶν τελείων
<span class="lb" data-page="13.399" data-line="9" id="l13.399.9"></span>οἱ μαλακὴν ἔχοντες τὴν ἕξιν τοῦ σώματος, εἰσὶ δ’
<span class="lb" data-page="13.399" data-line="10" id="l13.399.10"></span>οὗτοι καὶ λευκοὶ κατὰ τὸ χρῶμα, τῶν τοιούτων δέονται
<span class="lb" data-page="13.399" data-line="11" id="l13.399.11"></span>φαρμάκων. ἑψηθὲν δ’, ὡς εἴρηται, μετὰ πλείονος ἐλαίου τε
<span class="lb" data-page="13.399" data-line="12" id="l13.399.12"></span>καὶ ὕδατος οὕτως γίνεται δυσαπόπτωτον, ὡς μηδὲ λουομένων
<span class="lb" data-page="13.399" data-line="13" id="l13.399.13"></span>ἀποῤῥεῖν. καὶ μέντοι καὶ συμφέρει τοῖς ἐπουλουμένοις ἕλκεσιν
<span class="lb" data-page="13.399" data-line="14" id="l13.399.14"></span>ἐπιμένειν τὸ φάρμακον ἐφεξῆς ἡμερῶν πλεόνων, ἄμεινόν
<span class="lb" data-page="13.399" data-line="15" id="l13.399.15"></span>τε γὰρ οὕτω καὶ θᾶττον ἐπουλοῦται. πρόδηλον δ’ ὅτι κνήσμασι
<span class="lb" data-page="13.399" data-line="16" id="l13.399.16"></span>καὶ ἀποσύρμασι καὶ συνελόντι φάναι μικροῖς ἕλκεσιν
<span class="lb" data-page="13.399" data-line="17" id="l13.399.17"></span>ἁρμόττει τὸ τοιοῦτον φάρμακον, ἐφ’ ὧν καὶ ἡ πάρυγρος
<span class="lb" data-page="13.399" data-line="18" id="l13.399.18"></span>ὀνομαζομένη κηρωτὴ καὶ ἄλλαι τινὲς ὅμοιαι χρησιμώτεραι
<span class="pb" data-page="13.400" id="p13.400"></span>
<span class="lb" data-page="13.400" data-line="1" id="l13.400.1"></span>τῶν ἰσχυρὰν δύναμιν ἐχόντων εἰσὶν, ὁποῖα τοῖς μεγάλοις
<span class="lb" data-page="13.400" data-line="2" id="l13.400.2"></span>τραύμασιν ἐπιτίθεμεν. ὑπὲρ ὧν ἁπάντων τῆς καθόλου δυνάμεως
<span class="lb" data-page="13.400" data-line="3" id="l13.400.3"></span>ἐν τῷ τρίτῳ τῆς θεραπευτικῆς μεθόδου γέγραπται,
<span class="lb" data-page="13.400" data-line="4" id="l13.400.4"></span>καθ’ ὃ τοὺς γενικοὺς καὶ κοινοὺς λόγους, οὓς καθόλου καλοῦσιν,
<span class="lb" data-page="13.400" data-line="5" id="l13.400.5"></span>ἐφ’ ἑκάστης διαφορᾶς ἕλκους, διῆλθον ἐπιδεικνὺς
<span class="lb" data-page="13.400" data-line="6" id="l13.400.6"></span>ὁποίας τινὰς εἶναι προσήκει τὰς δυνάμεις τῶν ἰασομένων
<span class="lb" data-page="13.400" data-line="7" id="l13.400.7"></span>αὐτὰ φαρμάκων, ἐνταυθοῖ δὲ τὰς κατὰ μέρος ὕλας διέρχομαι,
<span class="lb" data-page="13.400" data-line="8" id="l13.400.8"></span>συμμετρίας τε τῶν μιγνυμένων ὁρίζων, ἐπιδεικνύς τε
<span class="lb" data-page="13.400" data-line="9" id="l13.400.9"></span>τοὺς τρόπους ἐν οἷς σκευαζόμενα γενήσεται κάλλιστα. δι’
<span class="lb" data-page="13.400" data-line="10" id="l13.400.10"></span>ὑδρελαίου μὲν οὖν ἡ λιθάργυρος, ὡς εἴρηται, σκευαζομένη τὴν
<span class="lb" data-page="13.400" data-line="11" id="l13.400.11"></span>μὲν ἔμπλαστρον εὐαφεστάτην τε ἅμα καὶ δυσαπόπτωτον ἐργάζεται,
<span class="lb" data-page="13.400" data-line="12" id="l13.400.12"></span>καὶ προσέτι λευκὴν ὀφθῆναι, δύναμιν ἔχουσαν ψυκτικὴν
<span class="lb" data-page="13.400" data-line="13" id="l13.400.13"></span>μετρίαν, ᾗ χρωμένη καὶ κωλύει τὶ τοῖς ἡλκωμένοις
<span class="lb" data-page="13.400" data-line="14" id="l13.400.14"></span>μορίοις ἐπιῤῥεῖν καὶ τὸ φθάσαν ἐπιῤῥυῆναι, πάλιν ἀποκρούεται
<span class="lb" data-page="13.400" data-line="15" id="l13.400.15"></span>πρὸς τοὺς πέριξ τόπους, ὡς γίνεσθαι τὸ πρᾶγμα τοιοῦτον,
<span class="lb" data-page="13.400" data-line="16" id="l13.400.16"></span>οἷον ὅταν ὕδατι ψυχρῷ διάβροχον ἐργασάμενοι σπόγγον
<span class="lb" data-page="13.400" data-line="17" id="l13.400.17"></span>ἐπιθῶμέν τινι μορίῳ τοῦ σώματος. ἐκεῖνός τε γὰρ
<span class="lb" data-page="13.400" data-line="18" id="l13.400.18"></span>ῥυσὸν καὶ προσεσταλμένον ἐργάζεται τὸν τόπον ὅλον, οὐ
<span class="pb" data-page="13.401" id="p13.401"></span>
<span class="lb" data-page="13.401" data-line="1" id="l13.401.1"></span>μόνον ἀποκρουόμενος τὸ ἐπιῤῥέον, ἀλλὰ καὶ τὸ περιεχόμενον
<span class="lb" data-page="13.401" data-line="2" id="l13.401.2"></span>ἐν αὐτῷ πρὸς τοὺς πλησιάζοντας ἐκθλίβων. ἥ τε νῦν
<span class="lb" data-page="13.401" data-line="3" id="l13.401.3"></span>εἰρημένη κατὰ τὸν λόγον ἔμπλαστρος, οὐ κατὰ πρώτην δύναμιν,
<span class="lb" data-page="13.401" data-line="4" id="l13.401.4"></span>ἀλλὰ κατὰ συμβεβηκὸς ξηραίνειν ἂν λεχθείη. κυρίως
<span class="lb" data-page="13.401" data-line="5" id="l13.401.5"></span>μὲν γὰρ καὶ πρώτως τά τε διαφοροῦντα καὶ τὰ τὰς κράσεις
<span class="lb" data-page="13.401" data-line="6" id="l13.401.6"></span>ὑπαλλάττοντα πρὸς τὸ ξηρότερον ὀνομάζεται ξηραίνοντα.
<span class="lb" data-page="13.401" data-line="7" id="l13.401.7"></span>κατὰ συμβεβηκὸς δὲ καὶ τὰ διὰ ψύξιν, ἀναστέλλοντα
<span class="lb" data-page="13.401" data-line="8" id="l13.401.8"></span>μὲν τὸ ἐπιῤῥέον, ἐκθλίβοντα δὲ τὸ περιεχόμενον. ὅλως δὲ
<span class="lb" data-page="13.401" data-line="9" id="l13.401.9"></span>οὐδὲν τῶν ὑγραινόντων ἢ πρώτως ἢ κατὰ συμβεβηκὸς ὠφέλιμον
<span class="lb" data-page="13.401" data-line="10" id="l13.401.10"></span>ἕλκεσίν ἐστιν, ὡς ἐν τῷ τρίτῳ δέδεικται τῆς θεραπευτικῆς
<span class="lb" data-page="13.401" data-line="11" id="l13.401.11"></span>μεθόδου.
</p>
          </article>

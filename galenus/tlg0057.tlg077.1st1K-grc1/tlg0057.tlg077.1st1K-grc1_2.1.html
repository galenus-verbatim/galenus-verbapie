<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.1">
<span class="pb page1" data-page="13.458" id="p13.458"></span>
<span class="milestone ed1page page1" data-n="2.327" data-unit="ed1page" id="ed1page.2.327"></span>
<span class="milestone ed2page page1" data-n="13.670" data-unit="ed2page" id="ed2page.13.670"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΓΕΝΗ ΒΙΒΛΙΟΝ Β.
</h2>
            <p>
<span class="lb" data-page="13.458" data-line="1" id="l13.458.1"></span>Τῆς προκειμένης πραγματείας σκοπὸν
<span class="lb" data-page="13.458" data-line="2" id="l13.458.2"></span>ἐχούσης σὺν τοῖς ἄλλοις καὶ τοῦτον, ὡς ἐὰν ἀπολέσωμέν
<span class="lb" data-page="13.458" data-line="3" id="l13.458.3"></span>ποτε τὸ βιβλίον, ἐν ᾧ τῶν φαρμάκων οἷς χρώμεθα τὰς συνθέσεις
<span class="lb" data-page="13.458" data-line="4" id="l13.458.4"></span>γεγραμμένας ἔχομεν, αὐτοὺς ἡμᾶς δύνασθαι συντιθέναι
<span class="lb" data-page="13.458" data-line="5" id="l13.458.5"></span>παραπλήσια τοῖς ἀπολλυμένοις ἀναγκαῖόν ἐστι, πρῶτον
<span class="lb" data-page="13.458" data-line="6" id="l13.458.6"></span>μὲν ἡμᾶς καθόλου τινὰ τύπον ὁδοῦ μεμαθηκέναι, δι’ ἧς
<span class="lb" data-page="13.458" data-line="7" id="l13.458.7"></span>εὑρήσομεν ὃ προεθέμεθα. δεύτερον δὲ γεγυμνάσθαι κατὰ τὴν
<span class="pb" data-page="13.459" id="p13.459"></span>
<span class="lb" data-page="13.459" data-line="1" id="l13.459.1"></span>ὁδὸν ταύτην ἐπὶ πολλοῖς τῶν κατὰ μέρος, εἰδότας ὅτι χωρὶς
<span class="lb" data-page="13.459" data-line="2" id="l13.459.2"></span>τοῦ γυμνάσασθαι τὸ τοιοῦτο γυμνάσιον οὐδὲν τῶν ἔργων
<span class="lb" data-page="13.459" data-line="3" id="l13.459.3"></span>ὀρθῶς περαίνεται. δεινὸν δὲ καὶ τὸ συμβὰν ἤδη τισὶν
<span class="lb" data-page="13.459" data-line="4" id="l13.459.4"></span>ὧν ἐγὼ γινώσκω δυσὶν ἰατροῖν. ὁ μὲν γὰρ ὑπὸ λύπης ἐπὶ
<span class="lb" data-page="13.459" data-line="5" id="l13.459.5"></span>τῇ τῶν τοιούτων γραφῶν ἀπωλείᾳ συντακεὶς ἀπέθανεν, ὁ
<span class="lb" data-page="13.459" data-line="6" id="l13.459.6"></span>δὲ ἀπέστη τῶν ἰατρικῶν ἔργων. ὑπάρχει δὲ τοῖς γυμνασθεῖσιν,
<span class="lb" data-page="13.459" data-line="7" id="l13.459.7"></span>ὡς ἐγὼ λέγω, πρὸς τῷ δύνασθαι συντιθέναι φάρμακα
<span class="lb" data-page="13.459" data-line="8" id="l13.459.8"></span>χρήσιμα καὶ τὸ κριτικοῖς εἶναι τῶν γεγραμμένων τοῖς πρὸ
<span class="lb" data-page="13.459" data-line="9" id="l13.459.9"></span>ἡμῶν ἰατροῖς, ἐπιτηδείως τε χρῆσθαι πᾶσι τοῖς ὑπ’ ἐκείνων
<span class="lb" data-page="13.459" data-line="10" id="l13.459.10"></span>γεγραμμένοις, οἷς τ’ ἂν αὐτὸς εὕρῃ κατὰ τὴν διδαχθησομένην
<span class="lb" data-page="13.459" data-line="11" id="l13.459.11"></span>μέθοδον. βέλτιον μὲν οὖν ἐστι τοῖς διὰ τῆς πείρας ἤδη
<span class="lb" data-page="13.459" data-line="12" id="l13.459.12"></span><span class="milestone ed1page" data-n="2.328" data-unit="ed1page" id="ed1page.2.328"></span>βεβασανισμένοις χρῆσθαι, μαθόντα τῆς χρήσεως αὐτῶν
<span class="lb" data-page="13.459" data-line="13" id="l13.459.13"></span>τὴν μέθοδον, ἀλλ’ ὅπερ ἔφην, ἀνάγκη καταλαμβάνει
<span class="lb" data-page="13.459" data-line="14" id="l13.459.14"></span>πολλάκις ἡμᾶς, ὡς καὶ τοῖς ἀπειράστοις αὐτοσχεδιάζοντας
<span class="lb" data-page="13.459" data-line="15" id="l13.459.15"></span>χρῆσθαι. <span class="milestone ed2page" data-n="13.672" data-unit="ed2page" id="ed2page.13.672"></span>κατὰ μὲν οὖν τὸ πρὸ τούτου βιβλίον, ὅπως
<span class="lb" data-page="13.459" data-line="16" id="l13.459.16"></span>ἄν τις ἐκ λιθαργύρου μόνης ἐμπλάστρους σκευάζοι, λέλεκται
<span class="lb" data-page="13.459" data-line="17" id="l13.459.17"></span>ποτὲ μὲν ἔλαιον μόνον μιγνὺς, ποτὲ δ’ ὄξος ἢ οἶνον ἤ τινα
<span class="lb" data-page="13.459" data-line="18" id="l13.459.18"></span>ταύτων, ἐξ ὁποίας τε συμμετρίας αὐτῶν ἔμπλαστρος δύναται
<span class="lb" data-page="13.459" data-line="19" id="l13.459.19"></span>γίγνεσθαι λευκὴ προσηκόντως ἑψηθεῖσα. γίγνεσθαι δ’
<span class="pb" data-page="13.460" id="p13.460"></span>
<span class="lb" data-page="13.460" data-line="1" id="l13.460.1"></span>ἔφαμεν ἐκ τούτων τῶν ἐμπλάστρων ἐνίας μὲν ἐπουλωτικὰς,
<span class="lb" data-page="13.460" data-line="2" id="l13.460.2"></span>ἐνίας δὲ καὶ κολλητικὰς ἐναίμων τραυμάτων, ἐνίας δὲ φλεγμονῶν
<span class="lb" data-page="13.460" data-line="3" id="l13.460.3"></span>τῶν μικρῶν θεραπευτικὰς, ἐνίας δὲ αὐτῶν καὶ τὰ
<span class="lb" data-page="13.460" data-line="4" id="l13.460.4"></span>δυσεπούλωτα θεραπεύειν, ὁπόσα μὴ κακοήθη καί τινας ἐξ
<span class="lb" data-page="13.460" data-line="5" id="l13.460.5"></span>αὐτῶν ὄγκους παρὰ φύσιν, ὅσοι μὴ μεγάλοι μηδὲ σκιῤῥώδεις
<span class="lb" data-page="13.460" data-line="6" id="l13.460.6"></span>εἰσὶ διαφορεῖν. ἐγράφη δ’ οὐ μετὰ πολὺ τῆς ἀρχῆς ἐν
<span class="lb" data-page="13.460" data-line="7" id="l13.460.7"></span>αὐτῷ καὶ ἡ ὑπ’ ἐμοῦ συντεθεῖσα ἔμπλαστρος, ἣν ὀνομάζω
<span class="lb" data-page="13.460" data-line="8" id="l13.460.8"></span>φοινικίνην. ἐν τούτῳ δὲ τῷ βιβλίῳ τῷ νῦν ἡμῖν προκειμένῳ
<span class="lb" data-page="13.460" data-line="9" id="l13.460.9"></span>περί τε τῶν χλωρῶν ἐμπλάστρων εἰρήσεται καὶ μηλίνων
<span class="lb" data-page="13.460" data-line="10" id="l13.460.10"></span>καὶ κιῤῥῶν καὶ φαιῶν καὶ πυῤῥῶν, ἐν αἷς εἰσι καὶ αἱ
<span class="lb" data-page="13.460" data-line="11" id="l13.460.11"></span>δίχρωμοι καλούμεναι, μεταξύ τε τούτων ἕτεραι τινὲς μὲν
<span class="lb" data-page="13.460" data-line="12" id="l13.460.12"></span>ὠνομασμέναι, καθάπερ λευκομήλιναί τε καὶ μελάγχλωροι καὶ
<span class="lb" data-page="13.460" data-line="13" id="l13.460.13"></span>ῥυπώδεις ἀερίζουσαί τε καὶ κυανίζουσαι, τινὲς δὲ καὶ παντάπασιν
<span class="lb" data-page="13.460" data-line="14" id="l13.460.14"></span>ἀνώνυμοι. τὸ μὲν οὖν ἐφεξῆς ἀλλήλαις γράφειν τὰς
<span class="lb" data-page="13.460" data-line="15" id="l13.460.15"></span>κατὰ δύναμιν ὁμοίας χρήσιμόν ἐστιν εἰς τὸ πλείοσιν ἐντυγχάνοντα
<span class="lb" data-page="13.460" data-line="16" id="l13.460.16"></span>ἢ ἀναγινώσκοντα τὸ βιβλίον ἑλέσθαι τὴν ἐπιτηδειοτάτην
<span class="lb" data-page="13.460" data-line="17" id="l13.460.17"></span>τῷ θεραπευομένῳ σώματί τε καὶ πάθει. τὸ δὲ
<span class="lb" data-page="13.460" data-line="18" id="l13.460.18"></span>τὰς κατὰ χρόαν ὁμοίας ἀναγράφειν, οὐ κατὰ τεχνικὴν ὁμοιότητα
<span class="pb" data-page="13.461" id="p13.461"></span>
<span class="lb" data-page="13.461" data-line="1" id="l13.461.1"></span>σκοπούντων ἐστὶν, ἀλλ’ ἐπεί τινες ἐνίοτε τῶν πολὺ
<span class="lb" data-page="13.461" data-line="2" id="l13.461.2"></span>δυναμένων ἀνδρῶν κελεύουσιν ἡμᾶς ἔμπλαστρον αὐτοῖς μηλίνην
<span class="lb" data-page="13.461" data-line="3" id="l13.461.3"></span>ποιῆσαι κολλητικὴν ἑλκῶν ἢ ἐπουλωτικὴν ἢ μαλακτικὴν
<span class="lb" data-page="13.461" data-line="4" id="l13.461.4"></span>τῶν σκληρυνομένων ἤ τι τοιοῦτον ἐργάσασθαι δυναμένην,
<span class="lb" data-page="13.461" data-line="5" id="l13.461.5"></span>ἠναγκάσθησαν ἔνιοι τῶν νεωτέρων ἰατρῶν ἐφεξῆς ἀλλήλων
<span class="lb" data-page="13.461" data-line="6" id="l13.461.6"></span>γράφοντες ὁμοίας κατὰ χρῶμα προσγράφειν ἑκάστῃ
<span class="lb" data-page="13.461" data-line="7" id="l13.461.7"></span>τὰς οἰκείας ἐπαγγελίας. ἐγὼ τοίνυν πειράσομαι μικτήν τινα
<span class="lb" data-page="13.461" data-line="8" id="l13.461.8"></span>ποιήσασθαι τὴν διδασκαλίαν ἀπὸ τῆς τεχνικωτέρας ἀρξάμενος.
<span class="lb" data-page="13.461" data-line="9" id="l13.461.9"></span>γράφω γὰρ πρῶτον μὲν τὰς σαρκωτικὰς τῶν κοίλων
<span class="lb" data-page="13.461" data-line="10" id="l13.461.10"></span>ἑλκῶν, ὧν αἱ πλεῖσται χλωραὶ κατὰ χρόαν εἰσὶν, ἐπισημαινόμενος
<span class="lb" data-page="13.461" data-line="11" id="l13.461.11"></span>ὅσαι τε κολλητικαὶ τούτων ὑπάρχουσι καὶ ὅσαι
<span class="lb" data-page="13.461" data-line="12" id="l13.461.12"></span>τῶν κακοηθευομένων ἰατρικαὶ καί τι τῶν τοιούτων ἄλλο δυνάμεναι
<span class="lb" data-page="13.461" data-line="13" id="l13.461.13"></span>διαπράττεσθαι. δευτέρας δὲ τὰς κολλητικὰς, οὐ μόνον
<span class="lb" data-page="13.461" data-line="14" id="l13.461.14"></span>τῶν προσφάτων ἑλκῶν, ἀλλὰ καὶ τῶν κόλπων, ἐν αἷς
<span class="lb" data-page="13.461" data-line="15" id="l13.461.15"></span>εἰσι καὶ μέχρι συνουλώσεως ἄγουσαι πολλαί. καὶ τούτων
<span class="lb" data-page="13.461" data-line="16" id="l13.461.16"></span>ἁπασῶν ἕνα μὲν στίχον ποιήσομαι τῶν μηλίνων, ἕτερον δὲ
<span class="lb" data-page="13.461" data-line="17" id="l13.461.17"></span>τῶν βαρβάρων ὀνομαζομένων, ἕτερον δὲ φαιῶν, ἐπί τε τῶν
<span class="lb" data-page="13.461" data-line="18" id="l13.461.18"></span>ἄλλων χρωμάτων ὁμοίως. ἐρῶ δὲ καὶ καθ’ ἓν ἄλλο βιβλίον
<span class="pb" data-page="13.462" id="p13.462"></span>
<span class="lb" data-page="13.462" data-line="1" id="l13.462.1"></span>ἄνευ χρωμάτων ὁμοιότητας, ὅσαι τὰ δυσεπούλωτα τῶν ἑλκῶν
<span class="lb" data-page="13.462" data-line="2" id="l13.462.2"></span>θεραπεύουσιν, ἃ καὶ χειρώνεια καλοῦσι. καὶ μετὰ τοῦτο καθ’
<span class="lb" data-page="13.462" data-line="3" id="l13.462.3"></span>ἕτερον βιβλίον, ὅσαι καὶ ταῦτα καὶ ἄλλ’ ἄττα πολύχρηστοι
<span class="lb" data-page="13.462" data-line="4" id="l13.462.4"></span>λεγόμεναί τε καὶ οὖσαι. καὶ μετὰ ταύτας ἁπάσας ὅσον ὑπόλοιπόν
<span class="lb" data-page="13.462" data-line="5" id="l13.462.5"></span>ἐστι τῶν κατὰ τὰς δυνάμεις ἐμπλάστρων ἐγνῶσθαι
<span class="lb" data-page="13.462" data-line="6" id="l13.462.6"></span>μεθόδῳ διελθεῖν πειράσομαι. ταῦτα μὲν οὖν προείρηται κοινόν
<span class="lb" data-page="13.462" data-line="7" id="l13.462.7"></span>τι προοίμιον ἁπασῶν τῶν προσγραφησομένων ἐμπλάστρων,
<span class="lb" data-page="13.462" data-line="8" id="l13.462.8"></span>ἐπὶ δὲ τὰς ἐν τούτῳ τῷ βιβλίῳ γεγραμμένας μεταβήσομαι,
<span class="lb" data-page="13.462" data-line="9" id="l13.462.9"></span>προτάξας αὐτῶν τινα λόγον κοινὸν, ὡς εἰ καὶ μηδὲν
<span class="lb" data-page="13.462" data-line="10" id="l13.462.10"></span>ἤδη μοι προείρητο. φαρμάκων συνθέσεις παμπόλλων
<span class="lb" data-page="13.462" data-line="11" id="l13.462.11"></span>ἀξίων ἐπαίνου πρῶτος ὧν οἶδα Μαντείας ὁ Ἡροφίλειος
<span class="lb" data-page="13.462" data-line="12" id="l13.462.12"></span>ἔγραψεν, οὗ μαθητὴς γενόμενος Ἡρακλείδης ὁ Ταραντῖνος
<span class="lb" data-page="13.462" data-line="13" id="l13.462.13"></span>οὐ μόνον ἐν τῇ τῶν φαρμάκων χρήσει φαίνεται μιμούμενος
<span class="lb" data-page="13.462" data-line="14" id="l13.462.14"></span>ἐκεῖνον, ἀλλὰ καὶ κατὰ τὸ διαιτητικὸν μέρος τῆς τέχνης.
<span class="lb" data-page="13.462" data-line="15" id="l13.462.15"></span>μεθ’ οὓς ἄλλοι μέν τινες ἐν πλείοσι βιβλίοις, ὥσπερ ὅ τε
<span class="lb" data-page="13.462" data-line="16" id="l13.462.16"></span>Μαντείας καὶ Ἡρακλείδης. εἰσὶ δὲ καὶ οἱ καθ’ ἓν ἢ δύο
<span class="lb" data-page="13.462" data-line="17" id="l13.462.17"></span>μόνα τὴν γραφὴν αὐτῶν ἐποιήσαντο, καθάπερ ὁ Καππαδόκης
<span class="lb" data-page="13.462" data-line="18" id="l13.462.18"></span>Ἥρας, οὔτ’ ἀδόκιμον γράψας τι φάρμακον, <span class="milestone ed2page" data-n="13.673" data-unit="ed2page" id="ed2page.13.673"></span>οὔτε ﻿
<span class="pb" data-page="13.463" id="p13.463"></span>
<span class="lb" data-page="13.463" data-line="1" id="l13.463.1"></span>τὰς σκευασίας αὐτῶν καταλιπὼν τάς τε κατὰ μέρος χρήσεις
<span class="lb" data-page="13.463" data-line="2" id="l13.463.2"></span>ἁπάσας διελθών. πολλὰ δὲ φάρμακα γεγράφασιν ἐπιμελῶς
<span class="lb" data-page="13.463" data-line="3" id="l13.463.3"></span>ἐν πλείοσι βιβλίοις ὅ τε Μούσας καὶ ὁ Ἀσκληπιάδης καὶ
<span class="lb" data-page="13.463" data-line="4" id="l13.463.4"></span>ὁ Κρίτων. ὁ δ’ Ἀνδρόμαχος ἐν ἑνὶ μὲν βιβλίῳ τὰ τῶν ἐκτὸς
<span class="lb" data-page="13.463" data-line="5" id="l13.463.5"></span>τοῦ σώματος ἰατρικὰ φάρμακα, καθ’ ἕτερον δὲ ἓν ἔγραψε
<span class="lb" data-page="13.463" data-line="6" id="l13.463.6"></span>τὰ τῶν ἐντὸς, ὄντος καὶ τρίτου μικροτέρου τούτων ὀφθαλμικοῦ.
<span class="lb" data-page="13.463" data-line="7" id="l13.463.7"></span>οὐ πρόσκειται δὲ ὀλιγίστων αὐτῶν ἥ τε σκευασία καὶ
<span class="lb" data-page="13.463" data-line="8" id="l13.463.8"></span>ἡ χρῆσις. οὔτε δὲ τούτων τις οὔτε ἄλλος ἔγραψε τὸν λογισμὸν
<span class="lb" data-page="13.463" data-line="9" id="l13.463.9"></span>τῆς συνθέσεως ἑκάστου τῶν φαρμάκων, καὶ διὰ τοῦτο
<span class="lb" data-page="13.463" data-line="10" id="l13.463.10"></span>θαῤῥαλεώτερον οἱ ἀπὸ τῆς ἐμπειρίας ἀποφαίνονται, καίτοι
<span class="lb" data-page="13.463" data-line="11" id="l13.463.11"></span>γε ἀδιανόητα λέγοντες, εἰς περίπτωσιν γὰρ ἀναφέρουσι τὴν
<span class="lb" data-page="13.463" data-line="12" id="l13.463.12"></span>εὕρεσιν τῶν συνθέτων φαρμάκων. ἐθάῤῥησαν δὲ τῷ μηδένα
<span class="lb" data-page="13.463" data-line="13" id="l13.463.13"></span>τῶν δογματικῶν ἰατρῶν διηρθρωμένως γεγραφέναι τὴν μέθοδον
<span class="lb" data-page="13.463" data-line="14" id="l13.463.14"></span>τῆς συνθέσεως αὐτῶν. ὅταν γὰρ οἱ δογματίζοντες
<span class="lb" data-page="13.463" data-line="15" id="l13.463.15"></span>ἐρωτώμενοι τὸν λόγον, ᾧ σύγκειται τῶν φαρμάκων ἕκαστον
<span class="lb" data-page="13.463" data-line="16" id="l13.463.16"></span>οἷς χρῶνται, μηδὲν ἔχωσι λέγειν, ἀπολέσαντές τε τὰς γραφὰς
<span class="lb" data-page="13.463" data-line="17" id="l13.463.17"></span>αὐτῶν ἀδυνατῶσιν αὐτοσχεδιάζειν ἑτέρας συνθέσεις, αὐτοί
<span class="lb" data-page="13.463" data-line="18" id="l13.463.18"></span>τε εἰκότως καταφρονοῦνται, τούς τε ἐμπειρικοὺς ἐργάζονται
<span class="pb" data-page="13.464" id="p13.464"></span>
<span class="lb" data-page="13.464" data-line="1" id="l13.464.1"></span>τολμηροτέρους εἰς ἀντιλογίαν. εἰ δ’ ἠπίσταντο τὴν ἑκάστου
<span class="lb" data-page="13.464" data-line="2" id="l13.464.2"></span>πάθους ὧν θεραπεύουσι φύσιν ἐγίγνωσκόν τε μέθοδον, ὡς
<span class="lb" data-page="13.464" data-line="3" id="l13.464.3"></span>ἐξ αὐτῆς ἐξευρίσκειν τόν τε σκοπὸν τῆς θεραπείας, ἑκάστου
<span class="lb" data-page="13.464" data-line="4" id="l13.464.4"></span>τε τῶν ἁπλῶν φαρμάκων τὴν δύναμιν, οὐκ ἂν ἠγνόουν τὸν
<span class="lb" data-page="13.464" data-line="5" id="l13.464.5"></span>λόγον τῆς συνθέσεως· οἷον αὐτίκα κοῖλον ἕλκος ἀπερίστατον,
<span class="lb" data-page="13.464" data-line="6" id="l13.464.6"></span>οὐδὲν γὰρ χεῖρον, ὡς ἔνιοι καλοῦσι, συντόμου διδασκαλίας
<span class="lb" data-page="13.464" data-line="7" id="l13.464.7"></span>ἕνεκεν οὕτως καὶ ἡμᾶς ὀνομάσαι, πῶς ἄν τις ἰάσαιτο
<span class="lb" data-page="13.464" data-line="8" id="l13.464.8"></span>προκείσθω σκοπεῖν, ὡς εἰ καὶ μήπω μηδὲν εὕροιτο φάρμακον
<span class="lb" data-page="13.464" data-line="9" id="l13.464.9"></span>ἐπιτήδειον εἰς αὐτό. διδαχθέντες γὰρ ὑπὸ τοῦ λόγου
<span class="lb" data-page="13.464" data-line="10" id="l13.464.10"></span>τὴν τῶν κοίλων ἑλκῶν ἴασιν γίγνεσθαι γιγνομένης σαρκὸς
<span class="lb" data-page="13.464" data-line="11" id="l13.464.11"></span>ἀντὶ τῆς ἀπολωλυίας ἑτέρας, ἐξ αὐτῆς δηλονότι βλαστανούσης
<span class="lb" data-page="13.464" data-line="12" id="l13.464.12"></span>τῆς ὑποκειμένης σαρκὸς, ἐνενοήσαμεν ἀδύνατον εἶναι γενέσθαι
<span class="lb" data-page="13.464" data-line="13" id="l13.464.13"></span>τοῦτο, ῥύπου κατὰ τὸ ἕλκος ἢ πολλῆς ὑγρότητος
<span class="lb" data-page="13.464" data-line="14" id="l13.464.14"></span>ὑποκειμένης. ἀλλὰ τὸν μὲν ῥύπον ἀφαιρεῖ τὰ ῥυπτικὰ τῶν
<span class="lb" data-page="13.464" data-line="15" id="l13.464.15"></span>φαρμάκων, τὴν δ’ ὑγρότητα διαφορεῖ τὰ ξηραντικά. χρὴ τοίνυν
<span class="lb" data-page="13.464" data-line="16" id="l13.464.16"></span>ἐπίστασθαι τὰς ὕλας τῶν τοιούτων φαρμάκων, οὐχ
<span class="lb" data-page="13.464" data-line="17" id="l13.464.17"></span>ἁπλῶς κατὰ γένος, ὡς Διοσκουρίδης ἄλλως ἔγραψεν, ἀλλ’
<span class="lb" data-page="13.464" data-line="18" id="l13.464.18"></span>ὡς ἡμεῖς ἐποιήσαμεν ἐν ταῖς περὶ τῶν ἁπλῶν φαρμάκων,
<span class="pb" data-page="13.465" id="p13.465"></span>
<span class="lb" data-page="13.465" data-line="1" id="l13.465.1"></span>οὐ μόνον γράψαντες ἤτοι θερμαίνειν ἢ ψύχειν ἤ τι τοιοῦτον
<span class="lb" data-page="13.465" data-line="2" id="l13.465.2"></span>ἕτερον ἐργάζεσθαι τόδε τι τὸ φάρμακον, ἀλλὰ καὶ ὅτι
<span class="lb" data-page="13.465" data-line="3" id="l13.465.3"></span>κατὰ τὴν πρώτην ἀπόστασιν ἢ δευτέραν ἢ τρίτην ἢ τετάρτην
<span class="lb" data-page="13.465" data-line="4" id="l13.465.4"></span>τοῦ μέσου φάρμακον τοιοῦτον εἴη. καὶ πολλάκις γε ὅτι
<span class="lb" data-page="13.465" data-line="5" id="l13.465.5"></span>κατὰ μεσοῦσαν ἑκάστην τούτων ἢ ἀρχομένην ἢ τελευτῶσαν,
<span class="lb" data-page="13.465" data-line="6" id="l13.465.6"></span>ὡς εἶναι δώδεκα τάξεις τῶν κατ’ ἐπικράτειαν ἡντιναοῦν λεγομένων
<span class="lb" data-page="13.465" data-line="7" id="l13.465.7"></span>φαρμάκων. ἐνίοτε μὲν γὰρ ἤτοι μετρίως θερμαίνοντος
<span class="lb" data-page="13.465" data-line="8" id="l13.465.8"></span>ἢ ξηραίνοντος, ἐνίοτε δὲ σφοδρότατα ποιεῖν ὁτιοῦν τούτων
<span class="lb" data-page="13.465" data-line="9" id="l13.465.9"></span>δυναμένου χρῄζομεν. ὁ δ’ ἁπλῶς ὅτι θερμανθῆναι δεῖται
<span class="lb" data-page="13.465" data-line="10" id="l13.465.10"></span>τὸ μόριον ἐπιστάμενος οὐδὲν μᾶλλον αἱρήσεται λιβανωτοῦ
<span class="lb" data-page="13.465" data-line="11" id="l13.465.11"></span>πέπερι καὶ νᾶπυ. ταῦτ’ οὖν εἴρηται μὲν ἡμῖν καὶ πρόσθεν,
<span class="lb" data-page="13.465" data-line="12" id="l13.465.12"></span>εἴρηται δὲ κᾀν τῷ τρίτῳ τῆς θεραπευτικῆς μεθόδου.
<span class="lb" data-page="13.465" data-line="13" id="l13.465.13"></span>ὡς προεπισταμένους δ’ αὐτὰ μετ’ ἀποδείξεως τῆς προσηκούσης,
<span class="lb" data-page="13.465" data-line="14" id="l13.465.14"></span>ἐπὶ τὰ λοιπὰ προάξω τὸν ἐνεστῶτα λόγον ἐντεῦθεν
<span class="lb" data-page="13.465" data-line="15" id="l13.465.15"></span><span class="milestone ed1page" data-n="2.329" data-unit="ed1page" id="ed1page.2.329"></span>ἀρξάμενος. ἐπειδὴ ξηραίνοντός τε καὶ ῥύπτοντος μετρίως
<span class="lb" data-page="13.465" data-line="16" id="l13.465.16"></span>ἄνευ δήξεως ἐδείχθη δεόμενα τὰ σαρκωθησόμενα τῶν
<span class="lb" data-page="13.465" data-line="17" id="l13.465.17"></span>ἑλκῶν, ἀναμνησθῆναι χρὴ τὴν ὕλην τῶν τοιούτων φαρμάκων
<span class="pb" data-page="13.466" id="p13.466"></span>
<span class="lb" data-page="13.466" data-line="1" id="l13.466.1"></span>ἥτις ἐστί. δέδεικται δὲ ἐν τῇ περὶ τῆς τῶν ἁπλῶν
<span class="lb" data-page="13.466" data-line="2" id="l13.466.2"></span>φαρμάκων δυνάμεως πραγματείᾳ, μετὰ τοῦ καὶ τὴν προσήκουσαν
<span class="lb" data-page="13.466" data-line="3" id="l13.466.3"></span>ἑκάστου τάξιν εἰρῆσθαι. τοῦτο γὰρ, ὡς ἔφην, ἔστι
<span class="lb" data-page="13.466" data-line="4" id="l13.466.4"></span>τὸ μάλιστα χρήσιμον, ὥστε ἐάν ποτε δέηταί τις ἰσχυροτέρου
<span class="lb" data-page="13.466" data-line="5" id="l13.466.5"></span>φαρμάκου, γινώσκειν ἐφ’ ὃ μεταβήσεται, μὴ παρόντος δὲ
<span class="lb" data-page="13.466" data-line="6" id="l13.466.6"></span>τῶν ἁπλῶν μηδενὸς, ἐπὶ τὸ σύνθετον ἐρχόμεθα. <span class="milestone ed2page" data-n="13.674" data-unit="ed2page" id="ed2page.13.674"></span>καὶ
<span class="lb" data-page="13.466" data-line="7" id="l13.466.7"></span>πρῶτόν γε ὑποκείσθω κηρὸν ἔχειν ἡμᾶς καὶ ἰὸν, ἄλλο δὲ
<span class="lb" data-page="13.466" data-line="8" id="l13.466.8"></span>μηδὲν τῶν ἁρμοττόντων ἄντικρυς ἕλκει κοίλῳ, λιβανωτὸν
<span class="lb" data-page="13.466" data-line="9" id="l13.466.9"></span>λέγω καὶ ἴριν καὶ ἀριστολοχίαν, ἄλευρόν τε τὸ τῶν ὀρόβων
<span class="lb" data-page="13.466" data-line="10" id="l13.466.10"></span>καὶ πάνακος ῥίζαν, ὅσα τ’ ἄλλα τοιαῦτα. γιγνώσκοντες οὖν
<span class="lb" data-page="13.466" data-line="11" id="l13.466.11"></span>ὅτι κηροῦ μὲν ἐπιτεθέντος μόνου ῥυπαρὸν εὑρεθήσεται τὸ
<span class="lb" data-page="13.466" data-line="12" id="l13.466.12"></span>ἕλκος, ὡς ἂν μήτε ῥύπτειν μήτε ξηραίνειν δυναμένου, δηχθήσεται
<span class="lb" data-page="13.466" data-line="13" id="l13.466.13"></span>δὲ καὶ διαβρωθήσεται καὶ φλεγμανεῖ προσαχθέντος
<span class="lb" data-page="13.466" data-line="14" id="l13.466.14"></span>ἰοῦ. τούτων μὲν ἑκάτερον παραιτησόμεθα, μέσον δ’ ἐξ
<span class="lb" data-page="13.466" data-line="15" id="l13.466.15"></span>ἀμφοῖν ἄλλο ποιήσομεν, ἀσθενέστερον μὲν ἢ κατὰ τὸν ἰὸν,
<span class="lb" data-page="13.466" data-line="16" id="l13.466.16"></span>ἰσχυρότερον δὲ κηροῦ. ἀλλ’ ἐπεὶ βραχὺ μὲν ἀπολείπεται τοῦ
<span class="lb" data-page="13.466" data-line="17" id="l13.466.17"></span>χρησίμως ἂν προσαχθέντος ὁ κηρὸς, ὁ δ’ ἰὸς ὑπερβάλλει
<span class="lb" data-page="13.466" data-line="18" id="l13.466.18"></span>πολὺ, πολλῷ τῷ κηρῷ μίξομεν ὀλίγον ἰοῦ. πόσον οὖν πόσῳ;
<span class="pb" data-page="13.467" id="p13.467"></span>
<span class="lb" data-page="13.467" data-line="1" id="l13.467.1"></span>τοῦτο γὰρ ἐφεξῆς εἰπεῖν ἐστιν, ἀκριβῶς μὲν οὐχ οἷόν τε τὸ
<span class="lb" data-page="13.467" data-line="2" id="l13.467.2"></span>πόσον εὑρεῖν ἑκατέρου πρὸ τῆς πείρας, στοχάσασθαι δὲ
<span class="lb" data-page="13.467" data-line="3" id="l13.467.3"></span>οἷόν τε καὶ κρῖναι καὶ συνθεῖναι τὴν πρώτην, μηδεμίαν ἀποτυχίαν
<span class="lb" data-page="13.467" data-line="4" id="l13.467.4"></span>ἀξιόλογον ἕξον φάρμακον, ὥσπερ ἐγώ ποτ’ ἐποίησα
<span class="lb" data-page="13.467" data-line="5" id="l13.467.5"></span>κατά τινα κώμην, ἐν ᾗ μήτ’ αὐτὸς εἶχόν τι φάρμακον ἑπόμενον,
<span class="lb" data-page="13.467" data-line="6" id="l13.467.6"></span>ἄλλος τε οὐδ’ ηὐπόρει τῶν κατ’ αὐτὴν, εὗρόν τε μόνα
<span class="lb" data-page="13.467" data-line="7" id="l13.467.7"></span>τῶν ἐπιτηδείων εἰς σύνθεσιν ἰὸν καὶ κηρόν. ἀναλαβὼν δ’
<span class="lb" data-page="13.467" data-line="8" id="l13.467.8"></span>ἀμφότερα καὶ τήξας ἐπὶ πυρὸς τὸν κηρὸν σὺν ἐλαίῳ ῥοδίνῳ,
<span class="lb" data-page="13.467" data-line="9" id="l13.467.9"></span>ὡς γενέσθαι κηρωτὴν ὑγρὰν, ἔμιξα τῇ λίτρᾳ τῆς κηρωτῆς
<span class="lb" data-page="13.467" data-line="10" id="l13.467.10"></span>οὐγγίαν μίαν ἰοῦ, τουτέστιν τὸ δωδέκατον μέρος. ἐνενόησα
<span class="lb" data-page="13.467" data-line="11" id="l13.467.11"></span>γὰρ ἢ τὸ δέκατον ἢ τὸ ιβ΄. μῖξαι τὸ πλέον μὲν ὑποπτεύσας,
<span class="lb" data-page="13.467" data-line="12" id="l13.467.12"></span>ὡς δριμύτερον ἐσόμενον τοῦ κηροῦ, τὸ δ’ ἔλαττον, ὡς
<span class="lb" data-page="13.467" data-line="13" id="l13.467.13"></span>ἀσθενέστερον. ἐλθόντες δὲ εἰς πεῖραν τοῦ συντεθέντος ἐφάνη
<span class="lb" data-page="13.467" data-line="14" id="l13.467.14"></span>καὶ τὸ δέκατον καὶ τὸ δωδέκατον ὀρθῶς μιγνύμενα κατὰ
<span class="lb" data-page="13.467" data-line="15" id="l13.467.15"></span>τὰς διαφορὰς τῶν σωμάτων. ὑπεδείχθη γὰρ ἡμῖν, ὅπερ καὶ
<span class="lb" data-page="13.467" data-line="16" id="l13.467.16"></span>διὰ τῆς πείρας μαρτυρεῖται, τὰ μὲν ἰσχυρὰ σώματα φαρμάκων
<span class="lb" data-page="13.467" data-line="17" id="l13.467.17"></span>ἰσχυροτέρων ἀνεχόμενα, τὰ δ’ ἀσθενέστερα μὴ φέροντα
<span class="lb" data-page="13.467" data-line="18" id="l13.467.18"></span>τὴν τῶν τοιούτων προσφοράν. ἰσχυρότερα δὲ λέγω σώματα ﻿
<span class="pb" data-page="13.468" id="p13.468"></span>
<span class="lb" data-page="13.468" data-line="1" id="l13.468.1"></span>τὰ ξηρότερα ταῖς κράσεσιν, ὁποῖα τά τε τῶν γεωργῶν ἐστὶ
<span class="lb" data-page="13.468" data-line="2" id="l13.468.2"></span>καὶ ναυτῶν καὶ κυνηγετῶν. ἀσθενέστερα δὲ τὰ μαλακώτερα
<span class="lb" data-page="13.468" data-line="3" id="l13.468.3"></span>κατὰ φύσιν ἢ ἔθος, ὁποῖα τὰ τῶν γυναικῶν, εὐνούχων τε
<span class="lb" data-page="13.468" data-line="4" id="l13.468.4"></span>καὶ παίδων, ὅσοι τ’ εἰσὶν ὑγροὶ φύσει ταῖς κράσεσι λευκὸν
<span class="lb" data-page="13.468" data-line="5" id="l13.468.5"></span>καὶ μαλακὸν ἔχοντες τὸ σῶμα. τὰ μὲν οὖν σκληρὰ σώματα
<span class="lb" data-page="13.468" data-line="6" id="l13.468.6"></span>πλέονος ἰοῦ τῇ κηρωτῇ μιγνυμένου σαρκοῦται, τὰ μαλακὰ
<span class="lb" data-page="13.468" data-line="7" id="l13.468.7"></span>δὲ ἐλάττονος. ὅθεν, ὡς εἴρηται πολλάκις, ἓν φάρμακον ἀδύνατόν
<span class="lb" data-page="13.468" data-line="8" id="l13.468.8"></span>ἐστι πᾶσιν ἁρμόττειν σώμασιν, ἀλλὰ χρὴ μέσον μὲν
<span class="lb" data-page="13.468" data-line="9" id="l13.468.9"></span>εἶναι τὸ φάρμακον, ὡς πρὸς τὴν μέσην κρᾶσιν ἡρμοσμένον,
<span class="lb" data-page="13.468" data-line="10" id="l13.468.10"></span>ἄγεσθαι δ’ ἐφ’ ἑκάτερα τῇ καθ’ ἑκάστην ἡμέραν χρήσει κρινόμενον.
<span class="lb" data-page="13.468" data-line="11" id="l13.468.11"></span>ἐὰν μὲν γὰρ φαίνηται τὸ δέον εἰργασμένον, ἐπιμένειν
<span class="lb" data-page="13.468" data-line="12" id="l13.468.12"></span>αὐτῷ προσήκει. ἐὰν δ’ ἐλλιπέστερον, αὐξάνειν αὐτοῦ
<span class="lb" data-page="13.468" data-line="13" id="l13.468.13"></span>τὴν δύναμιν, ὥσπερ γε καὶ καθαιρεῖν, ἡνίκα περαιτέρω τοῦ
<span class="lb" data-page="13.468" data-line="14" id="l13.468.14"></span>προσήκοντος ἐνήργησεν. οἷον ἐπ’ αὐτοῦ τοῦ προκειμένου διὰ
<span class="lb" data-page="13.468" data-line="15" id="l13.468.15"></span>τῆς κηρωτῆς καὶ ἰοῦ φαρμάκου, σκοπεῖσθαι πότερον ἐσαρκώθη
<span class="lb" data-page="13.468" data-line="16" id="l13.468.16"></span>τὸ ἕλκος ἢ σὰρξ μὲν οὐκ ἐγεννήθη, ῥυπαρὸν δὲ εὑρέθη
<span class="lb" data-page="13.468" data-line="17" id="l13.468.17"></span>καὶ μεστὸν ὑγρότητος, ἢ πρὸς τῷ μὴ σεσαρκῶσθαι
<span class="pb" data-page="13.469" id="p13.469"></span>
<span class="lb" data-page="13.469" data-line="1" id="l13.469.1"></span>δήξεώς τις αἴσθησις ἐγένετο τῷ κάμνοντι, καὶ θερμότερον ἢ
<span class="lb" data-page="13.469" data-line="2" id="l13.469.2"></span>ἐρυθρότερόν γε τὸ ἡλκωμένον ἐφάνη. ἐὰν μὲν οὖν ἀσθενέστερον
<span class="lb" data-page="13.469" data-line="3" id="l13.469.3"></span>φανεῖται, μίξει μέλιτος ἢ ἰοῦ τὴν δύναμιν αὐτοῦ
<span class="lb" data-page="13.469" data-line="4" id="l13.469.4"></span>παραυξήσεις, ἐὰν δ’ ἰσχυρότερον, ἔλαιον ἢ ῥόδινον μίξεις
<span class="lb" data-page="13.469" data-line="5" id="l13.469.5"></span>μαλάττων τὸ μέλλον ἀναλαμβάνεσθαι τοῖς μοτοῖς φάρμακον.
<span class="lb" data-page="13.469" data-line="6" id="l13.469.6"></span>ἐπὶ καιροῦ μὲν ἥ τε κηρωτὴ καὶ ὁ ἰὸς οὕτω μίγνυται, καθάπερ
<span class="lb" data-page="13.469" data-line="7" id="l13.469.7"></span>ἔφην ὑπ’ ἐμοῦ μιχθῆναί ποτε. παρασκευὴ δ’ ἔστω
<span class="lb" data-page="13.469" data-line="8" id="l13.469.8"></span>τοῖς ἰατρεύουσιν ἐμπλάστρου γεγονυίας ἣν ἀπὸ τῆς χρόας
<span class="lb" data-page="13.469" data-line="9" id="l13.469.9"></span>ὀνομάζουσι χλωρὰν, ἱκανῆς μὲν καὶ τὰ πρόσφατα τραύματα
<span class="lb" data-page="13.469" data-line="10" id="l13.469.10"></span>θεραπεύειν, ὅσα μὴ μεγάλα, δυναμένης δὲ καὶ διὰ ῥοδίνου
<span class="lb" data-page="13.469" data-line="11" id="l13.469.11"></span>τήκεσθαι πρὸς σύστασιν ἐμμέσου φαρμάκου. <span class="milestone ed2page" data-n="13.675" data-unit="ed2page" id="ed2page.13.675"></span>δεήσει δ’
<span class="lb" data-page="13.469" data-line="12" id="l13.469.12"></span>αὐτὴν ἔχειν τι καὶ ῥητίνης, ἤτοι τῆς κολοφωνίας τε καὶ
<span class="lb" data-page="13.469" data-line="13" id="l13.469.13"></span>φρυκτῆς ὀνομαζομένης ἢ τῆς τερμινθίνης. εἴρηται δὲ ὅτι τῇ
<span class="lb" data-page="13.469" data-line="14" id="l13.469.14"></span>τερμινθίνῃ παραπλησία πώς ἐστιν ἡ λάριξ ὀνομαζομένη. στοχαστικὴ
<span class="lb" data-page="13.469" data-line="15" id="l13.469.15"></span>δὲ κᾀνταῦθα τῆς μίξεως αὐτῶν ἐστιν ἡ ποσότης.
<span class="lb" data-page="13.469" data-line="16" id="l13.469.16"></span>ἐὰν μὲν γὰρ πλέον ἢ προσήκει μίξωμεν τῆς ῥητίνης, ἐν τῷ
<span class="lb" data-page="13.469" data-line="17" id="l13.469.17"></span>μαλάττεσθαι διὰ τῶν χειρῶν φαίνεται μαλακὸν, εἰς ὀθόνην
<span class="lb" data-page="13.469" data-line="18" id="l13.469.18"></span>δὲ ἐμπλασθὲν ὀλίγον ὕστερον ὡς δέρμα σκληρὸν ἔσται,
<span class="pb" data-page="13.470" id="p13.470"></span>
<span class="lb" data-page="13.470" data-line="1" id="l13.470.1"></span>ῥᾳδίως ἀποπῖπτον τοῦ σώματος. ἐὰν δὲ ἔλαττον τοῦ συμμέτρου
<span class="lb" data-page="13.470" data-line="2" id="l13.470.2"></span>μιχθῇ τῷ κηρῷ τῆς ῥητίνης, οὐχ ἕξει τοῦτο δὴ τὸ
<span class="lb" data-page="13.470" data-line="3" id="l13.470.3"></span>καλούμενον ἐχέκολλον, ὡς ἑλκόμενον ἐπὶ πλέον ἐκτείνεσθαι,
<span class="lb" data-page="13.470" data-line="4" id="l13.470.4"></span>πρόδηλον δ’ ὅτι κᾂν ἐπιτεθῇ κατά τινος μορίου, δυσκόλλητον
<span class="lb" data-page="13.470" data-line="5" id="l13.470.5"></span>ἔσται καὶ τάχος ἀποπῖπτον αὐτοῦ. τίς οὖν ἡ σύμμετρος
<span class="lb" data-page="13.470" data-line="6" id="l13.470.6"></span>μίξις, ὡς πρὸς ἐμπλαστρώδη σύστασιν; εἰ μὲν ἐμοὶ πείθοις
<span class="lb" data-page="13.470" data-line="7" id="l13.470.7"></span>τὸ ἴσον ἑκατέρου. μήτε δὲ ὁ κηρὸς ἔστω ξηρὸς καὶ
<span class="lb" data-page="13.470" data-line="8" id="l13.470.8"></span>παλαιὸς μήτε ἡ ῥητίνη. κάλλιστα γὰρ οὕτως ἡ σύστασις γίγνεται
<span class="lb" data-page="13.470" data-line="9" id="l13.470.9"></span>τοῦ μιχθέντος ἐξ αὐτῶν, ἐὰν ἀμφότερα λιπαρὰ καὶ
<span class="lb" data-page="13.470" data-line="10" id="l13.470.10"></span>μαλακὰ παραλαμβάνηται. εἰ δ’ ὑπερβάλλοι θάτερον, ἄμεινον
<span class="lb" data-page="13.470" data-line="11" id="l13.470.11"></span>ἀεὶ τὴν ῥητίνην ἐπικρατεῖν, ὥστε ἔνιοι καὶ διπλασίαν στακτῷ
<span class="lb" data-page="13.470" data-line="12" id="l13.470.12"></span>τῷ κηρῷ μιγνύουσιν.
</p>
          </article>

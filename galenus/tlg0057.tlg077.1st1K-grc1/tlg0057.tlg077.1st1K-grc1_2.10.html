<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.10">
<span class="pb page1" data-page="13.511" id="p13.511"></span>
<span class="milestone ed1page page1" data-n="2.336" data-unit="ed1page" id="ed1page.2.336"></span>
<span class="milestone ed2page page1" data-n="13.688" data-unit="ed2page" id="ed2page.13.688"></span>
            <p>
<span class="lb" data-page="13.511" data-line="4" id="l13.511.4"></span><label class="head">Μήλιναι Ἥρα ἔμπλαστροι.</label> Πρὸς χοιράδας
<span class="lb" data-page="13.511" data-line="5" id="l13.511.5"></span>τοῦ Ἥρα. αἱ ὑφ’ Ἥρα γεγραμμέναι κατὰ λέξιν οὕτως. μηλίνη
<span class="lb" data-page="13.511" data-line="6" id="l13.511.6"></span>πρὸς τοὺς παλαιοὺς κόλπους, κᾂν ὦσιν εἰς τὰ κενὰ
<span class="lb" data-page="13.511" data-line="7" id="l13.511.7"></span>συντετρημένοι. ἡ δ’ αὐτὴ καὶ διαφορεῖ χοιράδας τὰς ἐπὶ
<span class="lb" data-page="13.511" data-line="8" id="l13.511.8"></span>τῶν παίδων ἄρτι συστάσας, ποιεῖ καὶ πρὸς τὰ ἐσπαραγμένα
<span class="lb" data-page="13.511" data-line="9" id="l13.511.9"></span>τῶν ἄρθρων. ♃ λιθαργύρου χρυσίτιδος δραχ. ρ΄. ῥητίνης πιτυΐνης
<span class="lb" data-page="13.511" data-line="10" id="l13.511.10"></span>ξηρᾶς δραχ. ρ΄. κηροῦ Ποντικοῦ δραχ. ιβ΄. καὶ τετρώβολον,
<span class="lb" data-page="13.511" data-line="11" id="l13.511.11"></span>ἐλαίου κοτύλης ἥμισυ, οἴνου Φαλερίνου κοτύλης ἥμισυ, ἡ
<span class="lb" data-page="13.511" data-line="12" id="l13.511.12"></span>λιθάργυρος μετὰ τοῦ οἴνου λεαίνεται ἕως ἂν ξηρανθῇ, εἶθ’
<span class="lb" data-page="13.511" data-line="13" id="l13.511.13"></span>οὕτως ἕψεται σὺν τῷ ἐλαίῳ ἕως μεταβαλῇ, καὶ τότε μίγνυται
<span class="lb" data-page="13.511" data-line="14" id="l13.511.14"></span>ῥητίνη καὶ ὁ κηρὸς καὶ ἕψεται ἕως ἂν μὴ μολύνῃ. ἡ
<span class="lb" data-page="13.511" data-line="15" id="l13.511.15"></span>Μενοιτίου χρυσίζουσα, ποιοῦσα πρὸς τοὺς ἁπαλοχρῶτας καὶ
<span class="lb" data-page="13.511" data-line="16" id="l13.511.16"></span>μάλιστα εὐνούχους. ἁρμόζει δὲ ἐπὶ ἀποσυρμάτων καὶ παντὸς
<span class="lb" data-page="13.511" data-line="17" id="l13.511.17"></span>ἕλκους παλαιοῦ καὶ προσφάτου καὶ κατακαυμάτων. ἔστι
<span class="lb" data-page="13.511" data-line="18" id="l13.511.18"></span>δὲ μάλαγμα, διαφορεῖ φύματα, παρωτίδας, χοιράδας, σκληρίας
<span class="pb" data-page="13.512" id="p13.512"></span>
<span class="lb" data-page="13.512" data-line="1" id="l13.512.1"></span>πάσας, ποιεῖ καὶ πρὸς ῥαγάδας καὶ κονδυλώματα, λίαν
<span class="lb" data-page="13.512" data-line="2" id="l13.512.2"></span>καλή. ♃ λιθαργύρου δραχ. ρ΄. ἐλαίου παλαιοῦ δραχ. ρ΄. ῥητίνης
<span class="lb" data-page="13.512" data-line="3" id="l13.512.3"></span>πιτυΐνης ξηρᾶς δραχ. ν΄ ἢ ρ΄. κηροῦ δραχ. ν΄. ἕψε τὴν λιθάργυρον
<span class="lb" data-page="13.512" data-line="4" id="l13.512.4"></span>καὶ τὸ ἔλαιον ἕως ἂν ἄρξηται συστρέφεσθαι καὶ ἀπόδος
<span class="lb" data-page="13.512" data-line="5" id="l13.512.5"></span>ῥητίνην λείαν, τακείσης δὲ ταύτης κηρόν. καλῶς δὲ ἔχουσαν
<span class="lb" data-page="13.512" data-line="6" id="l13.512.6"></span>κατέρασον εἰς θυείαν προκεχρισμένην ἐλαίῳ καὶ ἀνατρίψας
<span class="lb" data-page="13.512" data-line="7" id="l13.512.7"></span>ἀνελοῦ. ἔστι δὲ ἐχέκολλος καὶ ἀμόλυντος. ἡ Ὑγιεινοῦ εἰς
<span class="lb" data-page="13.512" data-line="8" id="l13.512.8"></span>πολλὰ εὔχρους, ποιοῦσα ἐπὶ τῶν δυσεπουλώτων καὶ ἐπὶ
<span class="lb" data-page="13.512" data-line="9" id="l13.512.9"></span>παρωνυχιῶν. ταύτης καλλίων ἔμπλαστρος οὐκ ἔστι. λιθαργύρου
<span class="lb" data-page="13.512" data-line="10" id="l13.512.10"></span>χρυσίτιδος μνᾶ α΄. κηροῦ μνᾶ α΄. χαμαιλέοντος μέλανος
<span class="lb" data-page="13.512" data-line="11" id="l13.512.11"></span>ῥίζης δραχ. λστ΄. ἰοῦ ξυστοῦ δραχ. ιη΄. χρυσοκόλλης δραχ. μ΄.
<span class="lb" data-page="13.512" data-line="12" id="l13.512.12"></span>ἐλαίου παλαιοῦ κοτύλαι γ΄. λιθάργυρον, ἔλαιον ἕψε μαλακῷ
<span class="lb" data-page="13.512" data-line="13" id="l13.512.13"></span>πυρὶ, ἕως ἄρξηται ἀναζεῖν, εἶτα ἔμπασσε τὸν ἰὸν, ἄρας
<span class="lb" data-page="13.512" data-line="14" id="l13.512.14"></span>ἀπὸ τοῦ πυρὸς καὶ κίνει πάλιν ἕψων, ἕως τὸ χρῶμα τὸ
<span class="lb" data-page="13.512" data-line="15" id="l13.512.15"></span>ἴδιον ἀπολάβῃ, εἶτα κηρόν. ὅταν δὲ καλῶς ἔχῃ, χρυσοκόλλαν
<span class="lb" data-page="13.512" data-line="16" id="l13.512.16"></span>καὶ χαμαιλέοντα, κατεράσας δὲ εἰς θυείαν ὄξος ἐπίῤῥαινε. ﻿
<span class="pb" data-page="13.513" id="p13.513"></span>
<span class="lb" data-page="13.513" data-line="1" id="l13.513.1"></span>πρὸς μὲν οὖν τὰ προειρημένα ποιεῖ καὶ τῆς χρυσοκόλλης
<span class="lb" data-page="13.513" data-line="2" id="l13.513.2"></span>παραπεπλεγμένης. χωρὶς μέντοι ταύτης παρηγορικωτάτη ἐστὶ
<span class="lb" data-page="13.513" data-line="3" id="l13.513.3"></span>καὶ ἄκρως ποιοῦσα πρὸς τὰ τῶν νεύρων νύγματα καὶ ὅπου
<span class="lb" data-page="13.513" data-line="4" id="l13.513.4"></span>τι ἀναπλεῦσαι ἀπὸ μυῶν ἢ νεύρων δεῖ. τούτων τῶν τριῶν
<span class="lb" data-page="13.513" data-line="5" id="l13.513.5"></span>ἐμπλάστρων, ἃς ὁ Ἥρας ἔγραψεν, ἡ πρώτη δι’ οἴνου σκευάζεταί
<span class="lb" data-page="13.513" data-line="6" id="l13.513.6"></span>τε καὶ λέγεται. καὶ πολλοὶ τῶν ἡμετέρων διδασκάλων
<span class="lb" data-page="13.513" data-line="7" id="l13.513.7"></span>τε καὶ φίλων αὐτῇ χρῶνται, χωρὶς ἰοῦ δηλονότι σκευαζομένῃ,
<span class="lb" data-page="13.513" data-line="8" id="l13.513.8"></span>γεγραμμένῃ δὲ καὶ ὑπὸ Ἀνδρομάχου καὶ σχεδὸν ὑπὸ
<span class="lb" data-page="13.513" data-line="9" id="l13.513.9"></span>πάντων τῶν συνθέντων ἐμπλάστρους ποικίλας. οἱ μὲν οὖν
<span class="lb" data-page="13.513" data-line="10" id="l13.513.10"></span>πολλοὶ σκευάζοντες αὐτὴν ἀμελῶς εὐκαταφρόνητον ποιοῦσι
<span class="lb" data-page="13.513" data-line="11" id="l13.513.11"></span>τὸ φάρμακον. ἔστι δὲ κάλλιστον, ἐὰν, ὡς γέγραπται, δι’ οἴνου
<span class="lb" data-page="13.513" data-line="12" id="l13.513.12"></span>Φαλερίνου σκευασθῇ. μὴ παρόντος δὲ τούτου κιῤῥὸν οἶνον
<span class="lb" data-page="13.513" data-line="13" id="l13.513.13"></span>χρὴ βάλλειν παλαιὸν, λεπτὸν τῇ συστάσει, καθόλου ἐγχωρεῖ
<span class="lb" data-page="13.513" data-line="14" id="l13.513.14"></span>κιῤῥὸν τοῦτον <span class="milestone ed2page" data-n="13.689" data-unit="ed2page" id="ed2page.13.689"></span>ὑπάρχειν. ἴδιον γὰρ τῶν λευκῶν τὸ
<span class="lb" data-page="13.513" data-line="15" id="l13.513.15"></span>διαφανές. εἰσὶ δὲ κιῤῥοὶ κάλλιστοι παρ’ ἡμῖν ἐν Ἀσίᾳ ὅ τε
<span class="lb" data-page="13.513" data-line="16" id="l13.513.16"></span>Τμωλίτης καλούμενος καὶ ὁ Λέσβιος καὶ ὁ ἐνδοξότατος
<span class="lb" data-page="13.513" data-line="17" id="l13.513.17"></span>παρὰ τοῖς παλαιοῖς Ἀριούσιος ὁ ἐν Χίῳ γεννώμενος, ᾧ
<span class="lb" data-page="13.513" data-line="18" id="l13.513.18"></span>πάντες ἐχρῶντο πρὸς τὰ κάλλιστα τῶν φαρμάκων καὶ μάλιστα
<span class="pb" data-page="13.514" id="p13.514"></span>
<span class="lb" data-page="13.514" data-line="1" id="l13.514.1"></span>τὰς ἀντιδότους, ὥσπερ νῦν τῷ Φαλερίνῳ. τοιοῦτον οὖν
<span class="lb" data-page="13.514" data-line="2" id="l13.514.2"></span>οἶνον ἐὰν βάλλωμεν εἰς τὴν λιθάργυρον ἐν τοῖς ὑπὸ κύνα
<span class="lb" data-page="13.514" data-line="3" id="l13.514.3"></span>καύμασιν ἢ ἄλλως ἐν ἡλίῳ θερμῷ, εἶτα τρίβωμεν, ἢ καὶ χωρὶς
<span class="lb" data-page="13.514" data-line="4" id="l13.514.4"></span>ἡλίου πολλῷ χρόνῳ τρίψωμεν, ὡς ξηρανθῆναι τὸ ὑγρὸν,
<span class="lb" data-page="13.514" data-line="5" id="l13.514.5"></span>αὐτήν τε καταλειφθῆναι τὴν λιθάργυρον ἢ παντελῶς ἄνικμόν
<span class="lb" data-page="13.514" data-line="6" id="l13.514.6"></span>τε καὶ ξηρὸν ἢ ἐγγύς τι ταύτης, ἄριστον γίγνεται τὸ
<span class="lb" data-page="13.514" data-line="7" id="l13.514.7"></span>φάρμακον. ἐσκεύαζε δὲ αὐτὴν εἷς τῶν ἐμῶν διδασκάλων
<span class="lb" data-page="13.514" data-line="8" id="l13.514.8"></span>μετὰ τὸ παρασκευασθῆναι ξηρὰν, ἐν οἴνῳ Φαλερίνῳ τετριμμένην,
<span class="lb" data-page="13.514" data-line="9" id="l13.514.9"></span>ᾧδέ πως. τὸ μὲν ἔλαιον ἐν ἑτέρῳ, τὸν δὲ οἶνον ἐν
<span class="lb" data-page="13.514" data-line="10" id="l13.514.10"></span>ἑτέρῳ ἀγγείῳ θερμαίνων κατὰ βραχὺ κατέχει τῆς λιθαργύρου,
<span class="lb" data-page="13.514" data-line="11" id="l13.514.11"></span>ποτὲ μὲν ἐπὶ τὸν οἶνον καὶ καλῶς λειώσας καὶ ἀναμίξας
<span class="lb" data-page="13.514" data-line="12" id="l13.514.12"></span>ἐπέβαλε τοῦ ἐλαίου, ποτὲ δὲ ἀπὸ τοῦ ἐλαίου ἀρξάμενος
<span class="lb" data-page="13.514" data-line="13" id="l13.514.13"></span>ἐπὶ τὸν οἶνον μετέβαινεν. ἐναλλὰξ δὲ τοῦτο ποιῶν
<span class="lb" data-page="13.514" data-line="14" id="l13.514.14"></span>πολλάκις ἑκάτερον ἐξεδαπάνα καὶ οὕτως εἰς κακκάβην κατεράσας
<span class="lb" data-page="13.514" data-line="15" id="l13.514.15"></span>ἐκ τῆς θυείας ἐπέβαλλε τὴν πιτυΐνην ῥητίνην, ἣν
<span class="lb" data-page="13.514" data-line="16" id="l13.514.16"></span>ἰδίως καλοῦσι φύσημα, λελειωμένην ἀκριβῶς, εἶτα τὸν κηρὸν,
<span class="lb" data-page="13.514" data-line="17" id="l13.514.17"></span>καὶ ἥψει κατὰ βραχὺ μέχρις ἀμολύντου. ἐχρῆτο δ’ αὐτῇ καὶ
<span class="lb" data-page="13.514" data-line="18" id="l13.514.18"></span>ἐπὶ κόλπων,<span class="milestone ed1page" data-n="2.337" data-unit="ed1page" id="ed1page.2.337"></span> προχρίων αἵματι περιστερᾶς, οὐ τῶν κατοικιδίων,
<span class="pb" data-page="13.515" id="p13.515"></span>
<span class="lb" data-page="13.515" data-line="1" id="l13.515.1"></span>ἀλλὰ τῶν βοσκάδων καλουμένων ὑπό τινων εἰς
<span class="lb" data-page="13.515" data-line="2" id="l13.515.2"></span>τοὺς πύργους, οὓς παρ’ ἡμῖν κατασκευάζουσιν ἐν τοῖς ἀγροῖς.
<span class="lb" data-page="13.515" data-line="3" id="l13.515.3"></span>ἔνιοι δὲ ταύτας ἀγρίας ὀνομάζουσιν. ὡσαύτως δὲ κατὰ μεγάλα
<span class="lb" data-page="13.515" data-line="4" id="l13.515.4"></span>τραύματα πρόσφατα διαχρίων αἵματι περιστερᾶς τοιαύτης
<span class="lb" data-page="13.515" data-line="5" id="l13.515.5"></span>ἐπετίθει τὸ φάρμακον θαῤῥῶν αὐτῷ σφόδρα. τοῦ
<span class="lb" data-page="13.515" data-line="6" id="l13.515.6"></span>δὲ οἴνου κοτύλην ἐνέβαλλε μίαν καὶ ἡμίσειαν, οὐχ ὡς ὁ
<span class="lb" data-page="13.515" data-line="7" id="l13.515.7"></span>Ἥρας τε καὶ Ἀνδρόμαχος, ἥμισυ μόνον τῆς κοτύλης· καὶ
<span class="lb" data-page="13.515" data-line="8" id="l13.515.8"></span>κατὰ τοῦτο βέλτιον πολὺ τὸ φάρμακον ἐγίγνετο. βουληθεὶς
<span class="lb" data-page="13.515" data-line="9" id="l13.515.9"></span>δὲ εὐῶδες αὐτὸ ποιῆσαι, μίξεις ὀποπάνακος ἡμιούγγιον, ὅπερ
<span class="lb" data-page="13.515" data-line="10" id="l13.515.10"></span>ἐστὶ δραχ. δ΄. ἔμβαλλε δὲ χάριν τῆς εὐχροίας τὸν λευκὸν κηρὸν
<span class="lb" data-page="13.515" data-line="11" id="l13.515.11"></span>τὸν Ποντικόν. τὸ φάρμακον τοῦτο καὶ μέχρι συνουλώσεως
<span class="lb" data-page="13.515" data-line="12" id="l13.515.12"></span>ἄγει καλῶς τὰ ἕλκη.
</p>
          </article>

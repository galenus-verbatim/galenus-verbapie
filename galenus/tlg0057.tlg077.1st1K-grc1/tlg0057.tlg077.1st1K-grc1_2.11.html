<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.11">
<span class="pb page1" data-page="13.515" id="p13.515"></span>
<span class="milestone ed1page page1" data-n="2.337" data-unit="ed1page" id="ed1page.2.337"></span>
<span class="milestone ed2page page1" data-n="13.689" data-unit="ed2page" id="ed2page.13.689"></span>
            <p>
<span class="lb" data-page="13.515" data-line="13" id="l13.515.13"></span><label class="head">Κρίτωνος μήλινα φάρμακα.</label> Περὶ ὧν Κρίτων
<span class="lb" data-page="13.515" data-line="14" id="l13.515.14"></span>ἔγραψε μηλίνων, ἃς αὐτὸς πυξίνας ὀνομάζει. πυξίνη
<span class="lb" data-page="13.515" data-line="15" id="l13.515.15"></span>πρὸς τὰ νεότρωτα. ἡ δ’ αὐτὴ ἐπουλοῖ καὶ ἐπισπᾶται. ♃
<span class="lb" data-page="13.515" data-line="16" id="l13.515.16"></span>λιθαργύρου λίτρας δ΄. κηροῦ λίτρας δ΄. τερμινθίνης οὐγγίας
<span class="lb" data-page="13.515" data-line="17" id="l13.515.17"></span>η΄. ἰοῦ οὐγγίας η΄. ἐλαίου παλαιοῦ ξέστας β΄. ὄξους ξέστου
<span class="lb" data-page="13.515" data-line="18" id="l13.515.18"></span>ἥμισυ, λιθάργυρον, ἔλαιον, ἰὸν, ὄξος ἕψε ὁμοῦ ἐπὶ μαλακοῦ
<span class="pb" data-page="13.516" id="p13.516"></span>
<span class="lb" data-page="13.516" data-line="1" id="l13.516.1"></span>πυρός. ὅταν δὲ μέλλῃ συστρέφεσθαι, βάλλε ῥητίνην,
<span class="lb" data-page="13.516" data-line="2" id="l13.516.2"></span>κηρὸν, καὶ ἑνώσας χρῶ μάλιστα ἐπὶ νεοτρώτων. ἔγραψε δὲ
<span class="lb" data-page="13.516" data-line="3" id="l13.516.3"></span>καὶ ἄλλην ὁ Κρίτων πρὸ ταύτης, ἣν ὀνομάζει πυξίνην,
<span class="lb" data-page="13.516" data-line="4" id="l13.516.4"></span>ἁπλῆν μὲν, ὅσον ἐπὶ τῷ τῶν μιγνυμένων ἀριθμῷ, τῇ δ’
<span class="lb" data-page="13.516" data-line="5" id="l13.516.5"></span>ἐπαγγελίᾳ μεγάλην· γράφει γοῦν ἐπ’ αὐτῇ κατὰ λέξιν οὕτως.
<span class="lb" data-page="13.516" data-line="6" id="l13.516.6"></span>ἡ διὰ χαμαιλέοντος ποιοῦσα τὰ αὐτὰ τῇ Τυρίᾳ. ἔστι δὲ
<span class="lb" data-page="13.516" data-line="7" id="l13.516.7"></span>ἐπουλωτικωτάτη τῶν δυσαλθῶν καὶ τυλωδῶν καὶ χρονίων
<span class="lb" data-page="13.516" data-line="8" id="l13.516.8"></span>ἑλκῶν, ἰᾶται δὲ καὶ τὰς ἐν τῷ δακτυλίῳ ῥαγάδας καὶ κονδυλώματα
<span class="lb" data-page="13.516" data-line="9" id="l13.516.9"></span>καὶ σκληρίας. ♃ λιθαργύρου μνᾶν α΄. κηροῦ
<span class="lb" data-page="13.516" data-line="10" id="l13.516.10"></span>μνᾶς στ΄. ἰοῦ μνᾶς δ΄. χαμαιλέοντος μνᾶς η΄. ἐλαίου μνᾶν α΄.
<span class="lb" data-page="13.516" data-line="11" id="l13.516.11"></span>ἔλαιον, λιθάργυρον ἕψε κινῶν σπάθῃ ἕως οὗ συστῇ καὶ
<span class="lb" data-page="13.516" data-line="12" id="l13.516.12"></span>γένηται μηλίνη. τούτου δὲ γενομένου, ἰὸν ἐπίπασον, ἔπειτα
<span class="lb" data-page="13.516" data-line="13" id="l13.516.13"></span>πρόσβαλε κηρὸν, τήξας δὲ ἐπιμελῶς καὶ ἄρας ἀπὸ τοῦ πυρὸς
<span class="lb" data-page="13.516" data-line="14" id="l13.516.14"></span>ἐπίπασον τὸν χαμαιλέοντα. ὅταν δὲ ἑνωθῇ κατέρασον
<span class="lb" data-page="13.516" data-line="15" id="l13.516.15"></span>εἰς θυείαν καὶ μαλάξας ἀνελοῦ. <span class="milestone ed2page" data-n="13.690" data-unit="ed2page" id="ed2page.13.690"></span>γέγραφε δὲ καὶ ἄλλας
<span class="lb" data-page="13.516" data-line="16" id="l13.516.16"></span>ὁ Κρίτων τινὰς ἐμπλάστρους ἐν τῷ τετάρτῳ τῶν φαρμάκων
<span class="lb" data-page="13.516" data-line="17" id="l13.516.17"></span>πυξίνας μὲν, ὡς αὐτὸς ὀνομάζει, μηλίνας δὲ κατὰ τοὺς
<span class="pb" data-page="13.517" id="p13.517"></span>
<span class="lb" data-page="13.517" data-line="1" id="l13.517.1"></span>ἄλλους, ἀλλὰ τινὲς μὲν αὐτῶν χωρὶς ἰοῦ συντίθενται, τινὲς
<span class="lb" data-page="13.517" data-line="2" id="l13.517.2"></span>δὲ λαμβάνουσι μὲν ἰὸν, ἀλλ’ ἐν ἑτέρῳ γένει φαρμάκων εἰρήσονται,
<span class="lb" data-page="13.517" data-line="3" id="l13.517.3"></span>κατὰ τὰς τῆς δυνάμεως ὁμοιότητας, ἐν ταῖς ἐπουλωτικαῖς
<span class="lb" data-page="13.517" data-line="4" id="l13.517.4"></span>αἱ ἐπουλωτικαὶ, ἐν δὲ ταῖς διὰ χυλῶν αἱ διὰ χυλῶν,
<span class="lb" data-page="13.517" data-line="5" id="l13.517.5"></span>ἐν δὲ ταῖς μαλακτικαῖς ὅσαι μαλάττειν πεφύκασιν, ὥσπερ
<span class="lb" data-page="13.517" data-line="6" id="l13.517.6"></span>καὶ ἡ τοῦ Μνασαίου, πολυειδῶς ὑπ’ αὐτοῦ σκευαζομένη
<span class="lb" data-page="13.517" data-line="7" id="l13.517.7"></span>κατὰ τὸ προκείμενον βιβλίον. νῦν οὖν ἤδη καιρὸς ἐπὶ τὰς
<span class="lb" data-page="13.517" data-line="8" id="l13.517.8"></span>κολλητικὰς μεταβῆναι διαφερούσας κατὰ χρόαν ἀλλήλων τε
<span class="lb" data-page="13.517" data-line="9" id="l13.517.9"></span>καὶ μηλίνων.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.13">
<span class="pb page1" data-page="13.522" id="p13.522"></span>
<span class="milestone ed1page page1" data-n="2.338" data-unit="ed1page" id="ed1page.2.338"></span>
<span class="milestone ed2page page1" data-n="13.691" data-unit="ed2page" id="ed2page.13.691"></span>
            <p>
<span class="lb" data-page="13.522" data-line="1" id="l13.522.1"></span><label class="head">Περὶ τῶν ἐπουλωτικῶν.</label> Εἴτ’ ἐπουλωτικὰς
<span class="lb" data-page="13.522" data-line="2" id="l13.522.2"></span>εἴτε συνουλωτικὰς ἐθέλεις ὀνομάζειν τὰς οὐλὴν ποιούσας
<span class="lb" data-page="13.522" data-line="3" id="l13.522.3"></span>ἐμπλάστρους, ὡσαύτως δὲ καὶ τἄλλα φάρμακα τά τ’
<span class="lb" data-page="13.522" data-line="4" id="l13.522.4"></span>ἐπίπαστα καὶ τὰ διὰ μοτῶν χρήσεως προσφερόμενα, διήνεγκεν
<span class="lb" data-page="13.522" data-line="5" id="l13.522.5"></span>ὡς οὐδὲν πρὸς τὰς ἰάσεις αὐτῶν, εἰ μεμνημένος εἴης
<span class="lb" data-page="13.522" data-line="6" id="l13.522.6"></span>τῆς δυνάμεως, ὁποίας εἶναι προσήκει τῶν τοιούτων φαρμάκων,
<span class="lb" data-page="13.522" data-line="7" id="l13.522.7"></span>εἰρημένης ἅμα ταῖς ἄλλαις ἁπάσαις ἐν τοῖς τῆς θεραπευτικῆς
<span class="lb" data-page="13.522" data-line="8" id="l13.522.8"></span>μεθόδου γράμμασιν. ὅσῳ γὰρ αἱ κολλητικαὶ τῶν
<span class="lb" data-page="13.522" data-line="9" id="l13.522.9"></span>σαρκωτικῶν ἐδείχθησαν εἶναι ξηραντικώτεραι, τοσούτῳ τῶν
<span class="lb" data-page="13.522" data-line="10" id="l13.522.10"></span>κολλητικῶν αἱ ἐπουλωτικαί. πρόκειται γὰρ ἡμῖν ἐν αὐταῖς
<span class="lb" data-page="13.522" data-line="11" id="l13.522.11"></span>τὴν γεννηθεῖσαν ἐν τοῖς κοίλοις ἕλκεσι σάρκα δέρμα ποιῆσαι.
<span class="lb" data-page="13.522" data-line="12" id="l13.522.12"></span>διὸ καὶ στύφειν χρὴ τὸ τοιοῦτον γένος τῶν φαρμάκων, εἴτ’
<span class="lb" data-page="13.522" data-line="13" id="l13.522.13"></span>ἐπίχριστον εἴτ’ ἐπίσπαστον εἴη. προκείμενον δ’ ἡμῖν ἐνταῦθα
<span class="lb" data-page="13.522" data-line="14" id="l13.522.14"></span>τῶν ἐμπλάστρων ἐκείνων μόνον μνημονεῦσαι. καὶ γὰρ
<span class="lb" data-page="13.522" data-line="15" id="l13.522.15"></span>τὰ διὰ τῶν μοτῶν ἐπιτιθέμενα φάρμακα τούτων τηκομένων
<span class="lb" data-page="13.522" data-line="16" id="l13.522.16"></span>ἐν ῥοδίνῳ ἢ μυρσίνῳ γίγνεται. καὶ μᾶλλόν γε τὸ μύρσινον
<span class="lb" data-page="13.522" data-line="17" id="l13.522.17"></span>τοῦ ῥοδίνου χρησιμώτερον, ὅσῳ καὶ στυπτικώτερόν ἐστιν. εἰ
<span class="lb" data-page="13.522" data-line="18" id="l13.522.18"></span>δὲ μηδέτερον ἔχοις τούτων, διὰ κυπρίνου καὶ σχινίνου καὶ ﻿
<span class="pb" data-page="13.523" id="p13.523"></span>
<span class="lb" data-page="13.523" data-line="1" id="l13.523.1"></span>μηλίνου τηκτέον· εἰ δὲ μὴ τούτων ἔχοις τι, <span class="milestone ed2page" data-n="13.692" data-unit="ed2page" id="ed2page.13.692"></span>δι’ ὠμοτριβοῦς
<span class="lb" data-page="13.523" data-line="2" id="l13.523.2"></span>ἐλαίου ἢ τοῦ ἀπὸ τῆς Ἰβηρίας, ὃ καλοῦσιν Σπανόν.
<span class="lb" data-page="13.523" data-line="3" id="l13.523.3"></span>ὅταν δὲ μηδὲ τοῦτ’ ἔχῃς, θαλλοὺς ἐλαιῶν ἁπαλοὺς θλάσας,
<span class="lb" data-page="13.523" data-line="4" id="l13.523.4"></span>ἐμβαλεῖς ἑτέρῳ τινὶ τῶν ἐπιτυχόντων ἐλαίων. εἰ δὲ καὶ τούτων
<span class="lb" data-page="13.523" data-line="5" id="l13.523.5"></span>ἀπορεῖς, ἄμεινον ἐλαίῳ παλαιῷ τήκειν. τὸ γοῦν ξηραντικώτερον
<span class="lb" data-page="13.523" data-line="6" id="l13.523.6"></span>γενέσθαι τὸ φάρμακον ἐκ τούτου ἔχοις. οἱ μὲν οὖν
<span class="lb" data-page="13.523" data-line="7" id="l13.523.7"></span>πολλοὶ τῶν ἰατρῶν ἀφίστανται τῶν ἐκ παλαιοῦ χρόνου πεῖραν
<span class="lb" data-page="13.523" data-line="8" id="l13.523.8"></span>ἱκανὴν δεδωκότων φαρμάκων ἅπασι τοῖς ἀρίστοις ἰατροῖς
<span class="lb" data-page="13.523" data-line="9" id="l13.523.9"></span>καὶ διὰ τοῦτο ἐνδόξων γεγονότων, ὅπως δοκῶσιν αὐτοὶ βέλτιόν
<span class="lb" data-page="13.523" data-line="10" id="l13.523.10"></span>τι παρὰ τοὺς ἔμπροσθεν ἔχειν. εἰδέναι δὲ χρὴ τῶν ἐνδόξων
<span class="lb" data-page="13.523" data-line="11" id="l13.523.11"></span>φαρμάκων ἃ παρὰ πᾶσιν ἐπῄνηται, τό τε διὰ καδμείας
<span class="lb" data-page="13.523" data-line="12" id="l13.523.12"></span>καὶ τὸ διὰ τοῦ λαδάνου φάρμακον ἄριστον εἰς ἐπούλωσιν. οὐ
<span class="lb" data-page="13.523" data-line="13" id="l13.523.13"></span>παρὰ πᾶσι δὲ τοῖς ἰατροῖς ἡ τῶν μιγνυμένων ἁπλῶν φαρμάκων
<span class="lb" data-page="13.523" data-line="14" id="l13.523.14"></span>ὡμολόγηται συμμετρία. διὰ τοῦτ’ οὖν ἔδοξέ μοι γράψαι
<span class="lb" data-page="13.523" data-line="15" id="l13.523.15"></span>τὰς ἑκάστῳ τῶν γραψάντων αὐτὰς ἀρεσκούσας, ἀπὸ τῶν
<span class="lb" data-page="13.523" data-line="16" id="l13.523.16"></span>ὑπ’ Ἀσκληπιάδου γεγραμμένων, ἀρξαμένῳ κατὰ τὸ τρίτον
<span class="lb" data-page="13.523" data-line="17" id="l13.523.17"></span>τῶν ἐκτὸς, ἃ Μαρκέλλας ἐπιγράφει.
</p>
          </article>

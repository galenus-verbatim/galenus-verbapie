<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.14">
<span class="pb page1" data-page="13.524" id="p13.524"></span>
<span class="milestone ed1page page1" data-n="2.338" data-unit="ed1page" id="ed1page.2.338"></span>
<span class="milestone ed2page page1" data-n="13.692" data-unit="ed2page" id="ed2page.13.692"></span>
            <p>
<span class="lb" data-page="13.524" data-line="1" id="l13.524.1"></span><label class="head">Περὶ τῶν ἐπουλωτικῶν ἐμπλάστρων Ἀσκληπιάδης
<span class="lb" data-page="13.524" data-line="2" id="l13.524.2"></span>οὕτως γράφει.</label> Τῶν δὲ κατὰ μέρος ἑλκῶν χωρὶς ἑτέρας
<span class="lb" data-page="13.524" data-line="3" id="l13.524.3"></span>διαθέσεως ἤδη πρὸς οὐλὴν ῥεπόντων χρηστέον ταῖς
<span class="lb" data-page="13.524" data-line="4" id="l13.524.4"></span>ὑπογεγραμμέναις σκευασίαις. ἡ διὰ καδμείας ἐπουλωτική.
<span class="lb" data-page="13.524" data-line="5" id="l13.524.5"></span>ταύτῃ ἐχρήσατο ὁ Καθηγητὴς Λεύκιος. ♃ καδμείας κεκαυμένης
<span class="lb" data-page="13.524" data-line="6" id="l13.524.6"></span>καὶ οἴνῳ κατεσκευασμένης, χαλκίτεως ὀπτῆς ἀνὰ δραχ. ιστ΄.
<span class="lb" data-page="13.524" data-line="7" id="l13.524.7"></span>κηροῦ δραχ. π΄. κολοφωνιακῆς πίσσης οὐγγίας η΄. οἴνου Ἰταλικοῦ
<span class="lb" data-page="13.524" data-line="8" id="l13.524.8"></span>τὸ αὔταρκες, τρῖβε χαλκῖτιν καὶ τὴν καδμείαν μετ’ οἴνου,
<span class="lb" data-page="13.524" data-line="9" id="l13.524.9"></span>ὥστε ὑγρᾶς κηρωτῆς ἔχειν τὸ πάχος. τὸν δὲ κηρὸν κατακλάσας
<span class="lb" data-page="13.524" data-line="10" id="l13.524.10"></span>καὶ τὴν ῥητίνην καὶ βαλὼν εἰς ἄγγος κεραμεοῦν
<span class="lb" data-page="13.524" data-line="11" id="l13.524.11"></span>καὶ τούτοις ἐπιβαλὼν μυρσίνου λίτραν α΄. τίθει ἐπ’ ἀνθράκων
<span class="lb" data-page="13.524" data-line="12" id="l13.524.12"></span>κινῶν συνεχῶς. καὶ ὅταν δὲ λυθῇ, ἄρας ἀπὸ τοῦ πυρὸς
<span class="lb" data-page="13.524" data-line="13" id="l13.524.13"></span>ἔα ψυγῆναι καὶ ἀναξύσας, ἐπίβαλλε τοῖς λεανθεῖσι καὶ
<span class="lb" data-page="13.524" data-line="14" id="l13.524.14"></span>μίξας ἀνελόμενος χρῶ, διαλύων μυρσίνῳ ἐλαίῳ. ἡ κρᾶσις
<span class="lb" data-page="13.524" data-line="15" id="l13.524.15"></span>ἔστω κατάλληλος τῇ διαθέσει. ἄλλη διὰ καδμείας. ♃ καδμείας
<span class="lb" data-page="13.524" data-line="16" id="l13.524.16"></span>ὀπτῆς, χαλκίτεως ὀπτῆς, διφρυγοῦς ἀνὰ δραχ. ιστ΄. κηροῦ, ῥητίνης
<span class="lb" data-page="13.524" data-line="17" id="l13.524.17"></span>φρυκτῆς, ἐλαίου μυρσίνου ἀνὰ ἡμίλιτρον, οἴνου Ἰταλικοῦ
<span class="lb" data-page="13.524" data-line="18" id="l13.524.18"></span>ὅσον ἐξαρκεῖ, σκεύαζε καθὰ προείρηται καὶ χρῶ ποτὲ
<span class="pb" data-page="13.525" id="p13.525"></span>
<span class="lb" data-page="13.525" data-line="1" id="l13.525.1"></span>μὲν ἀνιεμένῳ, ποτὲ δὲ ἀκράτῳ τῷ φαρμάκῳ. ἄλλη. ♃ λιθαργύρου,
<span class="lb" data-page="13.525" data-line="2" id="l13.525.2"></span>ψιμυθίου, καδμείας, διφρυγοῦς, ῥητίνης ἀνὰ δραχ. η΄.
<span class="lb" data-page="13.525" data-line="3" id="l13.525.3"></span>χαλκίτεως δραχ. β΄. κηροῦ δραχ. η΄. μυρσίνου τὸ αὔταρκες, οἴνου
<span class="lb" data-page="13.525" data-line="4" id="l13.525.4"></span>Ἀμιναίου ὅσον ἐξαρκεῖ. ἄλλη Εὐφράνορος. ♃ διφρυγοῦς,
<span class="lb" data-page="13.525" data-line="5" id="l13.525.5"></span>μίσυος ὀπτοῦ ἀνὰ δραχ. η΄. χαλκίτεως ὀπτῆς, μολυβδαίνης ἀνὰ
<span class="lb" data-page="13.525" data-line="6" id="l13.525.6"></span>δραχ. β΄. καδμείας δραχ. α΄. κηροῦ δραχ. στ΄. κολοφωνίας οὐγγίας γ΄.
<span class="lb" data-page="13.525" data-line="7" id="l13.525.7"></span>μυρσίνου λίτρας στ΄. οἴνου Ἰταλικοῦ τὸ αὔταρκες. ἄλλη ἡ
<span class="lb" data-page="13.525" data-line="8" id="l13.525.8"></span>διὰ τοῦ λαδάνου, φάρμακον ἐπιτετευγμένον, οὐ μόνον ἐπουλοῦσα,
<span class="lb" data-page="13.525" data-line="9" id="l13.525.9"></span>ἀλλὰ καὶ τύλους ἐκκόπτουσα καὶ τὰς λειπουργίας
<span class="lb" data-page="13.525" data-line="10" id="l13.525.10"></span>κατορθοῦσα. ♃ χαλκίτεως, λιθαργύρου, λαδάνου ἀνὰ δραχ. κδ΄.
<span class="lb" data-page="13.525" data-line="11" id="l13.525.11"></span>ἀσφάλτου δραχ. η΄. κηροῦ δραχ. οβ΄. μυρσίνου κοτύλην μίαν. οἱ
<span class="lb" data-page="13.525" data-line="12" id="l13.525.12"></span>δὲ δραχ. ιη΄. οἴνου κοτύλην μίαν σκεύαζε κατὰ τρόπον. ἐν δὲ
<span class="lb" data-page="13.525" data-line="13" id="l13.525.13"></span>τῇ χρήσει χρῶ καὶ σπληνίῳ καὶ ἀνιεμένῃ. ἄλλη. ♃ λιθαργύρου
<span class="lb" data-page="13.525" data-line="14" id="l13.525.14"></span>δραχ. ρ΄. πίσσης δραχ. ν΄. λαδάνου δραχ. κε΄. ἰοῦ ξυστοῦ,χαλκοῦ
<span class="lb" data-page="13.525" data-line="15" id="l13.525.15"></span>κεκαυμένου ἀνὰ δραχ. η΄. ἐλαίου μυρσίνου λίτρας β΄, λεπίδος
<span class="lb" data-page="13.525" data-line="16" id="l13.525.16"></span>χαλκοῦ δραχ. δ΄. σκεύαζε καὶ χρῶ. ἄλλη ἡ πυρίκαυτος λεγομένη,
<span class="lb" data-page="13.525" data-line="17" id="l13.525.17"></span>ἐκ τῶν Ἀτταλικῶν δυνάμεων φάρμακον ἐπιτετευγμένον.
<span class="pb" data-page="13.526" id="p13.526"></span>
<span class="lb" data-page="13.526" data-line="1" id="l13.526.1"></span>♃ ἐλαίου κοτύλην α΄. στυπτηρίας σχιστῆς, μάννης,
<span class="lb" data-page="13.526" data-line="2" id="l13.526.2"></span>λιβανωτοῦ, λιθαργύρου, χαλβάνης ἀνὰ δραχ. α΄. κηροῦ δραχ. κδ΄.
<span class="lb" data-page="13.526" data-line="3" id="l13.526.3"></span>ἀγχούσης δραχ. η΄. <span class="milestone ed2page" data-n="13.691" data-unit="ed2page" id="ed2page.13.691"></span>μυελοῦ ἐλαφείου, στέατος ὑείου, ἰοῦ,
<span class="lb" data-page="13.526" data-line="4" id="l13.526.4"></span>ψιμυθίου ἀνὰ δραχ. β΄. ὠῶν τριῶν τὸ χλωρὸν, τὰ τηκτὰ κατὰ
<span class="lb" data-page="13.526" data-line="5" id="l13.526.5"></span>τῶν ξηρῶν, καὶ χρῶ ποτὲ μὲν ἀνιεμένῳ τῷ φαρμάκῳ, ποτὲ
<span class="lb" data-page="13.526" data-line="6" id="l13.526.6"></span>δὲ ἀκράτῳ. ἄλλη, φάρμακον ἐπιτετευγμένον, ποιεῖ πρὸς τὰ
<span class="lb" data-page="13.526" data-line="7" id="l13.526.7"></span>παλαιὰ καὶ δυσαλθῆ. ψιμυθίου, λιθαργύρου, στυπτηρίας
<span class="lb" data-page="13.526" data-line="8" id="l13.526.8"></span>σχιστῆς, μάννης, χαλβάνης, λιβάνου, μυελοῦ ἐλαφείου καὶ μοσχείου
<span class="lb" data-page="13.526" data-line="9" id="l13.526.9"></span>ἀνὰ δραχ. δ΄. κηροῦ, ἀγχούσης, ὠῶν λεκίθων ἀνὰ δραχ. η΄.
<span class="lb" data-page="13.526" data-line="10" id="l13.526.10"></span>ἐλαίου κοτύλας δ΄. κόπτε τοὺς μυελοὺς ἐπιμελῶς καὶ τῆκε
<span class="lb" data-page="13.526" data-line="11" id="l13.526.11"></span>μετὰ τῶν τηκτῶν, κινῶν ἀγχούσῃ, ὥστε χρωσθῆναι, εἶτα
<span class="lb" data-page="13.526" data-line="12" id="l13.526.12"></span>ἄρας ἀπὸ τοῦ πυρὸς καὶ διϋλίσας εἰς ἕτερον ἀγγεῖον ἔα
<span class="lb" data-page="13.526" data-line="13" id="l13.526.13"></span>ψυγῆναι καὶ ἀναξύσας ἐπίβαλλε τοῖς ξηροῖς καὶ ἀνελόμενος
<span class="lb" data-page="13.526" data-line="14" id="l13.526.14"></span>χρῶ. λευκὴ μάγνη λεγομένη, φάρμακον ἐπιτετευγμένον. ποιεῖ
<span class="lb" data-page="13.526" data-line="15" id="l13.526.15"></span>δὲ καὶ πρὸς τὰ χρόνια τραύματα καὶ μόγις ἐπουλούμενα,
<span class="lb" data-page="13.526" data-line="16" id="l13.526.16"></span>ποιεῖ καὶ πρὸς ψωρώδεις διαθέσεις. ἔστι δὲ καὶ ἑδρικὴ
<span class="lb" data-page="13.526" data-line="17" id="l13.526.17"></span>ἀγαθὴ, ἀνιεμένη ῥοδίνῳ ἢ μυρσίνῳ. ♃ λιθαργύρου δραχ. ρ΄.
<span class="pb" data-page="13.527" id="p13.527"></span>
<span class="lb" data-page="13.527" data-line="1" id="l13.527.1"></span>κηροῦ δραχ. ν΄. ψιμυθίου δραχ. ρ΄. τερμινθίνης δραχ. κε΄. λιβανωτοῦ
<span class="lb" data-page="13.527" data-line="2" id="l13.527.2"></span>δραχ. κε΄. στυπτηρίας σχιστῆς δραχ. ιβ΄. ἐλαίου κοτύλας β΄. συντίθει
<span class="lb" data-page="13.527" data-line="3" id="l13.527.3"></span>κατὰ τρόπον καὶ χρῶ, ὁτὲ μὲν ἐμπλάστρῳ, ὁτὲ δὲ ἀνιεμένῳ
<span class="lb" data-page="13.527" data-line="4" id="l13.527.4"></span>τῷ φαρμάκῳ. ἄλλη Παμφίλειος λεγομένη, πρὸς τὰς
<span class="lb" data-page="13.527" data-line="5" id="l13.527.5"></span>προειρημένας διαθέσεις καὶ κόλπους παρακολλᾷ καὶ σύριγγας
<span class="lb" data-page="13.527" data-line="6" id="l13.527.6"></span>ἐκτυλοῖ. ποιεῖ πρὸς τὰ ῥευματικὰ τῶν ἑλκῶν καὶ πρὸς
<span class="lb" data-page="13.527" data-line="7" id="l13.527.7"></span>τὰ χρόνια καὶ δυσεπούλωτα, ψώρας τε <span class="milestone ed1page" data-n="2.339" data-unit="ed1page" id="ed1page.2.339"></span>θεραπεύει καὶ
<span class="lb" data-page="13.527" data-line="8" id="l13.527.8"></span>ὑπώπια βαστάζει. ποιεῖ καὶ κεφαλαλγικοῖς καὶ πρὸς τὰς τῶν
<span class="lb" data-page="13.527" data-line="9" id="l13.527.9"></span>ὀφθαλμῶν ἐπιφορὰς ἐπιτιθεμένη κατὰ τοῦ μετώπου. ἔστι
<span class="lb" data-page="13.527" data-line="10" id="l13.527.10"></span>δὲ καὶ ἑδρικὴ ἀγαθὴ ἀνιεμένη ῥοδίνῳ ἢ μυρσίνῳ. τὰ δὲ τῆς
<span class="lb" data-page="13.527" data-line="11" id="l13.527.11"></span>σκευασίας ἔχει οὕτως. ♃ λιθαργύρου δραχ. ρ΄. κηροῦ δραχ. ν΄. τερμινθίνης
<span class="lb" data-page="13.527" data-line="12" id="l13.527.12"></span>δραχ. κε΄. λιβάνου δραχ. κε΄. ψιμυθίου δραχ. ρ΄. στυπτηρίας
<span class="lb" data-page="13.527" data-line="13" id="l13.527.13"></span>σχιστῆς δραχ. ιστ΄. πεπέρεως λευκοῦ δραχ. γ΄. ἐλαίου παλαιοῦ κοτύλας
<span class="lb" data-page="13.527" data-line="14" id="l13.527.14"></span>β΄. συντήκει κατὰ τρόπον ποτὲ μὲν ἀνιεμένῳ τῷ φαρμάκῳ,
<span class="lb" data-page="13.527" data-line="15" id="l13.527.15"></span>ποτὲ δὲ ἐμπλάσσων χρώμενος. ἐπὶ μὲν γὰρ τῶν κατὰ
<span class="lb" data-page="13.527" data-line="16" id="l13.527.16"></span>τὴν κεφαλὴν ἀχώρων ἢ τῶν περὶ τὴν ὄψιν τραχυτήτων ἢ
<span class="lb" data-page="13.527" data-line="17" id="l13.527.17"></span>τῶν λεγομένων ἐπινυκτίδων ἢ τῶν περὶ τὴν ἕδραν διαθέσεων ﻿
<span class="pb" data-page="13.528" id="p13.528"></span>
<span class="lb" data-page="13.528" data-line="1" id="l13.528.1"></span>ἀνιεμένῳ τῷ φαρμάκῳ μυρσίνῳ ἢ σχινίνῳ ἐπιχριόμενον.
<span class="lb" data-page="13.528" data-line="2" id="l13.528.2"></span>ἄλλη Τελαμῶνος, φάρμακον ἐπιτετευγμένον, ποιεῖ καὶ πρὸς
<span class="lb" data-page="13.528" data-line="3" id="l13.528.3"></span>ἄνθρακας, ἀναξηραίνει κόλπους ἐνιεμένη καὶ ἐγχυματιζομένη,
<span class="lb" data-page="13.528" data-line="4" id="l13.528.4"></span>ἔστι δὲ καὶ ἐπουλωτικὴ ἀγαθή. ♃ πιτυΐνης, κηροῦ, ἀσβέστου,
<span class="lb" data-page="13.528" data-line="5" id="l13.528.5"></span>λιθαργύρου ἀνὰ δραχ. ν΄. ψιμυθίου δραχ. κε. ἐλαίου κοτύλης
<span class="lb" data-page="13.528" data-line="6" id="l13.528.6"></span>ἥμισυ, ἕψε λιθάργυρον, ἔλαιον ἕως συστῇ, εἶτα κηρὸν,
<span class="lb" data-page="13.528" data-line="7" id="l13.528.7"></span>εἶτα ῥητίνη. τὴν δὲ ἄσβεστον καὶ τὸ ψιμύθιον λείωσον καὶ
<span class="lb" data-page="13.528" data-line="8" id="l13.528.8"></span>τούτοις ἐπίβαλλε τὰ τηκτά. ἐν δὲ τῇ χρήσει ἔλαιον ἐπὶ θερμοσποδίᾳ
<span class="lb" data-page="13.528" data-line="9" id="l13.528.9"></span>θεὶς ἐπίβαλλε καταθλάσας τοῦ φαρμάκου. καὶ
<span class="lb" data-page="13.528" data-line="10" id="l13.528.10"></span>ὅταν θερμανθῇ, εἰς θυείαν βαλὼν ἀνάκοπτε φιλοπόνως ἕως
<span class="lb" data-page="13.528" data-line="11" id="l13.528.11"></span>γλοιῶδες γένηται, καὶ ἀποθέμενος χρῶ, ὡς μεγίστῳ φαρμάκῳ,
<span class="lb" data-page="13.528" data-line="12" id="l13.528.12"></span>ὁτὲ μὲν ἐπιχρίων πτεροῖς, ὁτὲ δὲ ἐγχυματίζων. ἐπὶ δὲ τῶν
<span class="lb" data-page="13.528" data-line="13" id="l13.528.13"></span>λεγομένων ἀνθράκων εἰς ὀθόνιον ἐμπλάσσων ἐπιτίθει. ἄλλη
<span class="lb" data-page="13.528" data-line="14" id="l13.528.14"></span>Μοσχίωνος γνώριμος πρὸς ὅσα βούλει ἐκτυλῶσαι καὶ ἐπουλῶσαι,
<span class="lb" data-page="13.528" data-line="15" id="l13.528.15"></span>ἔστι δὲ καὶ ἑδρικὴ ἀγαθή. ♃ λιθαργύρου, ψιμυθίου,
<span class="lb" data-page="13.528" data-line="16" id="l13.528.16"></span>ἀσβέστου ἀνὰ δραχ. η΄. μυελοῦ ἐλαφείου, κηροῦ ἀνὰ δραχ. ιστ΄.
<span class="lb" data-page="13.528" data-line="17" id="l13.528.17"></span>ἐλαίου μυρσίνου τὸ αὔταρκες. τὰ τηκτὰ κατὰ τῶν ξηρῶν
<span class="pb" data-page="13.529" id="p13.529"></span>
<span class="lb" data-page="13.529" data-line="1" id="l13.529.1"></span>καὶ μαλάξας ἐπιμελῶς ποίει τροχίσκους. ἐπὶ δὲ τῆς χρήσεως
<span class="lb" data-page="13.529" data-line="2" id="l13.529.2"></span>ὕδατι ἢ γάλακτι προανίεται, ὅσον βούλεσθε, ὅσον γλοιοῦ
<span class="lb" data-page="13.529" data-line="3" id="l13.529.3"></span>ἔχειν τὸ πάχος, εἶτα ἐπιβάλλεται ῥοδίνου τὸ αὔταρκες ἢ μυρσίνου
<span class="lb" data-page="13.529" data-line="4" id="l13.529.4"></span>καὶ ἀνακόψαντες ἐπιμελῶς καὶ ἀνελόμενοι εἰς μολυβδίνην
<span class="lb" data-page="13.529" data-line="5" id="l13.529.5"></span>πυξίδα χρῆσθε καθάπερ προείρηται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.16">
<span class="pb page1" data-page="13.534" id="p13.534"></span>
<span class="milestone ed1page page1" data-n="2.340" data-unit="ed1page" id="ed1page.2.340"></span>
<span class="milestone ed2page page1" data-n="13.695" data-unit="ed2page" id="ed2page.13.695"></span>
            <p>
<span class="lb" data-page="13.534" data-line="13" id="l13.534.13"></span><label class="head">Περὶ τῶν καταγματικῶν καὶ κεφαλικῶν
<span class="lb" data-page="13.534" data-line="14" id="l13.534.14"></span>ἐμπλάστρων.</label> Οἱ πλεῖστα καὶ κάλλιστα φάρμακα γράψαντες,
<span class="lb" data-page="13.534" data-line="15" id="l13.534.15"></span>οὕς ἔμπροσθεν ὀνομαστὶ διῆλθον, ἐκάλεσάν τι γένος ἐμπλάστρων
<span class="lb" data-page="13.534" data-line="16" id="l13.534.16"></span>κεφαλικάς τε καὶ καταγματικὰς ἀπὸ τῶν ἐν τῇ κεφαλῇ
<span class="lb" data-page="13.534" data-line="17" id="l13.534.17"></span>καταγμάτων μάλιστα τὴν προσηγορίαν αὐταῖς θέμενοι.
<span class="lb" data-page="13.534" data-line="18" id="l13.534.18"></span>ῥυπτικῆς δ’ εἰσὶ καὶ διαφορητικῆς καὶ ξηραντικῆς αἱ
<span class="pb" data-page="13.535" id="p13.535"></span>
<span class="lb" data-page="13.535" data-line="1" id="l13.535.1"></span>τοιαῦται δυνάμεως. ἔμιξαν δ’ αὐταῖς οἱ πλεῖστοι τῶν στυφόντων
<span class="lb" data-page="13.535" data-line="2" id="l13.535.2"></span>φαρμάκων ὀλίγον, ἕνεκα δυοῖν χρειῶν, ὡς εἴρηται,
<span class="lb" data-page="13.535" data-line="3" id="l13.535.3"></span>τοῦ τ’ ἀποκρούεσθαι τὸ <span class="milestone ed2page" data-n="13.696" data-unit="ed2page" id="ed2page.13.696"></span>ἐπιῤῥέον τοῖς πεπονθόσι μέρεσι
<span class="lb" data-page="13.535" data-line="4" id="l13.535.4"></span>καὶ τοῦ ποδηγεῖν ἄχρι βάθους τὴν τῶν ῥυπτικῶν δύναμιν.
<span class="lb" data-page="13.535" data-line="5" id="l13.535.5"></span>ἐλέχθη δὲ ἡμῖν ἔμπροσθεν, ὡς εἰ μὴ κατεργασθείη τῇ
<span class="lb" data-page="13.535" data-line="6" id="l13.535.6"></span>τρίψει τὰ στύφοντα, μέχρι τοῦ χνοώδη γενέσθαι βλάβην
<span class="lb" data-page="13.535" data-line="7" id="l13.535.7"></span>μᾶλλον ἢ ὠφέλειαν παρέξει αὐτὰ, τοῖς τὴν ἑλκτικὴν δύναμιν
<span class="lb" data-page="13.535" data-line="8" id="l13.535.8"></span>ἔχουσιν. ἀρίστην δ’ αὐτῶν ἔφην γίγνεσθαι κατεργασίαν
<span class="lb" data-page="13.535" data-line="9" id="l13.535.9"></span>ἐν ὄξει δριμεῖ λειωθέντων. ἄρξομαι τοίνυν ἤδη τῆς τῶν τοιούτων
<span class="lb" data-page="13.535" data-line="10" id="l13.535.10"></span>φαρμάκων γραφῆς ἀπὸ τῶν ὑπ’ Ἀσκληπιάδου
<span class="lb" data-page="13.535" data-line="11" id="l13.535.11"></span>γεγραμμένων.
</p>
          </article>

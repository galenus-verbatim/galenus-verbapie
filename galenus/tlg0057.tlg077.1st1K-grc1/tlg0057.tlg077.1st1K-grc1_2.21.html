<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.21">
<span class="pb page1" data-page="13.551" id="p13.551"></span>
<span class="milestone ed1page page1" data-n="2.342" data-unit="ed1page" id="ed1page.2.342"></span>
<span class="milestone ed2page page1" data-n="13.701" data-unit="ed2page" id="ed2page.13.701"></span>
            <p>
<span class="lb" data-page="13.551" data-line="13" id="l13.551.13"></span><label class="head">Περὶ τῶν κολλητικῶν ἐμπλάστρων.</label> Ἔνιοι
<span class="lb" data-page="13.551" data-line="14" id="l13.551.14"></span>ταύτας ἐναίμους τε καὶ τραυματικὰς ὀνομάζουσιν. ἔργον δ’
<span class="lb" data-page="13.551" data-line="15" id="l13.551.15"></span>αὐτῶν ἐστι, συμφῦσαί τε καὶ κολλῆσαι τὰς διῃρημένας σάρκας,
<span class="lb" data-page="13.551" data-line="16" id="l13.551.16"></span>ὡς εἰς τὴν ἀρχαίαν ἕνωσιν ἀχθῆναι τὸ μόριον. οὐ μόνον
<span class="lb" data-page="13.551" data-line="17" id="l13.551.17"></span>δὲ τὰ ἔναιμα κολλᾶται παραχρῆμα τῆς διαιρέσεως ἔτι
<span class="pb" data-page="13.552" id="p13.552"></span>
<span class="lb" data-page="13.552" data-line="1" id="l13.552.1"></span>ῥέον τὸ αἷμα σπογγιζόντων ἡμῶν, εἶτα ῥαφαῖς ἢ ἀγκτῆρσιν
<span class="lb" data-page="13.552" data-line="2" id="l13.552.2"></span>συναγόντων, ἀλλὰ καὶ κόλπους παλαιοὺς ἀφλεγμάντους τε
<span class="lb" data-page="13.552" data-line="3" id="l13.552.3"></span>καὶ καθαροὺς πρῶτον ἐργασάμενοι διὰ φαρμάκων ἐπιθέσεως,
<span class="lb" data-page="13.552" data-line="4" id="l13.552.4"></span>ἑνοῦμέν τε καὶ συμφύομεν. εἴρηται δὲ ἐν τοῖς τῆς θεραπευτικῆς
<span class="lb" data-page="13.552" data-line="5" id="l13.552.5"></span>μεθόδου γράμμασιν ὅτι ἀφαιρετικὸν μὲν ῥύπου
<span class="lb" data-page="13.552" data-line="6" id="l13.552.6"></span>φάρμακον πρώτως τε καὶ καθ’ ἑαυτὸ λέγεται, σαρκωτικὸν
<span class="lb" data-page="13.552" data-line="7" id="l13.552.7"></span>δὲ καὶ κολλητικὸν δευτέρως. οὐ γὰρ ὡς αὐτὸ σαρκοῦν ἢ συμφῦον,
<span class="lb" data-page="13.552" data-line="8" id="l13.552.8"></span>οὐδ’ ὡς οὐκ ὄντων τούτων φύσεως μόνης ἔργων,
<span class="lb" data-page="13.552" data-line="9" id="l13.552.9"></span>ἀλλ’ ὅτι τοιούτων ἐπιτιθεμένων φαρμάκων σαρκοῦταί τε
<span class="lb" data-page="13.552" data-line="10" id="l13.552.10"></span>καὶ συμφύεται<span class="milestone ed1page" data-n="2.343" data-unit="ed1page" id="ed1page.2.343"></span> τὰ ἕλκη, τὴν προσηγορίαν ταύτην ἔλαβε.
<span class="lb" data-page="13.552" data-line="11" id="l13.552.11"></span>ἔργον δ’. αὐτῶν ἴδιόν ἐστιν, ἀπέριττον ἐργάσασθαι τὸ πεπονθὸς
<span class="lb" data-page="13.552" data-line="12" id="l13.552.12"></span>μόριον, ὡς μὴ κωλύοιεν οἱ ἰχῶρες αὐτοῦ τὴν σάρκωσιν
<span class="lb" data-page="13.552" data-line="13" id="l13.552.13"></span>ἢ τὴν κόλλησιν. ἐδείχθη δὲ ὅτι ξηραντικώτερα τῶν
<span class="lb" data-page="13.552" data-line="14" id="l13.552.14"></span>σαρκωτικῶν ἐστὶ τὰ συμφυτικὰ, καὶ ὡς τὰ μὲν σαρκωτικὰ
<span class="lb" data-page="13.552" data-line="15" id="l13.552.15"></span>ῥυπτικῆς δυνάμεώς ἐστιν ἀδηκτοτάτης, τὰ κολλητικὰ δὲ οὐ
<span class="lb" data-page="13.552" data-line="16" id="l13.552.16"></span>πάντως ῥυπτικῆς, ἀλλὰ χρὴ μόνον αὐτοῖς ξηραντικοῖς ὑπάρχειν.
<span class="lb" data-page="13.552" data-line="17" id="l13.552.17"></span>ἐπεὶ δὲ καὶ τὰ τὴν οὐλὴν ἐργαζόμενα φάρμακα πολὺ ﻿
<span class="pb" data-page="13.553" id="p13.553"></span>
<span class="lb" data-page="13.553" data-line="1" id="l13.553.1"></span>τούτων ἐστὶ ξηραντικώτερα μετὰ τοῦ στύφειν ἱκανῶς, διωρίσθω
<span class="lb" data-page="13.553" data-line="2" id="l13.553.2"></span>καὶ τούτων τὰ κολλητικά τε καὶ συμφυτικὰ, τῷ μετριώτερον
<span class="lb" data-page="13.553" data-line="3" id="l13.553.3"></span>ξηραίνειν. ὅρος δὲ τῶν μὲν κολλητικῶν μηδεμίαν
<span class="lb" data-page="13.553" data-line="4" id="l13.553.4"></span>ἐᾶσαι μεταξὺ τῶν κολληθησομένων ὑγρότητα γενέσθαι· τῶν
<span class="lb" data-page="13.553" data-line="5" id="l13.553.5"></span>δ’ ἐπουλωτικῶν οὐ τοῦτο μόνον. ἀλλὰ καὶ τὴν οὖσαν ἐν
<span class="lb" data-page="13.553" data-line="6" id="l13.553.6"></span>τοῖς ἐπουλωθησομένοις ἐκδαπανᾷν καὶ προσέτι τυλοῦν καὶ
<span class="lb" data-page="13.553" data-line="7" id="l13.553.7"></span>σκληρύνειν τῆ στύψει. τὰ σαρκωτικὰ δὲ τὸ μὲν εἰς ἀνάθρεψιν
<span class="lb" data-page="13.553" data-line="8" id="l13.553.8"></span>ἐπιτήδειον αἷμα φυλάττει, κατά τε ποσότητα καὶ ποιότητα,
<span class="lb" data-page="13.553" data-line="9" id="l13.553.9"></span>τοσοῦτόν τε καὶ τοιοῦτον, ὁπόσου καὶ ποίου δεῖται
<span class="lb" data-page="13.553" data-line="10" id="l13.553.10"></span>πρὸς τὴν τῆς σαρκὸς γένεσιν ἡ φύσις. καθαρὸν δὲ φυλάττει
<span class="lb" data-page="13.553" data-line="11" id="l13.553.11"></span>τὸ ἕλκος, εἰ μὲν παρέλαβεν αὐτὸ τοιοῦτον ἀδηκτότατον,
<span class="lb" data-page="13.553" data-line="12" id="l13.553.12"></span>εἰ δὲ <span class="milestone ed2page" data-n="13.702" data-unit="ed2page" id="ed2page.13.702"></span>ῥύπον ἔχον, ἀναγκαῖον μὲν αὐτὸ ῥυπτικὸν εἰς
<span class="lb" data-page="13.553" data-line="13" id="l13.553.13"></span>τοσοῦτον εἶναι κατὰ τὴν ἑαυτοῦ δύναμιν, εἰς ὅσον ἥκει πάχους
<span class="lb" data-page="13.553" data-line="14" id="l13.553.14"></span>ὁ ῥύπος. ἀναγκαῖον δὲ καὶ δάκνειν καὶ διαβιβρώσκειν
<span class="lb" data-page="13.553" data-line="15" id="l13.553.15"></span>τὴν νεοπαγῆ σάρκα. δῆλον οὖν ὅτι τοιοῦτον ὄν οὐ σαρκώσει
<span class="lb" data-page="13.553" data-line="16" id="l13.553.16"></span>τὸ ἕλκος οὐδὲ πληρώσει τὴν κοιλότητα τῆς σαρκὸς, ἀλλὰ
<span class="lb" data-page="13.553" data-line="17" id="l13.553.17"></span>συντήξει τε καὶ μειώσει καὶ διὰ τοῦτο τὰ ῥύπου πολλοῦ
<span class="pb" data-page="13.554" id="p13.554"></span>
<span class="lb" data-page="13.554" data-line="1" id="l13.554.1"></span>καθαρτικὰ φάρμακα, περὶ ὧν ἔμπροσθεν εἶπον, οὐκ ἀεὶ
<span class="lb" data-page="13.554" data-line="2" id="l13.554.2"></span>δύναται σαρκοῦν, ἀλλ’ ὅταν ἤτοι δι’ ἐλαίου πλείονος ἢ ῥοδίνου
<span class="lb" data-page="13.554" data-line="3" id="l13.554.3"></span>τακέντα, καθάπερ τό τε ἐλαιῶδες καὶ τὸ διὰ χάρτου,
<span class="lb" data-page="13.554" data-line="4" id="l13.554.4"></span>κολασθῇ τὸ σφοδρὸν τῆς ῥύψεως ἢ διὰ κηρωτῆς μίξεως
<span class="lb" data-page="13.554" data-line="5" id="l13.554.5"></span>ἄδηκτα γίγνηται. τοιαῦται δὲ πολλαὶ τῶν πολυχρήστων δυνάμεών
<span class="lb" data-page="13.554" data-line="6" id="l13.554.6"></span>εἰσιν, ὡς ἥ τε τοῦ Μαχαιρίωνος καὶ ἡ ἴσις. ὁ μὲν
<span class="lb" data-page="13.554" data-line="7" id="l13.554.7"></span>οὖν σκοπὸς ἑκάστου τῶν τοιούτων ἐν τοῖς τῆς θεραπευτικῆς
<span class="lb" data-page="13.554" data-line="8" id="l13.554.8"></span>μεθόδου λέλεκται γράμμασιν· ἡ δὲ ὕλη τῶν δυνάμεων
<span class="lb" data-page="13.554" data-line="9" id="l13.554.9"></span>ἡ μὲν ἁπλῆ δι’ ἑτέρας πραγματείας ἔμπροσθεν, ἡ σύνθετος
<span class="lb" data-page="13.554" data-line="10" id="l13.554.10"></span>δὲ διὰ τῆς νῦν ἐνεστώσης λέγεται. καὶ πρώτης γε ἐν αὐτῇ
<span class="lb" data-page="13.554" data-line="11" id="l13.554.11"></span>μεμνῆσθαι χρὴ τῆς τῶν θεραπευομένων σωμάτων φύσεως.
<span class="lb" data-page="13.554" data-line="12" id="l13.554.12"></span>τὰ μὲν ὑγρὰ καὶ διὰ τοῦτο μαλακὰ, καθάπερ τὰ τῶν γυναικῶν
<span class="lb" data-page="13.554" data-line="13" id="l13.554.13"></span>καὶ παιδίων εὐνούχων τε καὶ γυναικείως βιούντων,
<span class="lb" data-page="13.554" data-line="14" id="l13.554.14"></span>ἀσθενεστέρων δεῖται φαρμάκων, τὰ δὲ τῶν ἀνδρῶν, καὶ μάλισθ’
<span class="lb" data-page="13.554" data-line="15" id="l13.554.15"></span>ὅσοι δι’ ἐνεργειῶν ἀνδρικῶν καὶ ἡλίου σκληρὰν εἰσήγοντο
<span class="lb" data-page="13.554" data-line="16" id="l13.554.16"></span>τὴν ἕξιν τοῦ σώματος, ὑπὸ τῶν ἀσθενῶν οὐδὲν ὠφελεῖται.
<span class="lb" data-page="13.554" data-line="17" id="l13.554.17"></span>διὰ τοῦτ’ οὖν οὐδὲ τὰ κολλητικὰ κοινὰ τῶν σωμάτων
<span class="lb" data-page="13.554" data-line="18" id="l13.554.18"></span>ἑκατέρων ἐστὶν, ἀλλ’ ὅσα μὲν διὰ λιθαργύρου καὶ ἐλαίου
<span class="pb" data-page="13.555" id="p13.555"></span>
<span class="lb" data-page="13.555" data-line="1" id="l13.555.1"></span>σκευάζεται καὶ ὄξους, περὶ ὧν ἐν τῷ πρώτῳ λόγῳ διῆλθον,
<span class="lb" data-page="13.555" data-line="2" id="l13.555.2"></span>ἀσθενοῦς καὶ μαλακῆς σαρκός ἐστι κολλητικά· τὰ δὲ δι’
<span class="lb" data-page="13.555" data-line="3" id="l13.555.3"></span>ἀσφάλτου καὶ ἰοῦ καὶ λεπίδος, ἀλόης τε καὶ σμύρνης, ἰσχυρᾶς
<span class="lb" data-page="13.555" data-line="4" id="l13.555.4"></span>τε καὶ σκληρᾶς. ἔστι μὲν οὖν ἡ ἄσφαλτος αὐτὴ καθ’
<span class="lb" data-page="13.555" data-line="5" id="l13.555.5"></span>ἑαυτὴν ἐν τῷ σκοπῷ τούτων τῶν δυνάμεων, ἀλλ’ οὐχ οἷόν
<span class="lb" data-page="13.555" data-line="6" id="l13.555.6"></span>τε χρῆσθαι μόνῃ μετ’ ἐλαίου τήξαντα, ψαθυρωτέρα γάρ ἐστιν
<span class="lb" data-page="13.555" data-line="7" id="l13.555.7"></span>ἢ ὡς ἐμπλαστρῶδες ἐργάσασθαι φάρμακον. ἵν’ οὖν ἔμπλαστρος
<span class="lb" data-page="13.555" data-line="8" id="l13.555.8"></span>γένηται, κηροῦ καὶ ῥητίνης αὐτῇ μίγνυμεν, ὑφ’ ὧν
<span class="lb" data-page="13.555" data-line="9" id="l13.555.9"></span>πάλιν ἐκλυθησομένην αὐτῆς δύναμιν εἰδότες, ἐνίοτε μὲν χαλκὸν
<span class="lb" data-page="13.555" data-line="10" id="l13.555.10"></span>ἢ λεπίδα χαλκοῦ, πολλάκις δὲ ἀλόην ἢ σμύρναν ἢ συνελόντι
<span class="lb" data-page="13.555" data-line="11" id="l13.555.11"></span>φάναι τῶν ξηραινόντων τι φαρμάκων οὐκ ἀγεννῶς
<span class="lb" data-page="13.555" data-line="12" id="l13.555.12"></span>μίγνυμεν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.4">
<span class="pb page1" data-page="13.496" id="p13.496"></span>
<span class="milestone ed1page page1" data-n="2.334" data-unit="ed1page" id="ed1page.2.334"></span>
<span class="milestone ed2page page1" data-n="13.681" data-unit="ed2page" id="ed2page.13.681"></span>
            <p>
<span class="lb" data-page="13.496" data-line="17" id="l13.496.17"></span><label class="head">Πῶς χλωραὶ γίνονται.</label> Βάλλεται μὲν εἰς
<span class="lb" data-page="13.496" data-line="18" id="l13.496.18"></span>αὐτὰ ἰὸς οὐκ ὀλίγος, ἀλλ’ ὥστε κρατῆσαι τῆς τῶν ἄλλων
<span class="pb" data-page="13.497" id="p13.497"></span>
<span class="lb" data-page="13.497" data-line="1" id="l13.497.1"></span>χρόας, αὐτῷ τε συνομοιῶσαι τὸ πᾶν. ἐστοχάσθαι δὲ δεῖ τὴν
<span class="lb" data-page="13.497" data-line="2" id="l13.497.2"></span>τοιαύτην ἔμπλαστρον συντιθέντα πρὸς τῇ ποσότητι τοῦ ἰοῦ
<span class="lb" data-page="13.497" data-line="3" id="l13.497.3"></span>καὶ τῆς τῶν μιγνυμένων αὐτῷ χροιᾶς καὶ τοῦ τρόπου τῆς
<span class="lb" data-page="13.497" data-line="4" id="l13.497.4"></span>ἑψήσεως, ἐπὶ μὲν τῶν μιγνυμένων φυλαττόμενον τὰς δυσκινήτους
<span class="lb" data-page="13.497" data-line="5" id="l13.497.5"></span>χροιὰς, ὁπόσαι τῶν ξανθῶν εἰσι καὶ πυῤῥῶν καὶ
<span class="lb" data-page="13.497" data-line="6" id="l13.497.6"></span>μελάνων φαρμάκων. λέγω δὲ ξανθῶν μὲν καὶ πυῤῥῶν, οἷά
<span class="lb" data-page="13.497" data-line="7" id="l13.497.7"></span>πέρ ἐστι τό τε τῆς μηλίτου καὶ τὸ τῆς κεκαυμένης χαλκίτεως,
<span class="lb" data-page="13.497" data-line="8" id="l13.497.8"></span>ἀρσενικοῦ τε καὶ σανδαράχης. μελάνων δὲ, οἷά περ
<span class="lb" data-page="13.497" data-line="9" id="l13.497.9"></span>πίττης τε καὶ ἀσφάλτου καὶ γῆς ἀμπελίτιδος καὶ λίθου γαγάτου.
<span class="lb" data-page="13.497" data-line="10" id="l13.497.10"></span>κατὰ δὲ τὴν ἕψησιν οὐ χρὴ τοῖς ἐπὶ τοῦ πυρὸς
<span class="lb" data-page="13.497" data-line="11" id="l13.497.11"></span>ἑνουμένοις συμβάλλεσθαι τὸν ἰὸν, ἀλλ’ ἑνωθεῖσι μίγνυσθαι
<span class="lb" data-page="13.497" data-line="12" id="l13.497.12"></span>κατὰ τὴν θυείαν, εἴπερ ἐθέλοις τῇ χρόᾳ χλωρὸν διαμεῖναι
<span class="lb" data-page="13.497" data-line="13" id="l13.497.13"></span>τὸ φάρμακον. εἰ δέ γε μηλίνην βούλοιο ποιῆσαι τὴν ἔμπλαστρον,
<span class="lb" data-page="13.497" data-line="14" id="l13.497.14"></span>εἰδέναι χρή σε κατὰ τὴν ἕψησιν, εἰς πρώτην μὲν ταύτην
<span class="lb" data-page="13.497" data-line="15" id="l13.497.15"></span>τὴν χρόαν μεταβαλόντα τὸν ἰὸν, ὕστερον δὲ εἰς τὴν
<span class="lb" data-page="13.497" data-line="16" id="l13.497.16"></span>κιῤῥὰν, ὡς γενέσθαι τὴν ὀνομαζομένην δίχρωμον ἔμπλαστρον.
<span class="lb" data-page="13.497" data-line="17" id="l13.497.17"></span>ἐν γὰρ τῷ μετὰ τὴν ἕψησιν χρόνῳ, μετ’ ὀλίγας ἡμέρας ἐπιπολῆς
<span class="lb" data-page="13.497" data-line="18" id="l13.497.18"></span>μὲν αὐτῇ γίγνεται τὸ φαιότερον, εἰς τὸ βάθος δὲ τοῦ
<span class="lb" data-page="13.497" data-line="19" id="l13.497.19"></span>φαρμάκου συντρέχει τὸ κιῤῥόν. ἐπεὶ δὲ περὶ τῆς χρόας αὐτῶν ﻿
<span class="pb" data-page="13.498" id="p13.498"></span>
<span class="lb" data-page="13.498" data-line="1" id="l13.498.1"></span>εἴρηται τὰ προσήκοντα, μεταβήσομαι πάλιν ἐπὶ τὸν
<span class="lb" data-page="13.498" data-line="2" id="l13.498.2"></span>περὶ τῶν δυνάμεων λόγον, ἀναμνήσας ὅθεν πρώτως ὡρμήθην
<span class="lb" data-page="13.498" data-line="3" id="l13.498.3"></span>κατὰ τόδε τὸ βιβλίον. ὡρμήθην δὲ, εἴ τι μεμνήμεθα, περὶ
<span class="lb" data-page="13.498" data-line="4" id="l13.498.4"></span>τῶν σαρκωτικῶν φαρμάκων εἰπεῖν, ὧν ὁ μὲν τῆς δυνάμεως
<span class="lb" data-page="13.498" data-line="5" id="l13.498.5"></span>σκοπός ἐστιν ἐν τῷ μετρίως τε καὶ ἀδήκτως ῥύπτειν τε καὶ
<span class="lb" data-page="13.498" data-line="6" id="l13.498.6"></span>ξηραίνειν. αἱ δὲ κατ’ εἴδη συνθέσεις διάφοροι κατὰ τὰς τῶν
<span class="lb" data-page="13.498" data-line="7" id="l13.498.7"></span>ἁπλῶν φαρμάκων ὕλας ὑπαλλαττόμεναι. πρόδηλον δ’ ὅτι τὰ
<span class="lb" data-page="13.498" data-line="8" id="l13.498.8"></span>κυρίως τε καὶ πρώτως ὀνομαζόμενα σαρκωτικὰ τῶν ἀπεριστάτων
<span class="lb" data-page="13.498" data-line="9" id="l13.498.9"></span>ἐλκῶν ἐστι σαρκωτικὰ, τουτέστιν ὅσα κοῖλα μὲν οὐ
<span class="lb" data-page="13.498" data-line="10" id="l13.498.10"></span>μὴν ῥύπον ἢ φλεγμονὴν ἔχει συνοῦσαν, ἔτι δὲ μᾶλλον οὐδ’
<span class="lb" data-page="13.498" data-line="11" id="l13.498.11"></span>ἐπιῤῥοὴν ὑγρῶν μοχθηρῶν, <span class="milestone ed2page" data-n="13.682" data-unit="ed2page" id="ed2page.13.682"></span>οὐδὲ δύσκρατον κατὰ τὸ
<span class="lb" data-page="13.498" data-line="12" id="l13.498.12"></span>κοῖλον ἕλκος σάρκα. μιγνυμένου γάρ τινος τῶν εἰρημένων τῇ
<span class="lb" data-page="13.498" data-line="13" id="l13.498.13"></span>κοιλότητι, πρότερον ἐκεῖνο θεραπευτέον ἐστίν. οἱ σκοποὶ δὲ
<span class="lb" data-page="13.498" data-line="14" id="l13.498.14"></span>τῆς θεραπείας αὐτῶν εἰσιν ἐπὶ μὲν τῶν ῥυπαρῶν τὰ ῥύπτειν
<span class="lb" data-page="13.498" data-line="15" id="l13.498.15"></span>δυνάμενα φάρμακα. τῶν δ’ ἐξ ἐπιῤῥοῆς ὑγροῦ τὸ ξηραίνειν
<span class="lb" data-page="13.498" data-line="16" id="l13.498.16"></span>τε καὶ ἀποκρούεσθαι τὸ ἐπιῤῥέον. εἰ δ’ εἴη πολὺ
<span class="lb" data-page="13.498" data-line="17" id="l13.498.17"></span>καὶ δυσνίκητον, τὴν αἰτίαν τῆς ἐπιῤῥοῆς ἐκκόψαι πρότερον.
<span class="lb" data-page="13.498" data-line="18" id="l13.498.18"></span>εὔδηλον δ’ ὅτι καὶ τῶν μὲν φλεγμαινόντων τὴν φλεγμονὴν
<span class="pb" data-page="13.499" id="p13.499"></span>
<span class="lb" data-page="13.499" data-line="1" id="l13.499.1"></span>ἰᾶσθαι χρὴ, τῶν δὲ δύσκρατον ἐχόντων τὴν σάρκα μορίων,
<span class="lb" data-page="13.499" data-line="2" id="l13.499.2"></span>εὔκρατον ταύτην ἐργάσασθαι, δυσκράτου δὲ αὐτῆς γιγνομένης,
<span class="lb" data-page="13.499" data-line="3" id="l13.499.3"></span>κατὰ τρόπους ἁπλοῦς μὲν τέτταρας, συνθέτους δὲ ἄλλους
<span class="lb" data-page="13.499" data-line="4" id="l13.499.4"></span>τέτταρας, ἡ ἴασις ἔσται διὰ τῶν ἐναντίων ποιοτήτων.
<span class="lb" data-page="13.499" data-line="5" id="l13.499.5"></span>ἀλλὰ περὶ μὲν τούτων καὶ αὖθις εἰρήσεται, περὶ δὲ τῶν ἰσχυρῶς
<span class="lb" data-page="13.499" data-line="6" id="l13.499.6"></span>ῥυπτόντων φαρμάκων ἐφεξῆς ἐρῶ.
</p>
          </article>

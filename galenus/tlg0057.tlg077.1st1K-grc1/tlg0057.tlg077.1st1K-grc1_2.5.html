<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.5">
<span class="pb page1" data-page="13.499" id="p13.499"></span>
<span class="milestone ed1page page1" data-n="2.334" data-unit="ed1page" id="ed1page.2.334"></span>
<span class="milestone ed2page page1" data-n="13.682" data-unit="ed2page" id="ed2page.13.682"></span>
            <p>
<span class="lb" data-page="13.499" data-line="7" id="l13.499.7"></span><label class="head">Περὶ τῶν ἰσχυρῶς ῥυπτόντων φαρμάκων.</label>
<span class="lb" data-page="13.499" data-line="8" id="l13.499.8"></span>Ὅτι μὲν ἐκ τοῦ γένους ἐστὶ ταῦτα τῶν προειρημένων, ὅσα
<span class="lb" data-page="13.499" data-line="9" id="l13.499.9"></span>τῷ μετρίως ῥύπτειν ἕλκεσι κοίλοις, καθαροῖς, ἀπεριστάτοις
<span class="lb" data-page="13.499" data-line="10" id="l13.499.10"></span>προσεφέρετο μηδ’ ὅλως δάκνοντα, λέλεκται πρόσθεν. ἐπιτεταμένην
<span class="lb" data-page="13.499" data-line="11" id="l13.499.11"></span>δὲ τὴν ῥυπτικὴν δύναμιν ἔχει τὰ τὸν πολὺν ἀφαιροῦντα
<span class="lb" data-page="13.499" data-line="12" id="l13.499.12"></span>ῥύπον, ὥστ’ ἔνια τῶν εἰρημένων φαρμάκων χλωρῶν
<span class="lb" data-page="13.499" data-line="13" id="l13.499.13"></span>ἑνὶ μόνῳ τῶν ἁπλῶς σαρκωτικῶν διαφέρει τῷ πλήθει τοῦ
<span class="lb" data-page="13.499" data-line="14" id="l13.499.14"></span>ἰοῦ. τινὰ δὲ καὶ τῶν ἄλλων, ὅσα ῥύπτει σφοδρῶς μίξει, καθάπερ
<span class="lb" data-page="13.499" data-line="15" id="l13.499.15"></span>ἴσις ὀνομαζομένη καὶ τὸ τοῦ Μαχαιρίωνος, ᾧ ἡμεῖς
<span class="lb" data-page="13.499" data-line="16" id="l13.499.16"></span>χρώμεθα συνήθως, ἐλαιώδει καλουμένῳ διὰ τὴν χρῆσιν. ἔνθα
<span class="lb" data-page="13.499" data-line="17" id="l13.499.17"></span>γὰρ ἡμῖν πρόκειται σαρκῶσαι κόλπον, ἐλαίῳ πολλῷ τήκοντες
<span class="lb" data-page="13.499" data-line="18" id="l13.499.18"></span>ἐγχέομεν αὐτὸ δι’ εὐθυτρήτου κέρατος, ἐν τρόπῳ κλυστῆρος
<span class="pb" data-page="13.500" id="p13.500"></span>
<span class="lb" data-page="13.500" data-line="1" id="l13.500.1"></span>ὑείᾳ κύστει συνημμένου, χρώμεθα καὶ τοῖς καλουμένοις πυουλκοῖς
<span class="lb" data-page="13.500" data-line="2" id="l13.500.2"></span>ἐπ’ αὐτοῦ· καὶ γὰρ καὶ τούτων, ὅσοις εὐρύτερόν
<span class="lb" data-page="13.500" data-line="3" id="l13.500.3"></span>ἐστι τὸ τρῆμα, χρήσιμοι πρὸς τὴν τοιαύτην ὑπηρεσίαν εἰσί.
<span class="lb" data-page="13.500" data-line="4" id="l13.500.4"></span>πρόδηλον δ’ ὅτι τὸν μὲν ῥυπαρὸν κόλπον ἐργαζόμεθα καθαρὸν,
<span class="lb" data-page="13.500" data-line="5" id="l13.500.5"></span>ἀκρατέστερον χρώμενοι τῷ φαρμάκῳ, τουτέστιν ἐλάττονι
<span class="lb" data-page="13.500" data-line="6" id="l13.500.6"></span>μιγνύντες ἐλαίῳ, τὸν δὲ καθαρὸν ἐπὶ πλέον ὑγρασμένῳ
<span class="lb" data-page="13.500" data-line="7" id="l13.500.7"></span>δι’ ἐλαίου δαψιλεστέρου μίξεως. εἰ μὲν οὖν ὑποψία τις εἴη
<span class="lb" data-page="13.500" data-line="8" id="l13.500.8"></span>μεμιγμένης φλεγμονῆς ἔτι βραχείας τῷ κόλπῳ, διὰ ῥοδίνου
<span class="lb" data-page="13.500" data-line="9" id="l13.500.9"></span>πάντως τηκέσθω τὸ φάρμακον. εἰ δ’ ἀφλέγμαντος εἴη, δι’
<span class="lb" data-page="13.500" data-line="10" id="l13.500.10"></span>ἐλαίου, κᾂν ἀδήκτως ἀνέχηται τῆς τοῦ παλαιοῦ μίξεως,
<span class="lb" data-page="13.500" data-line="11" id="l13.500.11"></span>ἐκείνῳ διατηκέσθω τὸ φάρμακον. ἐπιτήδειον δὲ εἰς τὴν τοιαύτην
<span class="lb" data-page="13.500" data-line="12" id="l13.500.12"></span>χρῆσίν ἐστιν οὐ τοῦτο μόνον τὸ φάρμακον, ἀλλὰ καὶ
<span class="lb" data-page="13.500" data-line="13" id="l13.500.13"></span>τὸ τοῦ Μαχαιρίωνος καὶ ἡ ἴσις, ὅσα τ’ ἄλλα γεγράφασιν οἱ
<span class="lb" data-page="13.500" data-line="14" id="l13.500.14"></span>πρὸ ἐμοῦ μετὰ κηρωτῆς μιγνύμενα σαρκωτικὰ γίγνεσθαι κοίλων
<span class="lb" data-page="13.500" data-line="15" id="l13.500.15"></span>ἑλκῶν. ἅπαντα γὰρ ταῦτα, χωρὶς τοῦ μιχθῆναι κηρωτῇ,
<span class="lb" data-page="13.500" data-line="16" id="l13.500.16"></span>δι’ ἐλαίου καὶ ῥοδίνου τηκόμενα τοῖς κόλποις ἐνίεται διὰ
<span class="lb" data-page="13.500" data-line="17" id="l13.500.17"></span>τὸ μὴ δύνασθαι τὴν καλουμένην ἔμμοτον σύστασιν ἐνίεσθαι
<span class="lb" data-page="13.500" data-line="18" id="l13.500.18"></span>κόλποις, οὕτως γέ τοι καὶ τὸ διὰ τοῦ κεκαυμένου χάρτου
<span class="pb" data-page="13.501" id="p13.501"></span>
<span class="lb" data-page="13.501" data-line="1" id="l13.501.1"></span>φάρμακον ξηρὸν, ῥοδίνῳ πολλῷ μιγνύντες ἐγχέομεν αὐτοῖς.
<span class="lb" data-page="13.501" data-line="2" id="l13.501.2"></span>ὥσπερ δὲ οἱ κόλποι τῶν ὑγροτέρων δέονται φαρμάκων οὐ
<span class="lb" data-page="13.501" data-line="3" id="l13.501.3"></span>δυναμένων ἐνίεσθαι τῶν παχυτέρων, οὕτως ὅσα τῶν κοίλων
<span class="lb" data-page="13.501" data-line="4" id="l13.501.4"></span>ἑλκῶν ἐπιπολῆς ἐστι, παχυτέρου χρῄζει φαρμάκου διὰ τὸ ταχέως
<span class="lb" data-page="13.501" data-line="5" id="l13.501.5"></span>αὐτῶν ἀποῤῥεῖν τὰ ὑγρὰ καὶ καταλείπεσθαι ξηροὺς
<span class="lb" data-page="13.501" data-line="6" id="l13.501.6"></span>τοὺς μότους. εἰκότως οὖν ἐπὶ μὲν τῶν τοιούτων τοῖς ἰσχυρῶς
<span class="lb" data-page="13.501" data-line="7" id="l13.501.7"></span>ῥυπτικοῖς μίγνυμεν κηρωτὴν, ἐπὶ δὲ τῶν κόλπων ἔλαιον
<span class="lb" data-page="13.501" data-line="8" id="l13.501.8"></span>ἢ ῥόδινον πάμπολυ. ταυτὶ δὲ τὰ οὕτως ῥυπτικὰ φάρμακα
<span class="lb" data-page="13.501" data-line="9" id="l13.501.9"></span>πάντως ἐστὶ καὶ διαφορητικὰ, καὶ διὰ τοῦτο καὶ ξηραντικὰ
<span class="lb" data-page="13.501" data-line="10" id="l13.501.10"></span>σφοδρῶς, καὶ γίγνεταί τι γένος αὐτῶν κοινὸν, ὃ καλοῦσι πολύχρηστον.
<span class="lb" data-page="13.501" data-line="11" id="l13.501.11"></span>ἐπέκεινα δὲ τούτου τοῦ γένους ἐστὶ τὸ τῶν
<span class="lb" data-page="13.501" data-line="12" id="l13.501.12"></span>πάνυ δριμέων ἐμπλάστρων, <span class="milestone ed2page" data-n="13.685" data-unit="ed2page" id="ed2page.13.685"></span>ὁποῖαι καὶ αἱ καλούμεναι
<span class="lb" data-page="13.501" data-line="13" id="l13.501.13"></span>δι’ ἁλῶν εἰσιν, ἃς οὐ χρὴ προσφέρειν ἔνθα σαρκῶσαί τι
<span class="lb" data-page="13.501" data-line="14" id="l13.501.14"></span>βουλόμεθα. πρὸς γὰρ αὖ τοῖς ἄλλοις καὶ τοῦτο τοῖς ἁλσὶν
<span class="lb" data-page="13.501" data-line="15" id="l13.501.15"></span>ἐξαίρετον ὑπάρχει τὸ στύφειν μᾶλλον ἢ ῥύπτειν. ἐπὶ τό γε
<span class="lb" data-page="13.501" data-line="16" id="l13.501.16"></span>ξηραίνειν οὐδὲν ἧττον ἔχουσιν ἀφρονίτρου καὶ νίτρου, ἀλλ’
<span class="lb" data-page="13.501" data-line="17" id="l13.501.17"></span>ἐκείνοις μὲν οὐ μέτεστι τῆς στυπτικῆς δυνάμεως, ὥσπερ οὐδὲ
<span class="pb" data-page="13.502" id="p13.502"></span>
<span class="lb" data-page="13.502" data-line="1" id="l13.502.1"></span>τῷ τῆς Ἀσίας πέτρας ἄνθει καὶ διὰ τοῦτο διαφορεῖν τε
<span class="lb" data-page="13.502" data-line="2" id="l13.502.2"></span>δύναται καὶ κηρωταῖς μιγνύμενα καθαίρειν ἕλκη ῥυπαρά.
<span class="lb" data-page="13.502" data-line="3" id="l13.502.3"></span>τοῖς δ’ ἁλσὶν οὐχ ὑπάρχει τοῦτο διὰ τὴν στύψιν. τούτων
<span class="lb" data-page="13.502" data-line="4" id="l13.502.4"></span>οὖν μνημονεύουσιν ὑμῖν ἀκηκοόσι τε τὴν μέθοδον τῆς τε
<span class="lb" data-page="13.502" data-line="5" id="l13.502.5"></span>συνθέσεως καὶ τῆς χρήσεως ἁπάντων τῶν τοιούτων φαρμάκων
<span class="lb" data-page="13.502" data-line="6" id="l13.502.6"></span>ἐν τοῖς ἐφεξῆς γράψω τὰ δεδοκιμασμένα τῇ πείρᾳ πρὸς
<span class="lb" data-page="13.502" data-line="7" id="l13.502.7"></span>τῶν ἐνδόξων ἰατρῶν ἐπὶ φαρμάκων ἀρίστων γνώσει. πρώτων
<span class="lb" data-page="13.502" data-line="8" id="l13.502.8"></span>δὲ τῶν περὶ Μαντίαν καὶ τὸν μαθητὴν αὐτοῦ τὸν
<span class="lb" data-page="13.502" data-line="9" id="l13.502.9"></span>Ταραντῖνον Ἡρακλείδην<span class="milestone ed1page" data-n="2.335" data-unit="ed1page" id="ed1page.2.335"></span> πολλὰ φάρμακα γραψάντων,
<span class="lb" data-page="13.502" data-line="10" id="l13.502.10"></span>ἃ τοῖς μετὰ ταῦτα διὰ πείρας ἀφικόμενα διωρίσθη. καὶ τὰ
<span class="lb" data-page="13.502" data-line="11" id="l13.502.11"></span>μὲν ἄριστα ἐν αὐτοῖς αὐτοὶ πάλιν ἔγραψαν, ὅσα δ’ ἧττον
<span class="lb" data-page="13.502" data-line="12" id="l13.502.12"></span>ἐκείνων ἐνεργεῖν ἐδόκει κατέλιπον. εἰκότως οὖν κᾀγὼ τὴν
<span class="lb" data-page="13.502" data-line="13" id="l13.502.13"></span>πλείονα μνήμην ποιοῦμαι τῶν μετ’ ἐκείνους γεγονότων. εἰσὶ
<span class="lb" data-page="13.502" data-line="14" id="l13.502.14"></span>δὲ αὐτῶν οἱ μάλιστα δοκοῦντες ἐν τῇ τῶν φαρμάκων ἐμπειρίᾳ
<span class="lb" data-page="13.502" data-line="15" id="l13.502.15"></span>κατωρθωκέναι, Πετρώνιος Μούσας καὶ Ἥρας καὶ Ἀνδρόμαχος,
<span class="lb" data-page="13.502" data-line="16" id="l13.502.16"></span>Ἀσκληπιάδης τε καὶ Κρίτων. γέγραπται δὲ καὶ
<span class="lb" data-page="13.502" data-line="17" id="l13.502.17"></span>τοῖς περὶ τὸν Ἀρχιγένην τε καὶ τὸν Φίλιππον οὐκ ὀλίγα
<span class="lb" data-page="13.502" data-line="18" id="l13.502.18"></span>φάρμακα. καί τι καὶ βιβλίον ἕν ἐστι Μενεκράτους ἐπιγεγραμμένον, ﻿
<span class="pb" data-page="13.503" id="p13.503"></span>
<span class="lb" data-page="13.503" data-line="1" id="l13.503.1"></span>αὐτοκράτωρ ὁλογράμματος ἀξιολόγων φαρμάκων. ὅσα
<span class="lb" data-page="13.503" data-line="2" id="l13.503.2"></span>τε οὖν τούτοις γέγραπται κάλλιστα φάρμακα καὶ πρὸς αὐτῶν
<span class="lb" data-page="13.503" data-line="3" id="l13.503.3"></span>ἐπαινούμενα καὶ ὅσων ἡμεῖς πεῖραν ἔχομεν, ἐξ αὐτῶν
<span class="lb" data-page="13.503" data-line="4" id="l13.503.4"></span>τε τούτων τῶν γεγραμμένων καὶ ὧν οἱ διδάσκαλοι ἡμῶν
<span class="lb" data-page="13.503" data-line="5" id="l13.503.5"></span>ἐχρῶντο, καὶ εἴ τι καὶ ἡμῖν προσεξεύρηται, τοῦτ’ ἐν τοῖς ἑξῆς
<span class="lb" data-page="13.503" data-line="6" id="l13.503.6"></span>γράψω, τίνος ἐστὶ γένους ἕκαστον αὐτῶν ἐξηγούμενος. νυνὶ δὲ
<span class="lb" data-page="13.503" data-line="7" id="l13.503.7"></span>ἐπὶ τὰς χλωρὰς διῆλθον, ἐφεξῆς ταύταις γράψω τὰς μηλίνας.
</p>
          </article>

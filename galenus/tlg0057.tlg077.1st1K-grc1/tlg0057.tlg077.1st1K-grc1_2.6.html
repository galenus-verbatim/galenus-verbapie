<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.6">
<span class="pb page1" data-page="13.503" id="p13.503"></span>
<span class="milestone ed1page page1" data-n="2.335" data-unit="ed1page" id="ed1page.2.335"></span>
<span class="milestone ed2page page1" data-n="13.685" data-unit="ed2page" id="ed2page.13.685"></span>
            <p>
<span class="lb" data-page="13.503" data-line="8" id="l13.503.8"></span><label class="head">Μήλιναι ἔμπλαστροι.</label> Ὥσπερ τῶν χλωρῶν
<span class="lb" data-page="13.503" data-line="9" id="l13.503.9"></span>ἐμπλάστρων αἱ πλεῖσται διὰ τὸν ἰὸν ἐπικρατοῦντα γίγνονται
<span class="lb" data-page="13.503" data-line="10" id="l13.503.10"></span>τοιαῦται, καὶ μάλιστα αὐτῶν αἱ εὐχρούστεραι, κατὰ
<span class="lb" data-page="13.503" data-line="11" id="l13.503.11"></span>τὸν αὐτὸν τρόπον καὶ αἱ μήλιναι. ἀλλ’ αἱ μὲν χλωραὶ τὸν
<span class="lb" data-page="13.503" data-line="12" id="l13.503.12"></span>ἰὸν ἀνέψητον ἔχουσιν, αἱ μήλιναι δὲ ἑψόμενον μὲν, ἀλλὰ
<span class="lb" data-page="13.503" data-line="13" id="l13.503.13"></span>μετρίως. ὡς ἐάν γε ἐπὶ πλέον ἕψῃς, τὰς καλουμένας ὑπ’ ἐνίων
<span class="lb" data-page="13.503" data-line="14" id="l13.503.14"></span>μὲν διχρώμους, ὑπ’ ἐνίων δὲ κιῤῥὰς ἐργάσῃ. καλεῖν δ’ ἔθος
<span class="lb" data-page="13.503" data-line="15" id="l13.503.15"></span>ἐστὶ τοῖς ἰατροῖς ἁπλῶς μὲν χλωρὰς καὶ μηλίνας καὶ κιῤῥὰς,
<span class="lb" data-page="13.503" data-line="16" id="l13.503.16"></span>ὅσαι κολλῶσί τε τὰ μὴ πάνυ μεγάλα τραύματα καὶ ἕλκη
<span class="lb" data-page="13.503" data-line="17" id="l13.503.17"></span>συνουλοῦσιν, ἃ καλεῖν τοῖς ἰατροῖς ἔθος ἀπερίστατα, σαρκοῦσί
<span class="lb" data-page="13.503" data-line="18" id="l13.503.18"></span>τε τὰ κοῖλα τηκόμεναι διὰ ῥοδίνου. πολύχρηστοι δὲ
<span class="pb" data-page="13.504" id="p13.504"></span>
<span class="lb" data-page="13.504" data-line="1" id="l13.504.1"></span>ἐξ αὐτῶν, ἐφ’ ὧν ἐπαγγελία πλείων ἐστίν. ἔνιαι δὲ πολλὰς
<span class="lb" data-page="13.504" data-line="2" id="l13.504.2"></span>μὲν οὐκ ἔχουσιν ἐπαγγελίας, ἀξιόλογον δὲ μίαν, ἤτοι πρὸς
<span class="lb" data-page="13.504" data-line="3" id="l13.504.3"></span>τὰ κακοήθη τῶν ἑλκῶν ἁρμόττειν ἢ διαφορεῖν πῦον ἢ μελικηρίδας
<span class="lb" data-page="13.504" data-line="4" id="l13.504.4"></span>ἢ μαλάττειν σκληρότητας ἤ τι τοιοῦτον τῶν οὐκ
<span class="lb" data-page="13.504" data-line="5" id="l13.504.5"></span>εὐκαταφρονήτων οὐδ’ εὐθεραπεύτων. ὁ Ἀνδρόμαχος μὲν οὖν
<span class="lb" data-page="13.504" data-line="6" id="l13.504.6"></span>ἔγραψε ιδ΄. μηλίνας, ὧν αἱ πέντε μὲν ἔχουσιν ἰὸν, αἱ δ’
<span class="lb" data-page="13.504" data-line="7" id="l13.504.7"></span>ἄλλαι χωρὶς ἰοῦ γεγόνασι. τῶν δὲ τὸν ἰὸν ἐχουσῶν μία μέν
<span class="lb" data-page="13.504" data-line="8" id="l13.504.8"></span>ἐστι πρώτη γεγραμμένη τῶν ιδ΄. μία δ’ ἄλλη τετάρτη καί
<span class="lb" data-page="13.504" data-line="9" id="l13.504.9"></span>τις ἐπ’ αὐτῆς ἕκτη καὶ μετ’ ἐκείνην ἥ τε ζ΄. καὶ ἡ ι΄. ὅσαις
<span class="lb" data-page="13.504" data-line="10" id="l13.504.10"></span>μὲν οὖν οὐδὲν ἐξαίρετον προσγέγραφεν, αὗται πᾶσαι καὶ
<span class="lb" data-page="13.504" data-line="11" id="l13.504.11"></span>κολλῶσιν ἕλκη καὶ ἐπουλοῦσιν. εἰ δὲ βούλοιτό τις, καὶ τακεῖσαι
<span class="lb" data-page="13.504" data-line="12" id="l13.504.12"></span>μετὰ ῥοδίνου σαρκοῦσι. θεραπεύουσι δὲ καὶ μετρίας
<span class="lb" data-page="13.504" data-line="13" id="l13.504.13"></span>φλεγμονὰς, ὥσπερ γε καὶ σκληρότητας μετρίας μαλάττουσι.
<span class="lb" data-page="13.504" data-line="14" id="l13.504.14"></span>καὶ μᾶλλόν γε τοῦτο ποιοῦσιν, ὅσαι θυμιάματος ἔχουσιν
<span class="lb" data-page="13.504" data-line="15" id="l13.504.15"></span>ἀμμωνιακοῦ. <span class="milestone ed2page" data-n="13.686" data-unit="ed2page" id="ed2page.13.686"></span>καὶ τούτων αὐτῶν μᾶλλον ὅσαι πλείονος,
<span class="lb" data-page="13.504" data-line="16" id="l13.504.16"></span>ὡς πρὸς τὴν τῶν ἄλλων ἀναλογίαν. ἔν τισι δὲ προσέθηκεν
<span class="lb" data-page="13.504" data-line="17" id="l13.504.17"></span>αὐτὸς ἁπαλὴ, τουτέστι πρὸς ἁπαλοὺς χρῶτας ἁρμόττουσα
<span class="lb" data-page="13.504" data-line="18" id="l13.504.18"></span>δηλονότι. καὶ καθ’ ἣν πρόσκειται τὸ ἐπισπαστικὴ καὶ ἐξιπωτικὴ,
<span class="pb" data-page="13.505" id="p13.505"></span>
<span class="lb" data-page="13.505" data-line="1" id="l13.505.1"></span>δηλῶν ὅτι πρὸς περιωδυνίαν καὶ συνάγχην καὶ πλευροῦ
<span class="lb" data-page="13.505" data-line="2" id="l13.505.2"></span>πόνον ἁρμόττει. ἢ ὅτι διαφορεῖ τὰ ἐντὸς ἀποστήματα,
<span class="lb" data-page="13.505" data-line="3" id="l13.505.3"></span>πλέον τι ταύταις μαρτυρεῖ τῶν ἁπλῶς γεγραμμένων. ἐφεξῆς
<span class="lb" data-page="13.505" data-line="4" id="l13.505.4"></span>οὖν αὐτὰς ἁπάσας ὑπογράψω.
</p>
          </article>

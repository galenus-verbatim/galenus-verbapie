<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:2.9">
<span class="pb page1" data-page="13.509" id="p13.509"></span>
<span class="milestone ed1page page1" data-n="2.336" data-unit="ed1page" id="ed1page.2.336"></span>
<span class="milestone ed2page page1" data-n="13.687" data-unit="ed2page" id="ed2page.13.687"></span>
            <p>
<span class="lb" data-page="13.509" data-line="14" id="l13.509.14"></span><label class="head">Μηλίνη Σεραπίωνος τραυματικὴ καὶ διαλυτικὴ,
<span class="lb" data-page="13.509" data-line="15" id="l13.509.15"></span>πυκτικὴ, πάγχρηστος.</label> ♃ Λιθαργύρου δραχ. ρ΄. ἀμμωνιακοῦ
<span class="lb" data-page="13.509" data-line="16" id="l13.509.16"></span>θυμιάματος δραχ. κη΄. κηροῦ δραχ. νστ΄. ἰοῦ κυπρίου δραχ. θ΄.
<span class="lb" data-page="13.509" data-line="17" id="l13.509.17"></span>σμύρνης δραχ. α΄. κολοφωνίας δραχ. νστ΄. χαλβάνης δραχ. θ΄. ἐλαίου
<span class="pb" data-page="13.510" id="p13.510"></span>
<span class="lb" data-page="13.510" data-line="1" id="l13.510.1"></span>κοτύλης ἥμισυ, θέρους κο. α΄. τέταρτον, ἕψε λιθάργυρον
<span class="lb" data-page="13.510" data-line="2" id="l13.510.2"></span>ἔλαιον. ὅταν μεταβαλῇ, ἀμμωνιακὸν, εἶτα κηρὸν, καὶ καθελὼν
<span class="lb" data-page="13.510" data-line="3" id="l13.510.3"></span>βάλλε χαλβάνην, ἰὸν καὶ τὰ λοιπὰ καὶ μαλακῶς ἕψε.
<span class="lb" data-page="13.510" data-line="4" id="l13.510.4"></span>τοιαύτας ἑψήσεις ἔγραψαν πολλοὶ τῶν πρὸ ἐμοῦ τῶν γεγραμμένων
<span class="lb" data-page="13.510" data-line="5" id="l13.510.5"></span>ἐμπλάστρων μηλίνων, ἀφ’ ὧν καθ’ ὁμοιότητα
<span class="lb" data-page="13.510" data-line="6" id="l13.510.6"></span>καὶ τὰς ἄλλας μηλίνας ἕψειν δυνήσεσθε. τὴν μὲν λιθάργυρον
<span class="lb" data-page="13.510" data-line="7" id="l13.510.7"></span>δεῖ πρῶτον ἐμβαλόντας, εἶτα ῥητίνας καὶ ἀμμωνιακὸν,
<span class="lb" data-page="13.510" data-line="8" id="l13.510.8"></span>εἶτα χαλβάνην καὶ ἰόν. εἶτα ἐὰν ἤτοι λιβανωτὸν ἢ σμύρναν
<span class="lb" data-page="13.510" data-line="9" id="l13.510.9"></span>ἢ ἀλόην λαμβάνῃ, ταῦτα γὰρ, ὅταν αἴρηται τὸ φάρμακον
<span class="lb" data-page="13.510" data-line="10" id="l13.510.10"></span>ἀπὸ τοῦ πυρὸς, ἐπεμβάλλεσθαι χρὴ μὴ φέροντα τὰς ἑψήσεις.
<span class="lb" data-page="13.510" data-line="11" id="l13.510.11"></span><span class="milestone ed2page" data-n="13.688" data-unit="ed2page" id="ed2page.13.688"></span>προείρηται δ’ ὅτι καὶ μαλακῶς ἕψεσθαι χρὴ, μάλιστα
<span class="lb" data-page="13.510" data-line="12" id="l13.510.12"></span>ὅταν ὁ ἰὸς ἐμβληθῇ. καὶ μέντοι καὶ ὅτι βάλλειν αὐτὸν χρὴ
<span class="lb" data-page="13.510" data-line="13" id="l13.510.13"></span>καθέντα κατὰ γῆς τὴν κακκάβην καὶ μικρὸν ἀποψύχοντα καὶ
<span class="lb" data-page="13.510" data-line="14" id="l13.510.14"></span>μᾶλλον ἐὰν μικρὸν ᾖ τὸ ἀγγεῖον, ἐν ᾧ ἡ ἕψησις γίνεται.
<span class="lb" data-page="13.510" data-line="15" id="l13.510.15"></span>ζέοντι γὰρ τῷ προεψημένῳ, κατ’ αὐτὸ προσεμβληθεὶς ὁ ἰὸς,
<span class="lb" data-page="13.510" data-line="16" id="l13.510.16"></span>ὑπερχεῖσθαι πολλάκις ἐποίησε τοῦ ἀγγείου τὸ φάρμακον. ἐν
<span class="lb" data-page="13.510" data-line="17" id="l13.510.17"></span>δὲ τῇ τοῦ Μενοίτου μηλίνῃ τῇ πρώτῃ τῇ πυκτικῇ καλουμένῃ,
<span class="lb" data-page="13.510" data-line="18" id="l13.510.18"></span>διότι μάλιστα οἱ πύκται χρῶνται τῷ φαρμάκῳ, καὶ
<span class="pb" data-page="13.511" id="p13.511"></span>
<span class="lb" data-page="13.511" data-line="1" id="l13.511.1"></span>ὅτι δι’ ὄξους τὸ ἀμμωνιακὸν ἐν τῇ θυείᾳ δύναται λειοῦσθαι,
<span class="lb" data-page="13.511" data-line="2" id="l13.511.2"></span>τῶν ἄλλων ἁπάντων ἐν τῇ κακκάβῃ μιχθέντων, εἶτα
<span class="lb" data-page="13.511" data-line="3" id="l13.511.3"></span>καταχεομένου αὐτοῦ προμεμαθήκαμεν.
</p>
          </article>

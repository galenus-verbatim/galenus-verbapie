<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.3">
<span class="pb page1" data-page="13.610" id="p13.610"></span>
<span class="milestone ed1page page1" data-n="2.351" data-unit="ed1page" id="ed1page.2.351"></span>
<span class="milestone ed2page page1" data-n="13.721" data-unit="ed2page" id="ed2page.13.721"></span>
            <p>
<span class="lb" data-page="13.610" data-line="1" id="l13.610.1"></span><label class="head">Αἱ διὰ τῶν μεταλλικῶν φαρμάκων. συνθέσεις
<span class="lb" data-page="13.610" data-line="2" id="l13.610.2"></span>πρὸς νευροτρώτους.</label> Τῶν μεταλλικῶν φαρμάκων τὰ
<span class="lb" data-page="13.610" data-line="3" id="l13.610.3"></span>μὲν στύφοντα φευκτέον ἐστὶ καὶ μάλισθ’ ὅταν ἐπὶ νύγματος
<span class="lb" data-page="13.610" data-line="4" id="l13.610.4"></span>ἡ χρῆσις γίγνηται τοῦ <span class="milestone ed2page" data-n="13.722" data-unit="ed2page" id="ed2page.13.722"></span>συντεθέντος φαρμάκου, τὰ
<span class="lb" data-page="13.610" data-line="5" id="l13.610.5"></span>δὲ ῥυπτικὴν ἔχοντα δύναμιν ὥσπερ ἡ λεπὶς τοῦ χαλκοῦ χρήσιμα.
<span class="lb" data-page="13.610" data-line="6" id="l13.610.6"></span>παχυμερῆ <span class="milestone ed1page" data-n="2.352" data-unit="ed1page" id="ed1page.2.352"></span>δ’ ὄντα πάντα τὰ μεταλλικὰ, πολὺ
<span class="lb" data-page="13.610" data-line="7" id="l13.610.7"></span>γὰρ ἐν ἑαυτοῖς ἔχει τῆς γεώδους οὐσίας, χρῄζει τινὸς ἐπιτεχνήσεως
<span class="lb" data-page="13.610" data-line="8" id="l13.610.8"></span>ἐν τῷ σκευάζεσθαι πρὸς τὸ λεπτομερέστερα γενέσθαι.
<span class="lb" data-page="13.610" data-line="9" id="l13.610.9"></span>ταύτην οὖν ἐπενόησα δι’ ὄξους δριμυτάτου ποιεῖσθαι,
<span class="lb" data-page="13.610" data-line="10" id="l13.610.10"></span>καὶ μάλιστα ἐξ οἴνου μὴ αὐστηροῦ τὴν γένεσιν ἐσχηκότος,
<span class="lb" data-page="13.610" data-line="11" id="l13.610.11"></span>κᾂν ἐκ μὴ τοιούτου δὲ γεγονὸς ᾖ, χρόνου δὲ ὑπάρχῃ συχνοῦ,
<span class="lb" data-page="13.610" data-line="12" id="l13.610.12"></span>χρηστέον αὐτῷ. πρόσεχε δὲ ἀκριβῶς ἐν τῇ γεύσει μή
<span class="lb" data-page="13.610" data-line="13" id="l13.610.13"></span>τί σοι δόξῃ κᾂν ἐλάχιστον οἴνου ποιότητος ἐμφαίνειν. οὐ
<span class="lb" data-page="13.610" data-line="14" id="l13.610.14"></span>γὰρ ἔχει τὸ τοιοῦτον ὄξος ἰσχυρὰν τὴν διαβρωτικὴν καὶ
<span class="lb" data-page="13.610" data-line="15" id="l13.610.15"></span>τμητικὴν τῶν πλησιαζόντων δύναμιν. ἐν δὲ τῷ δριμυτάτῳ
<span class="lb" data-page="13.610" data-line="16" id="l13.610.16"></span>καὶ ὡς οἷόν τε παλαιοτάτῳ καὶ λεπτοτάτῳ κατὰ τὴν σύστασιν
<span class="lb" data-page="13.610" data-line="17" id="l13.610.17"></span>ὄξει λειοῦν χρὴ τὰ μεταλλικὰ τὸ παχὺ τῆς συστάσεως
<span class="lb" data-page="13.610" data-line="18" id="l13.610.18"></span>παραιτούμενον, ἄμεινον δὲ ἐν ἡλίῳ θερινῷ γίγνεσθαι
<span class="pb" data-page="13.611" id="p13.611"></span>
<span class="lb" data-page="13.611" data-line="1" id="l13.611.1"></span>τὴν λείωσιν τῶν φαρμάκων. ἔνια μὲν οὐδὲ κοπῆναι δεῖται
<span class="lb" data-page="13.611" data-line="2" id="l13.611.2"></span>τῶν μεταλλικῶν οὔτε σεισθῆναι, λυόμενα ῥᾳδίως ὑπὸ τοῦ
<span class="lb" data-page="13.611" data-line="3" id="l13.611.3"></span>ὄξους, ὥσπερ ἡ χαλκῖτίς τε καὶ τὸ μίσυ, τινὰ δὲ χρῄζει
<span class="lb" data-page="13.611" data-line="4" id="l13.611.4"></span>καὶ κοπῆναι καὶ σεισθῆναι, καθάπερ ἡ τοῦ χαλκοῦ λεπίς.
<span class="lb" data-page="13.611" data-line="5" id="l13.611.5"></span>ὁπότε μὲν οὖν τὸ πρῶτον ἐσκεύασα τὸ φάρμακον, ἐνέβαλον
<span class="lb" data-page="13.611" data-line="6" id="l13.611.6"></span>αὐτῷ καὶ ἀῤῥενικοῦ, μετὰ ταῦτα δὲ ἔδοξέ μοι περιττὸν εἶναι.
<span class="lb" data-page="13.611" data-line="7" id="l13.611.7"></span>καὶ γὰρ διὰ τῆς λεπίδος τοῦ χαλκοῦ καὶ τοῦ μίσυος καὶ
<span class="lb" data-page="13.611" data-line="8" id="l13.611.8"></span>τῆς χαλκίτεως αὐτάρκως ἐφαίνετό μοι συντεθήσεσθαι τὸ
<span class="lb" data-page="13.611" data-line="9" id="l13.611.9"></span>φάρμακον. ἔμιξα δὲ κατὰ τὴν πρώτην σύνθεσιν καὶ τὸν κεκαυμένον
<span class="lb" data-page="13.611" data-line="10" id="l13.611.10"></span>ἰὸν, ὑπώπτευσα γὰρ τὸν ἄκαυστον ὡς περαιτέρω
<span class="lb" data-page="13.611" data-line="11" id="l13.611.11"></span>τοῦ προσήκοντος δάκνοντα. μετὰ ταῦτα μέντοι καὶ ἄκαυστον
<span class="lb" data-page="13.611" data-line="12" id="l13.611.12"></span>ἔβαλον ὀλίγον, ὡς πρὸς τὴν τῶν ἄλλων ἀναλογίαν
<span class="lb" data-page="13.611" data-line="13" id="l13.611.13"></span>οὕτως δὲ καὶ τὴν χαλκῖτιν εἰ μὲν ὠμὴν ἐνέβαλλον, ὀλιγίστην
<span class="lb" data-page="13.611" data-line="14" id="l13.611.14"></span>ἔμισγον, εἰ δὲ καὶ κεκαυμένην, ἴσην τῷ μίσυϊ καὶ λεπίδι
<span class="lb" data-page="13.611" data-line="15" id="l13.611.15"></span>τοῦ χαλκοῦ. κάλλιον δ’ ἁπάντων τῶν σκευασθέντων
<span class="lb" data-page="13.611" data-line="16" id="l13.611.16"></span>ἤλπισά τε καὶ διὰ τῆς πείρας εὗρον, ἐν ᾧ πλείστη μὲν ἡ
<span class="lb" data-page="13.611" data-line="17" id="l13.611.17"></span>τοῦ χαλκοῦ λεπὶς ἦν, δευτέρα δὲ ἡ κεκαυμένη χαλκῖτις, εἶτα
<span class="lb" data-page="13.611" data-line="18" id="l13.611.18"></span>μίσυ. λειούσθω δ’ οὖν, ὡς ἔφην, ἐν ἡλίῳ θέρους ὥρᾳ πολλαῖς ﻿
<span class="pb" data-page="13.612" id="p13.612"></span>
<span class="lb" data-page="13.612" data-line="1" id="l13.612.1"></span>ἐφεξῆς ἡμέραις ἅττ’ ἄν μίξεις φάρμακα δι’ ὄξους δριμυτάτου.
<span class="lb" data-page="13.612" data-line="2" id="l13.612.2"></span>ὅσῳ γὰρ ἐν πλείονι χρόνῳ λειωθῆ, τοσούτῳ γίγνεται
<span class="lb" data-page="13.612" data-line="3" id="l13.612.3"></span>λεπτομερέστερα καὶ διὰ τοῦτο χρησιμώτερα πρὸς τὰς
<span class="lb" data-page="13.612" data-line="4" id="l13.612.4"></span>στενὰς τρώσεις, ὡς ἐπί γε τῶν γεγυμνωμένων νεύρων φυλάττεσθαι
<span class="lb" data-page="13.612" data-line="5" id="l13.612.5"></span>χρὴ τὰ λίαν λεπτομερῆ τε καὶ διαβρωτικά. διὰ τοῦτο
<span class="lb" data-page="13.612" data-line="6" id="l13.612.6"></span>δὲ οἱ εἰρημένοι τροχίσκοι πᾶσι τοῖς τοιούτοις χρήσιμοι, προσειλήφασι
<span class="lb" data-page="13.612" data-line="7" id="l13.612.7"></span>γάρ τινα καὶ τῶν στυφόντων. ἔνδοξοι δ’ αὐτῶν
<span class="lb" data-page="13.612" data-line="8" id="l13.612.8"></span>εἰσὶν ὅ τε τοῦ Ἄνδρωνος καὶ ὁ τοῦ Πολυείδους καὶ ὁ τοῦ
<span class="lb" data-page="13.612" data-line="9" id="l13.612.9"></span>Πασίωνος. ἔστι δὲ καὶ ἄλλος τις τέταρτος καὶ πέμπτος, οἷς
<span class="lb" data-page="13.612" data-line="10" id="l13.612.10"></span>ἐγὼ συνήθως χρῶμαι, τούτων ἰσχυρότερος. ῥηθήσονται δ’
<span class="lb" data-page="13.612" data-line="11" id="l13.612.11"></span>αὐτῶν αἱ ἀκριβεῖς συμμετρίαι προήκοντος τοῦ λόγου. νυνὶ
<span class="lb" data-page="13.612" data-line="12" id="l13.612.12"></span>μέντοι τοσοῦτον εἰρήσθω περὶ τῆς χρήσεως αὐτῶν, ὡς χρὴ
<span class="lb" data-page="13.612" data-line="13" id="l13.612.13"></span>λειωθέντας αὐτοὺς ξηροὺς μετὰ ταῦτα πάλιν ἐπιβαλόντα
<span class="lb" data-page="13.612" data-line="14" id="l13.612.14"></span>σίραιον οὕτως λειοῦν, ἄχρι τοῦ γλοιῶδές τε γενέσθαι τὸ
<span class="lb" data-page="13.612" data-line="15" id="l13.612.15"></span>φάρμακον καὶ λεῖον ὁμαλῶς. ὀνομάζουσι δὲ νῦν καὶ σίραιον
<span class="lb" data-page="13.612" data-line="16" id="l13.612.16"></span>τοῦτο παρ’ ἡμῖν ἅπαντες, ἕψημα τοῦ γλεύκους ἑψομένου γινόμενον.
<span class="lb" data-page="13.612" data-line="17" id="l13.612.17"></span>ἔστω δὲ καὶ τοῦτο μηδὲν οἰνῶδες ἔχον. γίγνεται δὲ
<span class="lb" data-page="13.612" data-line="18" id="l13.612.18"></span>καὶ τοιοῦτον μήτε ἐξ αὐστηρῶν σταφυλῶν ὄντος τοῦ γλεύκους,
<span class="pb" data-page="13.613" id="p13.613"></span>
<span class="lb" data-page="13.613" data-line="1" id="l13.613.1"></span>ἀλλ’ ὡς ἔνι μάλιστα γλυκειῶν, μήτε ἐκ τοῦ πρώτου
<span class="lb" data-page="13.613" data-line="2" id="l13.613.2"></span>ῥέοντος, ἀλλ’ ἐκ τοῦ τελευταίου. εἰ μὲν οὖν εἴη τὸ γλεῦκος
<span class="lb" data-page="13.613" data-line="3" id="l13.613.3"></span>τοιοῦτον, ἕψειν αὐτὸ χρὴ μέχρις ἂν ἥμισυ λειφθῇ τοῦ κατὰ
<span class="lb" data-page="13.613" data-line="4" id="l13.613.4"></span>τὴν ἀρχὴν ἐμβληθέντος· εἰ δὲ μὴ τοιοῦτον, μέχρι τοῦ τὸ
<span class="lb" data-page="13.613" data-line="5" id="l13.613.5"></span>τρίτον ἀπολειφθῆναι καθεψητέον ἐστί. τοιούτῳ μὲν ἑψήματι
<span class="lb" data-page="13.613" data-line="6" id="l13.613.6"></span>διαλύειν χρὴ τοὺς τροχίσκους, ὥστε μελιτώδη σύστασιν
<span class="lb" data-page="13.613" data-line="7" id="l13.613.7"></span>ἔχοντας ἀναληφθέντας μοτοῖς, ἐπιτίθεσθαι τοῖς γεγυμνωμένοις
<span class="lb" data-page="13.613" data-line="8" id="l13.613.8"></span>νεύροις καὶ μάλιστα τοὺς μετριωτέρους αὐτῶν, ὁποῖός
<span class="lb" data-page="13.613" data-line="9" id="l13.613.9"></span>ἐστιν ὁ τοῦ Πολυείδους, καὶ πολὺ δὴ μᾶλλον, ἐὰν ἁπαλόσαρκον
<span class="lb" data-page="13.613" data-line="10" id="l13.613.10"></span>ᾖ τὸ σῶμα, καθ’ ὃ καὶ τελέως ἀποχωρεῖν ἀσφαλέστερόν
<span class="lb" data-page="13.613" data-line="11" id="l13.613.11"></span>ἐστι τῆς τῶν τροχίσκων χρήσεως, ἑτέροις χρώμενον
<span class="lb" data-page="13.613" data-line="12" id="l13.613.12"></span>φαρμάκοις, ὑπὲρ ὧν ἤδη τε προείρηται καὶ αὖθις εἰρήσεται.
<span class="lb" data-page="13.613" data-line="13" id="l13.613.13"></span><span class="milestone ed2page" data-n="13.723" data-unit="ed2page" id="ed2page.13.723"></span>σκεπασθέντος δὲ τοῦ γεγυμνωμένου νεύρου τοῖς μοτοῖς
<span class="lb" data-page="13.613" data-line="14" id="l13.613.14"></span>ἔξωθεν ἐπιβλητέον ἕν τι τῶν πρὸς τὰς στενὰς τρώσεις
<span class="lb" data-page="13.613" data-line="15" id="l13.613.15"></span>ἁρμοττόντων, ὧν ἐστι τέτταρα γένη, τουτὶ μὲν ἓν τὸ
<span class="lb" data-page="13.613" data-line="16" id="l13.613.16"></span>διὰ τῶν μεταλλικῶν, ὑπὲρ οὗ πρόκειται λέγειν, ἕτερον δὲ τὸ
<span class="lb" data-page="13.613" data-line="17" id="l13.613.17"></span>διὰ τῶν ὀπῶν, ἐν οἶς ἐστι καὶ τὸ δι’ εὐφορβίου, καὶ τρίτον
<span class="lb" data-page="13.613" data-line="18" id="l13.613.18"></span>τὸ διὰ τῆς κόπρου τῶν περιστερῶν, καὶ τέταρτον, ὃ καλῶ
<span class="lb" data-page="13.613" data-line="19" id="l13.613.19"></span>τὸ πρᾷον, ᾧ καὶ πρὸς τὰ τελέως γεγυμνωμένα νεῦρα τῶν
<span class="pb" data-page="13.614" id="p13.614"></span>
<span class="lb" data-page="13.614" data-line="1" id="l13.614.1"></span>ἁπαλοσάρκων σωμάτων χρῶμαι. τούτων τῶν τεττάρων ἕν
<span class="lb" data-page="13.614" data-line="2" id="l13.614.2"></span>τι περιβάλλειν χρὴ παντὶ τῷ πεπονθότι μορίῳ συνεπιλαμβάνοντα
<span class="lb" data-page="13.614" data-line="3" id="l13.614.3"></span>πολὺ καὶ τῶν ὑγιεινῶν μερῶν καὶ μάλιστα τῶν
<span class="lb" data-page="13.614" data-line="4" id="l13.614.4"></span>ὑπερκειμένων, οἷς καὶ τὴν κατάντλησιν ποιεῖσθαι χρὴ δὶς
<span class="lb" data-page="13.614" data-line="5" id="l13.614.5"></span>τῆς ἡμέρας ἢ τρὶς, ἐὰν ἐπείγῃ. καὶ μέντοι καὶ τῆς νυκτὸς
<span class="lb" data-page="13.614" data-line="6" id="l13.614.6"></span>ἐνίοτε τῶν μὲν μοτῶν ἐπικειμένων κατὰ τοῦ γεγυμνωμένου
<span class="lb" data-page="13.614" data-line="7" id="l13.614.7"></span>νεύρου, τοῦ δ’ ἐπιβεβλημένου κατ’ αὐτῶν ἔξωθεν αἰρομένου.
<span class="lb" data-page="13.614" data-line="8" id="l13.614.8"></span>παμπόλλης δ’ οὔσης διαφορᾶς τῶν ἀνθρωπίνων σωμάτων
<span class="lb" data-page="13.614" data-line="9" id="l13.614.9"></span>κατά τε τὰς ἐξ ἀρχῆς αὐτῶν κράσεις καὶ τὰς τῶν ἡλικιῶν μεταβολὰς,
<span class="lb" data-page="13.614" data-line="10" id="l13.614.10"></span>ἔτι τε πρὸς τούτοις τὰ ἐπιτηδεύματα τὸ συντιθέμενον
<span class="lb" data-page="13.614" data-line="11" id="l13.614.11"></span>φάρμακον ἀδύνατον ἅπασιν ἁρμόττειν. ἔστω τοίνυν
<span class="lb" data-page="13.614" data-line="12" id="l13.614.12"></span>διὰ τοῦτό σοι δύο παρεσκευασμένα, τὸ μὲν ἕτερον ἰσχυρότερον
<span class="lb" data-page="13.614" data-line="13" id="l13.614.13"></span>τῶν ὁμογενῶν, τὸ δὲ ἕτερον πρᾳότερον, ἃ μιγνὺς ἀλλήλοις
<span class="lb" data-page="13.614" data-line="14" id="l13.614.14"></span>ἐπὶ τῆς χρείας, ἐργάσῃ πάμπολλα τὰ μεταξὺ παρὰ
<span class="lb" data-page="13.614" data-line="15" id="l13.614.15"></span>τὸ ποσὸν τῆς μίξεως. ἐὰν γὰρ ἴσον ἑκατέρου μίξῃς, ἔσται
<span class="lb" data-page="13.614" data-line="16" id="l13.614.16"></span>σοι τὸ μιχθὲν ἀκριβῶς ἀμφοῖν μέσον. ἐὰν δὲ θατέρου πλέον,
<span class="lb" data-page="13.614" data-line="17" id="l13.614.17"></span>ἐπὶ τοσοῦτον ἀποκεχωρηκὸς τοῦ μέσου πρὸς ἐκεῖνο τῶν
<span class="lb" data-page="13.614" data-line="18" id="l13.614.18"></span>ἄκρων, ἐφ’ ὅσον ἡ μίξις ὑπερέσχεν. ἔστω τοίνυν τὸ μὲν ἰσχυρότατον
<span class="pb" data-page="13.615" id="p13.615"></span>
<span class="lb" data-page="13.615" data-line="1" id="l13.615.1"></span>τῶν μεταλλικῶν ἐκ τούτων συγκείμενον· ἓν μὲν
<span class="lb" data-page="13.615" data-line="2" id="l13.615.2"></span>ἐχέτω μέρος τῆς ὠμῆς χαλκίτεως, δύο δὲ τοῦ μίσυος ὡσαύτως
<span class="lb" data-page="13.615" data-line="3" id="l13.615.3"></span>ὠμοῦ, τρία δὲ τῆς τοῦ χαλκοῦ λεπίδος· τὸ δ’ ἀσθενέστατον,
<span class="lb" data-page="13.615" data-line="4" id="l13.615.4"></span>ἓν μὲν ὡσαύτως μίσυός τε καὶ χαλκίτεως, ἀλλὰ
<span class="lb" data-page="13.615" data-line="5" id="l13.615.5"></span>κεκαυμένων ἀμφοτέρων, τῆς δὲ λεπίδος τέτταρα. καὶ μέντοι
<span class="lb" data-page="13.615" data-line="6" id="l13.615.6"></span>καὶ μέσον ἀμφοῖν, ᾧ κέχρημαι πολλάκις, ἔστω τοιόνδε. μίσυος
<span class="lb" data-page="13.615" data-line="7" id="l13.615.7"></span>καὶ χαλκίτεως καὶ ἰοῦ, κεκαυμένων ἁπάντων ἓν ἑκάστου
<span class="lb" data-page="13.615" data-line="8" id="l13.615.8"></span>μέρος, τῆς δὲ λεπίδος τοῦ χαλκοῦ μέρη τρία. τούτοις
<span class="lb" data-page="13.615" data-line="9" id="l13.615.9"></span>οὖν ὡς προείρηκα λειωθεῖσι μιγνύσθω κηροῦ κατὰ μὲν τὸ
<span class="lb" data-page="13.615" data-line="10" id="l13.615.10"></span>ἰσχυρότατον τὸ διπλάσιον, κατὰ δὲ τὸ ἀσθενέστατον δύο
<span class="lb" data-page="13.615" data-line="11" id="l13.615.11"></span>καὶ ἥμισυ μέρη, κατὰ δὲ τὸ μέσον ὃ μεταξὺ τούτων ἐστὶ
<span class="lb" data-page="13.615" data-line="12" id="l13.615.12"></span>μέρη δύο καὶ τέταρτον οἷον ἐπὶ τοῦ πρώτου γεγραμμένου
<span class="lb" data-page="13.615" data-line="13" id="l13.615.13"></span>τῶν τριῶν, ὅπερ ἰσχυρότατον ἔφην εἶναι, τὰ πάντα μέρη
<span class="lb" data-page="13.615" data-line="14" id="l13.615.14"></span>γίγνεται τὸν ἀριθμὸν ἐκ μίσυος καὶ χαλκίτεως καὶ λεπίδος
<span class="lb" data-page="13.615" data-line="15" id="l13.615.15"></span>ἀθροιζόμενα ἕξ. τούτοις οὖν ἐπιβαλεῖς κηροῦ μέρη ιβ΄. κατὰ
<span class="lb" data-page="13.615" data-line="16" id="l13.615.16"></span>δὲ τὸ ἀσθενέστατον, ἐὰν ἓξ ᾖ μέρη τῶν μεταλλικῶν, μέρη ιβ΄.
<span class="lb" data-page="13.615" data-line="17" id="l13.615.17"></span>βάλλῃς κηροῦ, τὸ μεταξὺ δὲ ἐπὶ τοῦ μέσου. μεταξὺ δ’ ἔτι
<span class="lb" data-page="13.615" data-line="18" id="l13.615.18"></span>τῶν ὀκτωκαίδεκα καὶ δώδεκα τὰ πέντε καὶ δέκα. ἐάν τε οὖν
<span class="lb" data-page="13.615" data-line="19" id="l13.615.19"></span>δραχ. α΄. ὑποθῇς τὸ ἓν εἶναι μέρος ἁπάντων δηλονότι, τοσαύτας
<span class="pb" data-page="13.616" id="p13.616"></span>
<span class="lb" data-page="13.616" data-line="1" id="l13.616.1"></span>βάλλῃς δραχμὰς, ὅσα περ τὰ μέρη, ἐάν τε οὐγγίαν
<span class="lb" data-page="13.616" data-line="2" id="l13.616.2"></span>ἢ λίτραν, οὕτω γὰρ εἴθισται παρὰ τοῖς Ῥωμαίοις ὀνομάζεσθαι,
<span class="lb" data-page="13.616" data-line="3" id="l13.616.3"></span>τοσαύτας οὐγγίας ἢ λίτρας. ἔστι δὲ παρ’ αὐτοῖς μέτρον,
<span class="lb" data-page="13.616" data-line="4" id="l13.616.4"></span>ᾧ τὸ ἔλαιον μετροῦσιν ἐντετμημένον γραμμαῖς διαιρούσαις
<span class="lb" data-page="13.616" data-line="5" id="l13.616.5"></span>τὸ σύμπαν εἰς μέρη ιβ΄. καὶ καλεῖται μὲν τὸ ὅλον
<span class="lb" data-page="13.616" data-line="6" id="l13.616.6"></span>μέτρον ὑπ’ αὐτῶν λίτρα, τὸ δωδέκατον δ’ αὐτῆς οὐγγία.
<span class="lb" data-page="13.616" data-line="7" id="l13.616.7"></span>τὰ μὲν οὖν μεταλλικὰ καὶ ὁ κηρὸς ἐπὶ ζυγοῦ δι’ ἑτέρας
<span class="lb" data-page="13.616" data-line="8" id="l13.616.8"></span>οὐγγίας ἵσταται, τὸ δ’ ἔλαιον τῷ κέρατι μετρεῖται. βαλλέσθω
<span class="lb" data-page="13.616" data-line="9" id="l13.616.9"></span>τοίνυν εἰς τὰ προειρημένα φάρμακα πάντα κατὰ τὴν
<span class="lb" data-page="13.616" data-line="10" id="l13.616.10"></span>ἀναλογίαν τοῦ κηροῦ τὸ ἔλαιον, ἐν ἅπασιν αὐτοῖς τὸ ἥμισυ
<span class="lb" data-page="13.616" data-line="11" id="l13.616.11"></span>πλεονάζον, ὥστε ἐὰν ὁ κηρὸς ᾖ γο η΄. τὸ ἔλαιον βάλλεται
<span class="lb" data-page="13.616" data-line="12" id="l13.616.12"></span>γο ιβ΄. τουτέστιν ὅλην τὴν λίτραν. ἔστω δὲ <span class="milestone ed1page" data-n="2.353" data-unit="ed1page" id="ed1page.2.353"></span>τὸ ἔλαιον
<span class="lb" data-page="13.616" data-line="13" id="l13.616.13"></span>ὅμοιον τῷ Σαβίνῳ λεπτομερές τε καὶ στύψεως ἥκιστα μετέχον.
<span class="lb" data-page="13.616" data-line="14" id="l13.616.14"></span>ἄμεινον δ’ εἰ καὶ παλαιὸν εἴη. τὸ δ’ ὠμοτριβὲς ὀνομαζόμενον
<span class="lb" data-page="13.616" data-line="15" id="l13.616.15"></span>καὶ τὸ μετὰ θαλλῶν ἐλαίας ἐσκευασμένον οὐκ
<span class="lb" data-page="13.616" data-line="16" id="l13.616.16"></span>ἐπιτήδειον. ἅπασι δὲ τοῖς εἰρημένοις φαρμάκοις, ὅταν ἐν
<span class="lb" data-page="13.616" data-line="17" id="l13.616.17"></span>τῇ θυείᾳ τὰ μεταλλικὰ πλείοσιν ἡμέραις τριφθῇ μετ’ ὄξους,
<span class="lb" data-page="13.616" data-line="18" id="l13.616.18"></span>ἐπεμβαλλέσθω λιβανωτὸς ὁ λευκότατός τε καὶ λιπαρὸς, ﻿
<span class="pb" data-page="13.617" id="p13.617"></span>
<span class="lb" data-page="13.617" data-line="1" id="l13.617.1"></span><span class="milestone ed2page" data-n="13.724" data-unit="ed2page" id="ed2page.13.724"></span>εἶτα πάλιν ἅμα τοῖς μεταλλικοῖς λειούσθω τινὰς ἡμέρας,
<span class="lb" data-page="13.617" data-line="2" id="l13.617.2"></span>πρὶν τὴν κηρωτὴν αὐτοῖς ἐπιμίγνυσθαι. ὅσον δ’ ἂν
<span class="lb" data-page="13.617" data-line="3" id="l13.617.3"></span>ἐξ ἁπάντων τῶν μεταλλικῶν ἀθροίζηται πλῆθος, τούτου τὸ
<span class="lb" data-page="13.617" data-line="4" id="l13.617.4"></span>ἥμισυ μέρος ὁ λιβανωτὸς ἐχέτω. εἰ δὲ μαλακώτερον ἐθέλοις
<span class="lb" data-page="13.617" data-line="5" id="l13.617.5"></span>ποιῆσαι τὸ φάρμακον, ἐμβάλλειν πλέον ἢ κατὰ τὸ ἥμισυ,
<span class="lb" data-page="13.617" data-line="6" id="l13.617.6"></span>καθάπερ εἰ καὶ δριμύτερον, ἔλαττον ἢ τὸ ἥμισυ. καὶ μέντοι
<span class="lb" data-page="13.617" data-line="7" id="l13.617.7"></span>καὶ τηκομένῳ τῷ κηρῷ μετὰ τοῦ ἐλαίου τῶν εἰρημένων ῥητινῶν
<span class="lb" data-page="13.617" data-line="8" id="l13.617.8"></span>τινος ἐπιβάλλειν ἔξεστιν, εἰδότος σου δριμύτερον μὲν
<span class="lb" data-page="13.617" data-line="9" id="l13.617.9"></span>αὐτὸ γενέσθαι τῆς στροβιλίνης ἐμβληθείσης, μαλακώτερον δὲ
<span class="lb" data-page="13.617" data-line="10" id="l13.617.10"></span>τῆς τερμινθίνης, μέσον δ’ ἀμφοῖν τῆς ἐλατίνης. ἐκ δὲ τοῦ
<span class="lb" data-page="13.617" data-line="11" id="l13.617.11"></span>γένους τῶν ῥητινῶν ἐστι καὶ ἡ λάριξ ὀνομαζομένη τοὐπίπαν
<span class="lb" data-page="13.617" data-line="12" id="l13.617.12"></span>μὲν ὑγροτέρα τῶν προειρημένων οὖσα, παραπλησία δὲ
<span class="lb" data-page="13.617" data-line="13" id="l13.617.13"></span>κατὰ τὴν σύστασιν τῇ ὑγρᾷ πευκίνῃ, ἣν ἀντὶ τῆς τερμινθίνης
<span class="lb" data-page="13.617" data-line="14" id="l13.617.14"></span>πιπράσκουσεν οἱ ῥωποπῶλαι τοῖς οὐκ εἰδόσι δίακρίνειν
<span class="lb" data-page="13.617" data-line="15" id="l13.617.15"></span>αὐτάς. ἔστι δ’ ἡ τοιαύτη ῥητίνη καὶ τῇ ὀσμῇ καὶ τῇ γεύσει
<span class="lb" data-page="13.617" data-line="16" id="l13.617.16"></span>καὶ τῇ δυνάμει δριμυτέρα τῆς τερμινθίνης. ταύτῃ τε οὖν
<span class="lb" data-page="13.617" data-line="17" id="l13.617.17"></span>τῇ ῥητίνῃ καὶ τῇ τερμινθίνῃ παραπλησίαν ἔχει δύναμιν ἡ
<span class="lb" data-page="13.617" data-line="18" id="l13.617.18"></span>λάριξ ὀνομαζομένη, λεπτομερεστέρα δ’ αὐτῶν ἐστι καὶ διαφορητικωτέρα.
<span class="lb" data-page="13.617" data-line="19" id="l13.617.19"></span>μίξεις οὖν τῷ κηρῷ τῶν εἰρημένων ῥητινῶν
<span class="pb" data-page="13.618" id="p13.618"></span>
<span class="lb" data-page="13.618" data-line="1" id="l13.618.1"></span>βουλόμενος ἐμπλαστρῶδες γενέσθαι τὸ φάρμακον ἕκτον μέρος,
<span class="lb" data-page="13.618" data-line="2" id="l13.618.2"></span>ὡς ἐὰν τοῦ κηροῦ βάλῃς λίτραν α΄. τῆς ῥητίνης ἐμβαλεῖς
<span class="lb" data-page="13.618" data-line="3" id="l13.618.3"></span>γο β΄. εἰ δ’ εἴη λίαν ὑγρὰ, καὶ μίαν ἀρκέσει μόνην μῖξαι.
<span class="lb" data-page="13.618" data-line="4" id="l13.618.4"></span>μὴ φροντίζων μέντοι τοῦ γενέσθαι τό φάρμακον ἐμπλαστρῶδες,
<span class="lb" data-page="13.618" data-line="5" id="l13.618.5"></span>οὐ πάνυ τι δεήσει τὴν ῥητίνην μιγνύναι αὐτῷ. καὶ
<span class="lb" data-page="13.618" data-line="6" id="l13.618.6"></span>χαλβάνης δὲ μίγνυε πάντως, ἔνθα μέντοι πρόκειται πρᾳότατον
<span class="lb" data-page="13.618" data-line="7" id="l13.618.7"></span>ἐργάσασθαι τὸ φάρμακον, ἴσον τῷ κατὰ τὸν λιβανωτὸν
<span class="lb" data-page="13.618" data-line="8" id="l13.618.8"></span>σταθμῷ. ἔνθα δ’ ἰσχυρότερον, τὸ ἥμισυ. κατὰ δὲ τὸ μέσον
<span class="lb" data-page="13.618" data-line="9" id="l13.618.9"></span>ἀμφοῖν, τὸ μεταξὺ τοῦ τ’ ἴσου καὶ τοῦ ἡμίσεως, οἷον εἰ τέτταρες
<span class="lb" data-page="13.618" data-line="10" id="l13.618.10"></span>εἶεν αἱ τοῦ λιβανωτοῦ δραχμαὶ, δύο μὲν ἐμβαλεῖς τῆς
<span class="lb" data-page="13.618" data-line="11" id="l13.618.11"></span>χαλβάνης ἰσχυρὸν διαμεῖναι τὸ φάρμακον βουλόμενος, πρᾷον
<span class="lb" data-page="13.618" data-line="12" id="l13.618.12"></span>δὲ τέσσαρας, τρεῖς δὲ μέσον. ὥσπερ γὰρ ἔχει τι μαλακὸν
<span class="lb" data-page="13.618" data-line="13" id="l13.618.13"></span>καὶ ἀνώδυνον, οὕτω καὶ σηπτικόν. τοῦτο δὲ ὑπάρχει καὶ
<span class="lb" data-page="13.618" data-line="14" id="l13.618.14"></span>τοῖς πλείστοις τῶν μαλακτικῶν. διὸ καὶ γεγυμνωμένῳ τῷ
<span class="lb" data-page="13.618" data-line="15" id="l13.618.15"></span>νεύρῳ προσφέροντός σου τὸ φάρμακον οὐ πάνυ τι μεμίχθαι
<span class="lb" data-page="13.618" data-line="16" id="l13.618.16"></span>χρὴ τὴν χαλβάνην, ἄνευ δὲ γυμνώσεως οὐ σμικρῶς
<span class="lb" data-page="13.618" data-line="17" id="l13.618.17"></span>ἡ μίξις αὐτῆς, εἰς ἀνωδυνίαν συντελοῦσα. καὶ τοίνυν
<span class="lb" data-page="13.618" data-line="18" id="l13.618.18"></span>ἔνεστοί σοι καὶ τοιοῦτον φάρμακον ἔχειν ἕτοιμον ἐπὶ τῶν
<span class="lb" data-page="13.618" data-line="19" id="l13.618.19"></span>εὐαισθήτων τε καὶ ἁπαλοσάρκων καὶ κακοχύμων, ἐν ᾧ πλέον
<span class="pb" data-page="13.619" id="p13.619"></span>
<span class="lb" data-page="13.619" data-line="1" id="l13.619.1"></span>ἐστὶ τῆς χαλβάνης. ἅπαντα γὰρ τὰ μεταλλικὰ τραχυντικά τ’
<span class="lb" data-page="13.619" data-line="2" id="l13.619.2"></span>ἐστὶ καὶ ὀδυνηρά. καὶ τῶν ὑγρῶν ὄξος. εἰκότως οὖν τὰ δι’
<span class="lb" data-page="13.619" data-line="3" id="l13.619.3"></span>αὐτῶν σκευαζόμενα φάρμακα τραχέα τε φαίνεται καὶ ὀδυνηρά.
<span class="lb" data-page="13.619" data-line="4" id="l13.619.4"></span>καὶ διὰ τοῦτο αὐτοῖς ἐπιτήδειός ἐστιν ἥ τε δι’ ἐλαίου
<span class="lb" data-page="13.619" data-line="5" id="l13.619.5"></span>κατάντλησις ἥ τε μίξις τῆς χαλβάνης ὁμοίως. ἔστι δ’ οὐδὲν
<span class="lb" data-page="13.619" data-line="6" id="l13.619.6"></span>ἧττον χαλβάνης ἀνώδυνον τὸ λεπτομερὲς στέαρ. ἔχειν οὖν
<span class="lb" data-page="13.619" data-line="7" id="l13.619.7"></span>ἀξιῶ σέ τι καὶ διὰ τούτων ἐσκευασμένον ἕτερον φάρμακον, ὃ
<span class="lb" data-page="13.619" data-line="8" id="l13.619.8"></span>μιγνύναι δυνήσῃ τῷ διὰ τῶν μεταλλικῶν, ἐπί τε τῶν εἰρημένων
<span class="lb" data-page="13.619" data-line="9" id="l13.619.9"></span>σωμάτων, ὅσα τε ἄλλα τραχέος τε καὶ ὀδυνηροῦ τοῦ
<span class="lb" data-page="13.619" data-line="10" id="l13.619.10"></span>φαρμάκου λάβῃ ποτὲ αἴσθησιν. ἐκλέγεσθαι δὲ καὶ τούτων
<span class="lb" data-page="13.619" data-line="11" id="l13.619.11"></span>ὅσα λεπτομερέστερα, τοιαῦτα δ’ ἐστὶ τά τε τῶν ἀγρίων ζώων
<span class="lb" data-page="13.619" data-line="12" id="l13.619.12"></span>καὶ μάλιστα λέοντός τε καὶ παρδάλεως καὶ ὑαίνης καὶ ἄρκτου,
<span class="lb" data-page="13.619" data-line="13" id="l13.619.13"></span>τά τε τῶν πτηνῶν καὶ μάλιστα τῶν χηνῶν. εἰ δὲ μὴ
<span class="lb" data-page="13.619" data-line="14" id="l13.619.14"></span>παρείη τοῦτο, τῶν ἀγροίκων ἀλεκτρυόνων τε καὶ ἀλεκτορίδων.
<span class="lb" data-page="13.619" data-line="15" id="l13.619.15"></span>οὕτω δὲ καὶ τὸ τῶν ἀγροίκων χηνῶν στέαρ προαιρεῖσθαι.
<span class="lb" data-page="13.619" data-line="16" id="l13.619.16"></span>τῶν γὰρ ἐν ταῖς πόλεσι τρεφομένων ζώων, ὡς ἂν ἀργῶν
<span class="lb" data-page="13.619" data-line="17" id="l13.619.17"></span>κατακεκλεισμένων, ὑγρότερόν τέ ἐστι καὶ παχυμερέστερον
<span class="lb" data-page="13.619" data-line="18" id="l13.619.18"></span>τὸ στέαρ. ὅταν δ’ ἡ σύστασις τοῦ φαρμάκου κηρωτοειδὴς
<span class="pb" data-page="13.620" id="p13.620"></span>
<span class="lb" data-page="13.620" data-line="1" id="l13.620.1"></span>ᾖ, μιγνύσθω κηροῦ τὸ τρίτον ἢ τέταρτον ἢ, εἰ λίαν ὑγρὸν
<span class="lb" data-page="13.620" data-line="2" id="l13.620.2"></span>εἶναί σοι φαίνοιτο τὸ στέαρ, ἐγχωρεῖ καὶ τὸ ἥμισυ τοῦ κηροῦ
<span class="lb" data-page="13.620" data-line="3" id="l13.620.3"></span>μῖξαι, ὥσπερ γε εἰ καὶ ξηρὸν εἴη, τὸ τέταρτον. εἰ δὲ
<span class="lb" data-page="13.620" data-line="4" id="l13.620.4"></span>μέσος ἔχει, τὸ τρίτον. εἰς πολλὰ δὲ χρήσιμος ἡμῖν ἡ τοιαύτη
<span class="lb" data-page="13.620" data-line="5" id="l13.620.5"></span>κηρωτὴ μέλλουσα γενήσεσθαι διὰ στεάτων ὀνομαζέσθω.
</p>
          </article>

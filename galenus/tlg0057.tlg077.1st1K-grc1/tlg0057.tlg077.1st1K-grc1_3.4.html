<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.4">
<span class="pb page1" data-page="13.620" id="p13.620"></span>
<span class="milestone ed1page page1" data-n="2.353" data-unit="ed1page" id="ed1page.2.353"></span>
<span class="milestone ed2page page1" data-n="13.724" data-unit="ed2page" id="ed2page.13.724"></span>
            <p>
<span class="lb" data-page="13.620" data-line="6" id="l13.620.6"></span><span class="milestone ed2page" data-n="13.725" data-unit="ed2page" id="ed2page.13.725"></span><label class="head">Περὶ τοῦ δι’ εὐφορβίου συντιθεμένου
<span class="lb" data-page="13.620" data-line="7" id="l13.620.7"></span>φαρμάκου.</label> Λέλεκταί μοι καὶ πρόσθεν ὡς ἀπολείπεται πάμπολυ
<span class="lb" data-page="13.620" data-line="8" id="l13.620.8"></span>τοῦ νέου τὸ παλαιὸν εὐφόρβιον. ἂν μὲν οὖν αὐτοετὲς
<span class="lb" data-page="13.620" data-line="9" id="l13.620.9"></span>ᾖ, καὶ τοῦ Κυρηναίου μᾶλλον ὀποῦ θερμαίνει καὶ μάλιστα
<span class="lb" data-page="13.620" data-line="10" id="l13.620.10"></span>τοῦ νῦν, ἐξ ὅτου δι’ ὕδατος ἀρδεύσεως αὐξάνουσί τε
<span class="lb" data-page="13.620" data-line="11" id="l13.620.11"></span>τὰ φυτὰ καὶ πρὸς πλῆθος ὀποῦ γενέσεως παρασκευάζουσι
<span class="lb" data-page="13.620" data-line="12" id="l13.620.12"></span>μετ’ ἐνιαυτὸν γὰρ ἕνα θερμὸν ἱκανῶς ἐστι, λείπεται δὲ ἤδη
<span class="lb" data-page="13.620" data-line="13" id="l13.620.13"></span>συχνῷ τοῦ προσφάτου. δυοῖν δὲ ἐτῶν γενόμενον, ἔτι δὴ καὶ
<span class="lb" data-page="13.620" data-line="14" id="l13.620.14"></span>πλέον ἀπολείπεται τοῦ νέου, καθάπερ γε τριῶν ἢ τεττάρων
<span class="lb" data-page="13.620" data-line="15" id="l13.620.15"></span>ἔτι μᾶλλον. εἰ δέ τι τούτων χρονιώτερον εἴη, παντάπασιν
<span class="lb" data-page="13.620" data-line="16" id="l13.620.16"></span>ἡ δύναμις αὐτοῦ καταλύεται. γνωριεῖς δ’, ὡς ἔφην, ὅπως
<span class="lb" data-page="13.620" data-line="17" id="l13.620.17"></span>ἔχει χρόνου καὶ δυνάμεως, εἴς τε τὴν χρόαν ἀφορῶν αὐτοῦ
<span class="lb" data-page="13.620" data-line="18" id="l13.620.18"></span>καὶ τὴν σύστασιν. τῇ μὲν γὰρ χρόᾳ ξανθότερον καὶ ὠχρότερον
<span class="pb" data-page="13.621" id="p13.621"></span>
<span class="lb" data-page="13.621" data-line="1" id="l13.621.1"></span>φαίνεται τοῦ νέου τὸ παλαιὸν, τῇ συστάσει δὲ σκληρόν
<span class="lb" data-page="13.621" data-line="2" id="l13.621.2"></span>τε καὶ ξηρότερον. εἰ μέντοι γευόμενος ἐθέλοις διακρίνειν,
<span class="lb" data-page="13.621" data-line="3" id="l13.621.3"></span>οὐ στοχαστικὴν, ἀλλὰ βεβαίαν ἕξεις τὴν διάγνωσιν· αὐτοῦ.
<span class="lb" data-page="13.621" data-line="4" id="l13.621.4"></span>ὃ δὲ ἔφην αὐτοσχεδιάσαι δι’ αὐτοῦ χρίσμα θερμαντικὸν,
<span class="lb" data-page="13.621" data-line="5" id="l13.621.5"></span>ἀκριβέστατά σοι δηλώσει τὴν δύναμιν τοῦ φαρμάκου.
<span class="lb" data-page="13.621" data-line="6" id="l13.621.6"></span>σύγκειται δὲ κατὰ τήνδε τὴν συμμετρίαν. ἓν μέν ἐστι μέρος
<span class="lb" data-page="13.621" data-line="7" id="l13.621.7"></span>τοῦ εὐφορβίου, τρία δὲ τοῦ κηροῦ, τοῦ δὲ ἐλαίου ιβ΄. τριπλάσιον
<span class="lb" data-page="13.621" data-line="8" id="l13.621.8"></span>μὲν εἶναι χρὴ τοῦ εὐφορβίου τὸν κηρόν. αὐτοῦ δὲ
<span class="lb" data-page="13.621" data-line="9" id="l13.621.9"></span>πάλιν τοῦ κηροῦ τετραπλάσιον τὸ ἔλαιον. ὅταν οὖν οὕτω
<span class="lb" data-page="13.621" data-line="10" id="l13.621.10"></span>συνθῇς τὸ φάρμακον, ἀνατρίψας τι μέρος αὐτῷ δυνήσῃ γνῶναι
<span class="lb" data-page="13.621" data-line="11" id="l13.621.11"></span>σαφῶς ὁπόσην δύναμιν ἔχει. μάλιστα δὲ ἐν τῷ βαλανείῳ
<span class="lb" data-page="13.621" data-line="12" id="l13.621.12"></span>καταφανὲς γίγνεται. δάκνονται γὰρ καὶ ὑπὸ τοῦ ἀέρος
<span class="lb" data-page="13.621" data-line="13" id="l13.621.13"></span>μὲν, ἀλλ’ ἔτι καὶ μᾶλλον ὑπὸ τοῦ ὕδατος ἰσχυρῶς, ὅταν ᾖ
<span class="lb" data-page="13.621" data-line="14" id="l13.621.14"></span>θερμὸν καὶ νέον καὶ ἰσχυρὸν τὸ εὐφόρβιον. ἐὰν μὲν οὖν ἔχῃς
<span class="lb" data-page="13.621" data-line="15" id="l13.621.15"></span>τοιοῦτον καὶ αὐτὸ τοῦτο τὸ εἰρημένον χρῖσμα, θαῤῥῶν ἐπιτίθει
<span class="lb" data-page="13.621" data-line="16" id="l13.621.16"></span>τοῖς νύγμασιν, ἐφ’ ὧν εὐλαβῇ μύσαι τὸ στόμιον. ἐὰν
<span class="lb" data-page="13.621" data-line="17" id="l13.621.17"></span>δὲ ἀσθενέστερον ᾖ, προστίθει τῷ σταθμῷ τοῦ εὐφορβίου
<span class="lb" data-page="13.621" data-line="18" id="l13.621.18"></span>κατὰ τὴν ἀναλογίαν τῆς ἀσθενείας, ἐνίοτε μὲν ἓν ἥμισυ μέρος ﻿
<span class="pb" data-page="13.622" id="p13.622"></span>
<span class="lb" data-page="13.622" data-line="1" id="l13.622.1"></span>ἐμβάλλων, ἔστι δ’ ὅτε δύο, καὶ ποτὲ ἴσον τῷ κηρῷ καὶ
<span class="lb" data-page="13.622" data-line="2" id="l13.622.2"></span>πλεῖον, ἐὰν λίαν ᾖ παλαιόν. ἥ γε μὴν πρώτη χρῆσις ἐπὶ τοῦ
<span class="lb" data-page="13.622" data-line="3" id="l13.622.3"></span>νενυγμένου τὸ νεῦρον ἢ τὸν τένοντα ποδηγήσει σε πρὸς τὴν
<span class="lb" data-page="13.622" data-line="4" id="l13.622.4"></span>δευτέραν. ἐὰν μὲν γὰρ αὐτός τε ὁ τετρωμένος φησὶ δεδῆχθαι,
<span class="lb" data-page="13.622" data-line="5" id="l13.622.5"></span>σοί τ’ αὐτῷ φαίνηται τὰ περὶ τὸ νύγμα θερμὰ καὶ
<span class="lb" data-page="13.622" data-line="6" id="l13.622.6"></span>αὐτὸ τὸ νύγμα πλέον ἢ δεῖ ἐπῃρμένον, ὑποφλεγμαῖνόν τε
<span class="lb" data-page="13.622" data-line="7" id="l13.622.7"></span>τοῖς χείλεσιν, ἤτοι γε ἐκλύσεις τοῦ φαρμάκου τὴν δύναμιν
<span class="lb" data-page="13.622" data-line="8" id="l13.622.8"></span>ἐλαίου μίξει πλέονος ἢ συνθεὶς ἄλλο κατὰ προτέραν συμμετρίαν
<span class="lb" data-page="13.622" data-line="9" id="l13.622.9"></span>ἢ δι’ εὐφορβίου παλαιοτέρου σύμμετρον οὕτως ἐργάσῃ.
<span class="lb" data-page="13.622" data-line="10" id="l13.622.10"></span>ἐὰν δὲ τὰ ἐναντία τῶν εἰρημένων παρῇ, παραυξήσεις τοῦ φαρμάκου
<span class="lb" data-page="13.622" data-line="11" id="l13.622.11"></span>τὴν δύναμιν. ἐὰν δὲ συμμέτρως ἔχειν ἅπαντα φαίνηται,
<span class="lb" data-page="13.622" data-line="12" id="l13.622.12"></span>φυλάξεις. ἡ μὲν οὖν τριπλάσιον ἔχουσα τὸν κηρὸν τοῦ
<span class="lb" data-page="13.622" data-line="13" id="l13.622.13"></span>εὐφορβίου σύνθεσις ἰσχυροτάτη τῶν ἄλλων ἐστὶν, ὅταν γε,
<span class="lb" data-page="13.622" data-line="14" id="l13.622.14"></span>ὡς εἴρηται, νέον ᾖ τὸ εὐφόρβιον· ἡ δὲ πενταπλάσιον ἀσθενεστάτη,
<span class="lb" data-page="13.622" data-line="15" id="l13.622.15"></span>μέση δ’ ἀμφοῖν ἡ τετραπλάσιον ἔχουσα τὸν κηρὸν
<span class="lb" data-page="13.622" data-line="16" id="l13.622.16"></span>τοῦ εὐφορβίου. τὸ δὲ ἔλαιον εἰ μὲν <span class="milestone ed1page" data-n="2.354" data-unit="ed1page" id="ed1page.2.354"></span>οἷα τὰ καλούμενα
<span class="lb" data-page="13.622" data-line="17" id="l13.622.17"></span>πρὸς τῶν ἰατρῶν ἄκοπα χρίσματα βούλοιο ποιῆσαι, τετραπλάσιον
<span class="lb" data-page="13.622" data-line="18" id="l13.622.18"></span>ἐμβαλεῖς τοῦ κηροῦ· εἰ δ’ οἵαν ἐπὶ τῶν καταγμάτων
<span class="pb" data-page="13.623" id="p13.623"></span>
<span class="lb" data-page="13.623" data-line="1" id="l13.623.1"></span>τὴν ὑγρὰν κηρωτὴν ἐργαζόμεθα διπλάσιον· εἰ δὲ καὶ
<span class="lb" data-page="13.623" data-line="2" id="l13.623.2"></span>ξηρὸς καὶ ἀλιπὴς ὁ κηρὸς εἴη, καὶ πλέον τοῦ διπλασίου.
<span class="lb" data-page="13.623" data-line="3" id="l13.623.3"></span>τοὐπίπαν δ’ ἀρκέσει προσθεῖναι μέρους ἑνὸς τὸ ἥμισυ τῷ
<span class="lb" data-page="13.623" data-line="4" id="l13.623.4"></span>διπλασίῳ, ὡς γενέσθαι τὸ πᾶν μέτρον τοῦ κηροῦ δυοῖν καὶ
<span class="lb" data-page="13.623" data-line="5" id="l13.623.5"></span>ἡμίσεων μερῶν. ἐμπλαστρῶδες δὲ ποιῆσαι βουληθεὶς τὸ φάρμακον
<span class="lb" data-page="13.623" data-line="6" id="l13.623.6"></span>τῷ κηρῷ μίξεις τὸ ἴσον ἔλαιον. ἐὰν δὲ τὸ περιέχον
<span class="lb" data-page="13.623" data-line="7" id="l13.623.7"></span>ᾖ σύμμετρον κατὰ θερμότητα, ὅ τε κηρὸς παλαιὸς καὶ αὐχμηρὸς
<span class="lb" data-page="13.623" data-line="8" id="l13.623.8"></span>τό τε περιέχον ψυχρὸν, ὀλίγῳ πλέον, ὥσπερ γε καὶ
<span class="lb" data-page="13.623" data-line="9" id="l13.623.9"></span>ἐὰν ὅ τε κηρὸς ᾖ λιπαρὸς τό τε περιέχον θερμὸν, ἔλαττον
<span class="lb" data-page="13.623" data-line="10" id="l13.623.10"></span>ὀλίγῳ. <span class="milestone ed2page" data-n="13.726" data-unit="ed2page" id="ed2page.13.726"></span>τὸ δ’ ὀλίγον τοῦτο δωδέκατόν ἐστι μέρος ἐφ’
<span class="lb" data-page="13.623" data-line="11" id="l13.623.11"></span>ἑκάτερα τοῦ μέσου. καὶ γὰρ καὶ ἕνδεκα καὶ δεκατρεῖς ἐλαίου
<span class="lb" data-page="13.623" data-line="12" id="l13.623.12"></span>οὐγγίας ποτὲ ἔμιξα τῇ λίτρᾳ τοῦ κηροῦ κατὰ τὸ ποσὸν τῆς
<span class="lb" data-page="13.623" data-line="13" id="l13.623.13"></span>τε συστάσεως αὐτοῦ καὶ τῆς τοῦ περιέχοντος θερμότητός τε
<span class="lb" data-page="13.623" data-line="14" id="l13.623.14"></span>καὶ ψύξεως. σπανίως δὲ βραχεῖ πλέον ἢ ἔλαττον· ἵνα δ’
<span class="lb" data-page="13.623" data-line="15" id="l13.623.15"></span>ἐπίδεσιν ἔχῃ καὶ λιπαρότητα καὶ γλισχρότητα καὶ μὴ ψαθυρὸν
<span class="lb" data-page="13.623" data-line="16" id="l13.623.16"></span>ᾖ, μηδ’ εὐδιάλυτον μηδ’ εὐαπόπτωτον τοῦ χρωτὸς τὸ σκευασθὲν,
<span class="lb" data-page="13.623" data-line="17" id="l13.623.17"></span>ἐπέμιξα ῥητίνης αὐτῷ, μάλιστα μὲν εἰ παρείη τερμινθίνης
<span class="lb" data-page="13.623" data-line="18" id="l13.623.18"></span>ἀληθοῦς, εἰ δὲ μὴ, τῆς γε εὐποριστοτάτης, ἣν ὀνομάζουσι
<span class="pb" data-page="13.624" id="p13.624"></span>
<span class="lb" data-page="13.624" data-line="1" id="l13.624.1"></span>φρυκτήν τε καὶ κολοφωνίαν. ἔστω δ’ ἴσος αὐτῆς
<span class="lb" data-page="13.624" data-line="2" id="l13.624.2"></span>ὁ σταθμὸς τῷ κηρῷ. φυλάττει γὰρ οἷς ἄν ἐμβληθῇ φαρμάκοις
<span class="lb" data-page="13.624" data-line="3" id="l13.624.3"></span>τὴν προϋπάρχουσαν σύστασιν, ὅταν γε καὶ αὕτη συμμέτρως
<span class="lb" data-page="13.624" data-line="4" id="l13.624.4"></span>ἔχῃ. πρόδηλον γὰρ ὅτι καθάπερ ἐν ἅπασι τοῖς ἄλλοις,
<span class="lb" data-page="13.624" data-line="5" id="l13.624.5"></span>οὕτω κᾀν τῇ ῥητίνῃ τὸ μᾶλλον καὶ ἧττόν ἐστιν. ἐὰν
<span class="lb" data-page="13.624" data-line="6" id="l13.624.6"></span>οὖν ποτὲ φαίνηται λιπαρωτέρα τε καὶ ὑγροτέρα, γινώσκειν
<span class="lb" data-page="13.624" data-line="7" id="l13.624.7"></span>χρὴ τὴν ἐκ τοῦ κηροῦ τετηκότος ἐλαίῳ γενησομένην κηρωτὴν
<span class="lb" data-page="13.624" data-line="8" id="l13.624.8"></span>ἑαυτῆς ὑγροτέραν ἐσομένην. ὅλως δ’ ἐπὶ νευροτρώτων,
<span class="lb" data-page="13.624" data-line="9" id="l13.624.9"></span>ὅταν ἁμαρτάνηταί ποτε τῆς ἀκριβοῦς τε καὶ μέσης συστάσεως
<span class="lb" data-page="13.624" data-line="10" id="l13.624.10"></span>τῶν ἐμπλαστρωδῶν φαρμάκων, ἐπὶ τὸ μαλακώτερον
<span class="lb" data-page="13.624" data-line="11" id="l13.624.11"></span>ἄμεινον ῥέπειν, εἰ καὶ μολῦνον ἔσεσθαι μέλλοι τὸ σκευασθέν.
<span class="lb" data-page="13.624" data-line="12" id="l13.624.12"></span>ὡσαύτως δὲ καὶ ἡ σύμμετρος τῇ συστάσει. πίττα δὲ φυλάττει
<span class="lb" data-page="13.624" data-line="13" id="l13.624.13"></span>τὴν τῆς κηρωτῆς σύστασιν. ἀρίστη δ’, ὡς ἔφην, εἰς τὴν
<span class="lb" data-page="13.624" data-line="14" id="l13.624.14"></span>τοιαύτην μίξιν ἡ λιπαρὰ, καθάπερ γε καὶ ἡ ῥητίνη. ἐὰν δ’
<span class="lb" data-page="13.624" data-line="15" id="l13.624.15"></span>ὑγρὰν ἐμβάλλῃς ῥητίνην, ὁποία κατὰ τὴν σύστασίν ἐστιν
<span class="lb" data-page="13.624" data-line="16" id="l13.624.16"></span>ἡ τερμινθίνη, τρίτον αὐτῆς μέρος εἶναι τοῦ κηροῦ προσήκει,
<span class="lb" data-page="13.624" data-line="17" id="l13.624.17"></span>καὶ αὐτῆς δὲ τῆς τερμινθίνης ἡ νέα πολὺ τῆς παλαιᾶς ἐστιν
<span class="lb" data-page="13.624" data-line="18" id="l13.624.18"></span>ὑγροτέρα. μέμνησθε τοίνυν ὅπερ ἐπὶ κηροῦ καὶ ῥητίνης ἠκούσατε,
<span class="pb" data-page="13.625" id="p13.625"></span>
<span class="lb" data-page="13.625" data-line="1" id="l13.625.1"></span>τοῦτο ἐπὶ πάντων φυλάττειν. οὐ γὰρ τῶν ξηρῶν καὶ
<span class="lb" data-page="13.625" data-line="2" id="l13.625.2"></span>αὐχμηρῶν ἢ διὰ χρόνον ἢ διὰ τὴν ἐξ ἀρχῆς φύσιν, ἀλλὰ
<span class="lb" data-page="13.625" data-line="3" id="l13.625.3"></span>τῶν συμμέτρων τῇ συστάσει τοσοῦτον ἑκάστου μικτέον ἐστὶν
<span class="lb" data-page="13.625" data-line="4" id="l13.625.4"></span>ἐν τῇ συνθέσει τῶν φαρμάκων, ὅσον ἂν ὑπ’ ἐμοῦ γεγραμμένον
<span class="lb" data-page="13.625" data-line="5" id="l13.625.5"></span>εὑρίσκηται. ἔστω δὴ τὸ συμμέτρως ἔχον δυνάμεώς τε
<span class="lb" data-page="13.625" data-line="6" id="l13.625.6"></span>καὶ συστάσεως τοῦ προκειμένου φαρμάκου, κηροῦ μὲν καὶ
<span class="lb" data-page="13.625" data-line="7" id="l13.625.7"></span>ῥητίνης φρυκτῆς καὶ ἐλαίου τὸ ἴσον ἔχειν, αὐτοῦ δὲ τοῦ εὐφορβίου
<span class="lb" data-page="13.625" data-line="8" id="l13.625.8"></span>τὸ ἕκτον, ὡς εἶναι λίτραν μὲν ἐκείνων ἑκάστου, τοῦ
<span class="lb" data-page="13.625" data-line="9" id="l13.625.9"></span>δὲ εὐφορβίου δύο οὐγγίας. εἰ δὲ μαλακώτερον αὐτὸ ποιῆσαι
<span class="lb" data-page="13.625" data-line="10" id="l13.625.10"></span>βουληθείημεν, ἀρκεῖ τὸ ὄγδοον μέρος ἐμβάλλειν τοῦ εὐφορβίου,
<span class="lb" data-page="13.625" data-line="11" id="l13.625.11"></span>τουτέστιν γο α΄. καὶ ἡμίσειαν, ἐπὶ τοῦ νέου καὶ θερμοτάτου,
<span class="lb" data-page="13.625" data-line="12" id="l13.625.12"></span>καθότι προεῖπον εὐφορβίου τῆς συμμετρίας ταύτης
<span class="lb" data-page="13.625" data-line="13" id="l13.625.13"></span>ὡρισμένης, ὡς ἐάν γε παλαιότερον ᾖ, καὶ διὰ τοῦτο
<span class="lb" data-page="13.625" data-line="14" id="l13.625.14"></span>ἀσθενέστερον, εἴρηται πρόσθεν ὡς πλέον εἶναι προσήκει
<span class="lb" data-page="13.625" data-line="15" id="l13.625.15"></span>τοῦτο τῆς τῶν ἄλλων ἀναλογίας. εἰ δὲ μὴ μόνης ῥητίνης,
<span class="lb" data-page="13.625" data-line="16" id="l13.625.16"></span>ἀλλὰ καὶ πίττης ἐμβάλλειν ἐθελήσαιμεν, ἡμίλιτρον ἑκατέρας
<span class="lb" data-page="13.625" data-line="17" id="l13.625.17"></span>μίξομεν, ὡς εἶναι ἴσον τὸν σταθμὸν τῷ κηρῷ. πολὺ δὲ κάλλιόν
<span class="lb" data-page="13.625" data-line="18" id="l13.625.18"></span>ἐστι τὸ φάρμακον, ἐὰν ἀντὶ τῆς ῥητίνης τε καὶ πίττης
<span class="lb" data-page="13.625" data-line="19" id="l13.625.19"></span>πρόπολιν μίξῃ τις ἴσην τῷ κηρῷ. τὸ λιπαρὸν δ’ οὐκ ἐχούσης
<span class="pb" data-page="13.626" id="p13.626"></span>
<span class="lb" data-page="13.626" data-line="1" id="l13.626.1"></span>αὐτῆς ὁμοίως ταῖς ῥητίναις, ἐὰν μὲν ἀνεπίδετον ἐθελήσωμεν
<span class="lb" data-page="13.626" data-line="2" id="l13.626.2"></span>εἷναι τὸ φάρμακον, ἐμβαλοῦμεν τῆς τερμινθίνης ἢ τῆς
<span class="lb" data-page="13.626" data-line="3" id="l13.626.3"></span>λάρικος ὀνομαζομένης ἢ καὶ τῆς συγκομιστῆς πευκίνης. ὀνομάζω
<span class="lb" data-page="13.626" data-line="4" id="l13.626.4"></span>δὲ συγκομιστὴν μὲν ἣν ἐν τοῖς γλωσσοκομείοις τε καὶ
<span class="lb" data-page="13.626" data-line="5" id="l13.626.5"></span>κεραμείοις κομίζουσι, ξύλα τε πολλὰ καὶ λιθώδη σώματα καθ’
<span class="lb" data-page="13.626" data-line="6" id="l13.626.6"></span>ἑαυτὴν ἔχουσαν. ἐὰν δὲ τήξας αὐτὴν διηθήσῃς, καθαρὰ τότε
<span class="lb" data-page="13.626" data-line="7" id="l13.626.7"></span>γίνεται, ὁμοίως αὐτῇ τῇ κολοφωνίᾳ καὶ φρυκτῇ καλουμένῃ.
<span class="lb" data-page="13.626" data-line="8" id="l13.626.8"></span>καὶ τῶν αὐτοῤῥύτων δὲ καλουμένων ῥητινῶν ἐγχωρεῖ μιγνύναι.
<span class="lb" data-page="13.626" data-line="9" id="l13.626.9"></span>καλοῦσι δ’ αὐτὰς ἐν Λακεδαίμονι μὲν καί τισιν ἄλλοις
<span class="lb" data-page="13.626" data-line="10" id="l13.626.10"></span>χωρίοις πρωτοῤῥύτους, ἐν Κιλικίᾳ δὲ καπνέλαιον ὀνομάζουσι
<span class="lb" data-page="13.626" data-line="11" id="l13.626.11"></span>τὴν τοιαύτην ῥητίνην, ἁπασῶν τῶν ὑγρῶν ῥητινῶν
<span class="lb" data-page="13.626" data-line="12" id="l13.626.12"></span>ὑγροτέραν τε καὶ θερμοτέραν καὶ λεπτομερεστέραν οὖσαν,
<span class="lb" data-page="13.626" data-line="13" id="l13.626.13"></span>ὥσθ’ αὕτη μὲν συντελέσει τῇ τοῦ συντιθεμένου φαρμάκου
<span class="lb" data-page="13.626" data-line="14" id="l13.626.14"></span>δυνάμει, καὶ μάλιστ’ αὐτὴν ἐμβάλλειν προσήκει, ὅταν ἄτονον
<span class="lb" data-page="13.626" data-line="15" id="l13.626.15"></span>ᾖ τὸ εὐφόρβιον.<span class="milestone ed2page" data-n="13.727" data-unit="ed2page" id="ed2page.13.727"></span> ἔστι δὲ καὶ τῶν ἄλλων ῥητινῶν εὐωδεστέρα,
<span class="lb" data-page="13.626" data-line="16" id="l13.626.16"></span>καθάπερ ἡ τερμινθίνη καὶ ἡ ἐλατίνη. λέλεκται δ’
<span class="lb" data-page="13.626" data-line="17" id="l13.626.17"></span>ἔμπροσθεν ὅτι θερμοτέρα ἐστὶ τῆς τερμινθίνης ἡ ἐλατίνη,
<span class="lb" data-page="13.626" data-line="18" id="l13.626.18"></span>ταύτης δὲ ἡ στροβιλίνη. διαφέρει δὲ τῶν εἰρημένων ῥητινῶν ﻿
<span class="pb" data-page="13.627" id="p13.627"></span>
<span class="lb" data-page="13.627" data-line="1" id="l13.627.1"></span>τό τε στροβίλινον ὀνομαζόμενον φύσημα καὶ τὸ πιτύϊνον,
<span class="lb" data-page="13.627" data-line="2" id="l13.627.2"></span>ξηρὸν καὶ ἀλιπὲς καὶ αὐχμηρὸν ἑκάτερον ἐν τάχει γιγνόμενον,
<span class="lb" data-page="13.627" data-line="3" id="l13.627.3"></span>ὡς ἐν ὅλμῳ τε κόπτεσθαι καὶ διαττᾶσθαι κοσκίνῳ. διὰ
<span class="lb" data-page="13.627" data-line="4" id="l13.627.4"></span>τοῦτ’ οὖν ἄχρηστα μέν ἐστι ταῦτα πρὸς τὴν τοῦ προκειμένου
<span class="lb" data-page="13.627" data-line="5" id="l13.627.5"></span>σύνθεσιν φαρμάκου, συνεχέστατα δ’ ἐχρησάμην, ὅταν
<span class="lb" data-page="13.627" data-line="6" id="l13.627.6"></span>ᾖ τὸ εὐφόρβιον αὐτοετές. τῇ δὲ συνθέσει τοῦ ἐλαίου καὶ
<span class="lb" data-page="13.627" data-line="7" id="l13.627.7"></span>τοῦ κηροῦ καὶ τῆς φρυκτῆς ῥητίνης ἑκάστου λίτραν μίαν,
<span class="lb" data-page="13.627" data-line="8" id="l13.627.8"></span>ἡμίλιτρον δὲ τῆς λιπαρᾶς πίσσης. καὶ τούτοις τακεῖσιν εὐφορβίου
<span class="lb" data-page="13.627" data-line="9" id="l13.627.9"></span>μίγνυμι δύο οὐγγίας· εἰ δ’ ἀσθενέστερον εἴη, τρεῖς·
<span class="lb" data-page="13.627" data-line="10" id="l13.627.10"></span>εἰ δὲ τερμινθίνην ἐθέλοις μίξαι τῷ κηρῷ, μόνην· εἰς σύμμετρον
<span class="lb" data-page="13.627" data-line="11" id="l13.627.11"></span>αὐξήσεις τοῦ φαρμάκου σύστασιν, ἐὰν τριπλάσιος ὁ
<span class="lb" data-page="13.627" data-line="12" id="l13.627.12"></span>κηρὸς ᾖ, τῆς τερμινθίνης ὑγρᾶς καὶ νέας οὔσης. ἐξηρασμένης
<span class="lb" data-page="13.627" data-line="13" id="l13.627.13"></span>δ’ ὑπὸ χρόνου μίξεις ἐλαίου τὸ ἥμισυ τοῦ σταθμοῦ τῆς
<span class="lb" data-page="13.627" data-line="14" id="l13.627.14"></span>τερμινθίνης. ὅλον δὲ τοῦτο τὸ ἐκ τῶν τριῶν μιχθὲν, τοῦ
<span class="lb" data-page="13.627" data-line="15" id="l13.627.15"></span>τ’ ἐλαίου λέγω καὶ τοῦ κηροῦ καὶ τῆς τερμινθίνης, ὅταν γένηται
<span class="lb" data-page="13.627" data-line="16" id="l13.627.16"></span>λίτρας μίας καὶ ἡμισείας τοῦ εὐφορβίου τοῦ αὐτοετοῦς
<span class="lb" data-page="13.627" data-line="17" id="l13.627.17"></span>προσλήψεται μίαν οὐγγίαν· εἰ δὲ μὴ τοιοῦτον εἴη, μίαν
<span class="lb" data-page="13.627" data-line="18" id="l13.627.18"></span>καὶ ἡμίσειαν. ἐξ ὧν γ’ ἔμπροσθεν εἷπον ἤδη πολλάκις, ἔνεστιν
<span class="lb" data-page="13.627" data-line="19" id="l13.627.19"></span>ἡμῖν τὸ εὐφόρβιον αὔξειν ἀνάλογον τῷ χρόνῳ. καὶ
<span class="pb" data-page="13.628" id="p13.628"></span>
<span class="lb" data-page="13.628" data-line="1" id="l13.628.1"></span>μέντοι κᾂν ἐπιτεθὲν τῷ τετρωμένῳ τὸ φάρμακον ἐν τῇ
<span class="lb" data-page="13.628" data-line="2" id="l13.628.2"></span>πρώτῃ χρήσει φαίνηταί πως ἀσθενέστερον, ἔνεστιν ἐλαίῳ τὸ
<span class="lb" data-page="13.628" data-line="3" id="l13.628.3"></span>εὐφόρβιον λειώσαντα μιγνύειν αὐτὸ τῷ ἐμπλαστρώδει φαρμάκῳ
<span class="lb" data-page="13.628" data-line="4" id="l13.628.4"></span>προμεμαλαγμένῳ κατὰ τὰ χεῖρας, οὕτως γὰρ ποιούντων,
<span class="lb" data-page="13.628" data-line="5" id="l13.628.5"></span>ἑτοίμως ἑνοῦται. κατ’ αὐτὴν δὲ τὴν πρώτην σύνθεσιν
<span class="lb" data-page="13.628" data-line="6" id="l13.628.6"></span>τοῦ φαρμάκου κάλλιόν ἐστιν τὴν κηρωτὴν ἐξυσμένην, ἰδίᾳ
<span class="lb" data-page="13.628" data-line="7" id="l13.628.7"></span>προκατασκευάσαντα μιγνύειν οὕτω τῷ λελειωμένῳ μετὰ τοῦ
<span class="lb" data-page="13.628" data-line="8" id="l13.628.8"></span>ἐλαίου εὐφορβίῳ. καταχυθέντων γὰρ αὐτοῦ τῶν τετηκότων
<span class="lb" data-page="13.628" data-line="9" id="l13.628.9"></span>ἐν τῇ θυείᾳ, αἱ καλούμεναι πολλάκις ἐγκηρίδες γίγνονται καὶ
<span class="lb" data-page="13.628" data-line="10" id="l13.628.10"></span>μάλισθ’ ὅταν ᾖ τὸ περιέχον ψυχρόν. ὕδατος δὲ βάλλειν τηκομένῳ
<span class="lb" data-page="13.628" data-line="11" id="l13.628.11"></span>τῷ κηρῷ μετὰ τῆς ῥητίνης οὐκ ἀναγκαῖον, ὡς ἐγὼ
<span class="lb" data-page="13.628" data-line="12" id="l13.628.12"></span>κατ’ ἀρχὰς ἐποίουν ἐπιμιγνὺς αὐτῷ τοσοῦτον, ὅσον ἔμελλεν
<span class="lb" data-page="13.628" data-line="13" id="l13.628.13"></span>ἀναλίσκεσθαι κατ’ αὐτὴν τὴν ἕψησιν.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.5">
<span class="pb page1" data-page="13.628" id="p13.628"></span>
<span class="milestone ed1page page1" data-n="2.354" data-unit="ed1page" id="ed1page.2.354"></span>
<span class="milestone ed2page page1" data-n="13.727" data-unit="ed2page" id="ed2page.13.727"></span>
            <p>
<span class="lb" data-page="13.628" data-line="14" id="l13.628.14"></span><label class="head">Τὸ διὰ τῶν τηκτῶν συντιθέμενον φάρμακον.</label>
<span class="lb" data-page="13.628" data-line="15" id="l13.628.15"></span>Τηκτὰ καλῶ φάρμακα τά τε διὰ πυρὸς ὁμιλίας τηκόμενα
<span class="lb" data-page="13.628" data-line="16" id="l13.628.16"></span>καὶ τὰ δι’ ὑγρῶν τινῶν, οἷον ὕδατος, ὄξους, οἴνου.
<span class="lb" data-page="13.628" data-line="17" id="l13.628.17"></span>δι’ ὄξους μὲν οὖν τήκεται πυρὸς χωρὶς ἀμμωνιακὸν θυμίαμα
<span class="lb" data-page="13.628" data-line="18" id="l13.628.18"></span>καὶ σαγαπηνὸς ὀπὸς, ὅτε τοῦ πάνακος ὁμοίως, ὃν ἐν συνθέτῳ
<span class="pb" data-page="13.629" id="p13.629"></span>
<span class="lb" data-page="13.629" data-line="1" id="l13.629.1"></span>προσηγορίᾳ καλοῦσιν ὀποπάνακα. διὰ πυρὸς δὲ πρόπολις,
<span class="lb" data-page="13.629" data-line="2" id="l13.629.2"></span>κηρὸς, ῥητίνη, λάδανον, στέαρ, χαλβάνη. βέλτιον
<span class="lb" data-page="13.629" data-line="3" id="l13.629.3"></span><span class="milestone ed1page" data-n="2.355" data-unit="ed1page" id="ed1page.2.355"></span>δὲ ταύτην ἐπὶ διπλοῦ σκεύους τήκειν. ὀνομάζομεν δὲ οὕτως,
<span class="lb" data-page="13.629" data-line="4" id="l13.629.4"></span>ὅταν ἐν κακκάβῃ θερμὸν ὕδωρ ἐχούσῃ σκεῦος ἕτερον ἐνίσταται
<span class="lb" data-page="13.629" data-line="5" id="l13.629.5"></span>μετὰ τῶν τηκτῶν ἔχον καὶ τὴν χαλβάνην, ὑποκαιομένης
<span class="lb" data-page="13.629" data-line="6" id="l13.629.6"></span>τῆς κακκάβης. ἔστω δέ σοι καὶ τοιοῦτον ἐσκευασμένον τι
<span class="lb" data-page="13.629" data-line="7" id="l13.629.7"></span>φάρμακον, ἕν μὲν πάντως, ἄμεινον δὲ καὶ δύο. ἔσται δ’
<span class="lb" data-page="13.629" data-line="8" id="l13.629.8"></span>αὐτῶν τὸ μὲν ἰσχυρότερον τοιόνδε. ὀποπάνακα διαλύσας
<span class="lb" data-page="13.629" data-line="9" id="l13.629.9"></span>ὄξει λείωσον ἐπὶ πλέον, εἶτα τήξας ἐπὶ πυρὸς πρόπολίν τε
<span class="lb" data-page="13.629" data-line="10" id="l13.629.10"></span>καὶ χαλβάνην καὶ ῥητίνην τερμινθίνην μῖξον τῷ ὀποπάνακι.
<span class="lb" data-page="13.629" data-line="11" id="l13.629.11"></span>τῶν μὲν οὖν ἄλλων ἑκάστου μέρος ἕν ἔστω, τῆς δὲ προπόλεως
<span class="lb" data-page="13.629" data-line="12" id="l13.629.12"></span>ἕξ νέας τε καὶ λιπαρᾶς οὔσης. εἰ δὲ ξηρὰ καὶ παλαιὰ
<span class="lb" data-page="13.629" data-line="13" id="l13.629.13"></span>τύχοι, βέλτιον μὲν μηδ’ ὅλως χρῆσθαι τῇ τοιαύτῃ· εἰ δὲ
<span class="lb" data-page="13.629" data-line="14" id="l13.629.14"></span>ἀποροίης τῆς ἑτέρας, δύο μέρη μίξεις οὐχ ἕν. εἰ δὲ μὴ παρείη
<span class="lb" data-page="13.629" data-line="15" id="l13.629.15"></span>σοι πρόπολις, ἀντ’ αὐτῆς ἔμβαλλε λιπαρὰν πίτταν, οἵα
<span class="lb" data-page="13.629" data-line="16" id="l13.629.16"></span>ἐστὶν ἥ τε Βρυτία καὶ ἡ ἐκ τῶν κατὰ τὸν <span class="milestone ed2page" data-n="13.728" data-unit="ed2page" id="ed2page.13.728"></span>Πόντον
<span class="lb" data-page="13.629" data-line="17" id="l13.629.17"></span>χωρίων κομιζομένη λιπαρά τε ἅμα καὶ εὐώδης, ἣν εἰς τὸ
<span class="lb" data-page="13.629" data-line="18" id="l13.629.18"></span>μέλαν ἀμαράκινον ἐμβάλλουσιν ὁποῖον ἔμπροσθεν ἅπαν ἐσκευάζετο.
<span class="pb" data-page="13.630" id="p13.630"></span>
<span class="lb" data-page="13.630" data-line="1" id="l13.630.1"></span>νυνὶ γὰρ καὶ χωρὶς αὐτῆς ὑπόλευκον ἀμαράκινον συντιθέασιν.
<span class="lb" data-page="13.630" data-line="2" id="l13.630.2"></span>εἰ δὲ καὶ τῆς τοιαύτης ἀποροίης, τῇ ἄλλῃ χρῶ,
<span class="lb" data-page="13.630" data-line="3" id="l13.630.3"></span>μετὰ τοῦ καὶ τὴν τερμινθίνην ὡς εἴρηται διπλασιάζειν. ἐγὼ
<span class="lb" data-page="13.630" data-line="4" id="l13.630.4"></span>δέ ποτε καὶ μόνον ἐπέθηκα τὸ διὰ τῆς λιπαρᾶς πίττης φάρμακον,
<span class="lb" data-page="13.630" data-line="5" id="l13.630.5"></span>ᾧ καὶ πρὸς τοὺς λυσσοδήκτους χρῶμαι. μόνην γὰρ
<span class="lb" data-page="13.630" data-line="6" id="l13.630.6"></span>τοῦτο τὴν λιπαρὰν ἔχει πίτταν ἡψημένην ἐν ὄξει δριμεῖ
<span class="lb" data-page="13.630" data-line="7" id="l13.630.7"></span>κατὰ συμμετρίαν τοιάνδε. ξέστης εἷς Ῥωμαϊκὸς τοῦ ὄξους,
<span class="lb" data-page="13.630" data-line="8" id="l13.630.8"></span>μία δὲ λίτρα τῆς πίττης, τοῦ δ’ ὀποπάνακος τὸ τέταρτον
<span class="lb" data-page="13.630" data-line="9" id="l13.630.9"></span>μέρος τῆς λίτρας, ὅπερ ἐστὶν γο γ΄. τοῦτο τὸ φάρμακον
<span class="lb" data-page="13.630" data-line="10" id="l13.630.10"></span>οὐκ ἐᾷ τῶν λυσσοδήκτων συνουλωθῆναι τὸ ἕλκος. ἐπιτήδειον
<span class="lb" data-page="13.630" data-line="11" id="l13.630.11"></span>δ’ ἐστὶ καὶ τοῖς νενυγμένοις νευρῶδές τι μόριον, οὐκ
<span class="lb" data-page="13.630" data-line="12" id="l13.630.12"></span>ἐῶν μύσαι τὸ στόμιον τοῦ νύγματος. ἀλλ’ ἐπεὶ σκληρόν ἐστιν,
<span class="lb" data-page="13.630" data-line="13" id="l13.630.13"></span>ἐπὶ μόνων τῶν σκληρῶν σωμάτων αὐτῷ χρηστέον, ὁποῖα
<span class="lb" data-page="13.630" data-line="14" id="l13.630.14"></span>τά τε τῶν σκαπανέων εἰσὶ καὶ θεριστῶν. εἰ δὲ μόνον ὑμῶν
<span class="lb" data-page="13.630" data-line="15" id="l13.630.15"></span>τινι παρείη τοῦτο, τοῦ νενυγμένου παιδὸς ὄντος ἢ γυναικὸς
<span class="lb" data-page="13.630" data-line="16" id="l13.630.16"></span>ἢ ἁπαλοσάρκου τινὸς, ἔνεστι τήκειν αὐτὸ, μετά τινος
<span class="lb" data-page="13.630" data-line="17" id="l13.630.17"></span>τῶν διαφορητικῶν μύρων, ἀμαρανίκου τε καὶ ὀποβαλσάμου
<span class="lb" data-page="13.630" data-line="18" id="l13.630.18"></span>μάλιστα, δευτέρου δὲ ἰρίνου καὶ κομμαγηνοῦ, μὴ παρόντων
<span class="pb" data-page="13.631" id="p13.631"></span>
<span class="lb" data-page="13.631" data-line="1" id="l13.631.1"></span>δὲ τούτων, λευκίνου τε καὶ σουσίνου καὶ κυπρίνου. καὶ τούτων
<span class="lb" data-page="13.631" data-line="2" id="l13.631.2"></span>δ’ ἀπορῶν, ἐλαίῳ τῆξον αὐτὸ παλαιῷ, ἢ εἴπερ ἐν Ἀλεξανδρεία
<span class="lb" data-page="13.631" data-line="3" id="l13.631.3"></span>τύχοις ὢν, κικίνῳ τε καὶ ῥαφανίνῳ, ἢ πλεῖστα γὰρ
<span class="lb" data-page="13.631" data-line="4" id="l13.631.4"></span>ταῦτα κατ’ ἐκείνην τὴν πόλιν ἐστὶν, ὥσπερ γε καὶ καθ’
<span class="lb" data-page="13.631" data-line="5" id="l13.631.5"></span>ὅλην τὴν Αἴγυπτον. οὐ χαλεπῶς δ’ εὐπορούμενον ἐν τοῖς
<span class="lb" data-page="13.631" data-line="6" id="l13.631.6"></span>χωρίοις ἐκείνοις ἐστὶ καὶ τὸ σινάπινον ἔλαιον, οὗ καὶ αὐτοῦ
<span class="lb" data-page="13.631" data-line="7" id="l13.631.7"></span>μίξας ποτὲ μέρος εὔδηλον ὅτι δριμύτατον ἐργάσῃ φάρμακον
<span class="lb" data-page="13.631" data-line="8" id="l13.631.8"></span>ὡς πρὸς τὸ διανοίγειν τὰ μεμυκότα νύγματα. πρόδηλον δ’
<span class="lb" data-page="13.631" data-line="9" id="l13.631.9"></span>ἔστιν ἐκ τῶν εἰρημένων, κᾂν σαγαπηνὸν ἀντὶ ὀποπάνακος
<span class="lb" data-page="13.631" data-line="10" id="l13.631.10"></span>ἐν θυείᾳ δι’ ὄξους προλειώσας, ἐπιχέοις αὐτῷ τετηκυῖαν ῥητίνην
<span class="lb" data-page="13.631" data-line="11" id="l13.631.11"></span>καὶ πρόπολιν καὶ στέαρ τι τῶν δριμυτέρων, ἐκ ταὐτοῦ
<span class="lb" data-page="13.631" data-line="12" id="l13.631.12"></span>γένους ἔσται τὸ φάρμακον. ἕτερον δὲ μαλακώτερον γένος
<span class="lb" data-page="13.631" data-line="13" id="l13.631.13"></span>τῶν τηκτῶν ἐστι φαρμάκων, ὄξους δ’ οὐκ ἔχον, ὃ διὰ
<span class="lb" data-page="13.631" data-line="14" id="l13.631.14"></span>τῶν ῥητινῶν καὶ προπόλεως καὶ στεάτων σκευάζεται μόνον,
<span class="lb" data-page="13.631" data-line="15" id="l13.631.15"></span>ἐπεμβαλλομένου καὶ κηροῦ διὰ τὴν σύστασιν, εὐαφέστερον
<span class="lb" data-page="13.631" data-line="16" id="l13.631.16"></span>γὰρ ἐκ τῆς μίξεως αὐτοῦ γίγνεται τὸ φάρμακον. ἔστω δὲ
<span class="lb" data-page="13.631" data-line="17" id="l13.631.17"></span>λεπτομερές τε καὶ δριμὺ τὸ στέαρ, ὁποῖόν ἐστι τὸ λεόντειον
<span class="lb" data-page="13.631" data-line="18" id="l13.631.18"></span>καὶ παρδάλειον, ὑαίνης τε καὶ ἄρκτου μετὰ ταῦτα. περὶ δὲ ﻿
<span class="pb" data-page="13.632" id="p13.632"></span>
<span class="lb" data-page="13.632" data-line="1" id="l13.632.1"></span>τοῦ χηνείου τί δεῖ καὶ λέγειν, καὶ μάλιστα ὅταν ἐξ ἀγροικίας
<span class="lb" data-page="13.632" data-line="2" id="l13.632.2"></span>ὦσιν οἱ χῆνες; ἀλλὰ καὶ τὸ τοῦ ταύρου παλαιωθὲν
<span class="lb" data-page="13.632" data-line="3" id="l13.632.3"></span>ἐπιτήδειον εἰς ταῦτα καὶ τὸ τοῦ τράγου. μικτῆς γὰρ ὄντα
<span class="lb" data-page="13.632" data-line="4" id="l13.632.4"></span>φύσεώς τε καὶ δυνάμεως, ἐπειδὴ γεώδη τέ ἐστι καὶ δριμέα,
<span class="lb" data-page="13.632" data-line="5" id="l13.632.5"></span>τῷ χρόνῳ πρὸς τὸ δριμύτερον ἀποκλίνει παραπλησίως δηλονότι
<span class="lb" data-page="13.632" data-line="6" id="l13.632.6"></span>τοῖς πλείστοις τῶν παλαιουμένων. οὕτω γάρ τοι καὶ
<span class="lb" data-page="13.632" data-line="7" id="l13.632.7"></span>αὐτὸ τὸ χοίρειον στέαρ ἁπάντων ὂν μαλακώτατον ἐν τῷ
<span class="lb" data-page="13.632" data-line="8" id="l13.632.8"></span>χρόνῳ δριμύτητα προσκτᾶται. ταὐτὸν δὲ τοῦτο καὶ οἶνος
<span class="lb" data-page="13.632" data-line="9" id="l13.632.9"></span>καὶ ὄξος καὶ μέλι πέπονθεν, ἐν δὲ τῷ γένει τῶνδε τῶν φαρμάκων
<span class="lb" data-page="13.632" data-line="10" id="l13.632.10"></span>εἰσὶ καὶ οἱ μυελοί. κάλλιστος δ’ αὐτῶν ὅ τ’ ἐλάφειός
<span class="lb" data-page="13.632" data-line="11" id="l13.632.11"></span>ἐστι καὶ ὁ μόσχειος, πιτυαὶ δριμύτεραι τῶνδε. καὶ
<span class="lb" data-page="13.632" data-line="12" id="l13.632.12"></span>πλησίον ἤδη τοῦ σφοδροτέρου γένους τῶν φαρμάκων εἰσίν.
<span class="lb" data-page="13.632" data-line="13" id="l13.632.13"></span>ἔχειν οὖν ὑμᾶς ἀξιῶ καὶ τῶν τοιούτων τι φαρμάκων, ἵνα
<span class="lb" data-page="13.632" data-line="14" id="l13.632.14"></span>ὅταν ὑπό τινος τῶν ἰσχυρῶν φαρμάκων ἀμετρότερον δηχθὲν
<span class="lb" data-page="13.632" data-line="15" id="l13.632.15"></span>ἀγανακτήσῃ τὸ τετρωμένον μόριον, ἐλαίῳ προκαταντλήσαντες
<span class="lb" data-page="13.632" data-line="16" id="l13.632.16"></span>αὐτὸ τῶν τοιούτων τινὶ σκεπάζητε. παρηγορηθέντος γὰρ οὕτως
<span class="lb" data-page="13.632" data-line="17" id="l13.632.17"></span>αὐτοῦ, πάλιν ἐπὶ τὴν ἀγωνιστικὴν ἀγωγὴν ἐπανελθεῖν
<span class="lb" data-page="13.632" data-line="18" id="l13.632.18"></span>ἔξεστιν, ἐγὼ γοῦν, ἐπιλυθέντος ποτὲ τοῦ νευροτρώτου μορίου,
<span class="pb" data-page="13.633" id="p13.633"></span>
<span class="lb" data-page="13.633" data-line="1" id="l13.633.1"></span>θεασάμενος ἠρεθισμένον τὸ τραῦμα παρόντος κατὰ τύχην
<span class="lb" data-page="13.633" data-line="2" id="l13.633.2"></span>ὑγροῦ φαρμάκου, τοῦ διὰ τῶν στεάτων ὠτικοῦ, θερμήνας
<span class="lb" data-page="13.633" data-line="3" id="l13.633.3"></span>ἐπ’ ἀγγείου διπλοῦ, τοῦτο κατὰ τοῦ πεπονθότος ἐπιθεὶς μορίου,
<span class="lb" data-page="13.633" data-line="4" id="l13.633.4"></span>ταχίστην ὠφέλειαν ἐξ αὐτοῦ γενομένην εἶδον αὐτῇ τῇ τοῦ
<span class="lb" data-page="13.633" data-line="5" id="l13.633.5"></span>κάμνοντος αἰσθήσει, παραχρῆμα γὰρ ἀνώδυνος ἐγένετο καὶ
<span class="lb" data-page="13.633" data-line="6" id="l13.633.6"></span>μετὰ ταῦτα λυσάντων ἡμῶν αὐτὸ κατὰ φύσιν ἔχειν ἐφαίνετο.
</p>
          </article>

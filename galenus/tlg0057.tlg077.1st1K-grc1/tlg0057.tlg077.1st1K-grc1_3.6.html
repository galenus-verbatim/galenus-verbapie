<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.6">
<span class="pb page1" data-page="13.633" id="p13.633"></span>
<span class="milestone ed1page page1" data-n="2.355" data-unit="ed1page" id="ed1page.2.355"></span>
<span class="milestone ed2page page1" data-n="13.728" data-unit="ed2page" id="ed2page.13.728"></span>
            <p>
<span class="lb" data-page="13.633" data-line="7" id="l13.633.7"></span><span class="milestone ed2page" data-n="13.729" data-unit="ed2page" id="ed2page.13.729"></span><label class="head">Περὶ τοῦ διὰ κόπρου περιστερῶν
<span class="lb" data-page="13.633" data-line="8" id="l13.633.8"></span>συντεθειμένου φαρμάκου.</label> Τῶν ἐν τοῖς ἀγροίκων πύργοις
<span class="lb" data-page="13.633" data-line="9" id="l13.633.9"></span>περιστερῶν ἡ κόπρος ἐστὶ δριμεῖα καί ποτε αὐτῇ κατ’ ἀγρὸν
<span class="lb" data-page="13.633" data-line="10" id="l13.633.10"></span>ἐχρησάμην ἐπὶ νευροτρώτου νεανίσκου. καὶ τοῦτο θεασάμενος
<span class="lb" data-page="13.633" data-line="11" id="l13.633.11"></span>ὁ προνοούμενος τοῦ χωρίου τούτου γεωργὸς, ἦν γὰρ οὐκ
<span class="lb" data-page="13.633" data-line="12" id="l13.633.12"></span>ἀσύνετος, ἀπομιμησάμενος ἀεὶ χρῆται καὶ θεραπεύει τοὺς
<span class="lb" data-page="13.633" data-line="13" id="l13.633.13"></span>τρωθέντας τὰ νεῦρα. ἔστι δὲ ἥ τε σύνθεσις καὶ ἡ χρῆσις ἡ
<span class="lb" data-page="13.633" data-line="14" id="l13.633.14"></span>αὐτὴ τῷ δι’ εὐφορβίου φαρμάκῳ. τῶν ἄλλων ὡσαύτως ἐχόντων,
<span class="lb" data-page="13.633" data-line="15" id="l13.633.15"></span>ἀντὶ δὲ τοῦ εὐφορβίου τῆς κόπρου βαλλομένης. λείπεται
<span class="lb" data-page="13.633" data-line="16" id="l13.633.16"></span>δὲ ἡ κόπρος αὕτη τοῦ εὐφορβίου τῇ λεπτομερείᾳ καὶ
<span class="lb" data-page="13.633" data-line="17" id="l13.633.17"></span>διὰ τοῦτο ἐν ἀγροῖς ἐπὶ σωμάτων σκληρῶν ἐστι χρήσιμος.
<span class="lb" data-page="13.633" data-line="18" id="l13.633.18"></span>ἔμιξα δέ ποτε αὐτὴν καὶ τοῖς μεταλλικοῖς ἕνεκα πείρας, εὐθὺς
<span class="pb" data-page="13.634" id="p13.634"></span>
<span class="lb" data-page="13.634" data-line="1" id="l13.634.1"></span>ἀπ’ ἀρχῆς συντρίβων αὐτοῖς δι’ ὄξους ἐν ἡλίῳ, καθάπερ
<span class="lb" data-page="13.634" data-line="2" id="l13.634.2"></span>ἀρτίως εἶπον. καὶ πολὺ δριμύτερον ἐγένετο τὸ φάρμακον,
<span class="lb" data-page="13.634" data-line="3" id="l13.634.3"></span>ὥσπερ καὶ ὅταν ἰὸν ἄκαυστον λάβῃ.
</p>
          </article>

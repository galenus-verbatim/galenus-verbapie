<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.8">
<span class="pb page1" data-page="13.635" id="p13.635"></span>
<span class="milestone ed1page page1" data-n="2.356" data-unit="ed1page" id="ed1page.2.356"></span>
<span class="milestone ed2page page1" data-n="13.729" data-unit="ed2page" id="ed2page.13.729"></span>
            <p>
<span class="lb" data-page="13.635" data-line="16" id="l13.635.16"></span><label class="head">Περὶ τῶν πολυτελῶν σκευασιῶν τῶν πρὸς
<span class="lb" data-page="13.635" data-line="17" id="l13.635.17"></span>τοὺς νευροτρώτους φαρμάκων.</label> Οὐκ ἄχρηστον ἂν εἴη καὶ τὰ
<span class="lb" data-page="13.635" data-line="18" id="l13.635.18"></span>τοιαῦτα ἐπίστασθαι φάρμακα. χρεία γὰρ αὐτῶν ποτε γίγνεται
<span class="pb" data-page="13.636" id="p13.636"></span>
<span class="lb" data-page="13.636" data-line="1" id="l13.636.1"></span>σπανιώτερον, ὥσπερ τῶν εὐτελῶν πολλάκις. ὅπου γάρ τις
<span class="lb" data-page="13.636" data-line="2" id="l13.636.2"></span>οὐ πλείους ἔχων πεντακοσίων μυριάδων ἀνὴρ φιλοφάρμακός
<span class="lb" data-page="13.636" data-line="3" id="l13.636.3"></span>τε καὶ φιλίατρος <span class="milestone ed2page" data-n="13.730" data-unit="ed2page" id="ed2page.13.730"></span>οὐδενὶ τῶν εὐτελῶν ἠξίου χρῆσθαι,
<span class="lb" data-page="13.636" data-line="4" id="l13.636.4"></span>πολὺ μᾶλλον ἤτοι πλούσιός τις ἢ καὶ μόναρχος, εὐῶδές τε
<span class="lb" data-page="13.636" data-line="5" id="l13.636.5"></span>ἅμα καὶ πολλοῦ σκευαζόμενον ἀργυρίου βουληθήσεται τοιοῦτον
<span class="lb" data-page="13.636" data-line="6" id="l13.636.6"></span>ἔχειν φάρμακον. τοῦ δὲ ἱστορηθέντος μοι πλουσίου
<span class="lb" data-page="13.636" data-line="7" id="l13.636.7"></span>κατὰ τὸ πρῶτον τῶν περὶ τῆς διὰ τῶν σφυγμῶν προγνώσεως
<span class="lb" data-page="13.636" data-line="8" id="l13.636.8"></span>μέμνημαι χωρὶς ὀνόματος, ὥσπερ καὶ νῦν, ὁποῖός τις
<span class="lb" data-page="13.636" data-line="9" id="l13.636.9"></span>ἦν, ἐκ δυοῖν αὐτοῦ τοιῶνδε μαθήσῃ πράξεων. ἕλκος οἰκέτου
<span class="lb" data-page="13.636" data-line="10" id="l13.636.10"></span>κακόηθες ἐπειρᾶτο θεραπεύειν αὐτός. ὡς δὲ οὐδὲν ἤνυσεν,
<span class="lb" data-page="13.636" data-line="11" id="l13.636.11"></span>ἐνεχείρισεν ἐμοὶ τὸν ἄνθρωπον, ἰδών τε θεραπευθέντα τοῦ
<span class="lb" data-page="13.636" data-line="12" id="l13.636.12"></span>φαρμάκου τὴν γραφὴν ᾔτει μὴ γιγνώσκων πολλὰς μὲν εἶναι
<span class="lb" data-page="13.636" data-line="13" id="l13.636.13"></span>διαφορὰς τῶν κακοήθων ἑλκῶν, πολλὰς δὲ τῶν φαρμάκων,
<span class="lb" data-page="13.636" data-line="14" id="l13.636.14"></span>ἀλλ’ οἰόμενος ἓν φάρμακον δύνασθαι θεραπεύειν ἅπαντα. μὴ
<span class="lb" data-page="13.636" data-line="15" id="l13.636.15"></span>γοῦν μήτε τεχνικῶς αὐτῷ χρωμένου τοῦ προσφέροντος, ὡς
<span class="lb" data-page="13.636" data-line="16" id="l13.636.16"></span>ἤκουσεν ἐκ τίνων συνέκειτο, καὶ ἦν ἅπαντα εὔωνα, τοῦτο
<span class="lb" data-page="13.636" data-line="17" id="l13.636.17"></span>μὲν, ἔφη, τοῖς προσαίταις φύλαττε, τῶν πολυτελεστέρων δέ τι
<span class="lb" data-page="13.636" data-line="18" id="l13.636.18"></span>δίδαξόν με. καὶ μέντοι καὶ παιδαρίου χρονίαν ἐν ὠσὶ διάθεσιν ﻿
<span class="pb" data-page="13.637" id="p13.637"></span>
<span class="lb" data-page="13.637" data-line="1" id="l13.637.1"></span>ἔχοντος, ὡς αὐτὸς ἐπὶ πολλοῖς οἶς ἐχρήσατο φαρμάκοις
<span class="lb" data-page="13.637" data-line="2" id="l13.637.2"></span>ἄνευ μεθόδου μηδὲν ὤνησεν, ἐμοὶ κᾀκεῖνο τὸ παιδάριον
<span class="lb" data-page="13.637" data-line="3" id="l13.637.3"></span>ἐκέλευσε προσαχθῆναι θεραπευθησόμενον. ὕστερόν τε γνοὺς
<span class="lb" data-page="13.637" data-line="4" id="l13.637.4"></span>αὐτὸ διά τινος τῶν ἐπιτυχόντων θεραπευθὲν, οὐκ ἠξίωσε
<span class="lb" data-page="13.637" data-line="5" id="l13.637.5"></span>λαβεῖν τοῦ φαρμάκου τὴν γραφήν. οὗτος τοίνυν αὐτὸς ἑωρακὼς
<span class="lb" data-page="13.637" data-line="6" id="l13.637.6"></span>πολλὰς τῶν νευροτρώτων, ἀποκοπέντας τε δακτύλους
<span class="lb" data-page="13.637" data-line="7" id="l13.637.7"></span>καὶ σαπέντας, ἐνίους δὲ καὶ τελευτήσαντας ἢ κυλλωθέντας,
<span class="lb" data-page="13.637" data-line="8" id="l13.637.8"></span>εἶτα γνοὺς ὅτι μηδεὶς ἐκινδύνευσε τῶν ὑπ’ ἐμοῦ θεραπευθέντων,
<span class="lb" data-page="13.637" data-line="9" id="l13.637.9"></span>ἅπαντες δὲ διὰ ταχέων ὑγιεῖς ἐγένοντο, φάρμακον ἠξίου
<span class="lb" data-page="13.637" data-line="10" id="l13.637.10"></span>τι παρ’ ἐμοῦ λαβεῖν εὔπνουν τε ἅμα καὶ πολυτελὲς, ᾧ τοὺς
<span class="lb" data-page="13.637" data-line="11" id="l13.637.11"></span>νευροτρώτους δυνήσεται θεραπεύειν. ἐγὼ δὲ πολλὰς ἤδη πολλάκις
<span class="lb" data-page="13.637" data-line="12" id="l13.637.12"></span>ἐδεδώκειν ἑταίροις τε καὶ φίλοις ἰατροῖς γραφὰς αὐτοσχεδίους
<span class="lb" data-page="13.637" data-line="13" id="l13.637.13"></span>κατὰ τὴν προγεγραμμένην μέθοδον, ὅπως ὑπὸ
<span class="lb" data-page="13.637" data-line="14" id="l13.637.14"></span>τῶν ἐκβάσεων ὁ τῆς συνθέσεως αὐτῶν λόγος βεβαιῶται. πολυτελὲς
<span class="lb" data-page="13.637" data-line="15" id="l13.637.15"></span>δ’, οἷον ἐκεῖνος ἐβούλετο, πένησιν ἀνθρώποις οὐκ
<span class="lb" data-page="13.637" data-line="16" id="l13.637.16"></span>ἂν ἔδωκα νομίζων ἄμεινον εἶναι διὰ τῶν εὐπορίστων γίγνεσθαι
<span class="lb" data-page="13.637" data-line="17" id="l13.637.17"></span>τὰς ἰάσεις. ὡς οὖν ὁ πλούσιος ἠξίωσεν εὔπνου τε καὶ
<span class="lb" data-page="13.637" data-line="18" id="l13.637.18"></span>πολυτελοῦς φαρμάκου λαβεῖν τινα σύνθεσιν, ἔδωκα πλείους
<span class="pb" data-page="13.638" id="p13.638"></span>
<span class="lb" data-page="13.638" data-line="1" id="l13.638.1"></span>αὐτῷ γραφὰς κατὰ τὴν προειρημένην μέθοδον ποιήσας, ὧν
<span class="lb" data-page="13.638" data-line="2" id="l13.638.2"></span>πειραθῆναι σπεύδων ἐκεῖνος ἐκέλευσε τοῖς ἐλευθέροις τε καὶ
<span class="lb" data-page="13.638" data-line="3" id="l13.638.3"></span>δούλοις ἀναζητεῖν αὐτῷ νευροτρώτους. ἐνεργησάντων δὲ τῶν
<span class="lb" data-page="13.638" data-line="4" id="l13.638.4"></span>φαρμάκων ὑπὲρ ἅπασαν ἐλπίδα, πρῶτον μὲν ἐπῄνεσεν ὡς
<span class="lb" data-page="13.638" data-line="5" id="l13.638.5"></span>ἀφθόνως αὐτῷ κοινωνήσαντά με τῶν γραφῶν, εἶτα καὶ δώροις
<span class="lb" data-page="13.638" data-line="6" id="l13.638.6"></span>ἐτίμησε, καὶ γὰρ ἦν ἕτοιμος καὶ εἰς τὰ τοιαῦτα. τῶν
<span class="lb" data-page="13.638" data-line="7" id="l13.638.7"></span>δοθέντων δ’ αὐτῷ φαρμάκων ἡ σύνθεσις ἦν τοιάδε. ♃ κινναμώμου,
<span class="lb" data-page="13.638" data-line="8" id="l13.638.8"></span>δικτάμνου καὶ μάρου ἀνὰ ἑκάστου δραχμὰς μ΄.
<span class="lb" data-page="13.638" data-line="9" id="l13.638.9"></span>καὶ γὰρ εὐώδη καὶ λεπτομερῆ ταῦτ’ ἔστι. τὸ δὲ ἀμάρακον
<span class="lb" data-page="13.638" data-line="10" id="l13.638.10"></span>ὡς οὐκ εὐῶδες ἐνενόησα μηδ’ ὅλως μιγνύειν. εἶτ’ ἐπεὶ δυσπόριστον
<span class="lb" data-page="13.638" data-line="11" id="l13.638.11"></span>ἦν ἐν Ῥώμῃ, καθάπερ καὶ τὸ μάρον, ἑώρων δὲ
<span class="lb" data-page="13.638" data-line="12" id="l13.638.12"></span>ἐκεῖνον χαίροντα τοῖς δυσπορίστοις ὥσπερ γε καὶ τοῖς πολυτελέσι,
<span class="lb" data-page="13.638" data-line="13" id="l13.638.13"></span>προσέθηκα τῇ γραφῇ κᾀκείνου βραχύ τι μέρους ἑνὸς,
<span class="lb" data-page="13.638" data-line="14" id="l13.638.14"></span>ὡς οἶμαι τέταρτον ἢ πέμπτον. ταῦτα κοπέντα καὶ σηθέντα
<span class="lb" data-page="13.638" data-line="15" id="l13.638.15"></span>λεπτοτρήτῳ κοσκίνῳ μιγνύειν ἐκέλευσα κηρωτῇ δι’ ὀποβαλσάμου
<span class="lb" data-page="13.638" data-line="16" id="l13.638.16"></span>τοῦ ἀρίστου καὶ κηροῦ Τυῤῥηνικοῦ. σύμμετρον δ’
<span class="lb" data-page="13.638" data-line="17" id="l13.638.17"></span>ἐστοχασάμην εἶναι τοῦ κηροῦ μὲν ὀκτὼ ποιήσασθαι μέρη,
<span class="pb" data-page="13.639" id="p13.639"></span>
<span class="lb" data-page="13.639" data-line="1" id="l13.639.1"></span>τοῦ δὲ ὀποβαλσάμου δέκα. χάριν δὲ τοῦ μὴ ψαθυρὸν εἶναι
<span class="lb" data-page="13.639" data-line="2" id="l13.639.2"></span>τὸ φάρμακον, ἀλλ’ ἡνωμένον πως ἑαυτῷ, καὶ τῆς τερμινθίνης
<span class="lb" data-page="13.639" data-line="3" id="l13.639.3"></span>ῥητίνης ἔμιξα μέρος ἓν οὔσης καὶ αὐτῆς εὐώδους, ὅταν
<span class="lb" data-page="13.639" data-line="4" id="l13.639.4"></span>ᾖ καλλίστη. γενναιότερον δ’, ὡς ἔφην, εἰ βούλοιο ποιῆσαι
<span class="lb" data-page="13.639" data-line="5" id="l13.639.5"></span>τὸ φάρμακον, οὐχ ἓν μέρος ἑκάστης τῶν εἰρημένων βοτανῶν
<span class="lb" data-page="13.639" data-line="6" id="l13.639.6"></span>ἐμβάλλῃς, ἀλλὰ πλέον, ὡς ἓν καὶ ἥμισυ γενέσθαι. τοῦτ’ οὖν
<span class="lb" data-page="13.639" data-line="7" id="l13.639.7"></span>ὑπὸ τῆς πείρας ἐμαρτυρήθη τὸ φάρμακον. <span class="milestone ed2page" data-n="13.731" data-unit="ed2page" id="ed2page.13.731"></span>ἕτερον δὲ
<span class="lb" data-page="13.639" data-line="8" id="l13.639.8"></span>δεύτερον ἐπ’ αὐτῷ διὰ τῆς αὐτῆς κηρωτῆς καὶ ὀποῦ τοῦ
<span class="lb" data-page="13.639" data-line="9" id="l13.639.9"></span>Κυρηναίου συντεθὲν, κατὰ τὴν αὐτὴν ἀναλογίαν τῷ εὐφορβίῳ
<span class="lb" data-page="13.639" data-line="10" id="l13.639.10"></span>τῆς μίξεως γενομένης, ἄλλο τε τρίτον ἐκ τῆς μίξεως
<span class="lb" data-page="13.639" data-line="11" id="l13.639.11"></span>ἀμφοῖν συντεθὲν καὶ τὸ τέταρτον ἐπ’ αὐτοῖς τῆς στακτῆς
<span class="lb" data-page="13.639" data-line="12" id="l13.639.12"></span>σμύρνης προσλαβόν. ἐφ’ ὧν δὲ γυμνόν ἐστι τὸ νεῦρον, ἐπὶ
<span class="lb" data-page="13.639" data-line="13" id="l13.639.13"></span>τούτων τὴν μὲν κηρωτὴν ἐκ κηροῦ τοῦ καλουμένου μυρεψικοῦ
<span class="lb" data-page="13.639" data-line="14" id="l13.639.14"></span>καὶ μύρων τῶν παρὰ Ῥωμαίοις ὀνομαζομένων σπικάτου
<span class="lb" data-page="13.639" data-line="15" id="l13.639.15"></span>καὶ φουλιάτου συνέθηκα. δωδέκατον δ’ αὐτῇ μέρος ἔμιξα
<span class="lb" data-page="13.639" data-line="16" id="l13.639.16"></span>πομφόλυγος, εἴτε πεπλυμένου λέγειν ἐθέλοις ἀῤῥενικῶς, εἴτε
<span class="lb" data-page="13.639" data-line="17" id="l13.639.17"></span>πεπλυμένης θηλυκῶς· οὐδὲν γὰρ ὁπωτέρως ἂν εἴποις οὔτ’
<span class="lb" data-page="13.639" data-line="18" id="l13.639.18"></span>ὠφελήσεις οὔτε βλάψεις τὸ φάρμακον. ἔστι δέ σοι καὶ διὰ
<span class="pb" data-page="13.640" id="p13.640"></span>
<span class="lb" data-page="13.640" data-line="1" id="l13.640.1"></span>τοῦ Τυῤῥηνικοῦ κηροῦ σκευάζειν αὐτό. πάρεστι δὲ καὶ χωρὶς
<span class="lb" data-page="13.640" data-line="2" id="l13.640.2"></span>τῶν εἰρημένων μύρων τὸν μὲν Τυῤῥηνικὸν κηρὸν τῆξαι διὰ
<span class="lb" data-page="13.640" data-line="3" id="l13.640.3"></span>νάρδου καλῆς ἐπὶ διπλοῦ δηλονότι σκεύους, κοινὸν γὰρ
<span class="lb" data-page="13.640" data-line="4" id="l13.640.4"></span>τοῦτο ἐπὶ πάντων τῶν μύρων. ξυσθείσῃ δὲ τῇ κηρωτῇ μίξεις
<span class="lb" data-page="13.640" data-line="5" id="l13.640.5"></span>νάρδου στάχυος καὶ ἀμώμου καὶ φύλλου μαλαβάθρου
<span class="lb" data-page="13.640" data-line="6" id="l13.640.6"></span>καὶ πομφόλυγος πεπλυμένου τὸ ἴσον ἑκάστου. ἐπὶ μὲν γὰρ
<span class="lb" data-page="13.640" data-line="7" id="l13.640.7"></span>τῶν νύξεων, ὡς εἴρηται, δριμυτέρων ἐστὶ χρεία φαρμάκων
<span class="lb" data-page="13.640" data-line="8" id="l13.640.8"></span>ἀνεῳγμένον ἀεὶ φυλαττόντων τὸ τραῦμα. τοῖς γεγυμνωμένοις
<span class="lb" data-page="13.640" data-line="9" id="l13.640.9"></span>δὲ τὰ μετρίαν στύψιν ἔχοντα μετὰ διαφορητικῆς ἀδήκτου δυνάμεως
<span class="lb" data-page="13.640" data-line="10" id="l13.640.10"></span>προσφέρεσθαι χρή. στύψεως δὲ μέτεστι μέν τι καὶ τῷ
<span class="lb" data-page="13.640" data-line="11" id="l13.640.11"></span>ἀμώμῳ, μᾶλλον δ’ αὐτοῦ τῷ τε τῆς νάρδου στάχυι καὶ τῷ
<span class="lb" data-page="13.640" data-line="12" id="l13.640.12"></span>τοῦ μαλαβάθρου φύλλῳ.
</p>
          </article>

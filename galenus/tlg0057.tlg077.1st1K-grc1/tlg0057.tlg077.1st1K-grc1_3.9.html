<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:3.9">
<span class="pb page1" data-page="13.640" id="p13.640"></span>
<span class="milestone ed1page page1" data-n="2.356" data-unit="ed1page" id="ed1page.2.356"></span>
<span class="milestone ed2page page1" data-n="13.731" data-unit="ed2page" id="ed2page.13.731"></span>
            <p>
<span class="lb" data-page="13.640" data-line="13" id="l13.640.13"></span><label class="head">Περὶ τῶν τοῖς ἄλλοις ἰατροῖς εἰρημένων
<span class="lb" data-page="13.640" data-line="14" id="l13.640.14"></span>φαρμάκων ἐπὶ τῶν νευροτρώτων.</label> Τὴν μὲν ὅλην ἀγωγὴν
<span class="lb" data-page="13.640" data-line="15" id="l13.640.15"></span>τῆς θεραπείας τῶν νευροτρώτων, ἣν ἐγὼ κατά τινα πρόνοιαν
<span class="lb" data-page="13.640" data-line="16" id="l13.640.16"></span>θεῶν ἐποίησα, τῶν πρὸ ἐμοῦ πρεσβυτέρων οὐδεὶς ἔγραψε.
<span class="lb" data-page="13.640" data-line="17" id="l13.640.17"></span>φάρμακα μέντοι τινὰς νευροτρωτοὺς θεραπεύειν ἐπαγγελλόμενα
<span class="lb" data-page="13.640" data-line="18" id="l13.640.18"></span>συνέθεσαν ἄνευ διορισμοῦ τε καὶ τρόπου χρήσεως ποικίλου
<span class="pb" data-page="13.641" id="p13.641"></span>
<span class="lb" data-page="13.641" data-line="1" id="l13.641.1"></span>μήτε τὴν ἐπὶ τῶν στενῶν νυγμάτων ἀγωγὴν, ὁποία
<span class="lb" data-page="13.641" data-line="2" id="l13.641.2"></span>τις ἔσοιτο δηλώσαντες μήτε τὴν ἐπὶ τῶν εὐρυτέρων τρώσεων
<span class="lb" data-page="13.641" data-line="3" id="l13.641.3"></span>ἢ γεγυμνωμένου νεύρου ἢ τένοντος ἢ τεθλασμένου. πολὺ δὲ
<span class="lb" data-page="13.641" data-line="4" id="l13.641.4"></span>μᾶλλον, οὐδ’ εἰ φλεγμαῖνον ἤδη τὸ πεπονθὸς εἴη μόριον ἢ
<span class="lb" data-page="13.641" data-line="5" id="l13.641.5"></span>καὶ πλησίον ἥκει γαγγραινώσεως. ἕνα δέ τινα τῶν καθ’ ἡμᾶς
<span class="lb" data-page="13.641" data-line="6" id="l13.641.6"></span>ἰατρῶν εὗρον χρώμενον φαρμάκῳ, παραπλησίως τοῖς ὑπ’
<span class="lb" data-page="13.641" data-line="7" id="l13.641.7"></span>ἐμοῦ διὰ τῶν μεταλλικῶν σκευαζομένοις, ἀδιορίστως μὲν καὶ
<span class="lb" data-page="13.641" data-line="8" id="l13.641.8"></span>αὐτόν. ἀλλ’ ἐπεὶ δι’ ὀλίγων τῶν αὐτοφυῶν ἐπυθόμην αὐτὸ
<span class="lb" data-page="13.641" data-line="9" id="l13.641.9"></span>συγκεῖσθαι, τὸ δ’ ἐκ τῶν πολλῶν σύνθετον ἐγὼ κατ’ ἐκεῖνον
<span class="lb" data-page="13.641" data-line="10" id="l13.641.10"></span>τὸν καιρὸν ἤμην ἐσκευακὼς, ἐνενόουν ἀφελὼν τὰ πλείω
<span class="lb" data-page="13.641" data-line="11" id="l13.641.11"></span>καὶ δι’ ὀλίγων ἄλλο συνθεὶς αὖθις ἐπισκέψασθαί τε καὶ
<span class="lb" data-page="13.641" data-line="12" id="l13.641.12"></span>βασανίσαι διὰ τῆς πείρας, εἴτε πολλῷ τινι τοῦ πολυμιγμάτου
<span class="lb" data-page="13.641" data-line="13" id="l13.641.13"></span>φαίνοιτο λειπόμενον εἴτε ὀλίγῳ. περὶ παντὸς
<span class="lb" data-page="13.641" data-line="14" id="l13.641.14"></span><span class="milestone ed1page" data-n="2.357" data-unit="ed1page" id="ed1page.2.357"></span>οὖν ἐποιησάμην καὶ τοῦ παρὰ τοῦ καθ’ ἡμᾶς ἰατροῦ λαβεῖν
<span class="lb" data-page="13.641" data-line="15" id="l13.641.15"></span>τὴν γραφὴν καὶ παραχρῆμα σκευάσας παραπλήσιον
<span class="lb" data-page="13.641" data-line="16" id="l13.641.16"></span>ἔχον εὗρον ἐπαγγελίαν τε καὶ δύναμιν αὐτὸ τῷ ποικίλῳ.
<span class="lb" data-page="13.641" data-line="17" id="l13.641.17"></span>τούτου μὲν οὖν ἡ γραφὴ ἡ τῆς συνθέσεώς ἐστι τοιάδε. ♃
<span class="lb" data-page="13.641" data-line="18" id="l13.641.18"></span>κηροῦ οὐγγίας στ΄. ἐλαίου οὐγγίας θ΄. μίσυος δραχ. στ΄. χαλκίτεως ﻿
<span class="pb" data-page="13.642" id="p13.642"></span>
<span class="lb" data-page="13.642" data-line="1" id="l13.642.1"></span>δραχ. α΄. λεπίδος χαλκοῦ οὐγγίας β΄ S". λιβανωτοῦ οὐγγίαν
<span class="lb" data-page="13.642" data-line="2" id="l13.642.2"></span>α΄ S". χαλβάνης οὐγγίαν α΄. ἐν ὄξει δριμεῖ προλελειωμένοις
<span class="lb" data-page="13.642" data-line="3" id="l13.642.3"></span>τοῖς μεταλλικοῖς ἐπιμελῶς τακέντα καταχύσαι τὰ τηκτὰ,
<span class="lb" data-page="13.642" data-line="4" id="l13.642.4"></span>τουτέστι τὸν κηρὸν καὶ τὴν χαλβάνην. τοῦτο τὸ φάρμακον
<span class="lb" data-page="13.642" data-line="5" id="l13.642.5"></span>οὐκ οἶδα τίς ὁ συνθήκας ἐστίν. οὔτε γὰρ παρ’ Ἀσκληπιάδῃ
<span class="lb" data-page="13.642" data-line="6" id="l13.642.6"></span>τῷ φαρμακίωνι τὴν γραφὴν εὗρον οὔτε παρὰ Πετρωνᾷ οὔτε
<span class="lb" data-page="13.642" data-line="7" id="l13.642.7"></span>παρ’ Ἀνδρομάχῳ, καίτοι πάντων τῶν πρεσβυτέρων ἰατρῶν
<span class="lb" data-page="13.642" data-line="8" id="l13.642.8"></span>ἄριστα φάρμακα γραψάντων. εὔδηλον δ’ ὅτι μήτε παρὰ
<span class="lb" data-page="13.642" data-line="9" id="l13.642.9"></span>Ἥρᾳ τῷ Καππαδόκι, μηδὲ Μαντίᾳ, μηδὲ Ἡρακλείδῃ τῷ Ταραντίνῳ,
<span class="lb" data-page="13.642" data-line="10" id="l13.642.10"></span><span class="milestone ed2page" data-n="13.732" data-unit="ed2page" id="ed2page.13.732"></span>πολλὴν ἐμπειρίαν φαρμάκων ἐσχηκόσιν· ἀλλ’
<span class="lb" data-page="13.642" data-line="11" id="l13.642.11"></span>οὐδὲ τοῖς περὶ τὸν Ἀρχιγένην, Φίλιππον ἤ τινα τῶν μαθητῶν
<span class="lb" data-page="13.642" data-line="12" id="l13.642.12"></span>αὐτοῦ. καὶ Σωρανῷ δὲ τὰ περὶ φαρμάκων γεγραμμένα
<span class="lb" data-page="13.642" data-line="13" id="l13.642.13"></span>ἀναγνοὺς ἅπαντα καὶ Μενεκράτει καὶ Κρίτωνι καὶ Δαμοκράτει
<span class="lb" data-page="13.642" data-line="14" id="l13.642.14"></span>καὶ τοῖς ἄλλοις ὅσοι δόξαν ἴσχουσιν ἐπὶ τῇ γνώσει
<span class="lb" data-page="13.642" data-line="15" id="l13.642.15"></span>τῶν φαρμάκων παρ’ οὐδενὶ τουτὶ τὸ γεγραμμένον ἄρτι
<span class="lb" data-page="13.642" data-line="16" id="l13.642.16"></span>φάρμακον εὗρον. ἃ δ’ ἐστὶ παρὰ τοῖς ἀνδράσιν οἷς εἶπον
<span class="lb" data-page="13.642" data-line="17" id="l13.642.17"></span>ἐφεξῆς γεγραμμένα δηλώσω, τὴν ἀρχὴν δὲ ἀπὸ τοῦ φαρμακίωνος
<span class="lb" data-page="13.642" data-line="18" id="l13.642.18"></span>Ἀσκληπιάδου ποιήσομαι κατὰ τὸ τρίτον τῶν ἐντὸς
<span class="pb" data-page="13.643" id="p13.643"></span>
<span class="lb" data-page="13.643" data-line="1" id="l13.643.1"></span>φαρμάκων, ἃ καὶ Μαρκέλλας ἐπιγράφει κατὰ λέξιν οὕτως
<span class="lb" data-page="13.643" data-line="2" id="l13.643.2"></span>γράψαντος. Ἀνδρομάχου Αἰγυπτία ἔναιμος τραυματικὴ, ὡς
<span class="lb" data-page="13.643" data-line="3" id="l13.643.3"></span>Ἀσκληπιάδης ἀναγράφει. ποιεῖ πρὸς νεύρων διακοπὴν καὶ
<span class="lb" data-page="13.643" data-line="4" id="l13.643.4"></span>μυῶν, ποιεῖ πρὸς νύγματα, περιθλάσεις, παρατρίμματα, λυγίσματα,
<span class="lb" data-page="13.643" data-line="5" id="l13.643.5"></span>ποιεῖ πρὸς ἀποστήματα. ἔστι δὲ καὶ ὀφθαλμιώντων
<span class="lb" data-page="13.643" data-line="6" id="l13.643.6"></span>παρακόλλημα. ποιεῖ κεφαλαλγικοῖς καὶ πρὸς πολλὰς διαθέσεις
<span class="lb" data-page="13.643" data-line="7" id="l13.643.7"></span>χρήσιμόν ἐστι τὸ φάρμακον. ♃ λιθαργύρου, κηροῦ
<span class="lb" data-page="13.643" data-line="8" id="l13.643.8"></span>ἀνὰ δραχ. ρμδ΄. ἀμμωνιακοῦ θυμιάματος δραχ. οβ΄. τερμινθίνης
<span class="lb" data-page="13.643" data-line="9" id="l13.643.9"></span>δραχ. λστ΄. ἐρίων οἰσυπηρῶν κεκαυμένων δραχ. ιβ΄. λεπίδος χαλκοῦ
<span class="lb" data-page="13.643" data-line="10" id="l13.643.10"></span>δραχ. η΄. λεπίδος στομώματος δραχ. η΄. λιβάνου δραχ. η΄. ἀριστολοχίας
<span class="lb" data-page="13.643" data-line="11" id="l13.643.11"></span>στρογγύλης δραχ. η΄. ἐλαίου κικίνου κο. γ΄. ἕψε λιθάργυρον,
<span class="lb" data-page="13.643" data-line="12" id="l13.643.12"></span>ἔλαιον, καὶ ὅταν μεταβάλλῃ, ἐπίβαλλε κηρὸν, ῥητίνην.
<span class="lb" data-page="13.643" data-line="13" id="l13.643.13"></span>καὶ ὅταν ἀμόλυντον γένηται, ἐπίβαλλε ἀμμωνιακὸν πλατύνας,
<span class="lb" data-page="13.643" data-line="14" id="l13.643.14"></span>καὶ τότε τὰ οἰσυπηρὰ ἔρια καὶ τὰ λοιπά. τοῦτο τὸ
<span class="lb" data-page="13.643" data-line="15" id="l13.643.15"></span>φάρμακον ὅσῳ πολυχρηστότερον ἐγένετο, προσλαβὸν τὴν λεπίδα
<span class="lb" data-page="13.643" data-line="16" id="l13.643.16"></span>τοῦ στομώματος, οὕτω φαυλότερον ἐπὶ τῶν νευροτρώτων
<span class="lb" data-page="13.643" data-line="17" id="l13.643.17"></span>ἐγένετο. εἰ μὲν γὰρ νύγμα μόνον εἴη, καὶ ἡ τοῦ χαλκοῦ
<span class="lb" data-page="13.643" data-line="18" id="l13.643.18"></span>λεπὶς περιττή. χωρὶς γὰρ τοῦ προλελειῶσθαι χρόνῳ
<span class="pb" data-page="13.644" id="p13.644"></span>
<span class="lb" data-page="13.644" data-line="1" id="l13.644.1"></span>πλείονι δι’ ὄξους δριμέος; οὐδὲν τῶν μεταλλικῶν ἐπὶ τούτων
<span class="lb" data-page="13.644" data-line="2" id="l13.644.2"></span>χρήσιμον. ἐπὶ μέντοι τῶν γεγυμνωμένων νεύρων καὶ
<span class="lb" data-page="13.644" data-line="3" id="l13.644.3"></span>τενόντων ἀγαθὸν ἂν εἴη φάρμακον. εἰ δὲ καὶ ἤδη φλεγμαίνει,
<span class="lb" data-page="13.644" data-line="4" id="l13.644.4"></span>τήκειν αὐτὰ προσήκει διὰ ῥοδίνου καὶ οὕτως ἐμμότῳ
<span class="lb" data-page="13.644" data-line="5" id="l13.644.5"></span>χρῆσθαι. χωρὶς δὲ τοῦ φλεγμαίνειν εὐθέως ἐν ἀρχῇ βελτίω
<span class="lb" data-page="13.644" data-line="6" id="l13.644.6"></span>τὰ μαλακώτερα καὶ ὑγρότερα τῶν φαρμάκων ἐστὶ τῶν σκληροτέρων
<span class="lb" data-page="13.644" data-line="7" id="l13.644.7"></span>τε καὶ ξηροτέρων. καὶ βέλτιόν ἐστι χρῆσθαι τετηκόσιν
<span class="lb" data-page="13.644" data-line="8" id="l13.644.8"></span>αὐτοῖς. ἔν τινι τῶν διαφορητικῶν ἢ παρηγορικῶν. λέγω
<span class="lb" data-page="13.644" data-line="9" id="l13.644.9"></span>δὲ διαφορητικὰ μὲν τό τε παλαιὸν ἔλαιον καὶ τὸ κίκινον
<span class="lb" data-page="13.644" data-line="10" id="l13.644.10"></span>καὶ τὸ σικυώνιον, παρηγορικὰ δὲ τό τε ῥόδινον καὶ τὸ χαμαιμήλινον
<span class="lb" data-page="13.644" data-line="11" id="l13.644.11"></span>καὶ τὸ διὰ τῆς ἀλθαίας. ἰσχυρότερα δὲ τούτων
<span class="lb" data-page="13.644" data-line="12" id="l13.644.12"></span>καὶ διὰ τοῦτο σώμασι σκληροτέροις ἁρμόττοντα τό τε διὰ
<span class="lb" data-page="13.644" data-line="13" id="l13.644.13"></span>τοῦ σικύου τοῦ ἀγρίου τῆς ῥίζης ἐναφεψημένης τῷ ἐλαίῳ καὶ
<span class="lb" data-page="13.644" data-line="14" id="l13.644.14"></span>τὸ διὰ τῆς ἴρεως καὶ βρυωνίας καὶ ἄρου, καὶ τούτων ἰσχυρότερόν
<span class="lb" data-page="13.644" data-line="15" id="l13.644.15"></span>ἐστι τὸ διὰ τοῦ δρακοντίου καὶ ἀριστολοχίας καὶ
<span class="lb" data-page="13.644" data-line="16" id="l13.644.16"></span>πάνακος. ἐγὼ δὲ πολλάκις ἐχρησάμην καὶ τῷ διὰ τῆς ἐλάτης
<span class="lb" data-page="13.644" data-line="17" id="l13.644.17"></span>σπέρματος ἐλαίῳ καὶ τῷ διὰ τοῦ τῶν αἰγείρων ἄνθους,
<span class="lb" data-page="13.644" data-line="18" id="l13.644.18"></span>ἀποβρέχω γὰρ ἐν ἐλαίῳ Σαβίνῳ ταῦτα χρόνῳ πλείονι. ταῦτα
<span class="lb" data-page="13.644" data-line="19" id="l13.644.19"></span>μὲν οὖν ὅσα νῦν εἴρηκα περὶ τῆς χρήσεως τῶν τοιούτων
<span class="pb" data-page="13.645" id="p13.645"></span>
<span class="lb" data-page="13.645" data-line="1" id="l13.645.1"></span>φαρμάκων, ἀξιῶ μεμνημένους ὑμᾶς ἐπὶ τἄλλα τὰ ῥηθησόμενα
<span class="lb" data-page="13.645" data-line="2" id="l13.645.2"></span>μεταφέρειν. ἐγὼ δὲ ὅπερ ὡρμήθην πρᾶξαι ποιήσω. προσθήσω
<span class="lb" data-page="13.645" data-line="3" id="l13.645.3"></span>γὰρ καὶ ἄλλα φάρμακα τῆς αὐτῆς δυνάμεως, ὁποῖόν ἐστι
<span class="lb" data-page="13.645" data-line="4" id="l13.645.4"></span>καὶ τὸ ἐφεξῆς τῷ προειρημένῳ γεγραμμένον ὑπὸ τοῦ Ἀσκληπιάδου
<span class="lb" data-page="13.645" data-line="5" id="l13.645.5"></span>κατὰ λέξιν οὕτως ἔχον. Κλαυδίου Φιλοξένου χειρουργοῦ
<span class="lb" data-page="13.645" data-line="6" id="l13.645.6"></span>Αἰγυπτία πρὸς τὰς προειρημένας διαθέσεις. ♃ λιθαργύρου,
<span class="lb" data-page="13.645" data-line="7" id="l13.645.7"></span>κηροῦ ἀνὰ δραχ. ρξ΄. ἀμμωνιακοῦ θυμιάματος δραχ. π΄. προπόλεως
<span class="lb" data-page="13.645" data-line="8" id="l13.645.8"></span>δραχ. μ΄. ῥητίνης ξηρᾶς, τερμινθίνης, λεπίδος χαλκοῦ,
<span class="lb" data-page="13.645" data-line="9" id="l13.645.9"></span>λιβάνου ἀνὰ δραχ. ιστ΄. ἐρίων οἰσυπηρῶν κεκαυμένων, λεπίδος
<span class="lb" data-page="13.645" data-line="10" id="l13.645.10"></span>στομώματος ἀνὰ δραχ. η΄. ὀποπάνακος δραχ. δ΄. κίκεως κο. γ΄.
<span class="lb" data-page="13.645" data-line="11" id="l13.645.11"></span>πρόδηλον οὖν ὅτι καὶ τοῦτο τὸ φάρμακον ὅμοιόν τέ ἐστι
<span class="lb" data-page="13.645" data-line="12" id="l13.645.12"></span>τῷ προγεγραμμένῳ καὶ τρόπον τῆς χρήσεως ἕξει τὸν αὐτὸν
<span class="lb" data-page="13.645" data-line="13" id="l13.645.13"></span>τῷ μικρῷ πρόσθεν ὑπ’ ἐμοῦ γεγραμμένῳ. καὶ μέντοι καὶ
<span class="lb" data-page="13.645" data-line="14" id="l13.645.14"></span>κατὰ ταύτας τὰς δύο ἐμπλάστρους, ἄλλην <span class="milestone ed2page" data-n="13.733" data-unit="ed2page" id="ed2page.13.733"></span>τρίτην ἔγραψεν
<span class="lb" data-page="13.645" data-line="15" id="l13.645.15"></span>ὁ Ἀσκληπιάδης οὕτως εἰπὼν κατὰ λέξιν. κιῤῥὰ ἡ τοῦ
<span class="lb" data-page="13.645" data-line="16" id="l13.645.16"></span>Ἁλιέως. ποιεῖ πρὸς τὰ ἔναιμα τῶν τραυμάτων καὶ νεύρων
<span class="lb" data-page="13.645" data-line="17" id="l13.645.17"></span>διακοπάς. ποιεῖ δὲ καὶ πρὸς τὰ παλαιὰ καὶ δυσεπούλωτα
<span class="lb" data-page="13.645" data-line="18" id="l13.645.18"></span>καὶ ῥευματικὰ τῶν ἑλκῶν. ἔστι δὲ καὶ μαλακτικὴ ἀγαθὴ,
<span class="pb" data-page="13.646" id="p13.646"></span>
<span class="lb" data-page="13.646" data-line="1" id="l13.646.1"></span>μάλιστα δὲ τῶν περὶ τοὺς μασθοὺς γιγνομένων σκληριῶν.
<span class="lb" data-page="13.646" data-line="2" id="l13.646.2"></span>χρώμεθα δὲ αὐτῇ καὶ ἐπὶ τῶν κυνοδήκτων καὶ ἀνθρωποδήκτων.
<span class="lb" data-page="13.646" data-line="3" id="l13.646.3"></span>ἄκρως ποιεῖ καὶ πρὸς τρυγόνων θαλασσίων καὶ
<span class="lb" data-page="13.646" data-line="4" id="l13.646.4"></span>δρακόντων καὶ τῶν ἄλλων χαλεπῶν ἰχθύων πληγάς. καὶ
<span class="lb" data-page="13.646" data-line="5" id="l13.646.5"></span>καθόλου ἐστὶν ἡ δύναμις θαυμαστή. ♃ λιθαργύρου, κηροῦ
<span class="lb" data-page="13.646" data-line="6" id="l13.646.6"></span>ἀνὰ δραχ. ρ΄. τερμινθίνης, μάννης, λιβάνου, χαλβάνης, μίλτου
<span class="lb" data-page="13.646" data-line="7" id="l13.646.7"></span>Σινωπίδος ἀνὰ δραχ. η΄. ἐλαίου ξε. α΄. οὔτε αὐτὸς οὖν Ἀσκληπιάδης
<span class="lb" data-page="13.646" data-line="8" id="l13.646.8"></span>ἐπὶ νυγμάτων τῶν εἰς τένοντας καὶ νεῦρα ἐπαγγέλλεται
<span class="lb" data-page="13.646" data-line="9" id="l13.646.9"></span>τὸ φάρμακον εἶναι χρήσιμον, ἀλλὰ πρὸς τὰς τῶν νεύρων
<span class="lb" data-page="13.646" data-line="10" id="l13.646.10"></span>φησὶ διακοπὰς, ὅταν δηλονότι μεῖζον γένηται τὸ τραῦμα
<span class="lb" data-page="13.646" data-line="11" id="l13.646.11"></span>καὶ γυμνὸν φαίνηται τὸ νεῦρον. ἐπιτηδειότερα γάρ ἐστι τηνικαῦτα
<span class="lb" data-page="13.646" data-line="12" id="l13.646.12"></span>τὰ μετρίας τε καὶ παρηγορικῆς δυνάμεως φάρμακα.
<span class="lb" data-page="13.646" data-line="13" id="l13.646.13"></span>τοιοῦτον δέ ἐστι καὶ τὸ νῦν εἰρημένον ὑπ’ αὐτοῦ. ταύτας
<span class="lb" data-page="13.646" data-line="14" id="l13.646.14"></span>μὲν οὖν τὰς τρεῖς ἐμπλάστρους ὁ Ἀσκληπιάδης ἔγραψεν
<span class="lb" data-page="13.646" data-line="15" id="l13.646.15"></span>ἐγγύς τι τῆς μέσης χώρας τοῦ βιβλίου. πρὸ αὐτῶν δὲ ἀνωτέρω
<span class="lb" data-page="13.646" data-line="16" id="l13.646.16"></span>πολύχρηστον καὶ ἄλλο ἔμπλαστρον ἔγραψεν, ἄμεινον
<span class="lb" data-page="13.646" data-line="17" id="l13.646.17"></span>δὲ τῶν τριῶν τούτων, ὡς πρὸς τὰς τῶν νεύρων διακοπὰς
<span class="lb" data-page="13.646" data-line="18" id="l13.646.18"></span>καὶ διαφθοράς. ἡ δὲ λέξις αὐτὴ, καθ’ ἣν ὁ Ἀσκληπιάδης
<span class="lb" data-page="13.646" data-line="19" id="l13.646.19"></span>ἔγραψεν, ἔστιν ἥδε. Μοσχίωνος καταγματική. φάρμακον ἐπιτετευγμένον ﻿
<span class="pb" data-page="13.647" id="p13.647"></span>
<span class="lb" data-page="13.647" data-line="1" id="l13.647.1"></span>πρὸς τὰ νεότρωτα καὶ διακοπὰς τῶν νεύρων
<span class="lb" data-page="13.647" data-line="2" id="l13.647.2"></span>καὶ τὰς μετὰ θλάσεως διαιρέσεις. ποιεῖ καὶ πρὸς τὰ μετὰ
<span class="lb" data-page="13.647" data-line="3" id="l13.647.3"></span>τραύματος κατάγματα· καὶ γὰρ τοῖς τραύμασι βοηθεῖ καὶ
<span class="lb" data-page="13.647" data-line="4" id="l13.647.4"></span>πωροῖ τὰ ὀστέα μετὰ τῆς δεούσης ἐπιδέσεως ἐπιτιθεμένη καὶ
<span class="lb" data-page="13.647" data-line="5" id="l13.647.5"></span>τοῖς ἀρχομένοις ὑδρωπικοῖς. ποιεῖ δὲ καὶ πρὸς τὰς διδύμων
<span class="lb" data-page="13.647" data-line="6" id="l13.647.6"></span>περιθλάσεις. σταφιδοῖ καὶ τὰς περὶ τὴν ἕδραν ἐξοχάς. ποιεῖ
<span class="lb" data-page="13.647" data-line="7" id="l13.647.7"></span>καὶ πρὸς ῥαγάδας βουτύρῳ ἐνιεμένη. ποιεῖ καὶ πρὸς βρογχοκήλας,
<span class="lb" data-page="13.647" data-line="8" id="l13.647.8"></span>διαλύει πᾶσαν σκληρίαν, ποιεῖ πρὸς παρατρίμματα
<span class="lb" data-page="13.647" data-line="9" id="l13.647.9"></span>καὶ λυγίσματα. ποιεῖ πρὸς τὰς ἐπὶ τῶν ποδῶν καὶ χειρῶν
<span class="lb" data-page="13.647" data-line="10" id="l13.647.10"></span>τυλώδεις ἐπαναστάσεις, ἃς ἥλους καλοῦμεν, ὥστε καὶ χωρὶς
<span class="lb" data-page="13.647" data-line="11" id="l13.647.11"></span>ἑλκώσεως ἀφαιρεῖν· καὶ καθόλου ἐστὶ πολυχρησότατον τὸ
<span class="lb" data-page="13.647" data-line="12" id="l13.647.12"></span>φάρμακον. ποιεῖ δὲ πρὸς ἀρχομένους ὕδρωπας. τὰ δὲ τῆς
<span class="lb" data-page="13.647" data-line="13" id="l13.647.13"></span>σκευασίας ἔχει οὕτως. ♃ λιθαργύρου μνᾶν α΄. ἡ δὲ μνᾶ ἔχει
<span class="lb" data-page="13.647" data-line="14" id="l13.647.14"></span>δραχ. ρξ΄. πίσσης ξηρᾶς δραχ. ρξ΄. στέατος μοσχείου δραχ. ρξ΄.
<span class="lb" data-page="13.647" data-line="15" id="l13.647.15"></span><span class="milestone ed1page" data-n="2.358" data-unit="ed1page" id="ed1page.2.358"></span>ῥητίνης τερμινθίνης δραχ. π΄. μάννης λιβάνου δραχ. π΄. κηροῦ δραχ. μ΄.
<span class="lb" data-page="13.647" data-line="16" id="l13.647.16"></span>ἰοῦ δραχ. η΄. ὀποπάνακος δραχ. η΄. χαλβάνης δραχ. η΄. ἐλαίου κικίνου
<span class="lb" data-page="13.647" data-line="17" id="l13.647.17"></span>κο. α΄. ὄξους τὸ ἴσον, ὀποῦ συκαμίνου κο. α΄. πίσσης ὑγρᾶς
<span class="lb" data-page="13.647" data-line="18" id="l13.647.18"></span>ἡμικοτύλιον. τὴν λιθάργυρον λειοτάτην καὶ τὸ κίκινον ἔλαιον
<span class="pb" data-page="13.648" id="p13.648"></span>
<span class="lb" data-page="13.648" data-line="1" id="l13.648.1"></span>βαλὼν εἰς ἄγγος κεραμεοῦν ἢ χαλκοῦν καὶ θεὶς ἐπὶ πυρὸς
<span class="lb" data-page="13.648" data-line="2" id="l13.648.2"></span>ἕψε, καὶ ὅταν ἀναβράσῃ, ἐπίβαλλε στέαρ καὶ τὸ μάννινον,
<span class="lb" data-page="13.648" data-line="3" id="l13.648.3"></span>κινῶν συνεχῶς. καὶ ὅταν συστραφῇ, ἐπίβαλλε πίσσαν, κηρὸν,
<span class="lb" data-page="13.648" data-line="4" id="l13.648.4"></span>ῥητίνην καὶ ἕψε. μέχρις ἀμολύντου ἐπίπασσε χαλβάνην,
<span class="lb" data-page="13.648" data-line="5" id="l13.648.5"></span>εἶτα ἰὸν καὶ ὀποπάνακα ὄξει διαλυθέντα. τὸν δὲ ὀπὸν τοῦ
<span class="lb" data-page="13.648" data-line="6" id="l13.648.6"></span>συκαμίνου καὶ τὴν πίσσαν τὴν ὑγρὰν εἰς ἕτερον ἀγγεῖον
<span class="lb" data-page="13.648" data-line="7" id="l13.648.7"></span>βαλόντες ἕψομεν. καὶ ὅταν συστραφῇ, ἐπιβάλλομεν τῷ πρώτῳ
<span class="lb" data-page="13.648" data-line="8" id="l13.648.8"></span>φαρμάκῳ, καὶ πάλιν θέντες ἐπὶ τὸ πῦρ ἕψομεν μέχρις ἀμολύντου,
<span class="lb" data-page="13.648" data-line="9" id="l13.648.9"></span>καὶ εἰς οἶνον ἐξεράσαντες ἐῶμεν ἐπὶ τρεῖς ἡμέρας,
<span class="lb" data-page="13.648" data-line="10" id="l13.648.10"></span>ἔπειτα μαλάξαντες χρώμεθα εἰς ὀθόνιον ἐμπλάσσοντες· δεῖ
<span class="lb" data-page="13.648" data-line="11" id="l13.648.11"></span>δὲ μετὰ τὴν ἐπίθεσιν τοῦ φαρμάκου οἴνῳ δεύσαντα ταινίδιον
<span class="lb" data-page="13.648" data-line="12" id="l13.648.12"></span>ἐκθλίβειν καὶ τότε περιτιθέναι τῷ φαρμάκῳ. ὡς δὲ ὁ
<span class="lb" data-page="13.648" data-line="13" id="l13.648.13"></span>ἡμέτερος καθηγητὴς Λεύκιος ἐσκεύασεν ἔχει οὕτως. τὸ στέαρ
<span class="lb" data-page="13.648" data-line="14" id="l13.648.14"></span>καὶ τὸ ἔλαιον πρότερον τήκομεν, καὶ ὅταν διαλυθῇ, καταπλάσσομεν
<span class="lb" data-page="13.648" data-line="15" id="l13.648.15"></span>λειοτάτην μάνναν καὶ τὴν λιθάργυρον, καὶ ὅταν
<span class="lb" data-page="13.648" data-line="16" id="l13.648.16"></span>συστραφῇ, τὰ ἑπόμενα ποιοῦμεν. ἐπαινέσαι δὲ δίκαιόν ἐστι
<span class="lb" data-page="13.648" data-line="17" id="l13.648.17"></span>καὶ κατὰ τοῦτο τὸν Ἀσκληπιάδην, ὅτι τὸν τρόπον τῆς σκευασίας
<span class="pb" data-page="13.649" id="p13.649"></span>
<span class="lb" data-page="13.649" data-line="1" id="l13.649.1"></span>γράφει τῶν φαρμάκων, οὐχ ὥσπερ ὁ Ἀνδρόμαχος
<span class="lb" data-page="13.649" data-line="2" id="l13.649.2"></span>παραλείπει μήτε τίνα <span class="milestone ed2page" data-n="13.734" data-unit="ed2page" id="ed2page.13.734"></span>δύναμιν ἔχει προστιθείς. ἀμέλει
<span class="lb" data-page="13.649" data-line="3" id="l13.649.3"></span>τὴν ὑπὸ Ἀσκληπιάδου πρώτην τῶν τριῶν ὑπ’ ἐμοῦ γεγραμμένην
<span class="lb" data-page="13.649" data-line="4" id="l13.649.4"></span>ἔμπλαστρον Αἰγυπτίαν, ἣν καὶ αὐτὸς τοῦ Ἀνδρομάχου
<span class="lb" data-page="13.649" data-line="5" id="l13.649.5"></span>φησὶν ὑπάρχειν, οὔτε δὲ τίνος ἐστὶ δυνάμεως ὁ Ἀνδρόμαχος
<span class="lb" data-page="13.649" data-line="6" id="l13.649.6"></span>ἔγραψεν, οὔθ’ ὅπως σκευαστέον αὐτὴν, οὔθ’ ὅπως χρηστέον,
<span class="lb" data-page="13.649" data-line="7" id="l13.649.7"></span>ἀλλ’ ἁπλῶς ἔῤῥιπται, καθάπερ τι τῶν ἐπιτυχόντων
<span class="lb" data-page="13.649" data-line="8" id="l13.649.8"></span>φαρμάκων ἐν τῷ βιβλίῳ τῶν ἐκτὸς δυνάμεων ὑπ’ αὐτοῦ
<span class="lb" data-page="13.649" data-line="9" id="l13.649.9"></span>γεγραμμένη δευτέρα. πρώτην μὲν γὰρ ἁπασῶν ἔγραψεν ἣν
<span class="lb" data-page="13.649" data-line="10" id="l13.649.10"></span>αὐτὸς ὀνομάζει Πανταγάθιον, ἐφεξῆς δὲ τὴν Αἰγυπτίαν ταύτην,
<span class="lb" data-page="13.649" data-line="11" id="l13.649.11"></span>οὐδὲν, ὡς ἔφην, ἄλλο προσθείς. ἔχει γὰρ ἡ λέξις αὐτοῦ
<span class="lb" data-page="13.649" data-line="12" id="l13.649.12"></span>τόνδε τὸν τρόπον Αἰγυπτία. ♃ λιθαργύρου δραχ. ρμδ΄. κίκεως
<span class="lb" data-page="13.649" data-line="13" id="l13.649.13"></span>κο. στ΄. κηροῦ δραχ. ρμδ΄. ἀμμωνιακοῦ θυμιάματος δραχ. οβ΄. τερμινθίνης
<span class="lb" data-page="13.649" data-line="14" id="l13.649.14"></span>δραχ. λστ΄. ἐρίων κεκαυμένων δραχ. ιη΄. λεπίδος στομώματος
<span class="lb" data-page="13.649" data-line="15" id="l13.649.15"></span>δραχ. η΄. λεπίδος χαλκοῦ δραχ. η΄. λιβάνου δραχ. η΄. ἀριστολοχίας
<span class="lb" data-page="13.649" data-line="16" id="l13.649.16"></span>δραχ. η΄. ἔνιοι σμύρνης δραχ. δ΄. ὀποπάνακος δραχ. η΄. ἄλλ. ιβ΄.
<span class="lb" data-page="13.649" data-line="17" id="l13.649.17"></span>τούτοις ἐπὶ τέλει ἐπιγέγραπται, θαλάσσης εἰς ἐμβροχὴν κηροῦ
<span class="lb" data-page="13.649" data-line="18" id="l13.649.18"></span>κο. η΄. τί παρ’ αὐτῷ σημαίνει τὸ εἰς ἐμβροχὴν κηροῦ,
<span class="pb" data-page="13.650" id="p13.650"></span>
<span class="lb" data-page="13.650" data-line="1" id="l13.650.1"></span>σαφῶς οὐκ ἴσμεν, ἐπινοεῖν γάρ ἐστι πλείω. θαυμάσαι δ’
<span class="lb" data-page="13.650" data-line="2" id="l13.650.2"></span>ἐστὶ πῶς ἅπαντα τἄλλα γράψας Ἀσκληπιάδης ὡσαύτως τῷ
<span class="lb" data-page="13.650" data-line="3" id="l13.650.3"></span>Ἀνδρομάχῳ τὸ μέτρον τοῦ κίκεως οὐκ ἴσον ἔγραψεν. ὁ μὲν
<span class="lb" data-page="13.650" data-line="4" id="l13.650.4"></span>γὰρ Ἀνδρόμαχος κο. στ΄. ὁ δὲ Ἀσκληπιάδης κο. γ΄. ἔγραψεν.
<span class="lb" data-page="13.650" data-line="5" id="l13.650.5"></span>οὐ προσέθηκε δὲ οὐδὲ τὸ κατὰ τὴν τελευτὴν τῆς γραφῆς
<span class="lb" data-page="13.650" data-line="6" id="l13.650.6"></span>ὑπ’ Ἀνδρομάχου προσκείμενον· ἔνιοι σμύρνης δραχ. δ΄. ὀποπάνακος
<span class="lb" data-page="13.650" data-line="7" id="l13.650.7"></span>δραχ. β΄. πάλιν δὲ προσέθηκεν αὐτὸς ἐπὶ τῶν κεκαυμένων
<span class="lb" data-page="13.650" data-line="8" id="l13.650.8"></span>ἐρίων τῶν οἰσυπηρῶν, ὅπερ οὐ πρόσκειται κατὰ τὴν
<span class="lb" data-page="13.650" data-line="9" id="l13.650.9"></span>Ἀνδρομάχου γραφήν. ἐφεξῆς δὲ τῆς εἰρημένης Αἰγυπτίας
<span class="lb" data-page="13.650" data-line="10" id="l13.650.10"></span>ἔγραψεν ὁ Ἀνδρόμαχος θηριακὰς ἐμπλάστρους ε΄. καὶ μετὰ
<span class="lb" data-page="13.650" data-line="11" id="l13.650.11"></span>ταύτας ἑτέραν πάλιν φαιὰν, ἣν Εὐβούλου φησὶν εἶναι. καὶ
<span class="lb" data-page="13.650" data-line="12" id="l13.650.12"></span>μετὰ ταύτην αὖθις ἑτέραν φαιὰν, ἣν Ἀθηνᾶν ὀνομάζει, κᾄπειτα
<span class="lb" data-page="13.650" data-line="13" id="l13.650.13"></span>ἐφεξῆς πάλιν ἑτέρας φαιὰς ἁπλῶς δύο, καὶ μετὰ ταύτας
<span class="lb" data-page="13.650" data-line="14" id="l13.650.14"></span>ἑτέραν ἐφ’ ἧς κατὰ λέξιν οὕτως γέγραπται· φαιὰ νυγματικὴ.
<span class="lb" data-page="13.650" data-line="15" id="l13.650.15"></span>Ἀνδρομάχου. ♃ ἀμμωνιακοῦ θυμιάματος δραχ. η΄. κηροῦ
<span class="lb" data-page="13.650" data-line="16" id="l13.650.16"></span>νέου δραχ. η΄. τερμινθίνης δραχ. η΄. χαλκοῦ κεκαυμένου δραχ. η΄.
<span class="lb" data-page="13.650" data-line="17" id="l13.650.17"></span>πίσσης ξηρᾶς δραχ. μ΄. ὡς δὲ Ζήνων, μνᾶς ἥμισυ τέταρτον, λιθαργύρου
<span class="lb" data-page="13.650" data-line="18" id="l13.650.18"></span>δραχ. δ΄. ἀλόης Ἰνδικῆς δραχ. β΄. ἀριστολοχίας δραχ. β΄.
<span class="pb" data-page="13.651" id="p13.651"></span>
<span class="lb" data-page="13.651" data-line="1" id="l13.651.1"></span>χαλβάνης δραχ. β΄. ἰοῦ δραχ. α΄. οἱ δὲ δραχ. β΄. λιβάνου δραχ. β΄. ἐλαίου
<span class="lb" data-page="13.651" data-line="2" id="l13.651.2"></span>χειμῶνος κο. δ΄. θερείας ὄγδοον, ὄξους κοτύλης ἥμισυ εἰς
<span class="lb" data-page="13.651" data-line="3" id="l13.651.3"></span>ἄνεσιν τοῦ ἀμμωνιακοῦ. ταύτην εἰκός ἐστιν αὐτὸν ὀνομάζειν
<span class="lb" data-page="13.651" data-line="4" id="l13.651.4"></span>νυγματικὴν πρὸς τὰ τῶν νεύρων νύγματα δυναμένην
<span class="lb" data-page="13.651" data-line="5" id="l13.651.5"></span>εἶναι χρησίμην.
</p>
          </article>

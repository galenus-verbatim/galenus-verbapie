<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.1">
<span class="pb page1" data-page="13.652" id="p13.652"></span>
<span class="milestone ed1page page1" data-n="2.358" data-unit="ed1page" id="ed1page.2.358"></span>
<span class="milestone ed2page page1" data-n="13.734" data-unit="ed2page" id="ed2page.13.734"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΓΕΝΗ ΒΙΒΛΙΟΝ Δ.
</h2>
            <p>
<span class="lb" data-page="13.652" data-line="1" id="l13.652.1"></span>Ὁ μὲν πρῶτός μοι λόγος ἐτελεύτησεν εἰς
<span class="lb" data-page="13.652" data-line="2" id="l13.652.2"></span>τὰς τῶν λευκῶν ἐμπλάστρων συνθέσεις τάς τε ἄλλας καὶ
<span class="lb" data-page="13.652" data-line="3" id="l13.652.3"></span>ὅσα πρὸς τὰ δυσεπούλωτα τῶν ἑλκῶν ἁρμόττουσιν, διορισαμένων
<span class="lb" data-page="13.652" data-line="4" id="l13.652.4"></span>ἡμῶν τὰ κοινῶς δυσεπούλωτα καλούμενα, τῶν ἰδίως
<span class="lb" data-page="13.652" data-line="5" id="l13.652.5"></span>κακοήθων ὀνομαζομένων, ὄντων μὲν αὐτῶν δηλονότι δυσεπουλώτων.
<span class="lb" data-page="13.652" data-line="6" id="l13.652.6"></span>ἐπεὶ δὲ τινὰ μὲν ἐκ τῶν ἐπιῤῥεόντων τοῖς ἡλκωμένοις
<span class="lb" data-page="13.652" data-line="7" id="l13.652.7"></span>μέρεσιν ἰχώρων τε καὶ χυμῶν δυσεπούλωτα γίγνεται,
<span class="pb" data-page="13.653" id="p13.653"></span>
<span class="lb" data-page="13.653" data-line="1" id="l13.653.1"></span>τινὰ δ’ αὐτοῦ τοῦ πεπονθότος μορίου διαφθείροντος τὸ
<span class="lb" data-page="13.653" data-line="2" id="l13.653.2"></span>ἐπιῤῥέον, εἰ καὶ χρηστὸν εἴη, τὰ κατὰ τὸν δεύτερον τρόπον
<span class="lb" data-page="13.653" data-line="3" id="l13.653.3"></span>ἕλκη, δυσεπούλωτα καὶ κακοήθη καλοῦσιν ἰδίως ἐφ’ ὧν ἐνίοτε
<span class="lb" data-page="13.653" data-line="4" id="l13.653.4"></span>πᾶν ἐκκόπτειν τὸ πεπονθὸς ἢ καίειν ἀναγκάζονταί τινες,
<span class="lb" data-page="13.653" data-line="5" id="l13.653.5"></span>ἤτοι φαρμάκοις ἐσχαρωτικοῖς ἢ πυρὶ χρώμενοι. πλάτους
<span class="lb" data-page="13.653" data-line="6" id="l13.653.6"></span>δ’ ὄντος συχνοῦ καθ’ ἑκάτερον τὸν τρόπον ἐν τῷ μᾶλλόν
<span class="lb" data-page="13.653" data-line="7" id="l13.653.7"></span>τε καὶ ἧττον ἕτερον ἑτέρου δυσεπούλωτόν τε καὶ κακόηθες
<span class="lb" data-page="13.653" data-line="8" id="l13.653.8"></span>εἶναι, τοσοῦτον ἀριθμὸν ὑπάρχειν τῶν ἰωμένων φαρμάκων
<span class="lb" data-page="13.653" data-line="9" id="l13.653.9"></span>ἀναγκαῖόν ἐστιν, ὅσος ἂν ᾖ καὶ αὐτῶν τῶν ἑλκῶν. εἰκότως
<span class="lb" data-page="13.653" data-line="10" id="l13.653.10"></span>οὖν ἕκαστον τῶν ἕν ἐχόντων φάρμακον ἐπαγγελλόμενον
<span class="lb" data-page="13.653" data-line="11" id="l13.653.11"></span>ἐπουλοῦν ἕλκη κακοήθη, πολλάκις ἀποτυγχάνει. δύο γὰρ
<span class="lb" data-page="13.653" data-line="12" id="l13.653.12"></span>ἡτοιμάσθαι χρὴ τοὐλάχιστον, ᾧ πρόκειται πάντα θεραπεύειν
<span class="lb" data-page="13.653" data-line="13" id="l13.653.13"></span>τὰ τοιαῦτα, τῆς αὐτῆς μὲν ἐπαγγελίας καὶ δυνάμεως
<span class="lb" data-page="13.653" data-line="14" id="l13.653.14"></span>ὑπάρχοντα, διαφέροντα δὲ ἀλλήλων οὐχ ἁπλῶς τῷ μᾶλλόν
<span class="lb" data-page="13.653" data-line="15" id="l13.653.15"></span>τε καὶ ἧττον, ἀλλ’ ὡς ἄν τις εἴποι σαφέστατα τῷ μάλιστα
<span class="lb" data-page="13.653" data-line="16" id="l13.653.16"></span>τε καὶ ἥκιστα. <span class="milestone ed2page" data-n="13.736" data-unit="ed2page" id="ed2page.13.736"></span>καθάπερ οὖν ἐπὶ πάντων τῶν παθῶν
<span class="lb" data-page="13.653" data-line="17" id="l13.653.17"></span>ἐδείκνυμεν ἐν τοῖς τῆς θεραπευτικῆς μεθόδου γράμμασιν εὑρίσκεσθαι
<span class="lb" data-page="13.653" data-line="18" id="l13.653.18"></span>πρώτην μὲν ἁπασῶν τὴν καθόλου δύναμιν τῶν
<span class="pb" data-page="13.654" id="p13.654"></span>
<span class="lb" data-page="13.654" data-line="1" id="l13.654.1"></span>βοηθημάτων, ἐφεξῆς δὲ τὰς ὕλας, ἐν αἷς αὐτὴ περιέχεται,
<span class="lb" data-page="13.654" data-line="2" id="l13.654.2"></span>κατὰ τὸν αὐτὸν λόγον καὶ νῦν ἐπὶ τῶν δυσεπουλώτων ἑλκῶν
<span class="lb" data-page="13.654" data-line="3" id="l13.654.3"></span>ἡ καθόλου δύναμις ἥτις ποτέ ἐστι τῶν θεραπευσόντων
<span class="lb" data-page="13.654" data-line="4" id="l13.654.4"></span>αὐτὰ φαρμάκων εὑρῆσθαι χρὴ πρότερον. ἐδείχθη δέ μοι καὶ
<span class="lb" data-page="13.654" data-line="5" id="l13.654.5"></span>ἥδε κατ’ ἐκείνην τὴν πραγματείαν, ἐφ’ ὧν μὲν οὐδεμία καχεξία
<span class="lb" data-page="13.654" data-line="6" id="l13.654.6"></span>περὶ τοῖς ἡλκωμένοις μέρεσι, δύο τούτους ἔχουσα σκοποὺς,
<span class="lb" data-page="13.654" data-line="7" id="l13.654.7"></span>ἕνα μὲν ἀποκρούσασθαι τὸ ἐπιῤῥέον, ἕτερον δὲ διαφορῆσαι
<span class="lb" data-page="13.654" data-line="8" id="l13.654.8"></span>τὸ ἐστηριγμένον ἐν τῷ πεπονθότι μορίῳ. γίγνεται
<span class="lb" data-page="13.654" data-line="9" id="l13.654.9"></span>δὲ ταῦτα δι’ ἐναντίων δυνάμεων. ἀναστέλλει μὲν γὰρ τὸ
<span class="lb" data-page="13.654" data-line="10" id="l13.654.10"></span>ἐπιῤῥέον ὅσα στύφειν πέφυκε φάρμακα, διαφορεῖ δὲ τὸ περιεχόμενον
<span class="lb" data-page="13.654" data-line="11" id="l13.654.11"></span>ἐν τῷ πεπονθότι τὰ δύναμιν ἑλκτικὴν ἔχοντα.
<span class="lb" data-page="13.654" data-line="12" id="l13.654.12"></span>τοὐπίπαν δὲ τὰ μὲν στύφοντα τραχύνει καὶ κατὰ τοῦτ’
<span class="lb" data-page="13.654" data-line="13" id="l13.654.13"></span>ἔστιν ἀνιαρά. τὰ δὲ ἕλκοντα καὶ διαφοροῦντα τὰς ἐκ βάθους
<span class="lb" data-page="13.654" data-line="14" id="l13.654.14"></span>ὑγρότητας οὐκ ἄνευ δριμύτητος ἐργάζεται τοῦτο. τῇ
<span class="lb" data-page="13.654" data-line="15" id="l13.654.15"></span>δριμύτητι δ’ ἐξ ἀνάγκης ὀδύνη τις ἕπεται δάκνουσα τὸ ἡλκωμένον.
<span class="lb" data-page="13.654" data-line="16" id="l13.654.16"></span>καὶ οὕτως συμβαίνει διὰ τὴν ἐκ τῶν τραχυνόντων
<span class="lb" data-page="13.654" data-line="17" id="l13.654.17"></span>καὶ δακνόντων ἀνίαν, ἐρεθίζεσθαι <span class="milestone ed1page" data-n="2.359" data-unit="ed1page" id="ed1page.2.359"></span>τὴν ἐπιῤῥέουσαν
<span class="lb" data-page="13.654" data-line="18" id="l13.654.18"></span>ὑγρότητα τοῖς ἡλκωμένοις μέρεσι. τούτου δὲ γιγνομένου, φλεγμαίνειν
<span class="pb" data-page="13.655" id="p13.655"></span>
<span class="lb" data-page="13.655" data-line="1" id="l13.655.1"></span>τε ἅμα καὶ διαβιβρώσκεσθαι τὸ ἕλκος, ὥσθ’ ὅσον
<span class="lb" data-page="13.655" data-line="2" id="l13.655.2"></span>ἐπὶ τοῖς εἰρημένοις ἄπορός ἐστιν ἡ τῶν βοηθησόντων φαρμάκων
<span class="lb" data-page="13.655" data-line="3" id="l13.655.3"></span>εὕρεσις τοῖς δυσεπουλώτοις ἕλκεσι, καὶ πολύ γε μᾶλλον
<span class="lb" data-page="13.655" data-line="4" id="l13.655.4"></span>ἔτι τοῖς κακοήθεσιν. εὑρεῖν οὖν χρὴ καθόσον οἷόν τε
<span class="lb" data-page="13.655" data-line="5" id="l13.655.5"></span>τοιαύτην ὕλην φαρμάκων, ἐφ’ ἧς ξηρανθήσεται τὸ ἕλκος
<span class="lb" data-page="13.655" data-line="6" id="l13.655.6"></span>ὀδύνης χωρὶς, ὅπερ ἀδύνατόν ἐστιν ἀκριβῶς γενέσθαι μὴ
<span class="lb" data-page="13.655" data-line="7" id="l13.655.7"></span>γνωρίζοντος τοῦ θεραπεύοντος, ὅπως ἐνεργήσῃ τὸ προβληθὲν
<span class="lb" data-page="13.655" data-line="8" id="l13.655.8"></span>φάρμακον. ἔστι μὲν γὰρ ἐξ ἀνάγκης ἰσχυρὸν κατ’ ἄμφω
<span class="lb" data-page="13.655" data-line="9" id="l13.655.9"></span>τὰ συντεθέντα τό τε δάκνον καὶ τὸ στῦφον. ἀλλ’ ὅ τε ῥύπος
<span class="lb" data-page="13.655" data-line="10" id="l13.655.10"></span>ὁ ἐπικείμενος τοῖς τοιούτοις ἕλκεσι τό τε τῆς ὑγρότητος
<span class="lb" data-page="13.655" data-line="11" id="l13.655.11"></span>πλῆθος οἷον προβλήματά τινα τοῖς ἡλκωμένοις μέρεσι
<span class="lb" data-page="13.655" data-line="12" id="l13.655.12"></span>γιγνόμενα τὴν ἀπὸ τῶν ἰσχυρῶν φαρμάκων δῆξιν ἐκλύει.
<span class="lb" data-page="13.655" data-line="13" id="l13.655.13"></span>προσέχειν οὖν χρὴ πόσον ἡ πρώτη χρῆσις ἐξήρανε τῆς κατὰ
<span class="lb" data-page="13.655" data-line="14" id="l13.655.14"></span>τὸ ἕλκος ὑγρότητος, ἢ εἰ καὶ ῥύπον ἔχοι, πόσον ἀπέῤῥιψε
<span class="lb" data-page="13.655" data-line="15" id="l13.655.15"></span>καὶ τούτου. καὶ οὕτως ἐκ δευτέρου τε καὶ τρίτου χρῆσθαι
<span class="lb" data-page="13.655" data-line="16" id="l13.655.16"></span>μέχρι περ ἂν φανῇ καθαρόν τε καὶ ξηρόν. ὁπόταν δὲ πρῶτον
<span class="lb" data-page="13.655" data-line="17" id="l13.655.17"></span>ἴδῃς αὐτὸ τοιοῦτον, μεταβαίνειν ἐφ’ ἕτερον φάρμακον
<span class="lb" data-page="13.655" data-line="18" id="l13.655.18"></span>ὁμοειδὲς μὲν, ἀσθενέστερον δὲ τοῦ προτέρου. τὰ γὰρ ἰσχυρότερα
<span class="pb" data-page="13.656" id="p13.656"></span>
<span class="lb" data-page="13.656" data-line="1" id="l13.656.1"></span>τῷ δάκνειν τὸ ἕλκος ὀδυνηρὰ γινόμενα, ῥεύματά τε
<span class="lb" data-page="13.656" data-line="2" id="l13.656.2"></span>κινεῖ καὶ φλεγμονὰς ἐγείρει. ἀλλ’ ἐὰν πάλιν ἀσθενέστερον
<span class="lb" data-page="13.656" data-line="3" id="l13.656.3"></span>πολὺ τοῦ πρώτου φαρμάκου προσενέγκῃς, ὑγρὸν καὶ ῥυπαρόν
<span class="lb" data-page="13.656" data-line="4" id="l13.656.4"></span>ἔσται τὸ ἕλκος. τούτῳ τοίνυν ὁ τεχνωθεὶς ἰατρὸς τοῦ
<span class="lb" data-page="13.656" data-line="5" id="l13.656.5"></span>διὰ μόνης ἐμπειρίας ἕλκος θεραπεύοντος ἀμείνων ἐστὶν, ὡς
<span class="lb" data-page="13.656" data-line="6" id="l13.656.6"></span>ἂν ἐπιστάμενος οὐκ ἄλλῃ δυνάμει θεραπεύεσθαι τὸ ἕλκος
<span class="lb" data-page="13.656" data-line="7" id="l13.656.7"></span>ὑπὸ τῶν φαρμάκων, ὅτι μὴ τῷ ξηρὸν οὕτως ἐργάζεσθαι τὸ
<span class="lb" data-page="13.656" data-line="8" id="l13.656.8"></span>μόριον, ὡς ὅτ’ εἶχε κατὰ φύσιν. ἔσται δὲ τοῦτο δῆλον ἐκ
<span class="lb" data-page="13.656" data-line="9" id="l13.656.9"></span>τοῦ μήτ’ ἀποῤῥεῖν ἔτι λεπτὸν ἰχῶρα πύου τε γένεσιν ὑποτρέφεσθαι.
<span class="lb" data-page="13.656" data-line="10" id="l13.656.10"></span>εἰς τοῦτο δὲ ἀφίξεσθαι, καθ’ ὃν εἴρηκα τρόπον
<span class="lb" data-page="13.656" data-line="11" id="l13.656.11"></span>ξηραινόμενα, τουτέστι στυφόμενά τε καὶ διαφορούμενα, κᾀπειδὰν
<span class="lb" data-page="13.656" data-line="12" id="l13.656.12"></span>ξηρὰ μὲν ᾖ, ῥυπαρὰ δ’ ἔτι φαίνηται, διὰ τῶν ῥυπτικῶν
<span class="lb" data-page="13.656" data-line="13" id="l13.656.13"></span>φαρμάκων καθαιρόμενα, περὶ ὧν καὶ αὐτῶν εἴρηται μέν
<span class="lb" data-page="13.656" data-line="14" id="l13.656.14"></span>τι κᾀν τοῖς περὶ τῶν ἁπλῶν φαρμάκων ὑπομνήμασιν. ἡ τελειοτάτη
<span class="lb" data-page="13.656" data-line="15" id="l13.656.15"></span>δὲ μέθοδος πᾶσα γέγραπται διὰ τῆς θεραπευτικῆς
<span class="lb" data-page="13.656" data-line="16" id="l13.656.16"></span>πραγματείας, ἐν ᾗ προτετεχνῶσθαι χρὴ τὸν μέλλοντα τελέως
<span class="lb" data-page="13.656" data-line="17" id="l13.656.17"></span>ὑπὸ τῶν νῦν λεγομένων ὠφεληθήσεσθαι. τοῦτο δ’ ὑμῖν τοῖς
<span class="lb" data-page="13.656" data-line="18" id="l13.656.18"></span>ἑταίροις ἐγνωκὸς ὑπάρχειν, οἷς ταῦτα γράφεται, πάνυ σαφῶς ﻿
<span class="pb" data-page="13.657" id="p13.657"></span>
<span class="lb" data-page="13.657" data-line="1" id="l13.657.1"></span>οἶδα καὶ πρὸς τούτῳ γε ἔτι τὸ μὴ λόγον εἶναι πιθανὸν
<span class="lb" data-page="13.657" data-line="2" id="l13.657.2"></span>ἄνευ τῆς ἐπὶ τῶν ἔργων βασάνου τὰ λεγόμενα νῦν ὑπ’
<span class="lb" data-page="13.657" data-line="3" id="l13.657.3"></span>ἐμοῦ. <span class="milestone ed2page" data-n="13.737" data-unit="ed2page" id="ed2page.13.737"></span>πολλάκις γὰρ ἐθεάσασθε δι’ αὐτῶν ἐκείνων τῶν
<span class="lb" data-page="13.657" data-line="4" id="l13.657.4"></span>φαρμάκων, οἷς ἀμεθόδως χρώμενοί τινες ἰατροὶ μηδὲν ἤνυον,
<span class="lb" data-page="13.657" data-line="5" id="l13.657.5"></span>ἐκθεραπεύσαντά με πολλὰ τῶν τοιούτων ἑλκῶν. ἀναμνήσθητε
<span class="lb" data-page="13.657" data-line="6" id="l13.657.6"></span>τοίνυν τῶν ξηραίνειν ἀδήκτως πεφυκότων φαρμάκων, ἔστι
<span class="lb" data-page="13.657" data-line="7" id="l13.657.7"></span>δ’ αὐτῶν τὰ πλεῖστα μεταλλικά. καὶ μέντοι καυθέντων καὶ
<span class="lb" data-page="13.657" data-line="8" id="l13.657.8"></span>πλυθέντων, ἥτις ἦν πρόσθεν δῆξις ἀπόλλυται, καὶ τοῦτ’
<span class="lb" data-page="13.657" data-line="9" id="l13.657.9"></span>ἀναμνήσθητε. τούτοις οὖν ὑμῖν ἐξέστω χρῆσθαι ἐν τῷ παρόντι,
<span class="lb" data-page="13.657" data-line="10" id="l13.657.10"></span>πεπλυμένοις μὲν ἐπὶ παίδων, εὐνούχων τε καὶ γυναικῶν
<span class="lb" data-page="13.657" data-line="11" id="l13.657.11"></span>καὶ ὅσοι φύσει λευκὴν καὶ μαλακὴν ἔχουσι τὴν σάρκα,
<span class="lb" data-page="13.657" data-line="12" id="l13.657.12"></span>καὶ πρὸς τούτοις γ’ ἐπὶ τῶν εὐαισθήτων τε πάνυ καὶ κακοχύμων.
<span class="lb" data-page="13.657" data-line="13" id="l13.657.13"></span>ἐπὶ δὲ τῶν ἄλλων σωμάτων ἐγχωρεῖ καὶ τοῖς ἀπλύτοις
<span class="lb" data-page="13.657" data-line="14" id="l13.657.14"></span>χρῆσθαι, τὴν πρώτην ἐπίθεσιν αὐτῶν εὐπεπτηκόσι τοῖς
<span class="lb" data-page="13.657" data-line="15" id="l13.657.15"></span>θεραπευομένοις ἕωθεν ποιουμένους. εἰ δὲ καὶ τοῦ σώματος
<span class="lb" data-page="13.657" data-line="16" id="l13.657.16"></span>ὅλου προπαρασκευτῆς τινος δέοι, καὶ ταύτην χρὴ προπεποιῆσθαι.
<span class="lb" data-page="13.657" data-line="17" id="l13.657.17"></span>λελεγμέναι δ’ εἰσὶν αἱ παρασκευαὶ διὰ τῆς θεραπευτικῆς
<span class="lb" data-page="13.657" data-line="18" id="l13.657.18"></span>πραγματείας. ἐπ’ ἐνίων μὲν γὰρ ἀρκεῖ καθᾶραι μόνον,
<span class="pb" data-page="13.658" id="p13.658"></span>
<span class="lb" data-page="13.658" data-line="1" id="l13.658.1"></span>ἐπ’ ἐνίων δ’ ἀφελεῖν αἵματος, ἐπ’ ἄλλων δ’ ἄμφω ταῦτα
<span class="lb" data-page="13.658" data-line="2" id="l13.658.2"></span>πρᾶξαι. τινῶν δ’ ὑπερκείμενον ἐκκόψαι κιρσὸν ἢ σπληνὸς ἢ
<span class="lb" data-page="13.658" data-line="3" id="l13.658.3"></span>ἥπατος προνοήσασθαι, τινῶν δὲ καὶ ἀποσχάσαι τὰ περὶ τὸ
<span class="lb" data-page="13.658" data-line="4" id="l13.658.4"></span>ἕλκος, ὥσπερ γε καὶ περικόψαι ποτὲ τῶν χειλῶν τύλον. ἐὰν
<span class="lb" data-page="13.658" data-line="5" id="l13.658.5"></span>δὲ μηδὲ ἑνὸς τούτων δεώμεθα, τὴν ποσότητα τῆς ὑγρότητος
<span class="lb" data-page="13.658" data-line="6" id="l13.658.6"></span>ἐπισκεπτέον ἅμα τῷ ῥύπῳ καὶ οὕτω ἐπὶ τὸ προσῆκον ἰτέον
<span class="lb" data-page="13.658" data-line="7" id="l13.658.7"></span>φάρμακον, ἀναμνησθέντας ἑκάστου τῶν ἁπλῶν ὅσα τε ξηραίνει
<span class="lb" data-page="13.658" data-line="8" id="l13.658.8"></span>μὲν, οὐ μὴν ἀποῤῥύπτει γε τὸν ῥύπον τοῦ ἕλκους,
<span class="lb" data-page="13.658" data-line="9" id="l13.658.9"></span>ὅσα τε ῥύπτει μὲν, οὐ μὴν ξηραίνει γενναίως. ὅσα δ’ ἄμφω
<span class="lb" data-page="13.658" data-line="10" id="l13.658.10"></span>δρᾷν πέφυκε, προσεπισκεπτομένους ἐκ ποίας τάξεως ἕκαστόν
<span class="lb" data-page="13.658" data-line="11" id="l13.658.11"></span>ἐστιν, ὃ μέγιστον μὲν ὑπάρχει τῶν εἰς τὴν θεραπείαν διαφερόντων,
<span class="lb" data-page="13.658" data-line="12" id="l13.658.12"></span>ὠλιγώρηται δὲ τοῖς γράψασι τὰ περὶ ὕλης βιβλία.
<span class="lb" data-page="13.658" data-line="13" id="l13.658.13"></span>μόνοι γὰρ οὗτοι πάσης αὐτῆς ἐνεχείρισαν εἰπεῖν τὰς δυνάμεις,
<span class="lb" data-page="13.658" data-line="14" id="l13.658.14"></span>ὥσπερ γε καὶ ὁ Διοσκορίδης, ὃν οὐδενὸς ἄν τις εἴποι
<span class="lb" data-page="13.658" data-line="15" id="l13.658.15"></span>δεύτερον εἶναι τῶν περὶ ταῦτα σπουδασάντων. ἐγὼ τοίνυν
<span class="lb" data-page="13.658" data-line="16" id="l13.658.16"></span>ἐφεξῆς ἅπαντα καταλέξω τὰ ξηραίνειν ἕλκη δυνάμενα φάρμακα
<span class="lb" data-page="13.658" data-line="17" id="l13.658.17"></span>χωρὶς τοῦ δάκνειν ἢ τραχύνειν ἐπιφανῶς. ἄρξομαι δὲ
<span class="pb" data-page="13.659" id="p13.659"></span>
<span class="lb" data-page="13.659" data-line="1" id="l13.659.1"></span>ἀπὸ τῶν μεταλλικῶν, ἐν οἷς ἀριθμοῦσι καὶ τὰ τῆς γῆς εἴδη.
<span class="lb" data-page="13.659" data-line="2" id="l13.659.2"></span>πολλῆς δ’ ἐν αὐτοῖς οὔσης διαφορᾶς ἐν τῷ κατὰ τὸ μᾶλλόν
<span class="lb" data-page="13.659" data-line="3" id="l13.659.3"></span>τε καὶ ἧττον ξηραίνειν, ἀπὸ τῶν μέσων ἀρξάμενος ἐπὶ
<span class="lb" data-page="13.659" data-line="4" id="l13.659.4"></span>τὰ σφοδρότερον ἢ ἀμυδρότερον ξηραίνοντα μεταβήσομαι. ξηραίνει
<span class="lb" data-page="13.659" data-line="5" id="l13.659.5"></span>τοίνυν μετρίως ἥ τε Λημνία σφραγὶς καὶ ἡ καδμεία
<span class="lb" data-page="13.659" data-line="6" id="l13.659.6"></span>καὶ μᾶλλον ταύτης ἡ αὐτοφυὴς ἄνευ τοῦ μεταβάλλεσθαι
<span class="lb" data-page="13.659" data-line="7" id="l13.659.7"></span>κατὰ τοὺς χειμάῤῥούς τε καὶ ῥύακας καὶ ἐν τοῖς τῶν Κυπρίων
<span class="lb" data-page="13.659" data-line="8" id="l13.659.8"></span>ὄρεσιν εὑρισκομένη καὶ κατὰ τὰ ἄλλα χωρία, μάλιστα
<span class="lb" data-page="13.659" data-line="9" id="l13.659.9"></span>δὲ ἐν οἷς ἐστι τὰ μεταλλικά. κατασκευάζειν δ’ αὐτὴν εἴωθα
<span class="lb" data-page="13.659" data-line="10" id="l13.659.10"></span>ξηραντικωτέραν ὥρᾳ θέρους ἐν ἡλίῳ τρίβων ἐφεξῆς ἡμέραις
<span class="lb" data-page="13.659" data-line="11" id="l13.659.11"></span>πλείοσι μετ’ ὄξους ἢ οἴνου κιῤῥοῦ μὲν τὴν χρόαν, διαυγοῦς
<span class="lb" data-page="13.659" data-line="12" id="l13.659.12"></span>δὲ τὴν σύστασιν, οἷός ἐστιν ὁ Φαλερῖνος μὲν ἐν Ἰταλίᾳ,
<span class="lb" data-page="13.659" data-line="13" id="l13.659.13"></span>Τμωλίτης δὲ ἐν Ἀσίᾳ, ξηραντικώτατος δὲ οἴνων ὁ τοιοῦτος.
<span class="lb" data-page="13.659" data-line="14" id="l13.659.14"></span>ἐκ ταὐτοῦ δὲ γένους ἐστὶν ὅ τ’ Ἀριούσιος ἐν Χίῳ
<span class="lb" data-page="13.659" data-line="15" id="l13.659.15"></span>γεννώμενος, ὅ τ’ εὐώδης Λέσβιος ἐν Ἐρεσῷ καὶ Μηθύμνῃ.
<span class="lb" data-page="13.659" data-line="16" id="l13.659.16"></span>τούτων δ’ ἑξῆς εἰσιν οἱ παλαιοὶ πάντες, ὅταν ἐκ τῶν λευκῶν
<span class="lb" data-page="13.659" data-line="17" id="l13.659.17"></span>καὶ στυφόντων παλαιωθῶσιν, ἐν Ἰταλίᾳ μὲν ὅ τε Σιγνῖνος
<span class="lb" data-page="13.659" data-line="18" id="l13.659.18"></span>καὶ ὁ Τιβουρτῖνος καὶ Μαρσὸς, ἐν Σικελίᾳ δὲ ὁ καλούμενος
<span class="lb" data-page="13.659" data-line="19" id="l13.659.19"></span>ὑπ’ αὐτῶν Ἀμιναῖος, ἐν Ἀσία δὲ ὁ τ’ Ἀφροδισιεὺς
<span class="pb" data-page="13.660" id="p13.660"></span>
<span class="lb" data-page="13.660" data-line="1" id="l13.660.1"></span>καὶ ὁ Μίσυος. ἀρκεῖ γὰρ ὡς παραδείγματα τῶν καθόλου
<span class="lb" data-page="13.660" data-line="2" id="l13.660.2"></span>δυνάμεων εἰρῆσθαί μοι τούτους. ἀλλὰ καὶ δι’ ὄξους
<span class="lb" data-page="13.660" data-line="3" id="l13.660.3"></span>δριμέος ὁμοίως ἐν ἡλίῳ πολλαῖς ἡμέραις ὥρᾳ θέρους παρασκευάζω
<span class="lb" data-page="13.660" data-line="4" id="l13.660.4"></span>τὴν καδμείαν. ἀποτίθεμαί τε ξηράνας, ὡς ἐπιπάττειν
<span class="lb" data-page="13.660" data-line="5" id="l13.660.5"></span>δύνασθαι τοῖς κακοηθευομένοις ἕλκεσιν. ἰσχυρότερον δὲ
<span class="lb" data-page="13.660" data-line="6" id="l13.660.6"></span>τούτου φάρμακόν ἐστι χαλκῖτις κεκαυμένη προλειωθεῖσα τὸν
<span class="lb" data-page="13.660" data-line="7" id="l13.660.7"></span>αὐτὸν τρόπον τῇ καδμείᾳ, μετ’ αὐτὴν δ’ ἄκαυστος ἰσχυρὸν
<span class="lb" data-page="13.660" data-line="8" id="l13.660.8"></span>οὕτως ἐστὶ φάρμακον ὡς ἐσχάρας ἐργάζεσθαι. <span class="milestone ed2page" data-n="13.738" data-unit="ed2page" id="ed2page.13.738"></span>πεπλυμένην
<span class="lb" data-page="13.660" data-line="9" id="l13.660.9"></span>οὖν αὐτὴν, εἶτα ἐξηρασμένην ἔχειν ἄμεινον. ἀσθενέστερον
<span class="lb" data-page="13.660" data-line="10" id="l13.660.10"></span>μὲν γὰρ τῆς κεκαυμένης ἡ πεπλυμένη ξηραίνει, πρᾳοτέρα
<span class="lb" data-page="13.660" data-line="11" id="l13.660.11"></span>δέ ἐστι πολὺ καὶ ἀδηκτοτέρα. παραπλήσιον δὲ αὐτῇ
<span class="lb" data-page="13.660" data-line="12" id="l13.660.12"></span>φάρμακόν ἐστι καὶ ὁ κεκαυμένος ἰός· ὁ δὲ ἄκαυστος ἰσχυρότατον
<span class="lb" data-page="13.660" data-line="13" id="l13.660.13"></span>φάρμακον, ὥσπερ καὶ ἡ χαλκῖτις. ἀλλ’ ἐκείνῃ μὲν
<span class="lb" data-page="13.660" data-line="14" id="l13.660.14"></span>καὶ στύψεώς τι μέτεστι καὶ πολὺ μᾶλλον αὐτῆς τῷ χαλκάνθῳ,
<span class="lb" data-page="13.660" data-line="15" id="l13.660.15"></span>ξηραντικωτάτῳ τῶν μεταλλικῶν ὄντι. τῷ δὲ ἰῷ τοιαύτης
<span class="lb" data-page="13.660" data-line="16" id="l13.660.16"></span>δυνάμεως οὐδ’ ὅλως μέτεστιν. ὁμογενὲς δ’ ὡς ἐμάθετε
<span class="lb" data-page="13.660" data-line="17" id="l13.660.17"></span>τῇ χαλκίτιδι τό τε μίσυ καὶ τὸ σῶρυ. ἐκ μιᾶς γὰρ,
<span class="lb" data-page="13.660" data-line="18" id="l13.660.18"></span>ὡς ἂν εἴποι τις, ἐκφυόμενα ῥίζης ἐστὶ, λεπτομερέστερον μὲν
<span class="pb" data-page="13.661" id="p13.661"></span>
<span class="lb" data-page="13.661" data-line="1" id="l13.661.1"></span>ὑπάρχον τὸ μίσυ, καὶ ἧττον δακνῶδές τε καὶ καυστικὸν, παχυμερέστερον
<span class="lb" data-page="13.661" data-line="2" id="l13.661.2"></span>δὲ τὸ σῶρυ καὶ ἧττον ξηραῖνον ἀμφοτέρων,
<span class="lb" data-page="13.661" data-line="3" id="l13.661.3"></span>ὥσπερ καὶ τὸ στίμμι τοῦ σώρεως στυπτικωτέραν καὶ ξηραντικωτέραν
<span class="lb" data-page="13.661" data-line="4" id="l13.661.4"></span>ἔχει δύναμιν. ἐπιτηδειότατον δὲ φάρμακον ἕλκεσι
<span class="lb" data-page="13.661" data-line="5" id="l13.661.5"></span>δυσεπουλώτοις δι’ ὑγρότητα καὶ τὸ διφρυγὲς<span class="milestone ed1page" data-n="2.360" data-unit="ed1page" id="ed1page.2.360"></span> ὀνομαζόμενον,
<span class="lb" data-page="13.661" data-line="6" id="l13.661.6"></span>ἰσχυρῶς γὰρ ξηραίνει, καίτοι μετρίως δάκνον, ἔχει
<span class="lb" data-page="13.661" data-line="7" id="l13.661.7"></span>δὲ καὶ αὐτὸ πρὸς τῇ δριμείᾳ ποιότητί τε καὶ δυνάμει τὴν
<span class="lb" data-page="13.661" data-line="8" id="l13.661.8"></span>στύφουσαν, ἃς ἀμφοτέρας ἰσχυροτέρας ἥ τ’ ὠμὴ χαλκῖτις καὶ
<span class="lb" data-page="13.661" data-line="9" id="l13.661.9"></span>τὸ χάλκανθον, εἴτ’ ἀῤῥενικῶς ὀνομάζειν αὐτὸ βούλοιτό τις
<span class="lb" data-page="13.661" data-line="10" id="l13.661.10"></span>εἴτε θηλυκῶς εἴτ’ οὐδετέρως. ἀεὶ γὰρ μέμνησθε τοῦ μὴ φιλονεικεῖν
<span class="lb" data-page="13.661" data-line="11" id="l13.661.11"></span>ὑπὲρ ὀνομάτων, ἔνθα πρόκειται θεωρίαν ἐκμαθεῖν
<span class="lb" data-page="13.661" data-line="12" id="l13.661.12"></span>ἀναγκαίαν εἰς τὰ τῆς τέχνης ἔργα. καὶ αἰ στυπτηρίαι δὲ
<span class="lb" data-page="13.661" data-line="13" id="l13.661.13"></span>πᾶσαι ξηραίνουσιν ἱκανῶς ἕλκη στύφουσαι σφοδρῶς. ὅθεν
<span class="lb" data-page="13.661" data-line="14" id="l13.661.14"></span>οὐκ ἄν τις αὐταῖς χρήσεται μόναις ἐφ’ ἕλκους, ὥσπερ οὐδὲ
<span class="lb" data-page="13.661" data-line="15" id="l13.661.15"></span>ὠμῇ χαλκίτιδι καὶ ἰῷ. κεκαυμένα δὲ ταῦτα καὶ τὸ μίσυ χρήσιμα,
<span class="lb" data-page="13.661" data-line="16" id="l13.661.16"></span>καθάπερ γε καὶ πλυθέντα. γίγνεται μὲν ἄδηκτα, ξηραίνει
<span class="lb" data-page="13.661" data-line="17" id="l13.661.17"></span>δ’ ἧττον. ἀσφαλέστερον οὖν αὐτοῖς χρῆσθαι πεπλυμένοις,
<span class="lb" data-page="13.661" data-line="18" id="l13.661.18"></span>ἐπειδὴ τὰ πλεῖστα τῶν σωμάτων ἃ θεραπεύειν ἀναγκαζόμεθα, ﻿
<span class="pb" data-page="13.662" id="p13.662"></span>
<span class="lb" data-page="13.662" data-line="1" id="l13.662.1"></span>μίαν γέ τινα διάθεσιν ἔχει μὴ φέρουσαν ἰσχυρὰν
<span class="lb" data-page="13.662" data-line="2" id="l13.662.2"></span>δῆξιν. ἀκηκόατε δ’ αὐτὰ πολλάκις, ἀλλὰ καὶ νῦν ἀναμνήσω
<span class="lb" data-page="13.662" data-line="3" id="l13.662.3"></span>πάλιν, ἀξιώσω τε μεμνῆσθαι πρὸς ἅπαντα τὸν ἑξῆς λόγον.
<span class="lb" data-page="13.662" data-line="4" id="l13.662.4"></span>ὅσα τοίνυν πληθωρικὰ καὶ ὅσα κακόχυμα καὶ πρὸς τούτοις
<span class="lb" data-page="13.662" data-line="5" id="l13.662.5"></span>ἔτι μαλακόσαρκα καὶ ἱκανῶς αἰσθητικὰ σώματ’ ἐστὶ, ῥᾳδίως
<span class="lb" data-page="13.662" data-line="6" id="l13.662.6"></span>εἰς φλεγμονὴν ἄγεται δηχθέντα. περιέχεται δὲ ἐν τοῖς μαλακοσάρκοις,
<span class="lb" data-page="13.662" data-line="7" id="l13.662.7"></span>δηλονότι τὰ τῶν λευκῶν γυναικῶν σώματα καὶ
<span class="lb" data-page="13.662" data-line="8" id="l13.662.8"></span>τὰ τῶν παιδίων εὐνούχων τε καὶ ἀνδρῶν λευκῶν τὴν χροιὰν,
<span class="lb" data-page="13.662" data-line="9" id="l13.662.9"></span>ὅσοι τε γῆν ἐποικοῦσι ψυχρὰν, ὑγρὰ καὶ τούτων ἐστὶ καὶ
<span class="lb" data-page="13.662" data-line="10" id="l13.662.10"></span>φλεγματικὰ τὰ σώματα καὶ διὰ τοῦτο μαλακά τε καὶ λευκά.
<span class="lb" data-page="13.662" data-line="11" id="l13.662.11"></span>καθάπερ γε καὶ τὰ θερμὴν οἰκοῦντα γῆν, οἷα τὰ κατ’ Αἴγυπτον
<span class="lb" data-page="13.662" data-line="12" id="l13.662.12"></span>καὶ Ἀραβίαν ἐστὶ, σκληρὰν ἔχει καὶ ξηρὰν τὴν τῶν
<span class="lb" data-page="13.662" data-line="13" id="l13.662.13"></span>σωμάτων ἕξιν. ὡς οὖν ἀεὶ ταῦθ’ ὑμῶν μνημονευόντων, προσθήσω
<span class="lb" data-page="13.662" data-line="14" id="l13.662.14"></span>τινὰ καὶ ἄλλην ὕλην φαρμάκων ἁπλῶν θεραπεύειν
<span class="lb" data-page="13.662" data-line="15" id="l13.662.15"></span>ἕλκη δυναμένην κακοήθη. σαρκοκόλλα τοίνυν καὶ ἰχθυοκόλλα
<span class="lb" data-page="13.662" data-line="16" id="l13.662.16"></span>καὶ μᾶλλον αὐτῶν ἡ χρυσοκόλλα τοιαύτης εἰσὶ δυνάμεως.
<span class="lb" data-page="13.662" data-line="17" id="l13.662.17"></span>ἄριστον δὲ φάρμακον εἰς τὰ τοιαῦτα καὶ ὁ κεκαυμένος μόλυβδός
<span class="pb" data-page="13.663" id="p13.663"></span>
<span class="lb" data-page="13.663" data-line="1" id="l13.663.1"></span>ἐστι καὶ μετ’ αὐτὸν σῶρυ καὶ στίμμι, κεκαυμένα καὶ
<span class="lb" data-page="13.663" data-line="2" id="l13.663.2"></span>ταῦτα. καὶ ἡ σκωρία δὲ τοῦ μολύβδου ξηραίνει καλῶς, ὥσπερ
<span class="lb" data-page="13.663" data-line="3" id="l13.663.3"></span>γε καὶ ἡ τοῦ σιδήρου λεπὶς καὶ μᾶλλον ἡ τοῦ στομώματος.
<span class="lb" data-page="13.663" data-line="4" id="l13.663.4"></span>ἡ δὲ τοῦ χαλκοῦ πρὸς τῷ ξηραίνειν καὶ ῥύπτει, διὸ καὶ καθαρὰ
<span class="lb" data-page="13.663" data-line="5" id="l13.663.5"></span>ποιεῖ τὰ ἕλκη, τῶν ἄλλων λεπίδων οὐκ ἐχουσῶν τοῦτο.
<span class="lb" data-page="13.663" data-line="6" id="l13.663.6"></span>ταῦτ’ οὖν πάντα τὰ φάρμακα ξηρὰ καταπάττων ἕλκεσι κακοήθεσι
<span class="lb" data-page="13.663" data-line="7" id="l13.663.7"></span>θαυμαστῶς ὄψει ξηραινόμενα χωρὶς δήξεως, ὥσπερ
<span class="lb" data-page="13.663" data-line="8" id="l13.663.8"></span>γε καὶ τὰ τῶν κηρύκων ὄστρακα καυθέντα πορφυρῶν τε καὶ
<span class="lb" data-page="13.663" data-line="9" id="l13.663.9"></span>ὀστρέων, ὅσα τ’ ἄλλα τοιαῦτα. καὶ τὸ διαφανὲς δὲ καλούμενον,
<span class="lb" data-page="13.663" data-line="10" id="l13.663.10"></span>ὃ σπεκλάριον ὀνομάζουσι Ῥωμαῖοι, τῶν ἀδήκτως ξηραινόντων
<span class="lb" data-page="13.663" data-line="11" id="l13.663.11"></span>ἐστὶ καυθὲν ἐπὶ τῶν δυσεπουλώτων ἑλκῶν χρήσιμον
<span class="lb" data-page="13.663" data-line="12" id="l13.663.12"></span>ὑπάρχον, οὐ μὴν τῶν κακοήθων. μετριώτερον γὰρ ἢ
<span class="lb" data-page="13.663" data-line="13" id="l13.663.13"></span>κατὰ ταῦτα ξηραίνει. τῆς αὐτῆς δ’ αὐτῷ δυνάμεώς ἐστι
<span class="lb" data-page="13.663" data-line="14" id="l13.663.14"></span><span class="milestone ed2page" data-n="13.739" data-unit="ed2page" id="ed2page.13.739"></span>καὶ ὕαλος κεκαυμένη καὶ τὸ συνιστάμενον πυρῶδες ἐν τοῖς
<span class="lb" data-page="13.663" data-line="15" id="l13.663.15"></span>θερμαντηρίοις χαλκείοις. μετὰ δὲ τοῦ ξηραίνειν ἔτι καὶ στυπτικὴν
<span class="lb" data-page="13.663" data-line="16" id="l13.663.16"></span>ἔχει δύναμιν ὁ καρπὸς τῆς Αἰγυπτίας ἀκάνθης ἥ τε
<span class="lb" data-page="13.663" data-line="17" id="l13.663.17"></span>ὀμφακῖτις κηκὶς καὶ τὸ ῥῆον καὶ τὰ σίδια, οὐκ ὀλίγαι τε
<span class="pb" data-page="13.664" id="p13.664"></span>
<span class="lb" data-page="13.664" data-line="1" id="l13.664.1"></span>ῥίζαι καὶ πόαι. καὶ γὰρ καὶ ἀριστολοχία καὶ ἴρις ἄκορόν
<span class="lb" data-page="13.664" data-line="2" id="l13.664.2"></span>τε καὶ ἀρτεμισία καὶ πάνακος ῥίζα καὶ ἀργεμόνη, χαμαιλέοντός
<span class="lb" data-page="13.664" data-line="3" id="l13.664.3"></span>τε μέλανος ἡ ῥίζα καὶ κύπερον, δρακόντιόν τε καὶ
<span class="lb" data-page="13.664" data-line="4" id="l13.664.4"></span>ξίφιον ἱκανῶς ξηραίνει, καὶ τούτων ἔτι μᾶλλον κενταύριόν
<span class="lb" data-page="13.664" data-line="5" id="l13.664.5"></span>τε καὶ πόλιον. ἀσθενεστέρα δὲ βραχὺ τούτων ἐστὶν ἡ Ἐρετριὰς
<span class="lb" data-page="13.664" data-line="6" id="l13.664.6"></span>ὀνομαζομένη γῆ, καθάπερ γε ἡ ἀμπελῖτις ἰσχυροτέρα.
<span class="lb" data-page="13.664" data-line="7" id="l13.664.7"></span>τοιαύτη μέν τις ὕλη τῶν τὰ κακοήθη θεραπευόντων ἕλκη
<span class="lb" data-page="13.664" data-line="8" id="l13.664.8"></span>ἁπλῶν φαρμάκων ἐστίν. ἔξωθεν δ’ αὐτοῖς προστίθεταί τινα
<span class="lb" data-page="13.664" data-line="9" id="l13.664.9"></span>καθ’ ἑαυτὰ μὲν οὐ προσαγόμενα διὰ τὸ σφοδρὸν τῆς δυνάμεως,
<span class="lb" data-page="13.664" data-line="10" id="l13.664.10"></span>ἑτέροις δὲ μιγνύμενα, καθάπερ ὁ ἄκαυστος ἰὸς καὶ ἡ
<span class="lb" data-page="13.664" data-line="11" id="l13.664.11"></span>ἄσβεστος καὶ ἡ ἄπλυτος τίτανος καὶ τὸ μαλακὸν ἀφρόνιτρον,
<span class="lb" data-page="13.664" data-line="12" id="l13.664.12"></span>ὅπερ ὄντως ἐστὶν ἀφρόλιτρον. ὅσῳ γὰρ ἂν ἀφρωδέστερον
<span class="lb" data-page="13.664" data-line="13" id="l13.664.13"></span>ᾖ, τοσούτῳ κάλλιόν ἐστι κατ’ ἄμφω καὶ τὸ δάκνειν
<span class="lb" data-page="13.664" data-line="14" id="l13.664.14"></span>ἧττον καὶ τὸ διαφορεῖν μᾶλλον. ἐμάθετε γὰρ κᾀν τοῖς περὶ
<span class="lb" data-page="13.664" data-line="15" id="l13.664.15"></span>τῶν ἁπλῶν φαρμάκων τοιαύτης ἔχεσθαι δυνάμεως τὰ λεπτομερέστερα
<span class="lb" data-page="13.664" data-line="16" id="l13.664.16"></span>τοῦ παχυμερεστέρων ἐν τοῖς ὁμοειδέσιν ἅπασιν.
<span class="lb" data-page="13.664" data-line="17" id="l13.664.17"></span>οὐδὲν δὲ οὕτως ἐστὶ φυλακτέον ὡς τὰ μαλθακώδη καλούμενα
<span class="lb" data-page="13.664" data-line="18" id="l13.664.18"></span>πρὸς Ἱπποκράτους φάρμακα, τοῦ κατὰ τὸ ἔλαιον ὄντα
<span class="pb" data-page="13.665" id="p13.665"></span>
<span class="lb" data-page="13.665" data-line="1" id="l13.665.1"></span>γένους. ἔστι δὲ τοιαῦτα τά γε στέατα πάντα καὶ μάλιστα
<span class="lb" data-page="13.665" data-line="2" id="l13.665.2"></span>αὐτῶν τὸ χοίρειον, εἶθ’ ἑξῆς αἱ ῥητίναι καὶ μετὰ ταῦτα ὁ
<span class="lb" data-page="13.665" data-line="3" id="l13.665.3"></span>κηρός. ἑτέρῳ δὲ τρόπῳ καὶ τὰ μαλακτικὰ τῶν ἐσκληρυσμένων
<span class="lb" data-page="13.665" data-line="4" id="l13.665.4"></span>οὐκ ἐπιτήδεια· χαλβάνη, βδέλλιον, ἀμμωνιακὸν θυμίαμα,
<span class="lb" data-page="13.665" data-line="5" id="l13.665.5"></span>στύραξ καὶ οἱ μυελοί. καὶ κατ’ ἄλλον αὖ τρόπον τὰ δριμέα,
<span class="lb" data-page="13.665" data-line="6" id="l13.665.6"></span>πέπερι, ζίγγιβερ, νᾶπυ, κάγχρυ καὶ πολὺ πλῆθος ἑτέρων
<span class="lb" data-page="13.665" data-line="7" id="l13.665.7"></span>τοιούτων.
</p>
          </article>

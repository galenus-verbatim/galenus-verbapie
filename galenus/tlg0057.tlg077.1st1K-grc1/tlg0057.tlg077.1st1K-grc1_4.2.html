<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.2">
<span class="pb page1" data-page="13.665" id="p13.665"></span>
<span class="milestone ed1page page1" data-n="2.360" data-unit="ed1page" id="ed1page.2.360"></span>
<span class="milestone ed2page page1" data-n="13.739" data-unit="ed2page" id="ed2page.13.739"></span>
            <p>
<span class="lb" data-page="13.665" data-line="8" id="l13.665.8"></span><label class="head">Πῶς δεῖ χρῆσθαι τοῖς εἰρημένοις ἄρτι ξηροῖς
<span class="lb" data-page="13.665" data-line="9" id="l13.665.9"></span>φαρμάκοις ἐπὶ τῶν δυσεπουλώτων τε καὶ κακοήθων
<span class="lb" data-page="13.665" data-line="10" id="l13.665.10"></span>ἑλκῶν.</label> Ἀναγκαῖόν ἐστι τὰ τοιαῦτα τῶν ἑλκῶν ὑγρότητος
<span class="lb" data-page="13.665" data-line="11" id="l13.665.11"></span>εἶναι μεστὰ μοχθηρᾶς, οὐκ ὀλίγα δ’ αὐτῶν καὶ ῥύπον ἔχει
<span class="lb" data-page="13.665" data-line="12" id="l13.665.12"></span>δαψιλῆ. ἐπειδὰν οὖν ἐπιπάττειν αὐτοῖς μέλλωμέν τι τῶν ξηρῶν
<span class="lb" data-page="13.665" data-line="13" id="l13.665.13"></span>φαρμάκων, προεκμάττειν δι’ ὀθονίου χρὴ μαλακοῦ τε
<span class="lb" data-page="13.665" data-line="14" id="l13.665.14"></span>καὶ καθαροῦ καὶ ξηροῦ, πληρώσαντα δὲ τῷ φαρμάκῳ τὸ
<span class="lb" data-page="13.665" data-line="15" id="l13.665.15"></span>κοῖλον τοῦ ἕλκους ἐπιβάλλειν ἔξωθεν ἐμπλάστρου λεπτυνούσης
<span class="lb" data-page="13.665" data-line="16" id="l13.665.16"></span>τὰ χείλη πλάτυσμα, κατά τε τούτου πάλιν ἔξωθεν
<span class="lb" data-page="13.665" data-line="17" id="l13.665.17"></span>ὀθόνιον ἴσον ἁπάντῃ καὶ κατ’ αὐτοῦ σπόγγον ἐξ ὕδατος ἢ
<span class="lb" data-page="13.665" data-line="18" id="l13.665.18"></span>οἴνου. περὶ παντὸς δὲ ποιεῖσθαι χρὴ, ψυχρὸν διαμένειν τὸν
<span class="pb" data-page="13.666" id="p13.666"></span>
<span class="lb" data-page="13.666" data-line="1" id="l13.666.1"></span>σπόγγον, ὃ γίγνοιτ’ ἂν εὐκόλως εἰ συνεχῶς αὐτοῦ καταντλοίη
<span class="lb" data-page="13.666" data-line="2" id="l13.666.2"></span>τις ὕδωρ ψυχρὸν, ἄνευ τοῦ λύειν τὸν ἐπίδεσμον. αὐτὸν
<span class="lb" data-page="13.666" data-line="3" id="l13.666.3"></span>δὲ τὸν ἐπίδεσμον ἐπιβάλλειν τε καὶ περιβάλλειν, ὡς ἐν
<span class="lb" data-page="13.666" data-line="4" id="l13.666.4"></span>τοῖς περὶ καταγμάτων Ἱπποκράτης ἐδίδαξε, μεγίστην βλάβην
<span class="lb" data-page="13.666" data-line="5" id="l13.666.5"></span>ἡγούμενος ἐξ ἐπιδέσεως ἔσεσθαι τῆς εἰς εὐμορφίαν, οὐκ ὠφέλειαν
<span class="lb" data-page="13.666" data-line="6" id="l13.666.6"></span>διαφερούσης. εἰ μὲν οὖν εἷς ὁ ἐπίδεσμος εἴη, κάτωθεν
<span class="lb" data-page="13.666" data-line="7" id="l13.666.7"></span>ἄνω νέμεσθαι χρὴ, κᾂν ἀντικνήμιον ᾖ, κᾂν γόνυ, κᾂν σφυρὸν,
<span class="lb" data-page="13.666" data-line="8" id="l13.666.8"></span>κᾂν ἀγκὼν ἢ χεὶρ ἄκρα, κᾂν ὁτιοῦν ἄλλό ἠέρος. εἰ δὲ
<span class="lb" data-page="13.666" data-line="9" id="l13.666.9"></span>δυοῖν ἐθέλοις χρῆσθαι, καθάπερ ἐπὶ τῶν καταγμάτων, ὁ μὲν
<span class="lb" data-page="13.666" data-line="10" id="l13.666.10"></span>πρότερος ἀπὸ τοῦ πεπονθότος μορίου πρὸς τὴν ἄνω χώραν
<span class="lb" data-page="13.666" data-line="11" id="l13.666.11"></span>νεμέσθω μόνην, ὁ δὲ δεύτερος κάτωθεν πρότερον, ἐφεξῆς
<span class="lb" data-page="13.666" data-line="12" id="l13.666.12"></span>δὲ ἄνω τελευτῶν ἐπ’ αὐτὸ τῷ προτέρῳ παραγιγνέσθω.
<span class="lb" data-page="13.666" data-line="13" id="l13.666.13"></span>πρόδηλον οὖν ὅτι τοὺς ἐπιδέσμους τούτους ἐξ ὀθονίων οὐ
<span class="lb" data-page="13.666" data-line="14" id="l13.666.14"></span>ῥάκους εἶναι προσήκει. λύειν δὲ διὰ τρίτης μὴ καθ’ ἑκάστην
<span class="lb" data-page="13.666" data-line="15" id="l13.666.15"></span>ἡμέραν καὶ λύσαντα μὴ προσφέρειν ὕδωρ τῷ ἕλκει, ἀλλὰ
<span class="lb" data-page="13.666" data-line="16" id="l13.666.16"></span>καθ’ ὃν προείρηται τρόπον ἀρτίως, δι’ ὀθόνης μαλακῆς τε
<span class="lb" data-page="13.666" data-line="17" id="l13.666.17"></span>καὶ καθαρᾶς καὶ ξηρᾶς ἀπομάττοντα τοὺς ἰσχῶρας. ἐὰν δὲ
<span class="lb" data-page="13.666" data-line="18" id="l13.666.18"></span>καὶ τὰ πέριξ τοῦ ἕλκους ἐμφαίνῃ τι φλεγμονῶδες,
<span class="lb" data-page="13.666" data-line="19" id="l13.666.19"></span><span class="milestone ed2page" data-n="13.740" data-unit="ed2page" id="ed2page.13.740"></span>ἐπιβάλλειν κατὰ τοῦ πλατύσματος ἔξωθεν ἐπὶ πολὺν τόπον ﻿
<span class="pb" data-page="13.667" id="p13.667"></span>
<span class="lb" data-page="13.667" data-line="1" id="l13.667.1"></span>ἐξῆκον ὑγρὸν φάρμακον ἐκ τῆς ἐμῆς φοινικίνης, οὐχ ἁπλῶς
<span class="lb" data-page="13.667" data-line="2" id="l13.667.2"></span>τετηκυίας, ἀλλὰ στύφοντος οἴνου προσειληφυίας ὅσον οἷόν
<span class="lb" data-page="13.667" data-line="3" id="l13.667.3"></span>τε πλεῖστον. οὐ μὴν οὐδὲ διὰ τοῦ τυχόντος ἐλαίου τήκειν
<span class="lb" data-page="13.667" data-line="4" id="l13.667.4"></span>αὐτὴν προσήκει, ἀλλ’ εἰ μὲν ἐρυθρότης τις ἢ ὅλως θερμότης
<span class="lb" data-page="13.667" data-line="5" id="l13.667.5"></span>ἐπικρατεῖ κατὰ τὰ πέριξ τοῦ ἕλκους, διά τινος τῶν στυφόντων
<span class="lb" data-page="13.667" data-line="6" id="l13.667.6"></span>καὶ ψυχόντων· ἔστι δὲ τοιαῦτα μύρσινόν τε καὶ μήλινον·
<span class="lb" data-page="13.667" data-line="7" id="l13.667.7"></span>εἰ δὲ μὴ παρείη ταῦτα, τὸ καλούμενον ὀμφάκινόν τε
<span class="lb" data-page="13.667" data-line="8" id="l13.667.8"></span>καὶ ὠμοτριβὲς ἔλαιον· εἰ δὲ σκληρότης ἐπικρατεῖν φαίνοιτο,
<span class="lb" data-page="13.667" data-line="9" id="l13.667.9"></span>δι’ ἐλαίου παλαιοῦ τηκτέον ἢ διὰ κικίνου τὴν αὐτὴν φοινικίνην.
<span class="lb" data-page="13.667" data-line="10" id="l13.667.10"></span>ἀσφαλέστερον δὲ, κᾂν <span class="milestone ed1page" data-n="2.361" data-unit="ed1page" id="ed1page.2.361"></span>μηδὲν ἐν τῷ περιέχοντι
<span class="lb" data-page="13.667" data-line="11" id="l13.667.11"></span>τὸ ἕλκος τόπῳ μοχθηρὸν ἐμφαίνηται. αὐτῷ γοῦν τῷ ὑπερκειμένῳ
<span class="lb" data-page="13.667" data-line="12" id="l13.667.12"></span>χωρίῳ τὸ ὑγρὸν φάρμακον ἐπιβάλλειν ἀποκρουσόμενον,
<span class="lb" data-page="13.667" data-line="13" id="l13.667.13"></span>εἴ τι πρόσθεν ἢ μοχθηρὸν ἢ πλέον τοῦ προσήκοντος
<span class="lb" data-page="13.667" data-line="14" id="l13.667.14"></span>ἐπιῤῥεῖ, καὶ μάλισθ’ ὅταν ἐν σκέλει τὸ ἕλκος ὑπάρχον ὑπερκειμένην
<span class="lb" data-page="13.667" data-line="15" id="l13.667.15"></span>ἔχοι φλέβα κιρσώδη. μεγάλης δ’ οὔσης αὐτῆς καὶ
<span class="lb" data-page="13.667" data-line="16" id="l13.667.16"></span>κατὰ τὴν χρόαν ἐμφαινούσης οὔτε ἐρυθρὸν οὔτε χρηστὸν
<span class="lb" data-page="13.667" data-line="17" id="l13.667.17"></span>αἷμα περιέχειν, ἀλλὰ μελάντερον καὶ μελαγχολικώτερον, ἐκκόπτειν
<span class="lb" data-page="13.667" data-line="18" id="l13.667.18"></span>χρὴ τὴν φλέβα. συνέβη δέ ποτε φλεβὸς τοιαύτης
<span class="pb" data-page="13.668" id="p13.668"></span>
<span class="lb" data-page="13.668" data-line="1" id="l13.668.1"></span>ἐκκοπείσης, τὸ μὲν ἕλκος εὐθέως ἐπουλωθῆναι, καίτοι γ’
<span class="lb" data-page="13.668" data-line="2" id="l13.668.2"></span>ἐνιαυσιαῖον ὂν, ἀντ’ αὐτοῦ δὲ κατὰ τὴν διαίρεσιν ὅθεν ἡ
<span class="lb" data-page="13.668" data-line="3" id="l13.668.3"></span>φλὲψ ἐξεκόπη γενέσθαι κακόηθες ἕλκος, ἐπουλωθῆναι μὴ δυνάμενον.
<span class="lb" data-page="13.668" data-line="4" id="l13.668.4"></span>ἄμεινον οὖν ἐπὶ τῶν τοιούτων τὴν ἰσχὺν τοῦ θεραπευομένου
<span class="lb" data-page="13.668" data-line="5" id="l13.668.5"></span>θεασάμενον ἀπὸ φλεβοτομίας μὲν ἄρξασθαι,
<span class="lb" data-page="13.668" data-line="6" id="l13.668.6"></span>καθῆραι δὲ ἐφεξῆς φαρμάκῳ μελαγχολικὸν ἐκκενοῦντι χυμὸν
<span class="lb" data-page="13.668" data-line="7" id="l13.668.7"></span>καὶ σὺν τούτῳ καὶ φλεγματικὸν, ἐπειδὴ καὶ οὗτος συνεπιῤῥεῖ
<span class="lb" data-page="13.668" data-line="8" id="l13.668.8"></span>ποτε τῷ μελαγχολικῷ κατὰ τὰς τῶν κιρσῶν γενέσεις. εἶθ’
<span class="lb" data-page="13.668" data-line="9" id="l13.668.9"></span>ἑξῆς αὐτὴν κατὰ τὸ μῆκος σχάσαι τὴν ὑπερκειμένην τοῦ ἕλκους
<span class="lb" data-page="13.668" data-line="10" id="l13.668.10"></span>φλέβα καὶ κενώσαντα δαψιλὲς, αὐτὴν ταύτην πρότερον
<span class="lb" data-page="13.668" data-line="11" id="l13.668.11"></span>ἰᾶσθαι τὴν γενομένην διαίρεσιν τῆς φλεβὸς, ὅταν δ’ ἀκριβῶς
<span class="lb" data-page="13.668" data-line="12" id="l13.668.12"></span>ἤδη φαίνηται συνουλουμένη, τηνικαῦτα τῇ θεραπείᾳ τοῦ
<span class="lb" data-page="13.668" data-line="13" id="l13.668.13"></span>κακοήθους ἕλκους ἐπιχειρεῖν, ὡς προείρηται. καὶ σπλὴν δὲ
<span class="lb" data-page="13.668" data-line="14" id="l13.668.14"></span>ἐνίοτε μοχθηρῶς διακείμενος αἴτιος γίγνεται τοιαύτης κεκοχυμίας,
<span class="lb" data-page="13.668" data-line="15" id="l13.668.15"></span>ὥσπερ γε καὶ ἧπαρ· ὧν χρὴ προνοησάμενον οὕτως
<span class="lb" data-page="13.668" data-line="16" id="l13.668.16"></span>ἐπιχειρεῖν τῇ τοῦ ἕλκους ἰάσει. κατὰ δὲ τὸν αὐτὸν λόγον,
<span class="lb" data-page="13.668" data-line="17" id="l13.668.17"></span>κᾂν κακόχυμον ἢ πληθωρικὸν ὅλον ᾖ τὸ σῶμα, προκαθῆραί
<span class="lb" data-page="13.668" data-line="18" id="l13.668.18"></span>τε καὶ προκενῶσαι πρότερον αὐτὸ, πρὶν ἐπιτιθέναι τῷ ἕλκει
<span class="pb" data-page="13.669" id="p13.669"></span>
<span class="lb" data-page="13.669" data-line="1" id="l13.669.1"></span>φάρμακον. ἐν αὐτῷ δὲ τῷ θεραπεύειν τὸ ἕλκος διὰ τῶν ξηρῶν
<span class="lb" data-page="13.669" data-line="2" id="l13.669.2"></span>φαρμάκων ἐφ’ ἑκάστῃ ἐπιλύσει προσέχειν χρὴ τὴν γεγενημένην
<span class="lb" data-page="13.669" data-line="3" id="l13.669.3"></span>ὑπ’ αὐτοῦ περὶ τὸ μόριον ἐνέργειαν, ἐπισταμένους
<span class="lb" data-page="13.669" data-line="4" id="l13.669.4"></span>τε καὶ μεμνημένους ὅτι τὰ μὲν ἄνευ τοῦ ῥύπτειν ξηραίνοντα,
<span class="lb" data-page="13.669" data-line="5" id="l13.669.5"></span>τοιαῦτα δ’ ἐστὶν ἐν οἷς ἡ στύφουσα ποιότης ἐπικρατεῖ,
<span class="lb" data-page="13.669" data-line="6" id="l13.669.6"></span>καθαρὸν οὐκ ἐργάζεται τὸ ἕλκος. ὅσα δὲ πρὸς τῷ
<span class="lb" data-page="13.669" data-line="7" id="l13.669.7"></span>ξηραίνειν ἔτι καὶ τὸ ῥύπτειν ἔχει, ταῦτα οὐ μόνον ξηρὸν,
<span class="lb" data-page="13.669" data-line="8" id="l13.669.8"></span>ἀλλὰ καὶ καθαρὸν ἀποδείκνυσι τὸ ἡλκωμένον ὅλον μόριον.
<span class="lb" data-page="13.669" data-line="9" id="l13.669.9"></span>εἰδέναι δὲ χρὴ καὶ ὡς δάκνεται τὰ καθαρὰ τῶν ἑλκῶν, ὑφ’
<span class="lb" data-page="13.669" data-line="10" id="l13.669.10"></span>ὧν ἔμπροσθεν οὐδὲν ἐδάκνετο φαρμάκων, ἡνίκα ἦν ῥυπαρά.
<span class="lb" data-page="13.669" data-line="11" id="l13.669.11"></span>μεταβαίνειν οὖν ἀπὸ τῶν ἰσχυρότερον ῥυπτόντων ἐπὶ τὸ
<span class="lb" data-page="13.669" data-line="12" id="l13.669.12"></span>πρᾳότερον καὶ ἀδηκτότερον, καθ’ ὃν ἂν καιρὸν ἀκριβῶς
<span class="lb" data-page="13.669" data-line="13" id="l13.669.13"></span>καθαρὸν εὑρέθη τὸ ἕλκος, ὥσπερ γε πάλιν ἐπὶ τῶν ῥυπαρῶν,
<span class="lb" data-page="13.669" data-line="14" id="l13.669.14"></span>ἐπανέρχεσθαι ἐπὶ τὰ ῥυπτικώτερα, πλὴν εἰ μὴ διὰ τὸ δηχθῆναι
<span class="lb" data-page="13.669" data-line="15" id="l13.669.15"></span>ῥυπαρὸν ἐφάνη. τουτὶ γὰρ ἐνίοτε καὶ τοὺς ἀγαθοὺς
<span class="lb" data-page="13.669" data-line="16" id="l13.669.16"></span>δοκοῦντας εἶναι ἰατροὺς ἐξηπάτησεν, ὡς μεταβῆναι πρὸς
<span class="lb" data-page="13.669" data-line="17" id="l13.669.17"></span>ἄλλο ῥυπτικώτερόν τε καὶ δριμύτερον, ὑφ’ οὗ πάλιν ἀναβρωθὲν
<span class="pb" data-page="13.670" id="p13.670"></span>
<span class="lb" data-page="13.670" data-line="1" id="l13.670.1"></span>τὸ ἕλκος ὁμοίως ῥυπαρὸν ἢ καὶ μᾶλλον ἔτι κατὰ
<span class="lb" data-page="13.670" data-line="2" id="l13.670.2"></span>τὴν ἑξῆς λύσιν ἐφάνη, τῆς συντακείσης ὑπὸ τοῦ φαρμάκου
<span class="lb" data-page="13.670" data-line="3" id="l13.670.3"></span>σαρκὸς ῥυπαινούσης αὐτό. λύεται μὲν γὰρ εἰς ἰχῶρας μοχθηροὺς
<span class="lb" data-page="13.670" data-line="4" id="l13.670.4"></span>ἡ συντηκομένη σὰρξ, αὐτῶν δὲ τούτων ὅσον μὲν λεπτομερέστερόν
<span class="lb" data-page="13.670" data-line="5" id="l13.670.5"></span>ἐστι κατὰ τὴν σύστασιν, <span class="milestone ed2page" data-n="13.741" data-unit="ed2page" id="ed2page.13.741"></span>ὑπὸ τοῦ φαρμάκου
<span class="lb" data-page="13.670" data-line="6" id="l13.670.6"></span>διαφορεῖται, τὸ λοιπὸν δ’ αὐτόθι περιπηγνύμενον τοῖς
<span class="lb" data-page="13.670" data-line="7" id="l13.670.7"></span>ἕλκεσι ῥύπος αὐτοῖς γίγνεται. προσέχειν οὖν χρὴ πότερον
<span class="lb" data-page="13.670" data-line="8" id="l13.670.8"></span>ἀναβιβρωσκομένης τε καὶ συντηκομένης τῆς ὑποκειμένης σαρκὸς
<span class="lb" data-page="13.670" data-line="9" id="l13.670.9"></span>ἐῤῥυπάνθη τὸ ἕλκος ἢ διὰ τὸ δεῖσθαι μὲν ἀφαιροῦντος
<span class="lb" data-page="13.670" data-line="10" id="l13.670.10"></span>τὸν ῥύπον φαρμάκου, τὸ δὲ ἐπιτεθὲν οὐκ εἶναι τοιοῦτον.
<span class="lb" data-page="13.670" data-line="11" id="l13.670.11"></span>διακρίνεται δὲ τῷ κοιλότερόν τε ἅμα γεγονέναι τὸ ἕλκος
<span class="lb" data-page="13.670" data-line="12" id="l13.670.12"></span>ἐνερευθῆ τε τὰ χείλη καὶ θερμότερα ἔχειν, ὅταν ὑπὸ τῆς τοῦ
<span class="lb" data-page="13.670" data-line="13" id="l13.670.13"></span>φαρμάκου δριμύτητος ῥυπαίνηται. τάχα μὲν οὖν περιττὸν εἴη
<span class="lb" data-page="13.670" data-line="14" id="l13.670.14"></span>ἐν τῇ προκειμένῃ πραγματείᾳ τὸν τρόπον τῆς χρήσεως τῶν
<span class="lb" data-page="13.670" data-line="15" id="l13.670.15"></span>συνθέτων φαρμάκων προσγράφειν· εἴρηται γὰρ ἐν τῇ θεραπευτικῇ
<span class="lb" data-page="13.670" data-line="16" id="l13.670.16"></span>μεθόδῳ· τὰ δ’ ἀναγκαῖα καὶ μεγάλην φέροντα βλάβην
<span class="lb" data-page="13.670" data-line="17" id="l13.670.17"></span>εἰ παροφθείη, βέλτιόν ἐστι καὶ δὶς καὶ τρὶς λέγειν ἀναμνήσεως
<span class="lb" data-page="13.670" data-line="18" id="l13.670.18"></span>ἕνεκα. προσκείσθω τοιγαροῦν ἔτι καὶ τοῦτο κατὰ
<span class="lb" data-page="13.670" data-line="19" id="l13.670.19"></span>τὸν λόγον, ἐν τῇ θεραπείᾳ τῶν τοιούτων ἑλκῶν, εἰ μὲν εἴη
<span class="pb" data-page="13.671" id="p13.671"></span>
<span class="lb" data-page="13.671" data-line="1" id="l13.671.1"></span>δυνατὸν ἄνευ τῆς τοῦ παντὸς σώματος βλάβης ἀλουτεῖν τὸν
<span class="lb" data-page="13.671" data-line="2" id="l13.671.2"></span>θεραπευόμενον ἀνατριβόμενόν τε σινδόσιν ἐπὶ πλέον, ἐφεξῆς
<span class="lb" data-page="13.671" data-line="3" id="l13.671.3"></span>τε δι’ ἐλαίου, κᾄπειτα δι’ ἁλτήρων γυμναζόμενον, εἰ
<span class="lb" data-page="13.671" data-line="4" id="l13.671.4"></span>σκέλος εἴη τὸ πεπονθὸς ἢ διὰ δρόμων ἐπὶ τῶν ὑπερκειμένων.
<span class="lb" data-page="13.671" data-line="5" id="l13.671.5"></span>εἰ δὲ ἀλουτεῖν ἀδύνατον εἴη τῷ θεραπευομένῳ χωρὶς
<span class="lb" data-page="13.671" data-line="6" id="l13.671.6"></span>βλάβης ὅλου τοῦ σώματος, οὐ χρὴ λύειν τὴν ἐπίδεσιν, ἀλλ’
<span class="lb" data-page="13.671" data-line="7" id="l13.671.7"></span>ὡς ἐπιδέδεται λουσάμενον, ἐκθλίψαντα τὸ τοῦ σπόγγου
<span class="lb" data-page="13.671" data-line="8" id="l13.671.8"></span>θερμὸν ὕδωρ, εὐθέως ἄλλο καταχεῖν ψυχρὸν, ὡς μηδεμίαν
<span class="lb" data-page="13.671" data-line="9" id="l13.671.9"></span>ὑπολείπεσθαι θερμότητα κατὰ τὴν ἐπίδεσιν. εἰ δὲ φαίνοιτο
<span class="lb" data-page="13.671" data-line="10" id="l13.671.10"></span>προχωρεῖν ἡ θεραπεία, καὶ χωρὶς ἐπιδέσεως σπόγγου θεραπεύεσθαι,
<span class="lb" data-page="13.671" data-line="11" id="l13.671.11"></span>τῆς ὑγρᾶς φοινικίνης ἐπιβαλλομένης ἔξωθεν ὡς
<span class="lb" data-page="13.671" data-line="12" id="l13.671.12"></span>εἴρηται· καὶ χωρὶς ἐπιθέσεως σπόγγου καταλαμβανομένης
<span class="lb" data-page="13.671" data-line="13" id="l13.671.13"></span>ἐπιδέσμοις καταγματικῷ τρόπῳ περιελιττομένης τῷ θεραπευομένῳ
<span class="lb" data-page="13.671" data-line="14" id="l13.671.14"></span>μέρει τοῦ σώματος.
</p>
          </article>

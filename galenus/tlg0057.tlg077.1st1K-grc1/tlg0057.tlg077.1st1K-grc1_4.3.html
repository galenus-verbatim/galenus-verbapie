<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.3">
<span class="pb page1" data-page="13.671" id="p13.671"></span>
<span class="milestone ed1page page1" data-n="2.361" data-unit="ed1page" id="ed1page.2.361"></span>
<span class="milestone ed2page page1" data-n="13.741" data-unit="ed2page" id="ed2page.13.741"></span>
            <p>
<span class="lb" data-page="13.671" data-line="15" id="l13.671.15"></span><label class="head">Σύνθεσις ἐμπλαστρωδῶν φαρμάκων.</label> Ἐπειδὴ
<span class="lb" data-page="13.671" data-line="16" id="l13.671.16"></span>τὸ κεφάλαιόν ἐστι τῆς τῶν κακοήθων τε καὶ δυσεπουλώτων
<span class="lb" data-page="13.671" data-line="17" id="l13.671.17"></span>ἑλκῶν θεραπείας ἐν τῷ ξηραίνειν ἀδήκτως τὸ φάρμακον,
<span class="lb" data-page="13.671" data-line="18" id="l13.671.18"></span>ὑγραίνει δὲ πάντων μάλιστα τό θ’ ὕδωρ καὶ τὸ ἔλαιον. ﻿
<span class="pb" data-page="13.672" id="p13.672"></span>
<span class="lb" data-page="13.672" data-line="1" id="l13.672.1"></span>ἀπέχεσθαι χρὴ τούτων, ὡς μήτε αὐτὰ καθ’ ἑαυτὰ προσφέρειν
<span class="lb" data-page="13.672" data-line="2" id="l13.672.2"></span>μήτε κατὰ τῶν εἰρημένων ξηρῶν φαρμάκων μιγνύναι.
<span class="lb" data-page="13.672" data-line="3" id="l13.672.3"></span>κηρὸν οὖν ἐκλέγεσθαι χρὴ μήτε φύσει ξηρὸν μήθ’ ὑπὸ παλαιότητος
<span class="lb" data-page="13.672" data-line="4" id="l13.672.4"></span>εἰς τοῦθ’ ἥκοντα, πρόσφατον δὲ καὶ φύσει λιπαρὸν,
<span class="lb" data-page="13.672" data-line="5" id="l13.672.5"></span>ὃν ἐν ἡλίῳ μαλάττων τις ἀναλαβεῖν εἰς αὐτὸν δυνήσεται
<span class="lb" data-page="13.672" data-line="6" id="l13.672.6"></span>τῶν εἰρημένων ξηρῶν φαρμάκων. μὴ ὄντος δὲ ἡλίου,
<span class="lb" data-page="13.672" data-line="7" id="l13.672.7"></span>παρά τε πυρὶ θαλπόμενος μαλάττηται καὶ καθιέμενος εἰς
<span class="lb" data-page="13.672" data-line="8" id="l13.672.8"></span>ὕδωρ θερμόν. οὐ γὰρ ἀναμίγνυται δι’ ὅλου τὸ ὕδωρ, ἀλλ’
<span class="lb" data-page="13.672" data-line="9" id="l13.672.9"></span>ἀποῤῥεῖ ταχέως αὐτοῦ μαλαττομένου πρὶν ἐπιτεθῆναι τῷ
<span class="lb" data-page="13.672" data-line="10" id="l13.672.10"></span>ἕλκει. συμμετρία δὲ τῆς μίξεώς ἐστι τοιάδε. μέτριον μὲν εἴ τις
<span class="lb" data-page="13.672" data-line="11" id="l13.672.11"></span>βούλοιτο γενέσθαι τὸ φάρμακον, τὸ τέταρτον μέρος προσβάλῃ
<span class="lb" data-page="13.672" data-line="12" id="l13.672.12"></span>τῷ κηρῷ τῶν μεταλλικῶν, ἰσχυρότερον δὲ ἔσται τοῦ
<span class="lb" data-page="13.672" data-line="13" id="l13.672.13"></span>τρίτου μιχθέντος. αὐτῶν δὲ τῶν μεταλλικῶν ἧττόν τε καὶ
<span class="lb" data-page="13.672" data-line="14" id="l13.672.14"></span>μᾶλλον ἀδήκτων τε καὶ ξηραντικῶν ὄντων, ἐπιταθήσεται μὲν
<span class="lb" data-page="13.672" data-line="15" id="l13.672.15"></span>ἐν τοῖς ξηραντικωτέροις ἡ δύναμις, ἐκλυθήσεται δ’ ἐν τοῖς
<span class="lb" data-page="13.672" data-line="16" id="l13.672.16"></span>ἧττον ξηραίνουσιν, ὥσπερ γε πάλιν, ἀσφαλεστέρα μὲν ἡ χρῆσις
<span class="lb" data-page="13.672" data-line="17" id="l13.672.17"></span>ἔσται διὰ τῶν ἀδηκτοτέρων σφαλερωτέρα δὲ διὰ τῶν
<span class="lb" data-page="13.672" data-line="18" id="l13.672.18"></span>δακνωδεστέρων. εἴρηται γὰρ πολλάκις ὡς ἔνιαι μὲν φύσεις
<span class="lb" data-page="13.672" data-line="19" id="l13.672.19"></span>σωμάτων αἰσθητικώτερον ἔχουσι τό τε δέρμα καὶ τὰς σάρκας
<span class="pb" data-page="13.673" id="p13.673"></span>
<span class="lb" data-page="13.673" data-line="1" id="l13.673.1"></span>ἐνίαις δὲ δυσαισθητότερα ταῦτ’ ἐστὶν ἄμφω. κατὰ δὲ τὸ
<span class="lb" data-page="13.673" data-line="2" id="l13.673.2"></span>μαλλόν τε καὶ ἧττον αἰσθάνεσθαι καὶ τὸ τῆς ὀδύνης πάθος
<span class="lb" data-page="13.673" data-line="3" id="l13.673.3"></span>ἀκολουθεῖ μᾶλλόν τε καὶ ἧττον, ὥς γε καὶ τὸ τῆς φλεγμονῆς,
<span class="lb" data-page="13.673" data-line="4" id="l13.673.4"></span>οὐ μικρὰ δὲ διαφορὰ καὶ παρὰ τὸ μαλακόσαρκον
<span class="lb" data-page="13.673" data-line="5" id="l13.673.5"></span>ὑπάρχει ἢ σκληρότερον, εὔχυμόν τε καὶ κακόχυμον, ἤ πληθωρικὸν
<span class="lb" data-page="13.673" data-line="6" id="l13.673.6"></span>ἢ κενὸν ἢ μέσως διακείμενον ἐν τοῖς εἰρημένοις.
<span class="lb" data-page="13.673" data-line="7" id="l13.673.7"></span><span class="milestone ed2page" data-n="13.742" data-unit="ed2page" id="ed2page.13.742"></span>οὐκοῦν οἷόν τε πᾶσιν ἀνθρώποις ἓν ἐπιτήδειον σκευάσαι
<span class="lb" data-page="13.673" data-line="8" id="l13.673.8"></span>φάρμακον. ἀλλ’ ὁποῖον ἂν σκευασθῇ τῶν ὁμοειδῶν,
<span class="lb" data-page="13.673" data-line="9" id="l13.673.9"></span>ἐπίστασθαι τούτῳ χρῆσθαι προσήκει τεχνωθέντα κατὰ
<span class="lb" data-page="13.673" data-line="10" id="l13.673.10"></span><span class="milestone ed1page" data-n="2.362" data-unit="ed1page" id="ed1page.2.362"></span>τὴν ἐν τῷδε τῷ λόγῳ διδασκομένην μέθοδον, οἷον εὐθέως
<span class="lb" data-page="13.673" data-line="11" id="l13.673.11"></span>ἐπὶ τῆς προκειμένης ὕλης, ἐὰν ἴσον μὲν ἑκατέρου μίξῃς ἰοῦ
<span class="lb" data-page="13.673" data-line="12" id="l13.673.12"></span>τε καὶ χαλκοῦ κεκαυμένου. μέρους δ’ ἑνὸς ἥμισυ στυπτηρίας
<span class="lb" data-page="13.673" data-line="13" id="l13.673.13"></span>σχιστῆς, ὡς γενέσθαι τὸ συμπληρούμενον ἐκ τῶν τριῶν ἤτοι
<span class="lb" data-page="13.673" data-line="14" id="l13.673.14"></span>δραχ. β΄. καὶ ἡμισείας ἢ οὐγγίας τοσαύτης, ἀρκέσει κηροῦ μῖξαι
<span class="lb" data-page="13.673" data-line="15" id="l13.673.15"></span>μὲν δραχ. ι΄. ταῖς δραχμαῖς γο δ’ ι΄. ταῖς οὐγγίαις εἰς μετρίου
<span class="lb" data-page="13.673" data-line="16" id="l13.673.16"></span>τε καὶ μέσου τῇ δυνάμει φαρμάκου σύνθεσιν. ἄμεινον
<span class="lb" data-page="13.673" data-line="17" id="l13.673.17"></span>δ’ ἅμα καὶ ἀδηκτότερον ἔσται διφρυγὲς λαμβάνον ἀντὶ τῆς
<span class="lb" data-page="13.673" data-line="18" id="l13.673.18"></span>σχιστῆς καὶ μιᾶς τε δραχμῆς ὅλης ἐμβληθείσης, ὥσπερ τοῦ
<span class="pb" data-page="13.674" id="p13.674"></span>
<span class="lb" data-page="13.674" data-line="1" id="l13.674.1"></span>χαλκοῦ τε καὶ ἰοῦ, κάλλιον ἔσται τὸ φάρμακον. εἰ δὲ τὴν
<span class="lb" data-page="13.674" data-line="2" id="l13.674.2"></span>ἀπὸ τοῦ ἰοῦ δῆξιν ὑποπτεύοντες ἐθελήσαιμεν ἀκριβῶς ἄδηκτον
<span class="lb" data-page="13.674" data-line="3" id="l13.674.3"></span>αὐτὸ γενέσθαι, κεκαυμένον ἐμβάλλειν χρὴ τὸν ἰόν. εἰ
<span class="lb" data-page="13.674" data-line="4" id="l13.674.4"></span>δὲ καὶ ῥύπον ἀφαιρεῖν, λεπίδος χαλκοῦ προσβλητέον ἥμισυ
<span class="lb" data-page="13.674" data-line="5" id="l13.674.5"></span>δραχμῆς, ὡς γενέσθαι τὴν ὅλην συμμετρίαν τοιάνδε. ♃ χαλκοῦ
<span class="lb" data-page="13.674" data-line="6" id="l13.674.6"></span>καὶ ἰοῦ κεκαυμένου καὶ διφρυγοῦς ἴσον ἑκάστου, τουτέστιν
<span class="lb" data-page="13.674" data-line="7" id="l13.674.7"></span>ἀνὰ δραχ. α΄. τῆς δὲ τοῦ χαλκοῦ λεπίδος ἡμίδραχμον
<span class="lb" data-page="13.674" data-line="8" id="l13.674.8"></span>ἀναλαμβανέσθω δὲ ταῦτα τῷ λιπαρῷ κηρῷ μαλαττομένῳ.
<span class="lb" data-page="13.674" data-line="9" id="l13.674.9"></span>καθότι προείρηται. ξηροτέρου δ’ ὄντος ἢ ὡς δέξασθαι τὰ
<span class="lb" data-page="13.674" data-line="10" id="l13.674.10"></span>εἰρημένα, μιγνύναι χρὴ μαλάττοντα μύρσινον ἢ μήλινον ἢ
<span class="lb" data-page="13.674" data-line="11" id="l13.674.11"></span>σχίνινον ἢ κίκινον ἢ κύπρινον ἢ παλαιὸν ἔλαιον ὠμοτριβὲς
<span class="lb" data-page="13.674" data-line="12" id="l13.674.12"></span>ἢ τὸ πρόσφατον Σπανὸν ἢ τὸ παρ’ ἡμῖν διὰ θαλλῶν ἐλαίας
<span class="lb" data-page="13.674" data-line="13" id="l13.674.13"></span>ἐσκευασμένον. εἰ δὲ μηδ’ ὅλως ἐθέλοιμεν ἐλαιῶδές τι τῷ
<span class="lb" data-page="13.674" data-line="14" id="l13.674.14"></span>φαρμάκῳ προσφέρειν, τῆς λάρικος ῥητίνης μιγνύειν. εἰ δὲ μὴ
<span class="lb" data-page="13.674" data-line="15" id="l13.674.15"></span>παρείη ταύτης ἡμῖν, ἀντ’ αὐτῆς τῇ τερμινθίνῃ χρηστέον.
<span class="lb" data-page="13.674" data-line="16" id="l13.674.16"></span>ἀεὶ δὲ καὶ τούτου χρὴ μεμνῆσθαι τοὺς ἀναγινώσκοντας
<span class="lb" data-page="13.674" data-line="17" id="l13.674.17"></span>ταῦτα, μάλιστα μὲν ἐπὶ τὸ πρῶτον εἰρημένον ὡς ἄριστον
<span class="pb" data-page="13.675" id="p13.675"></span>
<span class="lb" data-page="13.675" data-line="1" id="l13.675.1"></span>ἔρχεσθαι, μετὰ τοῦτο δ’ ἐπὶ τὸ δεύτερόν τε καὶ τρίτον ἐφεξῆς
<span class="lb" data-page="13.675" data-line="2" id="l13.675.2"></span>τε τἄλλα τὰ μετὰ τὸ τρίτον, ὡς ἀνάλογον τῆς τῶν
<span class="lb" data-page="13.675" data-line="3" id="l13.675.3"></span>φαρμάκων ἀρετῆς τε καὶ δυνάμεως τῇ τάξει τοῦ λόγου χρωμένων
<span class="lb" data-page="13.675" data-line="4" id="l13.675.4"></span>ἡμῶν. προακηκοὼς οὖν τις ταῦτα καὶ τῶν ἁπλῶν
<span class="lb" data-page="13.675" data-line="5" id="l13.675.5"></span>φαρμάκων τὰς δυνάμεις ἐπιστάμενος ἱκανὸς ἔσται διακρίνειν
<span class="lb" data-page="13.675" data-line="6" id="l13.675.6"></span>ὅσα τοῖς πρὸ ἡμῶν ἐγράφη πρὸς τὰ κακοήθη τῶν ἑλκῶν
<span class="lb" data-page="13.675" data-line="7" id="l13.675.7"></span>φάρμακα, οἷον εὐθέως Ἀσκληπιάδης ὁ φαρμακίων ἐπικληθεὶς
<span class="lb" data-page="13.675" data-line="8" id="l13.675.8"></span>ἐν τῷ τρίτῳ τῶν ἐκτὸς οὕτως ἔγραψε.
</p>
          </article>

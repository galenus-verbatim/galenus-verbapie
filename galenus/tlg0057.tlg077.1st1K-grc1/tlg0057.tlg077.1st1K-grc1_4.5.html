<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.5">
<span class="pb page1" data-page="13.681" id="p13.681"></span>
<span class="milestone ed1page page1" data-n="2.363" data-unit="ed1page" id="ed1page.2.363"></span>
<span class="milestone ed2page page1" data-n="13.744" data-unit="ed2page" id="ed2page.13.744"></span>
            <p>
<span class="lb" data-page="13.681" data-line="12" id="l13.681.12"></span><label class="head">Περὶ τῶν ὑπ’ Ἀνδρομάχου γεγραμμένων
<span class="lb" data-page="13.681" data-line="13" id="l13.681.13"></span>ἐμπλάστρων πρὸς τὰ κακοήθη τῶν ἑλκῶν.</label> Παραθήσομαι
<span class="lb" data-page="13.681" data-line="14" id="l13.681.14"></span>τοίνυν ἕνεκα παραδείγματος ὅσα τῇ πείρᾳ κέκριται τῶν συνθέτων
<span class="lb" data-page="13.681" data-line="15" id="l13.681.15"></span>φαρμάκων πρὸς τὰ κακοήθη τῶν ἑλκῶν ἁρμόττοντα,
<span class="lb" data-page="13.681" data-line="16" id="l13.681.16"></span>τὴν ἀρχὴν ἀπὸ τῶν Ἀνδρομάχου γεγραμμένων ποιησάμενος.
<span class="lb" data-page="13.681" data-line="17" id="l13.681.17"></span>μέμψαιτο δ’ ἄν τις αὐτῷ χωρὶς διορισμοῦ τὰ φάρμακα
<span class="lb" data-page="13.681" data-line="18" id="l13.681.18"></span>γράψαντι. τούτου ηὰρ παραλελειμμένου συμβαίνει κακῶς αὐτοῖς ﻿
<span class="pb" data-page="13.682" id="p13.682"></span>
<span class="lb" data-page="13.682" data-line="1" id="l13.682.1"></span>χρῆσθαι τοὺς πολλοὺς τῶν ἰατρῶν, καὶ διὰ τοῦτο ποτὲ
<span class="lb" data-page="13.682" data-line="2" id="l13.682.2"></span>μὲν ἐπιτυγχάνειν τοῦ σκοποῦ θαυμασίως, ἔστι δὲ ὅτε καὶ
<span class="lb" data-page="13.682" data-line="3" id="l13.682.3"></span>διαμαρτάνειν ἀποπίπτοντας πάμπολυ. δέον οὖν εἰπεῖν ἰσχυρότατον
<span class="lb" data-page="13.682" data-line="4" id="l13.682.4"></span>τόδε τι, πάνθ’ ἑξῆς ἔγραψεν ὁ Ἀνδρόμαχος καὶ
<span class="lb" data-page="13.682" data-line="5" id="l13.682.5"></span>τούτου πάλιν ἕτερον μετριώτατον. ἀσθενέστατον δὲ τοῦτο
<span class="lb" data-page="13.682" data-line="6" id="l13.682.6"></span>οὐδένα διορισμὸν προσθείς. ἄρχεται γοῦν αὐτῶν τούτων
<span class="lb" data-page="13.682" data-line="7" id="l13.682.7"></span>προσγράψας μὲν ἐπουλωτικαί. μετὰ δὲ τὸ πρόσγραμμα τοῦτο
<span class="lb" data-page="13.682" data-line="8" id="l13.682.8"></span>γράφων ἐφεξῆς. ♃ καδμείας ὀπτῆς λίτραν α΄. χαλκίτεως κεκαυμένης
<span class="lb" data-page="13.682" data-line="9" id="l13.682.9"></span>λι. α΄. κηροῦ λίτρας δ΄. ῥητίνης ξηρᾶς λίτρας γ΄.
<span class="lb" data-page="13.682" data-line="10" id="l13.682.10"></span>μυρσίνου λίτρας γ΄. οἴνου εἰς τὰ ξηρά. τούτων δὲ ἐφεξῆς
<span class="lb" data-page="13.682" data-line="11" id="l13.682.11"></span>γράφει κατὰ λέξιν οὕτως· ἡ διὰ λαδάνου. καὶ προσθεὶς τὴν
<span class="lb" data-page="13.682" data-line="12" id="l13.682.12"></span>συμμετρίαν ἐφεξῆς πάλιν ἔγραψεν· ἄλλως, ὡς. Ἀλκιμίων.
<span class="lb" data-page="13.682" data-line="13" id="l13.682.13"></span>εἶτα κᾀνταῦθα τὰς συμμετρίας τῶν ἁπλῶν φαρμάκων γράψας
<span class="lb" data-page="13.682" data-line="14" id="l13.682.14"></span>ἐπιφέρων φησίν· ἡ διὰ κριθῶν. καὶ μετὰ τὸ ταύτην
<span class="lb" data-page="13.682" data-line="15" id="l13.682.15"></span>συνθεῖναι πάλιν οὕτως ἔγραψεν· ἄλλη ἐπουλωτική. ♃ ῥητίνης
<span class="lb" data-page="13.682" data-line="16" id="l13.682.16"></span>ξηρᾶς δραχ. ιη΄. διφρυγοῦς δραχ. δ΄. λιθαργύρου δραχ. ιστ΄. κηροῦ
<span class="lb" data-page="13.682" data-line="17" id="l13.682.17"></span>δραχ. ι΄. ἐλαίου κο. δ΄. ὡς εἶναι τοῦτο <span class="milestone ed2page" data-n="13.745" data-unit="ed2page" id="ed2page.13.745"></span>τὸ φάρμακον
<span class="lb" data-page="13.682" data-line="18" id="l13.682.18"></span>ἕκτον ἀπὸ τῆς ἀρχῆς αὐτῷ. καὶ μετ’ αὐτὸ πάλιν ἕξ
<span class="pb" data-page="13.683" id="p13.683"></span>
<span class="lb" data-page="13.683" data-line="1" id="l13.683.1"></span>ἄλλα γράφει προγράφων ἑκάστου τὸ ἄλλη, προσυπακοῦσαι
<span class="lb" data-page="13.683" data-line="2" id="l13.683.2"></span>δηλονότι κελεύων ἡμᾶς τὸ ἐπουλωτική. τὰ μὲν· οὖν πέντε
<span class="lb" data-page="13.683" data-line="3" id="l13.683.3"></span>τῶν συνήθων ἐστὶν ἐπουλωτικῶν οὔτε τῶν δυσεπουλώτων
<span class="lb" data-page="13.683" data-line="4" id="l13.683.4"></span>οὔτε τῶν κακοήθων, τὸ δ’ ἕκτον τῶν δυσεπουλώτων, οὐ
<span class="lb" data-page="13.683" data-line="5" id="l13.683.5"></span>μὴν ἤδη γε τῶν κακοήθων. ἀλλ’ αἱ γραφαὶ τῶν ὑπολοίπων
<span class="lb" data-page="13.683" data-line="6" id="l13.683.6"></span>ἓξ φαρμάκων τοῖς κακοήθεσιν ἁρμόττουσι διαφέρουσαι κατ’
<span class="lb" data-page="13.683" data-line="7" id="l13.683.7"></span>ἰσχὺν ἀλλήλων, αἷς δυοῖν θάτερον ἐχρῆν, ἤτοι λογικὴν καὶ
<span class="lb" data-page="13.683" data-line="8" id="l13.683.8"></span>μεθοδικὴν ποιούμενον τὴν διδασκαλίαν προσγεγραφέναι τὴν
<span class="lb" data-page="13.683" data-line="9" id="l13.683.9"></span>κατὰ σφοδρότητα διαφορὰν, ὡς ἡμῶν νοησάντων, ἐπὶ μὲν
<span class="lb" data-page="13.683" data-line="10" id="l13.683.10"></span>τῶν κακοηθεστέρων ἑλκῶν τοῖς ἰσχυροτέροις χρῆσθαι φαρμάκοις,
<span class="lb" data-page="13.683" data-line="11" id="l13.683.11"></span>ἐπὶ δὲ τῶν μετριωτάτων τοῖς ἀσθενεστέροις· ἢ τοῖς
<span class="lb" data-page="13.683" data-line="12" id="l13.683.12"></span>ἐμπειρικοῖς ὁμοίως γράψαι, τοῖς μὲν φαγεδαινικοῖς καὶ ὅλως
<span class="lb" data-page="13.683" data-line="13" id="l13.683.13"></span>τοῖς ἀναβιβρωσκομένοις καὶ νεμομένοις ἐπιτήδεια τάδε τινὰ
<span class="lb" data-page="13.683" data-line="14" id="l13.683.14"></span>τῶν φαρμάκων εἶναι, τοῖς δὲ κοίλοις τάδε τινὰ, καὶ τοῖς μὲν
<span class="lb" data-page="13.683" data-line="15" id="l13.683.15"></span>ἱκανῶς ῥυπαροῖς ταυτὶ, τοῖς δὲ μετὰ φλεγμονώδους ἢ σκιῤῥώδους
<span class="lb" data-page="13.683" data-line="16" id="l13.683.16"></span>διαθέσεως ἢ τῶν χειλῶν τοῦ ἕλκους σκληρῶν ἢ
<span class="lb" data-page="13.683" data-line="17" id="l13.683.17"></span>ὀχθωδῶν ἢ μελάνων ἤ τινα ἄλλην χροιὰν ἐχόντων, ἴδια ἑκάστου.
<span class="lb" data-page="13.683" data-line="18" id="l13.683.18"></span>τούτων μὲν οὐδὲν ἐποίησεν ἐφεξῆς δ’ ἀλλήλων ἔγραψεν
<span class="pb" data-page="13.684" id="p13.684"></span>
<span class="lb" data-page="13.684" data-line="1" id="l13.684.1"></span>ἓξ ἐπουλωτικὰς δυνάμεις, ὧν ἐγὼ τὴν σύνθεσιν ἐρῶ
<span class="lb" data-page="13.684" data-line="2" id="l13.684.2"></span>μετὰ τῶν οἰκείων διορισμῶν. τὸ μὲν οὖν πρῶιον αὐτῷ γεγραμμένον,
<span class="lb" data-page="13.684" data-line="3" id="l13.684.3"></span>ἕβδομον δ’ ἀπὸ τῆς ἀρχῆς ἰσχυρὸν ἱκανῶς ἐστιν
<span class="lb" data-page="13.684" data-line="4" id="l13.684.4"></span>ὡς ἂν ἴσον ἔχον ὄγκον, ἔλαβεν ἰοῦ καὶ λεπίδος, ἐκλέλυκε
<span class="lb" data-page="13.684" data-line="5" id="l13.684.5"></span>δ’ αὐτοῦ καὶ καθῄρηκε τὴν ἰσχὺν, ἡ τοῦ κηροῦ μίξις ὀκταπλασία
<span class="lb" data-page="13.684" data-line="6" id="l13.684.6"></span>μὲν ἑκατέρου, τετραπλασία δὲ συναμφοτέρου γενομένη.
<span class="lb" data-page="13.684" data-line="7" id="l13.684.7"></span>τοῦ μὲν γὰρ ἰοῦ καὶ τῆς λεπίδος οὐγγίαν ἑκατέρου
<span class="lb" data-page="13.684" data-line="8" id="l13.684.8"></span>μῖξαι κελεύει, τοῦ κηροῦ οὐγγίας ὀκτὼ, πάνυ καλῶς τοῦ συνθέντος
<span class="lb" data-page="13.684" data-line="9" id="l13.684.9"></span>αὐτὸ φυλαξαμένου μῖξαι τι τῶν μαλθακωδῶν, ἐλαίου
<span class="lb" data-page="13.684" data-line="10" id="l13.684.10"></span>λέγω καὶ στέατος, οἰσύπου τε καὶ βουτύρου καὶ ῥητίνης.
<span class="lb" data-page="13.684" data-line="11" id="l13.684.11"></span>ἀλλ’ ἐὰν λιπαρὸς ὁ κηρὸς μὴ ᾖ, δύσμικτά γε ἕξει τὰ μεταλλικὰ,
<span class="lb" data-page="13.684" data-line="12" id="l13.684.12"></span>κᾂν βιασόμεθα τὴν μίξιν αὐτῶν, ἢ παρὰ πυρὶ ποιεῖν
<span class="lb" data-page="13.684" data-line="13" id="l13.684.13"></span>ἢ ἐν ἡλίῳ θερμῷ, μικρὸν ὕστερον σκληρὸν ἔσται τὸ φάρμακον,
<span class="lb" data-page="13.684" data-line="14" id="l13.684.14"></span>ὥσθ’ ὅταν ἐπιτεθῇ τῷ ἕλκει, διφθέραν ἑαυτοῦ σκληρὰν
<span class="lb" data-page="13.684" data-line="15" id="l13.684.15"></span>ὁ κάμνων οἰήσεται ψαύειν. πάντα γὰρ τὰ τοιαῦτα φάρμακα
<span class="lb" data-page="13.684" data-line="16" id="l13.684.16"></span>τὴν χρῆσιν ἔχει τοιαύτην, ἢν καὶ θερμὰς ἔχων τις τὰς
<span class="lb" data-page="13.684" data-line="17" id="l13.684.17"></span>χεῖρας ἀναιρεῖται τηλικοῦτον μέγεθος ἐξ αὐτῶν, ἡλίκον μαλαχθέν
<span class="lb" data-page="13.684" data-line="18" id="l13.684.18"></span>τε καὶ πλατυνθὲν, ἐπιτεθήσεται καθ’ ὅλου τοῦ ἕλκους,
<span class="pb" data-page="13.685" id="p13.685"></span>
<span class="lb" data-page="13.685" data-line="1" id="l13.685.1"></span>ὡς καὶ τὰ χείλη σκέπειν. ὅταν δ’ ᾖ βαθὺ, προσαναπληροῦται
<span class="lb" data-page="13.685" data-line="2" id="l13.685.2"></span>τὸ κοῖλον αὐτοῦ πᾶν, ἐντεθέντος αὐτῷ τοῦ φαρμάκου.
<span class="lb" data-page="13.685" data-line="3" id="l13.685.3"></span>καὶ μετὰ τοῦτο πάλιν ἐπιτίθεται πλάτυσμα ἕτερον,
<span class="lb" data-page="13.685" data-line="4" id="l13.685.4"></span>συμπεριλαμβάνον καὶ τὰ χείλη. κᾄπειτα τούτῳ βεβρεγμένον
<span class="lb" data-page="13.685" data-line="5" id="l13.685.5"></span>πάλιν ὀθόνιον ὕδατι ψυχρῷ τηλικοῦτον ἐπιβάλλεται κατὰ
<span class="lb" data-page="13.685" data-line="6" id="l13.685.6"></span>παντὸς, ὡς σκεπάσαι τὸ φάρμακον, εἶτ’ ἔξωθεν σπόγγος μαλακὸς,
<span class="lb" data-page="13.685" data-line="7" id="l13.685.7"></span>ἐπιδέσμῳ κατειλημμένος ἐξ ὀθόνης, ἤτοι ἅπαξ ἢ δὶς
<span class="lb" data-page="13.685" data-line="8" id="l13.685.8"></span>ἐν κύκλῳ περὶ τὸ πεπονθὸς μόριον ἑλιττομένῳ, τηλικούτῳ
<span class="lb" data-page="13.685" data-line="9" id="l13.685.9"></span>τὸ πλάτος, ὡς ἅπαν κατειλῆφθαι τὸ ἕλκος ἅμα τοῖς χείλεσι,
<span class="lb" data-page="13.685" data-line="10" id="l13.685.10"></span>καί τι καὶ τῶν ὑπερκειμένων τε καὶ ὑποκειμένων αὐτοῖς, ἡ
<span class="lb" data-page="13.685" data-line="11" id="l13.685.11"></span>δὲ ἐπίδεσις ἀπὸ δυοῖν ἀρχῶν γιγνέσθω, καλοῦσι δ’ οὕτως,
<span class="lb" data-page="13.685" data-line="12" id="l13.685.12"></span>ὅταν τὸ μέσον ὅλον τοῦ τελαμῶνος ἐπιβάλληται τῷ πεπονθότι
<span class="lb" data-page="13.685" data-line="13" id="l13.685.13"></span>τόπῳ, τῶν κεφαλῶν δ’ ἑκάτερον ἀπάγηται<span class="milestone ed1page" data-n="2.364" data-unit="ed1page" id="ed1page.2.364"></span> πρὸς
<span class="lb" data-page="13.685" data-line="14" id="l13.685.14"></span>τὸ ἀντικείμενον. εἶτα ἐὰν μὲν ἰσχυρὸν ᾖ τὸ ὀθόνιον, ὡς διὰ
<span class="lb" data-page="13.685" data-line="15" id="l13.685.15"></span>μιᾶς ἐπιβολῆς ἀσφαλῶς κατέχειν τὸν σπόγγον, αὐτόθι που
<span class="lb" data-page="13.685" data-line="16" id="l13.685.16"></span>συῤῥαφήσεται διὰ τῶν περάτων, ἀφαιρουμένου ψαλίδι τοῦ
<span class="lb" data-page="13.685" data-line="17" id="l13.685.17"></span>περιττεύοντος· ἐὰν δὲ ἀσθενὲς, αὖθις ἀχθήσεται τῶν κεφαλῶν
<span class="lb" data-page="13.685" data-line="18" id="l13.685.18"></span>ἑκάτερον ὁμοτόνως ἑλκόμενον ἐπὶ τὸ πεπονθὸς, ὅπερ
<span class="lb" data-page="13.685" data-line="19" id="l13.685.19"></span>ἐν τοῖς μάλιστα φυλακτέον ἐστὶ κατά τε τὴν πρώτην ἐπιβολὴν,
<span class="pb" data-page="13.686" id="p13.686"></span>
<span class="lb" data-page="13.686" data-line="1" id="l13.686.1"></span>οὐχ ἥκιστα δὲ καὶ κατὰ τὴν δευτέραν. οὐ μὴν οὐδὲ
<span class="lb" data-page="13.686" data-line="2" id="l13.686.2"></span>ἐκείνου σε χρὴ λήθην ἔχειν, οὗ πρῶτος ὧν ἴσμεν Ἱπποκράτης
<span class="lb" data-page="13.686" data-line="3" id="l13.686.3"></span>εὗρεν, ἁμαρτανομένου πάλαι μὲν ὑπὸ πάντων τῶν πρὸ
<span class="lb" data-page="13.686" data-line="4" id="l13.686.4"></span>αὐτοῦ, νυνὶ δ’ ὑπὲρ τῶν μὴ μαθόντων νομίμως τὴν τέχνην.
<span class="lb" data-page="13.686" data-line="5" id="l13.686.5"></span>οἴονται γὰρ ἄμεινον εἶναι, <span class="milestone ed2page" data-n="13.746" data-unit="ed2page" id="ed2page.13.746"></span>τὸ μὲν ἡλκωμένον μέρος
<span class="lb" data-page="13.686" data-line="6" id="l13.686.6"></span>ἄθλιβον φυλάττειν, ἑκατέρωθεν δ’ αὐτοῦ περιβάλλειν τὸ
<span class="lb" data-page="13.686" data-line="7" id="l13.686.7"></span>ἐπίδεσμον, ὅπερ εἰς ὅσον ἐστὶ βλαβερὸν ὑφ’ Ἱπποκράτους
<span class="lb" data-page="13.686" data-line="8" id="l13.686.8"></span>ἐδείχθη. ὅταν οὖν σοι ταῦτα κατὰ τὴν πρώτην ἡμέραν
<span class="lb" data-page="13.686" data-line="9" id="l13.686.9"></span>πραχθῇ, τῇ δευτέρᾳ διάβρεχε τὸν σπόγγον, ἐπιχέων ὕδατι
<span class="lb" data-page="13.686" data-line="10" id="l13.686.10"></span>ψυχρῷ. θερμοῦ δὲ καὶ ξηροῦ τοῦ περιέχοντος ὄντος καὶ δὶς
<span class="lb" data-page="13.686" data-line="11" id="l13.686.11"></span>καὶ τρὶς τῆς ἡμέρας ποιητέον τοῦτο καὶ λυτέον τὸ ἐπίδεσμον
<span class="lb" data-page="13.686" data-line="12" id="l13.686.12"></span>διὰ τρίτης· εἰ δὲ χειμὼν εἴη, καὶ διὰ τετάρτης. ἐπισκεπτέον
<span class="lb" data-page="13.686" data-line="13" id="l13.686.13"></span>δὲ τὴν γεγονυῖαν ἐκ τοῦ φαρμάκου περὶ τὸν πεπονθότα
<span class="lb" data-page="13.686" data-line="14" id="l13.686.14"></span>τόπον ἀλλοίωσιν, ἔν τε τῇ κοιλότητι τοῦ ἕλκους καὶ
<span class="lb" data-page="13.686" data-line="15" id="l13.686.15"></span>κατὰ τὰ χείλη καὶ μέντοι περὶξ αὐτῶν. ἡ δ’ ἐπίσκεψις, ἐξ
<span class="lb" data-page="13.686" data-line="16" id="l13.686.16"></span>ὧν ἔμαθες ἐν τοῖς περὶ κράσεων ὑπομνήμασι γιγνέσθω σοι,
<span class="lb" data-page="13.686" data-line="17" id="l13.686.17"></span>λέλεκται δὲ περὶ τούτων τῶν ἑλκῶν καὶ κατὰ τὴν θεραπευτικὴν
<span class="lb" data-page="13.686" data-line="18" id="l13.686.18"></span>μέθοδον. ἤτοι γὰρ ξηρότερον ἢ ὑγρότερον ἢ θερμότερον ﻿
<span class="pb" data-page="13.687" id="p13.687"></span>
<span class="lb" data-page="13.687" data-line="1" id="l13.687.1"></span>ἢ ψυχρότερον ἐφάνη τοῦ πρόσθεν, ὅλον τε τὸ πεπονθὸς
<span class="lb" data-page="13.687" data-line="2" id="l13.687.2"></span>μόριον ἕκαστόν τε τῶν μερῶν αὐτοῦ. καὶ πρὸς τούτοις
<span class="lb" data-page="13.687" data-line="3" id="l13.687.3"></span>ἐπισκέπτεσθαι προσήκει πότερα καθῄρηταί τι τῶν χειλῶν
<span class="lb" data-page="13.687" data-line="4" id="l13.687.4"></span>ἤ μεμάλακταί πως ἢ λελέπτυνται καὶ περὶ τῆς κατὰ
<span class="lb" data-page="13.687" data-line="5" id="l13.687.5"></span>τὴν χροιὰν ὑπαλλαγῆς καὶ περὶ τοῦ κατὰ τὸν ῥύπον πλήθους.
<span class="lb" data-page="13.687" data-line="6" id="l13.687.6"></span>ἐκ τούτων γὰρ εἴσῃ πότερον ἰσχυρότερον ἢ μαλακώτερον
<span class="lb" data-page="13.687" data-line="7" id="l13.687.7"></span>ἐπιθεῖναι προσήκει φάρμακον ἢ ταὐτὸ τῷ πρώτῳ.
<span class="lb" data-page="13.687" data-line="8" id="l13.687.8"></span>δυνήσῃ δὲ καὶ τὸ πρῶτον αὐτὸ ῥᾳδίως ἐξαλλάττειν, εἰ μὲν
<span class="lb" data-page="13.687" data-line="9" id="l13.687.9"></span>μαλακώτερον ποιῆσαι βούλοιο, μιγνὺς ἐν τῷ μαλάττειν ὀλίγον
<span class="lb" data-page="13.687" data-line="10" id="l13.687.10"></span>τινὸς τῶν στυφόντων ἐλαίου ἤτοι μυρσίνου ἢ ῥοδίνου
<span class="lb" data-page="13.687" data-line="11" id="l13.687.11"></span>ἢ μηλίνου ἢ σχινίνου ἢ μαστιχίνου ἢ κυπρίνου. εἰ δ’ ἰσχυρότερον
<span class="lb" data-page="13.687" data-line="12" id="l13.687.12"></span>ἤτοι τῆς λεπίδος ἢ τοῦ ἰοῦ, παρεσκευάσθω γάρ σοι
<span class="lb" data-page="13.687" data-line="13" id="l13.687.13"></span>τούτων ἑκατέρου βραχὺ λεῖον ἀκριβῶς, ἵν’ ἐν τῷ μαλάττειν
<span class="lb" data-page="13.687" data-line="14" id="l13.687.14"></span>προσβάλλῃς. ἐγὼ δὲ, ὡς ἴστε, καὶ προσεπιπάττω τι τῶν
<span class="lb" data-page="13.687" data-line="15" id="l13.687.15"></span>πραέων φαρμάκων τῷ ἕλκει καὶ κατ’ αὐτοῦ τὸ πρῶτον ἐπιτίθημι
<span class="lb" data-page="13.687" data-line="16" id="l13.687.16"></span>φάρμακον ἐμπλαστρῶδες. εὔδηλον δ’ ὅτι πραέα λέγω
<span class="lb" data-page="13.687" data-line="17" id="l13.687.17"></span>φάρμακα διφρυγὲς, σαρκοκόλλαν, χαλκῖτιν κεκαυμένην, ὁμοίως
<span class="lb" data-page="13.687" data-line="18" id="l13.687.18"></span>δὲ καὶ τὸν χαλκὸν καὶ τὸν ἰὸν κεκαυμένον καὶ τὸ χάλκανθον.
<span class="lb" data-page="13.687" data-line="19" id="l13.687.19"></span>ἄκαυστα μὲν γὰρ ταῦτα πάντα δριμέα, καυθέντα δὲ
<span class="pb" data-page="13.688" id="p13.688"></span>
<span class="lb" data-page="13.688" data-line="1" id="l13.688.1"></span>μέτρια, πλυθέντα δὲ μετὰ τὴν καῦσιν ἄδηκτα γίγνεται. ἄμεινον
<span class="lb" data-page="13.688" data-line="2" id="l13.688.2"></span>δὲ καὶ τὴν ἔμπλαστρον αὐτὴν μεταῤῥυθμίζειν, ὡς εἴρηται,
<span class="lb" data-page="13.688" data-line="3" id="l13.688.3"></span>τῇ μίξει καί τι τῶν ἄλλων ἐπιτιθέναι φαρμάκων, ὧν
<span class="lb" data-page="13.688" data-line="4" id="l13.688.4"></span>ἐφεξῆς Ἀνδρόμαχος ἐμνημόνευσε, μὴ μόνον ὁρῶντας δυνάμεις
<span class="lb" data-page="13.688" data-line="5" id="l13.688.5"></span>τῶν μιγνυμένων, ἀλλὰ καὶ τὰς ποσότητας, ὥσπερ ἐπ’ αὐτοῦ
<span class="lb" data-page="13.688" data-line="6" id="l13.688.6"></span>τοῦ νῦν εἰρημένου. τετραπλάσιος γὰρ ὁ κηρὸς μίγνυται συναμφοτέρῳ
<span class="lb" data-page="13.688" data-line="7" id="l13.688.7"></span>τῷ τε ἰῷ καὶ τῇ τοῦ χαλκοῦ λεπίδι. μιχθεὶς οὖν
<span class="lb" data-page="13.688" data-line="8" id="l13.688.8"></span>τριπλάσιος ἰσχυρότερον αὐτὸν ποιήσει, καθάπερ γε κᾂν πενταπλάσιος,
<span class="lb" data-page="13.688" data-line="9" id="l13.688.9"></span>ἀσθενέστερον. οὕτως οὖν πράττειν χρὴ κᾀπὶ τῶν
<span class="lb" data-page="13.688" data-line="10" id="l13.688.10"></span>ἄλλων, οἷον ἐπὶ τοῦ μετὰ τὸ προειρημένον φάρμακον γεγραμμένου
<span class="lb" data-page="13.688" data-line="11" id="l13.688.11"></span>κατὰ τὴν ἑξῆς τάξιν ὀγδόου, συμμετρίαν ἔχοντος
<span class="lb" data-page="13.688" data-line="12" id="l13.688.12"></span>τήνδε. ♃ χρυσοκόλλης δραχ. β΄. λεπίδος δραχ. β΄. κηροῦ δραχ. στ΄. διφρυγοῦς
<span class="lb" data-page="13.688" data-line="13" id="l13.688.13"></span>δραχ. β΄. λιθαργύρου δραχ. η΄. ῥοδίνου ἢ μυρσίνου ὀλίγον.
<span class="lb" data-page="13.688" data-line="14" id="l13.688.14"></span>ἐν τούτῳ τῷ φαρμάκῳ χρυσοκόλλα μὲν καὶ διφρυγὲς
<span class="lb" data-page="13.688" data-line="15" id="l13.688.15"></span>αὐτὰ καθ’ αὑτὰ μόνα καταπαττόμενα τοῖς κακοήθεσιν ἕλκεσιν
<span class="lb" data-page="13.688" data-line="16" id="l13.688.16"></span>ἱκανὰ θεραπεύειν ἐστίν. ἡ λεπὶς δὲ ἰσχυρότερον καὶ
<span class="lb" data-page="13.688" data-line="17" id="l13.688.17"></span>τραχυντικώτερον καὶ δηκτικώτερον φάρμακόν ἐστι, καὶ διὰ
<span class="lb" data-page="13.688" data-line="18" id="l13.688.18"></span>τοῦτο λιθάργυρον ἔμιξεν ὁ συνθεὶς τὸ φάρμακον, ὑπειδόμενος
<span class="pb" data-page="13.689" id="p13.689"></span>
<span class="lb" data-page="13.689" data-line="1" id="l13.689.1"></span>τὸ βίαιον τῆς λεπίδος, ἐκλῦσαί τε βουληθεὶς αὐτὸ τῇ
<span class="lb" data-page="13.689" data-line="2" id="l13.689.2"></span>μίξει τοῦ μαλακωτέρου φαρμάκου. καὶ εἴ τις ἄνευ κηροῦ τὰ
<span class="lb" data-page="13.689" data-line="3" id="l13.689.3"></span>τέτταρα μίξειε κατὰ τὴν εἰρημένην συμμετρίαν, ἕξει φάρμακον
<span class="lb" data-page="13.689" data-line="4" id="l13.689.4"></span>ξηρὸν ἐπίπαστον οὐκ ἀγεννὲς εἰς τὴν τῶν κακοήθων
<span class="lb" data-page="13.689" data-line="5" id="l13.689.5"></span>ἑλκῶν ἴασιν. ἀλλ’ ἔμπλαστρόν γε βουλομένῳ σοι ποιῆσαι τόν
<span class="lb" data-page="13.689" data-line="6" id="l13.689.6"></span>τε κηρὸν ἀναγκαῖόν ἐστι μιγνύναι. καὶ διὰ τὸ τῶν μεταλλικῶν
<span class="lb" data-page="13.689" data-line="7" id="l13.689.7"></span>πλῆθος ἐξ ἀνάγκης καὶ τῶν ὑγρῶν ἐμνημόνευσεν ὁ Ἀνδρόμαχος
<span class="lb" data-page="13.689" data-line="8" id="l13.689.8"></span>ἐν τῇ προκειμένῃ δυνάμει ῥοδίνου τε καὶ μυρσίνου. πάνυ
<span class="lb" data-page="13.689" data-line="9" id="l13.689.9"></span>γὰρ ὁ κηρὸς ὀλίγος ἐστὶν, ὡς πρὸς τὸ τῶν μεταλλικῶν πλῆθος.
<span class="lb" data-page="13.689" data-line="10" id="l13.689.10"></span><span class="milestone ed2page" data-n="13.747" data-unit="ed2page" id="ed2page.13.747"></span>ὅπου τοίνυν τῆς χρυσοκόλλης μὲν καὶ τῆς λεπίδος καὶ
<span class="lb" data-page="13.689" data-line="11" id="l13.689.11"></span>τοῦ διφρυγοῦς, ἐκ δυοῖν δραχμῶν τῶν εἰρημένων, τῆς λιθαργύρου
<span class="lb" data-page="13.689" data-line="12" id="l13.689.12"></span>δὲ ὀκτὼ μίγνυσθαι κελεύει, τεσσαρεσκαίδεκα δηλονότι
<span class="lb" data-page="13.689" data-line="13" id="l13.689.13"></span>τὰς πάσας ἐργαζόμενος ἢ κηρὸν λιπαρὸν ἐδεῖτο μῖξαι πάμπολυ
<span class="lb" data-page="13.689" data-line="14" id="l13.689.14"></span>ἢ προσμῖξαί τι τῷ φαρμάκῳ τῶν ἐλαιωδῶν. ἐπὶ δὲ
<span class="lb" data-page="13.689" data-line="15" id="l13.689.15"></span>τοῦ προειρημένου φαρμάκου τετραπλάσιος ἦν ὁ κηρὸς τῶν
<span class="lb" data-page="13.689" data-line="16" id="l13.689.16"></span>μεταλλικῶν. ἔξεστιν οὖν ἡμῖν ἀφελοῦσι τὴν λιθάργυρον ἐκ
<span class="lb" data-page="13.689" data-line="17" id="l13.689.17"></span>τῶν ἄλλων συντιθέναι τὸ φάρμακον, ὥσπερ ἐγώ ποτε ἐποίησα.
<span class="lb" data-page="13.689" data-line="18" id="l13.689.18"></span>εἰ γὰρ τοῦτο πράξειέ τις, οὐ δεήσεται τοῦ μυρσίνου,
<span class="lb" data-page="13.689" data-line="19" id="l13.689.19"></span>λιπαροῦ γε, ὡς ἔφην, ὄντος τοῦ κηροῦ. σκληρὸς δ’ εἴπερ
<span class="pb" data-page="13.690" id="p13.690"></span>
<span class="lb" data-page="13.690" data-line="1" id="l13.690.1"></span>εἴη, δεήσει προσθεῖναί τι καὶ τῶν ὑγρῶν. διὰ τοῦτο οὖν
<span class="lb" data-page="13.690" data-line="2" id="l13.690.2"></span>μοι δοκοῦσιν ἔνιοι καὶ τὰ τοιαῦτα φάρμακα προσγεγραφέναι
<span class="lb" data-page="13.690" data-line="3" id="l13.690.3"></span>τῷ κηρῷ, τινὲς μὲν τοῦ νέου, τινὲς δὲ τοῦ προσφάτου,
<span class="lb" data-page="13.690" data-line="4" id="l13.690.4"></span>οὐ μὰ Δία τῆς ἡλικίας αὐτοῦ χρῄζοντες, ὥσπερ ἐπ’ ἄλλων
<span class="lb" data-page="13.690" data-line="5" id="l13.690.5"></span>φαρμάκων, ἀλλὰ τῆς ὑγρότητος. ἔστι μὲν γὰρ ὄντως κρείττων
<span class="lb" data-page="13.690" data-line="6" id="l13.690.6"></span>ὁ νέος, ἀλλ’ οὐχ ὥστε φεύγειν ἤδη τὸν δυοῖν ἢ τριῶν
<span class="lb" data-page="13.690" data-line="7" id="l13.690.7"></span>ἐτῶν. ἐπὶ δὲ τὴν ἐφεξῆς τῇδε γεγραμμένην ἔμπλαστρον ἰέναι
<span class="lb" data-page="13.690" data-line="8" id="l13.690.8"></span>καιρὸς οὕτως ἔχουσαν. ♃ διφρυγοῦς δραχ. πδ΄. λιθαργύρου
<span class="lb" data-page="13.690" data-line="9" id="l13.690.9"></span>δραχ. σμ΄. κηροῦ δραχ. τιη΄. ἐλαίου κο. στ΄. εἴη δ’ ἂν τοῦτο τὸ
<span class="lb" data-page="13.690" data-line="10" id="l13.690.10"></span>φάρμακον ἐπουλωτικὸν, ἑλκῶν οὐδέπω μὲν κακοήθων, ἤδη
<span class="lb" data-page="13.690" data-line="11" id="l13.690.11"></span>δὲ δυσεπουλώτων. ξηραίνει μὲν γὰρ, ἀλλ’ οὐκ ἰσχυρῶς, ὥσπερ
<span class="lb" data-page="13.690" data-line="12" id="l13.690.12"></span>τὸ μετ’ αὐτὸ γεγραμμένον, οὐ μὴν οὐδ’ ἐν τηλικαύτῃ συμμετρίᾳ
<span class="lb" data-page="13.690" data-line="13" id="l13.690.13"></span>σκευάζειν αὐτὸ προσήκει. ταὐτὸν γὰρ αὐτῷ τοῦτό
<span class="lb" data-page="13.690" data-line="14" id="l13.690.14"></span>ἐστι. ♃ διφρυγοῦς δραχ. ιδ΄. λιθαργύρου δραχ. μ΄. κηροῦ δραχ. νγ΄.
<span class="lb" data-page="13.690" data-line="15" id="l13.690.15"></span>μυρσίνου ἐλαίου γο ι΄. ἑξαπλάσια γὰρ τούτων ἐστὶ τὰ ὑπὸ
<span class="lb" data-page="13.690" data-line="16" id="l13.690.16"></span>τοῦ Ἀνδρομάχου γεγραμμένα. τοῦτο μὲν οὖν ἐπουλωτικὸν
<span class="lb" data-page="13.690" data-line="17" id="l13.690.17"></span>ὄντως ἐστὶν ὅμοιον τῷ διὰ καδμείας καὶ τῇ γλυκείᾳ καλουμένῃ,
<span class="lb" data-page="13.690" data-line="18" id="l13.690.18"></span>περὶ ὧν κατὰ τὸν ἑξῆς λόγον εἰρήσεται. τὸ δὲ μετ’
<span class="pb" data-page="13.691" id="p13.691"></span>
<span class="lb" data-page="13.691" data-line="1" id="l13.691.1"></span>αὐτὸ γεγραμμένον ἰσχυρότερον μὲν, οὐ μὴν ἐγγύς γε τῷ
<span class="lb" data-page="13.691" data-line="2" id="l13.691.2"></span>πρώτῳ τῶν ἓξ τούτων, ἑβδόμῳ δ’ ἀπὸ τῆς πρώτης ἀρχῆς,
<span class="lb" data-page="13.691" data-line="3" id="l13.691.3"></span>εἰς ὃν τήν τε λεπίδα καὶ τὸν ἰὸν ἔμιξε τετραπλασίῳ κηρῷ.
<span class="lb" data-page="13.691" data-line="4" id="l13.691.4"></span>διφρυγοῦς γὰρ ἐπὶ τούτοις δραχ. ιστ΄. μιγνὺς, λιθαργύρου μὲν
<span class="lb" data-page="13.691" data-line="5" id="l13.691.5"></span>ἐπιβάλλει δραχ. μή. κηροῦ δὲ ξστ΄. εἶτα διὰ τὸ τούτων πλῆθος
<span class="lb" data-page="13.691" data-line="6" id="l13.691.6"></span>ἠναγκάσθη μιγνύειν αὐτοῖς μυρσίνου κο. α΄ S". ἀριθμείσθω
<span class="lb" data-page="13.691" data-line="7" id="l13.691.7"></span>τοιγαροῦν ἡμῖν ἐν τοῖς ἐπουλωτικοῖς καὶ τοῦτο. καὶ
<span class="lb" data-page="13.691" data-line="8" id="l13.691.8"></span>τὸ μετ’ αὐτὸ δὲ ταὐτοῦ μέν ἐστι γένους, πρᾷον δὲ ἱκανῶς
<span class="lb" data-page="13.691" data-line="9" id="l13.691.9"></span>καὶ ἄδηκτον ἐκ μολύβδου κεκαυμένου καὶ πεπλυμένου καὶ
<span class="lb" data-page="13.691" data-line="10" id="l13.691.10"></span>σποδίου καὶ καδμείας καὶ διφρυγοῦς καὶ τερμινθίνης συγκείμενον.
<span class="lb" data-page="13.691" data-line="11" id="l13.691.11"></span>Ζήνωνα δέ φησι καὶ χαλβάνην αὐτῷ μιγνύειν, ὅπερ
<span class="lb" data-page="13.691" data-line="12" id="l13.691.12"></span>ἐμοὶ περιττὸν εἰς τὰ προκείμενα φαίνεται. γράφει δ’ οὖν
<span class="lb" data-page="13.691" data-line="13" id="l13.691.13"></span>αὐτοῦ τὴν συμμετρίαν τοιάνδε. <span class="milestone ed1page" data-n="2.365" data-unit="ed1page" id="ed1page.2.365"></span>♃ τοῦ μὲν πεπλυμένου
<span class="lb" data-page="13.691" data-line="14" id="l13.691.14"></span>μολύβδου δραχ.β΄. τοῦ δὲ σποδίου δραχ. δ΄. καὶ τῆς καδμείας
<span class="lb" data-page="13.691" data-line="15" id="l13.691.15"></span>ὡσαύτως δραχ. δ΄. τοῦ διφρυγοῦς δὲ α΄. ἢ δ΄. ἀναλαμβάνει δὲ
<span class="lb" data-page="13.691" data-line="16" id="l13.691.16"></span>αὐτὰ δραχ. στ΄. τῆς τερμινθίνης. τὸν δὲ Ζήνωνά φησι τῆς χαλβάνης
<span class="lb" data-page="13.691" data-line="17" id="l13.691.17"></span>μιγνύναι δραχ. S". ἄλλως δ΄. εἰ μὲν ὡς πρὸς τὸ μαλάξαι
<span class="lb" data-page="13.691" data-line="18" id="l13.691.18"></span>τὰ τυλώδη καὶ σκληρὰ χείλη καὶ διὰ τοῦτο καλούμενα ﻿
<span class="pb" data-page="13.692" id="p13.692"></span>
<span class="lb" data-page="13.692" data-line="1" id="l13.692.1"></span>πρός τινων ὀχθώδη καλῶς μιγνύντα, εἰ δ’ ὡς πρὸς τὴν
<span class="lb" data-page="13.692" data-line="2" id="l13.692.2"></span>κακοήθειαν τοῦ ἕλκους, οὐκ ὀρθῶς. κᾂν μὴ προσλάβῃ δὲ τῆς
<span class="lb" data-page="13.692" data-line="3" id="l13.692.3"></span>χαλβάνης ἔτι καὶ οὕτως ἀπολείπεται τῆς τῶν κακοήθων ἑλκῶν
<span class="lb" data-page="13.692" data-line="4" id="l13.692.4"></span>ἰσχύος. εἰκότερον οὖν ὡς ἐπουλωτικὰ τὰ δώδεκα ταῦτα
<span class="lb" data-page="13.692" data-line="5" id="l13.692.5"></span>ἐφεξῆς ἀλλήλων ἔγραψε φάρμακα. πλὴν γὰρ δυοῖν ἐν αὐτοῖς,
<span class="lb" data-page="13.692" data-line="6" id="l13.692.6"></span>τοῦ τε κατὰ τὴν τάξιν ἀπὸ τῆς ἀρχῆς ἑβδόμου καὶ τοῦ μετ’
<span class="lb" data-page="13.692" data-line="7" id="l13.692.7"></span>αὐτὸ, τἄλλα πάντα δυσεπουλώτων μὲν ἐστιν ἑλκῶν ἰατικὰ,
<span class="lb" data-page="13.692" data-line="8" id="l13.692.8"></span>κακοήθων δ’ οὐκ ἔτι. καὶ γὰρ τὸ δωδέκατον ἐπ’ αὐτοῖς
<span class="lb" data-page="13.692" data-line="9" id="l13.692.9"></span>ὁμοίως ἐπουλωτικὸν μέν ἐστιν, ἀσθενέστερον δὲ ἢ ὣς γε κακοήθη
<span class="lb" data-page="13.692" data-line="10" id="l13.692.10"></span>θεραπεύειν. ἡ δὲ σύνθεσις καὶ τούτου τοιάδε τίς ἐστι.
<span class="lb" data-page="13.692" data-line="11" id="l13.692.11"></span>♃ μολυβδαίνης δραχ. ρ΄. διφρυγοῦς δραχ. ιστ΄. σώρεως δραχ. ι΄. μίσυος
<span class="lb" data-page="13.692" data-line="12" id="l13.692.12"></span>κυπρίου ὀπτοῦ δραχ. η΄. ῥητίνης τερμινθίνης δραχ. η΄. κηροῦ
<span class="lb" data-page="13.692" data-line="13" id="l13.692.13"></span>δραχ. μ΄. μυρσίνου δραχ. μ΄. <span class="milestone ed2page" data-n="13.748" data-unit="ed2page" id="ed2page.13.748"></span>. διὰ βραχυτέρας δὲ συμμετρίας
<span class="lb" data-page="13.692" data-line="14" id="l13.692.14"></span>ἀνάλογον ἐχούσης τῇδε συντιθέναι χρὴ πάντα τὰ τοιαῦτα
<span class="lb" data-page="13.692" data-line="15" id="l13.692.15"></span>φάρμακα γινώσκοντας ὑμᾶς, σκληρὰ καὶ λιθώδη γίγνεσθαι
<span class="lb" data-page="13.692" data-line="16" id="l13.692.16"></span>ταχέως αὐτά. τοσοῦτον οὖν ἄμεινον ἑκάστου σκευάζειν, ὅσου
<span class="lb" data-page="13.692" data-line="17" id="l13.692.17"></span>περ ἂν ᾖ χρεία. καὶ μάλιστα ἐὰν χειμὼν διαδέχηται τὴν χρῆσιν
<span class="pb" data-page="13.693" id="p13.693"></span>
<span class="lb" data-page="13.693" data-line="1" id="l13.693.1"></span>αὐτῶν. εἰ δὲ τέταρτον μέρος ἑκάστου τῶν εἰρημένων
<span class="lb" data-page="13.693" data-line="2" id="l13.693.2"></span>λαμβάνοις, τῆς μὲν μολυβδαίνης πέντε καὶ εἴκοσι ἔσονται
<span class="lb" data-page="13.693" data-line="3" id="l13.693.3"></span>δραχμαὶ, τέσσαρες δὲ τοῦ διφρυγοῦς, δύο δὲ καὶ ἡμίσεια τοῦ
<span class="lb" data-page="13.693" data-line="4" id="l13.693.4"></span>σώρεως, τοῦ δὲ ὀπτοῦ μίσυος δύο καὶ τῆς τερμινθίνης δραχ. θ΄.
<span class="lb" data-page="13.693" data-line="5" id="l13.693.5"></span>ἄλλως β΄. κηροῦ δὲ καὶ μυρσίνου τὸ ἴσον ἑκατέρου δραχ. ι΄.
<span class="lb" data-page="13.693" data-line="6" id="l13.693.6"></span>συναμφότεροι δὲ δηλονότι τῶν εἴκοσιν. ἐπὶ πάντων δὲ τῶν
<span class="lb" data-page="13.693" data-line="7" id="l13.693.7"></span>τοιούτων φαρμάκων τήξας τὰ τηκτὰ καὶ ψύξας, ἔπειτα ξύσας
<span class="lb" data-page="13.693" data-line="8" id="l13.693.8"></span>μίγνυε τοῖς ξηροῖς ἀκριβῶς λελειωμένοις. ἐὰν γὰρ ἐπικαταχέῃς
<span class="lb" data-page="13.693" data-line="9" id="l13.693.9"></span>αὐτοῖς τὰ τηκτὰ, συμβαίνει πολλάκις ἐγκηρίδας γίγνεσθαι,
<span class="lb" data-page="13.693" data-line="10" id="l13.693.10"></span>καὶ μάλισθ’ ὅταν ᾖ κρύος. εἰ δ’ ἐν ἡλίῳ θερμῷ
<span class="lb" data-page="13.693" data-line="11" id="l13.693.11"></span>τὴν μίξιν ποιοῖς, καὶ καταχεῖν ἐγχωρεῖ κινοῦντα σφοδρῶς, τὰ
<span class="lb" data-page="13.693" data-line="12" id="l13.693.12"></span>μὲν πρῶτα τῇ σπάθῃ, τῷ δοίδυκι δ’ ὀλίγον ὕστερον. ἄμεινον
<span class="lb" data-page="13.693" data-line="13" id="l13.693.13"></span>δὲ ἐπὶ τῶν τοιούτων πάντων τὴν σπάθην φοίνικος
<span class="lb" data-page="13.693" data-line="14" id="l13.693.14"></span>εἶναι κλάδον. ταῦτα μὲν οὖν ὁ Ἀνδρόμαχος ἔγραψεν, ὡς
<span class="lb" data-page="13.693" data-line="15" id="l13.693.15"></span>ἔφην, ἀδιορίστως ιβ΄. φάρμακα προγράψας αὐτῶν κοινῇ τοῦτο
<span class="lb" data-page="13.693" data-line="16" id="l13.693.16"></span>μόνον, ὥς ἐστιν ἐπουλωτικά. τὴν διαφορὰν δ’ αὐτῶν ἐξηγησάμην
<span class="lb" data-page="13.693" data-line="17" id="l13.693.17"></span>ἐγὼ σαφῶς ὡς νομίζω, ποδηγῆσαι δυναμένην ἄνδρα
<span class="lb" data-page="13.693" data-line="18" id="l13.693.18"></span>συνετὸν εἰς τὴν κατὰ μέρος ἐπιδέξιον χρῆσιν. ἔξωθεν δὲ
<span class="pb" data-page="13.694" id="p13.694"></span>
<span class="lb" data-page="13.694" data-line="1" id="l13.694.1"></span>τούτων ἄλλων ἐμνημόνευσε πολυχρήστων φαρμάκων, ὥσπερ
<span class="lb" data-page="13.694" data-line="2" id="l13.694.2"></span>εἰς ἄλλας πολλὰς διαθέσεις ἐπιτηδείων, οὕτως καὶ εἰς τὴν
<span class="lb" data-page="13.694" data-line="3" id="l13.694.3"></span>τῶν δυσεπουλώτων, ὧν κᾀγὼ μνημονεύσω κατὰ τὸν ἑξῆς
<span class="lb" data-page="13.694" data-line="4" id="l13.694.4"></span>λόγον, ἔνθα περὶ τῶν πολυχρήστων φαρμάκων διέξειμι. νυνὶ
<span class="lb" data-page="13.694" data-line="5" id="l13.694.5"></span>δὲ περὶ τῶν ἰδίως ἁρμοττόντων τοῖς κακοήθεσι καὶ δυσεπουλώτοις
<span class="lb" data-page="13.694" data-line="6" id="l13.694.6"></span>ὁ λόγος ἐστί μοι. καὶ μᾶλλόν γε περὶ τῶν κακοήθων,
<span class="lb" data-page="13.694" data-line="7" id="l13.694.7"></span>ἃ καὶ χειρώνεια καλοῦσιν ἔνιοι, καθάπερ καὶ αὐτὸς
<span class="lb" data-page="13.694" data-line="8" id="l13.694.8"></span>ὁ Ἀνδρόμαχος. ἐφεξῆς γοῦν ὧν ἄρτι πέπαυμαι λέγων
<span class="lb" data-page="13.694" data-line="9" id="l13.694.9"></span>δώδεκα φαρμάκων δύο μὲν πρὸς ἄνθρακας, ἓν δὲ πρὸς ἕρπητας,
<span class="lb" data-page="13.694" data-line="10" id="l13.694.10"></span>γράψας ἐπὶ τοῖς τρισὶ τέταρτον ἄλλο κατὰ τήνδε
<span class="lb" data-page="13.694" data-line="11" id="l13.694.11"></span>τὴν λέξιν ἔγραψεν. ἐπουλωτικὴ πρὸς τὰ χειρώνεια Διοσκορίδου.
<span class="lb" data-page="13.694" data-line="12" id="l13.694.12"></span>πσικιλώτερον μὲν, οὐ μὴν ἰσχυρότερον φάρμακον τοῦ
<span class="lb" data-page="13.694" data-line="13" id="l13.694.13"></span>προγεγραμμένου συνθεὶς, καθ’ ὃ τετραπλάσιον ἐμίγνυε τὸν
<span class="lb" data-page="13.694" data-line="14" id="l13.694.14"></span>κηρὸν συναμφοτέρου, τῆς τε λεπίδος καὶ τοῦ ἰοῦ. κατὰ δὲ
<span class="lb" data-page="13.694" data-line="15" id="l13.694.15"></span>τὸ νῦν προκείμενον ἐλάττονα βαλὼν τὸν κηρὸν τῆς τῶν
<span class="lb" data-page="13.694" data-line="16" id="l13.694.16"></span>μεταλλικῶν ἀναλογίας τήκειν αὐτὸν κελεύει μυρσίνῳ ἢ ῥοδίνω
<span class="lb" data-page="13.694" data-line="17" id="l13.694.17"></span>ὀλίγῳ, μὴ προσγράψας αὐτῶν τὴν ποσότητα. παραγράψω
<span class="lb" data-page="13.694" data-line="18" id="l13.694.18"></span>δὲ ἤδη τὸ σύμπαν αὐτοῦ κατὰ τὴν τοῦ Ἀνδρομάχου
<span class="pb" data-page="13.695" id="p13.695"></span>
<span class="lb" data-page="13.695" data-line="1" id="l13.695.1"></span>λέξιν. ἐπουλωτικὴ πρὸς τὰ χειρώνεια Διοσκορίδου. ♃
<span class="lb" data-page="13.695" data-line="2" id="l13.695.2"></span>χρυσοκόλλης δραχ. β΄. ἰοῦ ξυστοῦ δραχ. β΄. λεπίδος δραχ. β΄. κηροῦ
<span class="lb" data-page="13.695" data-line="3" id="l13.695.3"></span>δραχ. στ΄. διφρυγοῦς δραχ. β΄. λιθαργύρου δραχ. η΄. ῥοδίνου ἢ μυρσίνου
<span class="lb" data-page="13.695" data-line="4" id="l13.695.4"></span>ὀλίγον, ὥστε τακῆναι. τοῦτο τὸ φάρμακον ἀκριβῶς
<span class="lb" data-page="13.695" data-line="5" id="l13.695.5"></span>ταὐτόν ἐστι τῷ προγεγραμμένῳ, κατὰ τὰ δώδεκα ἐπουλωτικὰ
<span class="lb" data-page="13.695" data-line="6" id="l13.695.6"></span>μετὰ τὸ διὰ τῆς λεπίδος καὶ τοῦ ἰοῦ τῇ τάξει, καθάπερ
<span class="lb" data-page="13.695" data-line="7" id="l13.695.7"></span>ἔφην, ὄγδοον ἐν αὐτοῖς, ἑνὶ μόνῳ πλεονεκτοῦν ἐκείνου
<span class="lb" data-page="13.695" data-line="8" id="l13.695.8"></span>τῷ ἰῷ, καὶ διὰ τοῦτο ἐκεῖνο μὲν ἐν τοῖς ἐπουλωτικοῖς ἔγραψεν,
<span class="lb" data-page="13.695" data-line="9" id="l13.695.9"></span>ἐπὶ τούτου δὲ μείζονα τὴν ἐπαγγελίαν ἐποιήσατο πρὸς
<span class="lb" data-page="13.695" data-line="10" id="l13.695.10"></span>τὰ χειρώνεια φήσας ἁρμόττειν αὐτό. καὶ μέντοι καὶ κατὰ
<span class="lb" data-page="13.695" data-line="11" id="l13.695.11"></span>τοῦτο καλλίστου φαρμάκου μνημονεύει γράφων οὕτως. ἐπουλωτικὴ
<span class="lb" data-page="13.695" data-line="12" id="l13.695.12"></span>ἐκ τῶν Πριμίωνος πρὸς τὰ ἀπεγνωσμένα. βούλεται
<span class="lb" data-page="13.695" data-line="13" id="l13.695.13"></span>δ’ αὐτῷ τοὔνομα τὸ ἀπεγνωσμένα σημαίνειν ἐκεῖνα τῶν ἑλκῶν,
<span class="lb" data-page="13.695" data-line="14" id="l13.695.14"></span>ὅσα πολλοὶ θεραπεῦσαι σπουδάσαντες οὐκ ἔτυχον τοῦ
<span class="lb" data-page="13.695" data-line="15" id="l13.695.15"></span>τέλους, ἀλλ’ ἀπέστησαν ὡς ἀνιάτων. χρὴ θαῤῥεῖν τῷ φαρμάκῳ
<span class="lb" data-page="13.695" data-line="16" id="l13.695.16"></span>τῷδε τά τ’ ἄλλα καὶ τῇ πείρᾳ κεκριμένῳ. σύνθεσιν
<span class="lb" data-page="13.695" data-line="17" id="l13.695.17"></span>δ’ αὐτοῦ γράφει τήνδε. ♃ σώρεως δραχ. κδ΄. στυπτηρίας σχιστῆς
<span class="pb" data-page="13.696" id="p13.696"></span>
<span class="lb" data-page="13.696" data-line="1" id="l13.696.1"></span>δραχ. ιστ΄. <span class="milestone ed2page" data-n="13.749" data-unit="ed2page" id="ed2page.13.749"></span>σιδίων δραχ. ιστ΄. ἀσβέστου δραχ. ιστ΄. λιβάνου
<span class="lb" data-page="13.696" data-line="2" id="l13.696.2"></span>δραχ. λβ΄. κηκίδος δραχ. λβ΄. κηροῦ δραχ. ρκ΄. στέατος μοσχείου
<span class="lb" data-page="13.696" data-line="3" id="l13.696.3"></span>δραχ. ρξ΄. ἐλαίου παλαιοῦ κοτύλην α΄. αὕτη μὲν ἡ συμμετρία
<span class="lb" data-page="13.696" data-line="4" id="l13.696.4"></span>τῶν μιγνυμένων ἁπλῶν φαρμάκων, εἰ τὴν τοῦ προκειμένου
<span class="lb" data-page="13.696" data-line="5" id="l13.696.5"></span>συνθέτου κατασκευήν. ὅπως δὲ χρὴ σκευάζειν αὐτὸ παρέλιπεν,
<span class="lb" data-page="13.696" data-line="6" id="l13.696.6"></span>ὥσπερ καὶ ἐπὶ ἄλλων πολλῶν ἀναγκαίαν ἐχόντων τὴν
<span class="lb" data-page="13.696" data-line="7" id="l13.696.7"></span>διήγησιν τῆς σκευασίας. ἐπὶ τούτου μὲν γὰρ καὶ πάνυ ῥᾴδιός
<span class="lb" data-page="13.696" data-line="8" id="l13.696.8"></span>ἐστιν, ὡς ὀλίγον ὕστερον εἰρήσεται. γινώσκειν δὲ ὑμᾶς
<span class="lb" data-page="13.696" data-line="9" id="l13.696.9"></span>βούλομαι πρὸ πάντων ὡς ἐὰν μὴ παρείη ποτὲ μόσχειον
<span class="lb" data-page="13.696" data-line="10" id="l13.696.10"></span>στέαρ, ἀντ’ αὐτοῦ μιγνύναι τὸ παλαιὸν ὕειον, ὃ καλοῦσιν
<span class="lb" data-page="13.696" data-line="11" id="l13.696.11"></span>ἀξούγγιον. ἄναλον δ’ εἶναι χρὴ τοῦτο καὶ μὴ πάνυ πολλῶν
<span class="lb" data-page="13.696" data-line="12" id="l13.696.12"></span>ἐτῶν. ἔστιν οὖν καὶ τὸ παλαιὸν ἔλαιον ἱκανῶς διαφορητικὸν,
<span class="lb" data-page="13.696" data-line="13" id="l13.696.13"></span>ἔστι δὲ καὶ τὸ στέαρ ἀδήκτως ἄμφω τοῦτο δρῶντα.
<span class="lb" data-page="13.696" data-line="14" id="l13.696.14"></span>τὸ δὲ βόειον ὁμοίως μέν ἐστι διαφορητικὸν, ἄδηκτον δ’ οὐχ
<span class="lb" data-page="13.696" data-line="15" id="l13.696.15"></span>ὁμοίως. ἐν τῷ μεταξὺ δ’ ἀμφοῖν ἐστι τὸ μόσχειον, ὅσῳ τοῦ
<span class="lb" data-page="13.696" data-line="16" id="l13.696.16"></span>χοιρείου δριμύτερόν ἐστι, τοσούτῳ τοῦ βοείου μαλακώτερον
<span class="lb" data-page="13.696" data-line="17" id="l13.696.17"></span>ὑπάρχει. τὸ μὲν οὖν φάρμακον, ὑπὲρ οὗ πρόκειται λέγειν,
<span class="lb" data-page="13.696" data-line="18" id="l13.696.18"></span>ἰσχυρότατα μὲν ἔχει σῶρυ καὶ τὴν σχιστὴν στυπτηρίαν καὶ ﻿
<span class="pb" data-page="13.697" id="p13.697"></span>
<span class="lb" data-page="13.697" data-line="1" id="l13.697.1"></span>τὰ σίδια καὶ τὴν κηκίδα, οὐ μὴν διαφορητικήν γε δύναμιν
<span class="lb" data-page="13.697" data-line="2" id="l13.697.2"></span>ἔχοντα γενναίαν, ἀλλὰ τὴν καλουμένην στυπτικήν. εὔδηλον,
<span class="lb" data-page="13.697" data-line="3" id="l13.697.3"></span>δ’ ὅτι κηκίδα μὲν ἀεὶ βάλλειν προσήκει τὴν ὀμφακῖτιν ὀνομαζομένην,
<span class="lb" data-page="13.697" data-line="4" id="l13.697.4"></span>στυπτηρίαν δὲ τὴν Αἰγυπτίαν τε καὶ σχιστήν.
<span class="lb" data-page="13.697" data-line="5" id="l13.697.5"></span>εἰ δὲ ἀπορήσαιμεν αὐτῆς, τὴν στρογγύλην παχυμερεστέραν
<span class="lb" data-page="13.697" data-line="6" id="l13.697.6"></span>μὲν οὖσαν τῆς σχιστῆς, οὐχ ἧττον δὲ στύφουσαν. ὅτι δὲ σίδια
<span class="lb" data-page="13.697" data-line="7" id="l13.697.7"></span>τὰ τῆς ῥοιᾶς λέμματα καλεῖται πάντες γινώσκουσιν.
<span class="lb" data-page="13.697" data-line="8" id="l13.697.8"></span>ὀλιγοχρόνιός γε μήν ἐστι τῆς ἀκμῆς αὐτῶν ὁ καιρὸς, ἐάν
<span class="lb" data-page="13.697" data-line="9" id="l13.697.9"></span>τις θέλῃ ξηρὰ κόπτειν τε καὶ λειοῦν. ἅμα γὰρ τῷ ξηραίνεσθαι
<span class="lb" data-page="13.697" data-line="10" id="l13.697.10"></span>καὶ τὴν δύναμιν ἀσθενεστέραν ἔχει τὰ σίδια μετὰ τῆς
<span class="lb" data-page="13.697" data-line="11" id="l13.697.11"></span>διαφορουμένης ὑγρότητος αὐτῶν ἀπολλυμένην. ἀσφαλέστερον
<span class="lb" data-page="13.697" data-line="12" id="l13.697.12"></span>οὖν ἐστιν ἔγχυλα λαβόντα προαφεψεῖν ἐν οἴνῳ μέχρις ἂν
<span class="lb" data-page="13.697" data-line="13" id="l13.697.13"></span>εὐλείωτα γένηται. χρὴ δὲ τὸν οἶνον αὐστηρὸν μὲν εἶναι πάντως,
<span class="lb" data-page="13.697" data-line="14" id="l13.697.14"></span>ἀλλὰ μήτε λίαν νέον· οἱ γὰρ αὐστηροὶ παχυμερεῖς εἰσι,
<span class="lb" data-page="13.697" data-line="15" id="l13.697.15"></span>πρὶν χρονισθῆναι· μήτε λίαν παλαιὸν, ὡς ἤδη δριμὺν ὑπάρχειν
<span class="lb" data-page="13.697" data-line="16" id="l13.697.16"></span>αὐτόν. ὁ μὲν γὰρ νέος οὐκ εἰσδύεται τῷ βάθει τοῦ
<span class="lb" data-page="13.697" data-line="17" id="l13.697.17"></span>σώματος, ὁ δὲ παλαιὸς δριμὺς καὶ δακνώδης ἐστίν. ἀμείνων
<span class="lb" data-page="13.697" data-line="18" id="l13.697.18"></span>οὖν ὁ μέσος κατὰ τὴν ἡλικίαν. εἴη δ’ ἄν οὗτος τοὐπίπαν
<span class="lb" data-page="13.697" data-line="19" id="l13.697.19"></span><span class="milestone ed1page" data-n="2.366" data-unit="ed1page" id="ed1page.2.366"></span>ἐν τῷ μεταξὺ τοῦ τε πενταετοῦς καὶ τοῦ δεκαετοῦς.
<span class="pb" data-page="13.698" id="p13.698"></span>
<span class="lb" data-page="13.698" data-line="1" id="l13.698.1"></span>ἀνασμνῆσαι δὲ καὶ νῦν ἀναγκαῖόν ἐστι τοῦ πολλάκις πολλοῖς
<span class="lb" data-page="13.698" data-line="2" id="l13.698.2"></span>εἰρημένου περὶ τῶν αὐστηρῶν καὶ στρυφνῶν καὶ ὅλως
<span class="lb" data-page="13.698" data-line="3" id="l13.698.3"></span>στυφόντων οἴνων τε καὶ σιτίων καὶ φαρμάκων, ἔτι δὲ πρότερον
<span class="lb" data-page="13.698" data-line="4" id="l13.698.4"></span>ὑπὲρ τῶν κατὰ τὰς εἰρημένας φωνὰς σημαινομένων.
<span class="lb" data-page="13.698" data-line="5" id="l13.698.5"></span>ἐκ μὲν γὰρ τῆς αὐστηρὸν τὸ μετρίως στῦφον σημαίνεται
<span class="lb" data-page="13.698" data-line="6" id="l13.698.6"></span>παρὰ τοῖς Ἕλλησιν, ἐκ δὲ τῆς στρυφνὸν τὸ βιαίως καὶ
<span class="lb" data-page="13.698" data-line="7" id="l13.698.7"></span>σφοδρῶς. τὸ δ’ ἀμφοῖν γένος κοινὸν ἐκ τοῦ τῆς στύψεως
<span class="lb" data-page="13.698" data-line="8" id="l13.698.8"></span>ὀνόματος δηλοῦται, μὴ προσδιασαφουμένου πότερα σφοδρῶς
<span class="lb" data-page="13.698" data-line="9" id="l13.698.9"></span>ἢ ἀμυδρῶς. πάντα μὲν οὖν τὰ στύφοντα συνάγει καὶ πυκνοῖ
<span class="lb" data-page="13.698" data-line="10" id="l13.698.10"></span>τοὺς πόρους κᾀπιδεῖ καὶ σφίγγει τὴν οὐσίαν τῶν ὁμιλούντων
<span class="lb" data-page="13.698" data-line="11" id="l13.698.11"></span>ἑαυτοῖς μορίων. ἧσσον δὲ καὶ μᾶλλον ἐργάζεται
<span class="lb" data-page="13.698" data-line="12" id="l13.698.12"></span>τοῦτο πρὸς τὸ ποσὸν τῆς στύψεως. ἐν δὲ τῷ σφίγγεσθαι
<span class="lb" data-page="13.698" data-line="13" id="l13.698.13"></span>καὶ πυκνοῦσθαι τὸ ἐπιπολῆς τοῦ στυφομένου σώματος ἀποκλείεταί
<span class="lb" data-page="13.698" data-line="14" id="l13.698.14"></span>τε καὶ κωλύεται πρὸς τὸ βάθος ἰέναι τῶν στυφόντων
<span class="lb" data-page="13.698" data-line="15" id="l13.698.15"></span>ἡ δύναμις. καὶ διὰ τοῦτο καλῶς ἐπενόησαν ἔνιοι τῶν
<span class="lb" data-page="13.698" data-line="16" id="l13.698.16"></span>ἰατρῶν μιγνύναι τοῖς τοιούτοις φαρμάκοις ἕτερα λεπτομερῆ
<span class="lb" data-page="13.698" data-line="17" id="l13.698.17"></span>καὶ δριμεῖαν ἔχοντα δύναμιν ἕνεκα τοῦ δι’ αὐτῶν εἰς τὸ
<span class="lb" data-page="13.698" data-line="18" id="l13.698.18"></span>βάθος τοῦ σώματος ἄγεσθαι ποδηγουμένας τὰς τῶν στυφόντων
<span class="lb" data-page="13.698" data-line="19" id="l13.698.19"></span>δυνάμεις. τοῦτ’ οὖν αὐτὸ νοήσας ὁ συνθεὶς αὐτὸ τὸ
<span class="pb" data-page="13.699" id="p13.699"></span>
<span class="lb" data-page="13.699" data-line="1" id="l13.699.1"></span>προκείμενον φάρμακον ἔμιξεν αὐτῷ τὴν τίτανον ἄσβεστον.
<span class="lb" data-page="13.699" data-line="2" id="l13.699.2"></span>ἐν δὲ τῇ τοῦ Ἀνδρομάχου βίβλῳ παραλέλειπται μὲν ἡ τῆς
<span class="lb" data-page="13.699" data-line="3" id="l13.699.3"></span>τιτάνου προσηγορία, τὸ δὲ τῆς ἀσβέστου μόνον ὄνομα γέγραπται,
<span class="lb" data-page="13.699" data-line="4" id="l13.699.4"></span>πολλὰ καὶ ἄλλα τῶν ἰατρῶν ἕνεκα συντόμου λέξεως
<span class="lb" data-page="13.699" data-line="5" id="l13.699.5"></span>οὕτως ἑρμηνευόντων.<span class="milestone ed2page" data-n="13.750" data-unit="ed2page" id="ed2page.13.750"></span> αὐτίκα χοῦν ἐν αὐτοῖς τοῖς
<span class="lb" data-page="13.699" data-line="6" id="l13.699.6"></span>φαρμάκοις, ὅσα πρὸς δυσεπούλωτα καὶ κακοήθη συντεθείκασι,
<span class="lb" data-page="13.699" data-line="7" id="l13.699.7"></span>λεπίδος ἁπλῶς γεγραμμένης χωρὶς τοῦ προσκεῖσθαι
<span class="lb" data-page="13.699" data-line="8" id="l13.699.8"></span>χαλκοῦ καὶ σχιστῆς χωρὶς στυπτηρίας καὶ τὸ τερμινθίνης
<span class="lb" data-page="13.699" data-line="9" id="l13.699.9"></span>χωρὶς τοῦ προσκεῖσθαι τὸ ῥητίνης· προσυπακούομεν αὐτοῖς
<span class="lb" data-page="13.699" data-line="10" id="l13.699.10"></span>τὰ παραλελειμμένα κατὰ τὴν λέξιν οὕτως, ὥσπερ καὶ νῦν
<span class="lb" data-page="13.699" data-line="11" id="l13.699.11"></span>ἐπὶ τῆς ἀσβέστου τὴν τίτανον. ὀνομάζουσι γὰρ κατ’ ἐξοχὴν
<span class="lb" data-page="13.699" data-line="12" id="l13.699.12"></span>τὴν αὐτὴν μόνην ἐσβεσμένην τε καὶ ἄσβεστον, οὐχ ἧττον καὶ
<span class="lb" data-page="13.699" data-line="13" id="l13.699.13"></span>τοῖς ἄλλοις ὅσα καίεται, πρεπούσης τῆς προσηγορίας. μίξας
<span class="lb" data-page="13.699" data-line="14" id="l13.699.14"></span>οὖν τὴν ἄσβεστον τίτανον ὁ συνθεὶς τὴν ἔμπλαστρον τήνδε
<span class="lb" data-page="13.699" data-line="15" id="l13.699.15"></span>τοῖς στρυφνοῖς φαρμάκοις, ἰσχυρὸν εἰργάσατο τὸ ἐξ ἁπάντων
<span class="lb" data-page="13.699" data-line="16" id="l13.699.16"></span>σύνθετον ἕνεκα τοῦ μέχρι τοῦ βάθους ἀφικνεῖσθαι τὴν
<span class="lb" data-page="13.699" data-line="17" id="l13.699.17"></span>δύναμιν αὐτοῦ. ἐπεὶ δὲ ἐξ ἰσχυροτάτων φαρμάκων ἡ σύνθεσις
<span class="lb" data-page="13.699" data-line="18" id="l13.699.18"></span>ἐγεγόνει, παρηγορικὸν δ’ οὐδὲν οὐδὲ πραϋντικὸν, οὐδὲ
<span class="pb" data-page="13.700" id="p13.700"></span>
<span class="lb" data-page="13.700" data-line="1" id="l13.700.1"></span>τῆς πεπτικῆς ὕλης εἶχεν, εἰκότως ἔμιξεν αὐτῷ πυοποιὸν φάρμακον
<span class="lb" data-page="13.700" data-line="2" id="l13.700.2"></span>τὸν λιβανωτόν. εἰ μὲν οὖν ξηρῷ τῷ συνθέτῳ χρῆσθαί
<span class="lb" data-page="13.700" data-line="3" id="l13.700.3"></span>τις ἔμελλεν, ἐπιπάττων αὐτὸ κατὰ τοῦ ἕλκους, ἦν ἂν
<span class="lb" data-page="13.700" data-line="4" id="l13.700.4"></span>οὕτω γε σφοδρὸν ἱκανῶς καὶ δακνῶδες καὶ τραχυντικὸν καὶ
<span class="lb" data-page="13.700" data-line="5" id="l13.700.5"></span>διαβρωτικόν. ἐπεὶ δ’ ἔμπλαστρον αὐτὸ προὔκειτο ποιῆσαι,
<span class="lb" data-page="13.700" data-line="6" id="l13.700.6"></span>δῆλον μὲν ὅτι ῥητίνης ἢ κηροῦ μικτέον ἦν ἢ καὶ πρὸς τούτοις
<span class="lb" data-page="13.700" data-line="7" id="l13.700.7"></span>στέατος ἢ μυελοῦ, καὶ εἰ μηδέπω σύστασιν ἐμπλαστρώδη
<span class="lb" data-page="13.700" data-line="8" id="l13.700.8"></span>διὰ τούτων λάβοι προσβαλεῖν ἐλαίου τινός. ὅταν δὲ προσθῶ
<span class="lb" data-page="13.700" data-line="9" id="l13.700.9"></span>τό τινος, ἀκούειν χρή σε πρὸς τῷ κυρίως τε καὶ ἁπλῶς
<span class="lb" data-page="13.700" data-line="10" id="l13.700.10"></span>ἐλαίῳ λεγομένῳ καὶ τὸ μετὰ προσθήκης ὀνομαζόμενον ῥόδινον
<span class="lb" data-page="13.700" data-line="11" id="l13.700.11"></span>ἔλαιον ἢ μύρσινον ἢ κύπρινον ἢ τι τοιούτων. διώρισται
<span class="lb" data-page="13.700" data-line="12" id="l13.700.12"></span>γὰρ ἤδη πολλάκις ὅπῃ διαφέρει μύρον εἰπεῖν ῥόδινον
<span class="lb" data-page="13.700" data-line="13" id="l13.700.13"></span>ἐλαίου ῥοδίνου καὶ μύρον κύπρινον ἐλαίου κυπρίνου καὶ
<span class="lb" data-page="13.700" data-line="14" id="l13.700.14"></span>τῶν ἄλλων ὁμοίως. εἰκότως οὖν ἡ τῶν τοιούτων φαρμάκων
<span class="lb" data-page="13.700" data-line="15" id="l13.700.15"></span>μίξις οὐχ ἡ αὐτὴ γέγονεν ἅπασι τοῖς συνθεῖσι τὰς τοιαύτας
<span class="lb" data-page="13.700" data-line="16" id="l13.700.16"></span>ἐμπλάστρους. ὅτι γὰρ αἰτίαι πλείους εἰσὶ τῆς τοιαύτης διαφορᾶς
<span class="lb" data-page="13.700" data-line="17" id="l13.700.17"></span>οὐκ ἐξ ἐπινοίας, ἀλλ’ ἐμπειρίας εὗρον ἐμαυτῷ συμβεβηκυίας.
<span class="lb" data-page="13.700" data-line="18" id="l13.700.18"></span>ἐνίοτε μὲν γὰρ ἐξ ὀλίγων τὸν ἀριθμὸν τῶν ἁπλῶν
<span class="pb" data-page="13.701" id="p13.701"></span>
<span class="lb" data-page="13.701" data-line="1" id="l13.701.1"></span>ἔσπευσα συνθεῖναι τὸ φάρμακον, ἐνίοτε δὲ ἐκ πλειόνων, ἔστι
<span class="lb" data-page="13.701" data-line="2" id="l13.701.2"></span>δ’ ὅτε καὶ πλείστων ἢ πάντων τῶν ὁμογενῶν. καὶ μέντοι
<span class="lb" data-page="13.701" data-line="3" id="l13.701.3"></span>καὶ τῷ τινὰ μὲν ἔχειν ἄφθονα, τινὰ δ’ οὐδ’ ὅλως ἢ ἐλάχιστα
<span class="lb" data-page="13.701" data-line="4" id="l13.701.4"></span>κατὰ τὸν καιρὸν ἐκεῖνον ἐξ ὧν εἶχον, περὶ τὴν σύνθεσιν
<span class="lb" data-page="13.701" data-line="5" id="l13.701.5"></span>ἐτραπόμην τοῦ φαρμάκου τῆς χρείας ἐπειγούσης, εἶθ’.
<span class="lb" data-page="13.701" data-line="6" id="l13.701.6"></span>εὑρὼν αὐτὸ τῇ πείρᾳ δόκιμον, οὕτως ἐχρησάμην ἀεί. πολλάκις
<span class="lb" data-page="13.701" data-line="7" id="l13.701.7"></span>δ’ ἑκὼν ἔνια μὲν ἰσχυρότερα τῶν συνθέτων φαρμάκων,
<span class="lb" data-page="13.701" data-line="8" id="l13.701.8"></span>ἔνια δὲ ἀσθενέστερα ποιῆσαι προθέμενος, ὡς πρὸς πλείονας
<span class="lb" data-page="13.701" data-line="9" id="l13.701.9"></span>ἔχειν διαθέσεις ἁρμόττοντα φάρμακα, διαφερούσας ἐποιησάμην
<span class="lb" data-page="13.701" data-line="10" id="l13.701.10"></span>τὰς συνθέσεις, καὶ μέντοι κᾀκ τοῦ πλειόνων χρῄζειν δυνάμεων
<span class="lb" data-page="13.701" data-line="11" id="l13.701.11"></span>τὸ τὴν ἕλκωσιν ἔχον μόριον, ὥσπερ ὅταν ἅμα τε
<span class="lb" data-page="13.701" data-line="12" id="l13.701.12"></span>κοῖλον καὶ πλαδαρὸν καὶ ῥυπαρὸν ὀχθῶδές τε τοῖς χείλεσι
<span class="lb" data-page="13.701" data-line="13" id="l13.701.13"></span>καὶ ῥευματιζόμενον ἐκ τῶν ὑπερκειμένων. ἐὰν γὰρ ἁρμόζεσθαί
<span class="lb" data-page="13.701" data-line="14" id="l13.701.14"></span>τις ἐθέλοι πρὸς ἅπαντα τὰ συμβεβηκότα τοῖς ἡλκωμένοις
<span class="lb" data-page="13.701" data-line="15" id="l13.701.15"></span>οὕτω μορίοις, ἀναγκαῖον αὐτῷ διαφορουσῶν δυνάμεων
<span class="lb" data-page="13.701" data-line="16" id="l13.701.16"></span>ὕλας μιγνύειν. ἐὰν δ’ ἕν τι πρῶτον, ὃ κατεπείγει, θεραπεύειν
<span class="lb" data-page="13.701" data-line="17" id="l13.701.17"></span>ἐθέλῃ τῶν ἄλλων ἀμελῶν, οὐκ ἀναγκαῖον εἰς ποικιλίαν
<span class="lb" data-page="13.701" data-line="18" id="l13.701.18"></span>φαρμάκων ἐκτρέπεσθαι. δῆλον οὖν ὅτι καὶ οἱ πρὸ ﻿
<span class="pb" data-page="13.702" id="p13.702"></span>
<span class="lb" data-page="13.702" data-line="1" id="l13.702.1"></span>ἐμοῦ συνθέντες τὰ τοιαῦτα φάρμακα διὰ τὰς προειρημένας
<span class="lb" data-page="13.702" data-line="2" id="l13.702.2"></span>αἰτίας διηνέχθησαν, οἷον εὐθέως ἐπὶ τοῦ προκειμένου νῦν
<span class="lb" data-page="13.702" data-line="3" id="l13.702.3"></span>φαρμάκου τὸ μόσχειον εἵλετο στέαρ συνθεὶς, ἐπειδὴ μαλακτικόν
<span class="lb" data-page="13.702" data-line="4" id="l13.702.4"></span>ἐστι τῶν ἐσκληρυσμένων χειλῶν. ἔμελλεν οὖν αὐτῷ διττὴν
<span class="lb" data-page="13.702" data-line="5" id="l13.702.5"></span>παρέξειν χρείαν, τὴν μὲν ἑτέραν ὡς μαλακώδη εἰς ἕνωσιν
<span class="lb" data-page="13.702" data-line="6" id="l13.702.6"></span>τῶν ξηρῶν, ἃ πρώτως ἦν ὠφέλιμα, τὴν δ’ ἑτέραν, ὅπως
<span class="lb" data-page="13.702" data-line="7" id="l13.702.7"></span>καὶ αὐτό τι τῶν συμβεβηκότων τῷ πεπονθότι μορίῳ θεραπεύοι.
<span class="lb" data-page="13.702" data-line="8" id="l13.702.8"></span>ἔτι δ’ ἂν μᾶλλον ὠφελίμως μιχθείη μυελὸς ἐλάφειος
<span class="lb" data-page="13.702" data-line="9" id="l13.702.9"></span>ἐπὶ τῶν ἐσκληρυσμένων χειλῶν, ἢ εἰ μὴ τοῦτον ἔχοιμεν, μόσχειος.
<span class="lb" data-page="13.702" data-line="10" id="l13.702.10"></span><span class="milestone ed2page" data-n="13.751" data-unit="ed2page" id="ed2page.13.751"></span>εἰ δὲ μηδὲν τούτων παρείη, τῶν ὑγρῶν τε καὶ
<span class="lb" data-page="13.702" data-line="11" id="l13.702.11"></span>μὴ δριμέων ῥητινῶν τις. ἐκ μὲν γὰρ τῆς ὑγρότητος, ἅμα δὲ
<span class="lb" data-page="13.702" data-line="12" id="l13.702.12"></span>καὶ γλισχρότητος, ἣν ἔχουσι σύμφυτον αἱ ῥητίναι πᾶσαι,
<span class="lb" data-page="13.702" data-line="13" id="l13.702.13"></span>σύνδεσμος γίγνεται τῶν ξηρῶν φαρμάκων, ἐκ δὲ τοῦ μὴ σαφῶς
<span class="lb" data-page="13.702" data-line="14" id="l13.702.14"></span>εἶναι δριμείας τὸ μὴ παροξύνειν τὸ ἕλκος. εἰκότως οὖν
<span class="lb" data-page="13.702" data-line="15" id="l13.702.15"></span>ἔμιξάν τινες ἐν ταῖς συνθέσεσι ταῖς τοιαύταις τῶν φαρμάκων
<span class="lb" data-page="13.702" data-line="16" id="l13.702.16"></span>ἤτοι τὴν τερμινθίνην ἢ τὴν λάρικα προσαγορευομένην
<span class="lb" data-page="13.702" data-line="17" id="l13.702.17"></span>ῥητίνην. μεμνῆσθαι δ’ ὑμᾶς ἐν τῇ συνθέσει χρὴ καὶ τοῦδε,
<span class="lb" data-page="13.702" data-line="18" id="l13.702.18"></span>τοῖς πολλοῖς τῶν ἰατρῶν ἀμελουμένου, τισὶ δὲ καὶ δι’ ἄγνοιαν
<span class="pb" data-page="13.703" id="p13.703"></span>
<span class="lb" data-page="13.703" data-line="1" id="l13.703.1"></span>ἁμαρτανομένου. πιστεύουσι γὰρ τοῖς ῥωποπώλαις ἔλαιον παλαιὸν
<span class="lb" data-page="13.703" data-line="2" id="l13.703.2"></span>ἐπαγγελλομένοις διδόναι μὴ γιγνώσκοντες ὅπως αὐτὸ
<span class="lb" data-page="13.703" data-line="3" id="l13.703.3"></span>παραδιδόναι ποιοῦσι στέαρ παλαιὸν ὕειον, ὅταν ἀκριβῶς
<span class="lb" data-page="13.703" data-line="4" id="l13.703.4"></span>ἐξινίσωσι, τήκοντες καὶ ἀναμιγνύντες ἐλαίῳ τῷ κοινῷ. φαίνεται
<span class="lb" data-page="13.703" data-line="5" id="l13.703.5"></span>γὰρ οὕτω παχὺ μὲν ὁρῶσιν, ὀσμωμένοις δὲ δυσῶδες,
<span class="lb" data-page="13.703" data-line="6" id="l13.703.6"></span>ὡς τὸ παλαιόν. ὁμοία μὲν οὖν ἡ δυσωδία, τῷ δ’ ἀκριβῶς
<span class="lb" data-page="13.703" data-line="7" id="l13.703.7"></span>ἑκατέρου μεμνημένῳ σαφὴς ἡ διαφορά. ἄλλη μὲν γὰρ ἰδιότης
<span class="lb" data-page="13.703" data-line="8" id="l13.703.8"></span>ἐστὶ τῆς ὀσμῆς στέατος, ἄλλη δὲ ἐλαίου παλαιοῦ. καὶ
<span class="lb" data-page="13.703" data-line="9" id="l13.703.9"></span>τὸ πάχος δὲ αὐτοῦ τοῦ δεδολωμένου συνεχὲς οὐκ ἔστιν, οὐδ’
<span class="lb" data-page="13.703" data-line="10" id="l13.703.10"></span>ὁμοιομερὲς, ὥσπερ τὸ τοῦ μὴ δολωθέντος, ἀλλὰ καὶ πρὸς
<span class="lb" data-page="13.703" data-line="11" id="l13.703.11"></span>τῷ πυθμένι τοῦ ἀγγείου παχύτερον γίγνεται. τὸ δ’ ἐπιπολῆς
<span class="lb" data-page="13.703" data-line="12" id="l13.703.12"></span>λεπτότερον, ὅθεν καὶ διακινοῦσιν αὐτὸ, διδόντες τοῖς
<span class="lb" data-page="13.703" data-line="13" id="l13.703.13"></span>ὠνουμένοις οἱ παραποιήσαντες. ἀλλὰ κᾂν ἀληθῶς ᾖ τὸ ἔλαιον
<span class="lb" data-page="13.703" data-line="14" id="l13.703.14"></span>ἄνευ τῆς τοιαύτης πανουργίας αὐτοφυὲς, ὄνομα μὲν ἔχει
<span class="lb" data-page="13.703" data-line="15" id="l13.703.15"></span>τοῦτο δὴ τὸ παλαιὸν, ἡ δύναμις δ’ οὐκ ἐγγύς ἐστι τῷ τριετεῖ
<span class="lb" data-page="13.703" data-line="16" id="l13.703.16"></span>πρὸς τὸ τριακονταετὲς ἢ τῷ τετραετεῖ πρὸς τὸ πεντηκονταετές.
<span class="lb" data-page="13.703" data-line="17" id="l13.703.17"></span>ἐπικτᾶται μὲν γάρ τινα δῆξιν ἐν τῷ χρόνῳ τό τε
<span class="lb" data-page="13.703" data-line="18" id="l13.703.18"></span>ἔλαιον καὶ τὸ στέαρ, ὅταν παλαιωθῇ. ἀλλὰ αὕτη μὲν μεγίστη,
<span class="pb" data-page="13.704" id="p13.704"></span>
<span class="lb" data-page="13.704" data-line="1" id="l13.704.1"></span>μεγίστη δὲ ἡ κατὰ δύναμιν ἐξαλλαγή. διαφορικώτατα
<span class="lb" data-page="13.704" data-line="2" id="l13.704.2"></span>γάρ ἐστι τό τε ἔλαιον καὶ τὸ στέαρ, ὅταν παλαιωθῇ. καὶ
<span class="lb" data-page="13.704" data-line="3" id="l13.704.3"></span>τούτου πειραθεὶς ἐγὼ διὰ τὸ κατά τινα τύχην ἔλαιόν τε
<span class="lb" data-page="13.704" data-line="4" id="l13.704.4"></span>καὶ στέαρ ἔχειν παλαιότατον, τοῦ πατρὸς ἐκ πολλοῦ φυλάττοντος
<span class="lb" data-page="13.704" data-line="5" id="l13.704.5"></span>αὐτὰ, αὐτὸς πάλιν ἄμφω κατέθηκα <span class="milestone ed1page" data-n="2.367" data-unit="ed1page" id="ed1page.2.367"></span>δαψιλῆ,
<span class="lb" data-page="13.704" data-line="6" id="l13.704.6"></span>κομιδῇ νέος ὢν, ὅπως ἔχοιμι χρονίζουσιν αὐτοῖς χρῆσθαι
<span class="lb" data-page="13.704" data-line="7" id="l13.704.7"></span>μετὰ τὸ καταναλῶσαι τὰ τοῦ πατρός. ἀλλὰ καὶ μετὰ ταῦτα
<span class="lb" data-page="13.704" data-line="8" id="l13.704.8"></span>πάλιν οὐκ ὀλιγάκις ἀπεθέμην ἀμφότερα παλαιωθησόμενα.
<span class="lb" data-page="13.704" data-line="9" id="l13.704.9"></span>καὶ νῦν ἐστί μοι τοσοῦτον πλῆθος αὐτῶν, ὡς ἐξαρκέσαι κᾂν
<span class="lb" data-page="13.704" data-line="10" id="l13.704.10"></span>ἑκατὸν ἔτη ζήσω. καὶ τοίνυν τὸ προκείμενον ἐν τῷ λόγῳ
<span class="lb" data-page="13.704" data-line="11" id="l13.704.11"></span>φάρμακον ἔλαιόν τε καὶ στέαρ ἐτῶν τεσσαράκοντα λαβὸν
<span class="lb" data-page="13.704" data-line="12" id="l13.704.12"></span>ἀεὶ παρ’ ἐμοὶ τὰ κακοηθέστατα τῶν πολυχρονίων ἑλκῶν
<span class="lb" data-page="13.704" data-line="13" id="l13.704.13"></span>ὠφέλησε. ἐλπίδος μειζόνως. ἔστι δὲ τὰ τοιαῦτα τῶν ἑλκῶν,
<span class="lb" data-page="13.704" data-line="14" id="l13.704.14"></span>ἐφ’ ὧν αὐτὸ τὸ πεπονθὸς μόριον ἐν καχεξίᾳ τοσαύτῃ γέγονεν,
<span class="lb" data-page="13.704" data-line="15" id="l13.704.15"></span>ὡς κᾂν εὔπεπτον ᾖ τὸ παραγιγνόμενον ἐπ’ αὐτὸ τροφῆς
<span class="lb" data-page="13.704" data-line="16" id="l13.704.16"></span>ἕνεκεν αἷμα, μεταβάλλειν τε καὶ διαφθείρειν, ἐάν τε κακόχυμον
<span class="lb" data-page="13.704" data-line="17" id="l13.704.17"></span>ᾖ τὸ ἐπιῤῥέον εἰς τοσοῦτον, ὡς εἰ καὶ μηδὲν ἐπεπόνθει
<span class="lb" data-page="13.704" data-line="18" id="l13.704.18"></span>τὸ μόριον, ὑπ’ ἐκείνου γοῦν αὐτοῦ μόνου διαβιβρώσκεσθαι.
<span class="pb" data-page="13.705" id="p13.705"></span>
<span class="lb" data-page="13.705" data-line="1" id="l13.705.1"></span>θαυμαστῶς οὖν ὁ συνθεὶς αὐτὸ τὰ μὲν στυπτικὰ
<span class="lb" data-page="13.705" data-line="2" id="l13.705.2"></span>φάρμακα δύναμιν ἀποκρουστικὴν ἔχοντα παρέλαβεν, ὡς μηδὲν
<span class="lb" data-page="13.705" data-line="3" id="l13.705.3"></span>ἐπιῤῥέοι τῷ πεπονθότι μορίῳ κατὰ τὸν τῆς ἰάσεως καιρὸν,
<span class="lb" data-page="13.705" data-line="4" id="l13.705.4"></span>τὰ δὲ διαφορητικὰ, χάριν τοῦ τοὺς περιεχομένους ἰχῶρας
<span class="lb" data-page="13.705" data-line="5" id="l13.705.5"></span>ἐν τῷ πεπονθότι μορίῳ διαφορῆσαί τε καὶ κενῶσαι.
<span class="lb" data-page="13.705" data-line="6" id="l13.705.6"></span>περὶ δὲ τῆς συμμετρίας αὐτῶν ᾧδε ἔχει. τῆς μὲν σχιστῆς
<span class="lb" data-page="13.705" data-line="7" id="l13.705.7"></span>στυπτηρίας καὶ τῶν σιδίων, ὡς σφοδρότατα στυφόντων, ἔλαττον
<span class="lb" data-page="13.705" data-line="8" id="l13.705.8"></span>ἐνέβαλεν, ἑκκαίδεκα δραχμαῖς ἑκατέρου μίξας εἰς ταὐτὸ,
<span class="lb" data-page="13.705" data-line="9" id="l13.705.9"></span>τοῦ σώρεως δὲ τὸ ἡμιόλιον ἑκατέρου, τουτέστι τέσσαρας ἐπὶ
<span class="lb" data-page="13.705" data-line="10" id="l13.705.10"></span>ταῖς εἴκοσι, ἧττον μὲν στύφοντος, οὐχ ἧττον δὲ ξηραίνοντος,
<span class="lb" data-page="13.705" data-line="11" id="l13.705.11"></span>ἴσον δὲ συναμφοτέρου, τῆς τε σχιστῆς καὶ τῶν σιδίων, ἐνέβαλλε
<span class="lb" data-page="13.705" data-line="12" id="l13.705.12"></span>τῆς κηκίδος<span class="milestone ed2page" data-n="13.752" data-unit="ed2page" id="ed2page.13.752"></span> ἐπὶ ταῖς τριάκοντα δραχμαῖς δύο
<span class="lb" data-page="13.705" data-line="13" id="l13.705.13"></span>προσθεὶς, ὡς ἀσθροισθῆναι τὰς πάσας ἐκ τῶν φαρμάκων
<span class="lb" data-page="13.705" data-line="14" id="l13.705.14"></span>ὀκτὼ καὶ ὀγδοήκοντα. τούτοις δ’ ἀντέταξεν ἰσχυρῶς διαφορητικόν
<span class="lb" data-page="13.705" data-line="15" id="l13.705.15"></span>τε καὶ ξηραντικὸν φάρμακον τὴν ἄσβεστον, ἀρκεσθεὶς
<span class="lb" data-page="13.705" data-line="16" id="l13.705.16"></span>ἑκκαίδεκα δραχμαῖς, ἱκαναὶ γὰρ αὗται τὴν τῶν στυφόντων
<span class="lb" data-page="13.705" data-line="17" id="l13.705.17"></span>ποδηγῆσαι δύναμιν. ἑκατὸν γοῦν καὶ τεττάρων ἀθροισθεισῶν
<span class="lb" data-page="13.705" data-line="18" id="l13.705.18"></span>δραχμῶν ἐκ τῶν μεταλλικῶν φαρμάκων, ἐνεδέχετο μὲν
<span class="pb" data-page="13.706" id="p13.706"></span>
<span class="lb" data-page="13.706" data-line="1" id="l13.706.1"></span>καὶ πλέον αὐταῖς μῖξαι τοῦ λιβανωτοῦ. καὶ τοσούτῳ γε ἂν
<span class="lb" data-page="13.706" data-line="2" id="l13.706.2"></span>ἐγεγόνει τὸ φάρμακον πρᾳότερον, ὅσῳ πλέον ἐμέμικτο. σφοδρὸν
<span class="lb" data-page="13.706" data-line="3" id="l13.706.3"></span>δ’ αὐτὸ φυλάξαι βουληθεὶς ἔλαττον ἔμιξε. σοὶ δ’
<span class="lb" data-page="13.706" data-line="4" id="l13.706.4"></span>ἔξεστι διττῶς αὐτὸ συνθεῖναι. μετὰ γὰρ τὸ λειῶσαι τὰ
<span class="lb" data-page="13.706" data-line="5" id="l13.706.5"></span>πρῶτα πέντε καὶ μῖξαι πάνθ’ ὁμοῦ, διελὼν εἰς δύο μοίρας
<span class="lb" data-page="13.706" data-line="6" id="l13.706.6"></span>τὸ γενησόμενον ἄθροισμα τῇ μὲν ἑτέρᾳ μοίρᾳ μῖξον ἑκκαίδεκα
<span class="lb" data-page="13.706" data-line="7" id="l13.706.7"></span>δραχμῶν τοῦ λιβανωτοῦ, τῇ δ’ ἑτέρᾳ τὸ διπλάσιον,
<span class="lb" data-page="13.706" data-line="8" id="l13.706.8"></span>εἶτα τήξας καὶ ψύξας καὶ ξύσας τὴν γενομένην ἐκ τῶν
<span class="lb" data-page="13.706" data-line="9" id="l13.706.9"></span>τηκτῶν φαρμάκων κηρωτὴν, διελὼν καὶ ταύτην δίχα τὸ μὲν
<span class="lb" data-page="13.706" data-line="10" id="l13.706.10"></span>ἕτερον μέρος μῖξον τῷ πλέονα τὸν λιβανωτὸν ἔχοντι, τὸ δ’.
<span class="lb" data-page="13.706" data-line="11" id="l13.706.11"></span>ἕτερον τῷ λοιπῷ. καὶ περὶ τὴν τοῦ κηροῦ δὲ καὶ στέατος
<span class="lb" data-page="13.706" data-line="12" id="l13.706.12"></span>συμμετρίαν ὁ πρῶτος στοχασμὸς ἱκανὸν ἔχει τὸ πλάτος,
<span class="lb" data-page="13.706" data-line="13" id="l13.706.13"></span>οὐκ εἰδότων ἡμῶν ἀκριβῶς ὁποῖόν τι τῇ συστάσει τὸ φάρμακον
<span class="lb" data-page="13.706" data-line="14" id="l13.706.14"></span>ἔσοιτο. μετὰ δὲ τὸ μιχθῆναι πάντα δῆλον γίγνεται
<span class="lb" data-page="13.706" data-line="15" id="l13.706.15"></span>πότερον ἁπαλώτερον ἢ σκληρότερον ἀπετελέσθη τοῦ προσήκοντος,
<span class="lb" data-page="13.706" data-line="16" id="l13.706.16"></span>ὥστ’ ἐν τῇ δευτέρᾳ συνθέσει προσελθεῖν ἡμᾶς ἀκριβέστερον
<span class="lb" data-page="13.706" data-line="17" id="l13.706.17"></span>τῷ στοχασμῷ καὶ τούτων μὲν αὐτῶν καὶ σὺν αὐτοῖς
<span class="lb" data-page="13.706" data-line="18" id="l13.706.18"></span>δὲ τοῦ ἐλαίου. ὥσπερ γὰρ ἄνευ λογικῆς μεθόδου συνθεῖναι
<span class="lb" data-page="13.706" data-line="19" id="l13.706.19"></span>φάρμακον ἀδύνατόν ἐστιν, οὕτως ἄνευ πείρας οὐχ ﻿
<span class="pb" data-page="13.707" id="p13.707"></span>
<span class="lb" data-page="13.707" data-line="1" id="l13.707.1"></span>οἷόν τε γνῶναι βεβαίως τε καὶ ἀκριβῶς τὴν δύναμιν αὐτοῦ.
<span class="lb" data-page="13.707" data-line="2" id="l13.707.2"></span>τοῦτο μὲν οὖν τὸ φάρμακον αὐτὸς ὁ Ἀνδρόμαχος ἔφη τοὺς
<span class="lb" data-page="13.707" data-line="3" id="l13.707.3"></span>ἀπεγνωσμένους ἀρήγειν. ἐφεξῆς δ’ αὐτοῦ πρὸς παρωνυχίας
<span class="lb" data-page="13.707" data-line="4" id="l13.707.4"></span>τι γράψας, μετ’ αὐτὸ πάλιν οὕτως ἔγραψεν αὐτοῖς ὀνόμασι.
<span class="lb" data-page="13.707" data-line="5" id="l13.707.5"></span>πρὸς τὰ κακοήθη ἐπὶ Βαλλερίας Σεκούνδης. προσυπακοῦσαι
<span class="lb" data-page="13.707" data-line="6" id="l13.707.6"></span>δὲ δεῖ δηλονότι τὸ ἐχρησάμην. ἡ δ’ ὕλη τοῦ φαρμάκου δηλοῖ
<span class="lb" data-page="13.707" data-line="7" id="l13.707.7"></span>θεραπείας μὲν ἀγωνιστικῶς ἀπολειπομένη, παρηγορεῖν δὲ
<span class="lb" data-page="13.707" data-line="8" id="l13.707.8"></span>δυναμένη τὰ παροξυνόμενα διὰ τῆς τῶν ἀγωνιστικῶν φαρμάκων
<span class="lb" data-page="13.707" data-line="9" id="l13.707.9"></span>προσαγωγῆς. ἡ οὖν σύνθεσις αὐτοῦ τοιάδε τίς ἐστι.
<span class="lb" data-page="13.707" data-line="10" id="l13.707.10"></span>♃ Τυῤῥηνικοῦ δραχ. η΄. προσυπακοῦσαι δὲ δηλονότι τοῦ κηροῦ,
<span class="lb" data-page="13.707" data-line="11" id="l13.707.11"></span>στέατος ταυρείου δραχ. δ΄. τερμινθίνης δραχ. δ΄. μολύβδου κεκαυμένου
<span class="lb" data-page="13.707" data-line="12" id="l13.707.12"></span>δραχ. δ΄. ἐμμότῳ χρῶ. ταῦτα μὲν ἔγραψεν αὐτῇ λέξει.
<span class="lb" data-page="13.707" data-line="13" id="l13.707.13"></span>κακῶς δὲ ἐποίησε μήτε πρὸς τίνα κακοήθη φησὶν ἁρμόττειν
<span class="lb" data-page="13.707" data-line="14" id="l13.707.14"></span>αὐτὸ δηλώσας, μήθ’ ὡς ἀγωνιστικὸν, μήθ’ ὡς παρηγορικόν
<span class="lb" data-page="13.707" data-line="15" id="l13.707.15"></span>ἐστι προσθείς. ἕτερα γάρ ἐστι παρηγορικὰ φάρμακα,
<span class="lb" data-page="13.707" data-line="16" id="l13.707.16"></span>τὰ μὲν καὶ προσωφελοῦντα βραχύ τι τὰς διαθέσεις,
<span class="lb" data-page="13.707" data-line="17" id="l13.707.17"></span>ἔνια δὲ καὶ βλάπτοντα βραχύ. τινὰ δὲ μήτ’ ὠφελοῦντα μήτε
<span class="lb" data-page="13.707" data-line="18" id="l13.707.18"></span>βλάπτοντα, πραΰνοντα δὲ μόνον τὰς ὀδύνας, ὑπὲρ ὧν αὖθις
<span class="pb" data-page="13.708" id="p13.708"></span>
<span class="lb" data-page="13.708" data-line="1" id="l13.708.1"></span>εἰρήσεται καὶ πολλά γε τοιαῦτα διὰ πείρας μακρᾶς βεβασανισμένα
<span class="lb" data-page="13.708" data-line="2" id="l13.708.2"></span>γραφήσεται. καί τινά γε θαυμαστῶς οὕτως ἐπιτετευγμένα
<span class="lb" data-page="13.708" data-line="3" id="l13.708.3"></span>ταῖς συμμετρίαις, ὡς ὠφελεῖν μὲν πάντως, ἐνίοτε
<span class="lb" data-page="13.708" data-line="4" id="l13.708.4"></span>δὲ καὶ θεραπεύειν αὐτὰς μόνας τὰς διαθέσεις τῶν ἀγρίων
<span class="lb" data-page="13.708" data-line="5" id="l13.708.5"></span>ὡς ἂν εἴποι τις ἑλκῶν. ἀλλ’ ἐκ τῆς ἐκείνων ὕλης ὁ μὲν
<span class="lb" data-page="13.708" data-line="6" id="l13.708.6"></span>Τυῤῥηνικὸς κηρός ἐστι καὶ ὁ κεκαυμένος μόλυβδος, οὐ μὴν
<span class="lb" data-page="13.708" data-line="7" id="l13.708.7"></span>ἡ τερμινθίνη καὶ τὸ ταύρειον στέαρ, ἀλλ’, ὡς ἔφην, ἴδιος
<span class="lb" data-page="13.708" data-line="8" id="l13.708.8"></span>ὁ τῶν τοιούτων ἑλκῶν τε καὶ φαρμάκων λόγος ὑπάρχων
<span class="lb" data-page="13.708" data-line="9" id="l13.708.9"></span>ὕστερον ἡμᾶς ἀναμένει. νυνὶ δὲ περὶ τῶν δυσαλθῶν ἢ χειρωνείων
<span class="lb" data-page="13.708" data-line="10" id="l13.708.10"></span>ἢ ὅπως ἄν τις ὀνομάζειν ἐθέλῃ πρόκειται διελθεῖν,
<span class="lb" data-page="13.708" data-line="11" id="l13.708.11"></span>ἐξ ὧν καὶ αἵδ’ εἰσὶν αἱ ἐγγεγραμμέναι κατὰ τὴν τετάρτην
<span class="lb" data-page="13.708" data-line="12" id="l13.708.12"></span>Κρίτωνος βίβλον, οὐσῶν τῶν ἁπασῶν ε΄.
</p>
          </article>

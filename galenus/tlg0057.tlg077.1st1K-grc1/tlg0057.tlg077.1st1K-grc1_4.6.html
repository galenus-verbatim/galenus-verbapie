<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.6">
<span class="pb page1" data-page="13.708" id="p13.708"></span>
<span class="milestone ed1page page1" data-n="2.367" data-unit="ed1page" id="ed1page.2.367"></span>
<span class="milestone ed2page page1" data-n="13.752" data-unit="ed2page" id="ed2page.13.752"></span>
            <p>
<span class="lb" data-page="13.708" data-line="13" id="l13.708.13"></span><span class="milestone ed2page" data-n="13.753" data-unit="ed2page" id="ed2page.13.753"></span><label class="head">Περὶ τῶν ὑπὸ Κρίτωνος γεγραμμένων,
<span class="lb" data-page="13.708" data-line="14" id="l13.708.14"></span>ἡ διὰ λαδάνου.</label> Ἡ διὰ λαδάνου καλλίστη ἐπουλωτικὴ,
<span class="lb" data-page="13.708" data-line="15" id="l13.708.15"></span>ἁρμόζουσα δὲ ἐπὶ τῶν ὀχθωδῶν ἑλκῶν καὶ κοίλων. δεῖ δὲ
<span class="lb" data-page="13.708" data-line="16" id="l13.708.16"></span>ἀνεπίλυτον τηρεῖν ἐφ’ ἡμέρας τέσσαρας. ♃ πίσσης ξηρᾶς
<span class="lb" data-page="13.708" data-line="17" id="l13.708.17"></span>δραχ. ρ΄. ἰοῦ ξυστοῦ δραχ. κδ΄. χαλκοῦ κεκαυμένου δραχ. ιε΄. λεπίδος
<span class="pb" data-page="13.709" id="p13.709"></span>
<span class="lb" data-page="13.709" data-line="1" id="l13.709.1"></span>ἐρυθρᾶς δραχ. κδ΄. λαδάνου γο θ΄. λιθαργύρου λι. γ΄. ἐλαίου
<span class="lb" data-page="13.709" data-line="2" id="l13.709.2"></span>ξε. α΄S". οἴνου καλοῦ ξε. α΄ S". ταύτην τὴν ἔμπλαστρον
<span class="lb" data-page="13.709" data-line="3" id="l13.709.3"></span>ἐσκεύασα κᾀγὼ, τὴν ὕλην ἀποδεξάμενος, οὐδὲν ἔχουσαν μαλθακῶδες.
<span class="lb" data-page="13.709" data-line="4" id="l13.709.4"></span>οὕτως γὰρ Ἱπποκράτης ὀνομάζει τὸ γένος ὅλον
<span class="lb" data-page="13.709" data-line="5" id="l13.709.5"></span>τῶν ὑγρότητα σύμφυτον ἐχόντων φαρμάκων, ὁποῖα τὸ στέαρ
<span class="lb" data-page="13.709" data-line="6" id="l13.709.6"></span>ἐστὶν, ἅπαντά τε τὰ ἐλαιώδη φάρμακα καὶ δηλονότι τὸ
<span class="lb" data-page="13.709" data-line="7" id="l13.709.7"></span>ἔλαιον αὐτὸ καὶ ὕδωρ. ἔχει δέ τι καὶ ἡ ῥητίνη καὶ ὁ κηρὸς
<span class="lb" data-page="13.709" data-line="8" id="l13.709.8"></span>μαλθακῶδες. ἐν μέσῳ δ’ αὐτῶν, λέγω δὲ τῶν ξηρῶν τῇ
<span class="lb" data-page="13.709" data-line="9" id="l13.709.9"></span>κράσει καὶ τῶν μαλθακῶν, ἐστὶν ἡ πίττα. καὶ διὰ τοῦτο
<span class="lb" data-page="13.709" data-line="10" id="l13.709.10"></span>μίγνυται τοῖς γένεσιν ἀμφοτέροις ἀβλαβῶς, ὥσπερ καὶ ἡ λιθάργυρος,
<span class="lb" data-page="13.709" data-line="11" id="l13.709.11"></span>ὅσα τε ἄλλα φάρμακα περὶ τὴν μέσην ἐστὶ κρᾶσιν,
<span class="lb" data-page="13.709" data-line="12" id="l13.709.12"></span>εἰ καὶ βραχὺ παραλλάττοι ποτὲ πρὸς ὁποτερανοῦν τῶν
<span class="lb" data-page="13.709" data-line="13" id="l13.709.13"></span>ἀμετριῶν. τῶν τοιούτων ἐστὶ καὶ ἡ πίττα, κατά γε τὴν
<span class="lb" data-page="13.709" data-line="14" id="l13.709.14"></span>τοῦ ξηραίνειν καὶ ὑγραίνειν ἀντίθεσιν, ἀποκεχωρηκυῖα σαφῶς
<span class="lb" data-page="13.709" data-line="15" id="l13.709.15"></span>ἤδη τῶν μέσων, κατὰ τὴν ἑτέραν ἀντίθεσιν τῶν θερμαινόντων
<span class="lb" data-page="13.709" data-line="16" id="l13.709.16"></span>καὶ ψυχόντων φαρμάκων οὐκ ἔτι· θερμαίνει γὰρ
<span class="lb" data-page="13.709" data-line="17" id="l13.709.17"></span>μετρίως καὶ διὰ τοῦτο καὶ τοῖς ἐκπυΐσκουσι φαρμάκοις μίγνυται,
<span class="lb" data-page="13.709" data-line="18" id="l13.709.18"></span>ὥστε κατὰ τὸ προκείμενον φάρμακον ἡ μὲν ξηρὰ
<span class="pb" data-page="13.710" id="p13.710"></span>
<span class="lb" data-page="13.710" data-line="1" id="l13.710.1"></span>πίττα τῶν μέσων ἐστὶ καὶ λιθάργυρος ἔτι μᾶλλον, τά τ’ ἄλλα
<span class="lb" data-page="13.710" data-line="2" id="l13.710.2"></span>τῶν ξηραντικῶν. δυναμένης δὲ κᾀνταῦθα παρακοῆς γενέσθαι
<span class="lb" data-page="13.710" data-line="3" id="l13.710.3"></span>διαλέξομαι περὶ αὐτῆς ἀναμνήσας γε πρῶτον εἰς πολλὰ χρησίμου
<span class="lb" data-page="13.710" data-line="4" id="l13.710.4"></span>θεωρήματος, ὃ καὶ κατ’ ἄλλας μὲν εἴρηταί μοι πραγματείας,
<span class="lb" data-page="13.710" data-line="5" id="l13.710.5"></span>ἱκανῶς δ’ ἐξείργασται κατά γε τὴν περὶ τῶν
<span class="lb" data-page="13.710" data-line="6" id="l13.710.6"></span>ἁπλῶν φαρμάκων καὶ τὴν τῆς θεραπευτικῆς μεθόδου. θερμὸν
<span class="lb" data-page="13.710" data-line="7" id="l13.710.7"></span>γὰρ καὶ ψυχρὸν, ὑγρόν τε καὶ ξηρὸν ὀνομάζομεν φάρμακον,
<span class="lb" data-page="13.710" data-line="8" id="l13.710.8"></span>ὅ τι περ ἀνθρώπου σῶμα θερμαίνειν<span class="milestone ed1page" data-n="2.368" data-unit="ed1page" id="ed1page.2.368"></span> ἢ ψύχειν
<span class="lb" data-page="13.710" data-line="9" id="l13.710.9"></span>ἢ ξηραίνειν ἢ ὑγραίνειν δύνηται, πρὸς τὴν ἀρίστην κρᾶσιν
<span class="lb" data-page="13.710" data-line="10" id="l13.710.10"></span>ἐν ἀνθρώπῳ τὴν ἀναφορὰν ποιούμενοι. μέση δέ τις αὕτη
<span class="lb" data-page="13.710" data-line="11" id="l13.710.11"></span>τῶν μεμπτῶν, ἃς καὶ δι’ αὐτὸ τοῦτο θερμὰς ἢ ψυχρὰς ἢ
<span class="lb" data-page="13.710" data-line="12" id="l13.710.12"></span>ὑγρὰς ἢ ξηρὰς ὀνομάζομεν, ἀπὸ τῆς ἐπικρατούσης ἐν αὐταῖς
<span class="lb" data-page="13.710" data-line="13" id="l13.710.13"></span>εἴτε ποιότητος εἴτε δυνάμεως εἴτ’ οὐσίας εἴτε κράσεως ἐθέλοις
<span class="lb" data-page="13.710" data-line="14" id="l13.710.14"></span>φάναι παρονομάζοντες. κατὰ δὲ τὸν αὐτὸν λόγον οὐδ’
<span class="lb" data-page="13.710" data-line="15" id="l13.710.15"></span>εἰ παρώνυμον ἀπὸ τοῦ πλεονάζοντος ἐν τῇ μίξει στοιχείου
<span class="lb" data-page="13.710" data-line="16" id="l13.710.16"></span>τὴν ὅλην κρᾶσιν ἐθέλοις λέγειν, ἐμποδίσεις τῇ τῶν πραγμάτων
<span class="lb" data-page="13.710" data-line="17" id="l13.710.17"></span>ἐπιστήμῃ. δέδεικται γὰρ ἐν τῇ θεραπευτικῇ πραγματείᾳ
<span class="lb" data-page="13.710" data-line="18" id="l13.710.18"></span>τῶν βοηθημάτων ἡ εὕρεσις γιγνομένη δι’ ἐνδείξεως,
<span class="pb" data-page="13.711" id="p13.711"></span>
<span class="lb" data-page="13.711" data-line="1" id="l13.711.1"></span>ἀπὸ μὲν αὐτῶν τῶν παθῶν τῆς ἐναντίας αὐτοῖς κράσεως,
<span class="lb" data-page="13.711" data-line="2" id="l13.711.2"></span>ἀπὸ δὲ τῆς ἑκάστου φύσεως ὅλης τοῦ ζώου καὶ καθ’ ἕκαστον
<span class="lb" data-page="13.711" data-line="3" id="l13.711.3"></span>αὖ πάλιν μόριον οἰκείας τε καὶ ὁμοίας, ὥστε κᾂν
<span class="lb" data-page="13.711" data-line="4" id="l13.711.4"></span>ἁπλοῦν ἕλκος ἔχῃ τις κοῖλον, ἀπὸ μὲν τῶν αὐτῶν κατὰ
<span class="lb" data-page="13.711" data-line="5" id="l13.711.5"></span>γένος, οὐ μικρὰν δὲ ἐχόντων ἐν τοῖς κατὰ μέρος εἴδεσι διαφορὰν
<span class="lb" data-page="13.711" data-line="6" id="l13.711.6"></span>ἡ θεραπεία γενήσεται. καὶ διὰ τοῦτ’ ἐδείχθη τῶν
<span class="lb" data-page="13.711" data-line="7" id="l13.711.7"></span>ἀπαραλλάκτως ὁμοίων ἑλκῶν ἔνια μὲν ἀπὸ τῶν ἱκανῶς ξηραινόντων
<span class="lb" data-page="13.711" data-line="8" id="l13.711.8"></span>φαρμάκων θεραπευόμενα, πάνακος ῥίζης, ἀριστολοχίας,
<span class="lb" data-page="13.711" data-line="9" id="l13.711.9"></span>ἀκόρου τε καὶ ἴρεως, ἔνια δὲ ὑπὸ μόνου λιβανωτοῦ,
<span class="lb" data-page="13.711" data-line="10" id="l13.711.10"></span>καίτοι μὴ σαρκοῦντος, ἀλλὰ διαπυΐσκοντος ἐκείνας τὰς φύσεις,
<span class="lb" data-page="13.711" data-line="11" id="l13.711.11"></span>ἃς ἀριστολοχία σαρκοῖ. καθάπερ δ’ ἐν τοῖς θεραπευομένοις
<span class="lb" data-page="13.711" data-line="12" id="l13.711.12"></span>σώμασιν ἡ κατὰ μέρος διαφορὰ παμπόλλη τίς ἐστι,
<span class="lb" data-page="13.711" data-line="13" id="l13.711.13"></span>κατὰ τὸν αὐτὸν τρόπον ἐπὶ τῶν ἑλκῶν. ἁπλοῦν μὲν γὰρ ἕλκος
<span class="lb" data-page="13.711" data-line="14" id="l13.711.14"></span>κοῖλόν τε καὶ καθαρὸν ὑπὸ τῶν μετρίως ξηραινόντων
<span class="lb" data-page="13.711" data-line="15" id="l13.711.15"></span>θεραπεύεται, ῥυπαρὸν δὲ καὶ κακόηθες καὶ τοῖς χείλεσι μὲν
<span class="lb" data-page="13.711" data-line="16" id="l13.711.16"></span>ὀχθῶδες, <span class="milestone ed2page" data-n="13.754" data-unit="ed2page" id="ed2page.13.754"></span>πλαδαρὸν δὲ τῇ κατὰ τὸ δέρμα σαρκὶ τῶν
<span class="lb" data-page="13.711" data-line="17" id="l13.711.17"></span>σφοδρότατα ξηραινόντων δεῖται. ἐπὶ τούτων οὖν τῶν ἑλκῶν,
<span class="lb" data-page="13.711" data-line="18" id="l13.711.18"></span>ἐπειδὴ καὶ περὶ τούτων ὁ λόγος ἐστὶν, ὁ μὲν λιβανωτὸς ﻿
<span class="pb" data-page="13.712" id="p13.712"></span>
<span class="lb" data-page="13.712" data-line="1" id="l13.712.1"></span>οὕτως ἐστὶν ἀσθενὲς φάρμακον, ὡς μηδὲ διαπυΐσκειν
<span class="lb" data-page="13.712" data-line="2" id="l13.712.2"></span>δύνασθαι. λιθάργυρος δὲ τούτου μὲν ἰσχυρότερον, ἀλλ’ ἔτι
<span class="lb" data-page="13.712" data-line="3" id="l13.712.3"></span>καὶ αὐτὸ κατωτέρω τῶν μέσων. ἡ ξηρὰ δὲ πίττα τῶν μέσων,
<span class="lb" data-page="13.712" data-line="4" id="l13.712.4"></span>ὥσπερ γε ταύτην ὑπεράνω κατὰ τὸ ξηραίνειν ὁ κεκαυμένος
<span class="lb" data-page="13.712" data-line="5" id="l13.712.5"></span>χαλκὸς ἥ τε χρυσοκόλλα καὶ τὸ διφρυγές. ἐναργῶς δὲ
<span class="lb" data-page="13.712" data-line="6" id="l13.712.6"></span>ξηραίνει χαλκῖτις κεκαυμένη καὶ ἰὸς καὶ μίσυ καὶ χάλκανθος
<span class="lb" data-page="13.712" data-line="7" id="l13.712.7"></span>ἥ τε λεπὶς τοῦ χαλκοῦ, καὶ κατὰ θάτερον τρόπον ὅσα
<span class="lb" data-page="13.712" data-line="8" id="l13.712.8"></span>στρυφνὰ, κηκὶς, ὀμφακῖτις, σίδια, στυπτηρία. διαβρωτικὰ δὲ
<span class="lb" data-page="13.712" data-line="9" id="l13.712.9"></span>πρὶν καυθῆναι χαλκῖτίς τε καὶ ἰὸς καὶ μίσυ καὶ τίτανος.
<span class="lb" data-page="13.712" data-line="10" id="l13.712.10"></span>ὅσα μὲν οὖν ἰσχυροτάτας ἔχει δυνάμεις, ἐπὶ πάντων δοκεῖ
<span class="lb" data-page="13.712" data-line="11" id="l13.712.11"></span>τῶν σωμάτων τὴν αὐτὴν ἐνέργειαν ἐπιδείκνυσθαι· τὰ δὲ
<span class="lb" data-page="13.712" data-line="12" id="l13.712.12"></span>ἀσθενῆ σαφῆ τὴν διαφορὰν ἐνδείκνυται, προσέχοντί σοι δὲ
<span class="lb" data-page="13.712" data-line="13" id="l13.712.13"></span>τὸν νοῦν οὐδὲ ἧττον φανεῖται. καὶ τοῖς ἰσχυροῖς φαρμάκοις
<span class="lb" data-page="13.712" data-line="14" id="l13.712.14"></span>οὐ μικρὰ διαφορὰ τῆς ἐνεργείας, ἣν ποιεῖται κατὰ τὰ μαλακὰ
<span class="lb" data-page="13.712" data-line="15" id="l13.712.15"></span>καὶ σκληρὰ σώματα, καὶ γὰρ θᾶττον ἅπτεται τῶν μαλακῶν
<span class="lb" data-page="13.712" data-line="16" id="l13.712.16"></span>καὶ σφοδρότερον ἀνιᾷ καὶ φλεγμονὰς ἐπεγείρει μείζονας.
<span class="lb" data-page="13.712" data-line="17" id="l13.712.17"></span>ὁπότ’ οὖν ταῦτά μοι χρησίμως οὐκ εἰς τὰ παρόντα
<span class="lb" data-page="13.712" data-line="18" id="l13.712.18"></span>μόνον, ἀλλὰ καὶ εἰς ἄλλα πολλὰ τῶν κατὰ τήνδε τὴν πραγματείαν
<span class="pb" data-page="13.713" id="p13.713"></span>
<span class="lb" data-page="13.713" data-line="1" id="l13.713.1"></span>εἴρηται, πάλιν ἐπὶ τὸ προκείμενον ἀφίξομαι φάρμακον,
<span class="lb" data-page="13.713" data-line="2" id="l13.713.2"></span>ἐφ’ οὗ τῆς μὲν ξηρᾶς πίττης ἔφην ὑπὸ τοῦ Κρίτωνος
<span class="lb" data-page="13.713" data-line="3" id="l13.713.3"></span>γεγράφθαι δραχ. ρ΄. λιθαργύρου δὲ λίτρας γ΄. οὐδετέρου
<span class="lb" data-page="13.713" data-line="4" id="l13.713.4"></span>μὲν αὐτῶν ἐκ τῆς οἰκείας δυνάμεως ἰᾶσθαι δυναμένου κακόηθες
<span class="lb" data-page="13.713" data-line="5" id="l13.713.5"></span>ἕλκος, ἵνα δ’ ἔμπλαστον γένηται τὸ συντιθέμενον
<span class="lb" data-page="13.713" data-line="6" id="l13.713.6"></span>φάρμακον, εὐλόγως μιχθέντων τοῖς ὠφελοῦσιν. ἡ δὲ ποσότης
<span class="lb" data-page="13.713" data-line="7" id="l13.713.7"></span>αὐτῶν στοχασμῷ τεχνικῷ ληφθεῖσα κατὰ τὸν εἰρημένον
<span class="lb" data-page="13.713" data-line="8" id="l13.713.8"></span>ἀρτίως ἐγένετο σταθμὸν, εὐλαβουμένου τοῦ συντεθέντος
<span class="lb" data-page="13.713" data-line="9" id="l13.713.9"></span>ἢ οὕτως ὀλίγον ἑκατέρου μῖξαι τοῖς ἰσχυροῖς φαρμάκοις,
<span class="lb" data-page="13.713" data-line="10" id="l13.713.10"></span>ὡς τὰ δακνώδη τε καὶ διαβρωτικὰ λυπηρὰ γενέσθαι
<span class="lb" data-page="13.713" data-line="11" id="l13.713.11"></span>τοῖς θεραπευομένοις, ἢ οὕτω πολλὰ κατά τε τὸν ὄγκον καὶ
<span class="lb" data-page="13.713" data-line="12" id="l13.713.12"></span>τὸν σταθμὸν, ὡς ἐκλῦσαι τὴν δύναμιν αὐτῶν ἥ τε γὰρ τοῦ
<span class="lb" data-page="13.713" data-line="13" id="l13.713.13"></span>χαλκοῦ λεπὶς ἰσχυρῶς ξηραίνει τε καὶ ῥύπτει καὶ μᾶλλον
<span class="lb" data-page="13.713" data-line="14" id="l13.713.14"></span>ἔτι ταύτης ὁ ἰός. ἄμφω δὲ ταῦτα δρᾷ καὶ διαβιβρώσκει
<span class="lb" data-page="13.713" data-line="15" id="l13.713.15"></span>τὰς σαρκάς. ὁ δὲ κεκαυμένος χαλκὸς οὔτ’ ἐπιτείνεσθαι πρός
<span class="lb" data-page="13.713" data-line="16" id="l13.713.16"></span>τινος οὔτ’ ἐκλύεσθαι χρῄζει, σύμμετρος ὑπάρχων κατὰ δύναμιν
<span class="lb" data-page="13.713" data-line="17" id="l13.713.17"></span>εἰς τὰ παρόντα. πρόδηλον δ’ ὅτι τοῦ μὲν ἐλαίου τὸ
<span class="lb" data-page="13.713" data-line="18" id="l13.713.18"></span>μέτρον ἔκ τε τῶν μιγνυμένων αὐτῷ καὶ τῆς κατὰ τὴν ἕψησιν
<span class="lb" data-page="13.713" data-line="19" id="l13.713.19"></span>ἐστοχάσθη ποσότητος. ἐπὶ πλέον γὰρ ἑψηθῆναι δεῖται
<span class="pb" data-page="13.714" id="p13.714"></span>
<span class="lb" data-page="13.714" data-line="1" id="l13.714.1"></span>τὰ μεταλλικὰ παρασκευαζόμενα πρὸς τὸ ξηραίνειν ἀδήκτως.
<span class="lb" data-page="13.714" data-line="2" id="l13.714.2"></span>καὶ διὰ τοῦτο καὶ τὴν ἕψησιν αὐτοῖς προσέθηκεν ὁ Κρίτων
<span class="lb" data-page="13.714" data-line="3" id="l13.714.3"></span>ᾧδέ πως γράψας αὐτοῖς ὀνόμασιν. ἕψε λιθάργυρον,
<span class="lb" data-page="13.714" data-line="4" id="l13.714.4"></span>ἔλαιον ἕως συστραφῇ ποσῶς, εἶτε λεπίδα χαλκοῦ καὶ ἰὸν
<span class="lb" data-page="13.714" data-line="5" id="l13.714.5"></span>ἕως συστραφῇ καὶ εὔχρους γένηται, εἶτα πίσσαν ἐπίβαλλε,
<span class="lb" data-page="13.714" data-line="6" id="l13.714.6"></span>εἶτα ψύξας λάδανον λεῖον γενόμενον σὺν οἴνῳ προσέχων
<span class="lb" data-page="13.714" data-line="7" id="l13.714.7"></span>μὴ ὑπερζέσῃ τούτου βληθέντος, εἶτα ἐπὶ μαλακοῦ πυρὸς
<span class="lb" data-page="13.714" data-line="8" id="l13.714.8"></span>ἑνώσας κατάχει καὶ μάλασσε. αὕτη μὲν ἡ τῆς ἑψήσεως γραφή.
<span class="lb" data-page="13.714" data-line="9" id="l13.714.9"></span>ἐγχωρεῖ δὲ καὶ πλεῖον ἔλαιον βαλόντας ἐπὶ πλέον ἑψῆσαι,
<span class="lb" data-page="13.714" data-line="10" id="l13.714.10"></span>πρῶτον μὲν τὴν λιθάργυρον, εἶτα κατὰ ταύτην ἐμβληθέντας
<span class="lb" data-page="13.714" data-line="11" id="l13.714.11"></span>τόν τε ἰὸν καὶ τὴν λεπίδα καὶ τὸν χαλκόν. τὰ γὰρ
<span class="lb" data-page="13.714" data-line="12" id="l13.714.12"></span>ἐπὶ πλέον ἑψόμενα διττὴν ἐπί γε τῶν τοιούτων ἑλκῶν ἀρετὴν
<span class="lb" data-page="13.714" data-line="13" id="l13.714.13"></span>ἐπικτᾶται, ξηραντικώτερα ταὶ ἀδηκτότερα γινόμενα. περὶ
<span class="lb" data-page="13.714" data-line="14" id="l13.714.14"></span>μὲν οὖν τῶν ἄλλων φαρμάκων τῶν ἁπλῶν, ὅσα κατὰ τὴν
<span class="lb" data-page="13.714" data-line="15" id="l13.714.15"></span>προκειμένην ἔμπλαστρον εἴρηται τῷ Κρίτωνι, λέλεκταί μοι
<span class="lb" data-page="13.714" data-line="16" id="l13.714.16"></span>συμμέτρως. ἐφύλαξα δὲ τὸν περὶ τοῦ λαδάνου λόγον, ὅτι
<span class="lb" data-page="13.714" data-line="17" id="l13.714.17"></span>καὶ μόνον ἁρμόττει τοῖς δυσεπουλώτοις σὺν οἴνῳ τριβόμενον,
<span class="lb" data-page="13.714" data-line="18" id="l13.714.18"></span>οὐχ ὅτι δεῖται οἴνου δυνάμεως, ἀλλ’ ὅτι σκληρότερόν
<span class="pb" data-page="13.715" id="p13.715"></span>
<span class="lb" data-page="13.715" data-line="1" id="l13.715.1"></span>ἐστιν ἢ κατὰ τὴν ἔμπλαστρον. ἀλλ’ ἐάν τις αὐτῷ μίξας
<span class="lb" data-page="13.715" data-line="2" id="l13.715.2"></span>ἔλαιον ἑψήσῃ, τὴν δύναμιν ἀμβλύνει τοῦ φαρμάκου. ἔστι
<span class="lb" data-page="13.715" data-line="3" id="l13.715.3"></span>δ’ οὐχ οὕτως ἰσχυρὸν ὡς ἀμβλυνθῆναι δεῖσθαι· <span class="milestone ed2page" data-n="13.755" data-unit="ed2page" id="ed2page.13.755"></span>καθάπερ
<span class="lb" data-page="13.715" data-line="4" id="l13.715.4"></span>ὁ ἰὸς ἢ ἡ χαλκῖτις ἢ ἡ λεπὶς ἤ τι τοιοῦτον καὶ διὰ
<span class="lb" data-page="13.715" data-line="5" id="l13.715.5"></span>τοῦτο μαλακώτερον. ἔστι δὲ τοιοῦτον τὸ νέον, ἐπιτηδειότατον
<span class="lb" data-page="13.715" data-line="6" id="l13.715.6"></span>γάρ ἐστιν εἰς ἐπούλωσιν ἑλκῶν δυσεπουλώτων. ἐν Κύπρῳ
<span class="lb" data-page="13.715" data-line="7" id="l13.715.7"></span>γοῦν ἔνθα πλεῖστον γίγνεται, πρόσφατον ἔτι καὶ μαλακὸν
<span class="lb" data-page="13.715" data-line="8" id="l13.715.8"></span>ὑπάρχον αὐτὸ μαλάττων τις ἰατρὸς ἐπετίθει τοῖς
<span class="lb" data-page="13.715" data-line="9" id="l13.715.9"></span>τοιούτοις ἕλκεσιν· εἰ δὲ καὶ βραχὺ σκληρυνθείη, κατὰ μυρσίνου
<span class="lb" data-page="13.715" data-line="10" id="l13.715.10"></span>τὴν μάλαξιν ἐποιεῖτο, μὴ παρόντος δὲ μυρσίνου, μετὰ
<span class="lb" data-page="13.715" data-line="11" id="l13.715.11"></span>κυπρίνου ἢ ῥοδίνου ἕτερον δὲ φάρμακον οὐ μετὰ πολὺ
<span class="lb" data-page="13.715" data-line="12" id="l13.715.12"></span>τοῦδε κατὰ τὴν τετάρτην βίβλον ὁ Κρίτων ἔγραψεν ἐν αὐτοῖς
<span class="lb" data-page="13.715" data-line="13" id="l13.715.13"></span>ὀνόμασιν ᾧδε. ἡ διὰ χαμαιλέοντος ποιοῦσα πρὸς τὰ
<span class="lb" data-page="13.715" data-line="14" id="l13.715.14"></span>αὐτὰ τῇ Τυρίᾳ. ἔστι δὲ ἐπουλωτικωτάτη τῶν δυσαλθῶν καὶ
<span class="lb" data-page="13.715" data-line="15" id="l13.715.15"></span>τυλωδῶν καὶ χρονίων ἑλκῶν. ἰᾶται δὲ καὶ τὰς ἐν τῷ δακτυλίῳ
<span class="lb" data-page="13.715" data-line="16" id="l13.715.16"></span>ῥαγάδας καὶ κονδυλώματα καὶ σκληρίας. λιθαργύρου
<span class="lb" data-page="13.715" data-line="17" id="l13.715.17"></span>μνᾶ α΄. κηροῦ μνᾶς S". ἰοῦ μνᾶς τέταρτον καὶ χαμαιλέοντος
<span class="lb" data-page="13.715" data-line="18" id="l13.715.18"></span>ὄγδοον, ἐλαίου μνᾶ. ἔλαιον καὶ λιθάργυρον ἕψε κινῶν
<span class="pb" data-page="13.716" id="p13.716"></span>
<span class="lb" data-page="13.716" data-line="1" id="l13.716.1"></span>σπάθῃ, ἕως ὅσου συστῇ καὶ γένηται μηλίνη. τούτου δὲ γινομένου
<span class="lb" data-page="13.716" data-line="2" id="l13.716.2"></span>ἰὸν ἐπίπασον. ἔπειτα πρόσβαλλε κηρὸν, τήξας ἐπιμελῶς
<span class="lb" data-page="13.716" data-line="3" id="l13.716.3"></span>καὶ ἄρας ἀπὸ τοῦ πυρὸς ἐπίπασον τὸν χαμαιλέοντα,
<span class="lb" data-page="13.716" data-line="4" id="l13.716.4"></span>ὅταν δὲ ἑνωθῇ, κατέρα εἰς θυείαν καὶ μαλάξας ἀναιροῦ.
<span class="lb" data-page="13.716" data-line="5" id="l13.716.5"></span>τοῦτο τὸ φάρμακον ἀντὶ μὲν τοῦ λαδάνου τὸν χαμαιλέοντα
<span class="lb" data-page="13.716" data-line="6" id="l13.716.6"></span>τῆς αὐτῆς ὄντα δυνάμεως ἔλαβεν. ἀμφότερα γάρ ἐστιν ἐπουλωτικὰ
<span class="lb" data-page="13.716" data-line="7" id="l13.716.7"></span>τῶν δυσιάτων ἑλκῶν. ἡ διαφορὰ δ’ αὐτῶν ἐν τῷ
<span class="lb" data-page="13.716" data-line="8" id="l13.716.8"></span>τὸν μὲν κεκαυμένον χαλκὸν ἔχειν ἐκεῖνο καὶ μηδ’ ὅλως ἔχειν
<span class="lb" data-page="13.716" data-line="9" id="l13.716.9"></span>τὸν κηρὸν, ἐν τούτῳ δὲ τῷ τὸν μὲν κηρὸν εἶναι, τὸν χαλκὸν
<span class="lb" data-page="13.716" data-line="10" id="l13.716.10"></span>δὲ οὐκ εἶναι, καὶ τοῦτ’ εὐλόγως ἐποίησεν. ἐν ἐκείνῳ μὲν
<span class="lb" data-page="13.716" data-line="11" id="l13.716.11"></span>γὰρ ἀντὶ τοῦ κηροῦ τῷ λαδάνῳ συνεχρήσατο πρὸς τὴν τῶν
<span class="lb" data-page="13.716" data-line="12" id="l13.716.12"></span>ἀνίκμων φαρμάκων ἕνωσιν, ἐνταυθοῖ δὲ μηδὲν ἔχων τοιοῦτον
<span class="lb" data-page="13.716" data-line="13" id="l13.716.13"></span>τὸν κηρὸν ἔμιξε, μαλακτικὸν μὲν <span class="milestone ed1page" data-n="2.369" data-unit="ed1page" id="ed1page.2.369"></span>ὄντα μετρίως
<span class="lb" data-page="13.716" data-line="14" id="l13.716.14"></span>φάρμακον, οὐ μὴν ἐπουλωτικόν γε. δυνατὸν δ’ ἦν κᾀνταῦθα
<span class="lb" data-page="13.716" data-line="15" id="l13.716.15"></span>πλέον ἔλαιον ἐμβεβλῆσθαι, καθάπερ γε καὶ παλαιὸν ἢ κίκινον.
<span class="lb" data-page="13.716" data-line="16" id="l13.716.16"></span>ἐγὼ δὲ εἰς τὰ τοιαῦτα καὶ σχίνινον ἐμβάλλω πλεόνων
<span class="lb" data-page="13.716" data-line="17" id="l13.716.17"></span>μετέχον δυνάμεων. καὶ γὰρ μαλακτικὸν ἔχει τι καὶ διαφορητικὸν
<span class="lb" data-page="13.716" data-line="18" id="l13.716.18"></span>καὶ στυπτικὸν, ὧν ἁπάντων δεῖται τὰ μετὰ σκληρότητος
<span class="lb" data-page="13.716" data-line="19" id="l13.716.19"></span>τῶν χειλῶν δυσεπούλωτα ἕλκη.
</p>
          </article>

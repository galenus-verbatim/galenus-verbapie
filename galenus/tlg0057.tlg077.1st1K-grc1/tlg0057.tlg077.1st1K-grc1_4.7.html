<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:4.7">
<span class="pb page1" data-page="13.717" id="p13.717"></span>
<span class="milestone ed1page page1" data-n="2.369" data-unit="ed1page" id="ed1page.2.369"></span>
<span class="milestone ed2page page1" data-n="13.755" data-unit="ed2page" id="ed2page.13.755"></span>
            <p>
<span class="lb" data-page="13.717" data-line="1" id="l13.717.1"></span><label class="head">Περὶ τῶν ὑφ’ Ἡρακλείδου γεγραμμένων.</label>
<span class="lb" data-page="13.717" data-line="2" id="l13.717.2"></span>Καιρὸς οὖν ἤδη καὶ τῶν ὑφ’ Ἡρακλείδου τοῦ Ταραντίνου
<span class="lb" data-page="13.717" data-line="3" id="l13.717.3"></span>γεγραμμένων ἐν τῇ πρὸς Ἀστυδάμαντα βίβλῳ μνημονεῦσαι.
<span class="lb" data-page="13.717" data-line="4" id="l13.717.4"></span>πιστὸς γὰρ ἀνὴρ εἴπερ τις ἄλλος ἐστὶ, τὰ διὰ τῆς πείρας
<span class="lb" data-page="13.717" data-line="5" id="l13.717.5"></span>αὐτῷ κεκριμένα μόνα γράφων. οὗτος οὖν ὁ ἀνὴρ κατὰ λέξιν
<span class="lb" data-page="13.717" data-line="6" id="l13.717.6"></span>οὕτως ἔγραψε. πρὸς τὰ παλαιὰ ἕλκη. λεπίδος μέρος ἓν,
<span class="lb" data-page="13.717" data-line="7" id="l13.717.7"></span>ἰοῦ ξυστοῦ μέρη δ΄. κηρωτῇ μυρσίνῃ προσαναλαμβάνεται
<span class="lb" data-page="13.717" data-line="8" id="l13.717.8"></span>ὀκταπλῇ. ὁ μὲν οὖν Ἡρακλείδης, ὡς ἂν ἰατροῖς γράφων
<span class="lb" data-page="13.717" data-line="9" id="l13.717.9"></span>ὑπομνήματα, προσέγραψε, κηρωτῇ μυρσίνῃ ἀναλάμβανε. τολμηροὶ
<span class="lb" data-page="13.717" data-line="10" id="l13.717.10"></span>δ’ οὕτως εἰσὶ πολλοὶ τῶν νῦν, ὡς πρὸ τοῦ παρὰ διδασκάλων
<span class="lb" data-page="13.717" data-line="11" id="l13.717.11"></span>κτήσασθαί τινα ἕξιν ἰατρικὴν, ἐκ τῶν τοιούτων
<span class="lb" data-page="13.717" data-line="12" id="l13.717.12"></span>βιβλίων ὁρμώμενοι χρῆσθαι καλοῖς φαρμάκοις ἀμεθόδως καὶ
<span class="lb" data-page="13.717" data-line="13" id="l13.717.13"></span>διὰ τοῦτο πολλάκις ἀποτυγχάνειν. αὐτίκα γέ τοι τῆς μυρσίνης
<span class="lb" data-page="13.717" data-line="14" id="l13.717.14"></span>κηρωτῆς ἔξεστιν ἔλαττόν τε καὶ πλέον μίξαντα ποτὲ
<span class="lb" data-page="13.717" data-line="15" id="l13.717.15"></span>μὲν ὑγροτέρῳ τε καὶ μαλακωτέρῳ χρῆσθαι τῷ φαρμάκῳ, ποτὲ
<span class="lb" data-page="13.717" data-line="16" id="l13.717.16"></span>δὲ σκληροτέρῳ καὶ ξηροτέρῳ, κατὰ μὲν τὴν πρώτην ἐπίθεσιν
<span class="lb" data-page="13.717" data-line="17" id="l13.717.17"></span>ἐν πλατεῖ στοχασμῷ, καθάπερ εἴρηται πρόσθεν, ἐν δὲ
<span class="lb" data-page="13.717" data-line="18" id="l13.717.18"></span>τῇ δευτέρᾳ χρήσει πλησιαίτερον ἀφικνουμένου, ὡς ἐδείχθη.
<span class="pb" data-page="13.718" id="p13.718"></span>
<span class="lb" data-page="13.718" data-line="1" id="l13.718.1"></span>βλέποντες γὰρ τὸ ἕλκος, εἰ μὲν ἐνδεῶς ἐξηράνθη, σφοδρότερον
<span class="lb" data-page="13.718" data-line="2" id="l13.718.2"></span>ἐργασόμεθα τὸ φάρμακον, ὡς μᾶλλον ξηραίνειν· εἰ δ’
<span class="lb" data-page="13.718" data-line="3" id="l13.718.3"></span>ἐπὶ πλέον ἢ δεῖ, μαλακώτερον αὐτὸ ποιήσομεν πλείονα μίξαντες
<span class="lb" data-page="13.718" data-line="4" id="l13.718.4"></span>τὴν μυρσίνην κηρωτήν. ἡ γὰρ τῶν μεταλλικῶν δύναμις
<span class="lb" data-page="13.718" data-line="5" id="l13.718.5"></span>οὐ μόνον ὑπὸ ταύτης, <span class="milestone ed2page" data-n="13.756" data-unit="ed2page" id="ed2page.13.756"></span>ἀλλὰ καὶ πάσης κηρωτῆς
<span class="lb" data-page="13.718" data-line="6" id="l13.718.6"></span>ἐκλύεται. ἑξῆς δὲ τούτῳ προσγράψας, ἄλλη· προσυπακοῦσαι
<span class="lb" data-page="13.718" data-line="7" id="l13.718.7"></span>δὲ χρὴ δηλονότι δύναμις· ὑπέταξε ταυτί. λεπίδα λεάνας ἐπίχεε
<span class="lb" data-page="13.718" data-line="8" id="l13.718.8"></span>ὄξος καὶ τρῖβε ὑπὸ κύνα, μέλιτος ποιῶν πάχος ἢ ἕψε.
<span class="lb" data-page="13.718" data-line="9" id="l13.718.9"></span>ὅταν δὲ ξηρὸν γένηται, προσεπιλεάνας μίσγε κηρωτῆς μέρη
<span class="lb" data-page="13.718" data-line="10" id="l13.718.10"></span>ὀκτὼ καὶ χρῶ πρός τε τὰ πρόσφατα τραύματα καὶ τὰ παλαιὰ
<span class="lb" data-page="13.718" data-line="11" id="l13.718.11"></span>ἕλκη καὶ σύρματα καὶ τρίμματα καὶ χίμεθλα τὰ μὴ ἄγαν
<span class="lb" data-page="13.718" data-line="12" id="l13.718.12"></span>ἑλκώδη. γινώσκειν δ’ ὑμᾶς χρὴ καὶ περὶ τοῦδε τοῦ φαρμάκου
<span class="lb" data-page="13.718" data-line="13" id="l13.718.13"></span>ταῦτα. πρὸς μὲν τὰ ἄλλα μετρίως ἄν τις ὀκταπλασίαν
<span class="lb" data-page="13.718" data-line="14" id="l13.718.14"></span>κηρωτὴν μίξειε τῇ λεπίδι, πρὸς δὲ τὰ παλαιὰ πάνυ, τουτέστι
<span class="lb" data-page="13.718" data-line="15" id="l13.718.15"></span>τὰ δυσίατα, κᾂν ἑξαπλασίαν ἢ πενταπλασίαν μίξῃς, οὐ
<span class="lb" data-page="13.718" data-line="16" id="l13.718.16"></span>βλάψεις, ἰσχυροτέρων γὰρ δέονται. τὴν δὲ περὶ τοῦ φαρμάκου
<span class="lb" data-page="13.718" data-line="17" id="l13.718.17"></span>διήγησιν ἔγραψεν ὁ Ἡρακλείδης οὕτως. ἐγχωρεῖ δὲ
<span class="lb" data-page="13.718" data-line="18" id="l13.718.18"></span>καὶ ἐπὶ πυρὸς ἀναξηράναντα τὴν λεπίδα χρῆσθαι. βούλεται
<span class="pb" data-page="13.719" id="p13.719"></span>
<span class="lb" data-page="13.719" data-line="1" id="l13.719.1"></span>δ’ ὁ λόγος αὐτῷ, κᾂν ἐν ἄλλῳ τινὶ καιρῷ συντιθῶμεν τὸ
<span class="lb" data-page="13.719" data-line="2" id="l13.719.2"></span>φάρμακον, ἀντὶ τῆς ἡλιακῆς θερμασίας χρῆσθαι πυρί. καλλίω
<span class="lb" data-page="13.719" data-line="3" id="l13.719.3"></span>μέντοι γίγνεται τὰ τοιαῦτα πάντα κατὰ τὸν θερινὸν
<span class="lb" data-page="13.719" data-line="4" id="l13.719.4"></span>ἥλιον ἐν πολλαῖς ἡμέραις λειούμενα, τὰ μὲν δι’ οἴνου, τὰ δὲ
<span class="lb" data-page="13.719" data-line="5" id="l13.719.5"></span>δι’ ὄξους. λεπτομερέστερα μὲν οὖν γίγνεται τὰ δι’ ὄξους
<span class="lb" data-page="13.719" data-line="6" id="l13.719.6"></span>λειωθέντα καὶ διὰ τοῦτο καθαιρετικώτερά τε καὶ λεπτυντικώτερα
<span class="lb" data-page="13.719" data-line="7" id="l13.719.7"></span>καὶ ξηραντικώτερα. πρὸς δὲ τὰς ἐπουλώσεις τὰ δι’
<span class="lb" data-page="13.719" data-line="8" id="l13.719.8"></span>οἴνου βελτίω, καὶ χρεία γε τούτων γίγνεται προξηρανθέντων,
<span class="lb" data-page="13.719" data-line="9" id="l13.719.9"></span>εἶτα προκαθαρθέντων τῶν δυσεπουλώτων ἑλκῶν. προξηρανθήσεται
<span class="lb" data-page="13.719" data-line="10" id="l13.719.10"></span>μὲν οὖν διὰ τῶν ἰσχυρῶς ξηραινόντων, καθαρθήσεται
<span class="lb" data-page="13.719" data-line="11" id="l13.719.11"></span>δὲ διὰ τῶν ῥυπτόντων, ἀπολωθήσεται δὲ διὰ τῶν
<span class="lb" data-page="13.719" data-line="12" id="l13.719.12"></span>στυφόντων. ἄλλο. ἐφεξῆς δ’ ἕτερον φάρμακον ἔγραψεν ὁ
<span class="lb" data-page="13.719" data-line="13" id="l13.719.13"></span>Ἡρακλείδης ἐκ μὲν τῆς αὐτῆς ὕλης, οὐκ ἰσχυρὸν δὲ διὰ τὸ
<span class="lb" data-page="13.719" data-line="14" id="l13.719.14"></span>πολὺ τῆς λιθαργύρου μῖξαι τῷ διφρυγεῖ. τῆς μὲν γὰρ λιθαργύρου
<span class="lb" data-page="13.719" data-line="15" id="l13.719.15"></span>πέντε καὶ τριάκοντα δραχμὰς ἀξιοῖ βάλλειν εἰς
<span class="lb" data-page="13.719" data-line="16" id="l13.719.16"></span>αὐτὸ, τοῦ διφρυγοῦς δὲ ὀκτώ. καὶ ταῦτα δὲ ἀναλαμβάνει
<span class="lb" data-page="13.719" data-line="17" id="l13.719.17"></span>κηρωτῆ, τοῦ μὲν κηροῦ ἐχούσης δραχ. μ΄. τοῦ δ’ ἐλαίου κο. γ΄.
<span class="lb" data-page="13.719" data-line="18" id="l13.719.18"></span>ἐγὼ δὲ πολλάκις ἐχρησάμην μόνῳ τῷ διφρυγεῖ μετὰ τῆς τοιαύτης
<span class="pb" data-page="13.720" id="p13.720"></span>
<span class="lb" data-page="13.720" data-line="1" id="l13.720.1"></span>κηρωτῆς, οὐδ’ οὖν οὐδ’ αὐτῷ πρὸς τὰ φαγεδαινικὰ
<span class="lb" data-page="13.720" data-line="2" id="l13.720.2"></span>καὶ χειρώνεια καὶ σηπεδονώδη, πολὺ γὰρ ἀποδεῖ τῇ δυνάμει
<span class="lb" data-page="13.720" data-line="3" id="l13.720.3"></span>τῶν τὰ τοιαῦτα θεραπευόντων, ἀλλ’ ἐπὶ τῶν ἄνευ μεγάλης
<span class="lb" data-page="13.720" data-line="4" id="l13.720.4"></span>κακίας δυσεπουλώτων, ὥστε ἂν καὶ λιθάργυρον αὐτῷ
<span class="lb" data-page="13.720" data-line="5" id="l13.720.5"></span>τις μίξῃ, καὶ ταύτην πολλὴν ἀσθενὲς ἐργάσεται τὸ φάρμακον.
<span class="lb" data-page="13.720" data-line="6" id="l13.720.6"></span>μετὰ δὲ τοῦτο τῆς αὐτῆς ἐπαγγελίας ἐχόμενον γέγραπται
<span class="lb" data-page="13.720" data-line="7" id="l13.720.7"></span>φάρμακον τοιόνδε. ♃ κηροῦ δραχ. ιβ΄. ῥητίνης τερμινθίνης
<span class="lb" data-page="13.720" data-line="8" id="l13.720.8"></span>δραχ. γ΄. λεπίδος δραχ. δ΄. λαδάνου δραχ. δ΄. ἀσφάλτου δραχ. γ΄. τὸ
<span class="lb" data-page="13.720" data-line="9" id="l13.720.9"></span>λάδανον τρῖψον κατ’ ἰδίαν καὶ τὴν λεπίδα, εἶτα τὰ ἄλλα
<span class="lb" data-page="13.720" data-line="10" id="l13.720.10"></span>τήξας μετὰ μυρσίνου ἐλαίου μίσγε. ἐὰν δὲ ᾖ τὸ λάδανον
<span class="lb" data-page="13.720" data-line="11" id="l13.720.11"></span>μαλακὸν, τῆκε. κατὰ τὴν γραφὴν ταύτην ἐνεδείξατο σαφῶς
<span class="lb" data-page="13.720" data-line="12" id="l13.720.12"></span>ὁ Ἡρακλείδης, ὅταν μὲν σκληρὸν ᾖ τὸ λάδανον, ἐν τῇ θυείᾳ
<span class="lb" data-page="13.720" data-line="13" id="l13.720.13"></span>λειοῦν αὐτὸ μόνον, ὅταν δὲ ὑγρόν τε καὶ μαλακὸν, ἐπὶ πυρὸς
<span class="lb" data-page="13.720" data-line="14" id="l13.720.14"></span>διατήκειν ἤτοι μόνον ἢ καὶ μετ’ ἐλαίου βραχέος, ὅπερ
<span class="lb" data-page="13.720" data-line="15" id="l13.720.15"></span>ἑοράκατέ με διὰ παντὸς οὐκ ἐπὶ τούτου μόνου, ἀλλὰ καὶ
<span class="lb" data-page="13.720" data-line="16" id="l13.720.16"></span>τοῦ ἀμμωνιακοῦ θυμιάματος ποιοῦντα. ἔστι δὲ καὶ τὸ μετὰ
<span class="lb" data-page="13.720" data-line="17" id="l13.720.17"></span>τοῦτο γεγραμμένον φάρμακον ὑπὸ τοῦ Ταραντίνου τῆς αὐτῆς
<span class="lb" data-page="13.720" data-line="18" id="l13.720.18"></span>ἐπαγγελίας κατὰ τήνδε τὴν συμμετρίαν. ♃ χαλκίτιδος δραχ. κε΄.
<span class="pb" data-page="13.721" id="p13.721"></span>
<span class="lb" data-page="13.721" data-line="1" id="l13.721.1"></span>καδμείας δραχ. ιβ΄ S". λεάνας κατ’ ἰδίαν καὶ μίξας οἶνον ἀπαράχυτον
<span class="lb" data-page="13.721" data-line="2" id="l13.721.2"></span>καὶ ζέσας κατάχες, ὥστε φυραθῆναι συμμέτρως,
<span class="lb" data-page="13.721" data-line="3" id="l13.721.3"></span>εἶτα λέαινε ἄχρι τοῦ ξηρανθῆναι καὶ τήξας κηροῦ δραχ. ν΄. ῥητίνης
<span class="lb" data-page="13.721" data-line="4" id="l13.721.4"></span>τερμινθίνης δραχ. λ΄. μυρσίνης κο. η΄. μίσγε τῇ κηρωτῇ ἄπ’
<span class="lb" data-page="13.721" data-line="5" id="l13.721.5"></span>τῶν ξηρῶν δραχ. κ΄. καὶ τοῦτο τὸ φάρμακον οὐδὲν ἔχει τῶν μαλθακωδῶν.
<span class="lb" data-page="13.721" data-line="6" id="l13.721.6"></span>ἐν μέντοι τῇ πρὸς τὴν κηρωτὴν μίξει τὴν προσήκουσαν
<span class="lb" data-page="13.721" data-line="7" id="l13.721.7"></span>ἐφ’ ἑκάστου τῶν ἑλκῶν ποσότητι τῆς μίξεως, ὁ γεγυμνασμένος
<span class="lb" data-page="13.721" data-line="8" id="l13.721.8"></span>λογικῶς ἐν αἷς ὑπεθέμην μεθόδοις ἐπιτηδείως ἐργάσαιτο.
<span class="lb" data-page="13.721" data-line="9" id="l13.721.9"></span><span class="milestone ed2page" data-n="13.757" data-unit="ed2page" id="ed2page.13.757"></span>καλῶς δὲ καὶ τὸν ἀπαράχυτον οἶνον, τουτέστιν
<span class="lb" data-page="13.721" data-line="10" id="l13.721.10"></span>ᾧ μὴ μέμικται θάλαττα, θερμὸν καταχεῖ τῆς χαλκίτεως καὶ
<span class="lb" data-page="13.721" data-line="11" id="l13.721.11"></span>τῆς καδμείας, ὡς ἀφελέσθαι τὴν δριμύτητα τῆς χαλκίτεως
<span class="lb" data-page="13.721" data-line="12" id="l13.721.12"></span>βουλόμενος διὰ τῆς θερμασίας αὐτοῦ. ἕτερον δὲ συνεχὲς τούτῳ
<span class="lb" data-page="13.721" data-line="13" id="l13.721.13"></span>γέγραπται φάρμακον ἀξιόλογον, ἐκ τοσῶνδε καὶ τοιῶνδε τῶν
<span class="lb" data-page="13.721" data-line="14" id="l13.721.14"></span>ἁπλῶν συγκείμενον. ♃ λεπίδος στομώματος δραχ. δ΄. ἰοῦ ξυστοῦ
<span class="lb" data-page="13.721" data-line="15" id="l13.721.15"></span>δραχ. β΄. ἐν ἐνίοις δὲ τῶν ἀντιγράφων γέγραπται δραχ. α΄.
<span class="lb" data-page="13.721" data-line="16" id="l13.721.16"></span>χρυσοκόλλης δραχ. κε΄. ἢ ιε΄. κηροῦ δραχ. κε΄. ἔν τισι δ’ ἀντιγράφοις
<span class="lb" data-page="13.721" data-line="17" id="l13.721.17"></span>οὔτε τὸν κηρὸν οὔτε τὸν ἰὸν εὕρομεν. λεάνας τὰ ἄλλα ﻿
<span class="pb" data-page="13.722" id="p13.722"></span>
<span class="lb" data-page="13.722" data-line="1" id="l13.722.1"></span>τῆκε τὸν κηρὸν μετ’ ὀλίγης ῥητίνης, ὥστε μὴ κατάσκληρον
<span class="lb" data-page="13.722" data-line="2" id="l13.722.2"></span>τὸ φάρμακον εἶναι, καὶ μίξας χρῶ, ἄνωθεν δὲ σπόγγον ἐξ
<span class="lb" data-page="13.722" data-line="3" id="l13.722.3"></span>ὄξους ἐκθλίψας ἐπιτίθει. Δημήτριος δὲ ὁ Βιθυνὸς ἔφη, αὐτὴν
<span class="lb" data-page="13.722" data-line="4" id="l13.722.4"></span>τὴν χρυσοκόλλαν λίαν κηρῷ θερμῷ ἀναλαμβάνων χρῆσθαι.
<span class="lb" data-page="13.722" data-line="5" id="l13.722.5"></span>ἐνεδείξατο καὶ κατὰ τοῦτο τὸ φάρμακον ὁ Ἡρακλείδης
<span class="lb" data-page="13.722" data-line="6" id="l13.722.6"></span>ὡς οὐ κατὰ πρώτην χρείαν ἡ ῥητίνη μίγνυται τοῖς τοιούτοις
<span class="lb" data-page="13.722" data-line="7" id="l13.722.7"></span>φαρμάκοις, ἀλλ’ ὑπὲρ τοῦ γλισχρότητά τινα παρασχεῖν
<span class="lb" data-page="13.722" data-line="8" id="l13.722.8"></span>αὐτοῖς εἰς ἐμπλαστρώδη σύστασιν, καὶ μάλισθ’ ὅταν
<span class="lb" data-page="13.722" data-line="9" id="l13.722.9"></span>ὁ κηρὸς ᾖ μήτε λιπαρὸς φύσει μήτε νέος, ἀλλὰ σκληρός τε
<span class="lb" data-page="13.722" data-line="10" id="l13.722.10"></span>καὶ αὐχμηρός. ἡ μέντοι τοῦ στομώματος λεπὶς ἰσχυρῶς ξηραίνει
<span class="lb" data-page="13.722" data-line="11" id="l13.722.11"></span>πρὸς τῷ καὶ στυπτικὴν ἔχειν δύναμιν. Δημήτριον δ’
<span class="lb" data-page="13.722" data-line="12" id="l13.722.12"></span>ἔφη τὸν Βιθυνὸν ἀναλαμβάνοντα τῷ κηρῷ μόνην τὴν χρυσοκόλλαν
<span class="lb" data-page="13.722" data-line="13" id="l13.722.13"></span>οὕτως χρῆσθαι. καὶ καλῶς γε ποιῶν ὁ Δημήτριος
<span class="lb" data-page="13.722" data-line="14" id="l13.722.14"></span>οὕτως ἐχρῆτο· καθάπερ κᾀγὼ πολλάκις οὐ χρυσοκόλλαν
<span class="lb" data-page="13.722" data-line="15" id="l13.722.15"></span>μόνον, ἀλλὰ καὶ τῶν ἄλλων ἕκαστον αὐτὸ καθ’ αὑτὸ μετά
<span class="lb" data-page="13.722" data-line="16" id="l13.722.16"></span>μαλακοῦ μαλάττων κηροῦ κατὰ τὰ τοιαῦτα χρῶμαι. δῆλον
<span class="lb" data-page="13.722" data-line="17" id="l13.722.17"></span>δ’ ὅτι τῶν ἄλλων ἕκαστον<span class="milestone ed1page" data-n="2.370" data-unit="ed1page" id="ed1page.2.370"></span> εἶπον ὧν διῆλθον ἔμπροσθεν
<span class="lb" data-page="13.722" data-line="18" id="l13.722.18"></span>ὠφελεῖν τὰ τοιαῦτα τῶν ἑλκῶν καὶ λεᾶσθαί γέ με καθ’
<span class="pb" data-page="13.723" id="p13.723"></span>
<span class="lb" data-page="13.723" data-line="1" id="l13.723.1"></span>ἕκαστον, ὧν ἂν θεραπεύω τῶν δυσιάτων ἑλκῶν μετὰ τοῦ
<span class="lb" data-page="13.723" data-line="2" id="l13.723.2"></span>κηροῦ συντεθέντα τὰ τοιαῦτα φάρμακα. ποτὲ μὲν γὰρ τὴν
<span class="lb" data-page="13.723" data-line="3" id="l13.723.3"></span>χρυσοκόλλαν ἀναλαμβάνω κηρῷ, ποτὲ δὲ τὸν κεκαυμένον
<span class="lb" data-page="13.723" data-line="4" id="l13.723.4"></span>χαλκὸν ἢ τὴν λεπίδα, καὶ ταύτην ἤτοι στομώματος ἢ σιδήρου
<span class="lb" data-page="13.723" data-line="5" id="l13.723.5"></span>ἢ χαλκοῦ, ποτὲ τὸν ἰὸν ἄκαυστον ἢ κεκαυμένον, ὥσπερ
<span class="lb" data-page="13.723" data-line="6" id="l13.723.6"></span>καὶ μίσυ καὶ χαλκῖτιν. ἐνίοτε δὲ καὶ τῶν αὐστηρῶν τι μίγνυμι,
<span class="lb" data-page="13.723" data-line="7" id="l13.723.7"></span>περὶ ὧν ἔμπροσθεν εἶπον, ὅταν ἀποκρούσασθαι βουληθῶ
<span class="lb" data-page="13.723" data-line="8" id="l13.723.8"></span>τὸ ἐπιῤῥέον, ἐξ ὧν ἐστιν ἥ τε στυπτηρία καὶ τὰ σίδια
<span class="lb" data-page="13.723" data-line="9" id="l13.723.9"></span>καὶ ἡ κηκὶς, οἵ τε κύτινοι καὶ τὸ βαλαύστιον, ὅσα
<span class="lb" data-page="13.723" data-line="10" id="l13.723.10"></span>τ’ ἄλλα τοιαῦτα. πιστεύσαντες οὖν ἐμοὶ τῶν εἰρημένων ἄχρι
<span class="lb" data-page="13.723" data-line="11" id="l13.723.11"></span>τοῦ δεῦρο φαρμάκων ἁπάντων οὐδὲν ἀπόβλητον ὑπάρχειν
<span class="lb" data-page="13.723" data-line="12" id="l13.723.12"></span>ἀσκεῖτε τὴν μέθοδον τῆς χρήσεως αὐτῶν, ὅπως ἐπιτυγχάνητε
<span class="lb" data-page="13.723" data-line="13" id="l13.723.13"></span>καθάπερ ἐγώ. γεγραμμένων δ’ ἐφεξῆς ὑπὸ τοῦ Ταραντίνου
<span class="lb" data-page="13.723" data-line="14" id="l13.723.14"></span>καὶ ἄλλων δύο φαρμάκων ἀξιολόγων, εὔλογον ἔδοξέ μοι κᾀκεῖνα
<span class="lb" data-page="13.723" data-line="15" id="l13.723.15"></span>προσθεῖναι. τὸ μὲν οὖν πρότερον αὐτῶν ὡδί πως
<span class="lb" data-page="13.723" data-line="16" id="l13.723.16"></span>ἔγραψε. ♃ λεπίδος δραχ. δ΄. μάννης δραχ. δ΄. στυπτηρίας σχιστῆς
<span class="lb" data-page="13.723" data-line="17" id="l13.723.17"></span>δραχ. β΄. μίσυος δραχ. β΄. τρίψας μετὰ ὄξους καὶ κυκλίσκους ποιήσας,
<span class="lb" data-page="13.723" data-line="18" id="l13.723.18"></span>ἄγοντας ἀνὰ δραχ. β΄. ἀπόθου. ὑπὸ δὲ τὴν χρείαν κηροῦ
<span class="pb" data-page="13.724" id="p13.724"></span>
<span class="lb" data-page="13.724" data-line="1" id="l13.724.1"></span>δραχ. δ΄. ἄλλ. μ΄. ῥητίνης πιτυΐνης δραχ. β΄. στέατος ταυρείου
<span class="lb" data-page="13.724" data-line="2" id="l13.724.2"></span>δραχ. δ΄. τήξας καὶ ἐάσας παγῆναι μίσγε τῷ τροχίσκῳ. χρῶ δὲ
<span class="lb" data-page="13.724" data-line="3" id="l13.724.3"></span>πρὸς τραύματα ὡς κολλώδει καὶ ἀφλεγμάντῳ. ταῦτα μὲν
<span class="lb" data-page="13.724" data-line="4" id="l13.724.4"></span>ὁ Ταραντῖνος. ἐγὼ δὲ τῇ μὲν οὕτως μιχθείσῃ φησὶ χρῆσθαι
<span class="lb" data-page="13.724" data-line="5" id="l13.724.5"></span>δέον πρὸς τραύματα, πρὸς μέντοι τὰ κακοήθη τῶν ἑλκῶν
<span class="lb" data-page="13.724" data-line="6" id="l13.724.6"></span>οὐ χρὴ μιγνύειν τὴν τοιαύτην κηρωτὴν, ἀλλ’ ἱκανὸς ὁ κηρὸς
<span class="lb" data-page="13.724" data-line="7" id="l13.724.7"></span>μόνος, ὡς ἐπὶ τῶν ἔμπροσθεν εἴπομεν. καὶ εἰ δεήσει ποτὲ
<span class="lb" data-page="13.724" data-line="8" id="l13.724.8"></span>μῖξαί τι τῶν μαλθακωδῶν αὐτῷ, βραχὺ μύρσινον ἢ κύπρινον
<span class="lb" data-page="13.724" data-line="9" id="l13.724.9"></span>ἢ ῥόδινον ἔστω. βλάψεις δ’ οὐδὲν, οὐδ’ εἰ τὴν λάρικα
<span class="lb" data-page="13.724" data-line="10" id="l13.724.10"></span>προσαγορευομένην ῥητίνην μίξειας, οὐδὲ τὴν τερμινθίνην, ἧττον
<span class="lb" data-page="13.724" data-line="11" id="l13.724.11"></span>μὲν ἐπιτήδειον ὡς πρὸς τὰ τοιαῦτα τῶν ἑλκῶν οὖσαν,
<span class="lb" data-page="13.724" data-line="12" id="l13.724.12"></span>οὐ μὴν ἀπόβλητόν γε. τὰς δ’ ἄλλας ῥητίνας οὐ χρὴ μιγνύναι
<span class="lb" data-page="13.724" data-line="13" id="l13.724.13"></span>ἄνευ μεγάλης ἀπορίας τῶν προειρημένων. οὕτω δὲ καὶ
<span class="lb" data-page="13.724" data-line="14" id="l13.724.14"></span>περὶ στέατος. οὐ γὰρ οὖν οὐδὲ τοῦτο μιγνύναι χρὴ, πλὴν
<span class="lb" data-page="13.724" data-line="15" id="l13.724.15"></span>εἰ καὶ τὰ χείλη μαλάττειν ἐθέλῃς. ὅτι δὲ ξηραντικώτερον
<span class="lb" data-page="13.724" data-line="16" id="l13.724.16"></span>ὑπάρχει τὸ ταύρειον στέαρ πάντων τῶν ἄλλων, ὅσα τῶν
<span class="lb" data-page="13.724" data-line="17" id="l13.724.17"></span>ἡμέρων ζώων ἐστὶν, <span class="milestone ed2page" data-n="13.758" data-unit="ed2page" id="ed2page.13.758"></span>ἀκηκόατε πολλάκις. ὑπερέχει γὰρ
<span class="lb" data-page="13.724" data-line="18" id="l13.724.18"></span>αὐτοῦ λεπτομέρεια, τό τε τοῦ λέοντος καὶ τὸ τῶν παρδάλεων
<span class="pb" data-page="13.725" id="p13.725"></span>
<span class="lb" data-page="13.725" data-line="1" id="l13.725.1"></span>καὶ δηλονότι καὶ τὸ τῆς ὑαίνης. ἄμεινον οὖν, ὅταν δέῃ
<span class="lb" data-page="13.725" data-line="2" id="l13.725.2"></span>μιγνύναι στέαρ, τὸ χήνειον ἐμβάλλειν, καὶ μᾶλλόν γε τῶν νομάδων
<span class="lb" data-page="13.725" data-line="3" id="l13.725.3"></span>χηνῶν· ἱκανῶς γάρ ἐστι λεπτομερές τε καὶ παρηγορικόν.
<span class="lb" data-page="13.725" data-line="4" id="l13.725.4"></span>ἔτι δ’ ἑνὸς ὑπολοίπου γεγραμμένου τοῦ φαρμάκου συνεχοῦς
<span class="lb" data-page="13.725" data-line="5" id="l13.725.5"></span>τῷ προγεγραμμένῳ, καθ’ ὃ τὴν ἀρχὴν ἐποιήσατο τῆς
<span class="lb" data-page="13.725" data-line="6" id="l13.725.6"></span>διδασκαλίας οὕτως εἰπὼν ὁ Ἡρακλείδης τὸ ἰπωτήριον, καὶ
<span class="lb" data-page="13.725" data-line="7" id="l13.725.7"></span>μάλιστα πρὸς τοὺς ἁπαλοχρῶτας, ἐπειδὴ τῆς ἑτέρας ἐστὶν
<span class="lb" data-page="13.725" data-line="8" id="l13.725.8"></span>ὕλης τε καὶ δυνάμεως, ἣν ἔφαμεν ἁρμόττειν τοῖς μὴ φέρουσι
<span class="lb" data-page="13.725" data-line="9" id="l13.725.9"></span>τῶν ἰσχυρῶν φαρμάκων τὴν προσαγωγὴν, ἀλλὰ δακνομένοις
<span class="lb" data-page="13.725" data-line="10" id="l13.725.10"></span>τε καὶ παροξυνομένοις καὶ ῥευματιζομένοις, ἀναβεβλήσθω μὲν
<span class="lb" data-page="13.725" data-line="11" id="l13.725.11"></span>ὁ περὶ τούτου λόγος, ὅταν περὶ τῶν τοιούτων φαρμάκων
<span class="lb" data-page="13.725" data-line="12" id="l13.725.12"></span>διεξέρχωμαι λεχθησόμενος. νυνὶ δὲ τῇ ἐπὶ τὰ παραπλήσια
<span class="lb" data-page="13.725" data-line="13" id="l13.725.13"></span>τοῖς προγεγραμμένοις μεταβήσομαι τοσοῦτον ἔτι προσθεὶς
<span class="lb" data-page="13.725" data-line="14" id="l13.725.14"></span>ὑπὲρ αὐτῶν, ὅτι καὶ καθ’ ἕτερον βιβλίον ὁ Ἡρακλείδης ἐπιγεγραμμένον
<span class="lb" data-page="13.725" data-line="15" id="l13.725.15"></span>στατιώτην ἔγραψε τὰ αὐτὰ φάρμακα κατὰ τὸ
<span class="lb" data-page="13.725" data-line="16" id="l13.725.16"></span>τρίτον ἐν αὐτοῖς τῇ τάξει μόνον ἑαυτῷ διαφωνήσας. ἐνταῦθα
<span class="lb" data-page="13.725" data-line="17" id="l13.725.17"></span>μὲν γὰρ ἁπλῶς γέγραπται κηροῦ δραχ. μ΄. κατὰ δὲ τὸν
<span class="lb" data-page="13.725" data-line="18" id="l13.725.18"></span>στρατιώτην πρόσκειται, οἱ δὲ δραχ. ιστ΄. καὶ βέλτιόν γε τοῦτ’.
<span class="pb" data-page="13.726" id="p13.726"></span>
<span class="lb" data-page="13.726" data-line="1" id="l13.726.1"></span>ἔστιν. ἡ γὰρ πολλὴ μίξις τοῦ κηροῦ καθαιρεῖ τὴν δύναμιν
<span class="lb" data-page="13.726" data-line="2" id="l13.726.2"></span>τοῦ φαρμάκου. τῶν αὐτῶν τούτων φαρμάκων ὁ Ἡρακλείδης
<span class="lb" data-page="13.726" data-line="3" id="l13.726.3"></span>μέμνηται κᾀν τοῖς πρὸς τὴν Ἀντιοχίδα γεγραμμένοις αὐτῷ,
<span class="lb" data-page="13.726" data-line="4" id="l13.726.4"></span>καὶ πρώτως γε τοῦ πρώτου, καθάπερ ἐν τούτοις καὶ ἐν
<span class="lb" data-page="13.726" data-line="5" id="l13.726.5"></span>ἐκείνοις γράφων οὕτως. πρὸς μὲν τὰ ἄγαν πεπαλαιωμένα
<span class="lb" data-page="13.726" data-line="6" id="l13.726.6"></span>καὶ τυλώδη χρήσῃ ταύτῃ. λεπίδος μέρος α΄. ἰοῦ κατὰ τινὰ
<span class="lb" data-page="13.726" data-line="7" id="l13.726.7"></span>μὲν τῶν ἀντιγράφων ἀπεστιγμένον τὸ δ΄. γέγραπται· κατὰ
<span class="lb" data-page="13.726" data-line="8" id="l13.726.8"></span>τινὰ δὲ γραμμὴν ἄνωθεν ἔχον μακρὰν, ὥστε ἤτοι μέρη δ΄.
<span class="lb" data-page="13.726" data-line="9" id="l13.726.9"></span>σημαίνειν ἢ τοῦ ἑνὸς τὸ δ΄. οὕτως δὲ καὶ κατὰ τὰ προειρημένα
<span class="lb" data-page="13.726" data-line="10" id="l13.726.10"></span>συγγράμματα διαφερόντως εὗρον αὐτὸ γεγραμμένον,
<span class="lb" data-page="13.726" data-line="11" id="l13.726.11"></span>ὥστε καὶ κατὰ τοῦτο χρεία τῆς προκειμένης πραγματείας
<span class="lb" data-page="13.726" data-line="12" id="l13.726.12"></span>ἐστὶν, ὅπως ἄν τις ἐπίστηται διαγιγνώσκειν τῶν φαρμάκων
<span class="lb" data-page="13.726" data-line="13" id="l13.726.13"></span>τὰς διαφοράς. μόνος γὰρ οὗτος αὐτοῖς κατὰ τρόπον χρήσαιτο.
<span class="lb" data-page="13.726" data-line="14" id="l13.726.14"></span>τοῦτο γοῦν αὐτὸ τὸ προκείμενον φάρμακον, ἐὰν μὲν τετραπλάσιον
<span class="lb" data-page="13.726" data-line="15" id="l13.726.15"></span>λάβῃ τὸν ἰὸν, ἱκανῶς ἔσται δριμύ. τέταρτον δὲ μέρος
<span class="lb" data-page="13.726" data-line="16" id="l13.726.16"></span>ἰοῦ βαλών τις ὡς πρὸς ἓν μέρος τῆς λεπίδος ἕξει μέτριον
<span class="lb" data-page="13.726" data-line="17" id="l13.726.17"></span>φάρμακον, ὡς πρὸς τὰ κακοήθη, καὶ μάλιστα, ἐὰν μὴ
<span class="lb" data-page="13.726" data-line="18" id="l13.726.18"></span>διὰ κηροῦ μόνου τὴν μίξιν αὐτῶν, ἀλλὰ διὰ κηρωτῆς ποιήσηται.
<span class="lb" data-page="13.726" data-line="19" id="l13.726.19"></span>προείρηται δ’ ὅτι καὶ μαλακὸν εἶναι χρὴ καὶ νέον ﻿
<span class="pb" data-page="13.727" id="p13.727"></span>
<span class="lb" data-page="13.727" data-line="1" id="l13.727.1"></span>τὸν κηρόν· ἐὰν δὲ ἀπορῶ μὲν τοῦ τοιούτου, παρὰ πυρὶ
<span class="lb" data-page="13.727" data-line="2" id="l13.727.2"></span>θερμαίνοντες ὃν ἔχομεν ἢ ἐν ἡλίῳ καὶ μαλάττοντες μετ’ ὀλίγου
<span class="lb" data-page="13.727" data-line="3" id="l13.727.3"></span>μυρσίνου μίξομεν οὕτως τήν τε λεπίδα καὶ τὸν ἰόν.
<span class="lb" data-page="13.727" data-line="4" id="l13.727.4"></span>εἴρηται δὲ καὶ κατὰ τὴν ἀρχὴν τούτου τοῦ γράμματος ὡς
<span class="lb" data-page="13.727" data-line="5" id="l13.727.5"></span>εἴη κάλλιστον φάρμακον συγκείμενον ἐκ λεπίδος καὶ ἰοῦ,
<span class="lb" data-page="13.727" data-line="6" id="l13.727.6"></span>προσλαβὸν τετραπλάσιον τὸν κηρόν. καὶ διὰ τοῦτο συνεχῶς
<span class="lb" data-page="13.727" data-line="7" id="l13.727.7"></span>αὐτῷ χρῶμαι μιγνὺς ὡς τὸ πολὺ καὶ τοῦ κεκαυμένου χαλκοῦ
<span class="lb" data-page="13.727" data-line="8" id="l13.727.8"></span>τὸ ἴσον. προστέθεικε δὲ τῇ χρήσει τοῦ φαρμάκου τούτου
<span class="lb" data-page="13.727" data-line="9" id="l13.727.9"></span>κατὰ τὸ πρὸς τὴν Ἀντιοχίδα γεγραμμένον αὐτῷ βιβλίον
<span class="lb" data-page="13.727" data-line="10" id="l13.727.10"></span>ὁ Ταραντῖνος, ἃ διὰ τῶν ἔμπροσθεν ὧν εἶπον συγγραμμάτων
<span class="lb" data-page="13.727" data-line="11" id="l13.727.11"></span>αὐτοῦ οὐ προσέθηκεν. ὅλην οὖν αὐτοῦ γράψω τὴν ῥῆσιν
<span class="lb" data-page="13.727" data-line="12" id="l13.727.12"></span>οὕτως ἔχουσαν. πρὸς μὲν τὰ ἄγαν πεπαλαιωμένα καὶ
<span class="lb" data-page="13.727" data-line="13" id="l13.727.13"></span>τυλώδη χρήσῃ ταύτῃ. λεπίδος μέρος ἓν, ἰοῦ τέταρτον, λεάνασα
<span class="lb" data-page="13.727" data-line="14" id="l13.727.14"></span>μυρσίνῃ κηρωτῇ ὀκταπλῇ σκληρᾷ, ἀναλαμβάνουσα χρῶ, προκατανίψασα
<span class="lb" data-page="13.727" data-line="15" id="l13.727.15"></span>τὸ ἕλκος ὕδατι ψυχρῷ. προσέθηκε μὲν καὶ ὅτι
<span class="lb" data-page="13.727" data-line="16" id="l13.727.16"></span>προκατανίψαι χρὴ τὸ ἕλκος ὕδατι ψυχρῷ. νῦν οὖν ἤδη γράψω
<span class="lb" data-page="13.727" data-line="17" id="l13.727.17"></span>τὰ παραλελειμμένα μοι τῶν ὑπ’ Ἀνδρομάχου γεγραμμένων
<span class="lb" data-page="13.727" data-line="18" id="l13.727.18"></span>ἐπὶ τὴν αὐτὴν ἐπαγγελίαν. τὰς γὰρ ἐμπλάστρους μόνας διῆλθον
<span class="pb" data-page="13.728" id="p13.728"></span>
<span class="lb" data-page="13.728" data-line="1" id="l13.728.1"></span>ἔμπροσθεν. ὅσα δὲ φάρμακα διὰ τροχίσκων προπαρεσκευασμένα
<span class="lb" data-page="13.728" data-line="2" id="l13.728.2"></span>μιγνυμένων κηρωταῖς ἐπὶ τῆς χρείας ἐπουλωτικά
<span class="lb" data-page="13.728" data-line="3" id="l13.728.3"></span>φησιν εἶναι τῶν δυσιάτων ἑλκῶν ἢ ὅσα ξηρὰ καταπαστὰ,
<span class="lb" data-page="13.728" data-line="4" id="l13.728.4"></span>ταῦτα προσθήσω νῦν, ἀρξάμενος ἀπὸ τοῦ γεγραμμένου
<span class="lb" data-page="13.728" data-line="5" id="l13.728.5"></span>κατὰ τὰ ξηρὰ πλησίον τοῦ τέλους.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:5.10">
<span class="pb page1" data-page="13.820" id="p13.820"></span>
<span class="milestone ed1page page1" data-n="2.385" data-unit="ed1page" id="ed1page.2.385"></span>
<span class="milestone ed2page page1" data-n="13.788" data-unit="ed2page" id="ed2page.13.788"></span>
            <p>
<span class="lb" data-page="13.820" data-line="14" id="l13.820.14"></span><span class="milestone ed2page" data-n="13.789" data-unit="ed2page" id="ed2page.13.789"></span><label class="head">Ἡ διὰ δικτάμνου ὡς Δαμοκράτης.</label>
<span class="lb" data-page="13.820" data-line="15" id="l13.820.15"></span>Εἴρηταί μοι πολλάκις ὡς οὐ μόνον εἰς μνήμην αἱ ἔμμετροι
<span class="lb" data-page="13.820" data-line="16" id="l13.820.16"></span>γραφαὶ χρησιμώτεροι τῶν πεζῇ γεγραμμένων εἰσὶν, ἀλλὰ καὶ
<span class="lb" data-page="13.820" data-line="17" id="l13.820.17"></span>εἰς τὴν τῆς συμμετρίας τῶν μιγνυμένων ἀκρίβειαν. διὰ τοῦτ’
<span class="pb" data-page="13.821" id="p13.821"></span>
<span class="lb" data-page="13.821" data-line="1" id="l13.821.1"></span>οὖν καὶ νῦν τὴν διὰ δικτάμνου προσέγραψε συμμετρίαν
<span class="lb" data-page="13.821" data-line="2" id="l13.821.2"></span>ἀκριβῆ διασώζουσαν ἐν τῇ Δαμοκράτου γραφῇ.
</p>
            <div class="lg">
              <div class="l"><span class="lb" data-page="13.821" data-line="3" id="l13.821.3"></span>Τῶν περιβοήτων δ’ ἐστὶν ἐμπλάστρων μία,</div>
              <div class="l"><span class="lb" data-page="13.821" data-line="4" id="l13.821.4"></span>Μόνη τ’ ἔχουσα Κρητικὸν τὸ καλούμενον</div>
              <div class="l"><span class="lb" data-page="13.821" data-line="5" id="l13.821.5"></span>Δίκταμνον, ἰᾶται δὲ τὰς τῶν ἑρπετῶν,</div>
              <div class="l"><span class="lb" data-page="13.821" data-line="6" id="l13.821.6"></span>Ἰοβόλων πληγάς τε καὶ τὰ δήγματα</div>
              <div class="l"><span class="lb" data-page="13.821" data-line="7" id="l13.821.7"></span>Πάντων τετραπόδων, κᾂν λελυσσήκῃ τινὰ,</div>
              <div class="l"><span class="lb" data-page="13.821" data-line="8" id="l13.821.8"></span>Τετυλωμένα θ’ ἕλκη, τάς τε τῶν νεύρων φθοράς.</div>
              <div class="l"><span class="lb" data-page="13.821" data-line="9" id="l13.821.9"></span>Μυῶν τε καὶ τῶν ὀστέοις ἐπικειμένων</div>
              <div class="l"><span class="lb" data-page="13.821" data-line="10" id="l13.821.10"></span>Χόνδρων, ἐχόντων διὰ βάθους ἤδη φθοράν.</div>
              <div class="l"><span class="lb" data-page="13.821" data-line="11" id="l13.821.11"></span>Τά τε περὶ μαστοὺς καὶ τράχηλον καὶ ῥάχιν</div>
              <div class="l"><span class="lb" data-page="13.821" data-line="12" id="l13.821.12"></span>Ἕλκη θεραπεύει, κᾂν χρόνους πολλοὺς ἔχῃ·</div>
              <div class="l"><span class="lb" data-page="13.821" data-line="13" id="l13.821.13"></span>Καὶ πάνθ’ ὅσ’ εἶπον τὴν καλουμένην ποιεῖν</div>
              <div class="l"><span class="lb" data-page="13.821" data-line="14" id="l13.821.14"></span>Αἰγυπτίαν ἔμπλαστρον ἔμπροσθεν βραχύ.</div>
              <div class="l"><span class="lb" data-page="13.821" data-line="15" id="l13.821.15"></span>Ταύτην ἀγαθὴν σφόδρ’ οὖσαν ἔνιοι καὶ μόνην</div>
              <div class="l"><span class="lb" data-page="13.821" data-line="16" id="l13.821.16"></span>Δοκοῦσι πασῶν τῶν καλῶν βελτίονα,</div>
              <div class="l"><span class="lb" data-page="13.821" data-line="17" id="l13.821.17"></span>Πολλῶν διὰ πείρας οὐκ ἔχοντες φαρμάκων.</div>
              <div class="l"><span class="lb" data-page="13.821" data-line="18" id="l13.821.18"></span>Ἔχει δὲ λιθάργυρον δὶς ἑκατὸν δραχμὰς,</div>
              <span class="pb" data-page="13.822" id="p13.822"></span>
              <div class="l"><span class="lb" data-page="13.822" data-line="1" id="l13.822.1"></span>Λίτρας δ’ ἐλαίου τοῦ παλαιοῦ τέταρτον.</div>
              <div class="l"><span class="lb" data-page="13.822" data-line="2" id="l13.822.2"></span>Τινὲς δὲ κοτύλης φασὶ μᾶλλον τέταρτον.</div>
              <div class="l"><span class="lb" data-page="13.822" data-line="3" id="l13.822.3"></span>Δὶς δ’ εἴκοσι πέντε Ποντικοῦ κηροῦ δραχμὰς,</div>
              <div class="l"><span class="lb" data-page="13.822" data-line="4" id="l13.822.4"></span>Κολοφωνίας δὲ τῆς καλῆς, κηροῦ διπλοῦν,</div>
              <div class="l"><span class="lb" data-page="13.822" data-line="5" id="l13.822.5"></span>
                <span class="milestone ed1page" data-n="2.386" data-unit="ed1page" id="ed1page.2.386"></span>Τινὲς δὲ μᾶλλον, ταὐτὸ τῆς τερμινθίνης.</div>
              <div class="l"><span class="lb" data-page="13.822" data-line="6" id="l13.822.6"></span>Ἰοῦ δὲ χαλκοῦ καὶ ἀλόης Ἰνδικῆς,</div>
              <div class="l"><span class="lb" data-page="13.822" data-line="7" id="l13.822.7"></span>Χαλκοῦ τε κεκαυμένου καὶ διφρυγοῦς καλοῦ</div>
              <div class="l"><span class="lb" data-page="13.822" data-line="8" id="l13.822.8"></span>Ἑκκαίδεχ’ ἥμισυ ἐξ ἑκάστου μίγματος,</div>
              <div class="l"><span class="lb" data-page="13.822" data-line="9" id="l13.822.9"></span>Εἴκοσι δραχμὰς δὲ χαλβάνης καὶ δ΄.</div>
              <div class="l"><span class="lb" data-page="13.822" data-line="10" id="l13.822.10"></span>Μάννης, λιβάνου τε τὰς ἴσας δὶς ιβ΄.</div>
              <div class="l"><span class="lb" data-page="13.822" data-line="11" id="l13.822.11"></span>Ἀμμωνιακοῦ δὶς ε΄. καὶ δὶς κ΄.</div>
              <div class="l"><span class="lb" data-page="13.822" data-line="12" id="l13.822.12"></span>Ἑκκαίδεκα δραχμὰς προπόλεως τῆς Ἀττικῆς,</div>
              <div class="l"><span class="lb" data-page="13.822" data-line="13" id="l13.822.13"></span>Ἀριστολοχίας τῆς μακρᾶς δὶς ι΄. δραχμὰς</div>
              <div class="l"><span class="lb" data-page="13.822" data-line="14" id="l13.822.14"></span>Δὶς στ΄. λεπίδος, τοῦ Κυπρίου χαλκοῦ δραχμὰς</div>
              <div class="l"><span class="lb" data-page="13.822" data-line="15" id="l13.822.15"></span>Καὶ γεντιανῆς ξηροτάτης ῥίζης ἴσον.</div>
              <div class="l"><span class="lb" data-page="13.822" data-line="16" id="l13.822.16"></span>Τούτοις προσαπόδος πᾶσι δικτάμνου πόας</div>
              <div class="l"><span class="lb" data-page="13.822" data-line="17" id="l13.822.17"></span>Ξηρᾶς ἐχούσης ἄνθος ὁλκὰς κ΄.</div>
              <div class="l"><span class="lb" data-page="13.822" data-line="18" id="l13.822.18"></span>Λείας. λιθάργυρον δὲ μετ’ ἐλαίου βαλὼν,</div>
              <span class="pb" data-page="13.823" id="p13.823"></span>
              <div class="l"><span class="lb" data-page="13.823" data-line="1" id="l13.823.1"></span>Εἰς λοπάδα καινὴν κεραμίαν πλατύστομον,</div>
              <div class="l"><span class="lb" data-page="13.823" data-line="2" id="l13.823.2"></span>Ἕψε πυρὶ κούφῳ καὶ μαλακῷ, κινῶν σπάθῃ</div>
              <div class="l"><span class="lb" data-page="13.823" data-line="3" id="l13.823.3"></span>Ἕως γένηται μέλιτος Ἀττικοῦ πάχος.</div>
              <div class="l"><span class="lb" data-page="13.823" data-line="4" id="l13.823.4"></span>Ἴσον δὲ καὶ τῆς λεπίδος προσβαλὼν πάλιν</div>
              <div class="l"><span class="lb" data-page="13.823" data-line="5" id="l13.823.5"></span>Ἕψε λαβρότερον, εἶτα κιῤῥοῦ γενομένου</div>
              <div class="l"><span class="lb" data-page="13.823" data-line="6" id="l13.823.6"></span>Τοῦ φαρμάκου, πρόσβαλε χαλκὸν καὶ διφρυγὲς,</div>
              <div class="l"><span class="lb" data-page="13.823" data-line="7" id="l13.823.7"></span>Ποιῶν τ’ ἀμόλυντον καὶ πεπηγὸς φάρμακον</div>
              <div class="l"><span class="lb" data-page="13.823" data-line="8" id="l13.823.8"></span>Πρόσβαλλε κηρὸν τήν τε ῥητίνην ἅμα.</div>
              <div class="l"><span class="lb" data-page="13.823" data-line="9" id="l13.823.9"></span>Ὧν συντακέντων, ὅταν ἴδῃς κεκραμένην</div>
              <div class="l"><span class="lb" data-page="13.823" data-line="10" id="l13.823.10"></span>Ἔμπλαστρον, αἴρεις τὴν χύτραν ἀπὸ τοῦ πυρὸς</div>
              <div class="l"><span class="lb" data-page="13.823" data-line="11" id="l13.823.11"></span>Καὶ προσβαλὼν προπόλεώς τε καὶ χαλβάνην,</div>
              <div class="l"><span class="lb" data-page="13.823" data-line="12" id="l13.823.12"></span>Ἀμμωνιακὸν, μάνναν τε καὶ ἀλόην, τότε</div>
              <div class="l"><span class="lb" data-page="13.823" data-line="13" id="l13.823.13"></span>Ψύξας τὸ πυρῶδες καὶ ζέον τοῦ φαρμάκου,</div>
              <div class="l"><span class="lb" data-page="13.823" data-line="14" id="l13.823.14"></span>Ἀριστολοχίαν λειοτάτην προσεμπάσεις</div>
              <div class="l"><span class="lb" data-page="13.823" data-line="15" id="l13.823.15"></span>Καὶ γεντιανὴν, τήν τε δίκταμνον πόαν</div>
              <div class="l"><span class="lb" data-page="13.823" data-line="16" id="l13.823.16"></span>Καὶ προσανακόψας τῇ σπάθῃ τὸ φάρμακον</div>
              <div class="l"><span class="lb" data-page="13.823" data-line="17" id="l13.823.17"></span>Χερσὶ καὶ μαγδαλιὰς ποιῶν, ἔχε,</div>
              <div class="l"><span class="lb" data-page="13.823" data-line="18" id="l13.823.18"></span>Εἰς ἃς προεῖπον χρώμενος περιστάσεις.</div>
            </div>
          </article>

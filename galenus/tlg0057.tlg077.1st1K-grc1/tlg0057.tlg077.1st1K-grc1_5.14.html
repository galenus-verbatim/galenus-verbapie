<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:5.14">
<span class="pb page1" data-page="13.843" id="p13.843"></span>
<span class="milestone ed1page page1" data-n="2.389" data-unit="ed1page" id="ed1page.2.389"></span>
<span class="milestone ed2page page1" data-n="13.796" data-unit="ed2page" id="ed2page.13.796"></span>
            <p>
<span class="lb" data-page="13.843" data-line="16" id="l13.843.16"></span><label class="head">Τὰ ὑπ’ Ἀσκληπιάδου γεγραμμένα ξηρὰ
<span class="lb" data-page="13.843" data-line="17" id="l13.843.17"></span>κατὰ τὸ ε΄. τῶν ἐκτὸς, ἃ Μαρκέλλας ἐπιγράφει.</label> Ὁ μὲν Ἀνδρόμαχος
<span class="pb" data-page="13.844" id="p13.844"></span>
<span class="lb" data-page="13.844" data-line="1" id="l13.844.1"></span>ἀνέμιξε τὰ κατὰ πάθος ἁρμόττοντα ξηρὰ τοῖς
<span class="lb" data-page="13.844" data-line="2" id="l13.844.2"></span>κατὰ τὰ πεπονθότα. διωρισμένως δ’ ὑπ’ Ἀσκληπιάδου γέγραπται
<span class="lb" data-page="13.844" data-line="3" id="l13.844.3"></span>κατὰ τὸ ε΄. ἰδίαις μὲν προγραφαῖς δηλούμενα τὰ
<span class="lb" data-page="13.844" data-line="4" id="l13.844.4"></span>κατὰ πάθος, ἰδίαις δὲ καὶ τὰ μετὰ τόπου πεπονθότος. ἄνευ
<span class="lb" data-page="13.844" data-line="5" id="l13.844.5"></span>μὲν γὰρ τόπου γέγραπται πρὸς αὐτοῦ τὰ ἐπουλωτικὰ καὶ
<span class="lb" data-page="13.844" data-line="6" id="l13.844.6"></span>τὰ ἐσχαρωτικὰ καὶ τὰ πρὸς νομὰς ἁρμόττοντα καὶ ἄνθρακας
<span class="lb" data-page="13.844" data-line="7" id="l13.844.7"></span>καὶ τὰ καλούμενα ἴσχαιμα. μετὰ τόπου δὲ πεπονθότος,
<span class="lb" data-page="13.844" data-line="8" id="l13.844.8"></span>ὅσα πρὸς πολύποδα καὶ ὀζαίνας καὶ τὰς ἐκ μυκτήρων αἱμοῤῥαγίας
<span class="lb" data-page="13.844" data-line="9" id="l13.844.9"></span>καὶ τὰς ἐν στόματι νομὰς καὶ οὖλα πλαδῶντα
<span class="lb" data-page="13.844" data-line="10" id="l13.844.10"></span>καὶ τὰς ἐπὶ τῶν γενείων ὀχθώδεις ἐπαναστάσεις καὶ πρὸς
<span class="lb" data-page="13.844" data-line="11" id="l13.844.11"></span>παρωνυχίας καὶ πτερύγια καὶ πρὸς τὰς ἐν δακτυλίῳ ῥαγάδας
<span class="lb" data-page="13.844" data-line="12" id="l13.844.12"></span>καὶ πρὸς τὰς αἱμοῤῥοΐδας. ἔνια δὲ καὶ τὴν ὁμωνυμίαν
<span class="lb" data-page="13.844" data-line="13" id="l13.844.13"></span>ἔσχηκεν ἀπὸ τοῦ πεπονθότος. ἁρμόττει δὲ καὶ τοῖς ἄλλοις
<span class="lb" data-page="13.844" data-line="14" id="l13.844.14"></span>μέρεσιν, ὁποῖα καὶ τὰ κεφαλικὰ καλούμενα πρὸς τῶν ἰατρῶν
<span class="lb" data-page="13.844" data-line="15" id="l13.844.15"></span>ἐστιν, ἁρμόττοντα μὲν ἐξαιρέτως ἐν τοῖς ὀστοῖς, δυνάμενα
<span class="lb" data-page="13.844" data-line="16" id="l13.844.16"></span>δὲ καὶ τὰς ἐν ὅλῳ τῷ σώματι γιγνομένας ἑλκώσεις
<span class="lb" data-page="13.844" data-line="17" id="l13.844.17"></span>σαρκοῦν. ἐπὶ γὰρ τῆς κεφαλῆς οὐχ ὡς κεφαλῆς ἁρμόττειν
<span class="lb" data-page="13.844" data-line="18" id="l13.844.18"></span>μάλιστα <span class="milestone ed1page" data-n="2.390" data-unit="ed1page" id="ed1page.2.390"></span>πέφυκεν. ἀμέλει καὶ χωρὶς τοῦ γεγυμνῶσθαι
<span class="lb" data-page="13.844" data-line="19" id="l13.844.19"></span>τὸ ὀστοῦν, οὐδὲν αὐτῶν χρῄζομεν, ἀλλ’ ἐπὶ τῶν γεγυμνωμένων,
<span class="pb" data-page="13.845" id="p13.845"></span>
<span class="lb" data-page="13.845" data-line="1" id="l13.845.1"></span>ἐπειδὴ τὴν τῶν λιπαινόντων φαρμάκων χρῆσιν εὐλαβούμεθα,
<span class="lb" data-page="13.845" data-line="2" id="l13.845.2"></span>τοῖς ξηροῖς μόνοις χρώμεθα, φεύγοντες τὰ καλούμενα
<span class="lb" data-page="13.845" data-line="3" id="l13.845.3"></span>πρὸς τῶν ἰατρῶν ἔμμοτα, διὰ <span class="milestone ed2page" data-n="13.797" data-unit="ed2page" id="ed2page.13.797"></span>μοτῶν ἐγχριομένων
<span class="lb" data-page="13.845" data-line="4" id="l13.845.4"></span>προσφερόμενα. καθάπερ δὲ ἐπὶ τῆς κεφαλῆς γεγυμνωμένων
<span class="lb" data-page="13.845" data-line="5" id="l13.845.5"></span>τῶν ὀστῶν ἡ χρῆσις αὐτῶν ἐπιτήδειός ἐστι μάλιστα,
<span class="lb" data-page="13.845" data-line="6" id="l13.845.6"></span>κατὰ τοῦτο κᾀπὶ τῶν ἄλλων ἁπάντων ὀστῶν τῶν γεγυμνωμένων
<span class="lb" data-page="13.845" data-line="7" id="l13.845.7"></span>εἴτε βραχίων εἴτε πῆχυς εἴτε κερκὶς εἴτε μηρὸς εἴτε
<span class="lb" data-page="13.845" data-line="8" id="l13.845.8"></span>κνήμη τύχοι. διὸ κᾀγὼ τὰ ὑπ’ Ἀσκληπιάδου γεγραμμένα
<span class="lb" data-page="13.845" data-line="9" id="l13.845.9"></span>ξηρὰ μέλλων ἐφεξῆς γράφειν, εὑρὼν αὐτὸν ἁπάντων πρῶτα
<span class="lb" data-page="13.845" data-line="10" id="l13.845.10"></span>γεγραφότα τὰ κεφαλικὰ καὶ αὐτὸς γράψω πρῶτα διὰ τὸ
<span class="lb" data-page="13.845" data-line="11" id="l13.845.11"></span>μὴ μόνον ἐπὶ τῶν ἐν τῇ κεφαλῇ γεγυμνωμένων ὀστῶν, ἀλλὰ
<span class="lb" data-page="13.845" data-line="12" id="l13.845.12"></span>καὶ τῶν ἄλλων ἁπάντων ὁμοίως πεπονθότων, ὑπάρχειν αὐτὰ
<span class="lb" data-page="13.845" data-line="13" id="l13.845.13"></span>χρήσιμα. δεύτερα δ’ ἐπ’ αὐτοῖς γράψω τὰ ἐπουλωτικὰ, τὰ
<span class="lb" data-page="13.845" data-line="14" id="l13.845.14"></span>μεταξὺ πάνθ’ ὑπερβὰς, ὅσα τόπου πεπονθότος ἐφάπτεται.
<span class="lb" data-page="13.845" data-line="15" id="l13.845.15"></span>μετὰ δὲ τὰ ἐπουλωτικὰ τὰ ἐφεξῆς ἅπαντα κατὰ τὴν προειρημένην
<span class="lb" data-page="13.845" data-line="16" id="l13.845.16"></span>ἄρτι μοι τάξιν. ἔνια μέντοι τῶν ξηρῶν τούτων
<span class="lb" data-page="13.845" data-line="17" id="l13.845.17"></span>φαρμάκων διττὴν ἔχει χρῆσιν, ὡς καὶ ξηροῖς αὐτοῖς δύνασθαι
<span class="lb" data-page="13.845" data-line="18" id="l13.845.18"></span>χρῆσθαι καὶ μιγνυμένοις ἑτέροις τισὶν, ὡς καὶ αὐτὸς
<span class="lb" data-page="13.845" data-line="19" id="l13.845.19"></span>Ἀσκληπιάδης ἐπισημαίνεται.
</p>
          <section id="urn:cts:greekLit:tlg0057.tlg077.1st1K-grc1:5.14.1" class="textpart section">
            <span class="pb" data-page="13.846" id="p13.846"></span>
            <p>
<span class="lb" data-page="13.846" data-line="1" id="l13.846.1"></span><label class="head">Ξηρὰ κεφαλικά.</label> Ξηρὸν κεφαλικὸν ᾧ ἐχρήσατο Λεύκιος
<span class="lb" data-page="13.846" data-line="2" id="l13.846.2"></span>ὁ καθηγητής. ἀφίστησι λεπίδας, ἀνάγει ὀστᾶ ἐφθορότα
<span class="lb" data-page="13.846" data-line="3" id="l13.846.3"></span>καὶ τὰ κοῖλα σαρκοῖ. τὸ φάρμακόν ἐστιν ἀλιπές. ♃ ἴρεως
<span class="lb" data-page="13.846" data-line="4" id="l13.846.4"></span>Ἰλλυρικῆς δραχ. δ΄. πάνακος δραχ. δ΄. ἀριστολοχίας δραχ. β΄. μάννης
<span class="lb" data-page="13.846" data-line="5" id="l13.846.5"></span>δραχ. β΄. ἄλλοι χωρὶς ἀριστολοχίας. ἅπαντα κόπτε καὶ σῆθε,
<span class="lb" data-page="13.846" data-line="6" id="l13.846.6"></span>χρῶ κατ’ ἰδίαν καὶ μετὰ μέλιτος. τὸ διὰ τοῦ σιλφίου. τὰ
<span class="lb" data-page="13.846" data-line="7" id="l13.846.7"></span>τετυλωμένα ὑπεκτήκει καὶ τὰ ῥυπαρὰ ἀνακαθαίρει καὶ τὰ
<span class="lb" data-page="13.846" data-line="8" id="l13.846.8"></span>κοῖλα πληροῖ τῶν ἑλκῶν, τοὺς ὑπολειπομένους χιτωνίσκους
<span class="lb" data-page="13.846" data-line="9" id="l13.846.9"></span>ὑπεκτήκει. ♃ ῥητίνης πιτυΐνης ξηρᾶς δραχ. ιβ΄. κισσήρεως ἢ
<span class="lb" data-page="13.846" data-line="10" id="l13.846.10"></span>σώρεως ὀπτῆς κατεσβεσμένης οἴνῳ δραχ. η΄. ἴρεως Ἰλλυρικῆς
<span class="lb" data-page="13.846" data-line="11" id="l13.846.11"></span>δραχ. η΄. ἀριστολοχίας δραχ. η΄. σιλφίου δραχ. ν΄. χαλκοῦ λεπίδος δραχ. β΄.
<span class="lb" data-page="13.846" data-line="12" id="l13.846.12"></span>λιβάνου δραχ. δ΄. ξηρῷ καὶ μετὰ μέλιτος. ἐν ἄλλαις γραφαῖς
<span class="lb" data-page="13.846" data-line="13" id="l13.846.13"></span>σίλφιον οὐκ ἔχει. τὸ διὰ τῶν ὀρόβων Ξενοκράτους. ♃ ὀρόβων
<span class="lb" data-page="13.846" data-line="14" id="l13.846.14"></span>κιῤῥῶν ἀλεύρου δραχ. η΄. Ἰλλυρικῆς δραχ. ι΄. μάννης δραχ. ε΄.
<span class="lb" data-page="13.846" data-line="15" id="l13.846.15"></span>ἀριστολοχίας δραχ. ε΄. λεπίδος δραχ. ε΄. λείοις χρῶ καὶ μετὰ μέλιτος.
<span class="lb" data-page="13.846" data-line="16" id="l13.846.16"></span>ἐν ἄλλαις γραφαῖς βρυωνίας ῥίζης δραχ. η΄. μάννης δραχ. ιβ΄.
<span class="lb" data-page="13.846" data-line="17" id="l13.846.17"></span>λεπίδος δραχ. ιβ΄. ἴρεως δραχ. ιβ΄. ὀρόβου δραχ. ι΄. ἀριστολοχίας μακρᾶς
<span class="pb" data-page="13.847" id="p13.847"></span>
<span class="lb" data-page="13.847" data-line="1" id="l13.847.1"></span>δραχ. ιε΄. τὸ διὰ τῆς Σεραπιάδος ἐπιγραφόμενον, ἀφίστησι
<span class="lb" data-page="13.847" data-line="2" id="l13.847.2"></span>λεπίδας καὶ σαρκοποιεῖ, τῶν ἄγαν ἐστὶν ἀναξηραντικῶν.
<span class="lb" data-page="13.847" data-line="3" id="l13.847.3"></span>Σεραπιάδος τῆς ὄρχεως δραχ. η΄. ἴρεως Ἰλλυρικῆς δραχ. η΄. πρασίου
<span class="lb" data-page="13.847" data-line="4" id="l13.847.4"></span>ξηροῦ δραχ. η΄. ὀρόβου ἀλεύρου δραχ. ι΄. ἀριστολοχίας δραχ. ν΄. ξηρῷ
<span class="lb" data-page="13.847" data-line="5" id="l13.847.5"></span>καὶ μετὰ μέλιτος. Τρύφωνος κεφαλικόν. ἀφίστησι λεπίδας.
<span class="lb" data-page="13.847" data-line="6" id="l13.847.6"></span>♃ πίτυος φλοιοῦ δραχ. στ΄. λεπίδος χαλκοῦ δραχ. στ΄. κισσήρεως
<span class="lb" data-page="13.847" data-line="7" id="l13.847.7"></span>κεκαυμένης δραχ. στ΄. μάννης λιβάνου, ἀριστολοχίας, ἴρεως Ἰλλυρικῆς,
<span class="lb" data-page="13.847" data-line="8" id="l13.847.8"></span>ῥητίνης πιτυΐνης ἀνὰ δραχ. δ΄. σμύρνης, ἀλόης ἀνὰ δραχ. β΄.
<span class="lb" data-page="13.847" data-line="9" id="l13.847.9"></span>ξηρῷ καὶ μετὰ μέλιτος. ἐν δὲ ταῖς Ἀθηναίου γραφαῖς χωρὶς
<span class="lb" data-page="13.847" data-line="10" id="l13.847.10"></span>πίτυος φλοιοῦ ἔστι τὸ φάρμακον. ἔχει δὲ καὶ κηκίδος
<span class="lb" data-page="13.847" data-line="11" id="l13.847.11"></span>τὸ ἴσον ἐν τῷ μαννίνῳ.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.2" class="textpart section">
            <p>
<span class="lb" data-page="13.847" data-line="12" id="l13.847.12"></span><label class="head">Ξηρὰ ἐπουλωτική.</label> Περὶ πάντων ἑλκῶν προσφάτων,
<span class="lb" data-page="13.847" data-line="13" id="l13.847.13"></span>παλαιῶν, εὐθεραπεύτων, δυσθεραπεύτων ἔν τε τοῖς τῆς θεραπευτικῆς
<span class="lb" data-page="13.847" data-line="14" id="l13.847.14"></span>μεθόδου βιβλίοις εἴρηται κατὰ τὸ γ΄ καὶ δ΄ καὶ ε΄.
<span class="lb" data-page="13.847" data-line="15" id="l13.847.15"></span>ὑπόμνημα καὶ κατὰ ταύτην τὴν πραγματείαν ἐν τοῖς ἔμπροσθεν,
<span class="lb" data-page="13.847" data-line="16" id="l13.847.16"></span>ἐπιδεικνύντος μου τῶν μὲν ἄνευ περιστάσεως ἁπάσης
<span class="lb" data-page="13.847" data-line="17" id="l13.847.17"></span>ἑλκῶν κοίλων τὰ σαρκωτικὰ φάρμακα δυνάμεως εἶναι ﻿
<span class="pb" data-page="13.848" id="p13.848"></span>
<span class="lb" data-page="13.848" data-line="1" id="l13.848.1"></span>ῥυπτικῆς ἀδήκτου. τὰ δ’ ἐπουλωτικὰ ξηραντικώτερα μετὰ
<span class="lb" data-page="13.848" data-line="2" id="l13.848.2"></span>τοῦ στύφειν ἀδήκτως, <span class="milestone ed2page" data-n="13.798" data-unit="ed2page" id="ed2page.13.798"></span>τὰ καθαιρετικὰ τῶν ὑπερσαρκούντων
<span class="lb" data-page="13.848" data-line="3" id="l13.848.3"></span>θερμὰ καὶ δριμέα. καὶ μέντοι καὶ τίνα κάλλιστα
<span class="lb" data-page="13.848" data-line="4" id="l13.848.4"></span>νομίζω τῶν ἐπουλωτικῶν εἶναι, προείρηταί μοι διὰ τῆς θεραπευτικῆς
<span class="lb" data-page="13.848" data-line="5" id="l13.848.5"></span>μεθόδου, καθ’ ἣν ἁπάντων παθῶν τῆς ἰάσεως
<span class="lb" data-page="13.848" data-line="6" id="l13.848.6"></span>αἱ μέθοδοι δελήλωνται καὶ τῶν εἰς ἕλκη διαφερουσῶν ἔμπροσθεν
<span class="lb" data-page="13.848" data-line="7" id="l13.848.7"></span>ἐν τῇδε τῇ νῦν προκειμένῃ. ὁ δ’ Ἀσκληπιάδης ἔγραψε
<span class="lb" data-page="13.848" data-line="8" id="l13.848.8"></span>φάρμακα, καθάπερ καὶ ὁ Ἀνδρόμαχος ἐπουλωτικὰ, μὴ προσδιορισάμενος
<span class="lb" data-page="13.848" data-line="9" id="l13.848.9"></span>πότερον ἀπεριστάτων ἑλκῶν ἢ τῶν ἰδίως δυσεπουλώτων
<span class="lb" data-page="13.848" data-line="10" id="l13.848.10"></span>λεγομένων, ἃ διαφέρειν ἀλλήλων ἐδείχθη πλείοσι
<span class="lb" data-page="13.848" data-line="11" id="l13.848.11"></span>διαφοραῖς, ἴδιον ἑκάστης ἐχούσης σκοπὸν τῆς θεραπείας. ἔν
<span class="lb" data-page="13.848" data-line="12" id="l13.848.12"></span>τισι μέντοι προσγεγράφασιν ὅτι καὶ πρὸς κακοήθη, ἢ πάλιν,
<span class="lb" data-page="13.848" data-line="13" id="l13.848.13"></span>ὅτι πρὸς κονδυλώματα καὶ ῥαγάδας. ὁ δ’ Ἀσκληπιάδης
<span class="lb" data-page="13.848" data-line="14" id="l13.848.14"></span>καίτοι μᾶλλον τοῦ Ἀνδρομάχου τοὺς ὁρισμοὺς εἰωθὼς προστιθέναι,
<span class="lb" data-page="13.848" data-line="15" id="l13.848.15"></span>παρέλιπεν ἐπὶ τῶν ἐπουλωτικῶν. ἀλλ’ ἐξ ὧν ἐγὼ
<span class="lb" data-page="13.848" data-line="16" id="l13.848.16"></span>διῆλθον, ἔν τε τῇ θεραπευτικῇ πραγματείᾳ καὶ τῇ νῦν ἐνεστώσῃ
<span class="lb" data-page="13.848" data-line="17" id="l13.848.17"></span>δῆλον ἔσται τοῖς προσέχουσι τὸν νοῦν, ὅπως ἑκάστῳ
<span class="lb" data-page="13.848" data-line="18" id="l13.848.18"></span>τῶν γεγραμμένων χρηστέον. ξηρὰ ἐπουλωτική.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.3" class="textpart section">
            <span class="pb" data-page="13.849" id="p13.849"></span>
            <p>
<span class="lb" data-page="13.849" data-line="1" id="l13.849.1"></span><label class="head">Ἀσκληπιάδου σποδοειδὴς ἐκ τῶν Μάγνου.</label> ♃ Ἀσβέστου
<span class="lb" data-page="13.849" data-line="2" id="l13.849.2"></span>δραχ. στ΄. μάννης λιβάνου δραχ. δ΄. λεπίδος δραχ. δ΄. ἄλλως.
<span class="lb" data-page="13.849" data-line="3" id="l13.849.3"></span>ἀσβέστου δραχ. ιβ΄. λεπίδος δραχ. δ΄. μάννης δραχ. δ΄. ὡς δὲ Ἀρχίβιος.
<span class="lb" data-page="13.849" data-line="4" id="l13.849.4"></span>♃ λεπίδος δραχ. η΄. καὶ μάννης δραχ. η΄. ἢ δραχ. δ΄. ἐν ἄλλαις
<span class="lb" data-page="13.849" data-line="5" id="l13.849.5"></span>γραφαῖς δραχ. η΄. ἀσβέστου. ὡς δὲ Ἡλιόδωρος, ἀσβέστου δραχ. η΄.
<span class="lb" data-page="13.849" data-line="6" id="l13.849.6"></span>μάννης λιβάνου δραχ. η΄. λεπίδος δραχ. δ΄. κιῤῥὸν ἐπουλωτικόν.
<span class="lb" data-page="13.849" data-line="7" id="l13.849.7"></span>♃ μίσυος ὀπτοῦ δραχ. η΄. λεπίδος χαλκοῦ δραχ. ι΄. μάννης δραχ. στ΄.
<span class="lb" data-page="13.849" data-line="8" id="l13.849.8"></span>λείοις χρῶ.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.4" class="textpart section">
            <p>
<span class="lb" data-page="13.849" data-line="9" id="l13.849.9"></span><label class="head">Μάγνου ἐπουλωτικόν.</label> ♃ Διφρυγοῦς δραχ. δ΄. λεπίδος
<span class="lb" data-page="13.849" data-line="10" id="l13.849.10"></span>δραχ. δ΄. Ἰλλυρίδος δραχ. β΄. μάννης δραχμὰς β΄. λείοις χρῶ. τὸ
<span class="lb" data-page="13.849" data-line="11" id="l13.849.11"></span>διὰ τῆς κισσήρεως. ♃ κισσήρεως ὀπτῆς οἴνῳ κατεσβεσμένης
<span class="lb" data-page="13.849" data-line="12" id="l13.849.12"></span>δραχμὰς η΄. λεπίδος δραχ. δ΄. μάννης δραχ. δ΄. ἴρεως δραχμὰς δ΄.
<span class="lb" data-page="13.849" data-line="13" id="l13.849.13"></span>ῥητίνης πιτυΐνης ξηρᾶς δραχ. δ΄. λείοις χρῶ. ἄλλη Πτολεμαίου
<span class="lb" data-page="13.849" data-line="14" id="l13.849.14"></span>γνωρίμου, ποιεῖ καὶ πρὸς τὰ δυσαλθῆ. ♃ πίτυος φλοιοῦ
<span class="lb" data-page="13.849" data-line="15" id="l13.849.15"></span>δραχ. στ΄. καδμείας ὀπτῆς δραχμὰς η΄. λεπίδος δραχμὰς δ΄. κέρατος
<span class="lb" data-page="13.849" data-line="16" id="l13.849.16"></span>ἐλαφείου κεκαυμένου δραχ. δ΄. μάννης δραχμὰς δ΄. λείοις
<span class="lb" data-page="13.849" data-line="17" id="l13.849.17"></span>χρῶ. ἐν ἄλλαις γραφαῖς ἔχει, μολύβδου κεκαυμένου καὶ πεπλυμένου
<span class="pb" data-page="13.850" id="p13.850"></span>
<span class="lb" data-page="13.850" data-line="1" id="l13.850.1"></span>δραχμὰς δ΄. μολυβδαίνης δραχ. η΄. ξηρὰ ἐσχαρωτική.
<span class="lb" data-page="13.850" data-line="2" id="l13.850.2"></span>λέλεκται. καὶ περὶ τούτων ὅτι δριμείας εἰσὶ καὶ καυστικῆς
<span class="lb" data-page="13.850" data-line="3" id="l13.850.3"></span>δυνάμεως, ὥστε καὶ ἡ χρῆσις αὐτῶν ἐπί τε τῶν δι’ ὑπερβάλλουσαν
<span class="lb" data-page="13.850" data-line="4" id="l13.850.4"></span>ὑγρότητα καὶ δυσκρασίαν τοῦ πεπονθότος μορίου
<span class="lb" data-page="13.850" data-line="5" id="l13.850.5"></span>γίνεται καὶ διὰ τὰς ἐγγιγνομένας ἐνίοις μέρεσι σηπεδόνας.
<span class="lb" data-page="13.850" data-line="6" id="l13.850.6"></span>ἐσχαρωτικὰ Ἀσκληπιάδου. μήλινον Λευκίου καθηγητοῦ, ἐσχαρωτικὸν
<span class="lb" data-page="13.850" data-line="7" id="l13.850.7"></span>καὶ τύλων ἐκκοπτικὸν, καταπασσόμενον καὶ προσθλιβόμενον
<span class="lb" data-page="13.850" data-line="8" id="l13.850.8"></span>ἐν πυρῆνι μύλης. ἔστι δὲ κατασταλτικὸν καὶ
<span class="lb" data-page="13.850" data-line="9" id="l13.850.9"></span>τῶν δυσαλθῶν ἐπουλωτικὸν, εἴ τις ἐπὶ λεπτῶν χρήσαιτο τῷ
<span class="lb" data-page="13.850" data-line="10" id="l13.850.10"></span>φαρμάκῳ, τῷ δὴ λεγομένῳ χνοῒ χρώμενος. ♃ χαλκίτεως ὠμῆς
<span class="lb" data-page="13.850" data-line="11" id="l13.850.11"></span>δραχ. η΄. καδμείας δραχ. δ΄. νῆστις σιέλῳ ἀναλάμβανε ἐπὶ τοσοῦτον,
<span class="lb" data-page="13.850" data-line="12" id="l13.850.12"></span>ὥστε αὐτὸ μόνον νοτίσαι τὸ φάρμακον, εἶτα συνάγαγε
<span class="lb" data-page="13.850" data-line="13" id="l13.850.13"></span>καὶ πωμάσας ἔα μήλινον γενέσθαι, καὶ ξηράνας ἐν σκιᾷ κούφως
<span class="lb" data-page="13.850" data-line="14" id="l13.850.14"></span>περιφέρων τὸν τριβέα ἀναλάμβανε καθὼς προείρηται.
<span class="lb" data-page="13.850" data-line="15" id="l13.850.15"></span>παρ’ ἄλλοις καλεῖται τὸ φάρμακον φαιόν. ἀναλαμβάνεται δὲ
<span class="lb" data-page="13.850" data-line="16" id="l13.850.16"></span>ὄξει δριμυτάτῳ καὶ ξηραίνεται καὶ λεαίνεται. <span class="milestone ed1page" data-n="2.391" data-unit="ed1page" id="ed1page.2.391"></span>ἐν ἄλλαις
<span class="lb" data-page="13.850" data-line="17" id="l13.850.17"></span>γραφαῖς, ὥσπερ Εὔνομος ὁ Ἀσκληπιάδης ἐχρήσατο,
<span class="pb" data-page="13.851" id="p13.851"></span>
<span class="lb" data-page="13.851" data-line="1" id="l13.851.1"></span>ἔχει δὲ οὕτως. ♃ χαλκίτεως δραχ. ιβ΄. καδμείας δραχ. στ΄. σανδαράχης
<span class="lb" data-page="13.851" data-line="2" id="l13.851.2"></span>δραχ. στ΄. <span class="milestone ed2page" data-n="13.799" data-unit="ed2page" id="ed2page.13.799"></span>ὄξει ἀναλαμβάνεται. ἄλλο. ♃ χαλκίτιδος
<span class="lb" data-page="13.851" data-line="3" id="l13.851.3"></span>ὀπτῆς, χαλκάνθης ὀπτῆς, καδμείας ὀπτῆς, ἑκάστου τὸ ἴσον
<span class="lb" data-page="13.851" data-line="4" id="l13.851.4"></span>καὶ νῆστις ἀναλάμβανε σιέλῳ. εὔτονον ἐπιγραφόμενον. ♃
<span class="lb" data-page="13.851" data-line="5" id="l13.851.5"></span>χαλκίτεως ὀπτῆς δραχ. η΄. χαλκάνθου δραχ. η΄. σανδαράχης δραχ. η΄.
<span class="lb" data-page="13.851" data-line="6" id="l13.851.6"></span>καδμείας δραχ. η΄. ξηρῷ κατάπασσε. τὸ διὰ τῶν δ΄. ♃ χαλκίτεως
<span class="lb" data-page="13.851" data-line="7" id="l13.851.7"></span>ὀπτῆς δραχ. δ΄. μίσυος ὀπτῆς δραχ. δ΄. διφρυγοῦς δραχ. δ΄. χαλκάνθης
<span class="lb" data-page="13.851" data-line="8" id="l13.851.8"></span>ὀπτῆς δραχ. δ΄. χρῶ. ἐσχαρωτικὸν σφόδρα γενναῖον. ♃
<span class="lb" data-page="13.851" data-line="9" id="l13.851.9"></span>στυπτηρίας σχιστῆς δραχ. ιστ΄. χαλκάνθου δραχ. ιστ΄. κηκίδων δραχ. ιστ΄.
<span class="lb" data-page="13.851" data-line="10" id="l13.851.10"></span>μίσυος Κυπρίου δραχ. ιστ΄. σώρεως δραχ. δ΄. λείοις χρῶ.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.5" class="textpart section">
            <p>
<span class="lb" data-page="13.851" data-line="11" id="l13.851.11"></span><label class="head">Ἐπιτετευγμένον, ὡς Εὔνομος.</label> ♃ Μίσυος ξενικοῦ
<span class="lb" data-page="13.851" data-line="12" id="l13.851.12"></span>δραχ. ιστ΄. σώρεως δραχ. ιβ΄. χαλκοῦ κεκαυμένου δραχ. β΄. λίθου σχιστοῦ
<span class="lb" data-page="13.851" data-line="13" id="l13.851.13"></span>κεκαυμένου δραχ. η΄. χαλκάνθου δραχ. δ΄. σανδαράχης δραχ. δ΄.
<span class="lb" data-page="13.851" data-line="14" id="l13.851.14"></span>στυπτηρίας σχιστῆς δραχ. δ΄. λείοις χρῶ καταπάσσων καὶ προσθλίβων
<span class="lb" data-page="13.851" data-line="15" id="l13.851.15"></span>τῷ πυρῆνι. πρὸς νομάς. τὰ σηπεδονώδη τῶν ἑλκῶν,
<span class="lb" data-page="13.851" data-line="16" id="l13.851.16"></span>ὅταν ἐπινέμηται τοὺς πέριξ τόπους, ὀνομάζουσιν ἰδίως νομὰς,
<span class="lb" data-page="13.851" data-line="17" id="l13.851.17"></span>καὶ δῆλον ὅτι τῶν σφοδροτάτων φαρμάκων αἱ τοιαῦται
<span class="pb" data-page="13.852" id="p13.852"></span>
<span class="lb" data-page="13.852" data-line="1" id="l13.852.1"></span>δέονται διαθέσεις, ἀμέλει καὶ καυστηρίοις ἐπ’ αὐτῶν
<span class="lb" data-page="13.852" data-line="2" id="l13.852.2"></span>χρώμεθα πολλάκις. πρὸς νομὰς Ἀσκληπιάδου. Λευκίου καθηγητοῦ
<span class="lb" data-page="13.852" data-line="3" id="l13.852.3"></span>πρὸς νομάς. ♃ θείου ἀπύρου δραχ. β΄. ἀρσενικοῦ δραχ. β΄.
<span class="lb" data-page="13.852" data-line="4" id="l13.852.4"></span>λεπίδος δραχ. β΄. χαλκοῦ κεκαυμένου, ὥστε χρῶσαι, ξηρῷ καὶ
<span class="lb" data-page="13.852" data-line="5" id="l13.852.5"></span>μετὰ μέλιτος.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.6" class="textpart section">
            <p>
<span class="lb" data-page="13.852" data-line="6" id="l13.852.6"></span><label class="head">Πουπλίου τοῦ καθηγητοῦ.</label> ♃ Ἀρσενικοῦ δραχ. δ΄. λεπίδος
<span class="lb" data-page="13.852" data-line="7" id="l13.852.7"></span>δραχ. β΄. ἐλατηρίου δραχ. α΄. χάρτου ὥστε χρῶσαι. ὡς δὲ
<span class="lb" data-page="13.852" data-line="8" id="l13.852.8"></span>Εὔνομος ἐχρήσατο. ♃ ἀρσενικοῦ δραχ. δ΄. λεπίδος δραχ. δ΄. θείου
<span class="lb" data-page="13.852" data-line="9" id="l13.852.9"></span>ἀπύρου δραχ. β΄. ἐλατηρίου δραχ. β΄. χάρτου κεκαυμένου ὥστε χρῶσαι.
<span class="lb" data-page="13.852" data-line="10" id="l13.852.10"></span>ἐν ἄλλαις γραφαῖς, σανδαράχης δραχ. δ΄. λεπίδος δραχ. στ΄.
<span class="lb" data-page="13.852" data-line="11" id="l13.852.11"></span>ἀῤῥενικῆς δραχ. δ΄. ἐλατηρίου δραχ. β΄. χάρτου κεκαυμένου δραχ. δ΄.
<span class="lb" data-page="13.852" data-line="12" id="l13.852.12"></span>ἐκ τῶν Ἀρείου πρὸς νομὰς, ἥτις καὶ τὰ ῥυπαρὰ ἀνακαθαίρει
<span class="lb" data-page="13.852" data-line="13" id="l13.852.13"></span>χωρὶς δήξεως ἀνιεμένη ῥοδίνῳ. ποιεῖ καὶ πρὸς τὰς ἐν
<span class="lb" data-page="13.852" data-line="14" id="l13.852.14"></span>μήτρᾳ ἀναβρώσεις. ἔδωκε Θεότροπος. ♃ ἀρσενικοῦ δραχ. δ΄.
<span class="lb" data-page="13.852" data-line="15" id="l13.852.15"></span>χάρτου κεκαυμένου δραχ. δ΄. μολύβδου κεκαυμένου καὶ πεπλυμένου
<span class="lb" data-page="13.852" data-line="16" id="l13.852.16"></span>δραχ. δ΄. λεπίδος χαλκοῦ δραχ. δ΄. ἕκαστον τρῖβε κατ’ ἰδίαν,
<span class="lb" data-page="13.852" data-line="17" id="l13.852.17"></span>εἶθ’ ὁμοῦ μίξας χρῶ πρὸς τὰς προειρημένας διαθέσεις. ὡς ﻿
<span class="pb" data-page="13.853" id="p13.853"></span>
<span class="lb" data-page="13.853" data-line="1" id="l13.853.1"></span>δὲ Πτολεμαῖος ἐχρήσατο. ♃ μολύβδου κεκαυμένου, ἀρσενικοῦ,
<span class="lb" data-page="13.853" data-line="2" id="l13.853.2"></span>λεπίδος, χάρτου κεκαυμένου ἀνὰ δραχ. δ΄. θείου ἀπύρου
<span class="lb" data-page="13.853" data-line="3" id="l13.853.3"></span>δραχ. β΄. λείοις χρῶ. ὡς δὲ Ἀπελλῆς. φάρμακον ἐπιτετευγμένον
<span class="lb" data-page="13.853" data-line="4" id="l13.853.4"></span>διὰ χάρτου ἐπιγραφόμενον πρὸς νομάς. οὐ μόνον δὲ ἵστησιν,
<span class="lb" data-page="13.853" data-line="5" id="l13.853.5"></span>ἀλλὰ καὶ κωλύει ἀρχομένην. ποιεῖ δὲ καὶ δυσεντερικοῖς
<span class="lb" data-page="13.853" data-line="6" id="l13.853.6"></span>ἐγχυματιζόμενον διὰ ῥοδίνου. ἐπειδὰν δὲ, φησὶν, ἐγχυματιζόμενον
<span class="lb" data-page="13.853" data-line="7" id="l13.853.7"></span>δυσεντερικοῖς ἀναδάκνηται, ὕποπτον εἶναι τὴν νομήν.
<span class="lb" data-page="13.853" data-line="8" id="l13.853.8"></span>τὰ δὲ τῆς συνθέσεως ἔχει οὕτως. ♃ χάρτου κεκαυμένου, μολύβδου
<span class="lb" data-page="13.853" data-line="9" id="l13.853.9"></span>κεκαυμένου καὶ χαλκοῦ κεκαυμένου καὶ πεπλυμένου,
<span class="lb" data-page="13.853" data-line="10" id="l13.853.10"></span>ἀρσενικοῦ, λεπίδος στομώματος ἑκάστου ἴσον, θείου ἀπύρου
<span class="lb" data-page="13.853" data-line="11" id="l13.853.11"></span>τὸ ἥμισυ, λείοις χρῶ ἢ μετὰ μέλιτος ἢ ῥοδίνου Μοσχίωνος
<span class="lb" data-page="13.853" data-line="12" id="l13.853.12"></span>πρὸς νομάς. ♃ ἐλατηρίου δραχμὰς β΄. χάρτου κεκαυμένου
<span class="lb" data-page="13.853" data-line="13" id="l13.853.13"></span>δραχμὰς β΄. λεπίδος χαλκοῦ δραχμὰς δύο, ἀρσενικοῦ δραχμὰς
<span class="lb" data-page="13.853" data-line="14" id="l13.853.14"></span>δ΄. ἰοῦ σκώληκος δραχμὴν α΄. ἁλὸς ἀμμωνιακοῦ δραχμὴν
<span class="lb" data-page="13.853" data-line="15" id="l13.853.15"></span>μίαν, λείοις χρῶ μετὰ ῥοδίνου.
</p>
          </section>
          <section id="urn:cts:greekLit:tlg0057.tlg077.1st1K-grc1:5.14.7" class="textpart section">
            <p>
<span class="lb" data-page="13.853" data-line="16" id="l13.853.16"></span><label class="head">Εὐῶδες Λευκίου καθηγητοῦ.</label> ♃ Λεπίδος δραχ. δ΄. κηκίδος
<span class="lb" data-page="13.853" data-line="17" id="l13.853.17"></span>δραχμὰς δ΄. σανδαράχης δραχ. β΄. ἀρσενικοῦ δραχμὰς β΄.
<span class="lb" data-page="13.853" data-line="18" id="l13.853.18"></span>σμύρνης δραχμὴν α΄. <span class="milestone ed2page" data-n="13.800" data-unit="ed2page" id="ed2page.13.800"></span>χαλκάνθου δραχμὴν α΄. λιβάνου
<span class="pb" data-page="13.854" id="p13.854"></span>
<span class="lb" data-page="13.854" data-line="1" id="l13.854.1"></span>δραχ. β΄. ἐλατηρίου δραχ. α΄. χάρτου κεκαυμένου ὥστε χρῶσαι.
<span class="lb" data-page="13.854" data-line="2" id="l13.854.2"></span>ὡς δὲ ἡμεῖς. ♃ λεπίδος δραχ. η΄. κηκίδος δραχ. η΄. σμύρνης δραχ. η΄.
<span class="lb" data-page="13.854" data-line="3" id="l13.854.3"></span>σανδαράχης δραχ. δ΄. ἀρσενικοῦ δραχ. δ΄. ἐλατηρίου δραχ. δ΄. λιβάνου
<span class="lb" data-page="13.854" data-line="4" id="l13.854.4"></span>δραχ. γ΄. χαλκάνθου δραχ. γ΄. χάρτου ὥστε χρῶσαι. ὡς δὲ
<span class="lb" data-page="13.854" data-line="5" id="l13.854.5"></span>Πρασίων. ♃ ἀρσενικοῦ δραχ. β΄. λεπίδος δραχ. β΄. χαλκάνθου δραχμὴν
<span class="lb" data-page="13.854" data-line="6" id="l13.854.6"></span>α΄. σανδαράχης δραχ. β΄. σμύρνης δραχμὴν α΄. λιβάνου
<span class="lb" data-page="13.854" data-line="7" id="l13.854.7"></span>δραχ. α΄. κηκίδων δραχμὴν α΄. χάρτου δραχ. δ΄. λείοις καὶ μετὰ
<span class="lb" data-page="13.854" data-line="8" id="l13.854.8"></span>ῥοδίνου. Ἡρακλείδης δὲ ταύτην εἶχε τὴν γραφήν. ♃ κηκίδων
<span class="lb" data-page="13.854" data-line="9" id="l13.854.9"></span>δραχ. στ΄. ἀρσενικοῦ δραχ. δ΄. σανδαράχης δραχ. δ΄. λεπίδος δραχ. δ΄.
<span class="lb" data-page="13.854" data-line="10" id="l13.854.10"></span>λιβάνου δραχ. γ΄. χαλκάνθου δραχ. γ΄. σμύρνης μιναίας δραχ. β΄. χάρτου
<span class="lb" data-page="13.854" data-line="11" id="l13.854.11"></span>δραχ. η΄. ὡς δὲ Κλεόβουλος. ♃ λεπίδος δραχ. β΄. σανδαράχης
<span class="lb" data-page="13.854" data-line="12" id="l13.854.12"></span>δραχ. β΄. ἀρσενικοῦ δραχ. β΄. σμύρνης δραχμὴν α΄. λιβάνου δραχμὴν
<span class="lb" data-page="13.854" data-line="13" id="l13.854.13"></span>α΄. χαλκάνθου δραχμὴν α΄. κηκίδος δραχ. α΄. χάρτου ὥστε
<span class="lb" data-page="13.854" data-line="14" id="l13.854.14"></span>χρῶσαι.
</p>
          </section>
          </article>

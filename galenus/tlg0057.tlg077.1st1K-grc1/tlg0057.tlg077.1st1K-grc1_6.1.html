<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.1">
<span class="pb page1" data-page="13.859" id="p13.859"></span>
<span class="milestone ed1page page1" data-n="2.392" data-unit="ed1page" id="ed1page.2.392"></span>
<span class="milestone ed2page page1" data-n="13.801" data-unit="ed2page" id="ed2page.13.801"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΓΕΝΗ ΒΙΒΛΙΟΝ Ζ.
</h2>
            <p>
<span class="lb" data-page="13.859" data-line="1" id="l13.859.1"></span>Τὰς πολυχρήστους ὀνομαζομένας ἐμπλάστρους,
<span class="lb" data-page="13.859" data-line="2" id="l13.859.2"></span>ἐπειδὴ πολλαῖς διαθέσεσιν ἁρμόττουσι, διελόμενος, ἐν
<span class="lb" data-page="13.859" data-line="3" id="l13.859.3"></span>μὲν τῷ πρὸ τούτου γράμματι τὰς δυναμένας ἅμα τοῖς ἄλλοις
<span class="lb" data-page="13.859" data-line="4" id="l13.859.4"></span>οἷς ἐπαγγέλλονται καὶ τὰ δυσθεράπευτα τῶν ἑλκῶν ἰᾶσθαι,
<span class="lb" data-page="13.859" data-line="5" id="l13.859.5"></span>συνήθροισα. νυνὶ δ’ ἐφ’ ἕτερον γένος τῶν πολυχρήστων
<span class="lb" data-page="13.859" data-line="6" id="l13.859.6"></span>ἐμπλάστρων μεταβήσομαι πρὸς ἄλλα τε πολλὰ ποιούσης
<span class="lb" data-page="13.859" data-line="7" id="l13.859.7"></span>ἑκάστης καὶ μέντοι καὶ πρὸς τὰ σηπόμενα τῶν μορίων,
<span class="pb" data-page="13.860" id="p13.860"></span>
<span class="lb" data-page="13.860" data-line="1" id="l13.860.1"></span>ἑτέρας ὄντα διαθέσεως, ταῦτα τῶν ἰδίως δυσθεραπεύτων
<span class="lb" data-page="13.860" data-line="2" id="l13.860.2"></span>ὀνομαζομένων ἑλκῶν. ἐπὶ μὲν γὰρ τούτων ἡ σηπεδὼν ἐπινέμεται
<span class="lb" data-page="13.860" data-line="3" id="l13.860.3"></span>καὶ διὰ τοῦτο καλοῦσι τὰς διαθέσεις ταύτας οἱ πολλοὶ
<span class="lb" data-page="13.860" data-line="4" id="l13.860.4"></span>τῶν ἰατρῶν νομὰς, ἐπ’ ἐκείνων δὲ περιγέγραπται καθ’
<span class="lb" data-page="13.860" data-line="5" id="l13.860.5"></span>ἓν χωρίον ἄνευ σηπεδόνος, ὥστε καὶ τὰς φαγεδαίνας ὀνομαζομένας
<span class="lb" data-page="13.860" data-line="6" id="l13.860.6"></span>ἀνεσθίειν μὲν τὰ συνεχῆ, χωρὶς μέντοι τοῦ σήπειν
<span class="lb" data-page="13.860" data-line="7" id="l13.860.7"></span>αὐτὰ καὶ πυρετοὺς ἐπιφέρειν, ὅπερ εἴωθεν ἀκολουθεῖν
<span class="lb" data-page="13.860" data-line="8" id="l13.860.8"></span>τοῖς μετὰ σηπεδόνος νομώδεσι. κεφάλαιον δὲ τῆς ἰάσεως ἦν,
<span class="lb" data-page="13.860" data-line="9" id="l13.860.9"></span>ἐπὶ μὲν τοῦ προειρημένου γένους τῶν δυσθεραπεύτων ἑλκῶν,
<span class="lb" data-page="13.860" data-line="10" id="l13.860.10"></span>ἃ καὶ χειρώνεια καλοῦσιν, εὑρεῖν φάρμακα, καθόσον οἷόν τε
<span class="lb" data-page="13.860" data-line="11" id="l13.860.11"></span>μὴ δάκνοντα μὲν, ἰσχυρῶς δὲ ξηραίνοντα. ταυτὶ δὲ τὰ νῦν
<span class="lb" data-page="13.860" data-line="12" id="l13.860.12"></span>γραφησόμενα δακνώδη πάντ’ ἐστὶν, εἴ τις αὐτοῖς ἀκράτοις
<span class="lb" data-page="13.860" data-line="13" id="l13.860.13"></span>ἄνευ τοῦ μιχθῆναι κηρωτῇ χρῷτο. μιγνύμενα δὲ κηρωτῇ
<span class="lb" data-page="13.860" data-line="14" id="l13.860.14"></span>καθῇραι μὲν ἕλκος ῥυπαρὸν καὶ σαρκῶσαι δύναται καί τινα
<span class="lb" data-page="13.860" data-line="15" id="l13.860.15"></span>καὶ διαφορῆσαι σκληρότητα καὶ τάσιν, οὐ μὴν τὰ
<span class="lb" data-page="13.860" data-line="16" id="l13.860.16"></span><span class="milestone ed2page" data-n="13.803" data-unit="ed2page" id="ed2page.13.803"></span>δυσθεράπευτά γε ἰᾶσθαι. δηλοῖ δ’ αὐτῶν τὴν δύναμιν τὰ
<span class="lb" data-page="13.860" data-line="17" id="l13.860.17"></span>πάθη πρὸς ἃ πεπίστευται παραλαμβάνεσθαι καλῶς· ὃ καὶ
<span class="lb" data-page="13.860" data-line="18" id="l13.860.18"></span>κατὰ τὸν ἔμπροσθεν εἴρηται λόγον καὶ νῦν ἐρῶ, μεμνῆσθαι
<span class="pb" data-page="13.861" id="p13.861"></span>
<span class="lb" data-page="13.861" data-line="1" id="l13.861.1"></span>χρὴ τῶν γεγραμμένων ἐν τῇ περὶ τῶν ἁπλῶν φαρμάκων
<span class="lb" data-page="13.861" data-line="2" id="l13.861.2"></span>πραγματείᾳ, κατὰ μὲν τὰ πρῶτα βιβλία τὴν μέθοδον εἰπόντος
<span class="lb" data-page="13.861" data-line="3" id="l13.861.3"></span>μου, καθ’ ἣν εὑρίσκονται τῶν φαρμάκων αἱ δυνάμεις,
<span class="lb" data-page="13.861" data-line="4" id="l13.861.4"></span>μετὰ τοῦ καὶ γυμνάσασθαι κατ’ αὐτὴν ἐπὶ παραδειγμάτων
<span class="lb" data-page="13.861" data-line="5" id="l13.861.5"></span>πλειόνων, ἐν δὲ τοῖς ἑξῆς ἑκάστου κατ’ ὄνομα μνημονεύσαντος.
<span class="lb" data-page="13.861" data-line="6" id="l13.861.6"></span>ὁ γὰρ ἐκείνων μεμνημένος εὐκόλως παρακολουθήσει
<span class="lb" data-page="13.861" data-line="7" id="l13.861.7"></span>τῷ λογισμῷ τῶν συνθέντων ταυτὶ τὰ φάρμακα τὰ νῦν ἡμῖν
<span class="lb" data-page="13.861" data-line="8" id="l13.861.8"></span>προκείμενα καὶ δηλονότι καὶ αὐτὸς ἕτερα συνθήσει, καθ’
<span class="lb" data-page="13.861" data-line="9" id="l13.861.9"></span>ὃν ἂν χρόνον ἀπορῇ τῶν ἤδη προπεπειραμένων. πολλὰ γὰρ
<span class="lb" data-page="13.861" data-line="10" id="l13.861.10"></span>τοιαῦτα συμβαίνει πολλοῖς ἐν ἀποδημίαις, ταῖς τε ἄλλαις
<span class="lb" data-page="13.861" data-line="11" id="l13.861.11"></span>καὶ μάλιστα ταῖς κατὰ πλοῦν, ὅπου γε καὶ κατὰ χώραν μενόντων
<span class="lb" data-page="13.861" data-line="12" id="l13.861.12"></span>ἀπώλετό τινων ἡ παρασκευὴ τῶν φαρμάκων, ἐξ ὧν
<span class="lb" data-page="13.861" data-line="13" id="l13.861.13"></span>ἐθεράπευον τοὺς δεομένους, ὥσθ’ ὑπὸ λύπης αὐτοὺς συντακέντας
<span class="lb" data-page="13.861" data-line="14" id="l13.861.14"></span>ἀποθανεῖν. ἄριστον μὲν οὖν ἤδη τοῖς πεῖραν δεδωκόσι
<span class="lb" data-page="13.861" data-line="15" id="l13.861.15"></span>φαρμάκοις χρῆσθαι κατὰ τὴν εἰρημένην μέθοδον. εἰ
<span class="lb" data-page="13.861" data-line="16" id="l13.861.16"></span>δ’, ὡς ἔφην, ἀπορήσαιμέν ποτε τούτων, ἕξιν ἔχειν αὐτοὺς
<span class="lb" data-page="13.861" data-line="17" id="l13.861.17"></span>τοιαύτην, ὡς δύνασθαι συντιθέναι παραπλήσια τοῖς ἤδη δεδωκόσιν
<span class="lb" data-page="13.861" data-line="18" id="l13.861.18"></span>ἱκανὴν πεῖραν, ὥσπερ πολλάκις κᾀμὲ ὁρᾶτε πράττοντα
<span class="pb" data-page="13.862" id="p13.862"></span>
<span class="lb" data-page="13.862" data-line="1" id="l13.862.1"></span>κατά γε τὰς ἀποδημίας καὶ ἄλλως. ἔνια γοῦν τῶν
<span class="lb" data-page="13.862" data-line="2" id="l13.862.2"></span>αὐτοσχεδιασθέντων ἐν τοιαύταις περιστάσεσι βασανισθέντα
<span class="lb" data-page="13.862" data-line="3" id="l13.862.3"></span>τῇ πείρᾳ τῶν ἐνδοξοτάτων οὐδὲν ἐφάνη χείρω. τὴν μὲν γὰρ
<span class="lb" data-page="13.862" data-line="4" id="l13.862.4"></span>πρώτην αὐτῶν σύνθεσιν ἐκ στοχασμοῦ τεχνικοῦ ποιούμεθα,
<span class="lb" data-page="13.862" data-line="5" id="l13.862.5"></span>μετὰ ταῦτα δὲ ἀπὸ τῆς πείρας, ἐνίων μὲν φανέντων δοκιμωτάτων,
<span class="lb" data-page="13.862" data-line="6" id="l13.862.6"></span>ἐνίων δ’ ἀπολειπομένων τοῦ σκοποῦ, δευτέρα πάλιν
<span class="lb" data-page="13.862" data-line="7" id="l13.862.7"></span>ἐπανόρθωσις γίνεται. καὶ τρίτη δ’ ἐνίοτε πρὸς τὸ τέλειον
<span class="lb" data-page="13.862" data-line="8" id="l13.862.8"></span>ἄγουσα τῆς ἐπαγγελίας αὐτά. χωρὶς δὲ τῆς εἰρημένης
<span class="lb" data-page="13.862" data-line="9" id="l13.862.9"></span>μεθόδου κατά τε τὰ πρόσθεν ὑπομνήματα καὶ κατὰ τῆς θεραπευτικῆς
<span class="lb" data-page="13.862" data-line="10" id="l13.862.10"></span>πραγματείας, χρήσασθαί τε τοῖς ἔμπροσθεν εἰρημένοις
<span class="lb" data-page="13.862" data-line="11" id="l13.862.11"></span>ὀρθῶς ἀδύνατον, αὐτόν τε συνθεῖναι παραπλησίως
<span class="lb" data-page="13.862" data-line="12" id="l13.862.12"></span>ἐκείνοις ἔτι γε ἀδυνατώτερον. ἤδη τοίνυν ἄρξομαι τῶν τοιούτων
<span class="lb" data-page="13.862" data-line="13" id="l13.862.13"></span>ἐμπλάστρων. τὴν διὰ βοτανῶν γεγράφασιν ἅπαντες
<span class="lb" data-page="13.862" data-line="14" id="l13.862.14"></span>σχεδὸν οἱ τὰς ἐνδόξους ἐμπλάστρους ἀθροίσαντες ἐν γραφαῖς
<span class="lb" data-page="13.862" data-line="15" id="l13.862.15"></span>βίβλου μιᾶς ἢ πλειόνων, οὐ πολὺ διαφερόμενοι τῇ συμμετρίᾳ
<span class="lb" data-page="13.862" data-line="16" id="l13.862.16"></span>τῶν μιγνυμένων φαρμάκων ἁπλῶν. ἄρξομαι δὴ κᾀνταῦθα
<span class="lb" data-page="13.862" data-line="17" id="l13.862.17"></span>τῶν τῷ Κρίτωνι γεγραμμένων, πρῶτον μνημονεύων
<span class="lb" data-page="13.862" data-line="18" id="l13.862.18"></span>ἃν Κρίτων ἔγραψεν ἐμπλάστρους ἐν τῷ δ΄. περὶ τῶν ἁπλῶν
<span class="lb" data-page="13.862" data-line="19" id="l13.862.19"></span>φαρμάκων αὐτῇ λέξει.
</p>
          </article>

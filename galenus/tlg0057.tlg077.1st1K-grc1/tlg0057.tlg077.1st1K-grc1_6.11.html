<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.11">
<span class="pb page1" data-page="13.914" id="p13.914"></span>
<span class="milestone ed1page page1" data-n="2.401" data-unit="ed1page" id="ed1page.2.401"></span>
<span class="milestone ed2page page1" data-n="13.820" data-unit="ed2page" id="ed2page.13.820"></span>
            <p>
<span class="lb" data-page="13.914" data-line="7" id="l13.914.7"></span><label class="head">Ἑλλησποντία Ἥρα.</label> Ἐπεὶ δὲ διαφέρεται
<span class="lb" data-page="13.914" data-line="8" id="l13.914.8"></span>πρὸς τὸν Ἥραν ἐν τῇ τοῦ φαρμάκου συνθέσει ὁ Ἀνδρόμαχος,
<span class="lb" data-page="13.914" data-line="9" id="l13.914.9"></span>ἔδοξέ μοι καὶ τὰ ὑπὸ τοῦ Ἥρα γεγραμμένα προσθεῖναι,
<span class="lb" data-page="13.914" data-line="10" id="l13.914.10"></span>κατὰ λέξιν οὕτως ἔχοντα. Ἑλλησποντία διαπνευστικὴ,
<span class="lb" data-page="13.914" data-line="11" id="l13.914.11"></span>ἀφλέγμαντος. πρὸς χοιράδας, φύγεθλα, παρωτίδας
<span class="lb" data-page="13.914" data-line="12" id="l13.914.12"></span>ἐπιτεθὲν τὸ σπληνίον ἐπισπᾶται, πυοποιεῖ, ῥήσσει, κολλᾷ
<span class="lb" data-page="13.914" data-line="13" id="l13.914.13"></span>καὶ καθόλου ποιεῖ ἐπὶ πάντων τῶν πυρικαύτων, παρηγορεῖ
<span class="lb" data-page="13.914" data-line="14" id="l13.914.14"></span>δὲ καὶ ποδαγρικούς. ♃ ἐλαίου παλαιοῦ δραχ. ρ΄. πίσσης ξηρᾶς
<span class="lb" data-page="13.914" data-line="15" id="l13.914.15"></span>δραχμὰς ν΄. λαδάνου δραχ. κε΄. λιθαργύρου δραχ. ρ΄. ἰοῦ ξυστοῦ
<span class="lb" data-page="13.914" data-line="16" id="l13.914.16"></span>δραχμὰς η΄. χαλβάνης δραχ. δ΄. τὴν λιθάργυρον μετὰ τοῦ ἐλαίου
<span class="lb" data-page="13.914" data-line="17" id="l13.914.17"></span>λειοτριβήσας ἕψε. ἡνίκα δὲ συστρέφεται, πρόσβαλλε τὴν πίσσαν
<span class="pb" data-page="13.915" id="p13.915"></span>
<span class="lb" data-page="13.915" data-line="1" id="l13.915.1"></span>καὶ τὸν ἰὸν, εἶτα λάδανον καὶ τὴν χαλβάνην καὶ οὕτως
<span class="lb" data-page="13.915" data-line="2" id="l13.915.2"></span>κατεράσας εἰς θυείαν, μάλασσε καὶ χρῶ. τινὲς δὲ ὑπὲρ τοῦ
<span class="lb" data-page="13.915" data-line="3" id="l13.915.3"></span>εὔχρουν αὐτὴν γενέσθαι καὶ φαιὰν, μίσγουσι καὶ λεπίδος
<span class="lb" data-page="13.915" data-line="4" id="l13.915.4"></span>δραχ. η΄. ἄλλως γὰρ γίνεται μελαντάτη. ταύτῃ καὶ ἐπὶ ποδαγρῶν
<span class="lb" data-page="13.915" data-line="5" id="l13.915.5"></span>ἐχρησάμην πολλάκις καὶ ἐποίησεν ἄκρως. δεῖ δὲ δᾳδίοις
<span class="lb" data-page="13.915" data-line="6" id="l13.915.6"></span>ἀντὶ ξύλων χρῆσθαι. πρόδηλον δ’ ὅτι διαφωνοῦσιν οἱ
<span class="lb" data-page="13.915" data-line="7" id="l13.915.7"></span>ἄνδρες ἐν μὲν τοῖς ἄλλοις βραχύ τι, κατὰ δὲ τὴν τοῦ ἐλαίου
<span class="lb" data-page="13.915" data-line="8" id="l13.915.8"></span>συμμετρίαν πάμπολυ. διπλάσιον γὰρ ἢ κατὰ τὸν Ἥραν ὁ
<span class="lb" data-page="13.915" data-line="9" id="l13.915.9"></span>Ἀνδρόμαχος ἐμβάλλει. δύναται δὲ καὶ ἑτέρως σκευάζεσθαι,
<span class="lb" data-page="13.915" data-line="10" id="l13.915.10"></span>γινωσκόντων ἡμῶν ἐὰν μὲν πλεῖον ἔλαιον ἐμβληθῇ, χρονιωτέραν
<span class="lb" data-page="13.915" data-line="11" id="l13.915.11"></span>γενέσθαι τὴν ἕψησιν δηλοῖ, αὐτό τε τὸ φάρμακον γενήσεσθαι
<span class="lb" data-page="13.915" data-line="12" id="l13.915.12"></span>ξηραντικώτερον. ἐὰν δὲ ἔλαττον, ἀντέχειν τε τὴν
<span class="lb" data-page="13.915" data-line="13" id="l13.915.13"></span>ἕψησιν ἐσομένην καὶ τὸ φάρμακον ἧττον ἔσεσθαι ξηραντικόν
</p>
          </article>

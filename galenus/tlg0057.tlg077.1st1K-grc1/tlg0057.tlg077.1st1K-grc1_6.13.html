<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.13">
<span class="pb page1" data-page="13.923" id="p13.923"></span>
<span class="milestone ed1page page1" data-n="2.402" data-unit="ed1page" id="ed1page.2.402"></span>
<span class="milestone ed2page page1" data-n="13.822" data-unit="ed2page" id="ed2page.13.822"></span>
            <p>
<span class="lb" data-page="13.923" data-line="8" id="l13.923.8"></span><label class="head">Περὶ τῶν διαφορητικῶν καὶ ἐπισπαστικῶν
<span class="lb" data-page="13.923" data-line="9" id="l13.923.9"></span>ἐμπλάστρων.</label> Οἱ τὰς τῶν συνθέτων φαρμάκων δυνάμεις
<span class="lb" data-page="13.923" data-line="10" id="l13.923.10"></span>γράψαντες ἐκάλεσάν τινας τῶν ἐμπλάστρων ἐπισπαστικὰς,
<span class="lb" data-page="13.923" data-line="11" id="l13.923.11"></span>ὥσπερ ἑτέρας διαφορητικάς. ἐνίαις δ’ αὐτῶν ἑκάτερον ἐμαρτύρησαν
<span class="lb" data-page="13.923" data-line="12" id="l13.923.12"></span>ἐπισπᾶσθαί τε καὶ διαφορεῖν. καὶ γὰρ πλησίον
<span class="lb" data-page="13.923" data-line="13" id="l13.923.13"></span>ἀλλήλων εἰσὶν αἱ δυνάμεις, ἥ θ’ ἑλκτικὴ τῶν ἐκ τοῦ βάθους,
<span class="lb" data-page="13.923" data-line="14" id="l13.923.14"></span>ἥ τε διαφορητικὴ τῶν ἑλχθέντων. αἵ τε γὰρ ἕλκουσαι
<span class="lb" data-page="13.923" data-line="15" id="l13.923.15"></span>καὶ διαφοροῦσί τι πάντως, αἵ τε διαφοροῦσαι καὶ ἕλκουσιν.
<span class="lb" data-page="13.923" data-line="16" id="l13.923.16"></span>ἀλλ’ ἐπικρατεῖ<span class="milestone ed2page" data-n="13.823" data-unit="ed2page" id="ed2page.13.823"></span> κατὰ μὲν τὰ διαφορητικὰ τῶν φαρμάκων
<span class="lb" data-page="13.923" data-line="17" id="l13.923.17"></span>ἡ διαφορητικὴ δύναμις, κατὰ δὲ τὰ ἑλκτικὰ ἡ ἑλκτική.
<span class="lb" data-page="13.923" data-line="18" id="l13.923.18"></span>σύγκεινται μὲν οὖν ἑλκτικαὶ διὰ τῶν ἁπλῶν φαρμάκων, ὅσαι ﻿
<span class="pb" data-page="13.924" id="p13.924"></span>
<span class="lb" data-page="13.924" data-line="1" id="l13.924.1"></span>δύναμιν ἔχουσιν, ἐκ τοῦ βάθους ἐπὶ τὸ δέρμα τὰς περιουσίας
<span class="lb" data-page="13.924" data-line="2" id="l13.924.2"></span>τῶν ὑγρῶν ἐπισπᾶσθαι, αἱ διαφορητικαὶ δὲ ἐκ τῶν
<span class="lb" data-page="13.924" data-line="3" id="l13.924.3"></span>διαφορεῖν τὸ ἑλχθὲν πεφυκυιῶν. ἵνα δὲ ἔμπλαστρος γένηται,
<span class="lb" data-page="13.924" data-line="4" id="l13.924.4"></span>καθάπερ ἐν τοῖς ἔμπροσθεν ἐῤῥέθη, τῷ μὲν γὰρ λιθαργύρου
<span class="lb" data-page="13.924" data-line="5" id="l13.924.5"></span>μίγνυται, τῷ δὲ ῥητίνης, τῷ δὲ κηροῦ, τῷ δὲ ἐλαίου,
<span class="lb" data-page="13.924" data-line="6" id="l13.924.6"></span>τῷ δὲ πίττης, οὔτε διαφορητικὴν δύναμιν ἀξιόλογον οὔθ’
<span class="lb" data-page="13.924" data-line="7" id="l13.924.7"></span>ἑλκτικὴν ἐχόντων τῶν τοιούτων, ὥσπερ ἢ πρόπολις ἢ τίτανος
<span class="lb" data-page="13.924" data-line="8" id="l13.924.8"></span>ἢ μυελὸς ἢ χαλβάνη ἢ τὸ τῆς Ἀσίας πέτρας ἄνθος ἢ
<span class="lb" data-page="13.924" data-line="9" id="l13.924.9"></span>ἀφρὸς νίτρου ἢ ἀφρόνιτρον ἢ ὄξος ἢ κονία στακτὴ, πέπερί
<span class="lb" data-page="13.924" data-line="10" id="l13.924.10"></span>τε καὶ νᾶπυ καὶ στρουθίον, οἵ τ’ ἐδώδιμοι τῶν ἁλῶν, οἵ
<span class="lb" data-page="13.924" data-line="11" id="l13.924.11"></span>τε ἀμμωνιακοὶ καὶ πρὸς τούτοις ἄλλα πολλὰ, περὶ ὧν τῆς
<span class="lb" data-page="13.924" data-line="12" id="l13.924.12"></span>δυνάμεως ἐν τῇ τῶν ἁπλῶν φαρμάκων πραγματείᾳ λέλεκται.
<span class="lb" data-page="13.924" data-line="13" id="l13.924.13"></span>νυνὶ δὲ τὰς πεῖραν ἱκανὴν ἤδη δεδωκυίας ἐμπλάστρους ἐρῶ,
<span class="lb" data-page="13.924" data-line="14" id="l13.924.14"></span>τοσοῦτον ἔτι περὶ αὐτῶν εἰπὼν, ὡς ἔνιοι καὶ τῶν στυφόντων
<span class="lb" data-page="13.924" data-line="15" id="l13.924.15"></span>φαρμάκων τοῖς ἐπισπαστικοῖς προσέμιξαν εὐλαβούμενοι
<span class="lb" data-page="13.924" data-line="16" id="l13.924.16"></span>τὸ γιγνόμενον, ἐφ’ ὧν ἔσται περιουσία χυμῶν. ἕλκουσι γὰρ
<span class="lb" data-page="13.924" data-line="17" id="l13.924.17"></span>ἐνίοτε πλέον ἢ προσῆκεν, ὡς μὴ μόνον ἐκ τῶν κατὰ τὸ
<span class="lb" data-page="13.924" data-line="18" id="l13.924.18"></span>θεραπευόμενον μέρος ἐν βάθει τὴν ὁλκὴν, ἀλλὰ κᾀκ τῶν
<span class="pb" data-page="13.925" id="p13.925"></span>
<span class="lb" data-page="13.925" data-line="1" id="l13.925.1"></span>πέριξ ἁπάντων ποιεῖσθαι. λέλεκται δέ μοι καὶ πρόσθεν ἐν
<span class="lb" data-page="13.925" data-line="2" id="l13.925.2"></span>τῷ τῶν σαρκωτικῶν δυνάμεων λόγῳ τὰς ἐπισπαστικάς τε
<span class="lb" data-page="13.925" data-line="3" id="l13.925.3"></span>καὶ διαφορητικὰς, ὥσπερ γε καὶ τὰς ἐπὶ μᾶλλον ἢ χρὴ ῥυπτούσας
<span class="lb" data-page="13.925" data-line="4" id="l13.925.4"></span>ἁπάσας, γίγνεσθαι σαρκωτικὰς μίξει κηρωτῆς, ἐφ’
<span class="lb" data-page="13.925" data-line="5" id="l13.925.5"></span>ὧν μὲν ἡ δύναμις ἰσχυρὰ πλέονος, ἐφ’ ὧν δὲ ἀσθενὴς ἐλάττονος.
<span class="lb" data-page="13.925" data-line="6" id="l13.925.6"></span>ἐὰν δὲ φθάσῃ τὸ σύνθετον ἐπισπαστικὸν ἢ διαφορητικὸν
<span class="lb" data-page="13.925" data-line="7" id="l13.925.7"></span>φάρμακον ἔχειν τι καὶ στυπτικὸν, οὐ χρὴ τῷ τοιούτῳ
<span class="lb" data-page="13.925" data-line="8" id="l13.925.8"></span>φαρμάκῳ χρῆσθαι σαρκωτικῷ, διὰ τὸ τὰς στυπτικὰς δυνάμεις
<span class="lb" data-page="13.925" data-line="9" id="l13.925.9"></span>εἰς μὲν τὰς κολλήσεις τῶν τραυμάτων τε καὶ κόλπων
<span class="lb" data-page="13.925" data-line="10" id="l13.925.10"></span>καὶ τὰς ἐπουλώσεις τῶν ἑλκῶν εἶναι χρησίμους, εἰς δὲ τὰς
<span class="lb" data-page="13.925" data-line="11" id="l13.925.11"></span>σαρκώσεις ἀχρήστους. εἴρηται γὰρ ἱκανῶς ἡμῖν ἤδη περὶ
<span class="lb" data-page="13.925" data-line="12" id="l13.925.12"></span>τούτου.
</p>
          </article>

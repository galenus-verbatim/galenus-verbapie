<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.2">
<span class="pb page1" data-page="13.863" id="p13.863"></span>
<span class="milestone ed1page page1" data-n="2.392" data-unit="ed1page" id="ed1page.2.392"></span>
<span class="milestone ed2page page1" data-n="13.803" data-unit="ed2page" id="ed2page.13.803"></span>
            <p>
<span class="lb" data-page="13.863" data-line="1" id="l13.863.1"></span><span class="milestone ed1page" data-n="2.393" data-unit="ed1page" id="ed1page.2.393"></span><label class="head">Ἡ διὰ βοτανῶν Κρίτωνος.</label> Ἡ διὰ
<span class="lb" data-page="13.863" data-line="2" id="l13.863.2"></span>βοτανῶν, ᾗ χρῶμαι, ποιεῖ πρὸς καρκινώματα, σηπεδόνας· χοιράδας
<span class="lb" data-page="13.863" data-line="3" id="l13.863.3"></span>εἰς διαπύησιν ἄγουσα καὶ ἐξιποῦσα λέπρας ἀφίστησι
<span class="lb" data-page="13.863" data-line="4" id="l13.863.4"></span>καὶ δοθιῆνας διαλύει, ποδαγρικοῖς ἁρμόζει, πώρους διαλύει,
<span class="lb" data-page="13.863" data-line="5" id="l13.863.5"></span>ἡ αὐτὴ κεφαλικὴ ἄνευ ἀνατρήσεως λεπίδας ἀφίστησιν, ἀνάγει
<span class="lb" data-page="13.863" data-line="6" id="l13.863.6"></span>ὀστᾶ, ἐπιξύει δὲ τὰ ὀστᾶ ἐπὶ ποσὸν, ἡ αὐτὴ πρὸς τὰ
<span class="lb" data-page="13.863" data-line="7" id="l13.863.7"></span>νεότρωτα πρὸς νομὰς ἔμμοτος ἀνακαθαίρει, πληροῖ σὺν
<span class="lb" data-page="13.863" data-line="8" id="l13.863.8"></span>ῥοδίνῃ κηρωτῇ ἑνὸς μέρους πρὸς δύο κηρωτῆς μέρη, ἐνίοτε
<span class="lb" data-page="13.863" data-line="9" id="l13.863.9"></span>δὲ γ΄ ἢ δ΄. μιγνυμένου. σὺν δὲ μυρσίνῃ κηρωτῇ δυσὶ μέρεσιν
<span class="lb" data-page="13.863" data-line="10" id="l13.863.10"></span>ἣ τρισὶν ἐπουλοῖ. ♃ βοτανῶν ἐξ ἀνύδρων τόπων παραθαλασσίων,
<span class="lb" data-page="13.863" data-line="11" id="l13.863.11"></span>ἀναγαλλίδος τῆς τὸ κυανοῦν ἄνθος ἐχούσης δραχ.
<span class="lb" data-page="13.863" data-line="12" id="l13.863.12"></span>νστ΄. μήκωνος κερατίτιδος δραχ. νστ΄. πρασίου δραχ. νστ΄. ὑοσκυάμου
<span class="lb" data-page="13.863" data-line="13" id="l13.863.13"></span>φύλλων ἁπαλῶν δραχ. νστ΄. ταύτας εἰς ὅλμον βαλὼν, κόπτε
<span class="lb" data-page="13.863" data-line="14" id="l13.863.14"></span>ἕως θλασθῇ καὶ διαλυθῇ, μόνον μὴ τὸν <span class="milestone ed2page" data-n="13.804" data-unit="ed2page" id="ed2page.13.804"></span>χυλὸν
<span class="lb" data-page="13.863" data-line="15" id="l13.863.15"></span>αὐτῶν δαπανήσῃς, ἔπειτα βαλὼν εἰς θυείαν τρῖβε. ἐν ἄλλῃ
<span class="lb" data-page="13.863" data-line="16" id="l13.863.16"></span>δὲ θυείᾳ ἔχε λεπίδος ἐρυθροῦ χαλκοῦ δραχ. κε΄. μάννης δραχ. η΄.
<span class="lb" data-page="13.863" data-line="17" id="l13.863.17"></span>ῥητίνης πιτυΐνης ξηρᾶς δραχ. ιστ΄. ἀλόης δραχ. ιστ΄. σχιστῆς δραχ. δ΄. ﻿
<span class="pb" data-page="13.864" id="p13.864"></span>
<span class="lb" data-page="13.864" data-line="1" id="l13.864.1"></span>στρογγύλης δραχ. δ΄. ταῦτα λέαινε ἐν ἡλίῳ ὥστε γλοιοῦ πάχος
<span class="lb" data-page="13.864" data-line="2" id="l13.864.2"></span>ἔχειν σὺν ὄξει, ἔπειτα μίξας τὰς βοτάνας τρῖβε μέχρις
<span class="lb" data-page="13.864" data-line="3" id="l13.864.3"></span>ὅταν καλῶς ἑνωθῇ, εἶτα κηρωτὴν ποίησον ἐκ Χίου κηροῦ
<span class="lb" data-page="13.864" data-line="4" id="l13.864.4"></span>δραχ. ρ΄. οἱ δὲ μνᾶν α΄. ἐλαίου παλαιοῦ κοτύλας β΄. ζέσας
<span class="lb" data-page="13.864" data-line="5" id="l13.864.5"></span>μίσγε. Ἥρας οὕτως. τινὲς δὲ τὰς δύο ἀναγαλλίδας βάλλουσι,
<span class="lb" data-page="13.864" data-line="6" id="l13.864.6"></span>τινὲς δὲ καὶ χρυσοκόλλης καὶ γῆς Ἐρετριάδος καὶ ἁλὸς ἀμμωνιακοῦ
<span class="lb" data-page="13.864" data-line="7" id="l13.864.7"></span>καὶ ἀρσενικοῦ, σχιστοῦ ἀνὰ δραχ. δ΄. ἃ δὲ περὶ τῆς
<span class="lb" data-page="13.864" data-line="8" id="l13.864.8"></span>ἐμπλάστρου ταύτης Ἀσκληπιάδης γέγραφε καὶ ἐν τῷ πρὸ
<span class="lb" data-page="13.864" data-line="9" id="l13.864.9"></span>τούτου βιβλίῳ δεδήλωται, παραπλήσιά πως ὄντα τούτοις,
<span class="lb" data-page="13.864" data-line="10" id="l13.864.10"></span>διὸ καὶ περιττὸν ἔδοξέ μοι γράφειν αὖθις αὐτὰ, μέλλοντί
<span class="lb" data-page="13.864" data-line="11" id="l13.864.11"></span>γε τὸν κοινὸν λόγον ὑπὲρ αὐτῶν διέρχεσθαι νῦν. ὁ γάρ τοι
<span class="lb" data-page="13.864" data-line="12" id="l13.864.12"></span>πρῶτος συνθεὶς τὸ φάρμακον τοῦτο, βοτάναις ἐχρήσατο δριμείαις
<span class="lb" data-page="13.864" data-line="13" id="l13.864.13"></span>εἰς τὸ διαφορῆσαι σφοδρῶς τοὺς ἐν τοῖς πεπονθόσι
<span class="lb" data-page="13.864" data-line="14" id="l13.864.14"></span>μέρεσι μοχθηροὺς χυμοὺς, διὰ τοῦτο γοῦν καὶ ἐξ ἀνύδρων
<span class="lb" data-page="13.864" data-line="15" id="l13.864.15"></span>καὶ παραθαλασσίων τόπων εἶναι κελεύει, ἐναντίας δ’ αὐταῖς
<span class="lb" data-page="13.864" data-line="16" id="l13.864.16"></span>ἄλλας ψυχρᾶς δυνάμεως, ἕνεκα τοῦ παρηγορῆσαι τὸ σφοδρὸν
<span class="lb" data-page="13.864" data-line="17" id="l13.864.17"></span>τῶν δριμέων, οἷαί πέρ εἰσιν ὅ τε ὑοσκύαμος καὶ ἡ μήκων.
<span class="lb" data-page="13.864" data-line="18" id="l13.864.18"></span>ἔχουσι γάρ τι καὶ πραϋντικὸν ὀδυνῶν, ναρκώδη ψύξιν ἐντιθεῖσαι
<span class="pb" data-page="13.865" id="p13.865"></span>
<span class="lb" data-page="13.865" data-line="1" id="l13.865.1"></span>τοῖς πλησιάζουσι. νάρκη δὲ μετρίη ὀδύνης λυτικὴ, φησὶν
<span class="lb" data-page="13.865" data-line="2" id="l13.865.2"></span>Ἱπποκράτης. προσέθηκε δὲ καὶ τῶν μεταλλικῶν τήν τε
<span class="lb" data-page="13.865" data-line="3" id="l13.865.3"></span>λεπίδα τοῦ χαλκοῦ καὶ τὴν σχιστὴν στυπτηρίαν, ὑπὲρ ὧν
<span class="lb" data-page="13.865" data-line="4" id="l13.865.4"></span>ἔμπροσθεν εἶπον, ὅπερ ἑκάτερον τῶν φαρμάκων ἁρμόττει
<span class="lb" data-page="13.865" data-line="5" id="l13.865.5"></span>κακοήθεσιν ἕλκεσιν. ἀλόην δ’ ἐκ τῶν στυφόντων καὶ ξηραινόντων
<span class="lb" data-page="13.865" data-line="6" id="l13.865.6"></span>ἀδήκτως φαρμάκων ἔμιξε καὶ τὴν μάνναν τῶν πεσσόντων
<span class="lb" data-page="13.865" data-line="7" id="l13.865.7"></span>τε καὶ παρηγορούντων καὶ διαπυϊσκόντων. τὴν δὲ
<span class="lb" data-page="13.865" data-line="8" id="l13.865.8"></span>πιτυΐνην ὡς ὕλην εἰς ἐμπλάστρου γένεσιν, ὥσπερ γε καὶ τὸν
<span class="lb" data-page="13.865" data-line="9" id="l13.865.9"></span>κηρὸν καὶ τὸ ἔλαιον, ἅμα δὲ καὶ τούτῳ συμβαίνει πραΰνεσθαι
<span class="lb" data-page="13.865" data-line="10" id="l13.865.10"></span>δι’ αὐτῶν τὸ σφοδρὸν τῶν δριμέων φαρμάκων. ἥ γε
<span class="lb" data-page="13.865" data-line="11" id="l13.865.11"></span>μὴν πιτυΐνη ῥητίνη καὶ τὸ ξηραίνειν ἔχει καὶ ὅσῳ περ ἂν
<span class="lb" data-page="13.865" data-line="12" id="l13.865.12"></span>ξηροτέρα τοσούτῳ μᾶλλον οἵαν περ ἀξιοῖ βάλλειν. ἐνίους
<span class="lb" data-page="13.865" data-line="13" id="l13.865.13"></span>δέ φησι μεμιχέναι τῷ φαρμάκῳ καὶ χρυσοκόλλης καὶ γῆς
<span class="lb" data-page="13.865" data-line="14" id="l13.865.14"></span>Ἐρετριάδος, ἀμφοτέρων τὰ δυσθεράπευτα τῶν ἑλκῶν ἰωμένων.
<span class="lb" data-page="13.865" data-line="15" id="l13.865.15"></span>ἔμπαλιν δὲ τούτοις ἅλες ἀμμωνιακοὶ καὶ τὸ καλούμενον
<span class="lb" data-page="13.865" data-line="16" id="l13.865.16"></span>ἀρσενικὸν ἐρεθίζειν ἕλκη πέφυκεν ὑπὸ δριμύτητος, ἀλλὰ
<span class="lb" data-page="13.865" data-line="17" id="l13.865.17"></span>καὶ τοῖς σηπεδονώδεσιν ἁρμόττει. καὶ διὰ τοῦτο πρὸς μὲν
<span class="lb" data-page="13.865" data-line="18" id="l13.865.18"></span>τὰ χειρώνεια τῶν ἑλκῶν οὐ πάνυ τι χρήσιμόν ἐστι τὸ προκείμενον
<span class="pb" data-page="13.866" id="p13.866"></span>
<span class="lb" data-page="13.866" data-line="1" id="l13.866.1"></span>ἐν τῷ λόγῳ φάρμακον. ἐφ’ ὧν δὲ σηπεδών τις
<span class="lb" data-page="13.866" data-line="2" id="l13.866.2"></span>ὑπάρχει, παῦσαι ταύτην ἐπιτήδειόν ἐστι, διαφοροῦν τοὺς ἐργαζομένους
<span class="lb" data-page="13.866" data-line="3" id="l13.866.3"></span>αὐτὴν ἰσχῶρας. ἡ δ’ αὐτὴ δύναμις τοῦ φαρμάκου
<span class="lb" data-page="13.866" data-line="4" id="l13.866.4"></span>καὶ τὰς χοιράδας ἰᾶται. ἐπεὶ δὲ ῥυπτικά τινα τῶν ἐμβεβλημένων
<span class="lb" data-page="13.866" data-line="5" id="l13.866.5"></span>ἐστὶν ἐν αὐτῷ, διὰ τοῦτο καὶ λέπρας καθαίρει.
<span class="lb" data-page="13.866" data-line="6" id="l13.866.6"></span>σκοπὸς μὲν γὰρ ἐπὶ τοῦ παθήματος τούτου τὸ οἷον ἀπολεπίσαι
<span class="lb" data-page="13.866" data-line="7" id="l13.866.7"></span>τὸ κατεσκληρυσμένον τοῦ δέρματος. ἐργάζεται δὲ τοῦτο
<span class="lb" data-page="13.866" data-line="8" id="l13.866.8"></span>τὰ ὑπερξηραίνοντα μετὰ τοῦ ῥύπτειν. εἰ μὲν γὰρ εἰς τὸ
<span class="lb" data-page="13.866" data-line="9" id="l13.866.9"></span>κατὰ φύσιν ἐπανελθεῖν ἠδύνατο τοῦ δέρματος ἡ διάθεσις,
<span class="lb" data-page="13.866" data-line="10" id="l13.866.10"></span>οὐκ ἄν τις τὸ κατεξηρασμένον ὑπερεξήραινεν. ἐπεὶ δὲ οὐχ
<span class="lb" data-page="13.866" data-line="11" id="l13.866.11"></span>οἷόν τέ ἐστι τὸ ἤδη λεπρῶδες ἰαθῆναι, δεύτερος ἂν εἴη σκοπὸς,
<span class="lb" data-page="13.866" data-line="12" id="l13.866.12"></span>ὅσπερ ἐπὶ πάντων τῶν ἀνιάτων ἐστὶ κοινὸς, ἐκκόψαι.
<span class="lb" data-page="13.866" data-line="13" id="l13.866.13"></span>τοῦ σώματος τὸ ἀνίατον. ἐκκόπτεται δὲ ποτὲ μὲν σιδήρῳ,
<span class="lb" data-page="13.866" data-line="14" id="l13.866.14"></span>ποτὲ δὲ πυρὶ, ποτὲ δὲ φαρμάκῳ ἤτοι καυστικοῖς ἢ διαφορητικοῖς
<span class="lb" data-page="13.866" data-line="15" id="l13.866.15"></span>τε ἅμα καὶ ῥυπτικοῖς, ὁποῖόν ἐστι τὸ προκείμενον
<span class="lb" data-page="13.866" data-line="16" id="l13.866.16"></span>νῦν. ὥσπερ οὖν οὗτος ὁ λόγος κοινός ἐστιν ἐπὶ πάσης λέπρας,
<span class="lb" data-page="13.866" data-line="17" id="l13.866.17"></span>οὕτως καὶ ὁ περὶ τῆς σαρκώσεως. ἐπεὶ γὰρ, ὡς ἐν
<span class="lb" data-page="13.866" data-line="18" id="l13.866.18"></span>τῷ τρίτῳ τῆς θεραπευτικῆς μεθόδου δέδεικται, τὰ σαρκωτικὰ
<span class="lb" data-page="13.866" data-line="19" id="l13.866.19"></span>καλούμενα φάρμακα δυνάμεώς ἐστιν <span class="milestone ed2page" data-n="13.805" data-unit="ed2page" id="ed2page.13.805"></span>ἀδήκτου
<span class="pb" data-page="13.867" id="p13.867"></span>
<span class="lb" data-page="13.867" data-line="1" id="l13.867.1"></span>ῥυπτικῆς. ὅσα δὲ τῆς ὕλης ταύτης ἐστὶν, εἰς τουτὶ τὸ νῦν
<span class="lb" data-page="13.867" data-line="2" id="l13.867.2"></span>ἡμῖν προκείμενον ἐν τῷ λόγῳ φάρμακον, ἔχει μὲν τὸ ῥυπτικὸν,
<span class="lb" data-page="13.867" data-line="3" id="l13.867.3"></span>οὐκ ἔχει δὲ τὸ ἄδηκτον· διὰ τοῦτο μίγνυμεν αὐτοῖς
<span class="lb" data-page="13.867" data-line="4" id="l13.867.4"></span>ὑγρὰν κηρωτὴν ἐκ κηροῦ καὶ ῥητίνης συγκειμένην τετηκότων
<span class="lb" data-page="13.867" data-line="5" id="l13.867.5"></span>ἐν ἐλαίῳ. ὁ μὲν γὰρ κηρὸς καὶ τὸ ἔλαιον ὥσπερ ἀμβλυτικὰ
<span class="lb" data-page="13.867" data-line="6" id="l13.867.6"></span>δριμυτήτων ἐστὶν, οὕτως ἐμπλαστικὰ καὶ διὰ τοῦτο
<span class="lb" data-page="13.867" data-line="7" id="l13.867.7"></span>ῥύπου γεννητικά. ἡ ῥητίνη δὲ τὸ ἄδηκτον ἔχουσα τὸ ἐμπλαστικὸν
<span class="lb" data-page="13.867" data-line="8" id="l13.867.8"></span>οὐκ ἔχει, ῥυπτικῆς οὖσα δυνάμεως ἕλκεσι μὲν ἤδη
<span class="lb" data-page="13.867" data-line="9" id="l13.867.9"></span>δακνώδους, τοῖς δὲ ἀνελκώτοις ἀδήκτου. τὴν δ’ ἐν τῇ μίξει
<span class="lb" data-page="13.867" data-line="10" id="l13.867.10"></span>συμμετρίαν στοχαστικῶς μὲν πρὸ τῆς πείρας, ἐπιστημονικῶς
<span class="lb" data-page="13.867" data-line="11" id="l13.867.11"></span>δὲ μετὰ τὴν πεῖραν εὑρήσομεν ἅμα τῷ γινώσκειν, ὅτι
<span class="lb" data-page="13.867" data-line="12" id="l13.867.12"></span>τὸ μὲν καθαρὸν ἕλκος ἀκριβῶς ἀδήκτου δεῖται δυνάμεως
<span class="lb" data-page="13.867" data-line="13" id="l13.867.13"></span>τοῦ ῥυπτικοῦ, τὸ δὲ ῥυπαρὸν ἰσχυροτέρου. τούτου γὰρ ὁ
<span class="lb" data-page="13.867" data-line="14" id="l13.867.14"></span>ῥύπος ἐστὶ πρόβλημα, τὸ καθαρὸν δὲ γυμνὸν ὁμιλεῖ τῷ
<span class="lb" data-page="13.867" data-line="15" id="l13.867.15"></span>ψαύοντι. καὶ μέντοι καὶ τῶν σωμάτων αὐτῶν τὰ μὲν αἰσθητικωτέραν
<span class="lb" data-page="13.867" data-line="16" id="l13.867.16"></span>ἔχει τὴν οὐσίαν τὰ δὲ δυσαισθητικωτέραν, καὶ
<span class="lb" data-page="13.867" data-line="17" id="l13.867.17"></span>τὰ μὲν μαλακωτέραν, τὰ δὲ σκληροτέραν. διὰ τοῦτο οὖν καὶ
<span class="lb" data-page="13.867" data-line="18" id="l13.867.18"></span>ὁ Κρίτων ἐπὶ τοῦ προκειμένου φαρμάκου πρὸς ἓν μέρος
<span class="pb" data-page="13.868" id="p13.868"></span>
<span class="lb" data-page="13.868" data-line="1" id="l13.868.1"></span>αὐτοῦ ποτὲ μὲν δύο μέρη τῆς κηρωτῆς, ἐνίοτε δὲ τρία ἢ
<span class="lb" data-page="13.868" data-line="2" id="l13.868.2"></span>τέτταρα κελεύει μιγνύειν, οὐ μὴν διωρίσατο πότε μὲν τὰ
<span class="lb" data-page="13.868" data-line="3" id="l13.868.3"></span>δύο μέρη, πότε δὲ τὰ πλείω χρὴ μιγνύειν, ὡς τοῦ χρησομένου
<span class="lb" data-page="13.868" data-line="4" id="l13.868.4"></span>τῷ φαρμάκῳ τριβήν τινα ἔχοντος ἤδη κατὰ τὴν τέχνην
<span class="lb" data-page="13.868" data-line="5" id="l13.868.5"></span>καὶ λογίσασθαι δυναμένου τὰ λεγόμενα νῦν ὑπ’ ἐμοῦ. διὰ
<span class="lb" data-page="13.868" data-line="6" id="l13.868.6"></span>ῥοδίνου μέντοι ἐσκευάσθαι τὴν κηρωτὴν βέλτιον, οὐ μὴν
<span class="lb" data-page="13.868" data-line="7" id="l13.868.7"></span>πολλή γε ἡ ὑπεροχὴ κατὰ τὰ τοιαῦτα τῶν ἑλκῶν ἐστιν, εἰ
<span class="lb" data-page="13.868" data-line="8" id="l13.868.8"></span>καὶ δι’ ἐλαίου τακείη. τὸ γάρ τοι ῥόδινον ἐπὶ τῶν ἐχόντων
<span class="lb" data-page="13.868" data-line="9" id="l13.868.9"></span>τι φλεγμονῶδες, ἄμεινον ἐλαίου. τὰ σαρκωθησόμενα δὲ πάντως
<span class="lb" data-page="13.868" data-line="10" id="l13.868.10"></span>ἐστὶν ἀφλέγμαντα. καλῶς δὲ προσεγράψατο ὁ Κρίτων
<span class="lb" data-page="13.868" data-line="11" id="l13.868.11"></span>ἐπὶ τῶν ἐπουλώσεως δεομένων ἑλκῶν διὰ μυρσίνου χρῆναι
<span class="lb" data-page="13.868" data-line="12" id="l13.868.12"></span>τὴν κηρωτὴν ἐσκευάσθαι, στύψεως γάρ ἐστιν ἐκείνοις χρεία.
<span class="lb" data-page="13.868" data-line="13" id="l13.868.13"></span>ταῦτ’ ἀρκεῖ κατά γε τὸ παρὸν εἰρῆσθαι περί τε τῶν σαρκωτικῶν
<span class="lb" data-page="13.868" data-line="14" id="l13.868.14"></span>καὶ τῶν ἐπουλωτικῶν φαρμάκων. ἡ μὲν γὰρ τῆς
<span class="lb" data-page="13.868" data-line="15" id="l13.868.15"></span>χρήσεώς τε καὶ συνθέσεως αὐτῶν μέθοδος ἐν τοῖς τῆς θεραπευτικῆς
<span class="lb" data-page="13.868" data-line="16" id="l13.868.16"></span>μεθόδου γράμμασιν εἴρηται· ἡ δὲ ἐπὶ τῶν κατὰ
<span class="lb" data-page="13.868" data-line="17" id="l13.868.17"></span>μέρος ὑλῶν γυμνασία τῆς νῦν οὖσα πραγματείας κατὰ τὸ
<span class="lb" data-page="13.868" data-line="18" id="l13.868.18"></span>μετὰ τοῦτο βιβλίον εἰρήσεται.
</p>
          </article>

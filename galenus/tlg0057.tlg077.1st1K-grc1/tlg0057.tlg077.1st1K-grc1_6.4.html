<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.4">
<span class="pb page1" data-page="13.883" id="p13.883"></span>
<span class="milestone ed1page page1" data-n="2.396" data-unit="ed1page" id="ed1page.2.396"></span>
<span class="milestone ed2page page1" data-n="13.810" data-unit="ed2page" id="ed2page.13.810"></span>
            <p>
<span class="lb" data-page="13.883" data-line="8" id="l13.883.8"></span><label class="head">Ἡ Σεραπίωνος.</label> Καὶ ταύτην ἔγραψεν ὁ
<span class="lb" data-page="13.883" data-line="9" id="l13.883.9"></span>Κρίτων ἐν τῇ φαρμακίτιδι βίβλῳ κατὰ τήνδε τὴν λέξιν. ἡ
<span class="lb" data-page="13.883" data-line="10" id="l13.883.10"></span>Σεραπίωνος, ἣν τινες Αἰγυπτίαν, οἱ δὲ Ἀφροδίτην καλοῦσι.
<span class="lb" data-page="13.883" data-line="11" id="l13.883.11"></span>ποιεῖ δὲ πρὸς πᾶν τραῦμα καὶ δεῖ αὐτῇ ἐπιμένειν μὴ ἀπελπίζοντας.
<span class="lb" data-page="13.883" data-line="12" id="l13.883.12"></span>ποιεῖ πρὸς νύγματα καὶ σκόλοπας καὶ παρωτίδας,
<span class="lb" data-page="13.883" data-line="13" id="l13.883.13"></span>κατατίτρησίν τε καὶ φύματα καὶ ἐξιποῦσα παρακολλᾷ, ποιεῖ
<span class="lb" data-page="13.883" data-line="14" id="l13.883.14"></span>καὶ πρὸς πᾶσαν σκληρίαν καὶ πρὸς ἐπινυκτίδας καὶ πρὸς
<span class="lb" data-page="13.883" data-line="15" id="l13.883.15"></span>ἐπιφορὰν τῶν ἄρθρων καὶ πρὸς τὰ θλάσματα τῶν ὤτων,
<span class="lb" data-page="13.883" data-line="16" id="l13.883.16"></span>ποιεῖ καὶ πρὸς τὰ πρεσβυτικὰ καὶ χειρώνεια καὶ παχύχειλα
<span class="lb" data-page="13.883" data-line="17" id="l13.883.17"></span>ἕλκη. ♃ ἐλαίου παλαιοῦ κο. γ΄. λιθαργύρου δραχ. σ΄. ἀμμωνιακοῦ ﻿
<span class="pb" data-page="13.884" id="p13.884"></span>
<span class="lb" data-page="13.884" data-line="1" id="l13.884.1"></span>θυμιάματος δραχ. ρξη΄. ῥητίνης κολοφωνίας, πιτυΐνης δραχ. ξη΄.
<span class="lb" data-page="13.884" data-line="2" id="l13.884.2"></span>κηροῦ δραχ. ρξη΄. χαλβάνης δραχ. κ΄. ἰοῦ δραχ. ν΄. οἱ δὲ δραχ. κ΄. σμύρνης
<span class="lb" data-page="13.884" data-line="3" id="l13.884.3"></span>δραχ. δ΄. οἱ δὲ δραχ. η΄. ἕψε λιθάργυρον, ἔλαιον ἕως μετρίως
<span class="lb" data-page="13.884" data-line="4" id="l13.884.4"></span>δοκῇ συνεστράφθαι, εἶτ’ ἄρας τὴν λοπάδα προσέμβαλλε ἀμμωνιακὸν,
<span class="lb" data-page="13.884" data-line="5" id="l13.884.5"></span>εἶτα ῥητίνην, εἶτα κηρόν. τήξας δὲ ἓν ἕκαστον αὐτῶν
<span class="lb" data-page="13.884" data-line="6" id="l13.884.6"></span>προσεχόντως, ἵνα μὴ προσκαῇ, ἄρας πάλιν χαλβάνην
<span class="lb" data-page="13.884" data-line="7" id="l13.884.7"></span>ἀποδίδοθι καὶ ἰὸν, εἶτα ἐπιθεὶς ἐπὶ τὸ πῦρ, ἕως μηλίνη γένηται
<span class="lb" data-page="13.884" data-line="8" id="l13.884.8"></span>καὶ εὐσύστατος, ἕψε. ἔσχατον δὲ ἄρας τὴν σμύρναν
<span class="lb" data-page="13.884" data-line="9" id="l13.884.9"></span>ἀποδίδου καὶ κινήσας κατάχεε, ἀναλαμβάνων ἐν δέρματι
<span class="lb" data-page="13.884" data-line="10" id="l13.884.10"></span>ἀποτίθεσο.
</p>
          </article>

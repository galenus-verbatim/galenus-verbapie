<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.6">
<span class="pb page1" data-page="13.885" id="p13.885"></span>
<span class="milestone ed1page page1" data-n="2.396" data-unit="ed1page" id="ed1page.2.396"></span>
<span class="milestone ed2page page1" data-n="13.810" data-unit="ed2page" id="ed2page.13.810"></span>
            <p>
<span class="lb" data-page="13.885" data-line="9" id="l13.885.9"></span><span class="milestone ed2page" data-n="13.811" data-unit="ed2page" id="ed2page.13.811"></span><label class="head">Ἄλλαι ἔμπλαστροι τοῦ αὐτοῦ γένους,
<span class="lb" data-page="13.885" data-line="10" id="l13.885.10"></span>περὶ ὧν ὁ Ἀνδρόμαχος ἔγραψεν.</label> Πρὸς γαγγραίνας
<span class="lb" data-page="13.885" data-line="11" id="l13.885.11"></span>καὶ σηπεδόνας καὶ νομὰς παλαιὰς καὶ κακοήθεις, Ἰσιδώρου
<span class="lb" data-page="13.885" data-line="12" id="l13.885.12"></span>Ἀντιοχέως. ♃ λιθαργύρου δραχ. δ΄. ἰοῦ ξυστοῦ δραχ. η΄. ἐλαίου
<span class="lb" data-page="13.885" data-line="13" id="l13.885.13"></span>κυάθους στ΄. Τάλιος Αἴλιος κυάθους ιβ΄. καὶ ἰοῦ σκώληκος.
<span class="lb" data-page="13.885" data-line="14" id="l13.885.14"></span>τὴν δὲ λιθάργυρον καὶ τὸν ἰὸν λεῖα ἐμβαλὼν εἰς χύτραν
<span class="lb" data-page="13.885" data-line="15" id="l13.885.15"></span>καὶ ἐπιχέας ἐλαίου κυάθους τρεῖς, ἕψε ἐπὶ πυρὸς μαλακοῦ,
<span class="lb" data-page="13.885" data-line="16" id="l13.885.16"></span>κινῶν σπάθῃ ξυλίνῃ, ἕως ἂν γένηται χλωρὰ, εἶτα ἄρας ἀπὸ
<span class="lb" data-page="13.885" data-line="17" id="l13.885.17"></span>τοῦ πυρὸς καὶ εἰς θυείαν κατεράσας τρῖβε ἕως ἐστὶ θερμὸν
<span class="pb" data-page="13.886" id="p13.886"></span>
<span class="lb" data-page="13.886" data-line="1" id="l13.886.1"></span>ἐπὶ πλέον. εἶτα πάλιν εἰς τὴν χύτραν ἐπιχέας τοῦ ἐλαίου
<span class="lb" data-page="13.886" data-line="2" id="l13.886.2"></span>κυάθους γ΄. κινῶν μὴ προσκαῇ, ἕως ἂν γένηται μηλίνη, ἕψε
<span class="lb" data-page="13.886" data-line="3" id="l13.886.3"></span>καὶ πάλιν κατακενώσας τρῖβε ὡς κολλύρια. καὶ πάλιν ἀνελόμενος
<span class="lb" data-page="13.886" data-line="4" id="l13.886.4"></span>εἰς τὴν χύτραν ἕψε κινῶν, ἕως ἂν γένηται ἐρυθρὰ,
<span class="lb" data-page="13.886" data-line="5" id="l13.886.5"></span>καὶ κατακενώσας εἰς θυείαν πάλιν τὸ τρίτον τρῖβε ἐπὶ πλέον
<span class="lb" data-page="13.886" data-line="6" id="l13.886.6"></span>καὶ πάλιν τὸ τέταρτον ἕψε εἰς τὴν χύτραν, ἵνα συστραφῇ,
<span class="lb" data-page="13.886" data-line="7" id="l13.886.7"></span>καὶ πάλιν ἕως ἐστὶ θερμὴ κατεράσας καὶ τρίψας ἀνελοῦ καὶ
<span class="lb" data-page="13.886" data-line="8" id="l13.886.8"></span>ἀπόθου εἰς πυξίδα ἐρυθρὰν καὶ χρῶ πρὸς τὰ εἰρημένα. ἐφεξῆς
<span class="lb" data-page="13.886" data-line="9" id="l13.886.9"></span>δὲ τῇ προγεγραμμένῃ περὶ ἑτέρας ἐμπλάστρου κατὰ λέξιν
<span class="lb" data-page="13.886" data-line="10" id="l13.886.10"></span>οὕτως ἔγραψεν ὁ Ἀνδρόμαχος. ὑγρὰ ἔμπλαστρος πρὸς
<span class="lb" data-page="13.886" data-line="11" id="l13.886.11"></span>νομὰς ᾗ χρῶμαι καὶ ἄλλα πολλά. ♃ κηροῦ δραχ. η΄. ῥητίνης
<span class="lb" data-page="13.886" data-line="12" id="l13.886.12"></span>τερμινθίνης δραχ. η΄. στέατος ταυρείου τεθεραπευμένου δραχ. δ΄.
<span class="lb" data-page="13.886" data-line="13" id="l13.886.13"></span>χαλκίτεως δραχ. β΄. λεπίδος χαλκοῦ δραχ. γ΄. μάννης λιβάνου δραχ.β΄.
<span class="lb" data-page="13.886" data-line="14" id="l13.886.14"></span>κηκίδος ὀμφακίνης δραχ. δ΄. ἐλαίου μυρσίνου κοτύλας ε΄. τὰ
<span class="lb" data-page="13.886" data-line="15" id="l13.886.15"></span>ξηρὰ σὺν ὄξει καὶ μέλιτι, εἶθ’ οὕτως τὰ τηκτὰ καταχεῖται.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:6.8">
<span class="pb page1" data-page="13.890" id="p13.890"></span>
<span class="milestone ed1page page1" data-n="2.397" data-unit="ed1page" id="ed1page.2.397"></span>
<span class="milestone ed2page page1" data-n="13.812" data-unit="ed2page" id="ed2page.13.812"></span>
            <p>
<span class="lb" data-page="13.890" data-line="15" id="l13.890.15"></span><label class="head">Φαιὰ Αἰγυπτία Ἀνδρομάχου.</label> Ὁ μὲν γὰρ
<span class="lb" data-page="13.890" data-line="16" id="l13.890.16"></span>Ἀνδρόμαχος οὕτως ἔγραψε κατὰ λέξιν. ἡ φαιὰ Αἰγυπτία. ♃
<span class="lb" data-page="13.890" data-line="17" id="l13.890.17"></span>λιθαργύρου δραχ. μδ΄. κίκεως κο. στ΄. κηροῦ δραχ. ρμδ΄. ἀμμωνιακοῦ
<span class="lb" data-page="13.890" data-line="18" id="l13.890.18"></span>θυμιάματος δραχ. οβ΄. τερμινθίνης δραχ. λστ΄. ἐρίων κεκαυμένων
<span class="pb" data-page="13.891" id="p13.891"></span>
<span class="lb" data-page="13.891" data-line="1" id="l13.891.1"></span>δραχ. ιη΄. λεπίδος στομώματος δραχ. η΄. λεπίδος χαλκοῦ
<span class="lb" data-page="13.891" data-line="2" id="l13.891.2"></span>δραχ. η΄. ἀριστολοχίας δραχ. η΄. λιβάνου δραχ. η΄. ἔνιοι δὲ σμύρνης
<span class="lb" data-page="13.891" data-line="3" id="l13.891.3"></span>δραχ. δ΄. ὀποπάνακος δραχ. β΄. θαλάσσης δραχ. ν΄. εἰς ἐμβροχὴν κηροῦ.
<span class="lb" data-page="13.891" data-line="4" id="l13.891.4"></span>αὕτη μὲν ἡ γραφὴ τοῦ φαρμάκου καλοῦ καὶ πολυχρήστου
<span class="lb" data-page="13.891" data-line="5" id="l13.891.5"></span>κατὰ ἀλήθειαν ὄντος, ἀλλὰ αὐτός γε παρέλιπεν εἰπεῖν
<span class="lb" data-page="13.891" data-line="6" id="l13.891.6"></span>ἐπὶ τίνων αὐτῷ χρηστέον. εἰ μὲν οὖν προειρηκὼς ἑκάστου
<span class="lb" data-page="13.891" data-line="7" id="l13.891.7"></span>γε τῶν ἁπλῶν φαρμάκων τὴν δύναμιν, ὥσπερ ἡμεῖς ἐποιήσαμεν
<span class="lb" data-page="13.891" data-line="8" id="l13.891.8"></span>ἐν ὑπομνήμασιν ἕνδεκα, μέθοδόν τέ τινα γεγραφὼς καθόλου
<span class="lb" data-page="13.891" data-line="9" id="l13.891.9"></span><span class="milestone ed2page" data-n="13.813" data-unit="ed2page" id="ed2page.13.813"></span>συνθέσεως φαρμάκων, ὡς ἐγὼ κατὰ τὸ πρὸ
<span class="lb" data-page="13.891" data-line="10" id="l13.891.10"></span>τοῦδε τοῦ βιβλίου πεποίημαι, προὔβαλλε ζῶσι τοῖς ἑτέροις
<span class="lb" data-page="13.891" data-line="11" id="l13.891.11"></span>τοιαύτας γραφὰς ἕνεκα γυμνασίας, ὅπως ἀποκρίνοιντο πρὸς
<span class="lb" data-page="13.891" data-line="12" id="l13.891.12"></span>τίνα παθήματα δύναται χρήσιμον ὑπάρχειν, ἐπῃνέσαμεν
<span class="lb" data-page="13.891" data-line="13" id="l13.891.13"></span>ὄντως αὐτοῦ τὴν διδασκαλίαν. ἐπεὶ δ’ οὐδὲν τούτων ἐποίησε,
<span class="lb" data-page="13.891" data-line="14" id="l13.891.14"></span>παντοίως ἄν τις αὐτῷ μέμψαιτο. διὰ τοῦτο οὖν εἰκότως αἱ
<span class="lb" data-page="13.891" data-line="15" id="l13.891.15"></span>φαρμακίτιδες αὐτοῦ βίβλοι παμπόλλων φαρμάκων ἀρίστων
<span class="lb" data-page="13.891" data-line="16" id="l13.891.16"></span>ἔχουσαι συνθέσεις ἠμέληνται τοῖς ἰατροῖς. ἐν γὰρ τοῖς χιλίοις
<span class="lb" data-page="13.891" data-line="17" id="l13.891.17"></span>εἷς τις δοκεῖ τὸ τέλος ἔχειν τῆς τέχνης, οἱ δ’ ἄλλοι
<span class="pb" data-page="13.892" id="p13.892"></span>
<span class="lb" data-page="13.892" data-line="1" id="l13.892.1"></span>τοῖς ἰδιώταις ὡσαύτως ἀγαπῶσιν, ἐὰν τοῖς σαφῶς γεγραμμένοις
<span class="lb" data-page="13.892" data-line="2" id="l13.892.2"></span>φαρμάκοις ὀρθῶς χρῆσθαι δύνωνται. καὶ τί δεῖ λέγειν
<span class="lb" data-page="13.892" data-line="3" id="l13.892.3"></span>περὶ τῶν τοιούτων ἰατρῶν; ὅπου δὲ καὶ τῶν ἐμπειρικῶν
<span class="lb" data-page="13.892" data-line="4" id="l13.892.4"></span>ὀνομαζομένων ἔνιοι καίτοι ἀξιόλογοι διὰ τῶν τῆς τέχνης
<span class="lb" data-page="13.892" data-line="5" id="l13.892.5"></span>ἔργων ὀφθέντες, ὅμως ἀγνοεῖν φασιν ᾧτινι λογισμῷ
<span class="lb" data-page="13.892" data-line="6" id="l13.892.6"></span>τῶν συνθέτων φαρμάκων ἕκαστον εὕρηται, καὶ τί λέγω λογισμῷ;
<span class="lb" data-page="13.892" data-line="7" id="l13.892.7"></span>τὴν ἀρχὴν γὰρ οὐ λογισμῷ φασιν εὑρῆσθαι τῶν τοιούτων
<span class="lb" data-page="13.892" data-line="8" id="l13.892.8"></span>οὐδέν. ἄχρηστος οὖν αὐτοῖς ἐστιν ἡ τῆς φαιᾶς ταύτης
<span class="lb" data-page="13.892" data-line="9" id="l13.892.9"></span>ἐμπλάστρου γραφὴ, τὸ χρῶμα μόνον ἐν τῷ προγράμματι
<span class="lb" data-page="13.892" data-line="10" id="l13.892.10"></span>διδασκούσης χωρὶς τῆς κατὰ δύναμιν ἐπαγγελίας, ἣν ἄμεινον
<span class="lb" data-page="13.892" data-line="11" id="l13.892.11"></span>ἦν γεγράφθαι πρὸ τοῦ χρώματος. ἐπεὶ τοίνυν ὁ Ἀνδρόμαχος
<span class="lb" data-page="13.892" data-line="12" id="l13.892.12"></span>εἰπεῖν παρέλιπε τὴν δύναμιν αὐτῆς, ἡμεῖς εὑρεῖν
<span class="lb" data-page="13.892" data-line="13" id="l13.892.13"></span>πειραθῶμεν ἐκ τῆς τῶν μιγνυμένων φαρμάκων ἰδέας τε καὶ
<span class="lb" data-page="13.892" data-line="14" id="l13.892.14"></span>δυνάμεως. ἡ μὲν δὴ λιθάργυρος ὅτι τῆς μέσης οὖσα κράσεως
<span class="lb" data-page="13.892" data-line="15" id="l13.892.15"></span>ἐν τῷ θερμαίνειν καὶ ψύχειν ἀποκεχώρηκε βραχὺ πρὸς
<span class="lb" data-page="13.892" data-line="16" id="l13.892.16"></span>τὸ ξηραίνειν ἐμάθετε. καὶ μέντοι καὶ τὴν χρείαν αὐτῆς εἰς
<span class="lb" data-page="13.892" data-line="17" id="l13.892.17"></span>τὰς ἐμπλάστρους ἔγνωτε διττὴν ὑπάρχουσαν, εἰ μὲν ἄτηκτος
<span class="lb" data-page="13.892" data-line="18" id="l13.892.18"></span>μείνειεν, ὡς ὕλης μόνον, εἰ δὲ τακείη καὶ ὡς ξηραίνειν δυναμένης
<span class="pb" data-page="13.893" id="p13.893"></span>
<span class="lb" data-page="13.893" data-line="1" id="l13.893.1"></span>καὶ μᾶλλον εἰ ἐπὶ πλέον ἑψηθείη. νυνὶ μέντοι ζήτημά ἐστι
<span class="lb" data-page="13.893" data-line="2" id="l13.893.2"></span>ἐπὶ πόσον ἑψηθήσεται, κο. στ΄. γράψαντος τοῦ Ἀνδρομάχου
<span class="lb" data-page="13.893" data-line="3" id="l13.893.3"></span>μίγνυσθαι χρῆναι τοῦ κίκεως, ὅπερ ἐστὶν ἐλαίου κικίνου.
<span class="lb" data-page="13.893" data-line="4" id="l13.893.4"></span>πόσων γὰρ οὐγγιῶν τὴν ἐκ τῆς Ῥωμαϊκῆς λίτρας εἶναι
<span class="lb" data-page="13.893" data-line="5" id="l13.893.5"></span>βούλεται κοτύλην, οὐκ ἐδήλωσε· καίτοι βέλτιον ἦν ἐν
<span class="lb" data-page="13.893" data-line="6" id="l13.893.6"></span>Ῥώμῃ βεβιωκότα λιτρῶν μὲν καὶ ξεστῶν καὶ οὐγγιῶν μεμνῆσθαι,
<span class="lb" data-page="13.893" data-line="7" id="l13.893.7"></span>παραλιπεῖν δὲ τὸ τῆς κοτύλης ὄνομα ταῖς ἔξω τῆς
<span class="lb" data-page="13.893" data-line="8" id="l13.893.8"></span>Ἰταλίας πόλεσιν Ἑλληνικαῖς ὑπάρχον ἐν χρήσει. εἰ μὲν οὖν
<span class="lb" data-page="13.893" data-line="9" id="l13.893.9"></span>ἐν ἁπάσαις αὐταῖς ταὐτὸ ἦν ὄνομα τῆς κοτύλης, οὐδὲν ἂν
<span class="lb" data-page="13.893" data-line="10" id="l13.893.10"></span>ἦν ζήτημα. νυνὶ δὲ ἐπειδὴ παμπόλλη διαφορὰ κατὰ τὸ ποσὸν
<span class="lb" data-page="13.893" data-line="11" id="l13.893.11"></span>ἐν αὐταῖς ἐστιν, ἐχρῆν αὐτὸν εἰπεῖν ἤτοι γε ὅτι τὴν
<span class="lb" data-page="13.893" data-line="12" id="l13.893.12"></span>Ἀττικὴν λέγω κοτύλην ἢ τὴν Ἀλεξανδρεωτικὴν ἢ τὴν Ἐφεσίαν
<span class="lb" data-page="13.893" data-line="13" id="l13.893.13"></span>ἤ τινα ἄλλην. οἱ μὲν οὖν πλεῖστοι τῶν γραψάντων
<span class="lb" data-page="13.893" data-line="14" id="l13.893.14"></span>περὶ μέτρων καὶ σταθμῶν θ΄. φασὶν οὐγγιῶν τῶν ἐκ τῆς
<span class="lb" data-page="13.893" data-line="15" id="l13.893.15"></span>Ῥωμαϊκῆς λίτρας τὴν ὑπὸ τῶν ἰατρῶν ἐν τοῖς φαρμακίτισι
<span class="lb" data-page="13.893" data-line="16" id="l13.893.16"></span>βιβλίοις γεγραμμένην κοτύλην. ἄλλοι δὲ τὴν τῶν ιβ΄. φασὶν
<span class="lb" data-page="13.893" data-line="17" id="l13.893.17"></span>οὐγγιῶν ὑπ’ αὐτῶν λέγεσθαι, καθάπερ ἐν Ῥώμῃ τὴν λίτραν
<span class="lb" data-page="13.893" data-line="18" id="l13.893.18"></span>τοῦ ἐλαίου συνήθως ὀνομάζουσιν. ἤδη δέ τινος ἤκουσα λέγοντος ﻿
<span class="pb" data-page="13.894" id="p13.894"></span>
<span class="lb" data-page="13.894" data-line="1" id="l13.894.1"></span>γο ιστ΄. Ῥωμαϊκὰς ἔχειν τὴν ἐν ταῖς φαρμακίτισι βίβλοις
<span class="lb" data-page="13.894" data-line="2" id="l13.894.2"></span>γεγραμμένην ὑπὸ τῶν ἰατρῶν κοτύλην, οὐ μικρὰ δέ
<span class="lb" data-page="13.894" data-line="3" id="l13.894.3"></span>ἐστι διαφορὰ πρὸς τὴν τοῦ φαρμάκου δύναμιν ἢ μεγάλας
<span class="lb" data-page="13.894" data-line="4" id="l13.894.4"></span>ἐμβάλλειν ἢ μικρὰς τὰς κοτύλας. ἐγὼ γοῦν ἐν τῇ Ῥώμῃ
<span class="lb" data-page="13.894" data-line="5" id="l13.894.5"></span><span class="milestone ed1page" data-n="2.398" data-unit="ed1page" id="ed1page.2.398"></span>τὴν τοῦ ἐλαίου καλουμένην λίτραν, ἣν διὰ τῶν κατατετμημένων
<span class="lb" data-page="13.894" data-line="6" id="l13.894.6"></span>κεράτων μετροῦσιν, ἔστησά ποτε βουλόμενος μαθεῖν
<span class="lb" data-page="13.894" data-line="7" id="l13.894.7"></span>ὁπόσον ἔχει σταθμὸν τοῦ βάρους. εὗρον δὲ καὶ ταῖς σταθμικαῖς
<span class="lb" data-page="13.894" data-line="8" id="l13.894.8"></span>δέκα οὐγγίαις ἴσας τὰς μετρικὰς τοῦ ἐλαίου ιβ΄. διὸ
<span class="lb" data-page="13.894" data-line="9" id="l13.894.9"></span>γράφειν ἐχρῆν ἐπιμελέστερον ἐν ταῖς φαρμακίτισι βίβλοις
<span class="lb" data-page="13.894" data-line="10" id="l13.894.10"></span>τοὺς ἰατροὺς, ὁποίας τινὰς κελεύουσι βάλλεσθαι τὰς οὐγγίας
<span class="lb" data-page="13.894" data-line="11" id="l13.894.11"></span>ἢ τὰς λίτρας τῶν ὑγρῶν φαρμάκων, πότερα τὰς μετρικὰς
<span class="lb" data-page="13.894" data-line="12" id="l13.894.12"></span>ἢ τὰς σταθμικάς. πρόδηλον γὰρ, ὅτι τῶν ὑγρῶν τούτων
<span class="lb" data-page="13.894" data-line="13" id="l13.894.13"></span>σωμάτων, ὥσπερ καὶ τῶν στερεῶν, τὰ μέν ἐστι βαρύτερα, τὰ
<span class="lb" data-page="13.894" data-line="14" id="l13.894.14"></span>δὲ κουφότερα. καὶ λέλεκταί μοι κατὰ λόγον ἕτερον ἑκάστου
<span class="lb" data-page="13.894" data-line="15" id="l13.894.15"></span>τῶν εἰς τὰ φάρμακα βαλλομένων ὑγρῶν ὁ σταθμὸς,
<span class="lb" data-page="13.894" data-line="16" id="l13.894.16"></span><span class="milestone ed2page" data-n="13.814" data-unit="ed2page" id="ed2page.13.814"></span>ἀλλὰ νῦν γε τὸ προκείμενον ἀναλάβωμεν. τὰς γάρ τοι τρεῖς
<span class="lb" data-page="13.894" data-line="17" id="l13.894.17"></span>κοτύλας, εἰ μὲν ἐξ ἐννέα τις οὐγγιῶν μετρικῶν ἑκάστην θείη,
<span class="lb" data-page="13.894" data-line="18" id="l13.894.18"></span>τὰς μὲν τρεῖς οὐγγιῶν ἑπτὰ καὶ κ΄. ἐργάσεται. τεμνομένης
<span class="pb" data-page="13.895" id="p13.895"></span>
<span class="lb" data-page="13.895" data-line="1" id="l13.895.1"></span>δὲ ἑκάστης αὐτῆς εἰς η΄. δραχμὰς, τὰς δραχμὰς ἕξουσι διακοσίας
<span class="lb" data-page="13.895" data-line="2" id="l13.895.2"></span>ιστ΄. εἰ δὲ ἐκ τῶν ιβ΄. οὐγγιῶν ἑκάστην κοτύλην ὑπάρχειν
<span class="lb" data-page="13.895" data-line="3" id="l13.895.3"></span>ὑπόθοιτο, γενήσονται μὲν στ΄. καὶ λ΄. οὐγγίαι, δραχμαὶ
<span class="lb" data-page="13.895" data-line="4" id="l13.895.4"></span>δὲ σπη΄. τεμνομένης εἰς η΄. δραχμὰς ἑκάστης οὐγγίας. πεπείραμαι
<span class="lb" data-page="13.895" data-line="5" id="l13.895.5"></span>δ’ ἐγὼ πολλάκις ἐν ἐλαίῳ λιθάργυρον ἑψηκὼς τὴν
<span class="lb" data-page="13.895" data-line="6" id="l13.895.6"></span>μὲν σύμμετρον αὐτῆς μίξιν ἴσην τῇ σταθμικῇ λίτρᾳ τῆς λιθαργύρου,
<span class="lb" data-page="13.895" data-line="7" id="l13.895.7"></span>τῇ μετρικῇ δὲ τοῦ ἐλαίου γίγνεσθαι. εἰ δὲ ἐμβάλλοι
<span class="lb" data-page="13.895" data-line="8" id="l13.895.8"></span>τις ἔλαιον πλέον, ἑψομένην τε δηλονότι πλείονι χρόνῳ,
<span class="lb" data-page="13.895" data-line="9" id="l13.895.9"></span>ξηραντικωτέραν γίγνεσθαι. ἐπὶ δὲ τῶν λευκῶν ἐμπλάστρων
<span class="lb" data-page="13.895" data-line="10" id="l13.895.10"></span>διὰ τὸ χρῶμα μίγνυμεν καὶ τὸ ψιμύθιον τῇ λιθαργύρῳ, τοὐπίπαν
<span class="lb" data-page="13.895" data-line="11" id="l13.895.11"></span>ἴσον ἴσῃ κατὰ τὸν σταθμόν. ἐμβάλλεται δὲ ἡ κοτύλη
<span class="lb" data-page="13.895" data-line="12" id="l13.895.12"></span>τῶν θ΄. οὐγγιῶν, ὡς πρὸς τὴν σταθμικὴν λίτραν τῆς λιθαργύρου,
<span class="lb" data-page="13.895" data-line="13" id="l13.895.13"></span>βουλομένοις φυλάττειν τὸ χρῶμα, διὰ τὸ τὴν πλείονα
<span class="lb" data-page="13.895" data-line="14" id="l13.895.14"></span>ἕψησιν ἐργάσασθαι μελαντέραν τὴν λιθάργυρον, ἀλλ’ ἧττον
<span class="lb" data-page="13.895" data-line="15" id="l13.895.15"></span>ἐχέκολλον γίνεται τὸ φάρμακον, ἐλαίου βληθέντος ὀλίγου.
<span class="lb" data-page="13.895" data-line="16" id="l13.895.16"></span>διό τινες ἔμιξαν ἤτοι τὴν τερμινθίνην ῥητίνην ἢ τὴν κολοφωνίαν
<span class="lb" data-page="13.895" data-line="17" id="l13.895.17"></span>καλουμένην τὴν διαυγῆ, καθ’ ὅσον οἷόν τε πειρώμενοι
<span class="lb" data-page="13.895" data-line="18" id="l13.895.18"></span>μήτε τὴν χρόαν βλάψαι μήτε τὴν δύναμιν τοῦ φαρμάκου,
<span class="pb" data-page="13.896" id="p13.896"></span>
<span class="lb" data-page="13.896" data-line="1" id="l13.896.1"></span>προσθεῖναί τε τῆς ῥητίνης μίξει τὸ δυσαπόπτωτον αὐτῇ,
<span class="lb" data-page="13.896" data-line="2" id="l13.896.2"></span>διὰ τὸ ψαθυρὸν γίνεσθαι τὸ φάρμακον, ἂν ἐν ἐλαίῳ τοσούτῳ
<span class="lb" data-page="13.896" data-line="3" id="l13.896.3"></span>τοσοῦτον ἕψηται τῆς λιθαργύρου τε καὶ τοῦ ψιμυθίου.
<span class="lb" data-page="13.896" data-line="4" id="l13.896.4"></span>τινὲς δὲ κατὰ τὸν αὐτὸν λόγον ἐνέβαλον ἑψημένῳ τῷ
<span class="lb" data-page="13.896" data-line="5" id="l13.896.5"></span>φαρμάκῳ τὸν λευκὸν κηρόν. τῇ μέντοι διπλάσιον ἐχούσῃ τὸ
<span class="lb" data-page="13.896" data-line="6" id="l13.896.6"></span>ἔλαιον λιθαργύρῳ, κᾂν μηδὲν ἐπεμβάλλῃς ῥητινῶδες ἢ κηρῶδες,
<span class="lb" data-page="13.896" data-line="7" id="l13.896.7"></span>ὑπάρξει τὸ ἐχέκολλον ἐκ τῆς ἑψήσεως, καὶ πολύ γε μᾶλλον,
<span class="lb" data-page="13.896" data-line="8" id="l13.896.8"></span>ἐὰν τριπλάσιον μίξῃς τὸ ἔλαιον τῇ λιθαργύρῳ, τουτέστιν
<span class="lb" data-page="13.896" data-line="9" id="l13.896.9"></span>ἐὰν τρεῖς μετρικὰς ἐλαίου μίξεις τρισὶ σταθμικαῖς τῆς
<span class="lb" data-page="13.896" data-line="10" id="l13.896.10"></span>λιθαργύρου. εἰκὸς οὖν ἐστι τὸν Ἀνδρόμαχον θ΄. τῶν μετρικῶν
<span class="lb" data-page="13.896" data-line="11" id="l13.896.11"></span>οὐγγιῶν ἀξιοῦν ἐμβάλλεσθαι τὸ κίκινον ἔλαιον, ὡς γίγνεσθαι
<span class="lb" data-page="13.896" data-line="12" id="l13.896.12"></span>τῶν ἕξ κοτυλῶν οὐγγίας νδ΄. μετρικὰς, ὅπερ ἐστὶ
<span class="lb" data-page="13.896" data-line="13" id="l13.896.13"></span>ταὐτὸν λίτρας μετρικαῖς Ῥωμαϊκαῖς δ΄. καὶ S". εὔδηλον δ’
<span class="lb" data-page="13.896" data-line="14" id="l13.896.14"></span>ὅτι μὴ παρόντος ποτὲ ἡμῖν τοῦ κικίνου τὸ παλαιὸν ἔλαιον
<span class="lb" data-page="13.896" data-line="15" id="l13.896.15"></span>ἀντ’ αὐτοῦ παραληψόμεθα. καὶ τὸ σικυώνιον δ’ ἐγὼ πολλάκις
<span class="lb" data-page="13.896" data-line="16" id="l13.896.16"></span>ἐνέβαλον εἰς τὰς διαφορητικὰς ἐμπλάστρους, κᾀκείνου μὴ
<span class="lb" data-page="13.896" data-line="17" id="l13.896.17"></span>παρόντος, ἕτερον ἔλαιον αὐτοσχεδιάσας, ὅμοιον ἐκείνοις εἰργασάμην,
<span class="lb" data-page="13.896" data-line="18" id="l13.896.18"></span>ἐναφεψήσας αὐτῷ ῥίζας σικύου ἀγρίου καὶ βρυωνίου
<span class="pb" data-page="13.897" id="p13.897"></span>
<span class="lb" data-page="13.897" data-line="1" id="l13.897.1"></span>καὶ ἀλθαίας. ὅτι δὲ διαφορητικόν τε καὶ μαλακτικὸν
<span class="lb" data-page="13.897" data-line="2" id="l13.897.2"></span>εἶναι βούλεται τὸ προκείμενον φάρμακον ὁ Ἀνδρόμαχος εὔδηλον
<span class="lb" data-page="13.897" data-line="3" id="l13.897.3"></span>ἐκ τοῦ κίκινον ἔλαιον ἐμβάλλειν αὐτῷ καὶ πλεῖστον
<span class="lb" data-page="13.897" data-line="4" id="l13.897.4"></span>ἀμμωνιακὸν θυμίαμα. τῇ γὰρ λιθαργύρῳ τὸν μὲν κηρὸν ἴσον
<span class="lb" data-page="13.897" data-line="5" id="l13.897.5"></span>εἶναι βούλεται τῷ σταθμῷ, τὸ δ’ ἀμμωνιακὸν S". καίτοι
<span class="lb" data-page="13.897" data-line="6" id="l13.897.6"></span>κατὰ πολλὰς τῶν ἐνδόξων ἐμπλάστρων οὐχ ἡμίσεος, ἀλλὰ
<span class="lb" data-page="13.897" data-line="7" id="l13.897.7"></span>δ΄. μέρους ἢ ε΄. καὶ πολλάκις ἑβδόμου τε καὶ ὀγδόου καί
<span class="lb" data-page="13.897" data-line="8" id="l13.897.8"></span>ποτε δεκάτου βαλλομένου τοῦ φαρμάκου τούτου κατὰ τὸν
<span class="lb" data-page="13.897" data-line="9" id="l13.897.9"></span>σταθμὸν, ὡς πρὸς τὴν λιθάργυρον. περὶ δὲ τοῦ κηροῦ μεμαθήκαμεν
<span class="lb" data-page="13.897" data-line="10" id="l13.897.10"></span>ὡς ὕλης ἔχει τάξιν ἐν ταῖς τῶν τοιούτων φαρμάκων
<span class="lb" data-page="13.897" data-line="11" id="l13.897.11"></span>συνθέσεσιν, οὐ δυνάμεως δραστηρίου συντέλειαν.
<span class="lb" data-page="13.897" data-line="12" id="l13.897.12"></span>ὑπάρχει δὲ καὶ αὐτῷ βραχεῖά τις δύναμις μαλακτικὴ, ἀλλ’
<span class="lb" data-page="13.897" data-line="13" id="l13.897.13"></span>οὐ διὰ ταύτην ἐν τῷ προκειμένῳ φαρμάκῳ παρείληπται, καθάπερ
<span class="lb" data-page="13.897" data-line="14" id="l13.897.14"></span>οὐδ’ ἡ τερμινθίνη ῥητίνη, καίτοι πολὺ πλαστικωτέρα
<span class="lb" data-page="13.897" data-line="15" id="l13.897.15"></span>κατὰ δύναμιν οὖσα τοῦ κηροῦ. καὶ γὰρ μαλάττει μᾶλλον
<span class="lb" data-page="13.897" data-line="16" id="l13.897.16"></span>αὐτοῦ καὶ προσέτι θερμαίνει καὶ διαφορεῖ, τοῦ κηροῦ μηδ’
<span class="lb" data-page="13.897" data-line="17" id="l13.897.17"></span>ἕτερον ἔχοντος τούτων. ἀλλὰ τὸ ἀμμωνιακὸν θυμίαμα μόνον
<span class="lb" data-page="13.897" data-line="18" id="l13.897.18"></span>ἐμβληθὲν αὐχμηρὸν ἐργάσεται τὸ φάρμακον. ὡς δ’ εἰς
<span class="pb" data-page="13.898" id="p13.898"></span>
<span class="lb" data-page="13.898" data-line="1" id="l13.898.1"></span>ἐμπλαστροποιΐαν, οὐδὲ γὰρ χεῖρον οὕτως ὀνομάσαι, χρήσιμός
<span class="lb" data-page="13.898" data-line="2" id="l13.898.2"></span>ἐστιν ὅ τε κηρὸς καὶ ἡ ῥητίνη. τὸ γάρ τοι μαλάττειν
<span class="lb" data-page="13.898" data-line="3" id="l13.898.3"></span>τε καὶ διαφορεῖν ὑπάρχει τῷ φαρμάκῳ<span class="milestone ed2page" data-n="13.815" data-unit="ed2page" id="ed2page.13.815"></span> κᾀκ μόνου τοῦ
<span class="lb" data-page="13.898" data-line="4" id="l13.898.4"></span>ἀμμωνιακοῦ πρωτεύοντος μὲν ἐν τοῖς μαλακτικοῖς, ἐναμίλλου
<span class="lb" data-page="13.898" data-line="5" id="l13.898.5"></span>δὲ καὶ τοῖς διαφορητικοῖς ὄντος. ἀναμνησθέντες δὲ τῶν ἐν
<span class="lb" data-page="13.898" data-line="6" id="l13.898.6"></span>τῷ ε΄. τῆς τῶν ἁπλῶν φαρμάκων δυνάμεως εἰρημένων, ὁποίαν
<span class="lb" data-page="13.898" data-line="7" id="l13.898.7"></span>τινὰ τὴν κρᾶσιν εἶναι χρὴ τοῖς τοιούτοις φαρμάκοις, οὐδὲν
<span class="lb" data-page="13.898" data-line="8" id="l13.898.8"></span>ἔτι δεηθήσεσθε νεωτέρας διδασκαλίας. αἱ μὲν γὰρ πρῶται
<span class="lb" data-page="13.898" data-line="9" id="l13.898.9"></span>δυνάμεις δραστικαὶ τοῖς φαρμάκοις εἰσὶν ἐν θερμότητι καὶ
<span class="lb" data-page="13.898" data-line="10" id="l13.898.10"></span>ψυχρότητι καὶ ὑγρότητι καὶ ξηρότητι· δεύτεραι δὲ αἵ τε μαλακτικαὶ
<span class="lb" data-page="13.898" data-line="11" id="l13.898.11"></span>καὶ διαφορητικαὶ καὶ ἀποκρουστικαὶ καὶ ἑλκτικαὶ
<span class="lb" data-page="13.898" data-line="12" id="l13.898.12"></span>καὶ πεπτικαί τε καὶ ῥυπτικαὶ καὶ σηπτικαὶ, καθάπερ γε καὶ
<span class="lb" data-page="13.898" data-line="13" id="l13.898.13"></span>τρίται κολλητικαὶ τραυμάτων, ἐπουλωτικαί τε καὶ σαρκωτικαί.
<span class="lb" data-page="13.898" data-line="14" id="l13.898.14"></span>καὶ τὸ συγκείμενον οὖν ἐξ ἐλαίου κικίνου καὶ ἀμμωνιακοῦ
<span class="lb" data-page="13.898" data-line="15" id="l13.898.15"></span>θυμιάματος φάρμακον ἱκανόν ἐστι διαφορεῖν τε καὶ
<span class="lb" data-page="13.898" data-line="16" id="l13.898.16"></span>μαλάττειν καὶ δηλονότι καὶ ξηραίνειν, ὕλην ἐπιτηδείαν προσειληφὸς
<span class="lb" data-page="13.898" data-line="17" id="l13.898.17"></span>τὸν κηρόν τε καὶ τὴν ῥητίνην καὶ τὴν ἐπὶ τὸ
<span class="lb" data-page="13.898" data-line="18" id="l13.898.18"></span>πλέον ἑψημένην λιθάργυρον. ἐπεμβάλλειν δ’ αὐτῷ κελεύει ﻿
<span class="pb" data-page="13.899" id="p13.899"></span>
<span class="lb" data-page="13.899" data-line="1" id="l13.899.1"></span>καὶ τῶν κεκαυμένων ἐρίων καὶ ἀριστολοχίας, διαφορητικωτάτων
<span class="lb" data-page="13.899" data-line="2" id="l13.899.2"></span>τε καὶ ξηραντικωτάτων φαρμάκων, ἐφ’ οἷς πεπτικοῦ
<span class="lb" data-page="13.899" data-line="3" id="l13.899.3"></span>καὶ παρηγορικοῦ φαρμάκου μνημονεύει τοῦ λιβανωτοῦ. εἰ δὲ
<span class="lb" data-page="13.899" data-line="4" id="l13.899.4"></span>καὶ τῆς σμύρνης ἐμβάλλοιμέν τι καὶ ὀποπάνακος, ἐνίους γάρ
<span class="lb" data-page="13.899" data-line="5" id="l13.899.5"></span>φησι καὶ τούτων τι μιγνύναι τῷ φαρμάκῳ, τὴν μὲν σμύρναν
<span class="lb" data-page="13.899" data-line="6" id="l13.899.6"></span>ἴσμεν οὐκ ἀγεννῶς θερμαίνουσάν τε καὶ ξηραίνουσαν,
<span class="lb" data-page="13.899" data-line="7" id="l13.899.7"></span>τὸν δὲ ὀποπάνακα καὶ γενναιότερον ἔτι ταῦτ’ ἄμφω δρῶντα
<span class="lb" data-page="13.899" data-line="8" id="l13.899.8"></span>καὶ προσέτι λεπτυντικῆς τε καὶ διαφορητικῆς ὄντα δυνάμεως.
<span class="lb" data-page="13.899" data-line="9" id="l13.899.9"></span>ἀλλὰ τούτου μὲν ὀλίγιστον ἐμβάλλεται, δεδιότος οἶμαι τοῦ
<span class="lb" data-page="13.899" data-line="10" id="l13.899.10"></span>προσθέντος αὐτὸ τὴν δριμύτητα τοῦ φαρμάκου καὶ βουλομένου
<span class="lb" data-page="13.899" data-line="11" id="l13.899.11"></span>μὴ μόνον διαφορητικήν τε καὶ μαλακτικὴν ἐργάσασθαι
<span class="lb" data-page="13.899" data-line="12" id="l13.899.12"></span>τὴν ἔμπλαστρον, ἀλλὰ καὶ τραύμασιν ἐπιτηδείαν. διὰ
<span class="lb" data-page="13.899" data-line="13" id="l13.899.13"></span>τοῦτο οὖν αὐτῷ καὶ τὴν λεπίδα τοῦ χαλκοῦ τε καὶ τοῦ
<span class="lb" data-page="13.899" data-line="14" id="l13.899.14"></span>στομώματος ἔμιξε, φάρμακα στυπτικὴν ἔχοντα δύναμιν ἅμα
<span class="lb" data-page="13.899" data-line="15" id="l13.899.15"></span>τῷ ξηραίνειν ἰσχυρῶς. διὰ γοῦν τὴν τούτων μίξιν ἐπί τε
<span class="lb" data-page="13.899" data-line="16" id="l13.899.16"></span>τῶν ἐναίμων τραυμάτων ἄλλων θ’ ἑλκῶν οὐκ ὀλίγων ἀγαθὸν
<span class="lb" data-page="13.899" data-line="17" id="l13.899.17"></span>γίγνεται φάρμακον ἡ προκειμένη κατὰ λόγον ἔμπλαστρος
<span class="lb" data-page="13.899" data-line="18" id="l13.899.18"></span>Αἰγυπτία. καὶ μέντοι καὶ πρὸς ἀποστήματα καὶ πάνθ’
<span class="pb" data-page="13.900" id="p13.900"></span>
<span class="lb" data-page="13.900" data-line="1" id="l13.900.1"></span>ὅσα διαφορεῖσθαι δεῖται, πολλάκις ἀκηκόατε τὰ μὲν ἅμα
<span class="lb" data-page="13.900" data-line="2" id="l13.900.2"></span>τοῖς διαφορητικοῖς φαρμάκοις ἔχοντά τι καὶ τῶν στυπτικῶν
<span class="lb" data-page="13.900" data-line="3" id="l13.900.3"></span>ἀσφαλέστερα γίγνεσθαι, τὰ δὲ χωρὶς τῶν στυφόντων
<span class="lb" data-page="13.900" data-line="4" id="l13.900.4"></span>δραστικώτερα μὲν, οὐκ ἀσφαλῆ δέ. πολλάκις γὰρ ἐπισπᾶται
<span class="lb" data-page="13.900" data-line="5" id="l13.900.5"></span>ῥεύματα πληθωρικοῦ τοῦ θεραπευομένου σώματος ὄντος ἢ
<span class="lb" data-page="13.900" data-line="6" id="l13.900.6"></span>κακοχύμου. κενὸν δ’ εἴπερ εἴη τὸ σῶμα καὶ ἀπέριττον, ἑτοιμότερον
<span class="lb" data-page="13.900" data-line="7" id="l13.900.7"></span>ἀφικνεῖται τοῦ τέλους τὰ διαφορητικώτερα φάρμακα
<span class="lb" data-page="13.900" data-line="8" id="l13.900.8"></span>μόνα παραλαμβανόμενα χωρὶς τῶν στυπτικῶν. ὀλίγοις
<span class="lb" data-page="13.900" data-line="9" id="l13.900.9"></span>δὲ προσφερόμενα ἐπὶ τοιούτοις σώμασι <span class="milestone ed1page" data-n="2.399" data-unit="ed1page" id="ed1page.2.399"></span>τὰ φάρμακα
<span class="lb" data-page="13.900" data-line="10" id="l13.900.10"></span>διὰ τοῦτο ἀσφαλέστερον ἔδοξεν εἶναι μιγνύναι τι καὶ τῶν
<span class="lb" data-page="13.900" data-line="11" id="l13.900.11"></span>ἀποκρουστικῶν. οὕτω τοι καὶ τῇ διὰ τῶν ἁλῶν ἐμπλάστρῳ
<span class="lb" data-page="13.900" data-line="12" id="l13.900.12"></span>διαφορητικῇ προσέθεσάν τινες χαλκάνθου βραχὺ, καίτοι καὶ
<span class="lb" data-page="13.900" data-line="13" id="l13.900.13"></span>τῶν ἁλῶν αὐτῶν ἐχόντων τι στυπτικόν. τὸ τοίνυν προκείμενον
<span class="lb" data-page="13.900" data-line="14" id="l13.900.14"></span>φάρμακον εὕρηται μὲν διαφορητικὸν ἰσχυρῶς, ὡς καὶ
<span class="lb" data-page="13.900" data-line="15" id="l13.900.15"></span>πῦον ἤδη τό γε μὴ πάνυ πολὺ, χωρὶς τοῦ διατρῆσαι τὸ
<span class="lb" data-page="13.900" data-line="16" id="l13.900.16"></span>δέρμα, διαφορεῖν δύνασθαι, μαλακτικὸν δὲ τῶν σκιῤῥουμένων
<span class="lb" data-page="13.900" data-line="17" id="l13.900.17"></span>τε καὶ ὁπωσοῦν σκληρυνομένων, κολλητικὸν δὲ μεγάλων τραυμάτων,
<span class="lb" data-page="13.900" data-line="18" id="l13.900.18"></span>ὥσπερ γε καὶ τῶν ἤδη κακοηθευομένων ἑλκῶν ἐπουλωτικὸν
<span class="pb" data-page="13.901" id="p13.901"></span>
<span class="lb" data-page="13.901" data-line="1" id="l13.901.1"></span>ἁπάντων τε τῶν ἄλλων παθημάτων, ὅσα διαφορητικῆς
<span class="lb" data-page="13.901" data-line="2" id="l13.901.2"></span>τε ἅμα καὶ ἀποκρουστικῆς μετρεῖται δυνάμεως, ἐν
<span class="lb" data-page="13.901" data-line="3" id="l13.901.3"></span>οἷς ἐστι καὶ τὰ κατὰ τοῦ μετώπου ῥευματιζομένων ὀφθαλμῶν
<span class="lb" data-page="13.901" data-line="4" id="l13.901.4"></span>ἐπιτιθέμενα, καλούμενα δὲ ὑπὸ τῶν ἰατρῶν ἀνακολλήματα.
<span class="lb" data-page="13.901" data-line="5" id="l13.901.5"></span>ταὐτὸν δὲ τοῦτο τὸ φάρμακον ἐπιτήδειον ἔσται καὶ
<span class="lb" data-page="13.901" data-line="6" id="l13.901.6"></span>τοῖς γεγυμνωμένοις νεύροις, εἰ καὶ τετμημένα κατά τι μέρος
<span class="lb" data-page="13.901" data-line="7" id="l13.901.7"></span>αὐτῶν τύχοι. τὰ γάρ τοι διακεκομμένα τὸν ἐκ τῆς συμπαθείας
<span class="lb" data-page="13.901" data-line="8" id="l13.901.8"></span>οὐκ ἔχοντα κίνδυνον<span class="milestone ed2page" data-n="13.816" data-unit="ed2page" id="ed2page.13.816"></span> ἔτι καὶ τὴν αἴσθησιν ἀφαιρεῖται
<span class="lb" data-page="13.901" data-line="9" id="l13.901.9"></span>τῶν ὑποκειμένων ἑαυτῷ σωμάτων, εἰς ἃ κατίσχεται.
<span class="lb" data-page="13.901" data-line="10" id="l13.901.10"></span>δεῖταί γε μὴν καὶ ταῦτα τοιούτου φαρμάκου. τὰ γὰρ ὑγραίνοντα
<span class="lb" data-page="13.901" data-line="11" id="l13.901.11"></span>σήπει ῥᾳδίως αὐτὰ, διὰ τοῦτο καὶ οἱ ξηραντικοὶ κυκλίσκοι,
<span class="lb" data-page="13.901" data-line="12" id="l13.901.12"></span>καίτοι στύφοντες ἱκανῶς, ὅμως ἁρμόττουσι τοῖς γεγυμνωμένος
<span class="lb" data-page="13.901" data-line="13" id="l13.901.13"></span>νεύροις, ἅ γε μήπω φθάσαντα πρὸς τὴν ἀκμὴν
<span class="lb" data-page="13.901" data-line="14" id="l13.901.14"></span>τῆς φλεγμονῆς ἀφίκετο. ταῦτα γὰρ ἀγανακτεῖ καὶ παροξύνεται
<span class="lb" data-page="13.901" data-line="15" id="l13.901.15"></span>πρὸς τῶν τοιούτων φαρμάκων. ἀλλὰ περὶ μὲν τούτων
<span class="lb" data-page="13.901" data-line="16" id="l13.901.16"></span>ἐπὶ προήκοντι τῷ λόγῳ ῥηθήσεται· περὶ δὲ τῆς προκειμένης
<span class="lb" data-page="13.901" data-line="17" id="l13.901.17"></span>ἐμπλάστρου τὰ λείποντα τῷ λόγῳ προσθῶμεν. ἐπεὶ
<span class="lb" data-page="13.901" data-line="18" id="l13.901.18"></span>δὲ οἱ πολλοὶ τῶν ἰατρῶν ἀγνοοῦντες ἐπιτιθέασι τὰς τοιαύτας·
<span class="lb" data-page="13.901" data-line="19" id="l13.901.19"></span>ἐμπλάστρους σκληρὰς, ἄμεινον ἐμμότους ποιῆσαι τήξαντας
<span class="pb" data-page="13.902" id="p13.902"></span>
<span class="lb" data-page="13.902" data-line="1" id="l13.902.1"></span>ἢ κατὰ τὴν σκευασίαν εὐθὺς ἐργάσασθαι μαλθακάς.
<span class="lb" data-page="13.902" data-line="2" id="l13.902.2"></span>ἔπειτα δὲ ὅταν ἐπὶ μεγάλων διαιρέσεων, ἐν αἷς γεγύμνωται
<span class="lb" data-page="13.902" data-line="3" id="l13.902.3"></span>νεῦρα, πειραθῶσιν αὐτῶν, ἐλπίζουσιν ἐπὶ τῶν νυγμάτων ἔσεσθαι
<span class="lb" data-page="13.902" data-line="4" id="l13.902.4"></span>πολὺ μᾶλλον ὠφελίμους, ἀγνοοῦντες κᾀνταῦθα μέγιστόν
<span class="lb" data-page="13.902" data-line="5" id="l13.902.5"></span>τι θεώρημα, περὶ οὗ διελέχθην ἤδη διδάσκων ὑμᾶς ἐν
<span class="lb" data-page="13.902" data-line="6" id="l13.902.6"></span>τῷ λόγῳ μὲν πρῶτον ἐξεῦρον, εἶθ’ ὑπὸ τῆς πείρας ἔγνων
<span class="lb" data-page="13.902" data-line="7" id="l13.902.7"></span>βεβαιούμενα, διὰ τοῦτο καὶ νῦν ἀναμιμνήσκω. πολὺ γὰρ θερμοτέρων
<span class="lb" data-page="13.902" data-line="8" id="l13.902.8"></span>τε καὶ διαφορητικωτέρων δέονται φαρμάκων αἱ νύξεις
<span class="lb" data-page="13.902" data-line="9" id="l13.902.9"></span>τῶν νεύρων ἤπερ ὅταν ὅλον γυμνωθῇ, τραύματος ἀξιολόγου
<span class="lb" data-page="13.902" data-line="10" id="l13.902.10"></span>γενομένου. τὰ γάρ τοι γυμνωθέντα τὰς τῶν δριμέων
<span class="lb" data-page="13.902" data-line="11" id="l13.902.11"></span>τε καὶ θερμῶν πάνυ φαρμάκων ἐπιθέσεις οὐ φέρει διὰ τὴν
<span class="lb" data-page="13.902" data-line="12" id="l13.902.12"></span>δῆξιν, ἀλλὰ τῶν χαλαστικῶν καὶ διαφορητικῶν δεῖται μεμιγμένων
<span class="lb" data-page="13.902" data-line="13" id="l13.902.13"></span>συμμέτρως τοῖς στύφουσι φαρμάκοις. ἀλλὰ καὶ ὅτι
<span class="lb" data-page="13.902" data-line="14" id="l13.902.14"></span>βέλτιόν ἐστι τὰ πέριξ τοῦ τραύματος καταλαμβάνειν τοῖς
<span class="lb" data-page="13.902" data-line="15" id="l13.902.15"></span>δριμέσι τε καὶ λεπτομερέσι καὶ διαφορητικοῖς ἱκανῶς, ὁποῖόν
<span class="lb" data-page="13.902" data-line="16" id="l13.902.16"></span>ἐστι τὸ διὰ τοῦ εὐφορβίου. ἐγὼ μὲν οὖν ἐτεκμηράμην τὴν
<span class="lb" data-page="13.902" data-line="17" id="l13.902.17"></span>προκειμένην ἔμπλαστρον ἱκανὴν εἶναι ποιεῖν ἃ προείρηκα,
<span class="lb" data-page="13.902" data-line="18" id="l13.902.18"></span>καὶ σκευάσας ταύτην εὗρον τὴν πεῖραν μαρτυροῦσαν. ὕστερον
<span class="pb" data-page="13.903" id="p13.903"></span>
<span class="lb" data-page="13.903" data-line="1" id="l13.903.1"></span>δέ ποτε καὶ ταῖς Ἀσκληπιάδου τε καὶ Κρίτωνος ἐντυγχάνων
<span class="lb" data-page="13.903" data-line="2" id="l13.903.2"></span>φαρμακίτισι βίβλοις ἔγνων αὐτοὺς γεγραφότας,
<span class="lb" data-page="13.903" data-line="3" id="l13.903.3"></span>οὐχ ὥσπερ καὶ Ἀνδρόμαχος ἀδιορίστως, ἀλλὰ μετὰ διορισμῶν
<span class="lb" data-page="13.903" data-line="4" id="l13.903.4"></span>σαφῶς ἥν τινα δύναμιν ἔχει. διά τε οὖν τοῦτο καὶ
<span class="lb" data-page="13.903" data-line="5" id="l13.903.5"></span>διότι διαφωνοῦσιν ἐν τῇ σκευασίᾳ, κατά τινα τῷ Ἀνδρομάχῳ,
<span class="lb" data-page="13.903" data-line="6" id="l13.903.6"></span>κάλλιον ἔδοξέ μοι προσγράψαι καὶ τὰς ἐκείνων αὐτῶν
<span class="lb" data-page="13.903" data-line="7" id="l13.903.7"></span>λέξεις, ἔπειθ’ οὕτως εἰπεῖν τι καὶ περὶ τῆς ἐν τῇ συνθέσει
<span class="lb" data-page="13.903" data-line="8" id="l13.903.8"></span>τοῦ φαρμάκου διαφωνίας αὐτῶν.
</p>
          </article>

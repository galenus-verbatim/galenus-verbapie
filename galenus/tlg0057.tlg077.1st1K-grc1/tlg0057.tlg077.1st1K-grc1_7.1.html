<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:7.1">
<span class="pb page1" data-page="13.946" id="p13.946"></span>
<span class="milestone ed1page page1" data-n="2.406" data-unit="ed1page" id="ed1page.2.406"></span>
<span class="milestone ed2page page1" data-n="13.829" data-unit="ed2page" id="ed2page.13.829"></span>
            <h2>ΓΑΛΗΝΟΥ ΠΕΡΙ ΣΥΝΘΕΣΕΩΣ ΦΑΡΜΑΚΩΝ
<br></br>ΤΩΝ ΚΑΤΑ ΓΕΝΗ ΒΙΒΛΙΟΝ Η.
</h2>
            <p>
<span class="lb" data-page="13.946" data-line="1" id="l13.946.1"></span>Μαλάγματα καλοῦσιν οἱ ἰατροὶ τὰ τῶν
<span class="lb" data-page="13.946" data-line="2" id="l13.946.2"></span>ἐσκληρυσμένων σωμάτων παρὰ φύσιν μαλακτικὰ, θερμῆς μὲν
<span class="lb" data-page="13.946" data-line="3" id="l13.946.3"></span>ἅπαντα κράσεως ὄντα μετρίας, οὐ μὴν ξηραίνοντά γε, καθάπερ
<span class="lb" data-page="13.946" data-line="4" id="l13.946.4"></span>οὐδὲ ὑγραίνοντα σαφῶς. μέσα γάρ πως ὄντα τά γε
<span class="lb" data-page="13.946" data-line="5" id="l13.946.5"></span>ἀκριβῶς μαλακτικὰ τῶν ὑγραινόντων τε καὶ ξηραινόντων,
<span class="lb" data-page="13.946" data-line="6" id="l13.946.6"></span>οἷον χύσιν τινὰ τῆς οὐσίας τῶν σκληρυνομένων ἐργάζεται.
<span class="lb" data-page="13.946" data-line="7" id="l13.946.7"></span>καλεῖται δὲ μαλακτικὰ, κᾂν ἐφ’ ἑτέρων βραχὺ παραλλάττῃ
<span class="pb" data-page="13.947" id="p13.947"></span>
<span class="lb" data-page="13.947" data-line="1" id="l13.947.1"></span>πρός τε τὸ ξηραίνειν καὶ ὑγραίνειν, ἐὰν μόνον αὐτοῖς
<span class="lb" data-page="13.947" data-line="2" id="l13.947.2"></span>ὑπάρχῃ τὸ χεῖν τὴν ὑποκειμένην οὐσίαν, ὧν ψαύει μορίων,
<span class="lb" data-page="13.947" data-line="3" id="l13.947.3"></span>ὃ γίνεται δηλονότι διὰ τὸ μετρίαν αὐτοῖς εἶναι θερμότητα,
<span class="lb" data-page="13.947" data-line="4" id="l13.947.4"></span>καὶ ὅτι γε μετὰ τὸ χυθῆναι τὴν σκληρότητα τῶν διαφορητικῶν
<span class="lb" data-page="13.947" data-line="5" id="l13.947.5"></span>ἐστι χρεία φαρμάκων εἴρηται κατά τε τὸ ε΄. τῆς περὶ
<span class="lb" data-page="13.947" data-line="6" id="l13.947.6"></span>τῶν ἁπλῶν φαρμάκων δυνάμεως καὶ τὸ ιδ΄. τῆς θεραπευτικῆς
<span class="lb" data-page="13.947" data-line="7" id="l13.947.7"></span>μεθόδου. ἡ μὲν οὖν ἀρίστη θεραπεία τῶν σκληρυνομένων,
<span class="lb" data-page="13.947" data-line="8" id="l13.947.8"></span>ἃ δὴ καὶ σκιῤῥοῦται μὴ θεραπευθέντα διὰ τῆς κατὰ
<span class="lb" data-page="13.947" data-line="9" id="l13.947.9"></span>μέθοδον ἰατρικῆς, γίνεται τοῦ θεραπεύοντος θεωροῦντος
<span class="lb" data-page="13.947" data-line="10" id="l13.947.10"></span>ἐπὶ πόσον ἡ τοῦ θεραπευομένου σώματος οὐσία προήκει
<span class="lb" data-page="13.947" data-line="11" id="l13.947.11"></span>φύσεως παρὰ τὴν σύμμετρον ὑγρότητα καὶ ξηρότητα, καθάπερ
<span class="lb" data-page="13.947" data-line="12" id="l13.947.12"></span>γε καὶ τὴν τοῦ πάθους αὐτοῦ σύστασιν, εἰς ὅσον
<span class="lb" data-page="13.947" data-line="13" id="l13.947.13"></span>ηὔξηται, καὶ πρὸς τούτοις ἐν αὐτοῖς τοῖς μαλάττουσι φαρμάκοις
<span class="lb" data-page="13.947" data-line="14" id="l13.947.14"></span>τὸ μᾶλλόν τε καὶ ἧττον, εἰς ταῦτα γὰρ ἀποβλέποντί
<span class="lb" data-page="13.947" data-line="15" id="l13.947.15"></span>σοι στοχαστικὴ μὲν, ἀλλὰ μετὰ τέχνης ἡ πρώτη χρῆσις τοῦ
<span class="lb" data-page="13.947" data-line="16" id="l13.947.16"></span>μαλακτικοῦ ἔσται φαρμάκου. μετὰ δὲ μίαν ἢ β΄. <span class="milestone ed2page" data-n="13.831" data-unit="ed2page" id="ed2page.13.831"></span>ἡμέρας
<span class="lb" data-page="13.947" data-line="17" id="l13.947.17"></span>εἴτ’ ἐπιτεῖναι προσῆκεν εἴτ’ ἐκλῦσαι τὴν δύναμιν τοῦ
<span class="lb" data-page="13.947" data-line="18" id="l13.947.18"></span>φαρμάκου νοήσεις, ὡς ἐπί τε τῶν ἔμπροσθεν εἴρηται καὶ
<span class="pb" data-page="13.948" id="p13.948"></span>
<span class="lb" data-page="13.948" data-line="1" id="l13.948.1"></span>κατὰ τὴν θεραπευτικὴν μέθοδον. οἱ μὲν οὖν ἰατροὶ συνέθεσαν
<span class="lb" data-page="13.948" data-line="2" id="l13.948.2"></span>φάρμακα μαλακτικὰ καὶ διαφορητικὰ ὡς πρὸς ἀμφοτέρους
<span class="lb" data-page="13.948" data-line="3" id="l13.948.3"></span>ἀποβλεπόντει τοὺς σκοποὺς, τόν τε τῆς χύσεως τοῦ
<span class="lb" data-page="13.948" data-line="4" id="l13.948.4"></span>ἐσκληρυσμένου καὶ σκιῤῥουμένου μορίου, τόν τε τῆς διαφορήσεως,
<span class="lb" data-page="13.948" data-line="5" id="l13.948.5"></span>οὐκ ἐναλλὰξ ἑκατέρῳ χρώμενοι, καθάπερ ἐμὲ πράττοντα
<span class="lb" data-page="13.948" data-line="6" id="l13.948.6"></span>βλέπετε πολλάκις, ἀλλ’ ἀεὶ τὰ δύο διὰ τοῦ συνθέτου
<span class="lb" data-page="13.948" data-line="7" id="l13.948.7"></span>φαρμάκου ποιοῦντα. εὔδηλον δ’ ὅτι κατὰ τὴν μίξιν ἤτοι
<span class="lb" data-page="13.948" data-line="8" id="l13.948.8"></span>τὰ μαλάττοντα πλέονά ἐστιν ἢ τὰ διαφοροῦντα, καὶ τό γε
<span class="lb" data-page="13.948" data-line="9" id="l13.948.9"></span>μᾶλλόν τε καὶ ἧττον ἐν αὐτοῖς οὐκ ὀλίγον. εὔδηλον δὲ ὅτι
<span class="lb" data-page="13.948" data-line="10" id="l13.948.10"></span>πολλάκις ἴσα ταῖς δυνάμεσι μίγνυνται, καὶ χρὴ καθάπερ ἐπὶ
<span class="lb" data-page="13.948" data-line="11" id="l13.948.11"></span>τῶν ἄλλων φαρμάκων, οὕτως κᾀπὶ τούτων παρασκευάσασθαι
<span class="lb" data-page="13.948" data-line="12" id="l13.948.12"></span>τῷ βουλομένῳ καλῶς ἰατρεύειν πλείω φάρμακα τῶν
<span class="lb" data-page="13.948" data-line="13" id="l13.948.13"></span>ὁμογενῶν, ἢ πάντως γε δύο μίγνυσθαι, τό τε ἰσχυρότατον
<span class="lb" data-page="13.948" data-line="14" id="l13.948.14"></span>ἐν τῷ γένει καὶ τὸ μετριώτατον, ἵνα ἐκ τῆς διαφόρου μίξεως
<span class="lb" data-page="13.948" data-line="15" id="l13.948.15"></span>αὐτῶν ἐπικαίρου γενομένης ἐργάζηται τὰ μεταξὺ τῶν
<span class="lb" data-page="13.948" data-line="16" id="l13.948.16"></span>ἄκρων πάμπολλα φάρμακα. οὐ γὰρ τὴν αὐτὴν ἔχει δύναμιν
<span class="lb" data-page="13.948" data-line="17" id="l13.948.17"></span>τὸ στέαρ βδελλίῳ τε καὶ στύρακι καὶ ἀμμωνιακῷ θυμιάματι,
<span class="lb" data-page="13.948" data-line="18" id="l13.948.18"></span>καθάπερ οὐδὲ αὐτῶν τῶν στεάτων τὸ χήνειόν τε
<span class="pb" data-page="13.949" id="p13.949"></span>
<span class="lb" data-page="13.949" data-line="1" id="l13.949.1"></span>καὶ ὀρνίθειον ἢ παρδάλειον ἢ λεόντειον ἡ ὑαίνης ἤ τινος
<span class="lb" data-page="13.949" data-line="2" id="l13.949.2"></span>ἄλλου ζώου. κατὰ γὰρ τὴν κρᾶσιν τοῦ ζώου καὶ τὸ στέαρ
<span class="lb" data-page="13.949" data-line="3" id="l13.949.3"></span>ἐστι, τῶν μὲν θερμοτέρων θερμαντικώτερον, τῶν δὲ ξηροτέρων
<span class="lb" data-page="13.949" data-line="4" id="l13.949.4"></span>ξηραντικώτερον, καὶ γινώσκουσί γε οἱ πολλοὶ τῶν ἰατρῶν
<span class="lb" data-page="13.949" data-line="5" id="l13.949.5"></span>ἰσχυρότατον μὲν εἶναι κατ’ ἄμφω, λέγω δὴ τὸ θερμαίνειν
<span class="lb" data-page="13.949" data-line="6" id="l13.949.6"></span>τε καὶ διαφορεῖν, τὸ τοῦ λέοντος στέαρ. ἐγγὺς δὲ
<span class="lb" data-page="13.949" data-line="7" id="l13.949.7"></span>αὐτῷ τὸ τῶν παρδάλεων, ὡς ὀλίγον ἔχειν τὸ μαλακτικόν.
<span class="lb" data-page="13.949" data-line="8" id="l13.949.8"></span>ἥττονα δὲ ἐν τῷ θερμαίνειν τε καὶ διαφορεῖν ἔχει τὸ χήνειον
<span class="lb" data-page="13.949" data-line="9" id="l13.949.9"></span>τὴν δύναμιν, ἔχει δέ τι πλέον ἐν τῷ μαλάττειν. ἀνάλογον
<span class="lb" data-page="13.949" data-line="10" id="l13.949.10"></span>δὲ ἀφέστηκε τοῦδε καὶ τὸ τῶν ἀλεκτορίδων. τούτοις
<span class="lb" data-page="13.949" data-line="11" id="l13.949.11"></span>μὲν οὖν ἅπασι καὶ τὸ λεπτομέρεστερον εἶναι τῶν ἐν τοῖς
<span class="lb" data-page="13.949" data-line="12" id="l13.949.12"></span>τετράποσι ζώοις ὑπάρχει. διαφορὰ δὲ πάλιν ἐν ἐκείνοις ἐστὶ
<span class="lb" data-page="13.949" data-line="13" id="l13.949.13"></span>παμπόλλη, τοῦ μὲν ὑείου μαλακωτάτου τε καὶ ὑγροτάτου
<span class="lb" data-page="13.949" data-line="14" id="l13.949.14"></span>καὶ διὰ τοῦτο ἀσθενεστάτου τῶν ἄλλων ὄντος, ὡς ἁρμόττειν
<span class="lb" data-page="13.949" data-line="15" id="l13.949.15"></span>ἐπὶ σωμάτων μὲν ἁπαλῶν, οἷα τὰ τῶν γυναικῶν ἐστι
<span class="lb" data-page="13.949" data-line="16" id="l13.949.16"></span>καὶ παίδων καὶ εὐνούχων καὶ τῶν ἁβροδιαίτων ἀνδρῶν ἐν
<span class="lb" data-page="13.949" data-line="17" id="l13.949.17"></span>σκιατροφίᾳ καὶ ἀγυμνασίᾳ καὶ λουτροῖς πλείοσι ποτίμων
<span class="lb" data-page="13.949" data-line="18" id="l13.949.18"></span>ὑδάτων ἐκτεθηλυσμένα. τὸ δὲ τῶν αἰγῶν τε καὶ βοῶν, εἰς
<span class="lb" data-page="13.949" data-line="19" id="l13.949.19"></span>ὅσον ἰσχυρότερον τοῦ τῶν ὑῶν ἐστιν, εἰς τοσοῦτον σώμασί
<span class="pb" data-page="13.950" id="p13.950"></span>
<span class="lb" data-page="13.950" data-line="1" id="l13.950.1"></span>τε καὶ φύσει σκληροτέροις καὶ τοῖς σκιῤῥωδεστέροις τῶν
<span class="lb" data-page="13.950" data-line="2" id="l13.950.2"></span>σκληροτέρων ἁρμόττει. τὸ δὲ τῶν ταύρων καὶ τράγων ἐπὶ
<span class="lb" data-page="13.950" data-line="3" id="l13.950.3"></span>τῶν ἰσχυροτέρων σωμάτων τε καὶ παθῶν. ἡ δὲ αὐτὴ καὶ
<span class="lb" data-page="13.950" data-line="4" id="l13.950.4"></span>τοῖς ἄλλοις ὑπάρχει πρὸς ἄλληλα διαφορὰ κατὰ τὸ μᾶλλόν
<span class="lb" data-page="13.950" data-line="5" id="l13.950.5"></span>τε καὶ ἧττον. ἄρξομαι δὲ ἀπὸ τῶν ἀσθενεστέρων, πρότερον
<span class="lb" data-page="13.950" data-line="6" id="l13.950.6"></span>ὑπὲρ τοῦ κατὰ τὴν σκληρότητα καὶ σκίῤῥωσιν πάθους
<span class="lb" data-page="13.950" data-line="7" id="l13.950.7"></span>προειπών. κοινοῦ γὰρ συμβεβηκότος τοῖς φλεγμαίνουσι καὶ
<span class="lb" data-page="13.950" data-line="8" id="l13.950.8"></span>τοῖς σκληρυνομένοις τοῦ κατὰ τὴν ἐπέρεισιν τῶν δακτύλων
<span class="lb" data-page="13.950" data-line="9" id="l13.950.9"></span>ἀντιβατικοῦ, διορίζεται τὰ πάθη τῷ τ’ ἐπωδύνῳ καὶ τῷ
<span class="lb" data-page="13.950" data-line="10" id="l13.950.10"></span>ἀνωδύνῳ, τοῦτο γὰρ οὐκέτι κοινὸν ἀμφοῖν. ὥσπερ δὲ ἐν
<span class="lb" data-page="13.950" data-line="11" id="l13.950.11"></span>τοῖς ἄλλοις ἅπασιν ὅσα μεταπίπτειν εἰς ἄλληλα πέφυκεν,
<span class="lb" data-page="13.950" data-line="12" id="l13.950.12"></span>ἔνεστι μεθόριον ἀμφοτέρων ἠρέμα μέτοχον, οὕτως καὶ τῶν
<span class="lb" data-page="13.950" data-line="13" id="l13.950.13"></span>φλεγμονωδῶν ὄγκων πρὸς τοὺς ἄνευ φλεγμονῆς σκίῤῥους,
<span class="lb" data-page="13.950" data-line="14" id="l13.950.14"></span>οἷοί περ οἱ τῶν ἐσκληρυσμένων εἰσὶν, ὑπάρχει τις ἐν τῷ
<span class="lb" data-page="13.950" data-line="15" id="l13.950.15"></span>μεταξὺ διάθεσις, ἀνώδυνος μὲν, εἰ μὴ τοὺς δακτύλους ἐπερείδοις,
<span class="lb" data-page="13.950" data-line="16" id="l13.950.16"></span>ὀδυνωμένη δὲ τοῦτο πραττόντων, ἣν σαφοῦς τε καὶ
<span class="lb" data-page="13.950" data-line="17" id="l13.950.17"></span>συντόμου διδασκαλίας ἕνεκα ἤτοι φλεγμονὴν σκιῤῥώδη λεκτέον
<span class="lb" data-page="13.950" data-line="18" id="l13.950.18"></span>ἢ σκίῤῥον φλεγμονώδη, μὴ προσέχοντας ἐνταῦθα τῷ
<span class="pb" data-page="13.951" id="p13.951"></span>
<span class="lb" data-page="13.951" data-line="1" id="l13.951.1"></span>κατὰ τὸν ὄγκον μεγέθει. τῆς γὰρ ἰδέας τῶν παθῶν ἐστιν,
<span class="lb" data-page="13.951" data-line="2" id="l13.951.2"></span>οὐ τοῦ καθ’ ἕτερον αὐτῶν ποσοῦ φλεγμονὴ<span class="milestone ed2page" data-n="13.832" data-unit="ed2page" id="ed2page.13.832"></span> καὶ σκιῤῥος
<span class="lb" data-page="13.951" data-line="3" id="l13.951.3"></span>ὀνόματα, μεγάλης μὲν φλεγμονῆς γενομένης ἢ διὰ τὸ
<span class="lb" data-page="13.951" data-line="4" id="l13.951.4"></span>τοῦ φλεγμαίνοντος μορίου μέγεθος ἢ διὰ τὴν τοῦ παρὰ
<span class="lb" data-page="13.951" data-line="5" id="l13.951.5"></span>φύσιν ὄγκου, μικρᾶς δὲ τῆς ἤτοι μικρὸν τόπον κατειληφυίας
<span class="lb" data-page="13.951" data-line="6" id="l13.951.6"></span>ἢ βραχὺν ὄγκον ἐχούσης. εἰρήσεται δὲ νῦν ἐμοὶ μικρᾶς φλεγμονῆς
<span class="lb" data-page="13.951" data-line="7" id="l13.951.7"></span>καὶ μικροῦ σκίῤῥου θεραπεία, καθάπερ καὶ μεγάλης
<span class="lb" data-page="13.951" data-line="8" id="l13.951.8"></span>τε καὶ μεγάλου, κατὰ τὰς τῶν παθῶν ἰδέας. νοηθήσεται
<span class="lb" data-page="13.951" data-line="9" id="l13.951.9"></span>γὰρ ἐκ τούτων καὶ τῶν ἑτέρων λεγομένων μεγάλων τε καὶ
<span class="lb" data-page="13.951" data-line="10" id="l13.951.10"></span>μικρῶν ἡ θεραπεία. φλεγμονῆς μὲν οὖν μεγάλης διὰ καταπλασμάτων
<span class="lb" data-page="13.951" data-line="11" id="l13.951.11"></span>ἴασις γίνεται καί τινων ὑγρῶν φαρμάκων. τῆς
<span class="lb" data-page="13.951" data-line="12" id="l13.951.12"></span>δὲ μικρᾶς, ὅταν σκιῤῥώδει σκληρότητι μιχθῇ, καὶ διὰ καταπλασμάτων
<span class="lb" data-page="13.951" data-line="13" id="l13.951.13"></span>μὲν ἔστιν ὅτε, καὶ διὰ φαρμάκων δὲ κηρωτοειδῶν
<span class="lb" data-page="13.951" data-line="14" id="l13.951.14"></span>τε καὶ ὑγρῶν, ἔτι τε τῶν μαλακτικῶν ἐμπλάστρων. διὰ
<span class="lb" data-page="13.951" data-line="15" id="l13.951.15"></span>τοιούτων δὲ καὶ τῆς μικρᾶς σκληρότητος ἡ ἴασις γίνεται,
<span class="lb" data-page="13.951" data-line="16" id="l13.951.16"></span>ἀλλ’ ἐπὶ ταύτης μὲν ἁπλοῦς ὁ σκοπὸς, ὥσπερ καὶ τῆς φλεγμονῆς
<span class="lb" data-page="13.951" data-line="17" id="l13.951.17"></span>συνισταμένης. ἐπὶ δὲ τῆς ἐχούσης φλεγμονώδους τι
<span class="lb" data-page="13.951" data-line="18" id="l13.951.18"></span>σκληρότητος σύνθετος καὶ ὁ σκοπὸς γίγνεται.
</p>
          </article>

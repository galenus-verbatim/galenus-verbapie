<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:7.2">
<span class="pb page1" data-page="13.951" id="p13.951"></span>
<span class="milestone ed1page page1" data-n="2.406" data-unit="ed1page" id="ed1page.2.406"></span>
<span class="milestone ed2page page1" data-n="13.832" data-unit="ed2page" id="ed2page.13.832"></span>
            <p>
<span class="lb" data-page="13.951" data-line="19" id="l13.951.19"></span><span class="milestone ed1page" data-n="2.407" data-unit="ed1page" id="ed1page.2.407"></span><label class="head">Περὶ τῆς παρύγρου.</label> Καὶ διὰ τοῦτο
<span class="pb" data-page="13.952" id="p13.952"></span>
<span class="lb" data-page="13.952" data-line="1" id="l13.952.1"></span>καὶ φάρμακον σύνθετόν πώς ἐστιν, οἷον καὶ τοῦτο τὸ πᾶσι
<span class="lb" data-page="13.952" data-line="2" id="l13.952.2"></span>γινωσκόμενον, ἐπῃνημένον δὲ μεγάλως ὑπ’ ἄλλων τέ τινων
<span class="lb" data-page="13.952" data-line="3" id="l13.952.3"></span>καὶ μάλιστα τοῦ Ἥρα, τὸ καλούμενον πάρυγρον. ἰᾶται γὰρ
<span class="lb" data-page="13.952" data-line="4" id="l13.952.4"></span>τοῦτο βραχεῖαν ἔτι φλεγμονὴν ἔχον τὸ μόριον, οὐ μετὰ πολὺν
<span class="lb" data-page="13.952" data-line="5" id="l13.952.5"></span>χρόνον τῆς σκευασίας, ἀλλ’ εὐθέως ἐπιτιθέμενον. σκληρότητα
<span class="lb" data-page="13.952" data-line="6" id="l13.952.6"></span>δὲ ἀνώδυνον ἐπικτωμένου τοῦ πεπονθότος μορίου,
<span class="lb" data-page="13.952" data-line="7" id="l13.952.7"></span>κᾂν ἔτι βραχεῖ χρονιώτερον ᾖ τοῦ προσφάτου, χρήσιμον
<span class="lb" data-page="13.952" data-line="8" id="l13.952.8"></span>ὑπάρχει. καθάπερ γε καὶ ἂν ἀπηλλαγμένον παντάπασι τὸ
<span class="lb" data-page="13.952" data-line="9" id="l13.952.9"></span>πεπονθὸς μόριον τῆς φλεγμονώδους διαθέσεως, ἄμεινον ἐπ’
<span class="lb" data-page="13.952" data-line="10" id="l13.952.10"></span>αὐτῷ τὸ χρονιώτερον φάρμακον. ἀνάλογον δὲ δηλονότι τῇ
<span class="lb" data-page="13.952" data-line="11" id="l13.952.11"></span>τῆς σκληρότητος ἐπιτάσει συναύξεσθαι τὸν χρόνον προσήκει
<span class="lb" data-page="13.952" data-line="12" id="l13.952.12"></span>τοῦ φαρμάκου, τὸ μέντοι λίαν ἐσκληρυσμένον μόριον οὐδὲ
<span class="lb" data-page="13.952" data-line="13" id="l13.952.13"></span>τὸ χρόνιον μαλάξει φάρμακον. μικτὴν γὰρ ἐπαγγελίαν τε καὶ
<span class="lb" data-page="13.952" data-line="14" id="l13.952.14"></span>δύναμιν ἔχει τοῦτο δὴ τὸ πάρυγρον ὀνομαζόμενον, ὅτι καὶ
<span class="lb" data-page="13.952" data-line="15" id="l13.952.15"></span>τὴν ὕλην μικτήν. εἴ γε τὸ μὲν ὕειον στέαρ καὶ ὁ κηρὸς
<span class="lb" data-page="13.952" data-line="16" id="l13.952.16"></span>ἀσθενέστατα τῶν μαλακτικῶν ἐστι, λιθάργυρος δὲ καὶ ψιμύθιον
<span class="lb" data-page="13.952" data-line="17" id="l13.952.17"></span>οὐδὲν ἔχει μαλακτικὸν, ὡς ἐμάθομεν. ὁ δὲ ἐπαινέσας
<span class="lb" data-page="13.952" data-line="18" id="l13.952.18"></span>τὸ φάρμακον τοῦτο μάλιστα πάντων Ἥρας ἐκ τῶνδε συντίθησιν
<span class="pb" data-page="13.953" id="p13.953"></span>
<span class="lb" data-page="13.953" data-line="1" id="l13.953.1"></span>αὐτὸ κατὰ τήνδε τὴν λέξιν. ♃ στέατος προσφάτου
<span class="lb" data-page="13.953" data-line="2" id="l13.953.2"></span>ὑείου ἐξινισμένου οὐγγίας μδ΄. κηροῦ οὐγγίας κδ΄. ψιμυθίου
<span class="lb" data-page="13.953" data-line="3" id="l13.953.3"></span>οὐγγίας στ΄. λιθαργύρου οὐγγίας στ΄. τὰ τηκτὰ κατὰ τῶν
<span class="lb" data-page="13.953" data-line="4" id="l13.953.4"></span>ξηρῶν, χρόνῳ δὲ συνίσταται. καθάπερ γε καὶ κηρὸν καὶ
<span class="lb" data-page="13.953" data-line="5" id="l13.953.5"></span>στέαρ ὕειον ἔφην ἀσθενοῦς εἶναι δυνάμεως μαλακτικῆς, οὕτω
<span class="lb" data-page="13.953" data-line="6" id="l13.953.6"></span>κᾂν ἐλαίῳ μίξῃς βραχύ τι κηροῦ, τὸ καλούμενον ὑπὸ τῶν
<span class="lb" data-page="13.953" data-line="7" id="l13.953.7"></span>ἰατρῶν κηρέλαιον ποιήσεις. εἶναι δὲ χρὴ δηλονότι τὸ ἔλαιον
<span class="lb" data-page="13.953" data-line="8" id="l13.953.8"></span>οὔτε τὸ καλούμενον ὀμφάκινόν τε καὶ ὠμοτριβὲς οὔτε τὸ
<span class="lb" data-page="13.953" data-line="9" id="l13.953.9"></span>θαλλοὺς ἐλαιῶν ἐν τῇ ἐργασίᾳ προσειληφός.
</p>
          </article>

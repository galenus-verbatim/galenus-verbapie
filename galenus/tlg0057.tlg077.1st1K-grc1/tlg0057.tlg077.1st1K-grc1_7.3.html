<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:7.3">
<span class="pb page1" data-page="13.953" id="p13.953"></span>
<span class="milestone ed1page page1" data-n="2.407" data-unit="ed1page" id="ed1page.2.407"></span>
<span class="milestone ed2page page1" data-n="13.832" data-unit="ed2page" id="ed2page.13.832"></span>
            <p>
<span class="lb" data-page="13.953" data-line="10" id="l13.953.10"></span><label class="head">Αἱ τῶν μαλακτικῶν φαρμάκων κατὰ γένος
<span class="lb" data-page="13.953" data-line="11" id="l13.953.11"></span>διαφοραὶ καὶ δυνάμεις.</label> Τὰ μὲν οὖν οὕτως ἀσθενῆ μαλακτικὰ
<span class="lb" data-page="13.953" data-line="12" id="l13.953.12"></span>καὶ τὰς μικρὰς θεραπεύει φλεγμονάς· τὰ δὲ τούτων
<span class="lb" data-page="13.953" data-line="13" id="l13.953.13"></span>ἀτονώτερα, τὰς ἄνευ φλεγμονῆς βραχείας σκληρότητας. τὰ
<span class="lb" data-page="13.953" data-line="14" id="l13.953.14"></span>δ’ ἔτι τούτων ἰσχυρότερα τὰς μείζους, ὥσπερ καὶ τὰ τῆς
<span class="lb" data-page="13.953" data-line="15" id="l13.953.15"></span>ἐγγὺς ἡκούσης σκίῤῥου σκληρότητος ἰατικὰ, δραστικώτατά
<span class="lb" data-page="13.953" data-line="16" id="l13.953.16"></span>ἐστιν, ὁποῖον ὑπάρχει τό τε τῶν <span class="milestone ed2page" data-n="13.833" data-unit="ed2page" id="ed2page.13.833"></span>μυελῶν γένος ἐν τῷ
<span class="lb" data-page="13.953" data-line="17" id="l13.953.17"></span>μᾶλλόν τε καὶ ἧττον ἀλλήλων διαφερόντων, ὡς ἐφεξῆς διαιρήσω,
<span class="pb" data-page="13.954" id="p13.954"></span>
<span class="lb" data-page="13.954" data-line="1" id="l13.954.1"></span>τό τε τῶν βδελλίων ἀμφοῖν, Ἀραβικοῦ τε καὶ Σκυθικοῦ,
<span class="lb" data-page="13.954" data-line="2" id="l13.954.2"></span>τό τε τῶν στυράκων. καὶ γὰρ καὶ τούτων δραστικώτατος
<span class="lb" data-page="13.954" data-line="3" id="l13.954.3"></span>ὁ κατὰ τὴν χρόαν ὠχρὸς, ὅσπερ καὶ κάλλιστος ἐν Παμφυλίᾳ
<span class="lb" data-page="13.954" data-line="4" id="l13.954.4"></span>γεννᾶται. ὁ δὲ ἐπὶ τὸ φαιότερον ἀποκεχωρηκὼς τοῦδε
<span class="lb" data-page="13.954" data-line="5" id="l13.954.5"></span>πολλαχόθι τε γίνεται καὶ τῇ δυνάμει πολὺ τοῦ κατὰ τὸν
<span class="lb" data-page="13.954" data-line="6" id="l13.954.6"></span>ὠχρὸν ἀπολείπεται. ῥέπει δ’ οὖν καὶ οὗτος αὐτὸς ἐν τῷ
<span class="lb" data-page="13.954" data-line="7" id="l13.954.7"></span>χρονίζειν ἐπὶ τὸ χρυσίζον χρῶμα. τούτῳ μὶν οὖν εἰς τὰς
<span class="lb" data-page="13.954" data-line="8" id="l13.954.8"></span>ἀντιδότους χρώμεθα διὰ τὸ σπανίζειν, ὥστε αὐτοκράτορί γε
<span class="lb" data-page="13.954" data-line="9" id="l13.954.9"></span>σκευάζων ὁτιοῦν διὰ στύρακος ἀεὶ τούτῳ χρήσῃ. κᾂν τῶν
<span class="lb" data-page="13.954" data-line="10" id="l13.954.10"></span>πλησίον τις ᾖ μεγαλόφρων εἰς δαπάνην φαρμάκων, κᾀκείνῳ
<span class="lb" data-page="13.954" data-line="11" id="l13.954.11"></span>συνθήσεις ἐκ τοιούτου στύρακος τὸ φάρμακον. ἐπὶ τῶν ἄλλων
<span class="lb" data-page="13.954" data-line="12" id="l13.954.12"></span>δὲ τοῦ φαιοτέρου τὸν ἄριστον ἐκλέξῃ, τῇ τε ὀσμῇ κρίνων
<span class="lb" data-page="13.954" data-line="13" id="l13.954.13"></span>μάλιστα καὶ τῇ χρόᾳ, φαυλότερος γὰρ ὁ μελάντερος.
<span class="lb" data-page="13.954" data-line="14" id="l13.954.14"></span>ἔστι δὲ τῶν ἰσχυρῶς μαλαττόντων τὰ σκιῤῥούμενα, τὸ καλούμενον
<span class="lb" data-page="13.954" data-line="15" id="l13.954.15"></span>ἀμμωνιακὸν θυμίαμα καὶ μᾶλλον αὐτοῦ τὸ λιπαρόν
<span class="lb" data-page="13.954" data-line="16" id="l13.954.16"></span>τε καὶ νέον. τούτων δὲ ἧττον μὲν, ἀλλὰ καὶ αὐτὰ δραστήρια
<span class="lb" data-page="13.954" data-line="17" id="l13.954.17"></span>αἴγειόν τε καὶ βόειον. ἐν αὐτοῖς δὲ τούτοις τὸ μὲν
<span class="lb" data-page="13.954" data-line="18" id="l13.954.18"></span>τῶν τράγων καὶ ταύρων ἰσχυρότερα, τὸ δὲ τῶν βοῶν καὶ
<span class="lb" data-page="13.954" data-line="19" id="l13.954.19"></span>τῶν αἰγῶν ἀσθενέστερα μὲν τούτων, οὐκ ἄπρακτα δὲ οὐδὲ
<span class="pb" data-page="13.955" id="p13.955"></span>
<span class="lb" data-page="13.955" data-line="1" id="l13.955.1"></span>αὐτά. τὸ δὲ τῶν ἐρίφων τε καὶ μόσχων ἔτι καὶ τούτων
<span class="lb" data-page="13.955" data-line="2" id="l13.955.2"></span>αὐτῶν ἀσθενέστερα, δραστικώτερα δὲ ὅμως ἐστὶ τοῦ χοιρείου.
<span class="lb" data-page="13.955" data-line="3" id="l13.955.3"></span>διαφορητικωτέραν δὲ τούτων δύναμιν, οὐ μαλακτικωτέραν
<span class="lb" data-page="13.955" data-line="4" id="l13.955.4"></span>ἔχει τὸ λεόντειον καὶ παρδάλειον, ὑαίνης τε καὶ χηνὸς, ὅσῳ καὶ
<span class="lb" data-page="13.955" data-line="5" id="l13.955.5"></span>λεπτομερεστέραν ἔχει τὴν οὐσίαν αἰγείου τε καὶ βοείου στέατος.
<span class="lb" data-page="13.955" data-line="6" id="l13.955.6"></span>τὸ δὲ τῶν ἀλεκτορίδων ἐν τῷ μεταξὺ τοῦ τε χηνείου
<span class="lb" data-page="13.955" data-line="7" id="l13.955.7"></span>καὶ τοῦ ὑείου τέτακται. καθάπερ γε καὶ τῶν μυελῶν ἄριστος
<span class="lb" data-page="13.955" data-line="8" id="l13.955.8"></span>μὲν ὁ τῶν μόσχων. καὶ ῥητίναι μὲν ὅσαι μὴ δριμεῖαν
<span class="lb" data-page="13.955" data-line="9" id="l13.955.9"></span>ἔχουσι τὴν ὀσμὴν, μιγνύμεναι τῶν εἰρημένων τινὶ τὸ μὲν
<span class="lb" data-page="13.955" data-line="10" id="l13.955.10"></span>ἐχέκολλον τοῖς συντιθεμένοις φαρμάκοις παρέχονται, τὸ δὲ
<span class="lb" data-page="13.955" data-line="11" id="l13.955.11"></span>μαλακτικὸν αὐτῶν οὐκ ἀναιροῦσιν, ἐπιτηδειοτάτη δὲ ἥ τε
<span class="lb" data-page="13.955" data-line="12" id="l13.955.12"></span>Χία καλουμένη καὶ ἡ λάριξ ἐστί. μετὰ ταύτας δὲ ἡ πευκίνη
<span class="lb" data-page="13.955" data-line="13" id="l13.955.13"></span>καὶ μετ’ ἐκείνην ἡ ἐλατίνη. δριμεῖα δὲ ἡ στροβιλίνη
<span class="lb" data-page="13.955" data-line="14" id="l13.955.14"></span>σφοδρῶς ἐστιν, ἀλιπὴς δὲ καὶ ξηραίνουσα μεγάλως ἡ πιτυΐνη,
<span class="lb" data-page="13.955" data-line="15" id="l13.955.15"></span>καλοῦσι δ’ αὐτὴν ἰδίως φύσημα. ταύτας μὲν οὖν φευκτέον
<span class="lb" data-page="13.955" data-line="16" id="l13.955.16"></span>ἐστί. τῇ Χίᾳ δὲ καὶ τῇ ἐλατίνῃ χρηστέον οὐκ αὐταῖς καθ’
<span class="lb" data-page="13.955" data-line="17" id="l13.955.17"></span>ἑαυτὰς, ἀλλὰ μετὰ κηροῦ καί τινος τῶν ἄλλων, ὅ τι ἂν ἁρμόττειν
<span class="lb" data-page="13.955" data-line="18" id="l13.955.18"></span>δοκῇ τῇ διαθέσει. καὶ πίττα δὲ Βρυτία τὴν αὐτὴν
<span class="lb" data-page="13.955" data-line="19" id="l13.955.19"></span>ἔχει δύναμιν, ὡς ἂν ἐχέκολλόν τι καὶ λιπαρὸν ἔχουσα. τὴν
<span class="pb" data-page="13.956" id="p13.956"></span>
<span class="lb" data-page="13.956" data-line="1" id="l13.956.1"></span>δὲ ἄλλην πίτταν οὐ μικτέον, ὥσπερ οὐδὲ τὴν ἄσφαλτον,
<span class="lb" data-page="13.956" data-line="2" id="l13.956.2"></span>ἐπὶ πλέον γὰρ ἥκουσι ξηρότητος. ἐμάθομεν δὲ ὅτι καὶ τὰ
<span class="lb" data-page="13.956" data-line="3" id="l13.956.3"></span>ξηραίνοντα τοῖς μαλάττουσίν εἰσιν ἐναντία. ἐπεὶ δὲ τὴν πευκίνην
<span class="lb" data-page="13.956" data-line="4" id="l13.956.4"></span>καὶ φρυκτὴν ῥητίνην εἰώθασι καὶ Κολοφωνίαν ὀνομάζειν,
<span class="lb" data-page="13.956" data-line="5" id="l13.956.5"></span>ἰστέον ὅτι καὶ ἄλλη τίς ἐστι Κολοφωνία παραπλήσιος
<span class="lb" data-page="13.956" data-line="6" id="l13.956.6"></span>τῇ χίᾳ μαστίχῃ, μαλακτικὸν ἔχουσά τι, καθάπερ ἐκείνη τε
<span class="lb" data-page="13.956" data-line="7" id="l13.956.7"></span>καὶ ὁ λιβανωτός. ὑπάρχει δέ τι καὶ τῇ Αἰγυπτίᾳ μαστίχῃ
<span class="lb" data-page="13.956" data-line="8" id="l13.956.8"></span>μαλακτικὸν, ἀλλὰ τὸ πλέον αὐτῆς τῆς δυνάμεως πεπτικόν
<span class="lb" data-page="13.956" data-line="9" id="l13.956.9"></span>τε καὶ διαφορητικὸν ὑπάρχει. καὶ τῷ λιβάνῳ τόδε τι μαλακτικὸν
<span class="lb" data-page="13.956" data-line="10" id="l13.956.10"></span>ὑπάρχει, ἀλλὰ τοῦτο μὲν ἑψόμενον ἔστι χρήσιμον,
<span class="lb" data-page="13.956" data-line="11" id="l13.956.11"></span>ὥσπερ καὶ τὸ τῆς τήλεως σπέρμα, καὶ γὰρ καὶ τοῦτο μαλάττει
<span class="lb" data-page="13.956" data-line="12" id="l13.956.12"></span>καλῶς ἑψηθὲν, ἔτι δὲ καὶ μᾶλλον εἰ στέατι μιχθείη.
<span class="lb" data-page="13.956" data-line="13" id="l13.956.13"></span>τὰ δὲ χωρὶς ἑψήσεως διὰ τὸ ξηρὸν τῆς συστάσεως ἀνίεσθαι
<span class="lb" data-page="13.956" data-line="14" id="l13.956.14"></span>δεόμενα καὶ τήκεσθαι καὶ δύεσθαι καὶ λύεσθαι τῶν
<span class="lb" data-page="13.956" data-line="15" id="l13.956.15"></span>ἐλαιωδῶν τινος δεῖται. τοιαῦτα δ’ ἐστὶν αὐτὸ τὸ ἔλαιον,
<span class="lb" data-page="13.956" data-line="16" id="l13.956.16"></span>ὅταν μηδὲν ἔχῃ στύψεως, ὅ τε ἐκ τῶν βαλανείων γλοιὸς, ἔτι
<span class="lb" data-page="13.956" data-line="17" id="l13.956.17"></span>τε τὸ καλούμενον σούσινον, καὶ πρὸς αὐτῷ πολλῷ μᾶλλον
<span class="lb" data-page="13.956" data-line="18" id="l13.956.18"></span>ἔτι τὸ Κομμαγηνόν. ἔτι δὲ καὶ τὸ βούτυρον ἐξ αὐτῆς τάξεως
<span class="pb" data-page="13.957" id="p13.957"></span>
<span class="lb" data-page="13.957" data-line="1" id="l13.957.1"></span>τό τε τῆς ἀλθαίας ἀφέψημα καὶ τὸ τῆς τήλεως. μεταξὺ
<span class="lb" data-page="13.957" data-line="2" id="l13.957.2"></span>δὲ τῶν οὕτω μαλακῶν καὶ τῶν ἰσχυροτάτων, ὁποῖα
<span class="lb" data-page="13.957" data-line="3" id="l13.957.3"></span>τό τε βδέλλιόν ἐστι καὶ ὁ στύραξ, <span class="milestone ed2page" data-n="13.834" data-unit="ed2page" id="ed2page.13.834"></span>τό γε ἀμμωνιακὸν
<span class="lb" data-page="13.957" data-line="4" id="l13.957.4"></span>θυμίαμα τὴν αὐτὴν δύναμιν, ἥνπερ καὶ πρόπολις ἔχει. τοῦ
<span class="lb" data-page="13.957" data-line="5" id="l13.957.5"></span>γε μὴν βδελλίου καὶ τοῦτο διοριστέον, ὅτι τὸ Σκυθικὸν ἄμεινον
<span class="lb" data-page="13.957" data-line="6" id="l13.957.6"></span>εἰς ταῦτα μακρῷ θατέρου τοῦ Ἀραβικοῦ, καὶ μάλιστα
<span class="lb" data-page="13.957" data-line="7" id="l13.957.7"></span>ὅταν ᾖ νέον τε καὶ μαλακὸν, ὃ καὶ λιπαρὸν ὀνομάζουσιν.
<span class="lb" data-page="13.957" data-line="8" id="l13.957.8"></span>ἔθος γὰρ καὶ τοῦτό ἐστιν ἐν τοῖς νεωτέροις ἰατροῖς ἐπὶ
<span class="lb" data-page="13.957" data-line="9" id="l13.957.9"></span>τῶν τοιούτων φαρμάκων τὸ μαλακτικώτερον λέγειν καὶ ὑγρότερον.
<span class="lb" data-page="13.957" data-line="10" id="l13.957.10"></span>ἔστι δὲ δηλονότι καὶ ὑγρότερον τοῦτο. καὶ ἡ χαλβάνη
<span class="lb" data-page="13.957" data-line="11" id="l13.957.11"></span>δὲ καὶ ὁ καλούμενος ὀποπάναξ πρὸς τῷ διαφορεῖν
<span class="lb" data-page="13.957" data-line="12" id="l13.957.12"></span>ἔχει τι καὶ μαλακτικόν. ὑπερέχει δὲ τῷ μὲν διαφορεῖν ὀποπάναξ,
<span class="lb" data-page="13.957" data-line="13" id="l13.957.13"></span>τῷ δὲ μαλάττειν τε καὶ πέττειν ἡ χαλβάνη. τοιαύτη
<span class="lb" data-page="13.957" data-line="14" id="l13.957.14"></span>μέν τίς ἐστι μαλακτικῶν φαρμάκων ἡ δύναμις. σὺ δ’ ὅταν
<span class="lb" data-page="13.957" data-line="15" id="l13.957.15"></span>ἤτοι τι τῶν γεγραμμένων ἐν ταῖς φαρμακίτισι βίβλοις ἐξετάσῃς
<span class="lb" data-page="13.957" data-line="16" id="l13.957.16"></span>τε καὶ κρίνῃς ἢ συντιθῇς αὐτὸς, ἀκηκοὼς ἄρτι τὰς
<span class="lb" data-page="13.957" data-line="17" id="l13.957.17"></span>κατὰ τὸ μᾶλλόν τε καὶ ἧττον ἐν τοῖς φαρμάκοις διαφορὰς,
<span class="lb" data-page="13.957" data-line="18" id="l13.957.18"></span>ἀκηκοὼς δὲ καὶ τὰς τῶν σωμάτων τε καὶ παθῶν, τὰ μὲν
<span class="lb" data-page="13.957" data-line="19" id="l13.957.19"></span>ἰσχυρὰ τοῖς ἰσχυροῖς, τὰ δὲ ἀσθενῆ τοῖς ἀσθενέσι προσάξεις.
<span class="pb" data-page="13.958" id="p13.958"></span>
<span class="lb" data-page="13.958" data-line="1" id="l13.958.1"></span>ἐν δὲ τῷ μετὰ τὸ πρόσθεν ἐπιτεθὲν ἕτερον ἐπιτιθέναι,
<span class="lb" data-page="13.958" data-line="2" id="l13.958.2"></span>καταντλεῖν <span class="milestone ed1page" data-n="2.408" data-unit="ed1page" id="ed1page.2.408"></span>ἔλαιον ἁπλοῦν, λιπαρὸν ἁρμόττει τῷ
<span class="lb" data-page="13.958" data-line="3" id="l13.958.3"></span>πεπονθότι μορίῳ. τῶν δὲ ἐχεκόλλων ὀνομαζομένων φαρμάκων
<span class="lb" data-page="13.958" data-line="4" id="l13.958.4"></span>οὐδὲν ἀφελεῖν χρὴ, πρὶν αὐτόματον ἀποστῆναι, ἀλλὰ
<span class="lb" data-page="13.958" data-line="5" id="l13.958.5"></span>κᾂν λούηταί τις, ἐᾷν ἐπικεῖσθαι. φυλάττεσθαι δὲ καὶ τὰ
<span class="lb" data-page="13.958" data-line="6" id="l13.958.6"></span>τῶν φαρμάκων ὑδάτων λουτρὰ καὶ μάλιστα ὅσα χαλκανθώδη
<span class="lb" data-page="13.958" data-line="7" id="l13.958.7"></span>τε καὶ στυπτηριώδη καὶ θειώδη· ταῦτα μὲν ἱκανὰ συνετοῖς
<span class="lb" data-page="13.958" data-line="8" id="l13.958.8"></span>ἀνδράσι καί τινα τριβὴν κατὰ τῆς τέχνης ἔργα κεκτημένοις.
</p>
          </article>

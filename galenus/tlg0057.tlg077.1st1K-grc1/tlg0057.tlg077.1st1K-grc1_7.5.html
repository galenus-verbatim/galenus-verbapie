<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:7.5">
<span class="pb page1" data-page="13.962" id="p13.962"></span>
<span class="milestone ed1page page1" data-n="2.408" data-unit="ed1page" id="ed1page.2.408"></span>
<span class="milestone ed2page page1" data-n="13.835" data-unit="ed2page" id="ed2page.13.835"></span>
            <p>
<span class="lb" data-page="13.962" data-line="3" id="l13.962.3"></span><label class="head">Διαφόρους γίγνεσθαι διαφορὰς ἐν τῷ μᾶλλόν
<span class="lb" data-page="13.962" data-line="4" id="l13.962.4"></span>τε καὶ ἧττον κατὰ τὴν μαλακτικὴν τοῦ Μνασαίου ἔμπλαστρον
<span class="lb" data-page="13.962" data-line="5" id="l13.962.5"></span>κατὰ διάφορον τῶν ἁπλῶν ποσότητά τε καὶ ἡλικίαν
<span class="lb" data-page="13.962" data-line="6" id="l13.962.6"></span>καὶ ἕψησιν.</label> Κατὰ γάρ τοι τὴν δευτέραν τάξιν τῶν
<span class="lb" data-page="13.962" data-line="7" id="l13.962.7"></span>μαλακτικῶν οὐχ ἥκιστα ἄν τις θείη τὴν ὑπὸ τοῦ Μνασαίου
<span class="lb" data-page="13.962" data-line="8" id="l13.962.8"></span>συντεθεῖσαν ἔμπλαστρον, ὁμολογούντων μὲν ἁπάντων ἀλλήλοις
<span class="lb" data-page="13.962" data-line="9" id="l13.962.9"></span>τῶν μνημονευσάντων αὐτῆς, ἐξ ἐλαίου τοῦ παλαιοῦ καὶ
<span class="lb" data-page="13.962" data-line="10" id="l13.962.10"></span>λιθαργύρου καὶ στέατος ὑείου. διαφερομένων δὲ ἔν τε τῇ
<span class="lb" data-page="13.962" data-line="11" id="l13.962.11"></span>ποσότητι τούτων ἑκάστου καὶ τῷ τινὰς μὲν ἐκ προσφάτου
<span class="lb" data-page="13.962" data-line="12" id="l13.962.12"></span>στέατος, ἐνίους δὲ ἐκ παλαιοῦ συντιθέναι τοῦ καλουμένου
<span class="lb" data-page="13.962" data-line="13" id="l13.962.13"></span>πρὸς ἁπάντων ἤδη συνήθως ἀξουγγίου. ἐπὶ γάρ τοι τούτοις
<span class="lb" data-page="13.962" data-line="14" id="l13.962.14"></span>ἡ ἀσθενεστάτη γένοιτ’ ἂν ἐκ λιθαργύρου καὶ στέατος ὑείου
<span class="lb" data-page="13.962" data-line="15" id="l13.962.15"></span>καὶ ἐλαίου, μηδετέρου παλαιοῦ. ἡ δ’ ἰσχυροτέρα ἐλαίου μὲν
<span class="lb" data-page="13.962" data-line="16" id="l13.962.16"></span>αὐτῶν παλαιοῦ, θατέρου δὲ νέου βληθέντος. ἡ δὲ ταύτης
<span class="lb" data-page="13.962" data-line="17" id="l13.962.17"></span>ἰσχυροτέρα παλαιῶν ἀμφοτέρων. κατὰ μὲν οὖν τὸ νέον ἢ
<span class="lb" data-page="13.962" data-line="18" id="l13.962.18"></span>παλαιὸν βάλλεσθαι τὸ ἔλαιον καὶ τὸ στέαρ αἱ διαφοραὶ δ΄.
<span class="pb" data-page="13.963" id="p13.963"></span>
<span class="lb" data-page="13.963" data-line="1" id="l13.963.1"></span>ἔσονται ποτὲ μὲν ἀμφοῖν νέων, ποτὲ δὲ ἀμφοῖν παλαιῶν,
<span class="lb" data-page="13.963" data-line="2" id="l13.963.2"></span>ποτὲ δὲ τοῦ μὲν ἐλαίου παλαιοῦ, τοῦ στέατος δὲ προσφάτου
<span class="lb" data-page="13.963" data-line="3" id="l13.963.3"></span>ἢ τοὐναντίον, ἐλαίου μὲν προσφάτου, παλαιοῦ δὲ στέατος
<span class="lb" data-page="13.963" data-line="4" id="l13.963.4"></span>ἐμβαλλομένου. κατὰ δὲ τὴν πρὸς ἄλληλα συμμετρίαν
<span class="lb" data-page="13.963" data-line="5" id="l13.963.5"></span>αὐτῶν τῶν τριῶν ἁπλῶν φαρμάκων ἕτεραι πλείους.
<span class="lb" data-page="13.963" data-line="6" id="l13.963.6"></span><span class="milestone ed2page" data-n="13.836" data-unit="ed2page" id="ed2page.13.836"></span>ἤτοι γὰρ ἴσα τῷ σταθμῷ καὶ μέτρῳ μίγνυται τὰ τρία καὶ
<span class="lb" data-page="13.963" data-line="7" id="l13.963.7"></span>πολλοί φασι τὴν ὑπ’ αὐτοῦ τοῦ Μνασαίου συντεθεῖσαν ἐκ
<span class="lb" data-page="13.963" data-line="8" id="l13.963.8"></span>τριῶν ἴσων συγκεῖσθαι ἢ τὰ δύο μὲν ἴσα, τὸ τρίτον δὲ οὐκ
<span class="lb" data-page="13.963" data-line="9" id="l13.963.9"></span>ἴσον ἀλλ’ ἔλαττον ἢ πλέον ἢ τῶν τριῶν ἀνίσων μιγνυμένων.
<span class="lb" data-page="13.963" data-line="10" id="l13.963.10"></span>εὔδηλον οὖν ὅτι πολλαὶ γενήσονται διαφοραί. πλέονος
<span class="lb" data-page="13.963" data-line="11" id="l13.963.11"></span>μὲν γὰρ τῆς λιθαργύρου βληθείσης μαλακώτερον τῇ δυνάμει
<span class="lb" data-page="13.963" data-line="12" id="l13.963.12"></span>γενήσεται τὸ φάρμακον, ἐλάττονος δὲ ἰσχυρότερον. καὶ
<span class="lb" data-page="13.963" data-line="13" id="l13.963.13"></span>μαλακτικώτερον μὲν, εἰ τοῦ στέατος ἐμβάλλοιμεν πλέον, διαφορητικώτερον
<span class="lb" data-page="13.963" data-line="14" id="l13.963.14"></span>δ’ εἰ τοῦ ἐλαίου. καὶ γὰρ αὖ καὶ ἄλλο τι
<span class="lb" data-page="13.963" data-line="15" id="l13.963.15"></span>προσέρχεται πλέονος ἐμβληθέντος ἐλαίου, μεγάλην ἔχοντος
<span class="lb" data-page="13.963" data-line="16" id="l13.963.16"></span>δύναμιν εἰς τὸ διαφορητικώτερον ἐργάσασθαι τὸ φάρμακον.
<span class="lb" data-page="13.963" data-line="17" id="l13.963.17"></span>ἔστι δὲ τοῦτο, καθάπερ εἴρηταί μοι κατὰ τὸν α΄. λόγον, εἰ
<span class="lb" data-page="13.963" data-line="18" id="l13.963.18"></span>ἐπὶ πλέον ἑψήσεις. ἐὰν γοῦν μόνην τὴν λιθάργυρον ἑψήσεις
<span class="lb" data-page="13.963" data-line="19" id="l13.963.19"></span>ἐν ἐλαίῳ πλέονι, ξηραντικώτερον ἔσται τὸ φάρμακον. ἐν
<span class="pb" data-page="13.964" id="p13.964"></span>
<span class="lb" data-page="13.964" data-line="1" id="l13.964.1"></span>πλέονι δὲ ἑψήσεις πλέον ἐλαίου βαλὼν, εἴ γε μέλλοι σύστασιν
<span class="lb" data-page="13.964" data-line="2" id="l13.964.2"></span>ἕξειν ἐμπλάστρου. ὡς εἴ γε τούτου μὴ φροντίζοι τις,
<span class="lb" data-page="13.964" data-line="3" id="l13.964.3"></span>ἀλλὰ ἴσῳ χρόνῳ τό θ’ ἧσσον ἔχον ἐλαίου κατὰ τὸ πλέον
<span class="lb" data-page="13.964" data-line="4" id="l13.964.4"></span>ἑψήσει, πρόδηλον ὅτι μαλακτικώτερον ἔσται κατὰ τὴν δύναμιν,
<span class="lb" data-page="13.964" data-line="5" id="l13.964.5"></span>ᾧ πλέον ἔλαιον μέμικται, καθάπερ εἰ καὶ ὠμήν τις
<span class="lb" data-page="13.964" data-line="6" id="l13.964.6"></span>ἄκοπον τὴν λιθάργυρον ἐλαίῳ μίξας βούλοιτο χρῆσθαι. διό
<span class="lb" data-page="13.964" data-line="7" id="l13.964.7"></span>περ ὃ πολλάκις ἤδη μοι λέλεκται, <span class="milestone ed1page" data-n="2.409" data-unit="ed1page" id="ed1page.2.409"></span>μεμνῆσθαι διὰ παντὸς
<span class="lb" data-page="13.964" data-line="8" id="l13.964.8"></span>αὐτοῦ κελεύω, μὴ καθάπερ ἔνιοι τὰς ἀποφάσεις ἁπλῶς
<span class="lb" data-page="13.964" data-line="9" id="l13.964.9"></span>ὑπὲρ τῶν φαρμάκων ποιοῦνται καὶ ἡμᾶς οὕτω πράττειν,
<span class="lb" data-page="13.964" data-line="10" id="l13.964.10"></span>βελτίονα λέγοντας ἁπλῶς εἶναι τήνδε τὴν σύνθεσιν τοῦ φαρμάκου
<span class="lb" data-page="13.964" data-line="11" id="l13.964.11"></span>τῆσδε. δύναται γὰρ ἑκάτερα πρὸς διαφέροντα κατ’
<span class="lb" data-page="13.964" data-line="12" id="l13.964.12"></span>εἴδη πάθη καλῶς συγκεῖσθαι, καί ποτε πρὸς ταὐτὸ κατὰ
<span class="lb" data-page="13.964" data-line="13" id="l13.964.13"></span>διαφέροντας τοὺς καιρούς. ταῦτα τοίνυν ἅπαντα τὰ νῦν
<span class="lb" data-page="13.964" data-line="14" id="l13.964.14"></span>εἰρημένα μοι προακούσας τις, οὐ φιλόπονος μόνον ἢ μνήμων,
<span class="lb" data-page="13.964" data-line="15" id="l13.964.15"></span>ἀλλὰ καὶ φύσει συνετὸς ὢν, ὠφελίμως ἀναγνώσεται
<span class="lb" data-page="13.964" data-line="16" id="l13.964.16"></span>τὰ μετὰ διορισμῶν γεγραμμένα τε καὶ γραφησόμενά μοι. καὶ
<span class="lb" data-page="13.964" data-line="17" id="l13.964.17"></span>λέξω δέ σοι τοὺς διορισμοὺς ἐπὶ τῶν προκειμένων φαρμάκων
<span class="lb" data-page="13.964" data-line="18" id="l13.964.18"></span>ἐν προσθήκῃ τριῶν ἢ τεττάρων συλλαβῶν γινομένους,
<span class="pb" data-page="13.965" id="p13.965"></span>
<span class="lb" data-page="13.965" data-line="1" id="l13.965.1"></span>ὁποίαν προσθήκην ἐπὶ τοῦ προκειμένου κατὰ τὸν ἐνεστῶτα
<span class="lb" data-page="13.965" data-line="2" id="l13.965.2"></span>λόγον φαρμάκου τοῦ Μνασαίου φαίνεται πεποιημένος ὁ Ἀνδρόμαχος.
<span class="lb" data-page="13.965" data-line="3" id="l13.965.3"></span>ἐν γὰρ τῷ καταλόγῳ τῶν μηλίνων ἐμπλάστρων
<span class="lb" data-page="13.965" data-line="4" id="l13.965.4"></span>ἑνδεκάτην τῇ τάξει γράψας αὐτὴν οὐχ ἁπλῶς εἰπεῖν ἠρκέσθη,
<span class="lb" data-page="13.965" data-line="5" id="l13.965.5"></span>καθάπερ ἐπὶ τῶν ἔμπροσθεν εἰρημένων, ἄλλῃ καὶ ἄλλῃ
<span class="lb" data-page="13.965" data-line="6" id="l13.965.6"></span>προγράφων αὐτῶν, ἀλλὰ προσέθηκε τὸ ἁπαλή. τοῦτ’ οὖν
<span class="lb" data-page="13.965" data-line="7" id="l13.965.7"></span>ἠξίουν αὐτὸν ἐπὶ πασῶν πεποιηκέναι καὶ κατ’ αὐτάς γε
<span class="lb" data-page="13.965" data-line="8" id="l13.965.8"></span>τὰς μηλίνας ἦρχθαι μὲν ἀπὸ τῆς ἁπαλωτάτης, μεταβάντα
<span class="lb" data-page="13.965" data-line="9" id="l13.965.9"></span>δὲ ἀπ’ αὐτῆς ἐπὶ τὴν ἰσχυροτέραν ὀλίγῳ δεδηλωκέναι, προσγράψαντα
<span class="lb" data-page="13.965" data-line="10" id="l13.965.10"></span>βραχεῖ μέν τινι ταύτης ἰσχυροτέραν εἶναι τὴν
<span class="lb" data-page="13.965" data-line="11" id="l13.965.11"></span>δευτέραν, ἐκείνης δ’ αὖ πάλιν ἰσχυροτέραν εἶναι τὴν τρίτην,
<span class="lb" data-page="13.965" data-line="12" id="l13.965.12"></span>εἶτ’ ἐκείνης τὴν δ΄. ὥσπερ αὖ πάλιν, εἴ τινα ἴσην ᾤετο δύναμιν
<span class="lb" data-page="13.965" data-line="13" id="l13.965.13"></span>ἔχειν, αὐτὸ τοῦτο προσγράψαι, ἢ εἴπερ εὐλαβοῖτο κινδυνεύειν
<span class="lb" data-page="13.965" data-line="14" id="l13.965.14"></span>ἔν γε ταῖς τοιαύταις ἀποφάσεσιν, ἀλλὰ τά γε ἁπλᾶ
<span class="lb" data-page="13.965" data-line="15" id="l13.965.15"></span>μαλακτικὰ φάρμακα προδιδάξαι, τὸ μᾶλλόν τε καὶ ἧττον ἐν
<span class="lb" data-page="13.965" data-line="16" id="l13.965.16"></span>αὐτοῖς διορισάμενον, ὅπως ὁ ἀναγινώσκων ἐφεξῆς τὰς ὑπ’
<span class="lb" data-page="13.965" data-line="17" id="l13.965.17"></span>αὐτοῦ γεγραμμένας μαλακτικὰς ἐμπλάστρους πολλὰς, ἰσχυροτέραν
<span class="lb" data-page="13.965" data-line="18" id="l13.965.18"></span>μὲν εἶναι γνωρίζῃ τὴν διὰ στύρακος, ἀμμωνιακοῦ
<span class="lb" data-page="13.965" data-line="19" id="l13.965.19"></span>τε καὶ βδελλίου καὶ προπόλεως καὶ χαλβάνης, στέατός τε
<span class="pb" data-page="13.966" id="p13.966"></span>
<span class="lb" data-page="13.966" data-line="1" id="l13.966.1"></span>ταυρείου καὶ τραγείου καὶ τῶν μυελῶν συγκειμένην, ἀσθενῆ
<span class="lb" data-page="13.966" data-line="2" id="l13.966.2"></span>δὲ τὴν μηδὲν τούτων ἔχουσαν, ἀλλ’ ἤτοι πάντα ἀσθενῆ
<span class="lb" data-page="13.966" data-line="3" id="l13.966.3"></span>κατὰ τὴν δύναμιν, ἢ τούτων μὲν αὐτῶν ἰσχυρότερα, μέσα
<span class="lb" data-page="13.966" data-line="4" id="l13.966.4"></span>δὲ ταῖς κράσεσί τε καὶ δυνάμεσιν ἢ μετὰ τοῦ μεμίχθαι τοῖς
<span class="lb" data-page="13.966" data-line="5" id="l13.966.5"></span>ἀσθενέσιν ἕν τι τῶν ἰσχυρῶν ἢ δύο. δῆλον γὰρ ὅτι τὸ μεταξὺ
<span class="lb" data-page="13.966" data-line="6" id="l13.966.6"></span>πλάτος ἐν ἅπασι τοῖς φαρμάκοις οὐκ ὀλίγον ἐστὶ κατὰ
<span class="lb" data-page="13.966" data-line="7" id="l13.966.7"></span>τὸ μᾶλλόν τε καὶ ἧττον, ἐπὶ κοινῇ δυνάμει πάντων αὐτῶν
<span class="lb" data-page="13.966" data-line="8" id="l13.966.8"></span>γενικῶς νοουμένῃ, καθ’ ἣν ὁμογενῆ τε καὶ ὁμοειδῆ τὰ φάρμακα
<span class="lb" data-page="13.966" data-line="9" id="l13.966.9"></span>λέγεται, <span class="milestone ed2page" data-n="13.837" data-unit="ed2page" id="ed2page.13.837"></span>καθάπερ γε ἕτερα διαφέροντα γενικαῖς
<span class="lb" data-page="13.966" data-line="10" id="l13.966.10"></span>ἢ εἰδικαῖς διαφοραῖς. ὁπότε οὖν ταῦτά μοι διωρίσθη καί
<span class="lb" data-page="13.966" data-line="11" id="l13.966.11"></span>τις ἐξ αὐτῶν ὁρμώμενος οὐ χαλεπῶς δυνήσεται διαγινώσκειν
<span class="lb" data-page="13.966" data-line="12" id="l13.966.12"></span>τά τε δύναμιν ἰσχυροτέραν ἔχοντα καὶ τὰ μαλακωτέραν,
<span class="lb" data-page="13.966" data-line="13" id="l13.966.13"></span>τὴν ἱστορίαν αὐτῶν ἤδη ποιήσομαι, τὰς γεγραμμένας
<span class="lb" data-page="13.966" data-line="14" id="l13.966.14"></span>τοῖς ἐμπειροτάτοις τῶν φαρμάκων ἀνδράσιν, εἴτ’ ἐμπλάστρους
<span class="lb" data-page="13.966" data-line="15" id="l13.966.15"></span>ὀνομάζειν ἐθέλοις εἴτε μαλάγματα, γράψας ἐφεξῆς.
<span class="lb" data-page="13.966" data-line="16" id="l13.966.16"></span>ἄρξομαι δ’ ἀπὸ τῶν ὑπ’ Ἀσκληπιάδου γεγραμμένων ἐν τῷ
<span class="lb" data-page="13.966" data-line="17" id="l13.966.17"></span>δ΄. τῶν ἐκτὸς, ἃ Μαρκέλλας ἐπιγράφει.
</p>
          </article>

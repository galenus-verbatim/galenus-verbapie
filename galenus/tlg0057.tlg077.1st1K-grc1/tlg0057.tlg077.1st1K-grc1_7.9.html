<article xmlns="http://www.w3.org/1999/xhtml" id="urn:cts:greekLit:tlg0057.tlg077.1st1K-grc1:7.9">
<span class="pb page1" data-page="13.991" id="p13.991"></span>
<span class="milestone ed1page page1" data-n="2.413" data-unit="ed1page" id="ed1page.2.413"></span>
<span class="milestone ed2page page1" data-n="13.844" data-unit="ed2page" id="ed2page.13.844"></span>
            <p>
<span class="lb" data-page="13.991" data-line="6" id="l13.991.6"></span><label class="head">Περὶ τῶν χαλαστικῶν φαρμάκων.</label> Καλεῖταί
<span class="lb" data-page="13.991" data-line="7" id="l13.991.7"></span>τινα χαλαστικὰ φάρμακα συνήθως ἅπασι σχεδόν τι τοῖς
<span class="lb" data-page="13.991" data-line="8" id="l13.991.8"></span>νεωτέροις ἰατροῖς, ἐφ’ ὧν, ὡς καὶ τοὔνομα μὲν δείκνυσι,
<span class="lb" data-page="13.991" data-line="9" id="l13.991.9"></span>χαλᾷ τὰ τετανυμένα μόρια. τὸ γὰρ κεχαλάσθαι τῷ συντετάσθαι
<span class="lb" data-page="13.991" data-line="10" id="l13.991.10"></span>κατὰ τοὐναντίον λέγεται. γέγραπται γοῦν που καὶ
<span class="lb" data-page="13.991" data-line="11" id="l13.991.11"></span>ὑφ’ Ἱπποκράτους ᾧδε. δέρματος σκληροῦ μάλθαξις, συντεταμένου
<span class="lb" data-page="13.991" data-line="12" id="l13.991.12"></span>χάλασις. εἰ μὲν οὖν κυρίως τις χρῷτο τοῖς ὀνόμασι,
<span class="lb" data-page="13.991" data-line="13" id="l13.991.13"></span>μαλακτικὰ τῶν ἐσκληρυσμένων σωμάτων εἶναί τινα φήσει
<span class="lb" data-page="13.991" data-line="14" id="l13.991.14"></span>φάρμακα, τὰ λυτικὰ δηλονότι τῆς σκληρότητος αὐτῶν, ὥσπερ
<span class="lb" data-page="13.991" data-line="15" id="l13.991.15"></span>γε καὶ χαλαστικὰ τὰς τῆς τάσεως ἰατικά. συμβαίνει δὲ ἐπὶ
<span class="lb" data-page="13.991" data-line="16" id="l13.991.16"></span>ταῖς φλεγμοναῖς τετάσθαι <span class="milestone ed2page" data-n="13.845" data-unit="ed2page" id="ed2page.13.845"></span>τὸ δέρμα, ποτὲ μὲν ὑπὸ
<span class="lb" data-page="13.991" data-line="17" id="l13.991.17"></span>τοῦ ὑποκειμένου ὄγκου τὸ σύμπτωμα τοῦτο λαμβάνον, ἐνίοτε
<span class="lb" data-page="13.991" data-line="18" id="l13.991.18"></span>δὲ καὶ αὐτὸ συμφλεγμαῖνον, οὐ μὴν ἡ οὐσία τῆς φλεγμονῆς
<span class="pb" data-page="13.992" id="p13.992"></span>
<span class="lb" data-page="13.992" data-line="1" id="l13.992.1"></span>ἡ σκληρότης ἐστὶ τοῦ φλεγμαίνοντος μέρους, ἀλλὰ τοὐναντίον
<span class="lb" data-page="13.992" data-line="2" id="l13.992.2"></span>ἅπαν, ὡς ἐν τοῖς περὶ αὐτῆς λόγοις δείκνυμεν, ὑγρότης. ἐν
<span class="lb" data-page="13.992" data-line="3" id="l13.992.3"></span>δὲ τοῖς σκιῤῥουμένοις οὐχ ὑγρότης ἐστὶν ἡ ἐπικρατοῦσα
<span class="lb" data-page="13.992" data-line="4" id="l13.992.4"></span>κατὰ τὸ πεπονθὸς μόριον, ἀλλ’ ἡ σκληρότης. ἀμφοτέρων δὲ
<span class="lb" data-page="13.992" data-line="5" id="l13.992.5"></span>τῶν παθῶν ὁμογενής πώς ἐστιν ἡ γένεσις καὶ ἡ ἴασις. γεννᾶται
<span class="lb" data-page="13.992" data-line="6" id="l13.992.6"></span>γὰρ ἐξ ἐπιῤῥοῆς, ἰᾶται δὲ κενωθέντων αὐτῶν. οὐ μὴν
<span class="lb" data-page="13.992" data-line="7" id="l13.992.7"></span>ὅ γε τρόπος τῆς κενώσεως ἐπ’ ἀμφοῖν ὁ αὐτὸς, ἀλλὰ ὡς
<span class="lb" data-page="13.992" data-line="8" id="l13.992.8"></span>ἐν τῇ τῆς θεραπευτικῆς μεθόδου πραγματείᾳ δέδεικται, καθ’
<span class="lb" data-page="13.992" data-line="9" id="l13.992.9"></span>ἣν καὶ τῶν ἄλλων ἁπάντων παθῶν ἡ τῆς ἰάσεως εἴρηται
<span class="lb" data-page="13.992" data-line="10" id="l13.992.10"></span>μέθοδος, ἐπὶ μὲν τῶν φλεγμαινόντων μορίων ἥ τε ἀποκρουστικὴ
<span class="lb" data-page="13.992" data-line="11" id="l13.992.11"></span>ποιότης τῶν φαρμάκων ὠφέλιμός ἐστι κατὰ τοὺς πρώτους
<span class="lb" data-page="13.992" data-line="12" id="l13.992.12"></span>χρόνους, ἥ τε διαφορητικὴ μέχρι παντός. κατὰ δὲ τοὺς
<span class="lb" data-page="13.992" data-line="13" id="l13.992.13"></span>σκίῤῥους ἡ διαφορητικὴ μόνη χωρὶς τῆς ἀποκρουστικῆς. τὰ
<span class="lb" data-page="13.992" data-line="14" id="l13.992.14"></span>μὲν οὖν τελέως σκιῤῥωθέντα τελέως ἐστὶν ἀνίατα. διαγινώσκειν
<span class="lb" data-page="13.992" data-line="15" id="l13.992.15"></span>δ’ αὐτὰ χρὴ τῷ μηδεμίαν αἴσθησιν ὑπολείπεσθαι τοῖς
<span class="lb" data-page="13.992" data-line="16" id="l13.992.16"></span>πεπονθόσι μέρεσιν. ἐφ’ ὧν δ’ ἐστὶ μὲν αἴσθησις, ἀλλ’ ἀμυδρὰ,
<span class="lb" data-page="13.992" data-line="17" id="l13.992.17"></span>θεραπεύεται ταῦτα διὰ φαρμάκων διαφορούντων μὲν
<span class="lb" data-page="13.992" data-line="18" id="l13.992.18"></span>δηλονότι τὸ παχυνθὲν ὑγρὸν, οὐ μὴν ἰσχυρῶς γε καὶ ἀθρόως
<span class="pb" data-page="13.993" id="p13.993"></span>
<span class="lb" data-page="13.993" data-line="1" id="l13.993.1"></span>τοῦτο ποιούντων, ὡς τὰ διαφορητικὰ ποιοῦσι φάρμακα. καλοῦσι
<span class="lb" data-page="13.993" data-line="2" id="l13.993.2"></span>δὲ ἐπισπαστικά τε καὶ ἐξιπωτικὰ τὰ τοιαῦτα. θαυμάζειν
<span class="lb" data-page="13.993" data-line="3" id="l13.993.3"></span>δ’ οὐ χρὴ τὴν μετάπτωσιν εἰς σκληρότητα γιγνομένην
<span class="lb" data-page="13.993" data-line="4" id="l13.993.4"></span>ἐκ τῶν φλεγμαινόντων, ὅταν ἅμα τό τε ἐπιῤῥυὲν ὑγρὸν ᾖ
<span class="lb" data-page="13.993" data-line="5" id="l13.993.5"></span>παχύτερόν τε καὶ γλίσχρον, ἥ τε ἴασις διὰ φαρμάκων γένηται
<span class="lb" data-page="13.993" data-line="6" id="l13.993.6"></span>ξηραινόντων σφοδρῶς. ὡς γὰρ κᾀπὶ τῶν ἐκτὸς αὐτῷ
<span class="lb" data-page="13.993" data-line="7" id="l13.993.7"></span>μὲν ὁμιλοῦντα τῷ πυρὶ πολλὰ τῶν σωμάτων φρύγεται, δι’
<span class="lb" data-page="13.993" data-line="8" id="l13.993.8"></span>ὕδατος δὲ ἀναμαλάττεται, κατὰ τὸν αὐτὸν τρόπον ἐπὶ τῶν
<span class="lb" data-page="13.993" data-line="9" id="l13.993.9"></span>φλεγμαινόντων ἡ κατὰ τὸν πεπονθότα τόπον ὑγρότης ὑπὸ
<span class="lb" data-page="13.993" data-line="10" id="l13.993.10"></span>μὲν τῶν θερμαινόντων τε καὶ ξηραινόντων ἰσχυρότερον φαρμάκων
<span class="lb" data-page="13.993" data-line="11" id="l13.993.11"></span>ὑπολειπόμενον ἴσχει τι γλίσχρον καὶ παχὺ, διαφορηθέντος
<span class="lb" data-page="13.993" data-line="12" id="l13.993.12"></span>τοῦ λεπτοῦ. καὶ τούτῳ τῷ τρόπῳ κατά τε τὰς ἀρθρίτιδας
<span class="lb" data-page="13.993" data-line="13" id="l13.993.13"></span>οἱ πῶροι γίγνονται καὶ κατὰ τὰς νεφρίτιδας οἱ
<span class="lb" data-page="13.993" data-line="14" id="l13.993.14"></span>λίθοι. ἐὰν δέ ποτε τὸ φλεγμονὴν ἐργασόμενον ῥεῦμα λεπτὸν
<span class="lb" data-page="13.993" data-line="15" id="l13.993.15"></span>ᾖ κατὰ τὴν σύστασιν, ἥ τε ἴασις αὐτοῦ διὰ τῶν ξηραινόντων
<span class="lb" data-page="13.993" data-line="16" id="l13.993.16"></span>καὶ θερμαινόντων γένηται φαρμάκων, οὐδὲν ὑπολείπεται
<span class="lb" data-page="13.993" data-line="17" id="l13.993.17"></span>σκιῤῥῶδες. οὐχ ἥκιστα δὲ καὶ τὰ σφοδρῶς ψύχοντά τε
<span class="lb" data-page="13.993" data-line="18" id="l13.993.18"></span>καὶ στύφοντα τοὺς σκίῤῥους εἴωθεν ἐργάσασθαι. καὶ πολλοὺς
<span class="lb" data-page="13.993" data-line="19" id="l13.993.19"></span>ἐξ ἐρυσιπελάτων ἀμέτρως παθόντων ταῦτα σκιῤῥώδεις
<span class="pb" data-page="13.994" id="p13.994"></span>
<span class="lb" data-page="13.994" data-line="1" id="l13.994.1"></span>ὄγκους ἔχοντας θεώμεθα διὰ τὴν ἀμαθίαν τῶν θεραπευτάντων
<span class="lb" data-page="13.994" data-line="2" id="l13.994.2"></span>αὐτοὺς ἰατρῶν. πρώτη μὲν οὖν διαφορὰ τῶν τε τὰς
<span class="lb" data-page="13.994" data-line="3" id="l13.994.3"></span>φλεγμονὰς θεραπευσάντων φαρμάκων ἐστὶ καὶ τῶν τοὺς
<span class="lb" data-page="13.994" data-line="4" id="l13.994.4"></span>σκίῤῥους ἡ εἰρημένη. ἑτέρα δὲ ἡ διὰ τὴν συνεζευγμένην ὀδύνην
<span class="lb" data-page="13.994" data-line="5" id="l13.994.5"></span>τοῖς φλεγμαίνουσιν οὐκ ἀνεχομένην ἰσχυρὸν φάρμακον
<span class="lb" data-page="13.994" data-line="6" id="l13.994.6"></span>προσφέρεσθαι τῷ πεπονθότι μορίῳ. σὺν ὀδύνῃ γὰρ ἐνεργεῖ
<span class="lb" data-page="13.994" data-line="7" id="l13.994.7"></span>ταῦτα, φθανόντων ὀδυνᾶσθαι τῶν φλεγμαινόντων διὰ τὸ
<span class="lb" data-page="13.994" data-line="8" id="l13.994.8"></span>πάθος καὶ διὰ τοῦτο μαλακωτάτων φαρμάκων δεομένων.
<span class="lb" data-page="13.994" data-line="9" id="l13.994.9"></span>τὰ σφοδρότερα δὲ πρὸς τῷ μὴ λύειν ἢ παρηγορεῖν τὰς ὀδύνας,
<span class="lb" data-page="13.994" data-line="10" id="l13.994.10"></span>ἔτι καὶ παροξύνοντα, μείζονας ἐργάζεται τὰς φλεγμονάς.
<span class="lb" data-page="13.994" data-line="11" id="l13.994.11"></span>πρώτη μὲν οὖν χρῆσις ἐπὶ τῶν ὀδυνωμένων φλεγμονῶν
<span class="lb" data-page="13.994" data-line="12" id="l13.994.12"></span>ἐστιν ἡ διὰ τῶν ὑγρῶν ἱκανῶς φαρμάκων, ἅμα τῷ μετρίως
<span class="lb" data-page="13.994" data-line="13" id="l13.994.13"></span>θερμαίνειν. ἐφεξῆς δὲ ἡ διὰ τῶν ἠρέμα παχυτέρων τε καὶ
<span class="lb" data-page="13.994" data-line="14" id="l13.994.14"></span>ξηραντικωτέρων. ἡ τρίτη δὲ διὰ τῶν χαλαστικῶν ὀνομαζομένων,
<span class="lb" data-page="13.994" data-line="15" id="l13.994.15"></span>ἅ τινες ἐν τοῖς μαλάγμασι γράφουσιν. ἔστι δὲ αὐτῶν
<span class="lb" data-page="13.994" data-line="16" id="l13.994.16"></span>μαλακτικώτατα μὲν ὅσα κηρωτοειδῆ ταῖς συστάσεσιν, ὅταν
<span class="lb" data-page="13.994" data-line="17" id="l13.994.17"></span>διὰ βουτύρου καὶ κηροῦ καὶ στεάτων, ἐλαίου τε χαλαστικοῦ
<span class="lb" data-page="13.994" data-line="18" id="l13.994.18"></span>συντίθεται. μίγνυται δὲ τούτοις οἰσύπου τε καὶ ῥητίνης καὶ
<span class="pb" data-page="13.995" id="p13.995"></span>
<span class="lb" data-page="13.995" data-line="1" id="l13.995.1"></span>πίσσης ὀλίγον, ὥσπερ γε καὶ λιβανωτὸς καὶ χαλβάνη καί τι
<span class="lb" data-page="13.995" data-line="2" id="l13.995.2"></span>καὶ τῆς Ἰλλυρικῆς ἴρεως. ηὑρέθη δὲ ὑπὸ Μενεκράτους, ὡς
<span class="lb" data-page="13.995" data-line="3" id="l13.995.3"></span>αὐτός τε λέγει καὶ ἄλλοι τινὲς <span class="milestone ed2page" data-n="13.846" data-unit="ed2page" id="ed2page.13.846"></span>αὐτῷ μαρτυροῦσιν, ἡ
<span class="lb" data-page="13.995" data-line="4" id="l13.995.4"></span>διὰ χυλῶν ὀνομαζομένη τῶν μηκέτι ὀδυνωμένων ἰσχυρῶς
<span class="lb" data-page="13.995" data-line="5" id="l13.995.5"></span>φλεγμονῶν, ἰατικὸν φάρμακον. ἐπιγέγραπται δὲ τὸ βιβλίον,
<span class="lb" data-page="13.995" data-line="6" id="l13.995.6"></span>ἐν ᾧ γέγραπται τὸ φάρμακον, αὐτοκράτωρ ὁλογράμματος·
<span class="lb" data-page="13.995" data-line="7" id="l13.995.7"></span>αὐτοκράτωρ μὲν, ἐπειδὴ τούτῳ προσπεφώνηται, ὁλογράμματος
<span class="lb" data-page="13.995" data-line="8" id="l13.995.8"></span>δὲ διότι <span class="milestone ed1page" data-n="2.414" data-unit="ed1page" id="ed1page.2.414"></span>χωρὶς χαρακτήρων ὅλαις ταῖς συλλαβαῖς
<span class="lb" data-page="13.995" data-line="9" id="l13.995.9"></span>γέγραπται β΄ καὶ γ΄. καὶ δ΄. καὶ ε΄. καὶ τῶν ἄλλων ἀριθμῶν
<span class="lb" data-page="13.995" data-line="10" id="l13.995.10"></span>ἕκαστος, ἤτοι ῥητίνης ἢ πίσσης ἤ τινος ἄλλου φαρμάκου.
<span class="lb" data-page="13.995" data-line="11" id="l13.995.11"></span>τοῦτο δ’ ἔπραξεν ὁ Μενεκράτης, ἐπειδὴ πολλάκις
<span class="lb" data-page="13.995" data-line="12" id="l13.995.12"></span>οὐ μόνον ἀκόντων ἁμαρτάνεσθαι συμβαίνει κατὰ τὰς γραφὰς,
<span class="lb" data-page="13.995" data-line="13" id="l13.995.13"></span>ἀλλὰ καὶ διὰ φθόνον ἑκόντων ἐνίων, τὸ μὲν ο γράμμα
<span class="lb" data-page="13.995" data-line="14" id="l13.995.14"></span>θ ποιούντων διὰ μέσης τῆς στρογγύλης γραμμῆς ἑλκυσθείσης
<span class="lb" data-page="13.995" data-line="15" id="l13.995.15"></span>ἑτέρας ἐγκαρσίας, τὸ δὲ ἰῶτα γράμμα προστεθείσης ἑτέρας
<span class="lb" data-page="13.995" data-line="16" id="l13.995.16"></span>ὁμοίως ἐγκαρσίας, ὥσπερ καὶ ἀποξυσθείσης μιᾶς γραμμῆς
<span class="lb" data-page="13.995" data-line="17" id="l13.995.17"></span>ἐκ τοῦ γράμμα καὶ ῥῶ τὸν χαρακτῆρα τοῦ ἰῶτα καταλείπεσθαι
<span class="lb" data-page="13.995" data-line="18" id="l13.995.18"></span>συμβαίνει. κατὰ τὸν αὐτὸν δὲ τρόπον ἐκ πολλῶν
<span class="lb" data-page="13.995" data-line="19" id="l13.995.19"></span>γραμμάτων τῶν μὲν προσθέσει, τῶν δὲ συνθέσει, τῶν δ’ ἀφαιρέσει,
<span class="pb" data-page="13.996" id="p13.996"></span>
<span class="lb" data-page="13.996" data-line="1" id="l13.996.1"></span>συμβαίνει τὴν ἀλλοίωσιν γενέσθαι τῶν δηλούντων αὐτὰ
<span class="lb" data-page="13.996" data-line="2" id="l13.996.2"></span>χαρακτήρων. ἀλλ’ οὐδέν γε πλέον εἰργάσατο πρὸς τὸν ἑξῆς
<span class="lb" data-page="13.996" data-line="3" id="l13.996.3"></span>χρόνον ὁ Μενεκράτης, τῶν ἐγγραφομένων αὐτοῦ τὴν βίβλον,
<span class="lb" data-page="13.996" data-line="4" id="l13.996.4"></span>οὐχ ὁλογραμμάτους τὰς προσηγορίας τῶν ἀριθμῶν γραφόντων,
<span class="lb" data-page="13.996" data-line="5" id="l13.996.5"></span>ἀλλὰ διὰ τῶν δηλούντων αὐτὰ χαρακτήρων. εἰκότως
<span class="lb" data-page="13.996" data-line="6" id="l13.996.6"></span>οὖν ηὐδοκίμησε τὰ Δαμοκράτους βιβλία τῶν φαρμάκων εἰς
<span class="lb" data-page="13.996" data-line="7" id="l13.996.7"></span>μέτρα γραφέντα, καὶ εἴπερ ἅπαντα τὸν τρόπον τοῦτον ἐγέγραπτο,
<span class="lb" data-page="13.996" data-line="8" id="l13.996.8"></span>κάλλιστον ἂν ἦν. ἐπεὶ δ’ οὐκ ὀλίγα τῶν δοκίμων
<span class="lb" data-page="13.996" data-line="9" id="l13.996.9"></span>φαρμάκων παραλέλειπται, διὰ τοῦτο καὶ τῶν ἄλλων φαρμακιτίδων
<span class="lb" data-page="13.996" data-line="10" id="l13.996.10"></span>βίβλων δεόμεθα, δι’ ὧν ἔγραψαν ἔνιοι ποικίλων
<span class="lb" data-page="13.996" data-line="11" id="l13.996.11"></span>φαρμάκων συνθέσεις. ἀλλ’ ἥ γε διὰ τῶν χυλῶν ὑπὸ Μενεκράτους
<span class="lb" data-page="13.996" data-line="12" id="l13.996.12"></span>εὑρεθεῖσαι διὰ τῶνδε τῶν τριμέτρων στοιχείων ὑπὸ
<span class="lb" data-page="13.996" data-line="13" id="l13.996.13"></span>Δαμοκράτους γέγραπται, μετά τινων μὲν καὶ ἄλλων, ὁμοίως
<span class="lb" data-page="13.996" data-line="14" id="l13.996.14"></span>ἑαυτῇ προγεγραμμένων αὐτῆς δυοῖν.
</p>
          </article>

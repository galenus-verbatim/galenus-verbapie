<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.1">
<span class="pb page1" data-page="14.1" id="p14.1"></span>
<span class="milestone ed1page page1" data-n="2.424" data-unit="ed1page" id="ed1page.3.424"></span>
<span class="milestone ed2page page1" data-n="12.866" data-unit="ed2page" id="ed2page.13.866"></span>
            <h2>ΓΑΛΗΝΟΥ ΠΕΡΙ ΑΝΤΙΔΟΤΩΝ ΒΙΒΛΙΑ
<br></br>ΔΥΟ. ΒΙΒΛΙΟΝ Α.
</h2>
            <p>
<span class="lb" data-page="14.1" data-line="1" id="l14.1.1"></span><label class="head">Τί ἐστιν ἡ ἀντίδοτος καὶ πόθεν τὴν
<span class="lb" data-page="14.1" data-line="2" id="l14.1.2"></span>γένεσιν ἔχει ἡ θηριακή.</label> Τὰς ἰωμένας τὰ πάθη δυνάμεις
<span class="lb" data-page="14.1" data-line="3" id="l14.1.3"></span>οὐκ ἔξωθεν ἐπιτιθεμένας, ἀλλ' εἴσω τοῦ σώματος
<span class="lb" data-page="14.1" data-line="4" id="l14.1.4"></span>λαμβανομένας ἀντιδότους ὀνομάζουσιν οἱ ἰατροὶ. τρεῖς
<span class="lb" data-page="14.1" data-line="5" id="l14.1.5"></span>δ' αὐτῶν εἰσιν αἱ πᾶσαι διαφοραί. τινὲς μὲν γὰρ ἕνεκα
<span class="lb" data-page="14.1" data-line="6" id="l14.1.6"></span>τῶν θανασίμων προσφέρονται φαρμάκων, τινὲς δὲ
<span class="lb" data-page="14.1" data-line="7" id="l14.1.7"></span>τῶν ἰοβόλων ὀνομαζομένων θηρίων, τινὲς δὲ τοῖς ἐκ
<span class="lb" data-page="14.1" data-line="8" id="l14.1.8"></span>φαύλης διαίτης γιγνομένοις πάθεσιν ἀρήγουσιν. ἔνιαι δὲ
<span class="lb" data-page="14.1" data-line="9" id="l14.1.9"></span>τὰς τρεῖς ἐπαγγέλλονται χρείας, ὥσπερ καὶ ἡ θηριακὴ καλουμένη,
<span class="pb" data-page="14.2" id="p14.2"></span>
<span class="lb" data-page="14.2" data-line="1" id="l14.2.1"></span>συντεθεῖσα μὲν ὑπὸ Ἀνδρομάχου τοῦ ἰατροῦ,
<span class="lb" data-page="14.2" data-line="2" id="l14.2.2"></span>παρωσαμένη δὲ τὴν Μιθριδάτειον ὀνομαζομένην, καὶ αὐτὴν
<span class="lb" data-page="14.2" data-line="3" id="l14.2.3"></span>ἀπὸ τοῦ συνθέντος αὐτὴν οὕτω κληθεῖσαν. ὁ γάρ τοι
<span class="lb" data-page="14.2" data-line="4" id="l14.2.4"></span>Μιθριδάτης οὗτος, ὥσπερ καὶ ὁ καθ' ἡμᾶς Ἄτταλος, ἔσπευσεν
<span class="lb" data-page="14.2" data-line="5" id="l14.2.5"></span>ἐμπειρίαν ἔχειν ἁπάντων σχεδὸν τῶν ἁπλῶν φαρμάκων,
<span class="lb" data-page="14.2" data-line="6" id="l14.2.6"></span>ὅσα τοῖς ὀλεθρίοις ἀντιτέτακται, πειράζων αὐτῶν τὰς δυνάμεις
<span class="lb" data-page="14.2" data-line="7" id="l14.2.7"></span>ἐπὶ πονηρῶν ἀνθρώπων, ὧν θάνατος κατέγνωστο. τινὰ
<span class="lb" data-page="14.2" data-line="8" id="l14.2.8"></span>μὲν οὖν αὐτῶν ἀνεῦρεν ἐπὶ φαλαγγίων ἰδίως ἁρμόζοντα,
<span class="lb" data-page="14.2" data-line="9" id="l14.2.9"></span>τινὰ δὲ ἐπὶ σκορπίων, ὥσπερ ἐπὶ τῶν ἐχιδνῶν ἄλλα. καὶ
<span class="lb" data-page="14.2" data-line="10" id="l14.2.10"></span>ἐπὶ τῶν ἀναιρούντων φαρμάκων τὰ μὲν ἐπὶ ἀκονίτου, τὰ
<span class="lb" data-page="14.2" data-line="11" id="l14.2.11"></span>δὲ ἐπὶ λαγωοῦ τοῦ θαλαττίου, τὰ δ' ἐπ' ἄλλου τινὸς ἢ
<span class="lb" data-page="14.2" data-line="12" id="l14.2.12"></span>ἄλλου. πάντα δ' οὖν αὐτὰ μίξας ὁ Μιθριδάτης ἓν ἐποίησε
<span class="lb" data-page="14.2" data-line="13" id="l14.2.13"></span>φάρμακον, ἐλπίσας ἕξειν ἀρωγὸν ἐπὶ πᾶσι τοῖς ὀλεθρίοις.
<span class="lb" data-page="14.2" data-line="14" id="l14.2.14"></span>ὕστερον δὲ Ἀνδρόμαχος ὁ Νέρωνος ἀρχιατρὸς, ἔνια μὲν
<span class="lb" data-page="14.2" data-line="15" id="l14.2.15"></span>προσθεὶς, ἔνια δὲ ἀφελὼν, ἐποίησε τὴν θηριακὴν ὀνομαζομένην
<span class="lb" data-page="14.2" data-line="16" id="l14.2.16"></span>ἀντίδοτον, οὐκ ὀλίγην ἐχιδνῶν σάρκα μίξας τοῖς
<span class="lb" data-page="14.2" data-line="17" id="l14.2.17"></span>ἄλλοις, ἣν οὐκ εἶχεν ἡ Μιθριδάτειος. καὶ διὰ τοῦτο πρὸς
<span class="pb" data-page="14.3" id="p14.3"></span>
<span class="lb" data-page="14.3" data-line="1" id="l14.3.1"></span>μὲν τὰ τῶν ἐχιδνῶν δήγματα καλλίων ἐστὶν ἡ θηριακὴ
<span class="lb" data-page="14.3" data-line="2" id="l14.3.2"></span>τῆς Μιθριδάτειος ὀνομαζομένης· πρὸς τὰ ἄλλα δὲ οὐδὲν
<span class="lb" data-page="14.3" data-line="3" id="l14.3.3"></span>ἥττων ἡ Μιθριδάτειος, ἀλλ' ἔστιν ἐφ' ὧν καὶ βελτίων. οὐ τὴν
<span class="lb" data-page="14.3" data-line="4" id="l14.3.4"></span>αὐτὴν δὲ δύναμιν ἔχουσιν <span class="milestone ed2page" data-n="13.866" data-unit="ed2page" id="ed2page.13.866"></span>ἐπιλαμβανόμεναι καὶ προλαμβανόμεναι
<span class="lb" data-page="14.3" data-line="5" id="l14.3.5"></span><span class="milestone ed1page" data-n="3.424" data-unit="ed1page" id="ed1page.3.424"></span>τῶν ἀναιρούντων φαρμάκων. ὃ γὰρ
<span class="lb" data-page="14.3" data-line="6" id="l14.3.6"></span>αὔταρκες αὐτῶν ἐστι μέγεθος εἰς τὸ μηδὲν παθεῖν προληφθέντων,
<span class="lb" data-page="14.3" data-line="7" id="l14.3.7"></span>τοῦτο αὐξηθὲν εἰς τετραπλάσιον ἢ πενταπλάσιον
<span class="lb" data-page="14.3" data-line="8" id="l14.3.8"></span>ἐπιδιδόμενον ὀνίνησι, καὶ οὐχ ἅπαξ γε τῆς ἡμέρας,
<span class="lb" data-page="14.3" data-line="9" id="l14.3.9"></span>ἀλλὰ δίς. εἰ δέ τις ἤτοι καθ' ἑκάστην τὴν ἡμέραν, ὡς ὁ
<span class="lb" data-page="14.3" data-line="10" id="l14.3.10"></span>καθ' ἡμᾶς γενόμενος αὐτοκράτωρ Αὐρήλιος Ἀντωνῖνος ἢ
<span class="lb" data-page="14.3" data-line="11" id="l14.3.11"></span>ὡς αὐτὸς ὁ Μιθριδάτης, λαμβάνοι τοῦ φαρμάκου, παντάπασιν
<span class="lb" data-page="14.3" data-line="12" id="l14.3.12"></span>ἀβλαβὴς ὑπὸ τῶν θανασίμων τε καὶ δηλητηρίων
<span class="lb" data-page="14.3" data-line="13" id="l14.3.13"></span>φαρμάκων ὀνομαζομένων ἔσται, ὥσπερ φασὶ καὶ τὸν Μιθριδάτην
<span class="lb" data-page="14.3" data-line="14" id="l14.3.14"></span>αὐτὸν, ἡνίκα προείλετο δι' ὀλεθρίου φαρμάκου
<span class="lb" data-page="14.3" data-line="15" id="l14.3.15"></span>μᾶλλον ἀποθανεῖν, ἢ ὑπὸ Ῥωμαίοις γενέσθαι, μηδὲν εὑρεῖν
<span class="lb" data-page="14.3" data-line="16" id="l14.3.16"></span>ἀνελεῖν αὐτὸν δυνάμενον. τὰ μὲν οὖν κατὰ Μιθριδάτην
<span class="lb" data-page="14.3" data-line="17" id="l14.3.17"></span>ἀκούομεν· αὐτοὶ δ' ἡμεῖς ἴσμεν κατὰ τὸν Ἀντωνῖνον, ὃς
<span class="lb" data-page="14.3" data-line="18" id="l14.3.18"></span>τὸ μὲν πρῶτον εἰς ἀσφάλειαν ἑαυτοῦ κατασκευάζων ἑκάστης
<span class="pb" data-page="14.4" id="p14.4"></span>
<span class="lb" data-page="14.4" data-line="1" id="l14.4.1"></span>ἡμέρας, ὅσον Αἰγυπτίου κυάμου μέγεθος ἐλάμβανεν, ἢ
<span class="lb" data-page="14.4" data-line="2" id="l14.4.2"></span>καταπίνων ἄνευ μίξεως ὕδατος ἢ οἴνου ἢ τοιούτου μιγνύς.
<span class="lb" data-page="14.4" data-line="3" id="l14.4.3"></span>ἐπεὶ δὲ συνέβαινεν αὐτῷ νυστάζειν καρωδῶς ἐν ταῖς ὁσημέραι
<span class="lb" data-page="14.4" data-line="4" id="l14.4.4"></span>πράξεσιν, ἀφεῖλε τὸν ὀπὸν τῆς μήκωνος. πάλιν οὖν
<span class="lb" data-page="14.4" data-line="5" id="l14.4.5"></span>αὐτὸν συνέβη διὰ τὸ πρόσθεν ἔθος, ὡς ἂν αὐτῷ τε φύσει
<span class="lb" data-page="14.4" data-line="6" id="l14.4.6"></span>ξηροτέρας ὄντι κράσεως, καὶ ξηραῖνον φάρμακον ἐκ πολλοῦ
<span class="lb" data-page="14.4" data-line="7" id="l14.4.7"></span>προσφερόμενον, τό γε πλεῖστον μέρος τῆς νυκτὸς ἄγρυπνον
<span class="lb" data-page="14.4" data-line="8" id="l14.4.8"></span>διατελεῖν, καὶ διὰ τοῦτο ἠναγκάσθη προσφέρεσθαι, καὶ
<span class="lb" data-page="14.4" data-line="9" id="l14.4.9"></span>τοῦ τὸν ὀπὸν ἔχοντος ἤδη πως κεχρονικότος. εἴρηται γάρ
<span class="lb" data-page="14.4" data-line="10" id="l14.4.10"></span>μοι πολλάκις ἤδη τὰ τοιαῦτα φάρμακα χρονίζοντα πραότερον
<span class="lb" data-page="14.4" data-line="11" id="l14.4.11"></span>ἴσχειν αὐτόν. ἦν δὲ τηνικαῦτα διὰ τὸν Γερμανικὸν
<span class="lb" data-page="14.4" data-line="12" id="l14.4.12"></span>πόλεμον ἐν τοῖς περὶ τὸν Ἴστρον χωρίοις, ἐμοῦ παραιτησαμένου
<span class="lb" data-page="14.4" data-line="13" id="l14.4.13"></span>τὴν ἀποδημίαν ἐκείνην. ἐπεὶ δὲ τὴν ὑπὸ Δημητρίου
<span class="lb" data-page="14.4" data-line="14" id="l14.4.14"></span>τοῦ ἀρχιατροῦ σκευαζομένην ἀντίδοτον ἐπῄνει, μετὰ
<span class="lb" data-page="14.4" data-line="15" id="l14.4.15"></span>θάνατον αὐτοῦ γράψας Εὐφράτει τῷ καθολικῷ, παρ' οὖ
<span class="lb" data-page="14.4" data-line="16" id="l14.4.16"></span>τὰ πρὸς τὴν σύνθεσιν ἐλάμβανεν ἁπλᾶ φάρμακα, δηλῶσαι
<span class="lb" data-page="14.4" data-line="17" id="l14.4.17"></span>τίς αὐτῷ παρῆν τῶν λαμβανόντων σύνταξιν αὐτοκρατορικὴν,
<span class="lb" data-page="14.4" data-line="18" id="l14.4.18"></span>καὶ πυθόμενος ἐμὲ διὰ παντὸς αὐτῷ κατὰ πάσας τὰς συνθέσεις
<span class="pb" data-page="14.5" id="p14.5"></span>
<span class="lb" data-page="14.5" data-line="1" id="l14.5.1"></span>παραγεγονέναι, σκευάζεσθαι μὲν ἐκέλευσεν ὑπὸ ἐμοῦ
<span class="lb" data-page="14.5" data-line="2" id="l14.5.2"></span>τὴν ἀντίδοτον. ἀρεσθεὶς δὲ αὐτῇ μόνῃ, παραγενόμενος εἰς
<span class="lb" data-page="14.5" data-line="3" id="l14.5.3"></span>Ῥώμην, ἐπυνθάνετο κατὰ τίνα συμμετρίαν τῶν ἁπλῶν φαρμάκων
<span class="lb" data-page="14.5" data-line="4" id="l14.5.4"></span>σκευάζοιμι, κᾀγὼ τἀληθὲς αὐτῷ διῆλθον, ὡς οὐδὲν
<span class="lb" data-page="14.5" data-line="5" id="l14.5.5"></span>οὐδὲ τοὐλάχιστον, οὔτ' ἐνέλιπον, οὔτε προσέθηκα τῶν ἐμβαλλομένων
<span class="lb" data-page="14.5" data-line="6" id="l14.5.6"></span>ἐξ ἔθους παλαιοῦ τοῖς κατὰ τὴν αὐλὴν ἰατροῖς,
<span class="lb" data-page="14.5" data-line="7" id="l14.5.7"></span>ἐδήλωσά τε τὴν αἰτίαν, δι' ἣν ἀρέσκει μάλιστα αὐτῷ ἐμοὶ
<span class="lb" data-page="14.5" data-line="8" id="l14.5.8"></span>σκευασία, περὶ ἧς εἰπεῖν καὶ νῦν προθέμενος, ἐμνημόνευσα
<span class="lb" data-page="14.5" data-line="9" id="l14.5.9"></span>τῶν τότε πραχθέντων. ἅτε γὰρ ἑκάστης ἡμέρας λαμβάνων
<span class="lb" data-page="14.5" data-line="10" id="l14.5.10"></span>ὁ Ἀντωνῖνος ἅμα πολλῷ μέλιτι τοῦ φαρμάκου, ἀκριβέστατα
<span class="lb" data-page="14.5" data-line="11" id="l14.5.11"></span>διεγίνωσκε τήν τε κακίαν αὐτοῦ καὶ τὴν ἀρετήν.
</p>
          </article>

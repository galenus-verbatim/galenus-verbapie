<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.10">
<span class="pb page1" data-page="14.51" id="p14.51"></span>
<span class="milestone ed1page page1" data-n="3.431" data-unit="ed1page" id="ed1page.3.431"></span>
<span class="milestone ed2page page1" data-n="13.880" data-unit="ed2page" id="ed2page.13.880"></span>
            <p>
<span class="lb" data-page="14.51" data-line="7" id="l14.51.7"></span><label class="head">Ἡδυχρόου σκευασία.</label> Ἐν τῇ προγεγραμμένῃ
<span class="lb" data-page="14.51" data-line="8" id="l14.51.8"></span>συνθέσει τῆς θηριακῆς δυνάμεως ὁ Ἀνδρόμαχος,
<span class="lb" data-page="14.51" data-line="9" id="l14.51.9"></span>ὅπως μὲν χρὴ σκευάζειν τούς τε θηριακοὺς καὶ τοὺς σκιλλητικοὺς
<span class="lb" data-page="14.51" data-line="10" id="l14.51.10"></span>κυκλίσκους, δεδήλωκεν· ὅπως δὲ τὸ ἡδύχροον, οὐδὲν
<span class="lb" data-page="14.51" data-line="11" id="l14.51.11"></span>εἶπεν. καὶ ἄλλοι δὲ πολλοὶ τῶν γεγραφότων σύνθετα φάρμακα
<span class="lb" data-page="14.51" data-line="12" id="l14.51.12"></span>παρέλιπον εἰπεῖν τὴν σκευασίαν τοῦ ἡδυχρόου κατὰ
<span class="lb" data-page="14.51" data-line="13" id="l14.51.13"></span>τὴν περὶ τῆς θηριακῆς διήγησιν, ὥστε τις ἰατρὸς ἐν Ῥώμῃ
<span class="lb" data-page="14.51" data-line="14" id="l14.51.14"></span>τῶν μὴ τεθεαμένων σκευαζόμενον τὸ φάρμακον, ἐκ τῆς
<span class="lb" data-page="14.51" data-line="15" id="l14.51.15"></span>γραφῆς ἐπ' αὐτὸ παραγίνεσθαι τολμῶν, ἐζήτει παρὰ τοῖς
<span class="lb" data-page="14.51" data-line="16" id="l14.51.16"></span>μυροπώλαις ἡδύχροον, οἰόμενος εἶναι βοτάνην, ἤ τι τοιοῦτο
<span class="lb" data-page="14.51" data-line="17" id="l14.51.17"></span>τῶν ἁπλῶν φαρμάκων. ἐγὼ δὲ καὶ τοῦτο δηλώσω κατὰ
<span class="pb" data-page="14.52" id="p14.52"></span>
<span class="lb" data-page="14.52" data-line="1" id="l14.52.1"></span>τὴν Ἀνδρομάχου διαδοχὴν τῶν Καίσαρι σκευαζόντων αὐτὸ
<span class="lb" data-page="14.52" data-line="2" id="l14.52.2"></span>μέχρι νῦν, ὅπως συντιθέασιν. ἵνα δὲ καὶ αὐτὴ δυσπαραποίητος
<span class="lb" data-page="14.52" data-line="3" id="l14.52.3"></span>ᾖ, διὰ λέξεως ἐμμέτρου δηλωθήσεται τοῖς
<span class="lb" data-page="14.52" data-line="4" id="l14.52.4"></span>ὑπογεγραμμένοις.
</p>
            <div class="lg">
              <div class="l"><span class="lb" data-page="14.52" data-line="5" id="l14.52.5"></span>Ἡδυχρόου δέ τι μάγμα, μάρου μὲν ἔχει δύο δραχμὰς,</div>
              <div class="l"><span class="lb" data-page="14.52" data-line="6" id="l14.52.6"></span>Ἴσας δ' αὖ ἀσάρου τε, καὶ ἀμαράκου, ἀσπαλάθου τε</div>
              <div class="l"><span class="lb" data-page="14.52" data-line="7" id="l14.52.7"></span>Καὶ σχοίνου, καλάμου τ' εὐώδεος, ἐκ πόντου τε</div>
              <div class="l"><span class="lb" data-page="14.52" data-line="8" id="l14.52.8"></span>Φοῦ, ξυλοβαλσάμου τ', ὀποβαλσάμου τε δραχμὰς τρεῖς,</div>
              <div class="l"><span class="lb" data-page="14.52" data-line="9" id="l14.52.9"></span>Καὶ κιναμώμου εἰσὶν ἴσαι, καὶ κόστου ἐπ' αὐτῷ.</div>
              <div class="l"><span class="lb" data-page="14.52" data-line="10" id="l14.52.10"></span>Σμύρνης τ' ἓξ δραχμὰς, καὶ φύλλου μαλαβάθροιο,</div>
              <div class="l"><span class="lb" data-page="14.52" data-line="11" id="l14.52.11"></span>Ἴσον δ' αὖ Ἰνδῆς νάρδου ξανθοῦ τε κρόκοιο.</div>
              <div class="l"><span class="lb" data-page="14.52" data-line="12" id="l14.52.12"></span>Καὶ μὴν καὶ κασίης ἴσαι, διπλαῖ δέ τ' ἀμώμου.</div>
              <div class="l"><span class="lb" data-page="14.52" data-line="13" id="l14.52.13"></span>Λοιπὴ δ' ἐκ κραναῆς Χίου δραχμῆς βάρος εἴη,</div>
              <div class="l"><span class="lb" data-page="14.52" data-line="14" id="l14.52.14"></span>Μαστίχη, οἴνῳ δ' αὖ Φαλερίνῳ φυρήσασθαι.</div>
            </div>
            <p>
<span class="lb" data-page="14.52" data-line="15" id="l14.52.15"></span><span class="milestone ed2page" data-n="13.881" data-unit="ed2page" id="ed2page.13.881"></span>ὅταν ταῦτα μιχθῇ, κυκλίσκοι δηλονότι γίνονται παραπλήσιοι
<span class="lb" data-page="14.52" data-line="16" id="l14.52.16"></span>τοῖς θηριακοῖς τε καὶ σκιλλητικοῖς, καὶ ξηραίνονται
<span class="pb" data-page="14.53" id="p14.53"></span>
<span class="lb" data-page="14.53" data-line="1" id="l14.53.1"></span>κατὰ τὸν αὐτὸν τρόπον. αὕτη μὲν ἐκ διαδοχῆς, ὡς ἔφην,
<span class="lb" data-page="14.53" data-line="2" id="l14.53.2"></span>εἰς ἡμᾶς ἦλθεν ἀπ' Ἀνδρομάχου σύνθεσις τοῦ ἡδυχρόου.
<span class="lb" data-page="14.53" data-line="3" id="l14.53.3"></span>διαφέρουσαι δ' ἄλλαι γεγραμμέναι πρὸς τινῶν εἰσιν, ὑπὸ
<span class="lb" data-page="14.53" data-line="4" id="l14.53.4"></span>μὲν τῶν ἐπιμεληθέντων ἐμπειρίας φαρμάκων ἐν τῷ σταθμῷ
<span class="lb" data-page="14.53" data-line="5" id="l14.53.5"></span>τῶν βαλλομένων διαλλάττουσαι. τινὲς δ' οὐδ' ὅλως
<span class="lb" data-page="14.53" data-line="6" id="l14.53.6"></span>ἔχουσι τὸ ἀμάρακον καὶ τὸ μάρον, ἔνιαι δὲ τὸ ἕτερον αὐτῶν
<span class="lb" data-page="14.53" data-line="7" id="l14.53.7"></span>ἔχουσαι μόνον. οὐδὲ γὰρ οἱ μυροπῶλαι πάντες αὐτὰ γινώσκουσι,
<span class="lb" data-page="14.53" data-line="8" id="l14.53.8"></span>διὰ τὸ μόνας ὠνεῖσθαι τὰς ἀπὸ Κρήτης κομιζομένας
<span class="lb" data-page="14.53" data-line="9" id="l14.53.9"></span>βοτάνας ἅμα τοῖς σπέρμασί τε καὶ χυλοῖς. ἐγὼ δὲ
<span class="lb" data-page="14.53" data-line="10" id="l14.53.10"></span>καὶ τὰς βοτάνας αὐτὰς ἠπιστάμην ἐν Ἀσίᾳ γεννωμένας, ἐν
<span class="lb" data-page="14.53" data-line="11" id="l14.53.11"></span>ἄλλοις μὲν χωρίοις ὀλίγας, ἐν Κυζίκῳ δὲ πλείστας, καὶ
<span class="lb" data-page="14.53" data-line="12" id="l14.53.12"></span>κατά γε τὴν Ἰταλίαν ὥσπερ ἄλλας τινὰς, οὕτω καὶ τὸ
<span class="lb" data-page="14.53" data-line="13" id="l14.53.13"></span>ἀμάρακον εἶδον γεννώμενον. ἀπολείπεται δὲ τὸ φυτὸν τοῦτο
<span class="lb" data-page="14.53" data-line="14" id="l14.53.14"></span>τοῦ μάρου πάμπολυ κατὰ τὴν εὐωδίαν. ἱκανῶς γὰρ εὐῶδες
<span class="lb" data-page="14.53" data-line="15" id="l14.53.15"></span>τὸ μάρον, καὶ τό γε καλούμενον ἀμαράκινον μύρον ἐν Κυζίκῳ
<span class="lb" data-page="14.53" data-line="16" id="l14.53.16"></span>σκευαζόμενον, ὅσον μὲν ἐπὶ τῇ προσηγορίᾳ, δόξειεν
<span class="lb" data-page="14.53" data-line="17" id="l14.53.17"></span>ἅν τις ἀμαράκου ἔχειν πλεῖστον, καὶ ἴσως οὕτως ὑπὸ τῶν
<span class="lb" data-page="14.53" data-line="18" id="l14.53.18"></span>παλαιῶν ἐσκευάζετο, νυνὶ δὲ τὸ μάρον ἐμβάλλουσι μόνον.
<span class="pb" data-page="14.54" id="p14.54"></span>
<span class="lb" data-page="14.54" data-line="1" id="l14.54.1"></span>ἐγὼ μέντοι γευσάμενος τῆς πόας, εὑρών τε πικρότητα μὲν
<span class="lb" data-page="14.54" data-line="2" id="l14.54.2"></span>ἐν αὐτῇ παμπόλλην, δριμύτητα δὲ οὐ πολλὴν, παρεκάλεσά
<span class="lb" data-page="14.54" data-line="3" id="l14.54.3"></span>τινα τῶν συνήθως ἀμαράκινον σκευαζόντων, ἐπεμβάλλειν
<span class="lb" data-page="14.54" data-line="4" id="l14.54.4"></span>ἀμαράκου τῇ σκευασίᾳ τοσοῦτον ὅσον καὶ τοῦ μάρου. καί
<span class="lb" data-page="14.54" data-line="5" id="l14.54.5"></span>μοι τὸ σκευασθὲν οὕτως ἧττον μὲν εὐῶδες ἐφάνη, χείρω δ'
<span class="lb" data-page="14.54" data-line="6" id="l14.54.6"></span>οὐδὲν ἐνήργει. ταῦτα μὲν οὖν κατὰ τὸ πάρεργον εἰρήσθω.
</p>
          </article>

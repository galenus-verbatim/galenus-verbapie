<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.11">
<span class="pb page1" data-page="14.54" id="p14.54"></span>
<span class="milestone ed1page page1" data-n="3.431" data-unit="ed1page" id="ed1page.3.431"></span>
<span class="milestone ed2page page1" data-n="13.881" data-unit="ed2page" id="ed2page.13.881"></span>
            <p>
<span class="lb" data-page="14.54" data-line="7" id="l14.54.7"></span><label class="head">Περὶ βασάνου τῆς ὡντινῶν δυνάμεων εἰλικρινείας.</label>
<span class="lb" data-page="14.54" data-line="8" id="l14.54.8"></span>Μεταβῶμεν δ' ἤδη πρὸς τὴν σκευασίαν ταύτης
<span class="lb" data-page="14.54" data-line="9" id="l14.54.9"></span>τῆς ἀντιδότου, κατὰ τὴν αὐτὴν τάξιν, ἑκάστου τῶν ἐμβαλλομένων
<span class="lb" data-page="14.54" data-line="10" id="l14.54.10"></span>αὐτῇ μνημονεύοντες, ἣν διὰ τῶν προγεγραμμένων
<span class="lb" data-page="14.54" data-line="11" id="l14.54.11"></span>ἐπῶν τῆς ἐλεγείας ὁ Ἀνδρόμαχος ἐποιήσατο, πεντήκοντα
<span class="lb" data-page="14.54" data-line="12" id="l14.54.12"></span>μὲν ἀξιῶν δραχμὰς δυοῖν δεούσας ἐμβάλλειν τῶν σκιλλητικῶν
<span class="lb" data-page="14.54" data-line="13" id="l14.54.13"></span>ἀρτίσκων, ὅπερ ταὐτόν ἐστι τῷ φάναι μη΄. τούτων
<span class="lb" data-page="14.54" data-line="14" id="l14.54.14"></span>δ' ἡμισείας, ὅπερ ἐστὶ κδ΄. δραχμὰς τῶν θηριακῶν,
<span class="lb" data-page="14.54" data-line="15" id="l14.54.15"></span>ὀπίου τε καὶ ἡδυχρόου καὶ μακροῦ πεπέρεως. περὶ μὲν
<span class="lb" data-page="14.54" data-line="16" id="l14.54.16"></span>οὖν τῶν γ΄. εἴρηται. τὸ δὲ μακρὸν πέπερι πανούργως
<span class="lb" data-page="14.54" data-line="17" id="l14.54.17"></span>κατασκευαζόμενον ἐλέγξεις διαβρέχων ὕδατι. λύεται γὰρ τὸ
<span class="lb" data-page="14.54" data-line="18" id="l14.54.18"></span>σκευασθὲν, ἄλυτον δὲ μένει τὸ αὐτοφυές. ἔστι δὲ αὐτὸ
<span class="pb" data-page="14.55" id="p14.55"></span>
<span class="lb" data-page="14.55" data-line="1" id="l14.55.1"></span>βοτάνη τις ξανθὴ ἀπὸ τῆς Ξένης κομιζομένη παραπλησία
<span class="lb" data-page="14.55" data-line="2" id="l14.55.2"></span>ἰδεῖν, οὐ μὴν τῇ γεύσει γε ἐοικυῖα, διὸ καὶ ῥᾷστόν ἐστιν
<span class="lb" data-page="14.55" data-line="3" id="l14.55.3"></span>αὐτὴν διακρῖναι μακροῦ πεπέρεως. ἐλέγξεται δὲ καὶ τὸ
<span class="lb" data-page="14.55" data-line="4" id="l14.55.4"></span>σαγαπηνὸν καλούμενον ὕδατι βρεχόμενον, ἢ οἴνῳ. διαλύεται
<span class="lb" data-page="14.55" data-line="5" id="l14.55.5"></span>γὰρ εὐθὺς τὸ ἀληθινὸν, ἀτήκτου μένοντος <span class="milestone ed1page" data-n="3.432" data-unit="ed1page" id="ed1page.3.432"></span>τοῦ μὴ
<span class="lb" data-page="14.55" data-line="6" id="l14.55.6"></span>τοιούτου. εἴτε δ', ὡς οὐδέτερον ὄνομα τὸ σαγαπηνὸν ἐθέλεις
<span class="lb" data-page="14.55" data-line="7" id="l14.55.7"></span>λέγειν, εἴτε δ', ὡς ἀρσενικὸν, ὅλον τοῦτο καλῶν σαγαπηνὸν
<span class="lb" data-page="14.55" data-line="8" id="l14.55.8"></span>ὀπὸν, ἔστι γὰρ ὄντως ὀπὸς νάρθηκός τινος ὁμοίου
<span class="lb" data-page="14.55" data-line="9" id="l14.55.9"></span>τῷ πάνακι, διήνεγκεν οὐδέν. ἀλλ' ὁ μὲν τοῦ πάνακος ὀπὸς
<span class="lb" data-page="14.55" data-line="10" id="l14.55.10"></span>οὐδὲν ἔχει παραπλήσιον τῷ ἐν τῇ χαλβάνῃ λευκοτέρῳ. ἔστι
<span class="lb" data-page="14.55" data-line="11" id="l14.55.11"></span>δ' αὐτῆς τὸ μὲν ὄντως εἰς σαγαπηνὸν μεταπίπτον, ὅσον
<span class="lb" data-page="14.55" data-line="12" id="l14.55.12"></span>ἀφρῶδές τε καὶ κοῦφόν ἐστι, τὸ δὲ τῇ καλλίστῃ χαλβάνῃ
<span class="lb" data-page="14.55" data-line="13" id="l14.55.13"></span>σαγαπηνιζούσῃ. πυκνὸν δ' ἐστὶ τοῦτο, καὶ πολὺ μᾶλλον
<span class="lb" data-page="14.55" data-line="14" id="l14.55.14"></span>ἐσφιγμένον τῆς ἄλλης χαλβάνης. κεχρῆσθαι δ' αὐτῷ προσῆκεν,
<span class="lb" data-page="14.55" data-line="15" id="l14.55.15"></span>ὡς ἀρίστῳ μορίῳ χαλβάνης. ἐπεὶ δὲ μεταπίπτειν
<span class="lb" data-page="14.55" data-line="16" id="l14.55.16"></span>εἶπον ἐκ χαλβάνης εἰς σαγαπηνὸν, ὅσον ἂν ἀφρῶδες ἐν
<span class="lb" data-page="14.55" data-line="17" id="l14.55.17"></span>αὐτῷ, συστὰν καὶ λευκὸν, ἑτοίμως ἐν ὑγρῷ λύεται.
<span class="lb" data-page="14.55" data-line="18" id="l14.55.18"></span><span class="milestone ed2page" data-n="13.882" data-unit="ed2page" id="ed2page.13.882"></span>προσθεῖναι μέντοι χρὴ τῷ λόγῳ καὶ μάλιστα διὰ τὴν ﻿
<span class="pb" data-page="14.56" id="p14.56"></span>
<span class="lb" data-page="14.56" data-line="1" id="l14.56.1"></span>ὁμοιότητα τῆς μεταπτώσεως ἐκ τῆς ἀρίστης κασσίας εἰς
<span class="lb" data-page="14.56" data-line="2" id="l14.56.2"></span>κιννάμωμον. ἐθεασάμην γὰρ ἤδη πολλάκις ὑψηλῆς καὶ
<span class="lb" data-page="14.56" data-line="3" id="l14.56.3"></span>εὐθαλοῦς κασσίας ὡς εἰς θάμνου μέγεθος ἀνήκειν ἀκρέμονάς
<span class="lb" data-page="14.56" data-line="4" id="l14.56.4"></span>τινας ἀκριβῶς ὁμοίους κινναμώμῳ κατά τε τὴν ὄψιν
<span class="lb" data-page="14.56" data-line="5" id="l14.56.5"></span>καὶ τοῦ φλοιοῦ τὴν λεπτότητα, καὶ πρὸς τούτοις ἔτι τὰ
<span class="lb" data-page="14.56" data-line="6" id="l14.56.6"></span>βεβαιότατα γνωρίσματα κινναμώμου διὰ τῆς γεύσεως τε
<span class="lb" data-page="14.56" data-line="7" id="l14.56.7"></span>καὶ ὀσφρήσεως γινόμενα. οὕτω δὲ καὶ κατὰ τὴν ἀρίστην
<span class="lb" data-page="14.56" data-line="8" id="l14.56.8"></span>σμύρναν ὀποκάλπασον εὑρίσκεται, διαφέρον σμύρνης, καὶ
<span class="lb" data-page="14.56" data-line="9" id="l14.56.9"></span>κατά γε τὰ τρία ταῦτα, λέγω δὲ τό τε σαγαπηνὸν καὶ τὸ
<span class="lb" data-page="14.56" data-line="10" id="l14.56.10"></span>ὀποκάλπασον καὶ τὴν κασσίαν, ἐν μὲν τῷ μεταξὺ γίνεταί
<span class="lb" data-page="14.56" data-line="11" id="l14.56.11"></span>τινα μηκέτι μένοντα, μήτε χαλβάνη, μήτε κασσία, μήτε
<span class="lb" data-page="14.56" data-line="12" id="l14.56.12"></span>σμύρνη, μηδέπω ἀκριβῆ τὴν ἰδέαν ἔχοντα σαγαπηνοῦ καὶ
<span class="lb" data-page="14.56" data-line="13" id="l14.56.13"></span>κινναμώμου καὶ ὀποκαλπάσου. διὸ καὶ πολλάκις χρὴ τεθεᾶσθαι
<span class="lb" data-page="14.56" data-line="14" id="l14.56.14"></span>τὸν μέλλοντα διαγιγνώσκειν καὶ διακρίνειν ἀλλήλων
<span class="lb" data-page="14.56" data-line="15" id="l14.56.15"></span>τὰ παραπλήσια· καθάπερ γε ἐπὶ τῶν ὁμοίων ἀλλήλοις παιδαρίων
<span class="lb" data-page="14.56" data-line="16" id="l14.56.16"></span>διδύμων οἱ μὲν ἀήθεις ὄντες οὐ δύνανται διακρίνειν
<span class="lb" data-page="14.56" data-line="17" id="l14.56.17"></span>τὸ ἕτερον ἀπὸ τοῦ ἑτέρου, ῥᾴστη δὲ ἡ διάγνωσις
<span class="lb" data-page="14.56" data-line="18" id="l14.56.18"></span>γίνεται τοῖς ὁμοδιαίτοις, οὕτως ἔχει κᾀπὶ τῶν φαρμάκων
<span class="pb" data-page="14.57" id="p14.57"></span>
<span class="lb" data-page="14.57" data-line="1" id="l14.57.1"></span>ἁπάντων. ὁ γὰρ ἐντεθραμμένος αὐτοῖς καὶ πολλάκις ἑορακὼς
<span class="lb" data-page="14.57" data-line="2" id="l14.57.2"></span>εὑρίσκει τε καὶ γνωρίζει ῥᾳδίως τὰς παρὰ μικρὸν διαφοράς·
<span class="lb" data-page="14.57" data-line="3" id="l14.57.3"></span>ὁ δ' ἅπαξ ἢ δὶς ἑορακὼς ὡς ἀπαράλλακτον τεθέαται
<span class="lb" data-page="14.57" data-line="4" id="l14.57.4"></span>τῷ ἑτέρῳ τὸ ἕτερον, ἔχον ἐνίοτε σαφεστάτην διάκρισιν,
<span class="lb" data-page="14.57" data-line="5" id="l14.57.5"></span>ἐναργῶς φαινομένην τῷ πολλάκις ἑορακότι, ὥστε
<span class="lb" data-page="14.57" data-line="6" id="l14.57.6"></span>καὶ δι' ἑνὸς τῶν συμβεβηκότων αὐτοῖς γνωρίζεσθαι ῥᾳδίως.
<span class="lb" data-page="14.57" data-line="7" id="l14.57.7"></span>τὸ γοῦν ἐκ χαλβάνης σαγαπηνὸν οὐκ ἔχει τὴν ὀσμὴν τῆς
<span class="lb" data-page="14.57" data-line="8" id="l14.57.8"></span>ἰδιότητος τὴν αὐτὴν τῷ κυρίως ὀνομαζομένῳ σαγαπηνῷ. τὸ
<span class="lb" data-page="14.57" data-line="9" id="l14.57.9"></span>γὰρ ὑπὸ τῶν περὶ τὰ τοιαῦτα δεινῶν ὀνομαζόμενον ὀσμῆς
<span class="lb" data-page="14.57" data-line="10" id="l14.57.10"></span>εἶδος τραγίζον οὐκ ἀποτίθεται τὸ ἐκ τῆς χαλβάνης σαγαπηνόν.
<span class="lb" data-page="14.57" data-line="11" id="l14.57.11"></span>ἀλλὰ ἐπὶ μὲν τοῦ τοιούτου σαγαπηνοῦ καὶ τῆς
<span class="lb" data-page="14.57" data-line="12" id="l14.57.12"></span>χαλβάνης ταύτης οὐ μεγάλη τίς ἐστιν ἡ διαφορὰ πρὸς τὴν
<span class="lb" data-page="14.57" data-line="13" id="l14.57.13"></span>τοῦ φαρμάκου σύνθεσιν. ἄμφω γὰρ ἁρμόττει καὶ ἀντιτέτακται
<span class="lb" data-page="14.57" data-line="14" id="l14.57.14"></span>τοῖς ἰοβόλοις τε καὶ δηλητηρίοις, ἀλλ' ἧττον ἡ χαλβάνη
<span class="lb" data-page="14.57" data-line="15" id="l14.57.15"></span>τοῦ σαγαπηνοῦ. τὸ δὲ ὀποκάλπασον ἀναιρετικόν ἐστι,
<span class="lb" data-page="14.57" data-line="16" id="l14.57.16"></span>καὶ πολλοὺς κατά τινα τύχην ἐν τοῖς τῆς ἡμετέρας ζωῆς
<span class="lb" data-page="14.57" data-line="17" id="l14.57.17"></span>χρόνοις ἀποθανόντας οἶδα διὰ τὴν ἄγνοιαν τῆς ὀποκάλπασον
<span class="lb" data-page="14.57" data-line="18" id="l14.57.18"></span>ἐχούσης σμύρνης. ἐξεπίτηδες γὰρ ἔνιοι τῶν σκευαζόντων
<span class="pb" data-page="14.58" id="p14.58"></span>
<span class="lb" data-page="14.58" data-line="1" id="l14.58.1"></span>αὐτὴν ὡς ἀρίστην ἔβαλον, ἐπειδὴ τοῖς κολλυρίοις
<span class="lb" data-page="14.58" data-line="2" id="l14.58.2"></span>ἐμβαλλομένην ὁρῶσι κάλλιστον οὖσαν φάρμακον, ἀδήκτως γὰρ
<span class="lb" data-page="14.58" data-line="3" id="l14.58.3"></span>διαφορεῖ τὸ πῦον. ἔστι δ' ὅτε καὶ ἀρχόμενον ὑπόχυμα λεπτὸν
<span class="lb" data-page="14.58" data-line="4" id="l14.58.4"></span>τῇ συστάσει, κᾂν εἰς ἔμπλαστρον δὲ, κᾂν εἰς κηρωτὴν,
<span class="lb" data-page="14.58" data-line="5" id="l14.58.5"></span>ἤ τι τῶν ἔξωθεν ἐπιτιθεμένων φαρμάκων διαφορητικῶν ἐμβάλῃς
<span class="lb" data-page="14.58" data-line="6" id="l14.58.6"></span>τὴν τοιαύτην σμύρναν, αὐξήσεις αὐτοῦ τὴν δύναμιν,
<span class="lb" data-page="14.58" data-line="7" id="l14.58.7"></span>ἀλλ' εἴσω τοῦ σώματος λαμβανομένη θανάσιμόν ἐστι φάρμακον.
<span class="lb" data-page="14.58" data-line="8" id="l14.58.8"></span>ταῦτα μὲν οὖν ἐπὶ πλέον εἴρηται διά τε τὴν ἀκολουθίαν
<span class="lb" data-page="14.58" data-line="9" id="l14.58.9"></span>τοῦ λόγου καὶ τὸ χρήσιμον τῆς θεωρίας.
</p>
          </article>

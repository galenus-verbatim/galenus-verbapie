<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.12">
<span class="pb page1" data-page="14.58" id="p14.58"></span>
<span class="milestone ed1page page1" data-n="3.432" data-unit="ed1page" id="ed1page.3.432"></span>
<span class="milestone ed2page page1" data-n="13.882" data-unit="ed2page" id="ed2page.13.882"></span>
            <p>
<span class="lb" data-page="14.58" data-line="10" id="l14.58.10"></span><label class="head">Περὶ τῶν ἐν τῇ τρίτῃ τάξει γεγραμμένων
<span class="lb" data-page="14.58" data-line="11" id="l14.58.11"></span>δυνάμεων.</label> Ἐπὶ δὲ τὴν ὑπὸ Ἀνδρομάχου τάξιν γεγραμμένην
<span class="lb" data-page="14.58" data-line="12" id="l14.58.12"></span>τῶν ἐμβαλλομένων ἁπλῶν φαρμάκων τῇ θηριακῇ καιρὸς
<span class="lb" data-page="14.58" data-line="13" id="l14.58.13"></span>ἐπανελθεῖν. γράφει οὖν τρίτην τάξιν φαρμάκων ἀνὰ
<span class="lb" data-page="14.58" data-line="14" id="l14.58.14"></span>𐅻 ιβ΄. λαμβανόντων, ἃ προπαρασκευάσεις ἅπαντα δηλονότι
<span class="lb" data-page="14.58" data-line="15" id="l14.58.15"></span>κατὰ τὴν ἰδίαν ἀκμὴν ἐκλέγων, οἷον εὐθέως τὰ ῥόδα ξηραίνων
<span class="lb" data-page="14.58" data-line="16" id="l14.58.16"></span>μὲν, ὡς ἐπὶ τῶν ἀρτίσκων εἴρηται, τὰ κάλλιστα,
<span class="lb" data-page="14.58" data-line="17" id="l14.58.17"></span>λαμβάνων δ' αὐτῶν ἅπερ εὐοδμότατα πάντως ἐστὶ, καὶ μέντοι
<span class="lb" data-page="14.58" data-line="18" id="l14.58.18"></span>καὶ ἐρυθρότερα τῶν ἄλλων. φυλαττόμενος δὲ τοὺς
<span class="pb" data-page="14.59" id="p14.59"></span>
<span class="lb" data-page="14.59" data-line="1" id="l14.59.1"></span>καταγείους οἴκους, ὡς μηδὲν αὐτοῖς φάρμακον ἀποτίθεσθαι,
<span class="lb" data-page="14.59" data-line="2" id="l14.59.2"></span>καὶ μάλιστα τοὺς ὑγροὺς αὐτῶν, ἐν οἷς εὐρὼς ἐν τάχει
<span class="lb" data-page="14.59" data-line="3" id="l14.59.3"></span>γίνεται. ἐφεξῆς δὲ τῆς Ἰλλυρικῆς ἴρεως <span class="milestone ed2page" data-n="13.883" data-unit="ed2page" id="ed2page.13.883"></span>ὁ Ἀνδρόμαχος
<span class="lb" data-page="14.59" data-line="4" id="l14.59.4"></span>ἀξιοῖ βάλλειν τοῖς ῥόδοις· οὗ λόγου μὴ παρέργως
<span class="lb" data-page="14.59" data-line="5" id="l14.59.5"></span>ἀκούσῃς, ὡς ὑπὲρ ἄλλου τινὸς φαρμάκου, περὶ ὧν ἐφεξῆς
<span class="lb" data-page="14.59" data-line="6" id="l14.59.6"></span>ἐρῶ, τὸ κάλλιστον ἐν ἑκάστῳ γένει διδάσκων ὁποῖόν
<span class="lb" data-page="14.59" data-line="7" id="l14.59.7"></span>ἐστι. πόλιον μὲν οὖν καὶ χαμαίδρυς εἰς Ῥώμην κομίζεται,
<span class="lb" data-page="14.59" data-line="8" id="l14.59.8"></span>βραχὺ βελτίων τῶν ἐν Ἰταλίᾳ γεννωμένων. ἔν τισι γὰρ τόποις
<span class="lb" data-page="14.59" data-line="9" id="l14.59.9"></span>τῶν Ἰταλικῶν οὐ πολύ τι λειπόμενα γεννᾶται κατ'
<span class="lb" data-page="14.59" data-line="10" id="l14.59.10"></span>ἐκεῖνα τῶν ἐτῶν, ἐν οἶς οὐκ ἐγίνετο σύμπαν τὸ ἔαρ ὑγρὸν,
<span class="lb" data-page="14.59" data-line="11" id="l14.59.11"></span>ὥσπερ πολλάκις γίνεται κατὰ τὸν τρόπον τοῦ θέρους. ἀλλ'
<span class="lb" data-page="14.59" data-line="12" id="l14.59.12"></span>ὅταν γε κατάστασις γίνηται ξηροτέρα, τοῖς πλείστοις τῶν
<span class="lb" data-page="14.59" data-line="13" id="l14.59.13"></span>ἀπὸ Κρήτης ὅμοια τὰ κατὰ τὴν Ἰταλίαν, ἢ οὐ πολύ γε
<span class="lb" data-page="14.59" data-line="14" id="l14.59.14"></span>λειπόμενα γεννᾶταί τινα, καθάπερ ἥ τε χαμαίδρυς καὶ ἡ
<span class="lb" data-page="14.59" data-line="15" id="l14.59.15"></span>χαμαιπίτυς καὶ τὸ ὑπερικὸν, ἥ τε γεντιανὴ, καὶ τὸ θλάσπι,
<span class="lb" data-page="14.59" data-line="16" id="l14.59.16"></span>καὶ ὁ μέλας ἐλλέβορος, ἕτερά τε τοιαῦτα. τὸ δὲ τῆς ἴρεως
<span class="lb" data-page="14.59" data-line="17" id="l14.59.17"></span>οὐχ οὕτως ἔχει. παραβαλλομένη γὰρ ἡ ἐκ τῆς μεγάλης
<span class="lb" data-page="14.59" data-line="18" id="l14.59.18"></span>Λιβύης. ἥπερ εἰς Ῥώμην φέρεται πλείστη, τοσοῦτον ἀπολείπεται
<span class="pb" data-page="14.60" id="p14.60"></span>
<span class="lb" data-page="14.60" data-line="1" id="l14.60.1"></span>τῆς Ἰλλυρικῆς, ὅσον τὸ νεκρὸν σῶμα τοῦ ζῶντος,
<span class="lb" data-page="14.60" data-line="2" id="l14.60.2"></span>οὐ μὴν ἔν γε τοῖς ἄλλοις ἔθνεσιν οὕτω πολὺ φαίνεται λειπομένη.
<span class="lb" data-page="14.60" data-line="3" id="l14.60.3"></span>καὶ ταύτης γοῦν ἐκλέγου τὴν εὐωδεστέραν, ὥσπερ
<span class="lb" data-page="14.60" data-line="4" id="l14.60.4"></span>γε τῶν ἄλλων φαρμάκων. ἕκαστον γὰρ ἄριστόν ἐστι τὸ
<span class="lb" data-page="14.60" data-line="5" id="l14.60.5"></span>τὴν τοῦ γένους ἰδίαν ὀσμὴν ἰσχυροτάτην ἔχον, ὅπερ ἐκ τοῦ
<span class="lb" data-page="14.60" data-line="6" id="l14.60.6"></span>πολλὰ τεθεᾶσθαι γίνεται δῆλον ἑκάστῳ. καὶ μέντοι καὶ
<span class="lb" data-page="14.60" data-line="7" id="l14.60.7"></span>περὶ τῆς κατὰ τὴν γεῦσιν ποιότητος ὁμοίως τὸ ἴδιον ἐν
<span class="lb" data-page="14.60" data-line="8" id="l14.60.8"></span>ἑκάστῳ γένει πρωτεῦον ἄριστον ἀποφανεῖ τὸ φάρμακον,
<span class="lb" data-page="14.60" data-line="9" id="l14.60.9"></span>ἀδόκιμα δὲ καὶ τὰ λεπτότερα καὶ ἀτροφώτερα τῶν ὁμογενῶν.
<span class="lb" data-page="14.60" data-line="10" id="l14.60.10"></span>ἀμείνω γὰρ ἐν ἅπαντι γένει τὰ μὴ ῥυσὰ μηδὲ
<span class="lb" data-page="14.60" data-line="11" id="l14.60.11"></span>ἄτροφα, καθάπερ γε καὶ τὰ ὑπερβάλλοντα τῶν συμμέτρων
<span class="lb" data-page="14.60" data-line="12" id="l14.60.12"></span>χείρω τῶν εὔτροφόν τε καὶ ἐσφιγμένην τὴν σύστασιν ἐχόντων.
<span class="lb" data-page="14.60" data-line="13" id="l14.60.13"></span>διόπερ, ὡς ἔφην, ἑορακέναι χρὴ πολλὰ πολλάκις,
<span class="lb" data-page="14.60" data-line="14" id="l14.60.14"></span>καὶ μάλιστα τὰ κάλλιστα, καὶ πολλῷ χρόνῳ πεῖραν ἐκ
<span class="lb" data-page="14.60" data-line="15" id="l14.60.15"></span>γενετῆς σφῶν αὐτῶν παρεσχηκότα, καὶ συμφώνως ὑπὸ τῶν
<span class="lb" data-page="14.60" data-line="16" id="l14.60.16"></span>ἐμπείρων ὕλης ἰατρικῆς ἐπῃνημένα. πάντες γοῦν ἔγραψαν
<span class="lb" data-page="14.60" data-line="17" id="l14.60.17"></span>ἴριν μὲν ἀρίστην εἶναι τὴν ἐν Ἰλλυριοῖς γεννωμένην, πετροσέλινον
<span class="lb" data-page="14.60" data-line="18" id="l14.60.18"></span>δὲ τὸ Μακεδονικὸν, ἄσφαλτον δὲ τὴν Ἰουδαϊκὴν, ﻿
<span class="pb" data-page="14.61" id="p14.61"></span>
<span class="lb" data-page="14.61" data-line="1" id="l14.61.1"></span>ὥσπερ γε καὶ ὀποβάλσαμον, ἐπί τε τῶν ἄλλων ὁμοίως, ὑπὲρ
<span class="lb" data-page="14.61" data-line="2" id="l14.61.2"></span>ὧν ἐφεξῆς κατὰ τὸν ἴδιον ἑκάστου λόγον οὐ παραλείψω τὴν
<span class="lb" data-page="14.61" data-line="3" id="l14.61.3"></span>ἀπὸ τῆς χώρας ἀρετήν. ἐφεξῆς δὲ γλυκυῤῥίζης τε χυλοῦ
<span class="lb" data-page="14.61" data-line="4" id="l14.61.4"></span>καὶ βουνιάδος ἀγρίας σπέρματος μνημονεύει, καλλίστων
<span class="lb" data-page="14.61" data-line="5" id="l14.61.5"></span>ἡμῖν ἀμφοτέρων ἐκ Κρήτης φερομένων, καὶ μάλιστα τῆς
<span class="lb" data-page="14.61" data-line="6" id="l14.61.6"></span>γλυκυῤῥίζης αὐτῆς τε καὶ τοῦ χυλοῦ. σκόρδιον δὲ κάλλιστον
<span class="lb" data-page="14.61" data-line="7" id="l14.61.7"></span>ἡμῖν ἐκ Κρήτης φέρεται. εὕροις δ' ἂν οὐ φαῦλον οὐδ'
<span class="lb" data-page="14.61" data-line="8" id="l14.61.8"></span>ἐν ἄλλοις τῶν ἐθνῶν. γέγραπται δ' ὑπό τινων ἀνδρῶν
<span class="lb" data-page="14.61" data-line="9" id="l14.61.9"></span>ἀξιολόγων, πολέμῳ νεκρῶν ἀτάφων ἡμέραις πλείοσι γενομένων,
<span class="lb" data-page="14.61" data-line="10" id="l14.61.10"></span>ὅσα τῶν σωμάτων ἐπὶ τοῦ σκορδίου κατὰ τύχην
<span class="lb" data-page="14.61" data-line="11" id="l14.61.11"></span>ἔκειτο, πολὺ τῶν ἄλλων ἀσηπτότερα διαμεῖναι, καὶ μάλιστα
<span class="lb" data-page="14.61" data-line="12" id="l14.61.12"></span>αὐτῶν ἐκεῖνα τὰ μόρια τοῦ σώματος, ὅσα τῆς πόας ἔψαυε
<span class="lb" data-page="14.61" data-line="13" id="l14.61.13"></span>τοῦ σκορδίου· καὶ δὴ καὶ πεπίστευται τοῖς σηπεδονώδεσιν
<span class="lb" data-page="14.61" data-line="14" id="l14.61.14"></span>ἰοῖς τῶν ζώων, καὶ φαρμάκων δηλη <span class="milestone ed1page" data-n="3.433" data-unit="ed1page" id="ed1page.3.433"></span>τηρίοις ἀντιτετάχθαι.
<span class="lb" data-page="14.61" data-line="15" id="l14.61.15"></span>γέγραπται δὲ αὐτάρκως περὶ πάσης τῆς κατ'
<span class="lb" data-page="14.61" data-line="16" id="l14.61.16"></span>ἰατρικὴν ὕλης ἐν ε΄. βιβλίοις Διοσκορίδου, παρ' οὗ τά τε
<span class="lb" data-page="14.61" data-line="17" id="l14.61.17"></span>ἄλλα καὶ τὰς ὀσφρητὰς καὶ γευστὰς ποιότητας, αἷς γνωρίζεται
<span class="lb" data-page="14.61" data-line="18" id="l14.61.18"></span>μάλιστα καὶ διακρίνεται τὰ δοκιμώτερα φάρμακα
<span class="pb" data-page="14.62" id="p14.62"></span>
<span class="lb" data-page="14.62" data-line="1" id="l14.62.1"></span>τῶν φαυλοτέρων, ἔνεστί σοι μανθάνειν. ἐπ' ἐνίων δὲ καὶ
<span class="lb" data-page="14.62" data-line="2" id="l14.62.2"></span>τὰς ὁρατὰς ποιότητας οὐ σμικρὰ συντελούσας εὑρήσεις.
<span class="lb" data-page="14.62" data-line="3" id="l14.62.3"></span>ἐμοὶ δ' οὐ πρόκειται κατὰ τὴν ἐνεστῶσαν πραγματείαν, ὅσα
<span class="lb" data-page="14.62" data-line="4" id="l14.62.4"></span>καλῶς ἑτέροις γέγραπται μεταφέρειν, ἀλλ' ἐξεργάσασθαι σαφῶς
<span class="lb" data-page="14.62" data-line="5" id="l14.62.5"></span>τὰ λείποντα.
</p>
          </article>

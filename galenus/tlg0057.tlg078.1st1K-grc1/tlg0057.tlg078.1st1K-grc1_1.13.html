<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.13">
<span class="pb page1" data-page="14.62" id="p14.62"></span>
<span class="milestone ed1page page1" data-n="3.433" data-unit="ed1page" id="ed1page.3.433"></span>
<span class="milestone ed2page page1" data-n="13.883" data-unit="ed2page" id="ed2page.13.883"></span>
            <p>
<span class="lb" data-page="14.62" data-line="6" id="l14.62.6"></span><label class="head">Περὶ τοῦ ὀποβαλσάμου τε καὶ κινναμώμου.</label>
<span class="lb" data-page="14.62" data-line="7" id="l14.62.7"></span>Ἐφεξῆς ὀποβαλσάμου τε καὶ κινναμώμου διὰ τῶν
<span class="lb" data-page="14.62" data-line="8" id="l14.62.8"></span>προγεγραμμένων ἐπῶν ἐμνημόνευσεν ὁ Ἀνδρόμαχος, ἐφ' ὧν
<span class="lb" data-page="14.62" data-line="9" id="l14.62.9"></span>ἐπὶ τοῖς γεγραμμένοις ὑπὸ τοῦ Διοσκορίδου γνωρίσμασι
<span class="lb" data-page="14.62" data-line="10" id="l14.62.10"></span>μέγιστόν ἐστι τεθεᾶσθαι πρότερον αὐτὰ κατὰ τί χωρίον
<span class="lb" data-page="14.62" data-line="11" id="l14.62.11"></span>ἕκαστον αὐτῶν ἄριστον γεννᾶται, καθάπερ ἐπειράθην ἐγὼ,
<span class="lb" data-page="14.62" data-line="12" id="l14.62.12"></span>γνοὺς πολυειδῶς παραποιούμενον ὀποβάλσαμον, ὡς εἶναι
<span class="lb" data-page="14.62" data-line="13" id="l14.62.13"></span>δυσδιάγνωστον, αὐτὸς ἰδεῖν ὀπιζόμενον αὐτὸ, καὶ σχεῖν ἐξ
<span class="lb" data-page="14.62" data-line="14" id="l14.62.14"></span>ἐκείνου, καθάπερ τινὰ κανόνα τῶν ἄλλων. ἔμαθον δὲ παραποιήσεις
<span class="lb" data-page="14.62" data-line="15" id="l14.62.15"></span>αὐτοῦ πολλὰς, ὡς καὶ τοὺς τριβακωτάτους λαθεῖν,
<span class="lb" data-page="14.62" data-line="16" id="l14.62.16"></span>ἃς οὐκ ἀξιῶ δημοσιεύειν τοὺς γνόντας, ὅπως μὴ κατὰ τὸ
<span class="lb" data-page="14.62" data-line="17" id="l14.62.17"></span>πάρεργον οἱ πονηροὶ μανθάνοντες αὐτὰς, ἐν ἔργῳ μεταφέροιεν
<span class="lb" data-page="14.62" data-line="18" id="l14.62.18"></span>ἐπὶ τὰς κακὰς πράξεις. οὐδὲ γὰρ οὐδὲ τὰς τῶν
<span class="pb" data-page="14.63" id="p14.63"></span>
<span class="lb" data-page="14.63" data-line="1" id="l14.63.1"></span>δηλητηρίων φαρμάκων γραφὰς τοὺς δημοσιεύοντας ἐπαινῶ.
<span class="lb" data-page="14.63" data-line="2" id="l14.63.2"></span>τὰς γοῦν ὑπὸ τοῦ Διοσκορίδου τε καὶ τῶν ἄλλων, ὅσοι περὶ
<span class="lb" data-page="14.63" data-line="3" id="l14.63.3"></span>ὕλης ἔγραψαν ἑκάστου τῶν φαρμάκων, δοκιμασίας ἐπιφέροντες
<span class="lb" data-page="14.63" data-line="4" id="l14.63.4"></span>αὐτοῖς, ὅταν προσθῆτε τὴν ἰδίαν αὐτοψίαν ἐπὶ πολλῶν,
<span class="lb" data-page="14.63" data-line="5" id="l14.63.5"></span>ἀκριβῶς δυνήσεσθε διακρίνειν ἀλλήλων, ὅσα γε διακρίνεσθαι
<span class="lb" data-page="14.63" data-line="6" id="l14.63.6"></span>δύνανται. τινῶν γὰρ, ὡς ἔφην, ἢ οὐδ' ὅλως ἐστὶν ἢ οὐκ
<span class="lb" data-page="14.63" data-line="7" id="l14.63.7"></span>ἀκριβὴς ἡ διάκρισις, ἀλλὰ συγκέχυται τὰ γνωρίσματα τῶν
<span class="lb" data-page="14.63" data-line="8" id="l14.63.8"></span>πανούργως ἐσκευασμένων. περὶ δὲ κινναμώμου τἀναντία
<span class="lb" data-page="14.63" data-line="9" id="l14.63.9"></span>τοῖς εἰρημένοις ἐπὶ τοῦ ὀποβαλσάμου γινώσκω. πέπεισμαι
<span class="lb" data-page="14.63" data-line="10" id="l14.63.10"></span>γὰρ αὐτὸ πάντων εὐδιαγνωστότατον εἶναι τοῖς ἑορακόσι
<span class="lb" data-page="14.63" data-line="11" id="l14.63.11"></span>πολλάκις ἄριστον κιννάμωμον. τούτου δ' οὐχ οἷόν τέ τινα
<span class="lb" data-page="14.63" data-line="12" id="l14.63.12"></span>τυχεῖν, εἰ μή τις θεάσοιτο τὴν παρασκευὴν τῶν αὐτοκρατόρων
<span class="lb" data-page="14.63" data-line="13" id="l14.63.13"></span>κινναμώμων, σχεδὸν εἰς ἕξ που διαφορὰς γενικὰς
<span class="lb" data-page="14.63" data-line="14" id="l14.63.14"></span>ἡκόντων. ἔστι γὰρ κᾀν τούτοις αὐτοῖς ἀξιόλογος ὑπεροχὴ
<span class="lb" data-page="14.63" data-line="15" id="l14.63.15"></span>τοῦ καλλίστου πρὸς τὸ χείριστον, ὥσπερ κᾀν ταῖς κασσίαις,
<span class="lb" data-page="14.63" data-line="16" id="l14.63.16"></span>ὥστε τὴν καλλίστην κασσίαν ἀπολείπεσθαι βραχὺ τοῦ φαυλοτάτου
<span class="lb" data-page="14.63" data-line="17" id="l14.63.17"></span>κινναμώμου, καὶ ὅτι οὐ γίνεται μακροχρόνιος ἡ
<span class="lb" data-page="14.63" data-line="18" id="l14.63.18"></span>κατὰ τὴν χρῆσιν ἀρετὴ τοῦ κινναμώμου. οὐδὲ γὰρ μέχρι λ΄.
<span class="pb" data-page="14.64" id="p14.64"></span>
<span class="lb" data-page="14.64" data-line="1" id="l14.64.1"></span>χρόνων ὁλόκληρον αὐτοῦ τὴν ἀπ' ἀρχῆς διασώζεσθαι δύναμιν.
<span class="lb" data-page="14.64" data-line="2" id="l14.64.2"></span>ληροῦσι δ' ἔνιοι τῶν τοιούτων φαρμάκων τὸ κιννάμωμον
<span class="lb" data-page="14.64" data-line="3" id="l14.64.3"></span>ἀγήρω διαμένειν φάσκοντες. οὐδὲ γὰρ ρ΄. οὐδὲ διακοσίων
<span class="lb" data-page="14.64" data-line="4" id="l14.64.4"></span>ἐτῶν μεταξὺ γεγενημένων, ἀλλ' ὀλίγων, ὡς πρὸς
<span class="lb" data-page="14.64" data-line="5" id="l14.64.5"></span>τοσοῦτον ἀριθμὸν, ἤδη τινὰ μεταβολὴν ἑόρακα τῷ παλαιοτέρῳ
<span class="lb" data-page="14.64" data-line="6" id="l14.64.6"></span>κινναμώμῳ γεγενημένην. Ἀντωνίνῳ γοῦν σκευάζων
<span class="lb" data-page="14.64" data-line="7" id="l14.64.7"></span>τὴν θηριακὴν ἐθεασάμην ἀγγεῖα πολλὰ ξύλινα, τὰ μὲν
<span class="lb" data-page="14.64" data-line="8" id="l14.64.8"></span>ἐπὶ Τραϊανοῦ ταῖς ἀποθήκαις ἐγκαθέντα μετὰ κινναμώμου,
<span class="lb" data-page="14.64" data-line="9" id="l14.64.9"></span>τὰ δὲ ἐπ' Ἀδριανοῦ, τὰ δὲ ἐπ' Ἀντωνίνου τοῦ μετὰ τὸν
<span class="lb" data-page="14.64" data-line="10" id="l14.64.10"></span>Ἀδριανὸν ἄρξαντος, καὶ πάντα γε τῷ ὁμογενεῖ κινναμώμῳ
<span class="lb" data-page="14.64" data-line="11" id="l14.64.11"></span>σαφῶς ἀλλήλων ὑπερεῖχε, κατά τε τὴν τῆς γεύσεως, καὶ
<span class="lb" data-page="14.64" data-line="12" id="l14.64.12"></span>τῆς ὀσφρήσεως ἀτονίαν καὶ εὐτονίαν, ὅσον καὶ τῷ χρόνῳ,
<span class="lb" data-page="14.64" data-line="13" id="l14.64.13"></span>καὶ μέντοι κομισθέντος ποτὲ ἐκ τῆς βαρβάρου, γλωττοκωμίου
<span class="lb" data-page="14.64" data-line="14" id="l14.64.14"></span>μακροῦ πηχέων δ΄. καὶ ἡμίσεος, ἐν ᾧ δένδρον ὅλον ἦν
<span class="lb" data-page="14.64" data-line="15" id="l14.64.15"></span>κινναμώμου τοῦ πρώτου γένους, ἐξ αὐτοῦ σύνθεσίν τινα τῷ
<span class="lb" data-page="14.64" data-line="16" id="l14.64.16"></span>αὐτοκράτορι Μάρκῳ Ἀντωνίνῳ ποιησάμενος, ὅλην εὗρον
<span class="lb" data-page="14.64" data-line="17" id="l14.64.17"></span>τὴν ἀντίδοτον ἱκανῶς τῶν ἄλλων ὑπερέχουσαν, ὥστε γευσάμενον
<span class="lb" data-page="14.64" data-line="18" id="l14.64.18"></span>αὐτῆς τὸν αὐτοκράτορα μὴ περιμεῖναι χρόνον,
<span class="pb" data-page="14.65" id="p14.65"></span>
<span class="lb" data-page="14.65" data-line="1" id="l14.65.1"></span>ὥσπερ ἐπὶ τῶν ἄλλων, ἐν ᾧ πεφθήσεται τὸ φάρμακον, ἀλλ'
<span class="lb" data-page="14.65" data-line="2" id="l14.65.2"></span>εὐθέως χρῆσθαι, μηδὲ δύο μηνῶν ὁλοκλήρων ἐν τῷ μεταξὺ
<span class="lb" data-page="14.65" data-line="3" id="l14.65.3"></span>γενομένων. διαδεξαμένου δ' αὐτὸν Κομμόδου, μήτε τῆς
<span class="lb" data-page="14.65" data-line="4" id="l14.65.4"></span>θηριακῆς ἀντιδότου μήτε τοῦ κινναμώμου πεφροντικότος,
<span class="lb" data-page="14.65" data-line="5" id="l14.65.5"></span>ἐκείνου τε τοῦ δένδρου τὸ περιττὸν, ὅσον τ' ἄλλο μετὰ τοὺς
<span class="lb" data-page="14.65" data-line="6" id="l14.65.6"></span>Ἀδριανοῦ χρόνους ἐκομίσθη, διαπώλετο τὸ πᾶν, ὥστε τοῦ
<span class="lb" data-page="14.65" data-line="7" id="l14.65.7"></span>νῦν ὄντος ἡμῶν αὐτο <span class="milestone ed2page" data-n="13.885" data-unit="ed2page" id="ed2page.13.885"></span>κράτορος Σεβήρου, κελεύσαντος
<span class="lb" data-page="14.65" data-line="8" id="l14.65.8"></span>αὐτῷ κατὰ τὸν αὐτὸν τρόπον ὃν ἐσκεύαζον Ἀντωνίνῳ
<span class="lb" data-page="14.65" data-line="9" id="l14.65.9"></span>συνθεῖναι τὴν ἀντίδοτον, ἠναγκάσθην ἐκ τῶν ἐπὶ Τραϊανοῦ
<span class="lb" data-page="14.65" data-line="10" id="l14.65.10"></span>καὶ Ἀδριανοῦ κατατεθειμένων ἐκλέγειν, καί μοι σαφῶς
<span class="lb" data-page="14.65" data-line="11" id="l14.65.11"></span>ἀσθενέστερα γεγονέναι νῦν ἐφαίνετο, μηδὲ λ΄. πεπληρωμένων
<span class="lb" data-page="14.65" data-line="12" id="l14.65.12"></span>ἐτῶν τῶν μεταξύ. περὶ δ' οὖν τοῦ καλλίστου κινναμώμου
<span class="lb" data-page="14.65" data-line="13" id="l14.65.13"></span>προσθεῖναί τι τῷ λόγῳ βούλομαι τῶν ἀναγκαίων, εἶναι μὲν
<span class="lb" data-page="14.65" data-line="14" id="l14.65.14"></span>εὐωδέστατον, ἄῤῥητόν τέ τινα εὐωδίαν ὑπὲρ ἅπαντα τὰ
<span class="lb" data-page="14.65" data-line="15" id="l14.65.15"></span>ἄλλα ἔχειν, γευομένῳ δὲ θερμὸν ἱκανῶς, οὐ μὴν, ὥστε
<span class="lb" data-page="14.65" data-line="16" id="l14.65.16"></span>δάκνειν, λυπηρόν. τῇ χροιᾷ δὲ τοιοῦτον, ὡς εἴ τις μίξειε
<span class="lb" data-page="14.65" data-line="17" id="l14.65.17"></span>τὸ τοῦ γάλακτος χρῶμα τῷ φαιῷ, μετὰ βραχέος τοῦ κυανοῦ
<span class="lb" data-page="14.65" data-line="18" id="l14.65.18"></span>καλουμένου. λαβὼν δ' ὅσον ἐβουλόμην ἐξ αὐτοῦ, καθάπερ ﻿
<span class="pb" data-page="14.66" id="p14.66"></span>
<span class="lb" data-page="14.66" data-line="1" id="l14.66.1"></span>εἰώθειν, ἀπεθέμην ὀλίγα παρ' ἐμαυτῷ κλώνια κατὰ τὴν
<span class="lb" data-page="14.66" data-line="2" id="l14.66.2"></span>ἀποθήκην, ἐν ᾖ πάντα μου τὰ τιμαλφέστατα κτήματα περιείχετο.
<span class="lb" data-page="14.66" data-line="3" id="l14.66.3"></span>κατακαυθείσης δ' αὐτῆς, ὁπότε καὶ τὸ τῆς Εἰρήνης
<span class="lb" data-page="14.66" data-line="4" id="l14.66.4"></span>τέμενος ἐκαύθη, καὶ τῶν ἄλλων πέντε διαφορῶν τοῦ
<span class="lb" data-page="14.66" data-line="5" id="l14.66.5"></span>κινναμώμου πᾶν ὅσον ἐκεκτήμην ἀπώλετο. τῷ μὲν οὖν νῦν
<span class="lb" data-page="14.66" data-line="6" id="l14.66.6"></span>ἡμῶν αὐτοκράτορι Σεβήρῳ τὴν ἀντίδοτον ἐσκεύασα, τῶν
<span class="lb" data-page="14.66" data-line="7" id="l14.66.7"></span>Ἀδριανείων ἐκλέξας κινναμώμων, περὶ ὧν καὶ αὐτῶν χρήσιμόν
<span class="lb" data-page="14.66" data-line="8" id="l14.66.8"></span>τι τοῖς ἀναγνωσομένοις ἔχων προσθεῖναι, διελθεῖν
<span class="lb" data-page="14.66" data-line="9" id="l14.66.9"></span>οὐκ ὀκνήσω. πολλὰ μὲν οὖν ἐστιν αὐτοῦ καὶ νῦν ἔτι τὰ
<span class="lb" data-page="14.66" data-line="10" id="l14.66.10"></span>σωζόμενα ξύλινα σκεύη. πάντα δ' ἔχει τῶν πολυῤῥίζων, ἢ
<span class="lb" data-page="14.66" data-line="11" id="l14.66.11"></span>πολυκλάδων, ἢ ὅπως ἄν τις ὀνομάζειν ἐθέλῃ κινναμώμων
<span class="lb" data-page="14.66" data-line="12" id="l14.66.12"></span>τὰς διαφοράς. οὐδὲν δ' ὥσπερ πρέμνον εἰς πολλοὺς κλάδους
<span class="lb" data-page="14.66" data-line="13" id="l14.66.13"></span>σχιζόμενον εἰς μῆκος ἐκτέταται πλέον, ἀλλ' οἵα περὶ
<span class="lb" data-page="14.66" data-line="14" id="l14.66.14"></span>τῶν ἑλλεβόρων ἀμφοτέρων ἰδέα ἐστὶ, καὶ μᾶλλον ἔτι τοῦ
<span class="lb" data-page="14.66" data-line="15" id="l14.66.15"></span>καλουμένου μὲν δαμασωνίου, φερομένου δ' ἐκ Κρήτης ἡμῖν.
<span class="lb" data-page="14.66" data-line="16" id="l14.66.16"></span>ἕκαστον δ' αὐτῶν ἐστιν ἐξ ἑνὸς πυθμένος φυόμενον, οἷον
<span class="lb" data-page="14.66" data-line="17" id="l14.66.17"></span>θαμνίσκος τις, ὁ μὲν στ΄. ὁ δὲ ζ΄. τὰς ἐκφύσεις ἔχων, ἢ
<span class="pb" data-page="14.67" id="p14.67"></span>
<span class="lb" data-page="14.67" data-line="1" id="l14.67.1"></span>βραχὺ πλείους, ἢ ἐλάττους, οὐκ ἴσων μὲν ἁπάντων κατὰ τὸ
<span class="lb" data-page="14.67" data-line="2" id="l14.67.2"></span>μῆκος, ἀλλὰ τὸ μέγιστον αὐτῶν οὐ μεῖόν ἐστιν ἡμίσεος
<span class="lb" data-page="14.67" data-line="3" id="l14.67.3"></span>ποδὸς Ῥωμαϊκοῦ. ἡ δ' ὅλη τῆς οὐσίας αὐτοῦ φύσις, παραπλησία
<span class="lb" data-page="14.67" data-line="4" id="l14.67.4"></span>πώς ἐστιν ἀρίστῃ κασσίᾳ, καλουμένῃ μὲν ὑπὸ τῶν
<span class="lb" data-page="14.67" data-line="5" id="l14.67.5"></span>κομιζόντων αὐτὴν ὀνόματι βαρβαρικῷ δισυλλάβῳ, τὴν μὲν
<span class="lb" data-page="14.67" data-line="6" id="l14.67.6"></span>πρώτην συλλαβὴν ἐκ τοῦ γ καὶ ι ἔχοντι, τὴν δὲ δευτέραν
<span class="lb" data-page="14.67" data-line="7" id="l14.67.7"></span>ἐκ τοῦ ζ καὶ ι. ταῦθ' ἡμῖν ἱκανὰ καὶ περὶ κινναμώμου
<span class="lb" data-page="14.67" data-line="8" id="l14.67.8"></span>λέλεκται.
</p>
          </article>

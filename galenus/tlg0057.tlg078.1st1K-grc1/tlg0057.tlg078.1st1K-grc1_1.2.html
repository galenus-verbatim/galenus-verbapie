<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.2">
<span class="pb page1" data-page="14.5" id="p14.5"></span>
<span class="milestone ed1page page1" data-n="3.424" data-unit="ed1page" id="ed1page.3.424"></span>
<span class="milestone ed2page page1" data-n="13.866" data-unit="ed2page" id="ed2page.13.866"></span>
            <p>
<span class="lb" data-page="14.5" data-line="12" id="l14.5.12"></span><label class="head">Πῶς ἄν καλλίστη σκευάζηται ἡ θηριακή.</label>
<span class="lb" data-page="14.5" data-line="13" id="l14.5.13"></span>Γίνεται δὲ κάλλιστον τοῦτο, καὶ τὰ ἄλλα σχεδὸν ἅπαντα
<span class="lb" data-page="14.5" data-line="14" id="l14.5.14"></span>φάρμακα, διὰ τὴν τῶν ἐμβαλλομένων ἀρετήν τε καὶ ἀναλογίαν
<span class="lb" data-page="14.5" data-line="15" id="l14.5.15"></span>τῆς πρὸς ἄλληλα δυνάμεως. οἱ πολλοὶ δ' οὐδὲ τὴν
<span class="lb" data-page="14.5" data-line="16" id="l14.5.16"></span>ἀρχὴν ἴσασι δοκιμάζειν ἕκαστον αὐτῶν καταμόνας, εἰς ὅσον
<span class="lb" data-page="14.5" data-line="17" id="l14.5.17"></span>ἥκει κακίας ἢ ἀρετῆς, ὥστ' οὐδὲ τὴν ἀναλογίαν τῆς πρὸς
<span class="lb" data-page="14.5" data-line="18" id="l14.5.18"></span>ἄλληλα δυνάμεως ἐπίστανται. καὶ διὰ τοῦτο βάλλοντες ﻿
<span class="pb" data-page="14.6" id="p14.6"></span>
<span class="lb" data-page="14.6" data-line="1" id="l14.6.1"></span>ἐνίοτε τὰ πλεῖστα τῶν φαρμάκων ἀσθενῆ, ἢ διὰ χρόνον,
<span class="lb" data-page="14.6" data-line="2" id="l14.6.2"></span>ἢ διὰ γένος, ἔμιξαν αὐτοῖς τῶν ἰσχυροτάτων. ἐμβαλὼν
<span class="lb" data-page="14.6" data-line="3" id="l14.6.3"></span>γοῦν τίς ποτε ἐκ τῶν Θηβῶν τῶν Αἰγυπτίων ὀπὸν ἰσχυρότατον
<span class="lb" data-page="14.6" data-line="4" id="l14.6.4"></span>ὄντα, παραπλήσιον Φιλωνείῳ φαρμάκῳ καὶ τῇ γεύσει
<span class="lb" data-page="14.6" data-line="5" id="l14.6.5"></span>καὶ τῇ δυνάμει τὴν ἀντίδοτον εἰργάσατο. σμύρναν δὲ
<span class="lb" data-page="14.6" data-line="6" id="l14.6.6"></span>αὖθις ἐμβαλὼν, ἰσχυρότατον ἅμα τοῖς <span class="milestone ed2page" data-n="13.867" data-unit="ed2page" id="ed2page.13.867"></span>πλείστοις
<span class="lb" data-page="14.6" data-line="7" id="l14.6.7"></span>ἀσθενέσιν, ἐπικρατηθῆναι τὴν ἀντίδοτον ὑπ' ἐκείνης ἐποίησε,
<span class="lb" data-page="14.6" data-line="8" id="l14.6.8"></span>καί τις ἄλλος ὅμως ἐν κρόκῳ ταὐτὸν ἥμαρτεν, ὁ δὲ ἐν
<span class="lb" data-page="14.6" data-line="9" id="l14.6.9"></span>σαγαπηνῷ, καθάπερ γε πάλιν ἄλλος ἐν ἀσφάλτῳ καὶ χαλβάνῃ.
<span class="lb" data-page="14.6" data-line="10" id="l14.6.10"></span>τινὲς δὲ καὶ δύο καὶ τρία τῶν οὕτως ἰσχυρῶν
<span class="lb" data-page="14.6" data-line="11" id="l14.6.11"></span>ἀσθενέσι τοῖς ἄλλοις μίξαντες ὑπ' ἐκείνων ἐπικρατουμένην
<span class="lb" data-page="14.6" data-line="12" id="l14.6.12"></span>τὴν ἀντίδοτον εἰργάσαντο. τὴν σκευασίαν μὲν οὖν αὐτὴν
<span class="lb" data-page="14.6" data-line="13" id="l14.6.13"></span>κᾂν ἅπαξ τις ἤδη δριμὺς ἄνθρωπος εὐκόλως μαθήσεται·
<span class="lb" data-page="14.6" data-line="14" id="l14.6.14"></span>τῶν δ' ἐμβαλλομένων φαρμάκων τὴν διάγνωσιν οὐχ ἅπαξ
<span class="lb" data-page="14.6" data-line="15" id="l14.6.15"></span>ἢ δὶς ἢ τρὶς, ἀλλὰ πάνυ πολλάκις ἑωρᾶσθαι δεῖται, κᾂν
<span class="lb" data-page="14.6" data-line="16" id="l14.6.16"></span>ἀκριβῶς ὑπό τινος δεικνύντος τε ἅμα καὶ λόγου διδάσκοντος,
<span class="lb" data-page="14.6" data-line="17" id="l14.6.17"></span>ὁποῖόν ἐστι τὸ ἄριστον ἐκμάθοι, |τῷ δὲ χωρὶς τοῦ
<span class="lb" data-page="14.6" data-line="18" id="l14.6.18"></span>δείξαντος ἐξ ἀναγνώσεως βιβλίου τινὸς, ὁποῖα τά θ' Ἡρακλείδου
<span class="pb" data-page="14.7" id="p14.7"></span>
<span class="lb" data-page="14.7" data-line="1" id="l14.7.1"></span>τοῦ Ταραντίνου θηριακὰ καὶ Κρατεύα καὶ Διοσκορίδου
<span class="lb" data-page="14.7" data-line="2" id="l14.7.2"></span>καὶ Νίγρου καὶ Ἰόλλα καὶ Ῥούφου τοῦ Ἐφεσίου
<span class="lb" data-page="14.7" data-line="3" id="l14.7.3"></span>καὶ ἄλλων τινῶν ἐπὶ τὴν διάγνωσιν αὐτῶν ἥκοντι,
<span class="lb" data-page="14.7" data-line="4" id="l14.7.4"></span>πολὺ πλείονος αὐτοψίας δεῖ πρὸς τὸ διαγινώσκειν ἀκριβῶς
<span class="lb" data-page="14.7" data-line="5" id="l14.7.5"></span>ἑκάστου φαρμάκου τήν τε ἀρετὴν καὶ τὴν κακίαν. ἔνια
<span class="lb" data-page="14.7" data-line="6" id="l14.7.6"></span>μὲν γὰρ παραποιοῦσιν οἱ καπηλεύοντες οὕτω σαφῶς, ὡς
<span class="lb" data-page="14.7" data-line="7" id="l14.7.7"></span>καὶ τοὺς τριβακωτάτους ἐν αὐτοῖς λανθάνειν, ἐφ' ὧν κάλλιστόν
<span class="lb" data-page="14.7" data-line="8" id="l14.7.8"></span>ἐστιν αὐτῶν ἐκ πολλοῦ παρεσκευάσθαι διὰ φίλον
<span class="lb" data-page="14.7" data-line="9" id="l14.7.9"></span>ἀνόθευτον ἐκ τοῦ χωρίου, καθ' ὃ κάλλιστον γεννᾶται, πορίζεσθαι
<span class="lb" data-page="14.7" data-line="10" id="l14.7.10"></span>τὸ φάρμακον, ἢ ἅπαξ πορευθέντα παρασκευάσασθαι
<span class="lb" data-page="14.7" data-line="11" id="l14.7.11"></span>τὰ διαμεῖναι δυνάμενα πρὸς ὅλον τὸν βίον, ὁποία σχεδὸν
<span class="lb" data-page="14.7" data-line="12" id="l14.7.12"></span>ἅπαντά ἐστι τὰ μεταλλικὰ καλούμενα. Κύπρον γοῦν ἱστορῆσαι
<span class="lb" data-page="14.7" data-line="13" id="l14.7.13"></span>βουληθεὶς ἐγὼ διὰ ταῦτα, φίλον τε ἔχων τὸν ἐν
<span class="lb" data-page="14.7" data-line="14" id="l14.7.14"></span>αὐτῇ πολὺ δυνάμενον, ἑταῖρον ὄντα τοῦ προεστῶτος τῶν
<span class="lb" data-page="14.7" data-line="15" id="l14.7.15"></span>μετάλλων ἐπιτρόπου Καίσαρος, καδμείαν τε πολλὴν ἐκεῖθεν
<span class="lb" data-page="14.7" data-line="16" id="l14.7.16"></span>ἐκόμισα καὶ διφρυγὲς καὶ σπόδιον καὶ πομφόλυγα χαλκῖτίν
<span class="lb" data-page="14.7" data-line="17" id="l14.7.17"></span>τε καὶ μίσυ καὶ σῶρυ καὶ χάλκανθον, ὥσπερ γε
<span class="lb" data-page="14.7" data-line="18" id="l14.7.18"></span>πάλιν ἐκ τῆς Παλαιστίνης Συρίας ὀποβάλσαμον ἀκριβές.
<span class="pb" data-page="14.8" id="p14.8"></span>
<span class="lb" data-page="14.8" data-line="1" id="l14.8.1"></span>ἄσφαλτος μὲν γὰρ οὐδὲ δολωθῆναι δύναται πανούργως,
<span class="lb" data-page="14.8" data-line="2" id="l14.8.2"></span>ὥσπερ οὐδὲ ὁ τοῦ ὀποβαλσάμου καρπὸς ἢ τὸ ξυλοβάλσαμον.
<span class="lb" data-page="14.8" data-line="3" id="l14.8.3"></span>ἔπλευσα δὲ καὶ εἰς Λῆμνον, ἴσασι δὲ οἱ θεοὶ, δι'
<span class="lb" data-page="14.8" data-line="4" id="l14.8.4"></span>οὐδὲν ἄλλο ἢ διὰ τὴν Λημνίαν, εἴτε γῆν ἐθέλει τις ὀνομάζειν,
<span class="lb" data-page="14.8" data-line="5" id="l14.8.5"></span>εἴτε σφραγῖδα, λέλεκται δὲ περὶ αὐτῆς αὐτάρκως
<span class="lb" data-page="14.8" data-line="6" id="l14.8.6"></span>ἐν τῷ περὶ τῆς τῶν ἁπλῶν φαρμάκων δυνάμεως ἐνάτῳ.
<span class="lb" data-page="14.8" data-line="7" id="l14.8.7"></span>ταύτην οὖν εἴτε Λημνίαν γῆν, εἴτε σφραγῖδα καλεῖν ἐθέλεις,
<span class="lb" data-page="14.8" data-line="8" id="l14.8.8"></span>παραποιοῦσιν, ὡς μηδένα δυνάσθαι διαγνῶναι τὴν
<span class="lb" data-page="14.8" data-line="9" id="l14.8.9"></span>ἀληθινὴν ἀπὸ τῆς παραπεποιημένης. καθάπερ γε τὸ καλούμενον
<span class="lb" data-page="14.8" data-line="10" id="l14.8.10"></span>Ἰνδικὸν Λύκιον, ἕτερά τε πολλὰ δυσκολωτάτην
<span class="lb" data-page="14.8" data-line="11" id="l14.8.11"></span>ἔχοντα διάγνωσιν ἀπὸ τῶν νενοθευμένων, ἃ χρὴ παρὰ
<span class="lb" data-page="14.8" data-line="12" id="l14.8.12"></span>τῶν εἰς τὰ χωρία πορευομένων, ἐπιτρόπων τε καὶ |συγκλητικῶν
<span class="lb" data-page="14.8" data-line="13" id="l14.8.13"></span>ἀρξάντων τῆς χώρας ἀθροίζειν, ἢ καὶ τῶν κατοικούντων
<span class="lb" data-page="14.8" data-line="14" id="l14.8.14"></span>ἐν αὐτοῖς φίλων, ὥσπερ ἐμὲ ποιοῦντα τεθέασθε. κομίζεται
<span class="lb" data-page="14.8" data-line="15" id="l14.8.15"></span>γάρ μοι τὰ μὲν ἐκ τῆς μεγάλης Συρίας, τὰ δ' ἐκ
<span class="lb" data-page="14.8" data-line="16" id="l14.8.16"></span>τῆς Παλαιστίνης, τὰ δὲ ἐξ Αἰγύπτου, τὰ δὲ ἐκ Καππαδοκίας,
<span class="lb" data-page="14.8" data-line="17" id="l14.8.17"></span>ἐκ Πόντου δ' ἄλλα, καθάπερ γε καὶ Μακεδονίας
<span class="lb" data-page="14.8" data-line="18" id="l14.8.18"></span>τε καὶ τῶν πρὸς τὴν δύσιν χωρίων, ἔνθα Κελτοὶ καὶ Ἴβηρες,
<span class="pb" data-page="14.9" id="p14.9"></span>
<span class="lb" data-page="14.9" data-line="1" id="l14.9.1"></span>οἵ τε κατὰ τὴν ἀντικειμένην χώραν οἰκοῦντες Μαυρούσιοι.
<span class="lb" data-page="14.9" data-line="2" id="l14.9.2"></span>τίνα μὲν οὖν ἐν ἑκάστῃ χώρᾳ γίνεται κάλλιστα φάρμακα,
<span class="lb" data-page="14.9" data-line="3" id="l14.9.3"></span>Διοσκουρίδης τε καὶ οἱ ἄλλοι γεγράφασιν ἀληθῶς.
<span class="lb" data-page="14.9" data-line="4" id="l14.9.4"></span>ἡμᾶς δ', ὡς ἔφην, χρὴ παρασκευάσασθαι καθ' ὃν εἴρηκα
<span class="lb" data-page="14.9" data-line="5" id="l14.9.5"></span>τρόπον αὐτὰ, καὶ μάλιστα ἐὰν ἐν Ῥώμῃ κατοικῶμεν, εἰς ἣν
<span class="lb" data-page="14.9" data-line="6" id="l14.9.6"></span>ἐξ ἁπάντων τῶν ἐθνῶν καθ' ἕκαστον ἐνιαυτὸν ἐξικνοῦνται
<span class="lb" data-page="14.9" data-line="7" id="l14.9.7"></span>πάμπολλα. τίνα δὲ καὶ κατ' αὐτὴν τὴν Ἰταλίαν τὰ μὲν
<span class="lb" data-page="14.9" data-line="8" id="l14.9.8"></span>αὐτοφυῶς γεννᾶται, τὰ δὲ κατασκευάζεται, καθάπερ ἐν
<span class="lb" data-page="14.9" data-line="9" id="l14.9.9"></span>Δικαιαρχίᾳ τῇ νῦν καλουμένῃ Ποτιόλοις, ἰὸς καὶ ψιμύθιον
<span class="lb" data-page="14.9" data-line="10" id="l14.9.10"></span>καὶ χαλκὸς καὶ λεπὶς χαλκοῦ καὶ ἄλλα τινὰ, κατὰ
<span class="lb" data-page="14.9" data-line="11" id="l14.9.11"></span>δὲ τὴν Ῥώμην αὐτὴν ἡ λιθάργυρος. ἔνια δὲ μόνον οὐχὶ
<span class="lb" data-page="14.9" data-line="12" id="l14.9.12"></span>καθ' ἑκάστην ἡμέραν κομίζεται, καθάπερ τά τ' ἐκ τῆς Σικελίας
<span class="lb" data-page="14.9" data-line="13" id="l14.9.13"></span>καὶ τῆς μεγάλης Λιβύης καθ' ἕκαστον ἐνιαυτὸν ὥρᾳ
<span class="lb" data-page="14.9" data-line="14" id="l14.9.14"></span>θέρους ἀπό τε Κρήτης πολλὰ, τῶν ἐκεῖ βοτανικῶν ἀνδρῶν
<span class="lb" data-page="14.9" data-line="15" id="l14.9.15"></span>ὑπὸ Καίσαρος τρεφομένων, οὐκ αὐτῷ Καίσαρι <span class="milestone ed2page" data-n="13.868" data-unit="ed2page" id="ed2page.13.868"></span>μόνῳ,
<span class="lb" data-page="14.9" data-line="16" id="l14.9.16"></span>ἀλλὰ <span class="milestone ed1page" data-n="3.425" data-unit="ed1page" id="ed1page.3.425"></span>καὶ πάσῃ τῇ Ῥωμαίων πόλει, πλήρη πεμπόντων
<span class="lb" data-page="14.9" data-line="17" id="l14.9.17"></span>ἀγγεῖα ταυτὶ τὰ πλεκτὰ καλούμενα, διὰ τὸ τῶν λυγῶν
<span class="lb" data-page="14.9" data-line="18" id="l14.9.18"></span>εἶναι πλέγματα. φέρεται δὲ ἀπὸ Κρήτης τὰ τοιαῦτα καὶ
<span class="lb" data-page="14.9" data-line="19" id="l14.9.19"></span>εἰς ἄλλα πολλὰ τῶν ἐθνῶν, ὡς μηδὲν τῶν ἀπ' αὐτῆς ἐνδεῖν,
<span class="pb" data-page="14.10" id="p14.10"></span>
<span class="lb" data-page="14.10" data-line="1" id="l14.10.1"></span>μήτε βοτανῶν, μήτε καρπῶν, μήτε σπερμάτων, μήτε ῥιζῶν,
<span class="lb" data-page="14.10" data-line="2" id="l14.10.2"></span>μήτε χυλῶν. τὰ μὲν οὖν ἄλλα πάντα εἰλικρινῆ· νοθεύονται
<span class="lb" data-page="14.10" data-line="3" id="l14.10.3"></span>δὲ ἔνιοι τῶν χυλῶν, ἀλλὰ καὶ τοῦτο σπανίως γίνεται. διὰ
<span class="lb" data-page="14.10" data-line="4" id="l14.10.4"></span>γὰρ τὸ πλῆθος τῶν γενομένων βοτανῶν ἐν τῇ νήσῳ οὐ
<span class="lb" data-page="14.10" data-line="5" id="l14.10.5"></span>πάνυ τι πανουργεῖν ἐπιχειροῦσιν οἱ κατ' αὐτὴν βοτανικοὶ,
<span class="lb" data-page="14.10" data-line="6" id="l14.10.6"></span>οὐ μὴν οὐδ' ἡ καινουργία μεγάλη, καθάπερ ἐπ' ἄλλων, ἀλλ'
<span class="lb" data-page="14.10" data-line="7" id="l14.10.7"></span>ἀντὶ τοῦ χυλὸν ἀψινθίου μόνου ποιήσασθαι πρασίου μιγνύουσιν,
<span class="lb" data-page="14.10" data-line="8" id="l14.10.8"></span>ἤ τι τοιοῦτον παραποιοῦσι μικρὸν, ὥστε τοὺς ἐν
<span class="lb" data-page="14.10" data-line="9" id="l14.10.9"></span>Ῥώμῃ μυροπώλας ὠνουμένους καθ' ἕκαστον ἔτος τὰ πλήρη
<span class="lb" data-page="14.10" data-line="10" id="l14.10.10"></span>τῶν φαρμάκων ἀγγεῖα τὰ πλεκτὰ, πρῶτον μὲν ἕκαστον αὐτὸν
<span class="lb" data-page="14.10" data-line="11" id="l14.10.11"></span>διδάσκεσθαι γνωρίζειν, εἰ καὶ μὴ πρότερον ἑορακώς
<span class="lb" data-page="14.10" data-line="12" id="l14.10.12"></span>τις εἴη. πρὸς τούτῳ δὲ καὶ τὸ κάλλιστον ἐκ τῆς συνεχοῦς
<span class="lb" data-page="14.10" data-line="13" id="l14.10.13"></span>θέας, ὁποῖόν ἐστι διδάσκεσθαι. μεμνημένοι γὰρ ὧν ὠνήσαντο
<span class="lb" data-page="14.10" data-line="14" id="l14.10.14"></span>πέρυσι, ὅταν ἴδωσιν ἕτερον, ἄμεινον αὐτοῦ γνωρίζουσιν·
<span class="lb" data-page="14.10" data-line="15" id="l14.10.15"></span>ἐν μὲν ταῖς βοτάναις, ὅσαι μετὰ τοῦ καρποῦ προσκειμένου
<span class="lb" data-page="14.10" data-line="16" id="l14.10.16"></span>τοῖς ἀκρέμοσι κομίζονται, πολυκαρπότερον· εὐθαλέστερόν
<span class="lb" data-page="14.10" data-line="17" id="l14.10.17"></span>τε καὶ ἁδρότερον, ἐσφιγμένον τε κατὰ τὴν οἰκείαν
<span class="lb" data-page="14.10" data-line="18" id="l14.10.18"></span>οὐσίαν, ἔν τε τῷ χρόνῳ μὴ διαφθειρόμενον, ἐννοοῦντες ﻿
<span class="pb" data-page="14.11" id="p14.11"></span>
<span class="lb" data-page="14.11" data-line="1" id="l14.11.1"></span>εἶναι κρεῖττον τῶν ἀτροφωτέρων τε καὶ ἀκαρποτέρων,
<span class="lb" data-page="14.11" data-line="2" id="l14.11.2"></span>ἀραιῶν τε καὶ κούφων καὶ διαφθειρομένων ταχέως. ὄνος
<span class="lb" data-page="14.11" data-line="3" id="l14.11.3"></span>γὰρ ἂν εἴη σαφῶς ὁ μηδὲν τούτων ἐννοῆσαι δυνάμενος.
<span class="lb" data-page="14.11" data-line="4" id="l14.11.4"></span>ὥσπερ γε καὶ κατὰ τὴν γεῦσίν τε καὶ ὄσφρησιν οὐδὲν χαλεπὸν
<span class="lb" data-page="14.11" data-line="5" id="l14.11.5"></span>ἐννοῆσαι τὸ ἄριστον, ἑορακότας πολλάκις ταὐτόν. ἐν
<span class="lb" data-page="14.11" data-line="6" id="l14.11.6"></span>ᾧ γὰρ τῶν ἄλλων διαφέρει κατ' ὀσμὴν ἢ γεῦσιν ἕκαστον
<span class="lb" data-page="14.11" data-line="7" id="l14.11.7"></span>τῶν φαρμάκων, ἐν ἐκείνῳ σφοδρυνόμενον πρωτεύει τῶν
<span class="lb" data-page="14.11" data-line="8" id="l14.11.8"></span>ὁμοειδῶν. οὕτω γοῦν καὶ τὸ μέλι λέγομεν ἄριστον εἶναι τὸ
<span class="lb" data-page="14.11" data-line="9" id="l14.11.9"></span>γλυκύτατόν τε καὶ δριμύτατον τῶν ἄλλων ἁπάντων, ἐπειδὴ
<span class="lb" data-page="14.11" data-line="10" id="l14.11.10"></span>τὸ γένος αὐτοῦ τὴν ἐν γλυκύτητι τοιαύτην ὑπεροχὴν ἔχειν
<span class="lb" data-page="14.11" data-line="11" id="l14.11.11"></span>φαίνεται. ὅταν οὖν ἐκ γλυκειῶν φύσει σταφυλῶν τὸ γλεῦκος
<span class="lb" data-page="14.11" data-line="12" id="l14.11.12"></span>εἰς ἥμισυ μέρος ἢ καὶ τρίτον ἑψηθείη, γλυκύτητι μὲν
<span class="lb" data-page="14.11" data-line="13" id="l14.11.13"></span>οὐδὲν ἀποδεῖ μέλιτος, ἀμβλὺ δ' ἐστὶ καὶ ἄδηκτον, ὥσπερ
<span class="lb" data-page="14.11" data-line="14" id="l14.11.14"></span>τὸ ὕδωρ· ἀλλ' οὐ τό γε μέλι τοιοῦτον· ἔχει γάρ τινα δριμύτητα
<span class="lb" data-page="14.11" data-line="15" id="l14.11.15"></span>μετὰ τῆς γλυκύτητος, ὥστε ἄριστόν ἐστι τὸ πρωτεῦον
<span class="lb" data-page="14.11" data-line="16" id="l14.11.16"></span>ἐν τούτοις, καὶ πρῶτά γε αὐτῶν τὰ γνωρίσματα τῆς
<span class="lb" data-page="14.11" data-line="17" id="l14.11.17"></span>οἰκείας ἀρετῆς ἐκ τούτων ἔσται. κατὰ συμβεβηκὸς δέ τι
<span class="lb" data-page="14.11" data-line="18" id="l14.11.18"></span>καὶ παρεπόμενον αὐτῇ κατὰ χροιὰν καὶ σύστασιν καὶ
<span class="pb" data-page="14.12" id="p14.12"></span>
<span class="lb" data-page="14.12" data-line="1" id="l14.12.1"></span>ὀσμὴν καὶ τὴν οἷον ἀλληλουχίαν τῶν μορίων. ὠχρὸν μὲν
<span class="lb" data-page="14.12" data-line="2" id="l14.12.2"></span>οὖν ἐστι τῇ χροιᾷ, τῇ συστάσει δὲ οὔτε παχὺ καὶ θρομβῶδες
<span class="lb" data-page="14.12" data-line="3" id="l14.12.3"></span>οὔτε λίαν ὑγρὸν ἡνωμένον τε δι' ὅλου καὶ γλίσχρον,
<span class="lb" data-page="14.12" data-line="4" id="l14.12.4"></span>ὡς ἐάν γε βαστάσας ἀπ' αὐτοῦ τῷ δακτύλῳ ῥεῖν ἐπιτρέψῃς,
<span class="lb" data-page="14.12" data-line="5" id="l14.12.5"></span>κατατείνεσθαι συνεχὲς αὐτὸ, καθάπερ ἰξὸν, οὐ διασπώμενον,
<span class="lb" data-page="14.12" data-line="6" id="l14.12.6"></span>οὐδὲ ἀποῤῥηγνύμενον, ἀλλ' οὐ διὰ ταῦτ' ἔστιν ἄριστον, ἀλλ'
<span class="lb" data-page="14.12" data-line="7" id="l14.12.7"></span>ὅτι τὸ κατὰ τὴν οἰκείαν φύσιν ἄριστον μέλι ταῦτ' ἔχει
<span class="lb" data-page="14.12" data-line="8" id="l14.12.8"></span>συμβεβηκότα διὰ παντὸς ἑαυτῷ, καὶ διὰ τοῦτο γνωρίσματα
<span class="lb" data-page="14.12" data-line="9" id="l14.12.9"></span>γίνεται τοῦ βελτίστου. διὸ καὶ πολλάκις ἑωρᾶσθαί φημι
<span class="lb" data-page="14.12" data-line="10" id="l14.12.10"></span>δεῖν ἕκαστον τῶν ἁπλῶν φαρμάκων, ἵνα διὰ μνήμης ἔχωμεν
<span class="lb" data-page="14.12" data-line="11" id="l14.12.11"></span>εἰς ὅσον ἥκει δριμύτητος, ἢ γλυκύτητος, ἤ τινος τῶν
<span class="lb" data-page="14.12" data-line="12" id="l14.12.12"></span>ἄλλων αἰσθητῶν ποιοτήτων, ὧν τὸ ποσὸν ἀδύνατον λόγῳ
<span class="lb" data-page="14.12" data-line="13" id="l14.12.13"></span>δηλωθῆναι. προσέρχεται δέ τις καὶ ἄλλη κρίσις τῆς ἑκάστου
<span class="lb" data-page="14.12" data-line="14" id="l14.12.14"></span>φαρμάκου δυνάμεως ἐξ ἐμπειρίας πολυχρονίου, μηδὲν
<span class="lb" data-page="14.12" data-line="15" id="l14.12.15"></span>ὑπὸ τοῦ λόγου βοηθουμένη. τὸ γοῦν ἀπὸ Κνίδου κάλλιστον
<span class="lb" data-page="14.12" data-line="16" id="l14.12.16"></span>μέλι φαινόμενον οἷς εἶπον ἄρτι γνωρίσμασιν, ὡς ἐγγὺς εἶναι
<span class="lb" data-page="14.12" data-line="17" id="l14.12.17"></span>τῷ Θασίῳ τε καὶ Ὑμηττίῳ, κακίαν οὐ μικρὰν ἐνδείκνυται
<span class="lb" data-page="14.12" data-line="18" id="l14.12.18"></span>χρονίζον, εἰς οἰνώδη μεταβάλλον ποιότητα. παραπλήσιον
<span class="pb" data-page="14.13" id="p14.13"></span>
<span class="lb" data-page="14.13" data-line="1" id="l14.13.1"></span>δέ τι πέπονθεν αὐτῷ καὶ τὸ Ῥόδιον. ὥστε τις ἐμβαλὼν
<span class="lb" data-page="14.13" data-line="2" id="l14.13.2"></span>τούτου τοῦ μέλιτος εἰς τὴν θηριακὴν. <span class="milestone ed2page" data-n="13.869" data-unit="ed2page" id="ed2page.13.869"></span>εἶτα μετὰ γ΄ ἐνιαυτὸν
<span class="lb" data-page="14.13" data-line="3" id="l14.13.3"></span>εὑρὼν αὐτὴν οἰνίζουσαν, οὐ κατὰ τὴν γεῦσιν μόνον,
<span class="lb" data-page="14.13" data-line="4" id="l14.13.4"></span>ἀλλὰ καὶ κατὰ τὴν ὀσμὴν ἔδειξέ μοι, κᾀγὼ θεασάμενος
<span class="lb" data-page="14.13" data-line="5" id="l14.13.5"></span>εἶπον τὸ γεγονὸς αὐτῷ παρὰ τοῦ βεβλημένου μέλιτος, ὥστε
<span class="lb" data-page="14.13" data-line="6" id="l14.13.6"></span>θαυμάσαι τὸν ἄνθρωπον. ἔτι δὲ προσεπυθόμην, εἴ γε ἐπὶ
<span class="lb" data-page="14.13" data-line="7" id="l14.13.7"></span>πλέον ἥψησέ τε καὶ ἀπήφρισεν αὐτό. προσωμολόγει δὲ καὶ
<span class="lb" data-page="14.13" data-line="8" id="l14.13.8"></span>ταῦτα, καὶ διὰ τοῦτο ἐθαύμαζε μὲν ὥς τι σοφὸν ἀκηκοὼς
<span class="lb" data-page="14.13" data-line="9" id="l14.13.9"></span>παρ' ἐμοῦ, κατέγνω δὲ τῆς ἑαυτοῦ προπετείας, ἐπιχειρήσαντος
<span class="lb" data-page="14.13" data-line="10" id="l14.13.10"></span>σκευάζειν φάρμακον ἐκ μόνης τῆς γραφῆς. ἄλλως
<span class="lb" data-page="14.13" data-line="11" id="l14.13.11"></span>δ' ὀξώδη γενομένην, ἣν ἐσκεύασε θηριακὴν ἔδειξέ μοι, πυνθανόμενος
<span class="lb" data-page="14.13" data-line="12" id="l14.13.12"></span>τὴν αἰτίαν. ἀκούσας οὖν παρ' ἐμοῦ πλείονα τοῦ
<span class="lb" data-page="14.13" data-line="13" id="l14.13.13"></span>δέοντος ἐμβεβλῆσθαι οἶνον, καὶ τοῦτον οὐκ ἄριστον οὐδὲ
<span class="lb" data-page="14.13" data-line="14" id="l14.13.14"></span>παλαιὸν, ἴσως δὲ καὶ ἄρτου μὴ καλῶς κατεσκευασμένου,
<span class="lb" data-page="14.13" data-line="15" id="l14.13.15"></span>πλέον μεμίχθαι τῇ σαρκὶ τῶν ἐχιδνῶν, ὁμολογήσας οὕτως
<span class="lb" data-page="14.13" data-line="16" id="l14.13.16"></span>ἔχειν, ἑαυτοῦ κατέγνω τῆς προπετείας.
</p>
          </article>

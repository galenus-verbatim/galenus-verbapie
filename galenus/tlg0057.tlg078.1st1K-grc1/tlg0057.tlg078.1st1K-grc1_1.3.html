<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.3">
<span class="pb page1" data-page="14.13" id="p14.13"></span>
<span class="milestone ed1page page1" data-n="3.425" data-unit="ed1page" id="ed1page.3.425"></span>
<span class="milestone ed2page page1" data-n="13.869" data-unit="ed2page" id="ed2page.13.869"></span>
            <p>
<span class="lb" data-page="14.13" data-line="17" id="l14.13.17"></span><label class="head">Ὁποῖον δεῖ τὸν οἶνον ἐμβαλεῖν ταῖς ἀντιδότοις.</label>
<span class="pb" data-page="14.14" id="p14.14"></span>
<span class="lb" data-page="14.14" data-line="1" id="l14.14.1"></span>Διὸ καὶ προνοητέον ἐστὶν οἶνον ἐμβαλεῖν τῷ γένει
<span class="lb" data-page="14.14" data-line="2" id="l14.14.2"></span>τοιοῦτον, ὁποῖος μὲν ἐκ τῆς ἐμπειρίας ἔγνωσται μονιμώτατος
<span class="lb" data-page="14.14" data-line="3" id="l14.14.3"></span>ὑπάρχειν, ἔπειτα δ' ἰσχυρὸν, ἔτεσι πλείοσιν ἤδη δεδωκότα
<span class="lb" data-page="14.14" data-line="4" id="l14.14.4"></span>βάσανον, ὡς οὐκ ἔτι μεταβληθήσοιτο. καὶ γάρ τοι
<span class="lb" data-page="14.14" data-line="5" id="l14.14.5"></span>καὶ ἀσθενέστατοί γε καὶ ὡς ἂν εἴποι τις ὑδατωδέστατοι
<span class="lb" data-page="14.14" data-line="6" id="l14.14.6"></span>τῶν οἴνων ἢ σφόδρα αὐστηροὶ, καὶ μάλιστα πάντων οἴνων
<span class="lb" data-page="14.14" data-line="7" id="l14.14.7"></span>ὀξυνόμενοι, φθάσαντες ἐν τοῖς πρώτοις ἔτεσιν ὀξυνθῆναι,
<span class="lb" data-page="14.14" data-line="8" id="l14.14.8"></span>διαμένουσι τοῦ λοιποῦ. χρόνος δὲ τῆς τοιαύτης κρίσεως
<span class="lb" data-page="14.14" data-line="9" id="l14.14.9"></span>ἄλλος ἄλλῳ οἴνων ἐστὶν, οὐ πολλῶν μὲν ἐτῶν τοῖς ὑδατώδεσιν·
<span class="lb" data-page="14.14" data-line="10" id="l14.14.10"></span>οὕτω δ' ὀνομάζουσι τοὺς λευκοὺς τῇ χρόᾳ καὶ
<span class="lb" data-page="14.14" data-line="11" id="l14.14.11"></span>λεπτοὺς τῇ συστάσει, καὶ μὴ πολλοῦ δεομένους ὕδατος ἐν
<span class="lb" data-page="14.14" data-line="12" id="l14.14.12"></span>τῷ κεράννυσθαι. πάντως δ' αὐτοῖς ὑπάρχει τοιούτοις οὖσιν,
<span class="lb" data-page="14.14" data-line="13" id="l14.14.13"></span>ὥσπερ οὐδ' ὅλως πλήττουσι τὴν κεφαλὴν, οὕτω μηδὲ
<span class="lb" data-page="14.14" data-line="14" id="l14.14.14"></span>θερμαίνειν σαφῶς τὸ σῶμα, μηδὲ πέψει τῇ κατὰ γαστέρα,
<span class="lb" data-page="14.14" data-line="15" id="l14.14.15"></span>καὶ φλέβας ἐναργῶς συντελεῖν τι, μηδὲ εὐτροφίᾳ συναίρεσθαι.
<span class="lb" data-page="14.14" data-line="16" id="l14.14.16"></span>τάχιστα πάντων οἴνων οὗτοι παλαιοῦνται. καλοῦσι
<span class="lb" data-page="14.14" data-line="17" id="l14.14.17"></span>δὲ οἱ περὶ ταῦτα δεινοὶ παλαιοῦσθαι τὸ μεταβάλλειν ἑτοίμως
<span class="lb" data-page="14.14" data-line="18" id="l14.14.18"></span>εἰς τὴν τοιαύτην ποιότητα τῶν παλαιουμένων. δριμύτης
<span class="pb" data-page="14.15" id="p14.15"></span>
<span class="lb" data-page="14.15" data-line="1" id="l14.15.1"></span>δ' ἐστὶν αὕτη μετὰ τοῦ θερμαίνειν σαφῶς, ὕστερον
<span class="lb" data-page="14.15" data-line="2" id="l14.15.2"></span>δὲ καὶ πικρότης, εἰς ἣν μετέστη. ἐνίοτε δὲ καὶ τοὺς ὑδατώδεις
<span class="lb" data-page="14.15" data-line="3" id="l14.15.3"></span>οἴνους ἀφικνουμένους ἐστὶν ἰδεῖν, ὅταν γε μὴ φθάσωσιν
<span class="lb" data-page="14.15" data-line="4" id="l14.15.4"></span>ἐν τοῖς πρώτοις, ἢ τρισὶν, ἢ τέτρασιν ἔτεσιν ὀξυνθῆναι·
<span class="lb" data-page="14.15" data-line="5" id="l14.15.5"></span>τοῖς δ' ἰσχυροῖς τε ἅμα καὶ αὐστηροῖς καὶ λευκοῖς
<span class="lb" data-page="14.15" data-line="6" id="l14.15.6"></span>μετὰ πάχους οἴνοις καὶ μετὰ δεκαετίαν ἐνίοτε συνέπεσε μὴ
<span class="lb" data-page="14.15" data-line="7" id="l14.15.7"></span>καλῶς ἀποκειμένοις ὀξυνθῆναι. συνέβαινε δ' αὐτοῖς καὶ
<span class="lb" data-page="14.15" data-line="8" id="l14.15.8"></span>παλαιοῦσθαι χρόνῳ παμπόλλῳ· τοιοῦτοι κατὰ τὴν Ἰταλίαν
<span class="lb" data-page="14.15" data-line="9" id="l14.15.9"></span>εἰσὶν, ὅ τε Τιβουρτῖνος καὶ Σιγνῖνος καὶ Μάρσος καὶ
<span class="lb" data-page="14.15" data-line="10" id="l14.15.10"></span>Σουῤῥεντῖνος. ὁ μέντοι Τιβουρτῖνος καὶ Μάρσος αὐστηροί
<span class="lb" data-page="14.15" data-line="11" id="l14.15.11"></span>τε, καὶ ῥᾳδίως ὀξυνόμενοι κατὰ τὴν ἀπρονόητον ἀπόθεσιν.
<span class="lb" data-page="14.15" data-line="12" id="l14.15.12"></span>ὁ δὲ Σιγνῖνος ἰσχυρότερός τε τούτων ὑπάρχει, καὶ ἧττον
<span class="lb" data-page="14.15" data-line="13" id="l14.15.13"></span>ὀξύνεται καὶ παλαιωθεὶς κάλλιστος γίνεται. περὶ δὲ τοῦ
<span class="lb" data-page="14.15" data-line="14" id="l14.15.14"></span>Σουῤῥεντίνου τί δεῖ καὶ λέγειν; ἅπαντες γὰρ τοῦτ' ἤδη γινώσκουσιν
<span class="lb" data-page="14.15" data-line="15" id="l14.15.15"></span>ὡς σχεδὸν πρὸ κ΄ ἐτῶν ἔτι ἐστὶν ἄπεπτος.
<span class="lb" data-page="14.15" data-line="16" id="l14.15.16"></span>ἀκμάζει δὲ τοσούτων ἐτῶν γιγνόμενος, ἐπὶ πολύ τε παραμένει
<span class="lb" data-page="14.15" data-line="17" id="l14.15.17"></span>πότιμος, οὐκ εὐκόλως ἐκπικρούμενος, συνάμιλλος κατ'
<span class="lb" data-page="14.15" data-line="18" id="l14.15.18"></span>ἀρετὴν ὑπάρχων τῷ Φαλερίνῳ ἐναντία δὲ τούτοις τοῖς
<span class="lb" data-page="14.15" data-line="19" id="l14.15.19"></span>οἴνοις οἱ ὑδατώδεις πάσχουσιν, ὅ τε Σαβῖνος καὶ ὁ Ἀλβανὸς ﻿
<span class="pb" data-page="14.16" id="p14.16"></span>
<span class="lb" data-page="14.16" data-line="1" id="l14.16.1"></span>καὶ ὁ Γαυριανὸς ἐν τῷ Ποτιόλων λόφῳ γενόμενος, ὅ
<span class="lb" data-page="14.16" data-line="2" id="l14.16.2"></span>τε ἐν Νεαπόλει κατὰ τοὺς ὑποκειμένους αὐτῇ λόφους, Ἀμιναῖος
<span class="lb" data-page="14.16" data-line="3" id="l14.16.3"></span>μὲν ὀνομαζόμενος, <span class="milestone ed2page" data-n="13.870" data-unit="ed2page" id="ed2page.13.870"></span>ἀλλὰ λεπτὸς μὲν ὑπάρχων,
<span class="lb" data-page="14.16" data-line="4" id="l14.16.4"></span>οὐχ ὥσπερ οἱ κατὰ τὴν Σικελίαν τε καὶ Βιθυνίαν Ἀμιναῖοι,
<span class="lb" data-page="14.16" data-line="5" id="l14.16.5"></span>καίτοι κᾀν τούτοις τοῖς ἔθνεσιν ὀλίγος μὲν ὁ ὑδατώδης
<span class="lb" data-page="14.16" data-line="6" id="l14.16.6"></span>καὶ λεπτὸς οἶνος γεννᾶται, οὐ μὴν ἀποδεῖ γε οὔτε τοῦ
<span class="lb" data-page="14.16" data-line="7" id="l14.16.7"></span>Σαβίνου κατὰ τὴν Ἰταλίαν οὔτε κατὰ τὴν Ἀσίαν Ἀρσινίου
<span class="lb" data-page="14.16" data-line="8" id="l14.16.8"></span>τε καὶ Τιτακαζηνοῦ καὶ τοῦ παρ' ἡμῖν ὀνομαζομένου
<span class="lb" data-page="14.16" data-line="9" id="l14.16.9"></span>Τιβηνοῦ διὰ τὸ χωρίον ἐν ᾧ γεωργεῖται Τίβας ὀνομαζόμενον.
<span class="lb" data-page="14.16" data-line="10" id="l14.16.10"></span><span class="milestone ed1page" data-n="3.426" data-unit="ed1page" id="ed1page.3.426"></span>οὗτοι πάντες ῥᾳδίως μεταβάλλονται πρὸς
<span class="lb" data-page="14.16" data-line="11" id="l14.16.11"></span>τὰς ἐναντίας ποιότητας, ἤτοι τὴν ὀξεῖαν ἢ τὴν πικρὰν,
<span class="lb" data-page="14.16" data-line="12" id="l14.16.12"></span>ἐν μὲν ἀρχῇ τὴν ὀξεῖαν, ἐὰν δὲ διαμένωσι, τὴν πικράν.
<span class="lb" data-page="14.16" data-line="13" id="l14.16.13"></span>πολὺ δὲ εἰς ἑκάτερα τὴν ἀλλοίωσιν αὐτοῖς συμβάλλεται τὸ
<span class="lb" data-page="14.16" data-line="14" id="l14.16.14"></span>χωρίον ἐν ᾦ κεῖνται. καταρχὰς μὲν ἄριστόν ἐστι τὸ ψυχρὸν,
<span class="lb" data-page="14.16" data-line="15" id="l14.16.15"></span>ὕστερον δὲ τὸ θερμὸν, ἢ πάλιν ἱκανῶς θερμὸν ἐξ
<span class="lb" data-page="14.16" data-line="16" id="l14.16.16"></span>ἀρχῆς, ὡς τό γε χλιαρὸν ὀξύνει ῥᾳδίως αὐτούς. ἐὰν δὲ ἐν
<span class="lb" data-page="14.16" data-line="17" id="l14.16.17"></span>τῷ ψυχρῷ κείμενοι διαμένωσιν ἔτεσι β΄ καὶ γ΄, τοὐντεῦθεν
<span class="lb" data-page="14.16" data-line="18" id="l14.16.18"></span>ἱκανῶς θερμαίνεσθαι δέονται, τοῦ χλιαροῦ δὲ χωρίου καὶ
<span class="pb" data-page="14.17" id="p14.17"></span>
<span class="lb" data-page="14.17" data-line="1" id="l14.17.1"></span>τοῦ μέσου, κατὰ τὴν κρᾶσιν οὐδέποτε δέονται. τινὲς γε
<span class="lb" data-page="14.17" data-line="2" id="l14.17.2"></span>μὴν οὕτως ἀσθενεῖς εἰσι καὶ ὑδατώδεις, ὡς μηδ' ἐξ ἀρχῆς
<span class="lb" data-page="14.17" data-line="3" id="l14.17.3"></span>φέρειν τὸ ψυχρὸν, ἐφ' ὧν ὁ πατήρ μου πείρας ἕνεκεν εἰς
<span class="lb" data-page="14.17" data-line="4" id="l14.17.4"></span>θερμότατον οἶκον ἐμβαλὼν στοιβὴν πολλὴν καὶ θερμὴν
<span class="lb" data-page="14.17" data-line="5" id="l14.17.5"></span>ἐνέκρυψεν αὐτῇ πληρώσας κεράμια, καὶ τυχὼν τῆς ἐλπίδος
<span class="lb" data-page="14.17" data-line="6" id="l14.17.6"></span>οὐδέποτε ἔσχεν οἶνον ὀξυνόμενον, ἀλλὰ πάντας τάχιστα
<span class="lb" data-page="14.17" data-line="7" id="l14.17.7"></span>παλαιουμένους. ὅπως δ' ἄν τις οἴκημα παρασκευάσειε θερμὸν,
<span class="lb" data-page="14.17" data-line="8" id="l14.17.8"></span>ὡς ἐκεῖνος παρεσκεύασεν, καὶ δὴ φράσω. κατὰ τοὺς
<span class="lb" data-page="14.17" data-line="9" id="l14.17.9"></span>ἀγροὺς ἅπαντας παρ' ἡμῖν οἶκοι γίνονται μεγάλοι, τὴν μὲν
<span class="lb" data-page="14.17" data-line="10" id="l14.17.10"></span>ἑστίαν, ἐφ' ἧς καίουσι· τὸ πῦρ, ἐν μέσοις ἑαυτῶν ἔχοντες,
<span class="lb" data-page="14.17" data-line="11" id="l14.17.11"></span>οὐ πολὺ δὲ αὐτῆς ἀπέχουσιν αἱ τῶν ὑποζυγίων στάσεις,
<span class="lb" data-page="14.17" data-line="12" id="l14.17.12"></span>ἤτοι κατ' ἀμφότερα τὰ μέρη, δεξιόν τε καὶ ἀριστερὸν, ἢ
<span class="lb" data-page="14.17" data-line="13" id="l14.17.13"></span>πάντως γε κατὰ θάτερον. εἰσὶ δὲ κρίβανοι συνεζευγμένοι
<span class="lb" data-page="14.17" data-line="14" id="l14.17.14"></span>ταῖς ἑστίαις κατὰ τὸ πρόσω μέρος ἑαυτῶν, ὃ πρὸς· τὴν
<span class="lb" data-page="14.17" data-line="15" id="l14.17.15"></span>θύραν βλέπει τοῦ παντὸς οἴκου. τοιοῦτοι μὲν οὖν ἅπαντες
<span class="lb" data-page="14.17" data-line="16" id="l14.17.16"></span>οἱ κατὰ τοὺς ἀγροὺς οἶκοι κατασκευάζονται, κᾂν εὐτελεῖς
<span class="lb" data-page="14.17" data-line="17" id="l14.17.17"></span>ὦσιν. οἱ δ' ἐπιμελέστερον αὐτῶν κατασκευαζόμενοι κατὰ
<span class="lb" data-page="14.17" data-line="18" id="l14.17.18"></span>τὸν ἔνδον τοῖχον ἔχουσι τὴν κατ' ἄντικρυ τῇ θύρᾳ τεταγμένην
<span class="lb" data-page="14.17" data-line="19" id="l14.17.19"></span>εξέδραν. ἑκατέρωθεν δ' αὐτῆς κοιτῶνα, καθ' ὃν ἄνωθέν
<span class="pb" data-page="14.18" id="p14.18"></span>
<span class="lb" data-page="14.18" data-line="1" id="l14.18.1"></span>ἐστιν ὑπερῴα οἰκήματα, καθάπερ καὶ κατὰ πολλὰ τῶν
<span class="lb" data-page="14.18" data-line="2" id="l14.18.2"></span>πανδοχείων ἐν κύκλῳ κατὰ τρεῖς τοίχους τοῦ οἴκου τοῦ μεγάλου,
<span class="lb" data-page="14.18" data-line="3" id="l14.18.3"></span>πολλάκις δὲ καὶ κατὰ τέτταρας. ἐκ τούτων οὖν τῶν
<span class="lb" data-page="14.18" data-line="4" id="l14.18.4"></span>οἰκημάτων τὸ μάλιστα σκεπόμενον ἑκατέρωθέν ἐστι, τὸ
<span class="lb" data-page="14.18" data-line="5" id="l14.18.5"></span>κατὰ τῆς ἐξέδρας ἐπικείμενον, ἐν ᾧ τὸν οἶνον ὁ πατήρ μου
<span class="lb" data-page="14.18" data-line="6" id="l14.18.6"></span>κατετίθετο. μετὰ τὸ κατὰ τοὺς πίθους ζέσαι. τὸ δὲ μονιμώτερον
<span class="lb" data-page="14.18" data-line="7" id="l14.18.7"></span>ἐπὶ τῶν κεραμίων ἀποτίθεται πρότερον, ὥσπερ καὶ
<span class="lb" data-page="14.18" data-line="8" id="l14.18.8"></span>τοὺς ἄλλους ἐστὶ παρ' ἡμῖν δι' ἔτους θερμαίνειν διόλου. ἀμείνων
<span class="lb" data-page="14.18" data-line="9" id="l14.18.9"></span>δὲ τῶν οἴκων ὁ πρὸς μεσημβρίαν μὲν ἐστραμμένος,
<span class="lb" data-page="14.18" data-line="10" id="l14.18.10"></span>ἀπεστραμμένος δὲ τὰς ἄρκτους. ἔστι δέ τις παρ' ἡμῖν γενομένη
<span class="lb" data-page="14.18" data-line="11" id="l14.18.11"></span>βοτάνη θαμνώδης, πάνυ θερμὴ καὶ δριμεῖα, καὶ ἀρωματίζον
<span class="lb" data-page="14.18" data-line="12" id="l14.18.12"></span>ἔχουσά τι, καλοῦσι δ' αὐτὴν οἱ ἐπιχώριοι κολυμβάδα, ἔνιοι δὲ
<span class="lb" data-page="14.18" data-line="13" id="l14.18.13"></span>στοιβὴν, ἐπιτηδειοτάτην οὖσαν εἰς φυλακὴν οἴνου. συντίθεται
<span class="lb" data-page="14.18" data-line="14" id="l14.18.14"></span>οὖν ἐν ταύτῃ τῇ βοτάνῃ τὰ κεράμια, καὶ τῶν οἴκων
<span class="lb" data-page="14.18" data-line="15" id="l14.18.15"></span>τῶν ὑπερώων τοῦ μέρους τὸν ἕνα τοῖχον διετίτρα τρήμασιν
<span class="lb" data-page="14.18" data-line="16" id="l14.18.16"></span>ἀξιολόγοις, ἐστραμμένοις εἰς τὸν μέγαν οἶκον, ἐν ᾧ τόν τε
<span class="lb" data-page="14.18" data-line="17" id="l14.18.17"></span>κρίβανον ἔφην εἶναι καὶ τὴν ἑστίαν, προμηθούμενος, διὰ
<span class="lb" data-page="14.18" data-line="18" id="l14.18.18"></span>τῶν τρημάτων εἰσιέναι θερμασίαν εἰς τὸν οἶκον, ἐν ᾧ τὰ
<span class="pb" data-page="14.19" id="p14.19"></span>
<span class="lb" data-page="14.19" data-line="1" id="l14.19.1"></span>κεράμια κατετίθετο. ἔκ τε οὖν τῆς κατὰ τὸν μέγαν οἶκον
<span class="lb" data-page="14.19" data-line="2" id="l14.19.2"></span>θερμασίας ἡ ἀποθήκη θερμαινομένη, κᾀκ τῆς στοιβῆς θαλπομένη,
<span class="lb" data-page="14.19" data-line="3" id="l14.19.3"></span>διεφύλαττε πάντα τὸν οἶνον, ὡς μηδέποτε ὀξυνθῆναι.
<span class="lb" data-page="14.19" data-line="4" id="l14.19.4"></span>πρὸς δὲ τὸ μᾶλλον ἐπιτυγχάνειν, καὶ μηδέποτε
<span class="lb" data-page="14.19" data-line="5" id="l14.19.5"></span>ἁμαρτεῖν τοῦ σκοποῦ, τοῖς κεραμίοις ἐνέχει τὸν οἶνον οὐ
<span class="lb" data-page="14.19" data-line="6" id="l14.19.6"></span>καινοῖς, ἀλλ' ἐξ ὦν ἐκεκένωτό τις τῶν πεπαλαιωμένων. παραπλήσιον
<span class="lb" data-page="14.19" data-line="7" id="l14.19.7"></span><span class="milestone ed2page" data-n="13.871" data-unit="ed2page" id="ed2page.13.871"></span>δ' οἷς εἴρηκα καὶ κατὰ τὴν Ἰταλίαν εἶδον ἐν τοῖς
<span class="lb" data-page="14.19" data-line="8" id="l14.19.8"></span>περὶ Νεάπολιν, καὶ τὸν γειτνιῶντα λόφον αὐτῇ τῇ χώρᾳ
<span class="lb" data-page="14.19" data-line="9" id="l14.19.9"></span>γενόμενον, ὃν ὀνομάζουσι Τριφύλλινον. ἐπυθόμην δὲ καὶ
<span class="lb" data-page="14.19" data-line="10" id="l14.19.10"></span>κατ' ἄλλα πολλὰ χωρία τῆς Ἰταλίας οὕτω θερμαίνεσθαι τὸν
<span class="lb" data-page="14.19" data-line="11" id="l14.19.11"></span>οἶνον, ἄλλ' ὅ γε τοιοῦτος, ὥσπερ μόνιμος, οὕτω καὶ κεφαλαλγὴς
<span class="lb" data-page="14.19" data-line="12" id="l14.19.12"></span>γίνεται, διὰ τὴν ἐκ τοῦ καπνοῦ προσερχομένην αὐτῷ
<span class="lb" data-page="14.19" data-line="13" id="l14.19.13"></span>ποιότητα. φευκτέον οὖν σοι τοὺς τοιούτους ἅπαντας οἴνους
<span class="lb" data-page="14.19" data-line="14" id="l14.19.14"></span>ἐν τοῖς συντιθεμένοις φαρμάκοις, ἃ μέλλομεν εἴσω τοῦ σώματος
<span class="lb" data-page="14.19" data-line="15" id="l14.19.15"></span>λήψεσθαι. κατὰ δὲ τὰς ἐμπλάστρους καὶ τὰ ἄλλα
<span class="lb" data-page="14.19" data-line="16" id="l14.19.16"></span>τὰ ἔξωθεν ἐπιτιθέμενα φάρμακα, καὶ τοῖς τοιούτοις, οὐδὲν
<span class="lb" data-page="14.19" data-line="17" id="l14.19.17"></span>κωλύει χρῆσθαι, μὴ παρόντων ἀρίστων. αἱρετέον οὖν εἰς
<span class="lb" data-page="14.19" data-line="18" id="l14.19.18"></span>τὰς ἀντιδότους οἴνους φύσει μονίμους, ὧν πρῶτος οὐκ εἰς
<span class="lb" data-page="14.19" data-line="19" id="l14.19.19"></span>τοῦτο μόνον, ἀλλὰ καὶ τὴν ἄλλην ἅπασαν ἀρετὴν, ὁ Φαλερῖνός
<span class="pb" data-page="14.20" id="p14.20"></span>
<span class="lb" data-page="14.20" data-line="1" id="l14.20.1"></span>ἐστιν. αἱρετέον δὲ καὶ τούτου τὸν μήπω πικρὸν ὑπὸ
<span class="lb" data-page="14.20" data-line="2" id="l14.20.2"></span>παλαιότητος, ὡς ἔνιοι καὶ κατὰ τοῦτο σφάλλονται τῶν τὴν
<span class="lb" data-page="14.20" data-line="3" id="l14.20.3"></span>θηριακὴν σκευαζόντων. ἀκηκοότες γὰρ ἀεὶ τὸν περιφερόμενον
<span class="lb" data-page="14.20" data-line="4" id="l14.20.4"></span>λόγον τοῦτον, ὡς τἄλλα πάντα γηρᾷ τῷ χρόνῳ πλὴν
<span class="lb" data-page="14.20" data-line="5" id="l14.20.5"></span>οἴνου, τὸν παλαιότατον ἐμβάλλουσιν, οὐδὲ τῆς ποσότητος
<span class="lb" data-page="14.20" data-line="6" id="l14.20.6"></span>ἔνιοι στοχαζόμενοι, διὰ τὸ μηδὲ γεγράφθαι τὴν συμμετρίαν
<span class="lb" data-page="14.20" data-line="7" id="l14.20.7"></span>αὐτοῦ κατὰ τὰς φαρμακίτιδας βίβλους. δυοῖν δ' ὄντοιν
<span class="lb" data-page="14.20" data-line="8" id="l14.20.8"></span>εἰδῶν αὐτοῦ, μηδὲν ἀλλήλων διαφερόντων ἀρετῇ, ἡδίονα
<span class="lb" data-page="14.20" data-line="9" id="l14.20.9"></span>τὴν ἀντίδοτον ὁ γλυκύτερος ἐργάζεται, καὶ καλοῦσιν αὐτὸν
<span class="lb" data-page="14.20" data-line="10" id="l14.20.10"></span>ἰδίως Φαυστιανόν. καθάπερ οὖν οἱ τὸν μεταβάλλοντα καὶ
<span class="lb" data-page="14.20" data-line="11" id="l14.20.11"></span>ὀξυνόμενον οἶνον ἐμβάλλοντες ἁμαρτάνουσιν, εἰ γὰρ καὶ μηδὲν
<span class="lb" data-page="14.20" data-line="12" id="l14.20.12"></span>ἔχον ἔγκλημα καθ' ἑαυτὸν ἀναμιχθείη τοῖς τῆς ἀντιδότου
<span class="lb" data-page="14.20" data-line="13" id="l14.20.13"></span>φαρμάκοις, ὀξύνεται πολλάκις, οὕτως ὁ παλαιότατος
<span class="lb" data-page="14.20" data-line="14" id="l14.20.14"></span>Φαλερῖνος, καὶ μάλισθ' ὅταν βραχὺ πλείων ληφθῇ, πικρὸν
<span class="lb" data-page="14.20" data-line="15" id="l14.20.15"></span>ἐργάζεται τὸ φάρμακον.
</p>
          </article>

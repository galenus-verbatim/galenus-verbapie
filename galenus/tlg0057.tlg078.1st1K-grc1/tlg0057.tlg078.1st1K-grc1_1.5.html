<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.5">
<span class="pb page1" data-page="14.27" id="p14.27"></span>
<span class="milestone ed1page page1" data-n="3.427" data-unit="ed1page" id="ed1page.3.427"></span>
<span class="milestone ed2page page1" data-n="13.873" data-unit="ed2page" id="ed2page.13.873"></span>
            <p>
<span class="lb" data-page="14.27" data-line="11" id="l14.27.11"></span><label class="head">Ὅτι κατὰ πάσας τὰς χώρας ζητεῖν χρὴ τό
<span class="lb" data-page="14.27" data-line="12" id="l14.27.12"></span>τε μέλι καὶ τὸν οἶνον καὶ τὰς ἁπλᾶς δυνάμεις.</label> Ἐὰν
<span class="lb" data-page="14.27" data-line="13" id="l14.27.13"></span>γὰρ ἐν Ἀσίᾳ σκευάζων ἤ τινι τῶν ἐθνῶν τῶν ἄλλων δεηθῇς
<span class="lb" data-page="14.27" data-line="14" id="l14.27.14"></span>οἴνου χρησίμου τῷ φαρμάκῳ, τὴν μὲν χροιὰν ζητεῖν
<span class="lb" data-page="14.27" data-line="15" id="l14.27.15"></span>τὸν κιῤῥόν. οὐδεὶς γὰρ οὔτε τῶν μελάνων οὔτε τῶν λευκῶν,
<span class="lb" data-page="14.27" data-line="16" id="l14.27.16"></span>ἀλλ' οὐδὲ τῶν ἐρυθρῶν ἐπιτήδειος εἰς τὰς τοιαύτας
<span class="lb" data-page="14.27" data-line="17" id="l14.27.17"></span>ἀντιδότους ἐστὶ, τῇ συστάσει δὲ τὸν λεπτὸν, ὡς διαυγεῖσθαι,
<span class="lb" data-page="14.27" data-line="18" id="l14.27.18"></span>τῇ γεύσει δ', ὡς ἐπὶ τοῦ Φαλερίνου προείρηται,
<span class="lb" data-page="14.27" data-line="19" id="l14.27.19"></span>τὸν μηδέπω μὲν πικρὸν, οὐ μὴν ἄπεπτον ἔτι διὰ τὴν νεότητα.
<span class="pb" data-page="14.28" id="p14.28"></span>
<span class="lb" data-page="14.28" data-line="1" id="l14.28.1"></span>γράψω δέ σοι καὶ παράδειγμα τῶν τοιούτων οἴνων
<span class="lb" data-page="14.28" data-line="2" id="l14.28.2"></span>ὀνομαστὶ, τῶν γε κατὰ τὴν ἡμετέραν Ἀσίαν γενομένων, καὶ
<span class="lb" data-page="14.28" data-line="3" id="l14.28.3"></span>πρὶν αὐξηθῆναι τὴν Ῥωμαίων δύναμιν, ἔνδοξον γεγενῆσθαι
<span class="lb" data-page="14.28" data-line="4" id="l14.28.4"></span>τὸν Φαλερῖνον, οἱ παλαιοὶ τῶν ἰατρῶν ἔγραψαν τὰς προσηγορίας.
<span class="lb" data-page="14.28" data-line="5" id="l14.28.5"></span>εἰσὶ δ' οὗτοι τρεῖς ἐν Ἀσίᾳ. γεννᾶται δὲ ὁ μὲν
<span class="lb" data-page="14.28" data-line="6" id="l14.28.6"></span>ἐπῃνημένος ὑπ' αὐτῶν Ἀριούσιος ἐν Χίῳ, τὴν προσηγορίαν
<span class="lb" data-page="14.28" data-line="7" id="l14.28.7"></span>ἀπὸ τοῦ χωρίου κτησάμενος ἐν ᾧ γίνεται. καθάπερ καὶ ὁ
<span class="lb" data-page="14.28" data-line="8" id="l14.28.8"></span>Λέσβιος ἀπὸ τοῦ τῆς νήσου πάσης ὀνόματος. ὁ δὲ Τμωλίτης
<span class="lb" data-page="14.28" data-line="9" id="l14.28.9"></span>ἀπὸ τοῦ λόφου καθ' ὃν γίνεται. Τμῶλος γὰρ αὐτῷ
<span class="lb" data-page="14.28" data-line="10" id="l14.28.10"></span>τοὔνομα. δῆλον δ' ὅτι τὸν ἄριστον αὐτῶν τούτων ἐκλέγεσθαί
<span class="lb" data-page="14.28" data-line="11" id="l14.28.11"></span>σε χρὴ κατὰ τὰ προειρημένα γνωρίσματα, καθάπερ
<span class="lb" data-page="14.28" data-line="12" id="l14.28.12"></span>ἐπὶ τοῦ μέλιτος εἶπον. ὄντος γὰρ ἅπαντος σχεδὸν τοῦ κατὰ
<span class="lb" data-page="14.28" data-line="13" id="l14.28.13"></span>τὴν Ἀττικὴν καλοῦ, τούτου πάλιν αὐτοῦ τὸ Ὑμήττιόν ἐστι
<span class="lb" data-page="14.28" data-line="14" id="l14.28.14"></span>κάλλιστον, εἶτ' ἐπ' αὐτῷ τὸ Θάσιον. οὕτως οὖν καὶ τῶν
<span class="lb" data-page="14.28" data-line="15" id="l14.28.15"></span>οἴνων πολλῶν ὄντων τῶν ἐν <span class="milestone ed2page" data-n="13.874" data-unit="ed2page" id="ed2page.13.874"></span>Λέσβῳ γενομένων, ὁ
<span class="lb" data-page="14.28" data-line="16" id="l14.28.16"></span>κιῤῥὸς καὶ μὴ παχὺς, εὐώδης δὲ καὶ στύφων μὲν ἥκιστα,
<span class="lb" data-page="14.28" data-line="17" id="l14.28.17"></span>βραχυτάτην δὲ γλυκύτητα ἔχων, οὐ μὴν ἀσαφὲς τοῦτο, καλεῖται
<span class="lb" data-page="14.28" data-line="18" id="l14.28.18"></span>μὲν ἰδίως Λέσβιος. ἄριστος δέ ἐστιν ἐν Ἐρεσῷ
<span class="pb" data-page="14.29" id="p14.29"></span>
<span class="lb" data-page="14.29" data-line="1" id="l14.29.1"></span>γεννώμενος τοιοῦτος, εἶτα δεύτερος ὁ ἐν Μηθύμνῃ, καὶ τρίτος
<span class="lb" data-page="14.29" data-line="2" id="l14.29.2"></span>ὁ ἐν Μιτυλήνῃ. τὸν ἄριστον οὖν ἐν τούτοις ἐκλέξῃ,
<span class="lb" data-page="14.29" data-line="3" id="l14.29.3"></span>τοῖς εἰρημένοις γνωρίσμασι κρίνων. ὃς γὰρ ἂν ἐν τοῖς
<span class="lb" data-page="14.29" data-line="4" id="l14.29.4"></span>εὐωδεστέροις ᾖ τοῦ παραλαμβανομένου, καὶ γλυκύτερος, καὶ
<span class="lb" data-page="14.29" data-line="5" id="l14.29.5"></span>κατὰ τὴν σύστασιν λεπτότερος, οὗτός ἐστιν ἄριστος. τοῦ
<span class="lb" data-page="14.29" data-line="6" id="l14.29.6"></span>μὲν οὖν Λεσβίου τοιοῦτο τὸ εἶδός ἐστιν, ὥσπερ γε καὶ τοῦ
<span class="lb" data-page="14.29" data-line="7" id="l14.29.7"></span>Ἀριουσίου, βραχεῖαν διαφορὰν ἐν τῷ μᾶλλόν τε καὶ ἧττον
<span class="lb" data-page="14.29" data-line="8" id="l14.29.8"></span>ἐχόντων. οὐ μὴν τοῦτό γε Τμωλίτου, οὐδὲ <span class="milestone ed1page" data-n="3.428" data-unit="ed1page" id="ed1page.3.428"></span>τοῦ
<span class="lb" data-page="14.29" data-line="9" id="l14.29.9"></span>Φαλερίνου. δύο γὰρ αὐτῶν εἴδη, γλυκὺς μὲν ὁ ἕτερος, ὁ
<span class="lb" data-page="14.29" data-line="10" id="l14.29.10"></span>δὲ ἕτερος ὥσπερ οὐ γλυκὺς, οὕτως οὐδ' αὐστηρὸς, ἀλλ' ἐν
<span class="lb" data-page="14.29" data-line="11" id="l14.29.11"></span>τῷ μέσῳ κατά γε ταῦτα τῶν τε αὐστηρῶν καὶ τῶν γλυκέων
<span class="lb" data-page="14.29" data-line="12" id="l14.29.12"></span>οἴνων. ἐμβάλοις οὖν τῇ θηριακῇ τὸν γλυκὺν, οὐχ ὡς
<span class="lb" data-page="14.29" data-line="13" id="l14.29.13"></span>εἰς τὴν ὅλην τοῦ φαρμάκου δύναμιν ὄντα βελτίονα προαιρούμενος,
<span class="lb" data-page="14.29" data-line="14" id="l14.29.14"></span>ἀλλ' ἕνεκα τῆς ἐν τῷ γεύεσθαι χάριτος, ἧς χρὴ
<span class="lb" data-page="14.29" data-line="15" id="l14.29.15"></span>φροντίζειν ἐν τοῖς καταπινομένοις φαρμάκοις, ὅταν ἐν
<span class="lb" data-page="14.29" data-line="16" id="l14.29.16"></span>αὐτοῖς ἔχῃ πάμπολλα πικρὰ, καθάπερ ἡ Μιθριδάτειός τε
<span class="lb" data-page="14.29" data-line="17" id="l14.29.17"></span>καὶ ἡ θηριακή. καὶ τὰ ἄλλα δὲ πάντα φάρμακα διὰ πολλῆς
<span class="lb" data-page="14.29" data-line="18" id="l14.29.18"></span>πείρας κεκριμένα τοῖς ἰοβόλοις θηρίοις ἀντιτετάχθαι
<span class="lb" data-page="14.29" data-line="19" id="l14.29.19"></span>πικρὰ ταῖς ποιότησίν ἐστιν, ὡς κᾀν τῷ περὶ αὐτῶν λόγῳ
<span class="pb" data-page="14.30" id="p14.30"></span>
<span class="lb" data-page="14.30" data-line="1" id="l14.30.1"></span>φανεῖται. Ὅμηρος δ', ὡς ἔοικεν, οἴεται καὶ τὰς ὀδύνας ἰώμενα
<span class="lb" data-page="14.30" data-line="2" id="l14.30.2"></span>τοιαῦτ' εἶναι πάντα. λέγει γοῦν οὕτως·
</p>
            <div class="lg">
              <div class="l"><span class="lb" data-page="14.30" data-line="3" id="l14.30.3"></span>Ἐπὶ δὲ ῥίζαν βάλε πικρὴν</div>
              <div class="l"><span class="lb" data-page="14.30" data-line="4" id="l14.30.4"></span>Χερσὶ, διατρίψας ὀδυνήφατον, ἥ οἱ ἁπάσας</div>
              <div class="l"><span class="lb" data-page="14.30" data-line="5" id="l14.30.5"></span>Ἔσχ' ὀδύνας.</div>
            </div>
            <p>
<span class="lb" data-page="14.30" data-line="6" id="l14.30.6"></span>ἔμπειρον εἶναι συμβουλεύω τὸν ἰατρὸν, εἰ οἷόν τε πάντων
<span class="lb" data-page="14.30" data-line="7" id="l14.30.7"></span>φυτῶν. εἰ δὲ μὴ, ἀλλὰ τῶν πλείστων γε, καὶ ὧν ἡ χρεία
<span class="lb" data-page="14.30" data-line="8" id="l14.30.8"></span>πολλή. γένη δ' αὐτῶν, εἰ δὲ βούλει διαφορὰς ὀνομάζειν,
<span class="lb" data-page="14.30" data-line="9" id="l14.30.9"></span>αἵδε εἰσὶν, δένδρα καὶ θάμνοι καὶ πόαι καὶ ἄκανθαι καὶ
<span class="lb" data-page="14.30" data-line="10" id="l14.30.10"></span>φρύγανα. δυνάμενος γὰρ αὐτὰ γνωρίζειν ἀπ' ἀρχῆς εἰς
<span class="lb" data-page="14.30" data-line="11" id="l14.30.11"></span>τέλος, ἐν πολλοῖς τῆς γῆς εὑρήσεις τόποις, ὥσπερ κᾀγὼ
<span class="lb" data-page="14.30" data-line="12" id="l14.30.12"></span>κατὰ τὴν Ἰταλίαν εὗρον ἐν πολλοῖς χωρίοις, ὅσα μήτε φυόμενα
<span class="lb" data-page="14.30" data-line="13" id="l14.30.13"></span>μήτε αὐξανόμενα γνωρίζουσιν οἳ τὰ ξηρανθέντα
<span class="lb" data-page="14.30" data-line="14" id="l14.30.14"></span>μόνα διαγινώσκουσιν. οὐδεὶς γοῦν ἐστι τῶν μυροπωλῶν, ὃς
<span class="lb" data-page="14.30" data-line="15" id="l14.30.15"></span>οὐκ οἶδεν τὰς ἐκ Κρήτης κομιζομένας βοτάνας, ὥσπερ καὶ
<span class="lb" data-page="14.30" data-line="16" id="l14.30.16"></span>τοὺς καρποὺς αὐτῶν, ἀλλ' ἐν τοῖς προαστείοις Ῥώμης ἐξ
<span class="lb" data-page="14.30" data-line="17" id="l14.30.17"></span>αὐτῶν οὐκ ὀλίγας φυομένας παντάπασιν ἀγνοοῦσι, καὶ διὰ
<span class="lb" data-page="14.30" data-line="18" id="l14.30.18"></span>τοῦτο κατὰ τὸν καιρὸν, ἐν ᾧ τοὺς καρποὺς αὐτῶν ἐκφέρουσιν, ﻿
<span class="pb" data-page="14.31" id="p14.31"></span>
<span class="lb" data-page="14.31" data-line="1" id="l14.31.1"></span>οὐκ ἐπιτηροῦσιν. ἐγὼ δ' εἶδον καὶ χαμαιπίτυν
<span class="lb" data-page="14.31" data-line="2" id="l14.31.2"></span>καὶ χαμαίδρυν καὶ θλάσπι καὶ κενταύριον, ὑπερικόν τε
<span class="lb" data-page="14.31" data-line="3" id="l14.31.3"></span>καὶ πόλιον, ἄλλα τε τοιαῦτα κατὰ τὸν καιρὸν ἐπιτηρῶν,
<span class="lb" data-page="14.31" data-line="4" id="l14.31.4"></span>ἀκμαῖα λαμβάνων, μήθ' ὑπερξηρανθέντα κατὰ τὸν θερινὸν
<span class="lb" data-page="14.31" data-line="5" id="l14.31.5"></span>ἥλιον, ἀλλὰ μηδὲ θᾶττον ἢ προσήκει ληφθέντα, τῶν καρπῶν
<span class="lb" data-page="14.31" data-line="6" id="l14.31.6"></span>ἀπέπτων ἔτι καὶ ἀτελῶν ὑπαρχόντων. ἡ γάρ τοι τῶν
<span class="lb" data-page="14.31" data-line="7" id="l14.31.7"></span>συνθέτων φαρμάκων ἀρετὴ ταῖς τῶν ἁπλῶν ἀρεταῖς ἕπεται,
<span class="lb" data-page="14.31" data-line="8" id="l14.31.8"></span>βραχείας τινὸς τῆς ἐν αὐτῇ τῇ σκευασίᾳ γιγνομένης διαφορᾶς,
<span class="lb" data-page="14.31" data-line="9" id="l14.31.9"></span>ἐφ' ἣν ἤδη μεταβήσομαι, προσγράψας τὴν συμμετρίαν
<span class="lb" data-page="14.31" data-line="10" id="l14.31.10"></span>τῶν μιγνυμένων ἀλλήλοις ἁπλῶν φαρμάκων. ἐπεὶ δ'
<span class="lb" data-page="14.31" data-line="11" id="l14.31.11"></span>ἔνιαι κακῶς εἰσι γεγραμμέναι, τινῶν μὲν ἐν τῷ τοῖς αἰτήσασι
<span class="lb" data-page="14.31" data-line="12" id="l14.31.12"></span>διδόναι τὰς γραφὰς ἑκοντί ψευδομένων, ἐνίων δὲ καὶ
<span class="lb" data-page="14.31" data-line="13" id="l14.31.13"></span>διαστρεφόντων ἃ παρά τινων ἔλαβον ἀντίγραφα. τὰ δὲ δὴ
<span class="lb" data-page="14.31" data-line="14" id="l14.31.14"></span>βιβλία τὰ κατὰ τὰς βιβλιοθήκας ἀποκείμενα, τὰ τῶν ἀριθμῶν
<span class="lb" data-page="14.31" data-line="15" id="l14.31.15"></span>ἔχοντα σημεῖα, ῥᾳδίως διαστρέφεται, τὸ μὲν πέντε
<span class="lb" data-page="14.31" data-line="16" id="l14.31.16"></span>ποιούντων ἐννέα, καθάπερ καὶ τὸ ο, τὸ δὲ ιγ, προσθέσει
<span class="lb" data-page="14.31" data-line="17" id="l14.31.17"></span>μιᾶς γραμμῆς, ὥσπερ γε καὶ ἀφαιρέσει μιᾶς ἑτέρας, διὰ
<span class="lb" data-page="14.31" data-line="18" id="l14.31.18"></span>τοῦτο ἐγὼ, καθάπερ ὁ Μενεκράτης ἔγραψε βιβλίον, ἐπιγράψας
<span class="pb" data-page="14.32" id="p14.32"></span>
<span class="lb" data-page="14.32" data-line="1" id="l14.32.1"></span>ὁλογράμματα αὐτοκράτορος, καθότι τὰ μὲν ζ, διὰ
<span class="lb" data-page="14.32" data-line="2" id="l14.32.2"></span><span class="milestone ed2page" data-n="13.875" data-unit="ed2page" id="ed2page.13.875"></span>δυοῖν γέγραπται συλλαβῶν, οὐ διὰ τοῦ ζ μόνον, τὰ δὲ κ
<span class="lb" data-page="14.32" data-line="3" id="l14.32.3"></span>διὰ τριῶν, οὐ διὰ τοῦ κ μόνον, τὰ δὲ τριάκοντα διὰ τεττάρων,
<span class="lb" data-page="14.32" data-line="4" id="l14.32.4"></span>οὐ διὰ τοῦ λ μόνον, καὶ τἄλλα ὁμοίως, οὕτω ποιήσω
<span class="lb" data-page="14.32" data-line="5" id="l14.32.5"></span>καὶ αὐτός. ἐπαινῶ δὲ καὶ τὸν Ἀνδρόμαχον ἐμμέτρως
<span class="lb" data-page="14.32" data-line="6" id="l14.32.6"></span>γράψαντα τὴν θηριακὴν αὐτὴν, ὥσπερ καὶ ἄλλοι τινές. ὁ
<span class="lb" data-page="14.32" data-line="7" id="l14.32.7"></span>δὲ Δαμοκράτης καὶ τἄλλα πάντα διὰ μέτρων ἔγραψεν
<span class="lb" data-page="14.32" data-line="8" id="l14.32.8"></span>ὀρθῶς ποιήσας. ἥκιστα γὰρ οἱ πανοῦργοι δύνανται διαστρέφειν
<span class="lb" data-page="14.32" data-line="9" id="l14.32.9"></span>αὐτά. καὶ πρῶτόν γέ σοι τὴν ἐκείνου γραφὴν ἔμμετρον
<span class="lb" data-page="14.32" data-line="10" id="l14.32.10"></span>ἐνταῦθα παραθησόμεθα.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.6">
<span class="pb page1" data-page="14.32" id="p14.32"></span>
<span class="milestone ed1page page1" data-n="3.428" data-unit="ed1page" id="ed1page.3.428"></span>
<span class="milestone ed2page page1" data-n="13.875" data-unit="ed2page" id="ed2page.13.875"></span>
            <p>
<span class="lb" data-page="14.32" data-line="11" id="l14.32.11"></span><label class="head">Ἀνδρομάχου πρεσβυτέρου θηριακὴ δι'
<span class="lb" data-page="14.32" data-line="12" id="l14.32.12"></span>ἐχιδνῶν, ἡ καλουμένη Γαλήνη.</label>
</p>
            <div class="lg">
              <div class="l"><span class="lb" data-page="14.32" data-line="13" id="l14.32.13"></span>Κλῦθι πολυθρονίου βριαρὸν σθένος ἀντιδότοιο,</div>
              <div class="l"><span class="lb" data-page="14.32" data-line="14" id="l14.32.14"></span>Καῖσαρ, ἀδειμάντου δῶτορ ἐλευθερίης.</div>
              <div class="l"><span class="lb" data-page="14.32" data-line="15" id="l14.32.15"></span>Κλῦθι Νέρων, ἱλαρήν μιν ἐπικλείουσι, Γαλήνην,</div>
              <div class="l"><span class="lb" data-page="14.32" data-line="16" id="l14.32.16"></span>Εὔδιον, ἣ κυανῶν οὐκ ὄθεται λιμένων.</div>
              <span class="pb" data-page="14.33" id="p14.33"></span>
              <div class="l"><span class="lb" data-page="14.33" data-line="1" id="l14.33.1"></span>Οὐδ' εἴ τις μήκωνος ἀπεχθέα δράγματα θλίψας,</div>
              <div class="l"><span class="lb" data-page="14.33" data-line="2" id="l14.33.2"></span>Χανδὸν ὑπὲρ στυγνῆς χεῖλος ἔχοι κύλικος.</div>
              <div class="l"><span class="lb" data-page="14.33" data-line="3" id="l14.33.3"></span>Οὐδ' εἰ κωνείου πλήσοι γένυν, οὐκ ἀκονίτου,</div>
              <div class="l"><span class="lb" data-page="14.33" data-line="4" id="l14.33.4"></span>Μέμψατο δ' οὐ ψυχροῦ χυλὸν ὑοσκυάμου.</div>
              <div class="l"><span class="lb" data-page="14.33" data-line="5" id="l14.33.5"></span>Οὐ θερμὴν θάψον τε καὶ ὠκύμορον πόμα Μήδης,</div>
              <div class="l"><span class="lb" data-page="14.33" data-line="6" id="l14.33.6"></span>Οὐδὲ μὲν αἱμηρῶν ἕλκεα κανθαρίδων.</div>
              <div class="l"><span class="lb" data-page="14.33" data-line="7" id="l14.33.7"></span>Οὐ ζοφερῆς ἔχιός τε καὶ ἀλγεινοῖο κεράστου</div>
              <div class="l"><span class="lb" data-page="14.33" data-line="8" id="l14.33.8"></span>Τύμματα, καὶ ξηρῆς διψάδος οὐκ ἀλέγοι.</div>
              <div class="l"><span class="lb" data-page="14.33" data-line="9" id="l14.33.9"></span>Σκορπίος οὐκ ἐπὶ τήνδε κορύσσεται, οὐδὲ μὲν αὐτὴ</div>
              <div class="l"><span class="lb" data-page="14.33" data-line="10" id="l14.33.10"></span>Ἀσπὶς, ἀδηρίτων ἰὸν ἔχουσα γόων.</div>
              <div class="l"><span class="lb" data-page="14.33" data-line="11" id="l14.33.11"></span>Οὐ μὲν ἀπεχθόμενος καὶ δρύας ἀντιάσειε,</div>
              <div class="l"><span class="lb" data-page="14.33" data-line="12" id="l14.33.12"></span>Καὶ κατὰ φωλειὸν θερμὸς ἔνερθε μένοι.</div>
              <div class="l"><span class="lb" data-page="14.33" data-line="13" id="l14.33.13"></span>Οὐκ ἀλέγοι δρύϊνα ἂν ἀναίμακτον δ' ἔχει ἰὸν</div>
              <div class="l"><span class="lb" data-page="14.33" data-line="14" id="l14.33.14"></span>Αἱμόῤῥους, τοιῷ δαμναμένη πόματι.</div>
              <div class="l"><span class="lb" data-page="14.33" data-line="15" id="l14.33.15"></span>Οὐ μὲν ἀπεχθήεντα φαλάγγια σίνεται οὕτως</div>
              <div class="l"><span class="lb" data-page="14.33" data-line="16" id="l14.33.16"></span>Ἀνέρα, φρικαλέον δ' ἄχθος ἔθηκε πόνων,</div>
              <div class="l"><span class="lb" data-page="14.33" data-line="17" id="l14.33.17"></span>Οὐχ ὕδρος, οὐκ ἐπὶ χέρσον, ὅθ' ὕδατα καρκίνος αἴθει</div>
              <div class="l"><span class="lb" data-page="14.33" data-line="18" id="l14.33.18"></span>Βοσκόμενος, θερμῆς ἤρξατο πρῶτον ἄλης,</div>
              <span class="pb" data-page="14.34" id="p14.34"></span>
              <div class="l"><span class="lb" data-page="14.34" data-line="1" id="l14.34.1"></span>Χέρσυδρος, θανάτῳ πεπαλαγμένα χείλεα σύρων,</div>
              <div class="l"><span class="lb" data-page="14.34" data-line="2" id="l14.34.2"></span>Ἀντόμενος, γλυκεροῦ τέρμα φέροι βιότου.</div>
              <div class="l"><span class="lb" data-page="14.34" data-line="3" id="l14.34.3"></span>Τῇ πίσυνος λειμῶσι θέρους ἐπιτέρπεο Καῖσαρ,</div>
              <div class="l"><span class="lb" data-page="14.34" data-line="4" id="l14.34.4"></span>Καὶ Λιβυκὴν στείχων οὐκ ἀλέγοις ψάμαθον.</div>
              <div class="l"><span class="lb" data-page="14.34" data-line="5" id="l14.34.5"></span>Οὐδὲ μὲν ἀμφίσβαινα φέρει μόρον, οὐδέ τις ἤδη</div>
              <div class="l"><span class="lb" data-page="14.34" data-line="6" id="l14.34.6"></span>Φρύνος ἐνὶ ξηροῖς βοσκόμενος πεδίοις.</div>
              <div class="l"><span class="lb" data-page="14.34" data-line="7" id="l14.34.7"></span>Ῥεῖα δὲ καὶ στομάχοιο φέροις ἄκος οἰδήναντος,</div>
              <div class="l"><span class="lb" data-page="14.34" data-line="8" id="l14.34.8"></span>Καὶ θοὸν ἰήσαις ἆσθμα κυλινδόμενον.</div>
              <div class="l"><span class="lb" data-page="14.34" data-line="9" id="l14.34.9"></span>Ἢ ὁπόταν περὶ γαστρὶ κυκώμενον ἔνδοθι πνεῦμα</div>
              <div class="l"><span class="lb" data-page="14.34" data-line="10" id="l14.34.10"></span>Κυμαίνῃ, κωφὸν κῦμα βιαζόμενον.</div>
              <div class="l"><span class="lb" data-page="14.34" data-line="11" id="l14.34.11"></span>Ἢ ὅτ' ἐνὶ στροφάλιγγι ἀπηνέϊ κυμήνειεν</div>
              <div class="l"><span class="lb" data-page="14.34" data-line="12" id="l14.34.12"></span>Ἔντερον, ἢ ταναοῦ σφυγμὸν ἔχωσι κόλου,</div>
              <div class="l"><span class="lb" data-page="14.34" data-line="13" id="l14.34.13"></span>Ἢ ὁπόταν χολόεντες ὅλον δέμας, ἔξοχα δ' ὄσσε,</div>
              <div class="l"><span class="lb" data-page="14.34" data-line="14" id="l14.34.14"></span>Καὶ μερόπων χροιὴν πάμπαν ἀνηνάμενοι,</div>
              <div class="l"><span class="lb" data-page="14.34" data-line="15" id="l14.34.15"></span>Ἴκτερον ἱλάσκωνται ἀπηνέα, μηδ' ἐπὶ θοίνας,</div>
              <div class="l"><span class="lb" data-page="14.34" data-line="16" id="l14.34.16"></span>Εἰ καί σφιν μακρὸν Ζεὺς πετάσειε πέρας</div>
              <div class="l"><span class="lb" data-page="14.34" data-line="17" id="l14.34.17"></span>Νεύοιεν, μοῦνον δὲ κατηφέα θυμὸν ἔχοντες,</div>
              <div class="l"><span class="lb" data-page="14.34" data-line="18" id="l14.34.18"></span>Φεύγωσι σφετέρων ἤθεα κηδομένων.</div>
              <span class="pb" data-page="14.35" id="p14.35"></span>
              <div class="l"><span class="lb" data-page="14.35" data-line="1" id="l14.35.1"></span>Εἰ δέ που ἢ κακόεργον ἴδοις ἐπὶ σώμασιν ὦχρον,</div>
              <div class="l"><span class="lb" data-page="14.35" data-line="2" id="l14.35.2"></span>Ῥύσαις ὑδρηλὴν νοῦσον ἐπεσσυμένην,</div>
              <div class="l"><span class="lb" data-page="14.35" data-line="3" id="l14.35.3"></span>Καὶ φαέων ἀμβλεῖαν ἄφαρ λάμψειεν ὀπωπὴν</div>
              <div class="l"><span class="lb" data-page="14.35" data-line="4" id="l14.35.4"></span>Τῷ, καὶ ἀρχομένης οὐκ ἀλέγοις φθίσιος.</div>
              <div class="l"><span class="lb" data-page="14.35" data-line="5" id="l14.35.5"></span>Οἴη καὶ τετάνοιο καὶ ἀρχομένοιο τενόντων</div>
              <div class="l"><span class="lb" data-page="14.35" data-line="6" id="l14.35.6"></span>Σπάσματος ἦρε βυθοῦ ἄχθος ὀπισθοτόνου,</div>
              <div class="l"><span class="lb" data-page="14.35" data-line="7" id="l14.35.7"></span>Ἤτ' ἄρα καὶ θώρακος, ὅσην ὠτρύνατο χώρην,</div>
              <div class="l"><span class="lb" data-page="14.35" data-line="8" id="l14.35.8"></span>Λοξὸς ἀναθλίβων πνεύμονα κοῦφον ὑμήν.</div>
              <div class="l"><span class="lb" data-page="14.35" data-line="9" id="l14.35.9"></span>Ἢ ὅτε φρικαλέην τις ἔχοι περὶ κύστιν ἀνίην</div>
              <div class="l"><span class="lb" data-page="14.35" data-line="10" id="l14.35.10"></span>Ἕλκεος, ἢ καί που δαμναμένοιο πόρου</div>
              <div class="l"><span class="lb" data-page="14.35" data-line="11" id="l14.35.11"></span>Οὖρον ἐπιφράσσοιτο, ὅτ' ἔσχετο πολλάκι καυλὸς</div>
              <div class="l"><span class="lb" data-page="14.35" data-line="12" id="l14.35.12"></span>
                <span class="milestone ed2page" data-n="13.876" data-unit="ed2page" id="ed2page.13.876"></span>Ὁρμὴν, ἢ κενεὴν σεύμενος ἐς Κυθέρην.</div>
              <div class="l"><span class="lb" data-page="14.35" data-line="13" id="l14.35.13"></span>Νεφρῶν δ' ἡνίκα φῶτα κατ' ἰξύος ἄλγος ἐπείγοι,</div>
              <div class="l"><span class="lb" data-page="14.35" data-line="14" id="l14.35.14"></span>Θαῤῥῶν τοιαύτην ἐξελάσεις ὀδύνην,</div>
              <div class="l"><span class="lb" data-page="14.35" data-line="15" id="l14.35.15"></span>Καὶ μογερῶν στέρνων ἀπολύσεται ἔμπυον ἰλὺν,</div>
              <div class="l"><span class="lb" data-page="14.35" data-line="16" id="l14.35.16"></span>Πινομένη πολλοὺς μέχρις ἐπ' ἠελίους.</div>
              <div class="l"><span class="lb" data-page="14.35" data-line="17" id="l14.35.17"></span>Ἀλθαίνει, καὶ λοιμὸν ἀηδέα, πᾶσαν ἐπ' ἠὼ</div>
              <div class="l"><span class="lb" data-page="14.35" data-line="18" id="l14.35.18"></span>Δύσπνοον, ἐκ τοίης παρθέμενος πόσιος,</div>
              <span class="pb" data-page="14.36" id="p14.36"></span>
              <div class="l"><span class="lb" data-page="14.36" data-line="1" id="l14.36.1"></span>
                <span class="milestone ed1page" data-n="3.429" data-unit="ed1page" id="ed1page.3.429"></span>Καὶ κυνὸς ὑδροφόβην γενύων λυσσῶσαν ἐρινὺν</div>
              <div class="l"><span class="lb" data-page="14.36" data-line="2" id="l14.36.2"></span>Φεύξεται εὐόδμῳ γαῦρος ἐπ' ἀντιδότῳ.</div>
              <div class="l"><span class="lb" data-page="14.36" data-line="3" id="l14.36.3"></span>Τῆς δή τοι κυάμοιο, τὸν ἔτρεφεν εὔσκιον ὕδωρ,</div>
              <div class="l"><span class="lb" data-page="14.36" data-line="4" id="l14.36.4"></span>Τέλμασι, καὶ πολλοῖς κρυπτόμενον πετάλοις</div>
              <div class="l"><span class="lb" data-page="14.36" data-line="5" id="l14.36.5"></span>Νειλώου κυάμοιο, διὰ βάρος ἄμμιγα χεύας,</div>
              <div class="l"><span class="lb" data-page="14.36" data-line="6" id="l14.36.6"></span>Θερμὸν ὕδωρ τρισσῶν κιρνάμενος κυάθων.</div>
              <div class="l"><span class="lb" data-page="14.36" data-line="7" id="l14.36.7"></span>Πίνοιεν δ' ὅτε κοῖτον ἄγοι κνέφας, ἄλλοτε δ' ἠοῦς,</div>
              <div class="l"><span class="lb" data-page="14.36" data-line="8" id="l14.36.8"></span>Ἄλλοτε καὶ διπλῆν ἐς πόσιν ὀρνύμενοι.</div>
              <div class="l"><span class="lb" data-page="14.36" data-line="9" id="l14.36.9"></span>Ἠοῦς μὲν κεράσαιο παρηγορέων κακοῦ ὁρμὴν,</div>
              <div class="l"><span class="lb" data-page="14.36" data-line="10" id="l14.36.10"></span>Ὅσσοις ἀλγεινὸς λάμπεται ἠέλιος.</div>
              <div class="l"><span class="lb" data-page="14.36" data-line="11" id="l14.36.11"></span>Νυκτὶ δ' ὁμῶς ὅσσοις περ ἐπώδυνος ἕσπεται ὄρφνη,</div>
              <div class="l"><span class="lb" data-page="14.36" data-line="12" id="l14.36.12"></span>Εὐνάστειραν ἔχοις τειρομένων πρόποσιν.</div>
              <div class="l"><span class="lb" data-page="14.36" data-line="13" id="l14.36.13"></span>Ἰοβόλων δ' εἰ καὶ τις ὑπὸ γναμπτῆρι δαμείη,</div>
              <div class="l"><span class="lb" data-page="14.36" data-line="14" id="l14.36.14"></span>Ἢ μογερὸν κυανοῦ πῶμα λάβοι θανάτου,</div>
              <div class="l"><span class="lb" data-page="14.36" data-line="15" id="l14.36.15"></span>Ἴσην δ' ἐντύναιο κατ' ὀρφναίην τε καὶ ἠὼ,</div>
              <div class="l"><span class="lb" data-page="14.36" data-line="16" id="l14.36.16"></span>Δαμναμένοις ἱλαρὴν παρθέμενος κύλικα.</div>
              <div class="l"><span class="lb" data-page="14.36" data-line="17" id="l14.36.17"></span>Καὶ κεν ἀεὶ πνείοντας ἄγοις ἐπὶ κοῖτον ἑτοίμως</div>
              <div class="l"><span class="lb" data-page="14.36" data-line="18" id="l14.36.18"></span>Γηθαλέους ταύτῃ Καῖσαρ ἀνωδυνίῃ.</div>
              <span class="pb" data-page="14.37" id="p14.37"></span>
              <div class="l"><span class="lb" data-page="14.37" data-line="1" id="l14.37.1"></span>Πρῶτα μὲν ἀγρεύσαιτο κακήθεας ἐμπέραμος φὼς,</div>
              <div class="l"><span class="lb" data-page="14.37" data-line="2" id="l14.37.2"></span>Τολμηρῇ μάρπτων χειρὶ θοοὺς ὄφιας.</div>
              <div class="l"><span class="lb" data-page="14.37" data-line="3" id="l14.37.3"></span>Τοὺς ἤδη κρυεροῦ ἀπὸ χείματος, οὐκέτι γαίης</div>
              <div class="l"><span class="lb" data-page="14.37" data-line="4" id="l14.37.4"></span>Κρύπτουσι στεινοὶ πάμπαν ἔνερθε μυχοὶ,</div>
              <div class="l"><span class="lb" data-page="14.37" data-line="5" id="l14.37.5"></span>Εἰαρινὴν ἐφ' ἅλωα, χυτὸν βόσκονται ἂν ἄλσος</div>
              <div class="l"><span class="lb" data-page="14.37" data-line="6" id="l14.37.6"></span>Διζόμενοι χλωροῦ σπέρμα λαβεῖν μαράθρου.</div>
              <div class="l"><span class="lb" data-page="14.37" data-line="7" id="l14.37.7"></span>Ὀξυτέρην τὸ τίθησιν ἐφ' ἑρπυστῆρσιν ὀπωπὴν,</div>
              <div class="l"><span class="lb" data-page="14.37" data-line="8" id="l14.37.8"></span>Πιαῖνον δειλοῖς ἄλγεα βουπελάταις.</div>
              <div class="l"><span class="lb" data-page="14.37" data-line="9" id="l14.37.9"></span>Τῶν δ' αὐτῶν οὐράς τε καὶ ἰοβόλους ἀπὸ κόρσας</div>
              <div class="l"><span class="lb" data-page="14.37" data-line="10" id="l14.37.10"></span>Τάμνοις, καὶ κενεὰς γαστέρας ἐξερύοις.</div>
              <div class="l"><span class="lb" data-page="14.37" data-line="11" id="l14.37.11"></span>Οὖλα γὰρ ἀμφοτέρῳ φερέει ἐπὶ τύμμασι ἄχθη,</div>
              <div class="l"><span class="lb" data-page="14.37" data-line="12" id="l14.37.12"></span>Λυγρὸν ὑπ' οὐραίην ἰὸν ἔχων φολίδα.</div>
              <div class="l"><span class="lb" data-page="14.37" data-line="13" id="l14.37.13"></span>Τοὔνεκα οἱ τμήσαιο κατ' αὐχένα, ἠδὲ κατ' ἄκρα,</div>
              <div class="l"><span class="lb" data-page="14.37" data-line="14" id="l14.37.14"></span>Ὅσσον πυγμαίης χειρὸς ἔνερθε βάθος.</div>
              <div class="l"><span class="lb" data-page="14.37" data-line="15" id="l14.37.15"></span>Λοίγια δὲ σταλάουσι σὺν αἵματι, τῶν ἀπὸ πέζαν</div>
              <div class="l"><span class="lb" data-page="14.37" data-line="16" id="l14.37.16"></span>Ἐκτὸς ἔχων, ἱλαρὴν δέρξεται ἀντολίην.</div>
              <div class="l"><span class="lb" data-page="14.37" data-line="17" id="l14.37.17"></span>Ὁππότε δὴ τὰ γένοιτο, τότ' ἐν κεραμηΐδι χύτρῃ</div>
              <div class="l"><span class="lb" data-page="14.37" data-line="18" id="l14.37.18"></span>Κατθέμενος πυρσοῦ σάρκας ἐπιφλεγέτω,</div>
              <span class="pb" data-page="14.38" id="p14.38"></span>
              <div class="l"><span class="lb" data-page="14.38" data-line="1" id="l14.38.1"></span>Ὕδατι ἐγχεύσας ὅσσον ἄρκιον, καὶ ἀνήθου</div>
              <div class="l"><span class="lb" data-page="14.38" data-line="2" id="l14.38.2"></span>Κλῶνας ἐχιδναίῃ σαρκὶ συνεψομένας.</div>
              <div class="l"><span class="lb" data-page="14.38" data-line="3" id="l14.38.3"></span>Ἡνίκα δὲ σκολιαί γε ἀποῤῥείωσιν ἄκανθαι,</div>
              <div class="l"><span class="lb" data-page="14.38" data-line="4" id="l14.38.4"></span>Καὶ κακὸν οἰδήνῃ νῶτον ὕπερθεν ἔχις</div>
              <div class="l"><span class="lb" data-page="14.38" data-line="5" id="l14.38.5"></span>Ἐκτὸς ἕλοι, ζείοντα καταψύχων κυκεῶνα,</div>
              <div class="l"><span class="lb" data-page="14.38" data-line="6" id="l14.38.6"></span>Ὄφρ' ἑκὰς ἐντύναις σάρκας ἀπεχθομένας</div>
              <div class="l"><span class="lb" data-page="14.38" data-line="7" id="l14.38.7"></span>Ἑρπυστῶν τ' ἰόεντας ἀποῤῥίψειεν ἀκάνθας</div>
              <div class="l"><span class="lb" data-page="14.38" data-line="8" id="l14.38.8"></span>Πάμπαν ὑπ' εὐδίφρου χειρὸς ἐλεγχομένας.</div>
              <div class="l"><span class="lb" data-page="14.38" data-line="9" id="l14.38.9"></span>Αὐαλέου δ' ἐπὶ ταῖσι βάλοις εὐεργέος ἄρτου,</div>
              <div class="l"><span class="lb" data-page="14.38" data-line="10" id="l14.38.10"></span>Ὅσσον τερσύναι σάρκα, δύναιτο τροχοὺς</div>
              <div class="l"><span class="lb" data-page="14.38" data-line="11" id="l14.38.11"></span>Πλάσασθαι δ' ὅτε μίγδα κύτει περιαγέος ὅλμου</div>
              <div class="l"><span class="lb" data-page="14.38" data-line="12" id="l14.38.12"></span>Θλασθείη, σκιεροῦ κάτθες ὑπὲρ δαπέδου.</div>
              <div class="l"><span class="lb" data-page="14.38" data-line="13" id="l14.38.13"></span>Αὐτίκα δὲ σκίλλην τριχώδεσιν ἄμμιγα φλοιοῖς,</div>
              <div class="l"><span class="lb" data-page="14.38" data-line="14" id="l14.38.14"></span>Σταιτὶ περιπλάσας, θάλπε κατὰ φλογιῆς</div>
              <div class="l"><span class="lb" data-page="14.38" data-line="15" id="l14.38.15"></span>Ὄφρα κεν ὀπταλέην τε καὶ οὐ σκληρὴν περὶ κόρσην</div>
              <div class="l"><span class="lb" data-page="14.38" data-line="16" id="l14.38.16"></span>Ἐντείναις σποδιῆς ἠρέμα δαιομένης,</div>
              <div class="l"><span class="lb" data-page="14.38" data-line="17" id="l14.38.17"></span>Καί ῥ' ὅτε θαλπομένη ῥῆξαι σέλας ἔκτοθι πυρσοῦ</div>
              <div class="l"><span class="lb" data-page="14.38" data-line="18" id="l14.38.18"></span>Κάτθεο, καὶ τρισσὴν σαρκὸς ἔχεις μερίδα,</div>
              <span class="pb" data-page="14.39" id="p14.39"></span>
              <div class="l"><span class="lb" data-page="14.39" data-line="1" id="l14.39.1"></span>Ὄλμοις, καὶ στρυφνοῖο βάλοις δυοῖν ὀρόβοιο,</div>
              <div class="l"><span class="lb" data-page="14.39" data-line="2" id="l14.39.2"></span>Ἐν δ' ὑπέρῳ μίξας συνδονέων μυχόθεν</div>
              <div class="l"><span class="lb" data-page="14.39" data-line="3" id="l14.39.3"></span>Αἴνυσο, καὶ δινήεντας ἀνάπλασσε τροχίσκους,</div>
              <div class="l"><span class="lb" data-page="14.39" data-line="4" id="l14.39.4"></span>Τοὺς δ' ἑκὰς ἠελίου ψύχεο τερσομένους.</div>
              <div class="l"><span class="lb" data-page="14.39" data-line="5" id="l14.39.5"></span>Τῶν δ' ἤτοι δραχμὰς μὲν ὑπὸ πλάστιγγος ἀφέλκοις</div>
              <div class="l"><span class="lb" data-page="14.39" data-line="6" id="l14.39.6"></span>Δοιὰς, τὴν πέμπτην παρθέμενος δεκάδα,</div>
              <div class="l"><span class="lb" data-page="14.39" data-line="7" id="l14.39.7"></span>Ἥμισυ θηρείοιο βαλὼν τροχοειδέος ἄρτου,</div>
              <div class="l"><span class="lb" data-page="14.39" data-line="8" id="l14.39.8"></span>Καὶ δολιχὸν σταθμῷ τόσσον ἔχοι πέπερι.</div>
              <div class="l"><span class="lb" data-page="14.39" data-line="9" id="l14.39.9"></span>
                <span class="milestone ed2page" data-n="13.877" data-unit="ed2page" id="ed2page.13.877"></span>Ἶσα δ' ὀποῦ μήκωνος ἔχοι, καὶ μάγματος αὕτως,</div>
              <div class="l"><span class="lb" data-page="14.39" data-line="10" id="l14.39.10"></span>Μάγματος ἡδυχρόου τόσσον ἐφελκομένου.</div>
              <div class="l"><span class="lb" data-page="14.39" data-line="11" id="l14.39.11"></span>Δώδεκα δὲ ξηροῖο ῥόδου δραχμαῖσιν ἰσάζοις</div>
              <div class="l"><span class="lb" data-page="14.39" data-line="12" id="l14.39.12"></span>Φύλλα, καὶ Ἰλλυρίην ἴριδα κατθέμενος,</div>
              <div class="l"><span class="lb" data-page="14.39" data-line="13" id="l14.39.13"></span>Κυανέης μίξαιο μελιπτόρθου γλυκυρίζης</div>
              <div class="l"><span class="lb" data-page="14.39" data-line="14" id="l14.39.14"></span>Τόσσον, καὶ γλυκερῆς σπέρματα βουνιάδος.</div>
              <div class="l"><span class="lb" data-page="14.39" data-line="15" id="l14.39.15"></span>Σκόρδιον καὶ κεῖνον ὀπὸν μίσγοιο θυώδη,</div>
              <div class="l"><span class="lb" data-page="14.39" data-line="16" id="l14.39.16"></span>Βαλσάμου Ἀσσυρίης ἔνδοθεν αἰνύμενος.</div>
              <div class="l"><span class="lb" data-page="14.39" data-line="17" id="l14.39.17"></span>Τοῖς δ' ἐπὶ κιννάμωμον ἰσάζεο, μηδὲ σε λήθη,</div>
              <div class="l"><span class="lb" data-page="14.39" data-line="18" id="l14.39.18"></span>Ἀγαρικὸν τούτοις ἰσοβαρὲς θέμεναι,</div>
              <span class="pb" data-page="14.40" id="p14.40"></span>
              <div class="l"><span class="lb" data-page="14.40" data-line="1" id="l14.40.1"></span>Ἤ ἔτι καὶ σμύρνης καὶ εὐόδμου κόστοιο</div>
              <div class="l"><span class="lb" data-page="14.40" data-line="2" id="l14.40.2"></span>Καὶ κρόκου, ὃν ἄντρον θρέψατο Κωρύκιον,</div>
              <div class="l"><span class="lb" data-page="14.40" data-line="3" id="l14.40.3"></span>Καὶ κασίην, Ἰνδήν τε βάλοις εὐώδεα νάρδον,</div>
              <div class="l"><span class="lb" data-page="14.40" data-line="4" id="l14.40.4"></span>Καὶ σχοῖνον νομάδων θαῦμα φέροις Ἀράβων,</div>
              <div class="l"><span class="lb" data-page="14.40" data-line="5" id="l14.40.5"></span>Καὶ λίβανον μίσγοιο, καὶ ἀγλαϊὴν στήσαιο</div>
              <div class="l"><span class="lb" data-page="14.40" data-line="6" id="l14.40.6"></span>Ἄμμιγα κυανέῳ κατθέμενος πεπέρει,</div>
              <div class="l"><span class="lb" data-page="14.40" data-line="7" id="l14.40.7"></span>Δικτάμνου τε κλῶνας, ἠδὲ χλοεροῦ πρασίοιο,</div>
              <div class="l"><span class="lb" data-page="14.40" data-line="8" id="l14.40.8"></span>Καὶ ῥῆον. στοιχὰς δ' οὐκ ἀπάνευθε μένοι,</div>
              <div class="l"><span class="lb" data-page="14.40" data-line="9" id="l14.40.9"></span>Οὐδέ νυ πετροσέλινον. ἠδ' εὐώδης καλαμίνθη,</div>
              <div class="l"><span class="lb" data-page="14.40" data-line="10" id="l14.40.10"></span>Δριμύ τε τερμίνθου δάκρυ λιβυστιάδος,</div>
              <div class="l"><span class="lb" data-page="14.40" data-line="11" id="l14.40.11"></span>Ζιγγίβερι θερμὸν, κ' εὔκλωνον πενταπέτηλον,</div>
              <div class="l"><span class="lb" data-page="14.40" data-line="12" id="l14.40.12"></span>Τὰς δοιὰς δραχμῶν πάντα φέροι τριάδας</div>
              <div class="l"><span class="lb" data-page="14.40" data-line="13" id="l14.40.13"></span>Αὐτίκα, καὶ πολίου πίσυρας ὁλκὰς βαρυέσσας.</div>
              <div class="l"><span class="lb" data-page="14.40" data-line="14" id="l14.40.14"></span>Ἠδὲ χαμαιζήλου πτόρθους ἄγοις πίτυος,</div>
              <div class="l"><span class="lb" data-page="14.40" data-line="15" id="l14.40.15"></span>Καὶ στύρακος, μήου τε καὶ βοτρυόεντος ἀμώμου,</div>
              <div class="l"><span class="lb" data-page="14.40" data-line="16" id="l14.40.16"></span>Καὶ νάρδου, Γαλάτης ἣν ἐκόμισσεν ἀνὴρ,</div>
              <div class="l"><span class="lb" data-page="14.40" data-line="17" id="l14.40.17"></span>Λημνιάδος μίλτοιο, καὶ ἐκ· Πόντοιο βάλοιο</div>
              <div class="l"><span class="lb" data-page="14.40" data-line="18" id="l14.40.18"></span>Φοῦ, καὶ Κρηταίης σπέρμα χαμαιδρυάδος,</div>
              <span class="pb" data-page="14.41" id="p14.41"></span>
              <div class="l"><span class="lb" data-page="14.41" data-line="1" id="l14.41.1"></span>Μαλαβάθρου καλὰ φύλλα, καὶ ὀπταλέην χαλκῖτιν,</div>
              <div class="l"><span class="lb" data-page="14.41" data-line="2" id="l14.41.2"></span>Μίσγεσθαι ῥίζης οὐ δίχα γεντιάδος</div>
              <div class="l"><span class="lb" data-page="14.41" data-line="3" id="l14.41.3"></span>Ἄνισον, χυλόν θ' ὑποκιστίδος, ἠδέ νυ καρπὸν</div>
              <div class="l"><span class="lb" data-page="14.41" data-line="4" id="l14.41.4"></span>Βαλσάμου, λιπαρὸν κόμμι διῃνάμενος,</div>
              <div class="l"><span class="lb" data-page="14.41" data-line="5" id="l14.41.5"></span>Καὶ μαράθρου σπέρμα, καὶ Ἰδαῖον καρδάμωμον,</div>
              <div class="l"><span class="lb" data-page="14.41" data-line="6" id="l14.41.6"></span>Καὶ ψαφαρὸν στήσεις παρθέμενος σέσελι.</div>
              <div class="l"><span class="lb" data-page="14.41" data-line="7" id="l14.41.7"></span>Δάκρυον εὖ μίσγοιο βαλὼν κυανωπὸν ἀκάνθης,</div>
              <div class="l"><span class="lb" data-page="14.41" data-line="8" id="l14.41.8"></span>Θλάσπι σὺν τούτοις ἰσοβαρὲς τελέθοι.</div>
              <div class="l"><span class="lb" data-page="14.41" data-line="9" id="l14.41.9"></span>Τόσσον δ' ὑπερικοῦ, τόσσον δ' ἐπιμίσγεται ἄμμι.</div>
              <div class="l"><span class="lb" data-page="14.41" data-line="10" id="l14.41.10"></span>Καὶ σαγαπηνὸν ἄγοις τετράδα τοσσατίην,</div>
              <div class="l"><span class="lb" data-page="14.41" data-line="11" id="l14.41.11"></span>Δοιὰς δ' εἰσάξεις, τά περ Ἴστριος ἔκβαλε κάστωρ</div>
              <div class="l"><span class="lb" data-page="14.41" data-line="12" id="l14.41.12"></span>Μήδεα, καὶ λεπτὴν ῥίζαν ἀριστολόχου,</div>
              <div class="l"><span class="lb" data-page="14.41" data-line="13" id="l14.41.13"></span>Δαύκου τε σπέρμα, καὶ αὐαλέην ἄσφαλτον</div>
              <div class="l"><span class="lb" data-page="14.41" data-line="14" id="l14.41.14"></span>Ἰοβόλων κοίταις ἀντία δαιομένην.</div>
              <div class="l"><span class="lb" data-page="14.41" data-line="15" id="l14.41.15"></span>Ἶσα δ' ὀποῦ πάνακος συμμίσγεο κενταυρίῳ,</div>
              <div class="l"><span class="lb" data-page="14.41" data-line="16" id="l14.41.16"></span>Χαλβανίδος λιπαρῆς ἰσόμορον θέμενος.</div>
              <div class="l"><span class="lb" data-page="14.41" data-line="17" id="l14.41.17"></span>Καὶ τὰ μὲν ἐν θυίῃ πολλῷ μαλθάσσεο οἴνῳ,</div>
              <div class="l"><span class="lb" data-page="14.41" data-line="18" id="l14.41.18"></span>Ὅσσα περ ὑγροτέροις δάκρυσιν ἐμφέρεται.</div>
              <span class="pb" data-page="14.42" id="p14.42"></span>
              <div class="l"><span class="lb" data-page="14.42" data-line="1" id="l14.42.1"></span>Κόψαι δ' εὖ λεπτῶς, τὰ δέ κεν ξυλοειδέα πάντα</div>
              <div class="l"><span class="lb" data-page="14.42" data-line="2" id="l14.42.2"></span>Ἀκταίῳ μίσγοις συγκεράσας μέλιτι.</div>
              <div class="l"><span class="lb" data-page="14.42" data-line="3" id="l14.42.3"></span>Ἱλήκοις ὃς τήνδε μάκαρ τεκτήναο Παίων,</div>
              <div class="l"><span class="lb" data-page="14.42" data-line="4" id="l14.42.4"></span>Εἴτε σὲ Τρικκαῖοι δαῖμον ἔχουσι λόφοι,</div>
              <div class="l"><span class="lb" data-page="14.42" data-line="5" id="l14.42.5"></span>Ἢ Ῥόδος ἢ Βουρίννα καὶ ἀγχιάλη Ἐπίδαυρος.</div>
              <div class="l"><span class="lb" data-page="14.42" data-line="6" id="l14.42.6"></span>Ἱλήκοις, ἱλαρὴν δ' αἰὲν ἄνακτι δίδου</div>
              <div class="l"><span class="lb" data-page="14.42" data-line="7" id="l14.42.7"></span>Παῖδα τεὴν Πανάκειαν. ὃ δ' εὐαγεέσσι θυηλαῖς</div>
              <div class="l"><span class="lb" data-page="14.42" data-line="8" id="l14.42.8"></span>Ἱλάσεται τὴν σὴν αἰὲν ἀνωδυνίην.</div>
            </div>
          </article>

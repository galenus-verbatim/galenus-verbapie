<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.8">
<span class="pb page1" data-page="14.45" id="p14.45"></span>
<span class="milestone ed1page page1" data-n="3.430" data-unit="ed1page" id="ed1page.3.430"></span>
<span class="milestone ed2page page1" data-n="13.878" data-unit="ed2page" id="ed2page.13.878"></span>
            <p>
<span class="lb" data-page="14.45" data-line="4" id="l14.45.4"></span><label class="head">Ἀρτίσκων θηριακῶν σκευασία.</label> Τὰς
<span class="lb" data-page="14.45" data-line="5" id="l14.45.5"></span>ἐχίδνας οὐχ ὥσπερ ἔνιοι μέσου θέρους, οὐ μὴν οὐδ' ἄρτι
<span class="lb" data-page="14.45" data-line="6" id="l14.45.6"></span>τῆς φωλεᾶς παυσαμένας θηρεύειν προσῆκεν. ἐν μὲν γὰρ
<span class="lb" data-page="14.45" data-line="7" id="l14.45.7"></span>τῷ θέρει διψώδης ἡ σὰρξ αὐτῶν ἐστιν, ἐπὶ δὲ τῇ φωλεᾷ
<span class="lb" data-page="14.45" data-line="8" id="l14.45.8"></span>ξηρὰ καὶ ψυχρὰ καὶ ἄτροφος. κάλλιστος οὖν ἐστι καιρὸς
<span class="lb" data-page="14.45" data-line="9" id="l14.45.9"></span>ὁ μεταξὺ τούτων, ὃν καὶ αὐτὸς ὁ Ἀνδρόμαχος ἐδήλωσεν,
<span class="lb" data-page="14.45" data-line="10" id="l14.45.10"></span>ἡνίκα καὶ οἱ τῷ Διονύσῳ βακχεύοντες εἰώθασι διασπᾷν
<span class="lb" data-page="14.45" data-line="11" id="l14.45.11"></span>τὰς ἐχίδνας, παυομένου μὲν τοῦ ἦρος, οὔπω δ' ἠργμένου
<span class="lb" data-page="14.45" data-line="12" id="l14.45.12"></span>θέρους, ἢ εἰ χειμέριον ἐπὶ πολὺ τὸ ἔαρ γίγνοιτο,
<span class="lb" data-page="14.45" data-line="13" id="l14.45.13"></span>κατὰ τὴν ἀρχὴν τοῦ θέρους, οὐ κατὰ πολὺ τῆς τῶν πλειάδων
<span class="lb" data-page="14.45" data-line="14" id="l14.45.14"></span>ἐπιτολῆς. ὅσαι δὲ ἐγκύμονές εἰσι τῶν ἐχιδνῶν, παραιτεῖσθαι
<span class="lb" data-page="14.45" data-line="15" id="l14.45.15"></span>ταύτας. ἀποτέμνειν δὲ τάς τε κεφαλὰς καὶ
<span class="lb" data-page="14.45" data-line="16" id="l14.45.16"></span>τὰς οὐρὰς αὐτῶν. πρὸς γὰρ τῷ δοκεῖν ἰωδέστερα ταῦτ'
<span class="lb" data-page="14.45" data-line="17" id="l14.45.17"></span>εἶναι τὰ μόρια καὶ τὸ σκληροῖς, καὶ ὀλιγοσάρκοις ὑπάρχειν
<span class="lb" data-page="14.45" data-line="18" id="l14.45.18"></span>αὐτοῖς πρόσεστιν. αὔταρκες δ' ἐπὶ τῶν μεγάλων ἐχιδνῶν
<span class="pb" data-page="14.46" id="p14.46"></span>
<span class="lb" data-page="14.46" data-line="1" id="l14.46.1"></span>τὸ ἀφαιρεθησόμενον ἑκατέρωθεν, εἶναι δακτύλων δ΄.
<span class="lb" data-page="14.46" data-line="2" id="l14.46.2"></span>ὅλον δὲ τὸ λοιπὸν σῶμα, τῶν μὲν ἐντέρων ἐξαιρεθέντων,
<span class="lb" data-page="14.46" data-line="3" id="l14.46.3"></span>ἀποδαρέντος δὲ τοῦ δέρματος, ὕδατι περιπλύναντα, ἐμβάλλειν
<span class="lb" data-page="14.46" data-line="4" id="l14.46.4"></span>κακάβῃ προσήκει καθαρὸν ὕδωρ, καὶ ἄνηθον χλωρὸν,
<span class="lb" data-page="14.46" data-line="5" id="l14.46.5"></span>ἀκμάζει γὰρ τηνικαῦτα, καὶ ἕψειν ἐπ' ἀνθράκων <span class="milestone ed2page" data-n="13.879" data-unit="ed2page" id="ed2page.13.879"></span>διακεκαυμένων,
<span class="lb" data-page="14.46" data-line="6" id="l14.46.6"></span>ἢ ξύλων ξηρῶν, ἃ καλοῦσιν ἄκαπνα. βέλτιον δ'
<span class="lb" data-page="14.46" data-line="7" id="l14.46.7"></span>αὐτὰ τὰ τῶν ἀμπέλων εἶναι κλήματα. προσεπεμβάλλειν δ'
<span class="lb" data-page="14.46" data-line="8" id="l14.46.8"></span>ἁλῶν, ἐὰν μὲν ἐν τῷ προσήκοντι καιρῷ λάβῃς τὰς ἐχίδνας,
<span class="lb" data-page="14.46" data-line="9" id="l14.46.9"></span>ἐλάχιστον, ἐὰν δὲ θέρους, μηδέν. φυλάττεσθαι δὲ τὰς ἐκ
<span class="lb" data-page="14.46" data-line="10" id="l14.46.10"></span>παραθαλαττίων χωρίων λαμβάνειν, ἤ τινος ἁλμυρᾶς ὑδάτων
<span class="lb" data-page="14.46" data-line="11" id="l14.46.11"></span>συστάσεως. διψώδης γὰρ ἡ ἀντίδοτος ἡ ἐκ τῶν τοιούτων
<span class="lb" data-page="14.46" data-line="12" id="l14.46.12"></span>ἐχιδνῶν γίνεται. καλῶς δὲ ἑψηθεισῶν αὐτῶν, ὥσπερ
<span class="lb" data-page="14.46" data-line="13" id="l14.46.13"></span>εἰ καί τις ἐσθίειν ἔμελλεν, ἐξαίρειν μὲν χρὴ τοῦ ὕδατος,
<span class="lb" data-page="14.46" data-line="14" id="l14.46.14"></span>ἀφαιρεῖν δὲ τὰς σάρκας, ἄνευ τοῦ συναφαιρεῖν τι τῶν ἀκανθῶν,
<span class="lb" data-page="14.46" data-line="15" id="l14.46.15"></span>καὶ ταύτας ἀκριβῶς λειώσαντα, μιγνύειν ἄρτου καθαρωτάτου,
<span class="lb" data-page="14.46" data-line="16" id="l14.46.16"></span>καλῶς ἐξηρασμένου βραχύ τι. πρὸ πάντων δ'
<span class="lb" data-page="14.46" data-line="17" id="l14.46.17"></span>εὔζυμός τε καὶ καλῶς ὠπτημένος ὁ ἄρτος ἔσται κριβανίτης,
<span class="lb" data-page="14.46" data-line="18" id="l14.46.18"></span>οὐκ ἰπνίτης. ἔνιοι μὲν οὖν ἥμισυ μέρος σταθμοῦ βάλλουσι
<span class="pb" data-page="14.47" id="p14.47"></span>
<span class="lb" data-page="14.47" data-line="1" id="l14.47.1"></span>τοῦ ἄρτου, τινὲς δὲ τὸ τρίτον μέρος. ἐγὼ δὲ καὶ τέταρτον
<span class="lb" data-page="14.47" data-line="2" id="l14.47.2"></span>καὶ πέμπτον ἐνίοτε ἔβαλλον. εἰ μὴ γὰρ καλῶς ὠπτημένος
<span class="lb" data-page="14.47" data-line="3" id="l14.47.3"></span>εἴη, κίνδυνος ὀξύτητός τι προστρίψασθαι τῷ φαρμάκῳ.
<span class="lb" data-page="14.47" data-line="4" id="l14.47.4"></span>κάλλιον δὲ καὶ προεξηράνθαι τισὶν ἡμέραις ἐν οἴκῳ
<span class="lb" data-page="14.47" data-line="5" id="l14.47.5"></span>ξηρῷ τὸν οὕτως ὠπτημένον. μιχθέντων δὲ αὐτῶν καὶ
<span class="lb" data-page="14.47" data-line="6" id="l14.47.6"></span>λειωθέντων ἀκριβῶς, ὡς μηδεμίαν τῆς σαρκὸς τῶν ἐχιδνῶν
<span class="lb" data-page="14.47" data-line="7" id="l14.47.7"></span>ἀλείωτον ὑπολείπεσθαι, κυκλίσκους ἀναπλάττειν λεπτούς. οἱ
<span class="lb" data-page="14.47" data-line="8" id="l14.47.8"></span>γὰρ παχεῖς δυσξήραντοι γενόμενοι τὰς μὲν τῆς ἐχίδνης
<span class="lb" data-page="14.47" data-line="9" id="l14.47.9"></span>σάρκας σήπεσθαι συγχωροῦσι, τὸν δ' ἄρτον ὀξύνεσθαι.
<span class="lb" data-page="14.47" data-line="10" id="l14.47.10"></span>διὸ καὶ ξηρὸν λειοῦν τὸν ἄρτον ἄμεινόν ἐστιν, οὐχ ὡς οἱ
<span class="lb" data-page="14.47" data-line="11" id="l14.47.11"></span>πρὸ ἐμοῦ σκευάζοντες τῷ Καίσαρι συνετίθεσαν, ἐμβρέχοντες
<span class="lb" data-page="14.47" data-line="12" id="l14.47.12"></span>αὐτὸν τῷ τῶν ἐχιδνῶν ἀφεψήματι, κᾀγὼ μέχρι πολλοῦ
<span class="lb" data-page="14.47" data-line="13" id="l14.47.13"></span>τοῦτ' ἐποίουν, ἀλλ' ὕστερόν μοι βέλτιον ἔδοξεν εἶναι λειώσαντι
<span class="lb" data-page="14.47" data-line="14" id="l14.47.14"></span>τὸν ἄρτον οὕτως ἀναμιγνύναι τῇ σαρκὶ τῶν ἐχιδνῶν
<span class="lb" data-page="14.47" data-line="15" id="l14.47.15"></span>ἀκριβῶς προλελειωμένῃ, θᾶττον γὰρ οὕτως οἱ κυκλίσκοι
<span class="lb" data-page="14.47" data-line="16" id="l14.47.16"></span>ξηραίνονται, τὸν ξηρὸν ἄρτον, οὐ τὸν ὑγρὸν ἀναμιξάντων
<span class="lb" data-page="14.47" data-line="17" id="l14.47.17"></span>ἡμῶν. ἔστω δὲ καὶ ὁ οἶκος ἐν ᾧ ξηραίνεσθαι μέλλουσι,
<span class="lb" data-page="14.47" data-line="18" id="l14.47.18"></span>πάντως μὲν ὑπερῶος, ἐστραμμένος δὲ πρὸς μεσημβρίαν, ἢ
<span class="pb" data-page="14.48" id="p14.48"></span>
<span class="lb" data-page="14.48" data-line="1" id="l14.48.1"></span>πάντως γε μὴ πρὸς ἄρκτον, ὅπως δέχηται τὰς ἡλιακὰς ἀκτῖνας
<span class="lb" data-page="14.48" data-line="2" id="l14.48.2"></span>ἐν πολλῷ χρόνῳ τῆς ἡμέρας, ἐν τοιούτῳ γὰρ ἀλύπως
<span class="lb" data-page="14.48" data-line="3" id="l14.48.3"></span>ξηρανθήσονται. μετὰ τὴν ἀνάπλασιν εὐθέως ἐν ἐκείνῳ τῷ
<span class="lb" data-page="14.48" data-line="4" id="l14.48.4"></span>μέρει τιθέντες, ἔνθα μὴ προσβάλλουσιν αἱ ἀκτῖνες τοῦ
<span class="lb" data-page="14.48" data-line="5" id="l14.48.5"></span>ἡλίου. στρέφεσθαι δὲ αὐτοὺς χρὴ συνεχῶς, ὅπως ὁμαλῶς
<span class="lb" data-page="14.48" data-line="6" id="l14.48.6"></span>ξηραίνωνται καθ' ἑκάτερον μέρος. εἰ μὴ γὰρ τοῦτο πράττοι
<span class="lb" data-page="14.48" data-line="7" id="l14.48.7"></span>τις, τὸ μὲν ἕτερον μέρος ὑπερξηρανθήσεται, τὸ δὲ
<span class="lb" data-page="14.48" data-line="8" id="l14.48.8"></span>ἕτερον, ὑγρὸν ἕως πολλοῦ διαμένον, σηπεδόνι περιπεσεῖν
<span class="lb" data-page="14.48" data-line="9" id="l14.48.9"></span>κινδυνεύσει, καὶ μετὰ τὸ ξηρανθῆναι δὲ κείσθωσαν ἄλλαις
<span class="lb" data-page="14.48" data-line="10" id="l14.48.10"></span>ἡμέραις πλείοσι κατὰ τὸν αὐτὸν οἶκον, ἔξω τῶν ἡλιακῶν
<span class="lb" data-page="14.48" data-line="11" id="l14.48.11"></span>ἀκτίνων στρεφόμενοι συνεχῶς. ἀρκεῖ δ' ὁ χρόνος οὗτος ὁ
<span class="lb" data-page="14.48" data-line="12" id="l14.48.12"></span>πλεῖστος ἡμερῶν ιε΄. μεθ' ἃς ἀποτίθεσθαί σοι <span class="milestone ed1page" data-n="3.431" data-unit="ed1page" id="ed1page.3.431"></span>καιρός
<span class="lb" data-page="14.48" data-line="13" id="l14.48.13"></span>ἐστιν, ἕως ἂν μέλλῃς σκευάζειν τὸ φάρμακον. ἡ δ' ἀπόθεσις
<span class="lb" data-page="14.48" data-line="14" id="l14.48.14"></span>ἐν ἀγγείῳ καττιτερινῷ ἢ ὑαλίνῳ ἢ χρυσῷ γινέσθω.
<span class="lb" data-page="14.48" data-line="15" id="l14.48.15"></span>τὸ μὲν οὖν ὑάλινον καὶ τὸ χρυσοῦν οὐδεμίαν ἔχει τὴν δόλωσιν,
<span class="lb" data-page="14.48" data-line="16" id="l14.48.16"></span>ὁ δὲ καττιτερινὸς μίξει μολύβδου δολοῦται. τὸν
<span class="lb" data-page="14.48" data-line="17" id="l14.48.17"></span>τοιοῦτον οὖν φεύγειν προσήκει, οὐ μόνον ἐπὶ ταύτης, ἀλλὰ
<span class="lb" data-page="14.48" data-line="18" id="l14.48.18"></span>καὶ τῶν ἄλλων ἀντιδότων ἁπασῶν, ὥσπερ γε καὶ τὸν ἐξ
<span class="pb" data-page="14.49" id="p14.49"></span>
<span class="lb" data-page="14.49" data-line="1" id="l14.49.1"></span>ἀργύρου μὴ κεκαθαρμένου, τάχιστα γὰρ καὶ οὗτος ἰὸν ἐπιτρεφόμενον
<span class="lb" data-page="14.49" data-line="2" id="l14.49.2"></span>ἔχει. καλοῦσι δ' οἱ Ῥωμαῖοι τὸν κεκαθαρμένον
<span class="lb" data-page="14.49" data-line="3" id="l14.49.3"></span>ἄργυρον κάνδιδον. ἄμεινον δὲ μὴ μετὰ πολὺν χρόνον χρῆσθαι
<span class="lb" data-page="14.49" data-line="4" id="l14.49.4"></span>τοῖς ἀρτίσκοις, οὐ μὴν πολύ γέ τοι βλάπτονται, κᾂν
<span class="lb" data-page="14.49" data-line="5" id="l14.49.5"></span>μετ' ἐνιαυτὸν ἐμβληθῶσι, κᾂν μετὰ πλείονα χρόνον ἔτι
<span class="lb" data-page="14.49" data-line="6" id="l14.49.6"></span>τοῦδε. καλῶς γὰρ ξηρανθέντες ἐν ἀρχῇ καὶ τριῶν ἐτῶν
<span class="lb" data-page="14.49" data-line="7" id="l14.49.7"></span>καὶ τεττάρων ἀκμαῖοι παραμένουσιν, ἐάν γε καλῶς ὦσιν
<span class="lb" data-page="14.49" data-line="8" id="l14.49.8"></span>ἀποκείμενοι, καὶ καθαροῖς ὀθονίοις δι' ἡμερῶν τινων ἀπομάττοιτο
<span class="lb" data-page="14.49" data-line="9" id="l14.49.9"></span>τὸ ἐπιτρεφόμενον αὐτοῖς κονιορτῶδες. ἐὰν γὰρ
<span class="lb" data-page="14.49" data-line="10" id="l14.49.10"></span>προσμείνῃ τοῦτο χρόνῳ πλέονι, διατίτρησιν αὐτούς. εὔδηλον
<span class="lb" data-page="14.49" data-line="11" id="l14.49.11"></span>δ' ὅτι τοῦτο παθόντες ἄχρηστοι γίνονται, ὡς πρίν γε
<span class="lb" data-page="14.49" data-line="12" id="l14.49.12"></span>τοῦτο παθεῖν αὐτοὺς, κᾂν χρονίσωσιν ἱκανῶς διαμένουσι
<span class="lb" data-page="14.49" data-line="13" id="l14.49.13"></span>χρήσιμοι.
</p>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg078.1st1K-grc1:1.9">
<span class="pb page1" data-page="14.49" id="p14.49"></span>
<span class="milestone ed1page page1" data-n="3.431" data-unit="ed1page" id="ed1page.3.431"></span>
<span class="milestone ed2page page1" data-n="13.879" data-unit="ed2page" id="ed2page.13.879"></span>
            <p>
<span class="lb" data-page="14.49" data-line="14" id="l14.49.14"></span><span class="milestone ed2page" data-n="13.880" data-unit="ed2page" id="ed2page.13.880"></span><label class="head">Ἀρτίσκων σκιλλητικῶν σκευασία.</label>
<span class="lb" data-page="14.49" data-line="15" id="l14.49.15"></span>Εἴτε σκιλλητικοὺς, εἴτε σκιλλίνους ἐθέλοι τις ὀνομάζειν τοὺς
<span class="lb" data-page="14.49" data-line="16" id="l14.49.16"></span>διὰ σκίλλης σκευαζομένους ἀρτίσκους, ἢ κυκλίσκους, ἢ τροχίσκους,
<span class="lb" data-page="14.49" data-line="17" id="l14.49.17"></span>διαφέρει οὐδέν. οὐδὲν γὰρ βλάψεις τὸ φάρμακον,
<span class="lb" data-page="14.49" data-line="18" id="l14.49.18"></span>ὅπως ἂν ὀνομάζῃς, ἐάν γε ἐν τῇ συνθέσει μηδὲν ἁμάρτῃς.
<span class="pb" data-page="14.50" id="p14.50"></span>
<span class="lb" data-page="14.50" data-line="1" id="l14.50.1"></span>ἐγὼ δὲ σοι φράσω καὶ ταύτην σαφῶς. σκίλλαν εὔτροφον
<span class="lb" data-page="14.50" data-line="2" id="l14.50.2"></span>ἀναιρήσῃ μὲν ἐκ τῆς γῆς, ὁπόταν ἀκριβῶς αὐτῆς ξηρανθῇ
<span class="lb" data-page="14.50" data-line="3" id="l14.50.3"></span>τά τε φύλλα καὶ ὁ καυλός. περιελὼν δὲ τὸ φλοιῶδες, εἶτα
<span class="lb" data-page="14.50" data-line="4" id="l14.50.4"></span>περιπλάσας τὶ πυρῶν νέων καλλίστων ὡς ὅτι μάλιστα,
<span class="lb" data-page="14.50" data-line="5" id="l14.50.5"></span>μετὰ ταῦτα ὄπτησον ἐν θερμῇ τέφρᾳ πολλῇ, μέχρις ἂν
<span class="lb" data-page="14.50" data-line="6" id="l14.50.6"></span>ἀκριβῶς ὀστρακωθῇ τὸ περιπλασθὲν σταίς. εἰ δὲ καὶ κατὰ
<span class="lb" data-page="14.50" data-line="7" id="l14.50.7"></span>τὸ χωρίον ἐν ᾧ σκευάζεις, ἴπνος εἴη τις, ἐν ἐκείνῳ καταθέμενος
<span class="lb" data-page="14.50" data-line="8" id="l14.50.8"></span>ἅμα τοῖς ἄρτοις, ὅταν ξηρανθῇ τὸ σταὶς, ἀφελὼν
<span class="lb" data-page="14.50" data-line="9" id="l14.50.9"></span>αὐτὸ, λείωσον τὴν σκίλλαν. αὐτάρκως δ' ὠπτῆσθαι γνώσῃ,
<span class="lb" data-page="14.50" data-line="10" id="l14.50.10"></span>καὶ διὰ καταθέσεως κάρφους. ἑτοίμως γὰρ αὐτὸ καταδέχεται
<span class="lb" data-page="14.50" data-line="11" id="l14.50.11"></span>τὸ σῶμα τῆς σκίλλης, ἐπειδὰν καλῶς ὀπτηθῇ. λειωθείσης
<span class="lb" data-page="14.50" data-line="12" id="l14.50.12"></span>δὲ ἀκριβῶς αὐτῆς μίγνυε τὸ τῶν λευκῶν ὀρόβων
<span class="lb" data-page="14.50" data-line="13" id="l14.50.13"></span>ἰσχυρῶς γάρ ἐστι τὸ τῶν μὴ λευκῶν πικρόν. εὔδηλον
<span class="lb" data-page="14.50" data-line="14" id="l14.50.14"></span>δ' ὅτι σεσῆσθαι τοῦτο χρὴ λεπτῷ κοσκίνῳ, καὶ μετὰ
<span class="lb" data-page="14.50" data-line="15" id="l14.50.15"></span>ταῦτα ἀκριβῶς λελειῶσθαι, τῷ σταθμῷ δὲ ἡμιολίαν εἶναι
<span class="lb" data-page="14.50" data-line="16" id="l14.50.16"></span>χρὴ τὴν σκίλλαν. λέγω δὲ ἡμιολίαν, ὡς δύο μὲν ἀλεύρου
<span class="lb" data-page="14.50" data-line="17" id="l14.50.17"></span>μοίρας εἶναι, τρεῖς δὲ τῆς σκίλλης. ὡς δὲ ταὐτὸν λέγων ὁ
<span class="lb" data-page="14.50" data-line="18" id="l14.50.18"></span>νεώτερος Ἀνδρόμαχος, οὐκ οἶδεν ὅπως π΄. μὲν εἶναι δραχμὰς ﻿
<span class="pb" data-page="14.51" id="p14.51"></span>
<span class="lb" data-page="14.51" data-line="1" id="l14.51.1"></span>βούλεται τοῦ ὀροβίνου ἀλεύρου, τῆς σκίλλης δὲ ρκ΄.
<span class="lb" data-page="14.51" data-line="2" id="l14.51.2"></span>ἤρκει γὰρ εἰπεῖν ἡμιόλιον. εἶτα λεπτοὺς κυκλίσκους ἐκ τῆς
<span class="lb" data-page="14.51" data-line="3" id="l14.51.3"></span>μίξεως ταύτης ἀναπλάσας ἐν οἴκῳ τίθει πρὸς μεσημβρίαν
<span class="lb" data-page="14.51" data-line="4" id="l14.51.4"></span>ἐστραμμένῳ, καθότι προείπομεν, οὐ μὴν ἐν αὐταῖς γε ταῖς
<span class="lb" data-page="14.51" data-line="5" id="l14.51.5"></span>αὐγαῖς τοῦ ἡλίου ξήραινε. καὶ τὰ ἄλλα τὰ προειρημένα
<span class="lb" data-page="14.51" data-line="6" id="l14.51.6"></span>περὶ τῶν θηριακῶν κᾀπὶ τούτων πρᾶττε.
</p>
          </article>

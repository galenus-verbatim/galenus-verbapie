<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:1">
<span class="pb page1" data-page="14.210" id="p14.210"></span>
<span class="milestone ed1page page1" data-n="1.457" data-unit="ed1page" id="ed1page.2.457"></span>
<span class="milestone ed2page page1" data-n="12.93" data-unit="ed2page" id="ed2page.13.930"></span>
          <h1>ΓΑΛΗΝΟΥ ΠΡΟΣ ΠΙΣΩΝΑ ΠΕΡΙ
<br></br>ΤΗΣ ΘΗΡΙΑΚΗΣ ΒΙΒΛΙΟΝ.
</h1>
          <p>
<span class="lb" data-page="14.210" data-line="1" id="l14.210.1"></span><span class="milestone ed2page" data-n="13.930" data-unit="ed2page" id="ed2page.13.930"></span><label class="head">Πίσωνι τὸν λόγον ἀνατίθησιν, Ἀνδρόμαχον
<span class="lb" data-page="14.210" data-line="2" id="l14.210.2"></span>ἐπαινεῖ, καὶ τῆς γραφθησομένης πραγματείας τὸ αἴτιον
<span class="lb" data-page="14.210" data-line="3" id="l14.210.3"></span>ἐκδηλοῖ ὁ Γαληνός.</label> Καὶ τοῦτόν σοι τὸν περὶ τῆς θηριακῆς
<span class="lb" data-page="14.210" data-line="4" id="l14.210.4"></span>λόγον ἀκριβῶς ἐξετάσας ἅπαντα, ἄριστε Πίσων,
<span class="lb" data-page="14.210" data-line="5" id="l14.210.5"></span>σπουδαίως ἐποίησα, καὶ μάλιστα ἐπεί σε κατεῖδον περὶ τὴν
<span class="lb" data-page="14.210" data-line="6" id="l14.210.6"></span>γνῶσιν αὐτῆς μὴ παρέργως ἔχοντα. εἰσελθὼν γάρ ποτε
<span class="lb" data-page="14.210" data-line="7" id="l14.210.7"></span>πρός σε κατὰ τὸ ἔθος, πολλὰ μὲν καὶ ἄλλα τῶν συνήθων
<span class="lb" data-page="14.210" data-line="8" id="l14.210.8"></span>σοι παρακείμενα βιβλία εὗρον. καὶ γὰρ καὶ ἄλλως ἔστι σοι
<span class="lb" data-page="14.210" data-line="9" id="l14.210.9"></span>φίλον, μετὰ τὰς δημοτικὰς τῶν πράξεων ἀσχολίας, τοῖς
<span class="pb" data-page="14.211" id="p14.211"></span>
<span class="lb" data-page="14.211" data-line="1" id="l14.211.1"></span>παλαιοῖς τῶν φιλοσόφων ἀνδρῶν ὁμιλεῖν. γενόμενον δέ τι
<span class="lb" data-page="14.211" data-line="2" id="l14.211.2"></span>σύγγραμμα περὶ τῆς ἀντιδότου ταύτης οὐκ ἀηδῶς ἀνεγίνωσκες
<span class="lb" data-page="14.211" data-line="3" id="l14.211.3"></span>τότε, καί μοι παραστάντι σοι εὐθέως μὲν φιλικοῖς
<span class="lb" data-page="14.211" data-line="4" id="l14.211.4"></span>ἐνεῖδες τοῖς ὄμμασι, δεξιῶς δὲ καὶ προσηγόρευσας, καὶ μετὰ
<span class="lb" data-page="14.211" data-line="5" id="l14.211.5"></span>ταῦτα πάλιν ἀνεγίνωσκες τὸ βιβλίον, ἀκροατὴν ἔχων ἐμέ.
<span class="lb" data-page="14.211" data-line="6" id="l14.211.6"></span>ἤκουον δὲ καὶ αὐτὸς, οὐκ ἀμελῶς γὰρ ἦν τὸ σύγγραμμα
<span class="lb" data-page="14.211" data-line="7" id="l14.211.7"></span>συντεταγμένον ὑπό τινος Ἀνδρομάχου καλουμένου, ἐντελῶς
<span class="lb" data-page="14.211" data-line="8" id="l14.211.8"></span>πεπαιδευμένου τὴν τέχνην, μὴ μόνον τῇ πείρᾳ τῶν ἔργων,
<span class="lb" data-page="14.211" data-line="9" id="l14.211.9"></span>ἀλλὰ καὶ τοῖς λόγοις, τὸν ἐπ᾿ αὐτοῖς λογισμὸν ἀκριβῶς
<span class="lb" data-page="14.211" data-line="10" id="l14.211.10"></span>ἠσκημένου. τὸ γοῦν ἄρχειν ἡμῶν, διὰ τὴν ἐν τούτοις ὑπεροχὴν,
<span class="lb" data-page="14.211" data-line="11" id="l14.211.11"></span>ὑπὸ τῶν κατ᾿ ἐκεῖνον καιρὸν βασιλέων ἦν πεπιστευμένος,
<span class="lb" data-page="14.211" data-line="12" id="l14.211.12"></span>ὡς ἔμοιγε δοκεῖ, τάχα τι καὶ τῆς πατρίδος αὐτῷ
<span class="lb" data-page="14.211" data-line="13" id="l14.211.13"></span>εἰς τὸ ἀκριβῶς ἐκμαθεῖν τὴν ἰατρικὴν συναραμένης. Κρὴς
<span class="lb" data-page="14.211" data-line="14" id="l14.211.14"></span>γὰρ τὸ γένος ἦν, καὶ εἰκὸς ἦν τὴν Κρήτην, ὡς ἄλλα
<span class="lb" data-page="14.211" data-line="15" id="l14.211.15"></span><span class="milestone ed1page" data-n="2.457" data-unit="ed1page" id="ed1page.2.457"></span>πολλὰ τῶν βοτανῶν, οὕτω καὶ εἴς τι φάρμακον ἀγαθὸν
<span class="lb" data-page="14.211" data-line="16" id="l14.211.16"></span>τοῖς ἀνθρώποις ἐνεγκεῖν τὸν τοιοῦτον ἄνδρα. ἀναγινώσκοντος
<span class="lb" data-page="14.211" data-line="17" id="l14.211.17"></span>δέ σου τὰ γεγραμμένα, πάνυ γε ἐγὼ ἔχαιρον, ὅτι οὕτως
<span class="lb" data-page="14.211" data-line="18" id="l14.211.18"></span>ἀκριβῶς προσεῖχες τοῖς ὑπὸ τοῦ ἀνδρὸς λεγομένοις, καὶ ἀληθῶς
<span class="pb" data-page="14.212" id="p14.212"></span>
<span class="lb" data-page="14.212" data-line="1" id="l14.212.1"></span>μέγα με θαῦμα κατεῖχε, καὶ τῇ καθ᾿ ἡμᾶς τύχῃ πολλὴν
<span class="lb" data-page="14.212" data-line="2" id="l14.212.2"></span>τὴν χάριν εἶχον, ὅτι σε φιλοπόνως οὕτως ἔχοντα περὶ
<span class="lb" data-page="14.212" data-line="3" id="l14.212.3"></span>τὴν τέχνην ἔβλεπον. οἱ μὲν γὰρ πολλοὶ τῶν ἄλλων ἀνθρώπων
<span class="lb" data-page="14.212" data-line="4" id="l14.212.4"></span>μόνην τὴν ἀκοὴν ὑπὸ τῶν ταύτης λόγων εὐφραίνεσθαι
<span class="lb" data-page="14.212" data-line="5" id="l14.212.5"></span>θέλουσι. σὺ δὲ οὐ μόνον τῶν λεγομένων ἡδέως
<span class="lb" data-page="14.212" data-line="6" id="l14.212.6"></span>ἀκούεις, ἀλλὰ καὶ πολλὰ τῶν μὴ λεγομένων ἐξ ἐμφύτου
<span class="lb" data-page="14.212" data-line="7" id="l14.212.7"></span>συνέσεως εὑρίσκεις εὐφυῶς. ἔνια δὲ καὶ τῶν ἔργων οὕτως
<span class="lb" data-page="14.212" data-line="8" id="l14.212.8"></span>ἀκριβῶς ἐπίστασαι καὶ βλέπεις, ὡς οἱ φιλοπόνως μαθόντες
<span class="lb" data-page="14.212" data-line="9" id="l14.212.9"></span>ἡμεῖς. ὅπερ ὡς ἀληθῶς ἐγὼ θεασάμενος ἐπὶ σοῦ καὶ πάνυ
<span class="lb" data-page="14.212" data-line="10" id="l14.212.10"></span>κατεπλάγην. ὁπότε γάρ σου τῶν παίδων ὁ φίλτατος τὴν
<span class="lb" data-page="14.212" data-line="11" id="l14.212.11"></span>περὶ τὸ περιτόναιον διάθεσιν ἔσχεν ἔκ τινος τοῦ <span class="milestone ed2page" data-n="13.931" data-unit="ed2page" id="ed2page.13.931"></span>ἱππεύειν
<span class="lb" data-page="14.212" data-line="12" id="l14.212.12"></span>ἀνάγκης, ἐπειδή τις καὶ δημοτελὴς ἦν μυστηρίων
<span class="lb" data-page="14.212" data-line="13" id="l14.212.13"></span>ἱερουργὸς, διὰ θρησκείαν, τὴν ὑπὲρ Ῥωμαίων θεῶν ἀναγκαίως
<span class="lb" data-page="14.212" data-line="14" id="l14.212.14"></span>ἀγομένην τότε, ἐφ᾿ ᾧ δὴ καὶ τοὺς εὐγενεστάτους παῖδας
<span class="lb" data-page="14.212" data-line="15" id="l14.212.15"></span>ἱππεύοντας εὐρύθμως, καὶ χορεύοντας, ὥσπερ τοῖς ἵπποις,
<span class="lb" data-page="14.212" data-line="16" id="l14.212.16"></span>ἔδει τινὰ τῶν μυστηρίων καὶ αὐτοὺς ἐπιτελεῖν. ὅτε
<span class="lb" data-page="14.212" data-line="17" id="l14.212.17"></span>δὴ καὶ τοῦ παιδὸς τοῦ σοῦ ἁπαλοῦ τυγχάνοντος πάνυ, ὁ
<span class="lb" data-page="14.212" data-line="18" id="l14.212.18"></span>τόπος οὗτος περιθλασθεὶς, βιαίως ἀπέστη τε τῶν ὑποκειμένων,
<span class="pb" data-page="14.213" id="p14.213"></span>
<span class="lb" data-page="14.213" data-line="1" id="l14.213.1"></span>καὶ μετ᾿ αὐτὸ πῦον συναγαγὼν, ἐδεήθη καὶ τομῆς,
<span class="lb" data-page="14.213" data-line="2" id="l14.213.2"></span>καὶ ὁ μὲν παῖς, ὥσπερ τὶς ἀνὴρ ἤδη, τλημόνως ἀπάντων
<span class="lb" data-page="14.213" data-line="3" id="l14.213.3"></span>ἀνεχόμενος, ἐπιεικῶς ἐθεραπεύετο, καθάπερ ἔκ τινος τοῦ
<span class="lb" data-page="14.213" data-line="4" id="l14.213.4"></span>φιλοσοφίας λόγου, καρτερίᾳ τε καὶ ἀνδρείᾳ πρὸς τὰ παρόντα
<span class="lb" data-page="14.213" data-line="5" id="l14.213.5"></span>εὐφυῶς συνησκημένος. σὺ δὲ ἐφεστὼς ἀκριβῶς οὕτως ἔβλεπες,
<span class="lb" data-page="14.213" data-line="6" id="l14.213.6"></span>καὶ τοῖς γιγνομένοις ὑφ᾿ ἡμῶν ἅπασι προσεῖχες, ὡς εἴ
<span class="lb" data-page="14.213" data-line="7" id="l14.213.7"></span>ποτέ τι καὶ παρέργως ἐγίγνετο, εὐθέως ἐφεστάναι, καὶ
<span class="lb" data-page="14.213" data-line="8" id="l14.213.8"></span>παραινεῖν κατὰ τὸν Ἱπποκράτην, μηδὲν εἰκῇ ποιεῖν. ἐγὼ
<span class="lb" data-page="14.213" data-line="9" id="l14.213.9"></span>δέ τι καὶ φιλοτιμότερον θεώμενος, περιεργότερον τὸ ὑπὸ
<span class="lb" data-page="14.213" data-line="10" id="l14.213.10"></span>σοῦ γιγνόμενον ἔβλεπον. εἴ ποτε γάρ τι καὶ τῶν ἐπιθετιμένων
<span class="lb" data-page="14.213" data-line="11" id="l14.213.11"></span>ὑπὸ τοῦ θεραπεύοντος φαρμάκων ἀτόπως ἔκειτο, τοῦτο
<span class="lb" data-page="14.213" data-line="12" id="l14.213.12"></span>τοῖς σαυτοῦ δακτύλοις μετετίθεις τε καὶ δεόντως ἥρμοττες
<span class="lb" data-page="14.213" data-line="13" id="l14.213.13"></span>τῷ τραύματι, ὡς θαυμαστὸν εἶναι δοκεῖν, ἐκ τῆς περὶ
<span class="lb" data-page="14.213" data-line="14" id="l14.213.14"></span>τὸν υἱόν σου στοργῆς καὶ τῆς φυσικῆς ἐντρεχείας, αἰφνίδιόν
<span class="lb" data-page="14.213" data-line="15" id="l14.213.15"></span>σοι οὕτω τῶν χειρῶν ἐνδεικνυμένων ἀκριβῆ τέχνην, καὶ
<span class="lb" data-page="14.213" data-line="16" id="l14.213.16"></span>τοῦτ᾿ ἄρ᾿ ἦν ἰδεῖν ἐπὶ σοῦ φαινόμενον ἐκεῖνο, ὥσπερ δὴ
<span class="lb" data-page="14.213" data-line="17" id="l14.213.17"></span>καὶ ὁ σοφώτατος Πλάτων, ὡς εἰκὸς ἐπὶ πολλῶν πολλάκις
<span class="lb" data-page="14.213" data-line="18" id="l14.213.18"></span>ἰδὼν, καὶ χαίρων τῇ τῆς ἀληθείας ἀνάγκῃ, καὶ τὰς μαθήσεις
<span class="pb" data-page="14.214" id="p14.214"></span>
<span class="lb" data-page="14.214" data-line="1" id="l14.214.1"></span>ἀναμνήσεις εἶναι λέγει, καὶ τὴν ψυχὴν, πάντων τὰς
<span class="lb" data-page="14.214" data-line="2" id="l14.214.2"></span>ἐννοίας ἔχειν δοκεῖν, ἐμφαίνεσθαι δὲ αὐτὰς τότε, ὅτε ἡ
<span class="lb" data-page="14.214" data-line="3" id="l14.214.3"></span>χρεία καλεῖ. ὥσπερ δὲ δὴ καὶ ἐπὶ σοῦ, διὰ τὴν περὶ τὸν
<span class="lb" data-page="14.214" data-line="4" id="l14.214.4"></span>παῖδα φροντίδα, ἀπροσδόκητος ἡμῖν ἡ παροῦσά σοι τῆς
<span class="lb" data-page="14.214" data-line="5" id="l14.214.5"></span>τέχνης ἐμπειρία κατεφαίνετο, καὶ εἰκότως φιλόκαλός τε ὢν,
<span class="lb" data-page="14.214" data-line="6" id="l14.214.6"></span>οὕτω καὶ εὐφυής. οὐδὲ περὶ τὸ φάρμακον τοῦτο τὴν θηριακὴν
<span class="lb" data-page="14.214" data-line="7" id="l14.214.7"></span>ἔσχες ἀμελῶς, ἀλλ᾿ ἐσπούδασας αὐτοῦ εἰδέναι τήν τε
<span class="lb" data-page="14.214" data-line="8" id="l14.214.8"></span>δύναμιν καὶ τὴν κρᾶσιν, τόν τε καιρὸν καὶ τὸ μέτρον τῆς
<span class="lb" data-page="14.214" data-line="9" id="l14.214.9"></span>χρήσεως ἀκριβῶς ἐκμαθεῖν.
</p>
        </article>

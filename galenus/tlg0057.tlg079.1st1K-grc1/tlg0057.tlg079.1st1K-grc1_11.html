<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:11">
<span class="pb page1" data-page="14.250" id="p14.250"></span>
<span class="milestone ed1page page1" data-n="2.462" data-unit="ed1page" id="ed1page.2.462"></span>
<span class="milestone ed2page page1" data-n="13.945" data-unit="ed2page" id="ed2page.13.945"></span>
          <p>
<span class="lb" data-page="14.250" data-line="4" id="l14.250.4"></span><label class="head">Ἀσκληπιάδου τε καὶ Ἐπικούρου ἀντίῤῥησις,
<span class="lb" data-page="14.250" data-line="5" id="l14.250.5"></span>τῶν τὴν ἀλλοίωσιν ἀποφασκόντων καὶ τὰ τῆς φύσεως ἔργα
<span class="lb" data-page="14.250" data-line="6" id="l14.250.6"></span>πρὸς τοὺς ἀτόμους τε καὶ ὄγκους ἀναφερόντων.</label> Εἰ μὲν
<span class="lb" data-page="14.250" data-line="7" id="l14.250.7"></span>γὰρ ἐξ ἀτόμου καὶ τοῦ κενοῦ κατὰ τὸν Ἐπικούρου τε καὶ
<span class="lb" data-page="14.250" data-line="8" id="l14.250.8"></span>Δημοκρίτου λόγον συνειστήκει τὰ πάντα, ἢ ἔκ τινων ὄγκων
<span class="lb" data-page="14.250" data-line="9" id="l14.250.9"></span>καὶ <span class="milestone ed1page" data-n="2.463" data-unit="ed1page" id="ed1page.2.463"></span>πόρων κατὰ τὸν ἰατρὸν Ἀσκληπιάδην· καὶ γὰρ
<span class="lb" data-page="14.250" data-line="10" id="l14.250.10"></span>οὕτως ἀλλάξας τὰ ὀνόματα μόνον καὶ ἀντὶ μὲν τῶν ἀτόμων
<span class="lb" data-page="14.250" data-line="11" id="l14.250.11"></span>τοὺς ὄγκους, ἀντὶ δὲ τοῦ κενοῦ τοὺς πόρους λέγων τὴν
<span class="lb" data-page="14.250" data-line="12" id="l14.250.12"></span>αὐτὴν ἐκείνοις τῶν ὄντων οὐσίαν εἶναι βουλόμενος· εἰκότως
<span class="lb" data-page="14.250" data-line="13" id="l14.250.13"></span>ἂν ἔμενεν ἀναλλοίωτα τὰ φάρμακα, κατὰ μηδὲν τρέπεσθαι
<span class="lb" data-page="14.250" data-line="14" id="l14.250.14"></span>μηδ᾿ ὅλως ἐξίστασθαι τῆς αὐτῶν ποιότητος δυνάμενα. ἐπεὶ
<span class="lb" data-page="14.250" data-line="15" id="l14.250.15"></span>δ᾿ οὐκ ἔστιν ἀληθὴς ὁ λόγος οὗτος, ὡς δείξομεν, ἀλλ᾿ ἀλλοιοῦται,
<span class="lb" data-page="14.250" data-line="16" id="l14.250.16"></span>ὡς ἔφην, τὰ πάντα καὶ τρέπεται ῥᾳδίως καὶ
<span class="lb" data-page="14.250" data-line="17" id="l14.250.17"></span>εἰς ἄλληλα τὴν κρᾶσιν λαμβάνει, ἀνάγκη τῆς κράσεως δι᾿
<span class="lb" data-page="14.250" data-line="18" id="l14.250.18"></span>ὅλων τῶν κιρναμένων γιγνομένης τὸ ἰσχυρότερον τοῦ ἥττονος
<span class="pb" data-page="14.251" id="p14.251"></span>
<span class="lb" data-page="14.251" data-line="1" id="l14.251.1"></span>κρατεῖν, καὶ διὰ τοῦτο ἡμεῖς ταῖς ἐντέχνοις μίξεσι πρὸς
<span class="lb" data-page="14.251" data-line="2" id="l14.251.2"></span>τὴν χρείαν τῆς ἐνεργείας τὰς ποιότητας τῶν φαρμάκων
<span class="lb" data-page="14.251" data-line="3" id="l14.251.3"></span>ἐναλλάσσομεν, οὐκ ἂν δυναμένου τούτου γενέσθαι, εἰ μικρά
<span class="lb" data-page="14.251" data-line="4" id="l14.251.4"></span>τινα ἦν καὶ ἀπαθῆ καὶ ἄτρεπτα τῆς οὐσίας τὰ σώματα.
<span class="lb" data-page="14.251" data-line="5" id="l14.251.5"></span>διόπερ δὴ καὶ πολλάκις ἐγὼ τεθαύμακα πῶς ὁρῶντες ἐπὶ
<span class="lb" data-page="14.251" data-line="6" id="l14.251.6"></span>τοῦ παντὸς οὕτω γενομένας ταχείας τροπὰς καὶ τὴν τοσαύτην
<span class="lb" data-page="14.251" data-line="7" id="l14.251.7"></span>ἐν ταῖς κράσεσι μεταβολὴν, εἶθ᾿ ὑπομένουσιν ἀρχὰς
<span class="lb" data-page="14.251" data-line="8" id="l14.251.8"></span>τῶν ὅλων τὰς τοιαύτας τίθεσθαι, καὶ μάλισθ᾿ ὁ νῦν εἰρημένος
<span class="lb" data-page="14.251" data-line="9" id="l14.251.9"></span>ἰατρὸς Ἀσκληπιάδης· πρὸς τοῦτον γὰρ οἰκείως μᾶλλον
<span class="lb" data-page="14.251" data-line="10" id="l14.251.10"></span>ποιήσομαι τὸν λόγον, ἐπεὶ καὶ φανερωτέρας ἐν τῷ σώματι
<span class="lb" data-page="14.251" data-line="11" id="l14.251.11"></span>τροπάς τε καὶ μεταβολὰς οὐκ ἐνδείκνυται. τί γάρ ἐστιν
<span class="lb" data-page="14.251" data-line="12" id="l14.251.12"></span>εἰπεῖν, ὅταν μόνου τοῦ δακτύλου εἰς ψυχρὸν ὕδωρ κατατεθέντος
<span class="lb" data-page="14.251" data-line="13" id="l14.251.13"></span>ὅλου τοῦ σώματος ἐν τάχει ἡ τροπὴ γίνηται; ἢ
<span class="lb" data-page="14.251" data-line="14" id="l14.251.14"></span>ὅταν ταῖς τῶν ἀνέμων μεταβολαῖς συμμεταβάλληται ἡμῶν
<span class="lb" data-page="14.251" data-line="15" id="l14.251.15"></span>τὰ σώματα; ἔγωγ᾿ οὖν οἶδα τῶν μὲν ἑταίρων τινὰ ἐπὶ
<span class="lb" data-page="14.251" data-line="16" id="l14.251.16"></span>τοῦ σκίμποδος ἔτι κατακείμενον ἐκ τῆς περὶ τὴν κεφαλὴν
<span class="lb" data-page="14.251" data-line="17" id="l14.251.17"></span>ἑαυτοῦ συναισθήσεως διαγινώσκοντα τοῦ ἀνέμου τὴν πνοήν.
<span class="lb" data-page="14.251" data-line="18" id="l14.251.18"></span>εἴ ποτε γὰρ ἐκαρηβάρει, εὐθέως ἐγίνωσκεν ὅτι νότος ὁ
<span class="pb" data-page="14.252" id="p14.252"></span>
<span class="lb" data-page="14.252" data-line="1" id="l14.252.1"></span>πνέων ἄνεμος ἦν. καὶ ἀκούσασα μόνον βροντῆς γυνὴ ἐγκύμων
<span class="lb" data-page="14.252" data-line="2" id="l14.252.2"></span>καὶ θεασαμένη φοβερόν τι θέαμα, ἐξέβαλε τὸ παιδίον.
<span class="lb" data-page="14.252" data-line="3" id="l14.252.3"></span>ἔσθ᾿ ὅτε δὲ καὶ βοηθεῖν ὀξέως θέλοντες καὶ ταχεῖαν τῷ
<span class="lb" data-page="14.252" data-line="4" id="l14.252.4"></span>νοσοῦντι τοῦ βοηθήματος τὴν αἴσθησιν γενέσθαι, ταχίστην
<span class="lb" data-page="14.252" data-line="5" id="l14.252.5"></span>ὁρῶμεν γιγνομένην τῶν σωμάτων τὴν τροπήν. ἐπὶ γοῦν
<span class="lb" data-page="14.252" data-line="6" id="l14.252.6"></span>τινων ἐκλελυμένων σφόδρα ὀξυθυμίαν τινὰ τῷ ἀῤῥώστῳ ὁ
<span class="lb" data-page="14.252" data-line="7" id="l14.252.7"></span>θαυμάσιος Ἱπποκράτης γίνεσθαι συμβουλεύει, ἵνα τῷ εὐτόνῳ
<span class="lb" data-page="14.252" data-line="8" id="l14.252.8"></span>τῆς ὁρμῆς τὸ ἄτονον τῆς ἐκλύσεως ἰασώμεθα. πολλάκις
<span class="lb" data-page="14.252" data-line="9" id="l14.252.9"></span>δὲ καὶ ὀλίγη τις αὐτοῖς προσενεχθεῖσα τροφὴ εὐθέως ἀνέῤῥωσε
<span class="lb" data-page="14.252" data-line="10" id="l14.252.10"></span>καὶ τὴν δύναμιν αὐτῶν εὐτόνωσε, τῆς τροφῆς τοῦ
<span class="lb" data-page="14.252" data-line="11" id="l14.252.11"></span>σώματος, <span class="milestone ed2page" data-n="13.946" data-unit="ed2page" id="ed2page.13.946"></span>ὡς οἶμαι, ταχέως ἐπὶ τὸ κρεῖττον γιγνομένης,
<span class="lb" data-page="14.252" data-line="12" id="l14.252.12"></span>ἀλλ᾿ οὐχὶ τῶν ὄγκων ἀπαθῶν ὑπαρχόντων, καὶ διὰ
<span class="lb" data-page="14.252" data-line="13" id="l14.252.13"></span>τοῦτο τὴν αἴσθησιν ἡμῖν τῶν τοιούτων παρέχειν μὴ δυναμένων.
<span class="lb" data-page="14.252" data-line="14" id="l14.252.14"></span>τίς γὰρ ἐν τοσούτῳ τάχει τοὺς ὄγκους συντιθέναι
<span class="lb" data-page="14.252" data-line="15" id="l14.252.15"></span>δυνήσεται; ἢ τίς οὕτως ἐξ ἀπαθῶν τῶν ὄγκων συγκείμενος
<span class="lb" data-page="14.252" data-line="16" id="l14.252.16"></span>ταχέως τῶν προσπιπτόντων αἰσθήσεται; ἡ γὰρ ποιὰ τῶν
<span class="lb" data-page="14.252" data-line="17" id="l14.252.17"></span>ὄγκων μετατιθεμένων σύνθεσις τοῦ μὲν σχήματος ἀλλαγὴν
<span class="lb" data-page="14.252" data-line="18" id="l14.252.18"></span>μόνην ἐργάζεται, ἀλλοίωσιν δὲ καὶ ποιότητα ἄλλην ἐξ ἄλλης
<span class="pb" data-page="14.253" id="p14.253"></span>
<span class="lb" data-page="14.253" data-line="1" id="l14.253.1"></span>γεννῆσαι ἀδυνατεῖ. καὶ διὰ τοῦτο ἐδόκει μοι τὸν ἄνδρα
<span class="lb" data-page="14.253" data-line="2" id="l14.253.2"></span>μὴ μόνον τὸ ἐπὶ τῶν φαρμάκων γιγνόμενον ἀκολούθως
<span class="lb" data-page="14.253" data-line="3" id="l14.253.3"></span>ἀναιρεῖν διὰ τὴν ἀκολουθίαν τοῦ δόγματος, ἀλλὰ καὶ τὴν
<span class="lb" data-page="14.253" data-line="4" id="l14.253.4"></span>φύσιν αὐτὴν τὴν διοικοῦσαν ἐν ἡμῖν τὰ πάντα μηδὲν εἶναι
<span class="lb" data-page="14.253" data-line="5" id="l14.253.5"></span>οἴεσθαι. ἕκαστα γὰρ τῶν γιγνομένων ἐκ τῆς τῶν ὄγκων
<span class="lb" data-page="14.253" data-line="6" id="l14.253.6"></span>συνθέσεως καὶ συμπλοκῆς γίγνεσθαι βούλεται. διόπερ καὶ
<span class="lb" data-page="14.253" data-line="7" id="l14.253.7"></span>θαυμάζειν ἐπέρχεταί μοι, ὅταν αὐτὸν ὁρῶ τὰ οὕτω θαυμαστὰ
<span class="lb" data-page="14.253" data-line="8" id="l14.253.8"></span>τῆς φύσεως ἔργα μὴ βλέποντα, καὶ μάλιστα τὰς ἐξ
<span class="lb" data-page="14.253" data-line="9" id="l14.253.9"></span>ἀρχῆς ἐν αὐτῇ τῇ γενέσει τοῦ ἀνθρώπου γιγνομένας τέχνας,
<span class="lb" data-page="14.253" data-line="10" id="l14.253.10"></span>ὅπως μὲν διαπλάττεται τὸ ἔμβρυον ἐν τῷ τῆς μήτρας τόπῳ,
<span class="lb" data-page="14.253" data-line="11" id="l14.253.11"></span>ὅπως δ᾿ ἂν καὶ διαπλασθέν εὐμηχάνως τρέφεται, ὅσοις δὲ
<span class="lb" data-page="14.253" data-line="12" id="l14.253.12"></span>καὶ οἵοις αὐτὸ τοῖς ἁπαλωτάτοις δεσμοῖς ἄχρι τοῦ ὡραίου
<span class="lb" data-page="14.253" data-line="13" id="l14.253.13"></span>τόκου ἔνδον κρατεῖ, οἵᾳ δέ τινι θείᾳ τέχνῃ καὶ ὁμοιότητι
<span class="lb" data-page="14.253" data-line="14" id="l14.253.14"></span>τύπον ἐν τοῖς γεννωμένοις ἐργάζεται, ἐφ᾿ οὗ μάλιστα καὶ
<span class="lb" data-page="14.253" data-line="15" id="l14.253.15"></span>ἡ τῶν ὄγκων ὑπόθεσις αὐτοῦ ἀσχημόνως ἐλέγχεται. οὐ γὰρ
<span class="lb" data-page="14.253" data-line="16" id="l14.253.16"></span>μόνοις τοῖς γεννῶσιν, ἀλλὰ καὶ προγόνοις τισὶ τὰ τικτόμενα
<span class="lb" data-page="14.253" data-line="17" id="l14.253.17"></span>ὅμοια γίνεται. ἐμοὶ δὲ καὶ λόγος τὶς ἀρχαῖος ἐμήνυσεν
<span class="lb" data-page="14.253" data-line="18" id="l14.253.18"></span>ὅτι τῶν ἀμόρφων τὶς δυνατὸς εὔμορφον θέλων γεννῆσαι
<span class="pb" data-page="14.254" id="p14.254"></span>
<span class="lb" data-page="14.254" data-line="1" id="l14.254.1"></span>παῖδα, ἐποίησε γράψαι ἐν πλατεῖ ξύλῳ εὐειδὲς ἄλλο παιδίον,
<span class="lb" data-page="14.254" data-line="2" id="l14.254.2"></span>καὶ ἔλεγε τῇ γυναικὶ συμπλεκόμενος ἐκείνῳ τῷ τύπῳ
<span class="lb" data-page="14.254" data-line="3" id="l14.254.3"></span>τῆς γραφῆς ἐμβλέπειν. ἡ δὲ ἀτενὲς βλέπουσα καὶ ὡς ἔστιν
<span class="lb" data-page="14.254" data-line="4" id="l14.254.4"></span>εἰπεῖν ὅλον τὸν νοῦν ἔχουσα οὐχὶ τῷ γεννήσαντι, ἀλλὰ τῷ
<span class="lb" data-page="14.254" data-line="5" id="l14.254.5"></span>γεγραμμένῳ ὁμοίως ἀπέτεκε τὸ παιδίον, τῆς ὄψεως, οἶμαι,
<span class="lb" data-page="14.254" data-line="6" id="l14.254.6"></span>διαπεμπούσης τῇ φύσει, ἀλλ᾿ οὐκ ὄγκοις τισὶ τοῦ γεγραμμένου
<span class="lb" data-page="14.254" data-line="7" id="l14.254.7"></span>τοὺς τύπους. ἐπεὶ δὲ ἀμύητος τῶν τοιούτων τῆς
<span class="lb" data-page="14.254" data-line="8" id="l14.254.8"></span>φύσεως μυστηρίων ὁ ἀνὴρ εἶναι διὰ τοὺς ὄγκους ὑπομένει
<span class="lb" data-page="14.254" data-line="9" id="l14.254.9"></span>καὶ διὰ τὸ ἀφανές τε καὶ ἄδηλον τῆς ὄψεως τοὺς ἑαυτοῦ
<span class="lb" data-page="14.254" data-line="10" id="l14.254.10"></span>μαθητὰς πιστεύειν τοῖς οὕτω θαυμασίοις ἔργοις οὐκ ἐᾷ, ἐπὶ
<span class="lb" data-page="14.254" data-line="11" id="l14.254.11"></span>τὰ ἔξωθεν αὐτὸν καὶ παντάπασι φαινόμενα μεταβάλλειν
<span class="lb" data-page="14.254" data-line="12" id="l14.254.12"></span>βούλομαι. τίς γὰρ τὰς ὑπὸ τοῦ ζώου τῆς ἀράχνης γιγνομένας
<span class="lb" data-page="14.254" data-line="13" id="l14.254.13"></span>τέχνας βλέπων ἀπιστεῖ καὶ τὴν διὰ τῶν οὕτω διαφανῶν
<span class="lb" data-page="14.254" data-line="14" id="l14.254.14"></span>τε καὶ λεπτῶν νημάτων γιγνομένην ὑπ᾿ αὐτῆς ὑφὴν,
<span class="lb" data-page="14.254" data-line="15" id="l14.254.15"></span>ὡς καὶ τινας λέγειν τὴν ὑφαντικὴν τοὺς ἀνθρώπους λαβόντας
<span class="lb" data-page="14.254" data-line="16" id="l14.254.16"></span>τὸ πρῶτον παρ᾿ αὐτῆς ἔχειν; τίνα δ᾿ οὐ πείθει λέγειν
<span class="lb" data-page="14.254" data-line="17" id="l14.254.17"></span>θαυμάσιόν τι χρῆμα τὴν φύσιν ὑπάρχειν ὁρῶντα τὸ ὑπὸ
<span class="lb" data-page="14.254" data-line="18" id="l14.254.18"></span>τῆς ἄρκτου γιγνόμενον ἔργον; ἀποτίκτει μὲν γὰρ ἡ ἄρκτος ﻿
<span class="pb" data-page="14.255" id="p14.255"></span>
<span class="lb" data-page="14.255" data-line="1" id="l14.255.1"></span>ἅπασι τοῖς γεννωμένοις ὁμοίως ζώοις. ἔστι δὲ σὰρξ μόνη
<span class="lb" data-page="14.255" data-line="2" id="l14.255.2"></span>γεννωμένη ἄπλαστός τε καὶ ἀδιάρθρωτος, μορφὴν μὲν οὐδεμίαν
<span class="lb" data-page="14.255" data-line="3" id="l14.255.3"></span>ἔχουσα, εὐθὺς δὲ ὑπὸ τῆς γεννώσης τῇ φυσικῇ τέχνῃ
<span class="lb" data-page="14.255" data-line="4" id="l14.255.4"></span>διατυπουμένη. τῇ γὰρ γλώττῃ ὥσπερ χειρί τινι χρωμένη
<span class="lb" data-page="14.255" data-line="5" id="l14.255.5"></span>ἡ τεκοῦσα οὕτω μεμορφωμένον ζῶον τὸ τεχθὲν ἀποτελεῖν
<span class="lb" data-page="14.255" data-line="6" id="l14.255.6"></span>ἀλλὰ πρὸς μὲν τούτους παύσομαι λέγων. καὶ γὰρ εἴωθα ἐν
<span class="lb" data-page="14.255" data-line="7" id="l14.255.7"></span>τοῖς φιλοτίμοις λόγοις ὥσπερ τινὶ χαλινῷ, καθάπερ ἵππου
<span class="lb" data-page="14.255" data-line="8" id="l14.255.8"></span>τινὸς γαύρου τρέχοντος τῷ μέτρῳ, τοῦ λόγου αὐτοῦ εὐτόνως
<span class="lb" data-page="14.255" data-line="9" id="l14.255.9"></span>κρατεῖν.
</p>
        </article>

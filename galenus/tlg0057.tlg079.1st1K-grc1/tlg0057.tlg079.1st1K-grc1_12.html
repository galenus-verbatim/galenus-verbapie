<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:12">
<span class="pb page1" data-page="14.255" id="p14.255"></span>
<span class="milestone ed1page page1" data-n="2.463" data-unit="ed1page" id="ed1page.2.463"></span>
<span class="milestone ed2page page1" data-n="13.946" data-unit="ed2page" id="ed2page.13.946"></span>
          <p>
<span class="lb" data-page="14.255" data-line="10" id="l14.255.10"></span><span class="milestone ed2page" data-n="13.947" data-unit="ed2page" id="ed2page.13.947"></span><label class="head">Ἕκαστα τὰ τὴν θηριακὴν συντιθέμενα
<span class="lb" data-page="14.255" data-line="11" id="l14.255.11"></span>ἀκριβῶς ἐξεταστέον. καὶ τὴν Ἀνδρομάχου γραφὴν προκριτέον.</label>
<span class="lb" data-page="14.255" data-line="12" id="l14.255.12"></span>Ἐπιδείξας δὲ, ὡς οἶμαι, σαφῶς μηκέτι εἷναί σοι θαυμαστὸν
<span class="lb" data-page="14.255" data-line="13" id="l14.255.13"></span>τὰ θηρία αὐτὰ καὶ ἀναιρεῖν καὶ βοηθεῖν δύνασθαι, διὰ τὴν
<span class="lb" data-page="14.255" data-line="14" id="l14.255.14"></span>ποικίλην σκευασίαν τε καὶ μίξιν τῶν συμμιγνυμένων αὐτοῖς
<span class="lb" data-page="14.255" data-line="15" id="l14.255.15"></span>φαρμάκων, μετὰ τοῦτο λοιπὸν τὴν ἀντίδοτον σκευάζειν ἄρξομαι.
<span class="lb" data-page="14.255" data-line="16" id="l14.255.16"></span>οὐ γάρ ἐστιν ὀλίγη καὶ ἡ ἐν τῇ σκευασίᾳ αὐτῆς
<span class="lb" data-page="14.255" data-line="17" id="l14.255.17"></span>γιγνομένη ὑφ᾿ ἡμῶν τέχνη. ἥ τε γὰρ ἐν τοῖς θηρίοις πολλάκις
<span class="lb" data-page="14.255" data-line="18" id="l14.255.18"></span>ὑπὸ τῶν θηρευόντων αὐτὰ γιγνομένη πανουργία καὶ ἡ
<span class="pb" data-page="14.256" id="p14.256"></span>
<span class="lb" data-page="14.256" data-line="1" id="l14.256.1"></span>ἐν τοῖς ἄλλοις μίγμασι τῶν σκευαζόντων ἀπειρία ἄχρηστον·
<span class="lb" data-page="14.256" data-line="2" id="l14.256.2"></span>πολλάκις ἐποίησε τὸ φάρμακον. πολλοὶ γὰρ αὐτῶν τὴν περὶ
<span class="lb" data-page="14.256" data-line="3" id="l14.256.3"></span>τὸ θηρεύειν τέχνην ἐπιδείκνυσθαι βουλόμενοι, καὶ μάλισθ᾿
<span class="lb" data-page="14.256" data-line="4" id="l14.256.4"></span>ὅσοι καὶ φάρμακά τινα πρὸς τὰ τοιαῦτα εὑρίσκειν ἐπαγγέλλονται,
<span class="lb" data-page="14.256" data-line="5" id="l14.256.5"></span>τὸ μὲν ἔχειν τὰ φάρμακα ψεύδονται. οὐ γὰρ εὕρομέν
<span class="lb" data-page="14.256" data-line="6" id="l14.256.6"></span>ποτε ἡμεῖς αὐτοὺς ἔχοντας, διὰ δὲ τοῦ πανουργεῖν
<span class="lb" data-page="14.256" data-line="7" id="l14.256.7"></span>τὰ θηρία τοὺς ὁρῶντας πλανῶσι, πρῶτον μὲν αὐτὰ θηρεύοντες
<span class="lb" data-page="14.256" data-line="8" id="l14.256.8"></span>οὐ τῷ δέοντι καιρῷ, ἀλλὰ μετὰ πολὺν τῆς φωλειᾶς
<span class="lb" data-page="14.256" data-line="9" id="l14.256.9"></span>τὸν χρόνον, ὅτε μηκέτ᾿ ἐστὶν ἀκμαῖα. λαβόντες δὲ αὐτὰ
<span class="lb" data-page="14.256" data-line="10" id="l14.256.10"></span>καὶ προεθίζουσιν ἑαυτοῖς πολλάκις καὶ τρέφουσιν οὐ ταῖς
<span class="lb" data-page="14.256" data-line="11" id="l14.256.11"></span>εἰθισμέναις τροφαῖς, ἀλλὰ σάρκας αὐτοῖς ἐπιδιδόντες καὶ
<span class="lb" data-page="14.256" data-line="12" id="l14.256.12"></span>συνεχῶς ἐνδάκνειν ἀναγκάζοντες, οὕτως ἐκ τοῦ στόματος
<span class="lb" data-page="14.256" data-line="13" id="l14.256.13"></span>αὐτῶν κενοῦσθαι ποιοῦσι τὸν ἰὸν καὶ δὴ καὶ μάζας τινὰς
<span class="lb" data-page="14.256" data-line="14" id="l14.256.14"></span>ἐπιδιδόντες ἐμφραττούσας τῶν ὀδόντων τὰ τρήματα καὶ
<span class="lb" data-page="14.256" data-line="15" id="l14.256.15"></span>οὕτω τούτων ἀσθενῆ γίνεται τὰ δήγματα, ὡς θαυμάζειν
<span class="lb" data-page="14.256" data-line="16" id="l14.256.16"></span>πάνυ τοὺς ὁρῶντας τὴν τοιαύτην αὐτῶν εἰς τὸ πανουργεῖν
<span class="lb" data-page="14.256" data-line="17" id="l14.256.17"></span>τέχνην οὐκ εἰδότας· ὁμοίως δ᾿ αὖ καὶ ἡ περὶ τὰ φάρμακα
<span class="lb" data-page="14.256" data-line="18" id="l14.256.18"></span>τῶν μιγνυμένων, ὡς ἔφην, ἀπειρία οὐκ ἔστιν <span class="milestone ed1page" data-n="2.464" data-unit="ed1page" id="ed1page.2.464"></span>ὀλίγη
<span class="pb" data-page="14.257" id="p14.257"></span>
<span class="lb" data-page="14.257" data-line="1" id="l14.257.1"></span>αὐτίκα γέ τοι περὶ τὰ κάλλιστα τῶν ἐμβαλλομένων, κασσίαν
<span class="lb" data-page="14.257" data-line="2" id="l14.257.2"></span>λέγω καὶ τὸ κιννάμωμον αὐτὸ, οὐκ ὀλίγη τίς ἐστι διαφορὰ,
<span class="lb" data-page="14.257" data-line="3" id="l14.257.3"></span>καὶ πολλοὺς τῶν σκευαζόντων εἴωθε πλανᾷν. τό τε γὰρ
<span class="lb" data-page="14.257" data-line="4" id="l14.257.4"></span>καλούμενον ψευδοκιννάμωμον ὅμοιόν ἐστι τῷ ἀληθεῖ, κατὰ
<span class="lb" data-page="14.257" data-line="5" id="l14.257.5"></span>δὲ τὴν γεῦσιν καὶ τὴν ὀσμὴν πολὺ ἐνδεέστερον εὑρίσκεται.
<span class="lb" data-page="14.257" data-line="6" id="l14.257.6"></span>τὸ δὲ ξυλοκιννάμωμον διαφέρει τῷ ξυλῶδες εἶναι καὶ ἰσχυρὰς
<span class="lb" data-page="14.257" data-line="7" id="l14.257.7"></span>τὰς ῥάβδους ἔχειν καὶ οὐχ ὁμοίαν τὴν εὐωδίαν. καὶ
<span class="lb" data-page="14.257" data-line="8" id="l14.257.8"></span>αὐτοῦ δὲ τοῦ ἀληθινοῦ κινναμώμου τὸ μὲν ἐν τοῖς ὄρεσι
<span class="lb" data-page="14.257" data-line="9" id="l14.257.9"></span>γιγνόμενον, οὐκ ὂν λεπτὸν οὐδὲ μακρὸν, μᾶλλον κιῤῥόν ἐστι
<span class="lb" data-page="14.257" data-line="10" id="l14.257.10"></span>τῇ χροιᾷ. ἕτερον δέ ἐστι ποσῶς μέλαν καὶ ὥσπερ ἶνας
<span class="lb" data-page="14.257" data-line="11" id="l14.257.11"></span>ἔχον τινάς. ἄλλο τι λευκὸν εὑρίσκεται ἀκριβῶς καὶ οὐ σκληρὸν,
<span class="lb" data-page="14.257" data-line="12" id="l14.257.12"></span>ῥᾳδίως θραυόμενον καὶ μικρὰν ἔχον τὴν ῥίζαν. ἔστι
<span class="lb" data-page="14.257" data-line="13" id="l14.257.13"></span>δέ τι καὶ τῇ κιῤῥᾷ κασσίᾳ ὅμοιον ἕτερον λεῖον καὶ εὐῶδες.
<span class="lb" data-page="14.257" data-line="14" id="l14.257.14"></span>τὸ δὲ πάντων κάλλιστόν ἐστι τὸ μόσυλλον ὑπὸ τῶν ἐγχωρίων
<span class="lb" data-page="14.257" data-line="15" id="l14.257.15"></span>οὕτω καλούμενον, τεφρῶδες τῇ χροιᾷ καὶ λεπτὰ ἔχον τὰ
<span class="lb" data-page="14.257" data-line="16" id="l14.257.16"></span>ῥαβδία καὶ τοὺς ὄζους πυκνοὺς, σφόδρα εὐῶδες, ὃ καὶ
<span class="lb" data-page="14.257" data-line="17" id="l14.257.17"></span>μάλιστα προκρίνειν ἡμεῖς εἰώθαμεν. ἔστι γὰρ πάνυ τῇ ὀδμῇ
<span class="lb" data-page="14.257" data-line="18" id="l14.257.18"></span>κάλλιστόν τε καὶ ἥδιστον καὶ τῇ γεύσει δριμὺ ἡμῖν καταφαίνεται
<span class="pb" data-page="14.258" id="p14.258"></span>
<span class="lb" data-page="14.258" data-line="1" id="l14.258.1"></span>καὶ δηκτικὸν λίαν, καὶ διαμασώμενον πηγανίζειν
<span class="lb" data-page="14.258" data-line="2" id="l14.258.2"></span>δοκεῖ. ἔστι δὲ καὶ λεῖον καὶ ῥᾳδίως θραύεσθαι δυνάμενον.
<span class="lb" data-page="14.258" data-line="3" id="l14.258.3"></span>ἡ δὲ κασσία καὶ αὐτὴ, εἰ μή τις ἔμπειρος εἴη περὶ τὴν κρίσιν,
<span class="lb" data-page="14.258" data-line="4" id="l14.258.4"></span>πλανᾷν εἴωθε πολλάκις. ἔστι γάρ τις καὶ ψευδοκασσία
<span class="lb" data-page="14.258" data-line="5" id="l14.258.5"></span>πάνυ μὲν ἐμφερὴς τῇ ἀληθινῇ κασσίᾳ, οὐκ ἔχουσα δὲ τὴν
<span class="lb" data-page="14.258" data-line="6" id="l14.258.6"></span>τοιαύτην εὐωδίαν, ἀλλὰ καὶ ὁ φλοιὸς αὐτῆς συνηνωμένος τῇ
<span class="lb" data-page="14.258" data-line="7" id="l14.258.7"></span>ἐντεριώνῃ εὑρίσκεται, ὡς ἥ γε καλλίστη κιῤῥά τε καὶ ῥοδίζουσα,
<span class="lb" data-page="14.258" data-line="8" id="l14.258.8"></span>ὥσπερ καὶ ἡδὺ τὸ γευστικὸν ἐν τῇ γεύσει ποιουμένη,
<span class="lb" data-page="14.258" data-line="9" id="l14.258.9"></span>συριγγώδης τε οὖσα καὶ οἰνίζουσα καὶ πολὺ τὸ ἀρωματίζον
<span class="lb" data-page="14.258" data-line="10" id="l14.258.10"></span>ἔχουσα, ζιγγίβερ ὑπὸ τῶν ἐπιχωρίων οὕτω λεγομένη.
<span class="lb" data-page="14.258" data-line="11" id="l14.258.11"></span><span class="milestone ed2page" data-n="13.948" data-unit="ed2page" id="ed2page.13.948"></span>εἰκὸς δέ σε καὶ τὴν περὶ τὸ μακρὸν πέπερι γιγνομένην πανουργίαν
<span class="lb" data-page="14.258" data-line="12" id="l14.258.12"></span>μὴ ἀγνοεῖν. ἀναπλάσσοντες γάρ τινες αὐτὸ ἴσον
<span class="lb" data-page="14.258" data-line="13" id="l14.258.13"></span>τῷ ἀληθεῖ ἔχον τὸ μῆκος καὶ ἐνθέντες αὐτῷ τοῦ πυρέθρου
<span class="lb" data-page="14.258" data-line="14" id="l14.258.14"></span>ἢ τοῦ νάπυος ὀλίγον, οὕτω τῷ δηκτικῷ τῆς γεύσεως πλανῶσι
<span class="lb" data-page="14.258" data-line="15" id="l14.258.15"></span>τὸν γευόμενον. ἀλλ᾿ ὁ περὶ ταῦτα τριβακὸς ὢν καὶ τὸ
<span class="lb" data-page="14.258" data-line="16" id="l14.258.16"></span>ἥδιόν τε καὶ δριμὺ ἐν τῇ γεύσει μὴ ἀγνοῶν, ἔτι τε καὶ τὴν
<span class="lb" data-page="14.258" data-line="17" id="l14.258.17"></span>ἀπὸ τοῦ δένδρου ῥίζαν προσκειμένην αὐτῷ περιεργότερον
<span class="lb" data-page="14.258" data-line="18" id="l14.258.18"></span>βλέπων, εὑρίσκει τὸ ἀληθινὸν πέπερι καὶ πλανᾶσθαι ὑπ᾿
<span class="pb" data-page="14.259" id="p14.259"></span>
<span class="lb" data-page="14.259" data-line="1" id="l14.259.1"></span>αὐτῶν οὐ δύναται. πολλῆς δ᾿ οὔσης καὶ ἐν τοῖς ἄλλοις ἅπασιν
<span class="lb" data-page="14.259" data-line="2" id="l14.259.2"></span>ἀκριβείας, ὥσπερ καὶ ἐν τούτοις ἱστόρησά σοι, ἐγὼ μὲν
<span class="lb" data-page="14.259" data-line="3" id="l14.259.3"></span>καὶ ταῦτα πρὸς τὴν τοῦ λόγου ὑπόμνησιν ἀρκεῖν νομίζω,
<span class="lb" data-page="14.259" data-line="4" id="l14.259.4"></span>ἵνα μὴ μακρὸν τὸ βιβλίον ἡμῖν γένηται. συμβουλεύω δὲ,
<span class="lb" data-page="14.259" data-line="5" id="l14.259.5"></span>ἕκαστον αὐτῶν ἀκριβῶς δοκιμάζοντα οὕτω σκευάζειν τὸ φάρμακον.
<span class="lb" data-page="14.259" data-line="6" id="l14.259.6"></span>ἡ γὰρ ἑνός τινος κακία πολλάκις διαφθείρει τὰ
<span class="lb" data-page="14.259" data-line="7" id="l14.259.7"></span>πάντα. ἔστι δὲ αὐτοῦ καὶ γραφὴ, ἵνα μηδὲ τοῦτο ἀγνοῇς,
<span class="lb" data-page="14.259" data-line="8" id="l14.259.8"></span>διαφόρως ὑπὸ τῶν ἰατρῶν γινομένη. ὁ μὲν γὰρ Ἀνδρόμαχος,
<span class="lb" data-page="14.259" data-line="9" id="l14.259.9"></span>ἀκριβὴς περὶ τὰ φάρμακα γενόμενος, οὗπερ καὶ πρότερον
<span class="lb" data-page="14.259" data-line="10" id="l14.259.10"></span>ἐμνημόνευσα, κατὰ ταύτην τὴν γραφὴν ἐσκεύαζε τὸ
<span class="lb" data-page="14.259" data-line="11" id="l14.259.11"></span>φάρμακον. ♃ Ἀρτίσκων θηριακῶν 𐅻 κδ΄. ἀρτίσκων σκιλλητικῶν
<span class="lb" data-page="14.259" data-line="12" id="l14.259.12"></span>𐅻 μη΄. πεπέρεως μακροῦ 𐅻 κδ΄. ὀποῦ μήκωνος
<span class="lb" data-page="14.259" data-line="13" id="l14.259.13"></span>𐅻 κδ΄. ἡδυχρόου μάγματος 𐅻 κδ΄. ῥόδων ξηρῶν 𐅻 ιβ΄.
<span class="lb" data-page="14.259" data-line="14" id="l14.259.14"></span>ἴρεως Ἰλλυρικῆς, γλυκυῤῥίζης, βουνιάδος ἀγρίας σπέρματος,
<span class="lb" data-page="14.259" data-line="15" id="l14.259.15"></span>σκορδίου, ὀποβαλσάμου, κινναμώμου, ἀγαρικοῦ ἀνὰ 𐅻 ιβ΄.
<span class="lb" data-page="14.259" data-line="16" id="l14.259.16"></span>σμύρνης, κόστου, κρόκου, κασσίας, νάρδου, σχοίνου ἄνθους,
<span class="lb" data-page="14.259" data-line="17" id="l14.259.17"></span>λιβάνου, πεπέρεως λευκοῦ καὶ μέλανος, δικτάμνου, πρασίου,
<span class="lb" data-page="14.259" data-line="18" id="l14.259.18"></span>ῥήου, στοιχάδος, πετροσελίνου Μακεδονικοῦ, καλαμίνθης, ﻿
<span class="pb" data-page="14.260" id="p14.260"></span>
<span class="lb" data-page="14.260" data-line="1" id="l14.260.1"></span>τερμινθίνης, ζιγγιβέρεως, πενταφύλλου ῥίζης, ἀνὰ
<span class="lb" data-page="14.260" data-line="2" id="l14.260.2"></span>𐅻 στ΄. πολίου 𐅻 δ΄. χαμαιπίτυος 𐅻 δ΄. στύρακος 𐅻 δ΄.
<span class="lb" data-page="14.260" data-line="3" id="l14.260.3"></span>ἀμώμου βότρυος, μήου, νάρδου Κελτικῆς, Λημνίας σφραγῖδος,
<span class="lb" data-page="14.260" data-line="4" id="l14.260.4"></span>φοῦ Ποντικοῦ, χαμαίδρυος Κρητικῆς, φύλλων μαλαβάθρου,
<span class="lb" data-page="14.260" data-line="5" id="l14.260.5"></span>χαλκίτεως ὀπτῆς, γεντιανῆς, ἀνίσου, ὑποκιστίδος
<span class="lb" data-page="14.260" data-line="6" id="l14.260.6"></span>χυλοῦ, βαλσάμου καρποῦ, κόμμεως, μαράθρου σπέρματος,
<span class="lb" data-page="14.260" data-line="7" id="l14.260.7"></span>καρδαμώμου, σεσέλεως, ἀκακίας, θλάσπεως, ὑπερικοῦ, σαγαπηνοῦ,
<span class="lb" data-page="14.260" data-line="8" id="l14.260.8"></span>ἄμμεως, ἀνὰ 𐅻 δ΄. καστορίου, ἀριστολοχίας λεπτῆς,
<span class="lb" data-page="14.260" data-line="9" id="l14.260.9"></span>δαύκου σπέρματος, ἀσφάλτου Ἰουδαϊκῆς, ὀποπάνακος,
<span class="lb" data-page="14.260" data-line="10" id="l14.260.10"></span>κενταυρίου λεπτοῦ, χαλβάνου, ἀνὰ 𐅻 δ΄. μέλιτος λίτρας ι΄.
<span class="lb" data-page="14.260" data-line="11" id="l14.260.11"></span>οἴνου Φαλερίνου τὸ ἀρκοῦν. Ξενοκράτης δὲ καὶ αὐτὸς σπουδὴν
<span class="lb" data-page="14.260" data-line="12" id="l14.260.12"></span>οὐκ ὀλίγην περὶ τὰ τοιαῦτα ποιησάμενος ὁμοίως μὲν
<span class="lb" data-page="14.260" data-line="13" id="l14.260.13"></span>τὰ ἄλλα τῷ Ἀνδρομάχῳ ἐσκεύαζε τὴν ἀντίδοτον, μόνον δὲ
<span class="lb" data-page="14.260" data-line="14" id="l14.260.14"></span>ἀντὶ τῶν 𐅻 δ΄. τοῦ σαγαπηνοῦ αὐτὸς 𐅻 β΄. ἔμισγε τῷ
<span class="lb" data-page="14.260" data-line="15" id="l14.260.15"></span>φαρμάκῳ. ὁ δὲ Δαμοκράτης, ἄριστος ἰατρὸς καὶ αὐτὸς
<span class="lb" data-page="14.260" data-line="16" id="l14.260.16"></span>γενόμενος καὶ ὅλον βιβλίον φιλοτίμως συντάξας καὶ αὐτὸς
<span class="lb" data-page="14.260" data-line="17" id="l14.260.17"></span>ἔπεσι περὶ τῆς τῶν ἀντιδότων σκευασίας, πάντα μὲν τὰ
<span class="lb" data-page="14.260" data-line="18" id="l14.260.18"></span>μίγματα τούτοις ὁμοίως μίγνυσι ἐν τῇ σκευασίᾳ τοῦ φαρμάκου,
<span class="pb" data-page="14.261" id="p14.261"></span>
<span class="lb" data-page="14.261" data-line="1" id="l14.261.1"></span>διαφωνεῖ δὲ αὐτοῖς ἐν τοῖς τῶν μεμιγμένων μέτροις.
<span class="lb" data-page="14.261" data-line="2" id="l14.261.2"></span>τινὰ γὰρ ὦν ἐκεῖνοι πέμπουσι τῷ φαρμάκῳ, ἀνὰ 𐅻 δ΄
<span class="lb" data-page="14.261" data-line="3" id="l14.261.3"></span>ἔχοντα, οὗτος ἀνὰ 𐅻 β΄. μίγνυσι τῷ φαρμάκῳ, καὶ πάλιν
<span class="lb" data-page="14.261" data-line="4" id="l14.261.4"></span>τῶν ἀνὰ 𐅻 β΄. τὴν συσταθμίαν ἐχόντων, αὐτὸς ταῦθ᾿ ἵστησιν
<span class="lb" data-page="14.261" data-line="5" id="l14.261.5"></span>ἀνὰ 𐅻 α΄. ἔχοντα. Μάγνος δὲ, ὁ καθ᾿ ἡμᾶς ἀρχίατρος
<span class="lb" data-page="14.261" data-line="6" id="l14.261.6"></span>γενόμενος, τὰ ἄλλα πάντα ὁμοίως τοῖς ἀνδράσι τούτοις
<span class="lb" data-page="14.261" data-line="7" id="l14.261.7"></span>ἐν τῆ σκευασίᾳ φυλάττων, ἐν τῷ κινναμώμῳ μόνον αὐτοῖς
<span class="lb" data-page="14.261" data-line="8" id="l14.261.8"></span>διαφωνεῖ. τὸ γὰρ διπλοῦν τῆς περὶ τούτων συσταθμίας
<span class="lb" data-page="14.261" data-line="9" id="l14.261.9"></span>μίγνυσιν αὐτὸς τῷ φαρμάκῳ, οὕτως δὲ καὶ περὶ τῆς χαλκίτεως,
<span class="lb" data-page="14.261" data-line="10" id="l14.261.10"></span>οὕτως δὲ καὶ περὶ τοῦ σαγαπηνοῦ τῷ Ἀνδρομάχῳ
<span class="lb" data-page="14.261" data-line="11" id="l14.261.11"></span>διαφωνεῖ. τὰς γὰρ 𐅻 β΄. ὁμοίως τῷ Ξενοκράτει μίγνυσιν εἰς τὸ
<span class="lb" data-page="14.261" data-line="12" id="l14.261.12"></span>φάρμακον, τοῦ Ἀνδρομάχου 𐅻 δ΄. βάλλοντος· κατὰ δὲ τὸ σαγαπηνὸν
<span class="lb" data-page="14.261" data-line="13" id="l14.261.13"></span>καὶ τῷ Δαμοκράτει. μίαν μὲν γὰρ δραχμὴν ὁ
<span class="lb" data-page="14.261" data-line="14" id="l14.261.14"></span>Δαμοκράτης μίγνυσι τῷ φαρμάκῳ, ὁ δὲ Μάγνος β΄. προστίθησι
<span class="lb" data-page="14.261" data-line="15" id="l14.261.15"></span>δὲ καὶ τῷ μιγνυμένῳ οἴνῳ ὁ Μάγνος τὸ μέτρον. δύο
<span class="lb" data-page="14.261" data-line="16" id="l14.261.16"></span>γὰρ ξέστας τοῦ βαλλομένου εἷναι βούλεται, τῶν ἄλλων, ὡς
<span class="lb" data-page="14.261" data-line="17" id="l14.261.17"></span>εἰκὸς πρὸς τὴν χρείαν, <span class="milestone ed2page" data-n="13.949" data-unit="ed2page" id="ed2page.13.949"></span>ὁπόσῳ μέτρῳ τοῦ οἴνου χρωμένων.
<span class="lb" data-page="14.261" data-line="18" id="l14.261.18"></span>Δημήτριος δὲ, καὶ αὐτὸς καθ᾿ ἡμᾶς ἀρχίατρος γενόμενος,
<span class="lb" data-page="14.261" data-line="19" id="l14.261.19"></span>τῷ μὲν Ἀνδρομάχῳ ὁμοίως κατὰ πάντα τὰ ἄλλα
<span class="pb" data-page="14.262" id="p14.262"></span>
<span class="lb" data-page="14.262" data-line="1" id="l14.262.1"></span>συμφώνως σκευάζει τὸ φάρμακον, μόνῃ δὲ τῇ τῶν σκιλλητικῶν
<span class="lb" data-page="14.262" data-line="2" id="l14.262.2"></span>ἀρτίσκων συσταθμίᾳ τῷ Ἀνδρομάχῳ διαφωνεῖ καὶ
<span class="lb" data-page="14.262" data-line="3" id="l14.262.3"></span>τοῖς ἄλλοις πᾶσιν. ἐκείνων γὰρ μη΄. δραχμὰς βαλλόντων
<span class="lb" data-page="14.262" data-line="4" id="l14.262.4"></span>μέτρον, οὗτος μόνος μστ΄. δραχμὰς μόνας μίγνυσι τῇ ἀντιδότῳ.
<span class="lb" data-page="14.262" data-line="5" id="l14.262.5"></span>τοσαύτης γὰρ οὔσης τῆς περὶ τὰς γραφὰς διαφορᾶς,
<span class="lb" data-page="14.262" data-line="6" id="l14.262.6"></span>ἡμεῖς τῇ Ἀνδρομάχου ὡς ἀρίστῃ χρώμεθα, καὶ εἴς γε τὰς
<span class="lb" data-page="14.262" data-line="7" id="l14.262.7"></span>βασιλικὰς χρείας οὕτως σκευάζομεν. γίνεται δὲ αὐτῆς ἡ
<span class="lb" data-page="14.262" data-line="8" id="l14.262.8"></span>σκευασία τὸν τρόπον τοῦτον. καὶ γὰρ εὔχρηστον νομίζω
<span class="lb" data-page="14.262" data-line="9" id="l14.262.9"></span>σκευάσαι σοι αὐτὴν τῷ λόγῳ, ἵνα ἤν ποτε καὶ μὴ παρόντος
<span class="lb" data-page="14.262" data-line="10" id="l14.262.10"></span>ἰατροῦ εὐφυὴς ὢν σκευάζειν αὐτὴν ἐθέλῃς, ὡς ἄριστα
<span class="lb" data-page="14.262" data-line="11" id="l14.262.11"></span>σκευάσῃς, διδάσκαλον τῆς σκευασίας ἔχων αὐτὸν τὸν λόγον.
</p>
        </article>

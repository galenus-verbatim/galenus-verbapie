<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:14">
<span class="pb page1" data-page="14.267" id="p14.267"></span>
<span class="milestone ed1page page1" data-n="2.465" data-unit="ed1page" id="ed1page.2.465"></span>
<span class="milestone ed2page page1" data-n="13.950" data-unit="ed2page" id="ed2page.13.950"></span>
          <p>
<span class="lb" data-page="14.267" data-line="12" id="l14.267.12"></span><label class="head">Θηριακῆς σκευασία, ἀποθήκη, ἡλικία,
<span class="lb" data-page="14.267" data-line="13" id="l14.267.13"></span>κρίσις, δόσις.</label> Καὶ λοιπὸν τῶν ἄλλων ὅσα καὶ κόπτεσθαι
<span class="lb" data-page="14.267" data-line="14" id="l14.267.14"></span>καὶ σήθεσθαι χρὴ, κοσκινέειν κοσκίνῳ, ὡς ἔνι μάλιστα
<span class="lb" data-page="14.267" data-line="15" id="l14.267.15"></span>λεπτοτρήτῳ γενομένῳ. πάνυ γὰρ τὸ λεῖον πρὸς τὴν ὠφέλειαν
<span class="lb" data-page="14.267" data-line="16" id="l14.267.16"></span>εἶναί μοι δοκεῖ χρήσιμον, διὰ τὸ μᾶλλον εὐπρόσθετον
<span class="lb" data-page="14.267" data-line="17" id="l14.267.17"></span>εἶναι τοῖς σώμασιν. ὅσα δὲ διαβρέχειν τε καὶ λειοῦν χρὴ,
<span class="lb" data-page="14.267" data-line="18" id="l14.267.18"></span>καὶ ταῦτα λείου καὶ τῷ οἴνῳ βρέχε. ἔστω δὲ ὁ οἶνος κάλλιστος,
<span class="lb" data-page="14.267" data-line="19" id="l14.267.19"></span>οἷος ὁ Φαλερῖνος γλυκὺς, ὁ μὴ Φαυστιανὸς, ἀλλ᾿
<span class="pb" data-page="14.268" id="p14.268"></span>
<span class="lb" data-page="14.268" data-line="1" id="l14.268.1"></span>ὁ δριμύς τε καὶ πᾶσι καλούμενος ἄκτος. εἶθ᾿ οὕτως πάντα λειώσας
<span class="lb" data-page="14.268" data-line="2" id="l14.268.2"></span>πρόσβαλε τὸ αὔταρκες μέλι· <span class="milestone ed2page" data-n="13.951" data-unit="ed2page" id="ed2page.13.951"></span>ἔστω δὲ τὸ αὔταρκες,
<span class="lb" data-page="14.268" data-line="3" id="l14.268.3"></span>ὥσπερ αἱ γραφαὶ ἔχουσι, λίτραι δέκα ἀφηψημέναι μετρίως,
<span class="lb" data-page="14.268" data-line="4" id="l14.268.4"></span>ὥστε ἐν τῇ ἑψήσει πᾶν αὐτοῦ τὸ κηρῶδες καὶ πνευματῶδες
<span class="lb" data-page="14.268" data-line="5" id="l14.268.5"></span>χωρισθῆναι. ἔστω δὲ καὶ τὸ μέλι τὸ καλούμενον Ὑμήττιον.
<span class="lb" data-page="14.268" data-line="6" id="l14.268.6"></span>τὸν γὰρ θύμον τὸν ἐν τούτῳ τῷ ὄρει τῷ καλουμένῳ Ὑμηττῷ
<span class="lb" data-page="14.268" data-line="7" id="l14.268.7"></span>γινόμενον νέμονται αἱ μέλισσαι, καὶ οὕτω κάλλιστον
<span class="lb" data-page="14.268" data-line="8" id="l14.268.8"></span>ποιοῦσι τὸ μέλι. πειρῶ δὲ καὶ τὴν ῥητίνην καὶ χαλβάνην
<span class="lb" data-page="14.268" data-line="9" id="l14.268.9"></span>προαποτήξας ἰδίᾳ, οὕτω πρὸς τὴν θυείαν ἐπιβάλλειν τῷ φαρμάκῳ,
<span class="lb" data-page="14.268" data-line="10" id="l14.268.10"></span>καὶ λοιπὸν ἑνώσας τὰ πάντα καὶ λειώσας ἐπιμελῶς,
<span class="lb" data-page="14.268" data-line="11" id="l14.268.11"></span>πάλιν παραπτόμενος τοῦ ὀποβαλσάμου συμμέτρως, οὕτως
<span class="lb" data-page="14.268" data-line="12" id="l14.268.12"></span>ἀποτίθεσο τὴν ἀντίδοτον εἰς ὑάλινα ἢ ἀργυρᾶ σκεύη, μὴ
<span class="lb" data-page="14.268" data-line="13" id="l14.268.13"></span>πάνυ πληρῶν αὐτὰ, ἀλλὰ καταλιπών τινα τόπον εἰς διαπνοὴν
<span class="lb" data-page="14.268" data-line="14" id="l14.268.14"></span>τῷ φαρμάκῳ, καὶ συνεχῶς γε ἀποπωμάτιζε αὐτὰ, ἵνα
<span class="lb" data-page="14.268" data-line="15" id="l14.268.15"></span>μᾶλλον διαπνέηται, καὶ ταχυτέρα σοι αὐτῆς ἡ χρῆσις γενήσεται.
<span class="lb" data-page="14.268" data-line="16" id="l14.268.16"></span>χρόνου γὰρ εἰς πέψιν οὐκ ὀλίγου χρείαν ἔχεν, ἵνα
<span class="lb" data-page="14.268" data-line="17" id="l14.268.17"></span>πρὸς τὴν χρῆσιν ἡ ἀντίδοτος πεφθῇ καλῶς. πέσσεται δὲ
<span class="lb" data-page="14.268" data-line="18" id="l14.268.18"></span>ὡς ἐπὶ τὸ πλεῖστον τῷ μὲν ιβ΄. ἐτῶν χρόνῳ. οἱ δὲ ἀκμαιοτέρᾳ
<span class="pb" data-page="14.269" id="p14.269"></span>
<span class="lb" data-page="14.269" data-line="1" id="l14.269.1"></span>τε αὐτῇ καὶ ἰσχυροτέρᾳ χρῆσθαι θέλοντες, καὶ
<span class="lb" data-page="14.269" data-line="2" id="l14.269.2"></span>ἐτῶν που πέντε καὶ ἑπτὰ τὸν χρόνον ἐχούσῃ, οὕτως ἐχρήσαντο,
<span class="lb" data-page="14.269" data-line="3" id="l14.269.3"></span>καὶ μάλιστα ἐπὶ τῶν θηριοδήκτων τε καὶ λυσσοδήκτων
<span class="lb" data-page="14.269" data-line="4" id="l14.269.4"></span>καὶ τῶν φαρμάκων τῶν δηλητηρίων. ἰσχυρὰν γὰρ
<span class="lb" data-page="14.269" data-line="5" id="l14.269.5"></span>οὗτοι τὴν ἀπὸ τῶν τοιούτων βλάβην ἔχοντες, δυνατωτέρας
<span class="lb" data-page="14.269" data-line="6" id="l14.269.6"></span>καὶ τῆς ἀπὸ τοῦ φαρμάκου βοηθείας χρείαν ἔχουσιν. ἔστι
<span class="lb" data-page="14.269" data-line="7" id="l14.269.7"></span>δὲ δυνατὸν τὸ φάρμακον ἕως ἐτῶν τριάκοντα. ὡς ἐπί γε
<span class="lb" data-page="14.269" data-line="8" id="l14.269.8"></span>τῶν ἄλλων παθῶν, ὅπου μὴ τηλικαύτη ἐστὶν ἡ τοῦ βλάπτειν
<span class="lb" data-page="14.269" data-line="9" id="l14.269.9"></span>αἰτία, αὐτάρκης εἶναι δοκεῖ καὶ ἐτῶν ἑξήκοντα χρόνος
<span class="lb" data-page="14.269" data-line="10" id="l14.269.10"></span>εἰς τὴν χρῆσιν τοῦ φαρμάκου. πάνυ γὰρ τὸ πέρας τοῦ
<span class="lb" data-page="14.269" data-line="11" id="l14.269.11"></span>τοσούτου διαστήματος ἐξίτηλόν τε καὶ ἄτονον πρὸς τὸ βοηθῆσαι
<span class="lb" data-page="14.269" data-line="12" id="l14.269.12"></span>ποιεῖ τὸ φάρμακον. πολλοὶ γοῦν τινές αὐτῆς τὴν
<span class="lb" data-page="14.269" data-line="13" id="l14.269.13"></span>δύναμιν κρῖναι θέλοντες πρῶτον διδόντες τὶ τῶν καθαρτικῶν
<span class="lb" data-page="14.269" data-line="14" id="l14.269.14"></span>φαρμάκων, εἶτα ἐπιδιδόντες τὶ τῆς ἀντιδότου πιεῖν,
<span class="lb" data-page="14.269" data-line="15" id="l14.269.15"></span>οὕτως αὐτῆς ποιοῦνται τὴν κρίσιν. εἰ μὲν γὰρ εὔτονος καὶ
<span class="lb" data-page="14.269" data-line="16" id="l14.269.16"></span>ἀκμαία εἴη οὐδ᾿ ὅλως ἀφίησι τὴν κάθαρσιν γενέσθαι, ἐκνικῶσα
<span class="lb" data-page="14.269" data-line="17" id="l14.269.17"></span>τῷ ἑαυτῆς δυνατῷ <span class="milestone ed1page" data-n="2.466" data-unit="ed1page" id="ed1page.2.466"></span>τοῦ καθαρτικοῦ φαρμάκου
<span class="lb" data-page="14.269" data-line="18" id="l14.269.18"></span>τὴν ἰσχύν. εἰ δὲ οὕτως καθαρθείη, ὡς μηδὲ τὴν ἀντίδοτον ﻿
<span class="pb" data-page="14.270" id="p14.270"></span>
<span class="lb" data-page="14.270" data-line="1" id="l14.270.1"></span>λαβὼν, κατάδηλος γίγνεται ὅτι ἄτονός τε καὶ ἐξίτηλός ἐστιν
<span class="lb" data-page="14.270" data-line="2" id="l14.270.2"></span>ἡ ἰσχὺς, ὡς μηδὲ κρατῆσαι τῆς τοῦ φαρμάκου δυνάμεως.
<span class="lb" data-page="14.270" data-line="3" id="l14.270.3"></span>ἔστι δὲ αὐτῆς τὸ μέτρον τῆς πόσεως οὐκ ἐπὶ πάντων τὸ
<span class="lb" data-page="14.270" data-line="4" id="l14.270.4"></span>αὐτὸ, ὥσπερ οὐδὲ τὸ ὑγρὸν, ᾧ διαλύοντες αὐτὴν δίδομεν.
<span class="lb" data-page="14.270" data-line="5" id="l14.270.5"></span>ἐπὶ μὲν γὰρ τῶν προειρημένων Ποντικοῦ καρύου τὸ μέγεθος
<span class="lb" data-page="14.270" data-line="6" id="l14.270.6"></span>ἀνιέντες μετ᾿ οἴνου κυάθων τριῶν οὕτως αὐτὴν διδόναι
<span class="lb" data-page="14.270" data-line="7" id="l14.270.7"></span>πίνειν τοῖς λαμβάνουσιν εἰώθαμεν. ἐπὶ δὲ τῶν ἄλλων
<span class="lb" data-page="14.270" data-line="8" id="l14.270.8"></span>παθῶν καὶ τῷ μέτρῳ καὶ τῷ ὑγρῷ διαφόρως χρώμεθα.
<span class="lb" data-page="14.270" data-line="9" id="l14.270.9"></span>πρὸς γὰρ τὴν τῶν παθῶν διαφορὰν ἁρμοζόμενοι καὶ τὴν
<span class="lb" data-page="14.270" data-line="10" id="l14.270.10"></span>ποσότητα τοῦ φαρμάκου μετροῦμεν καὶ τὸ κατάλληλον ὑγρὸν
<span class="lb" data-page="14.270" data-line="11" id="l14.270.11"></span>τῆς μίξεως κρίνομεν. οὐ γὰρ μόνον πρὸς τὰ τῶν θηρίων
<span class="lb" data-page="14.270" data-line="12" id="l14.270.12"></span>δήγματα καὶ τὰ δηλητήρια φάρμακα βοηθεῖν ἡ ἀντίδοτος
<span class="lb" data-page="14.270" data-line="13" id="l14.270.13"></span>πέφυκεν, ἀλλὰ καὶ πρὸς τὰ μέγιστα τῶν ἄλλων παθῶν ἀλεξητήριον
<span class="lb" data-page="14.270" data-line="14" id="l14.270.14"></span>φάρμακον ἐκ τῆς ἐν πείρᾳ χρήσεως ὑφ᾿ ὑμῶν
<span class="lb" data-page="14.270" data-line="15" id="l14.270.15"></span>οὖσα εὑρέθη.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:15">
<span class="pb page1" data-page="14.270" id="p14.270"></span>
<span class="milestone ed1page page1" data-n="2.466" data-unit="ed1page" id="ed1page.2.466"></span>
<span class="milestone ed2page page1" data-n="13.951" data-unit="ed2page" id="ed2page.13.951"></span>
          <p>
<span class="lb" data-page="14.270" data-line="16" id="l14.270.16"></span><label class="head">Πρὸς πόσας νόσους βοηθεῖν πέφυκεν ἡ
<span class="lb" data-page="14.270" data-line="17" id="l14.270.17"></span>θηριακή.</label> Γαλήνην γοῦν αὐτὴν ἐν τοῖς προκειμένοις ἔπεσιν
<span class="lb" data-page="14.270" data-line="18" id="l14.270.18"></span>ὁ Ἀνδρόμαχος διὰ τοῦτο, οἶμαι, κέκληκεν, ἐπειδὴ ὥσπερ
<span class="pb" data-page="14.271" id="p14.271"></span>
<span class="lb" data-page="14.271" data-line="1" id="l14.271.1"></span>ἔκ τινος τοῦ κατὰ τὰ πάθη χειμῶνος καθάπερ τινὰ γαλήνην
<span class="lb" data-page="14.271" data-line="2" id="l14.271.2"></span>τὴν ὑγείαν τοῖς σώμασιν ἐργάζεται. κεφαλαίας γοῦν
<span class="lb" data-page="14.271" data-line="3" id="l14.271.3"></span>τὰς χρονίας καὶ τὰ σκοτώματα ἰᾶσθαι πέφυκε καὶ δυσηκοΐας
<span class="lb" data-page="14.271" data-line="4" id="l14.271.4"></span>καὶ ἀμβλυωπίας παύειν. ἐνίοτε δὲ καὶ τὸ τῆς
<span class="lb" data-page="14.271" data-line="5" id="l14.271.5"></span>γεύσεως ὄργανον ἀσθενοῦν καθίστησι. πολλάκις δὲ καὶ τὰς
<span class="lb" data-page="14.271" data-line="6" id="l14.271.6"></span>ἐπὶ τῶν φρενιτικῶν παρακοπὰς γενναίως <span class="milestone ed2page" data-n="13.952" data-unit="ed2page" id="ed2page.13.952"></span>ἔπαυσεν,
<span class="lb" data-page="14.271" data-line="7" id="l14.271.7"></span>ὕπνον ἐπιφέρουσα· ἀπ᾿ αὐτοῦ δὲ καὶ τὰς τῆς γνώμης ταραχάς
<span class="lb" data-page="14.271" data-line="8" id="l14.271.8"></span>τε καὶ τὰς περιπλοκὰς φαντασίας παύουσα τοῖς
<span class="lb" data-page="14.271" data-line="9" id="l14.271.9"></span>ὕπνοις. καὶ ταῖς ἐπιληψίαις δὲ αὐταῖς ἀγωνιστικῶς εἴωθε
<span class="lb" data-page="14.271" data-line="10" id="l14.271.10"></span>βοηθεῖν, ἀναπίνουσα τὴν πολλὴν ἐκ τῆς κεφαλῆς ὑγρασίαν
<span class="lb" data-page="14.271" data-line="11" id="l14.271.11"></span>καὶ ἀνεμπόδιστον ποιοῦσα τὴν ὁδὸν τῷ πνεύματι. βοηθεῖ
<span class="lb" data-page="14.271" data-line="12" id="l14.271.12"></span>δὲ καὶ τοῖς δυσπνοοῦσιν, ὅταν ἐγκείμενά τινα παχέα φλέγματα
<span class="lb" data-page="14.271" data-line="13" id="l14.271.13"></span>εἰς τὰς σήραγγας τοῦ πνεύμονός, ἀναπνεῖν κωλύωνται
<span class="lb" data-page="14.271" data-line="14" id="l14.271.14"></span>τὸν ἄνθρωπον, εὐκόλως τέμνουσα καὶ εὐανάγωγα ποιοῦσα
<span class="lb" data-page="14.271" data-line="15" id="l14.271.15"></span>καὶ λεπτύνουσα τὰ συνεστῶτα, καὶ γλίσχρα τῶν ὑγρῶν.
<span class="lb" data-page="14.271" data-line="16" id="l14.271.16"></span>καὶ τοὺς αἷμα δὲ ἀνάγοντας πάνυ ὠφελεῖ, εἴ τις αὐτὴν
<span class="lb" data-page="14.271" data-line="17" id="l14.271.17"></span>σύμφυτον ἐφεψήσας καὶ ἀνιεὶς τῷ ὕδατι οὕτως ἐπιδῴη.
<span class="lb" data-page="14.271" data-line="18" id="l14.271.18"></span>πολλάκις δὲ καὶ τὰς περὶ τὸν στόμαχον κακώσεις θεραπεύειν
<span class="pb" data-page="14.272" id="p14.272"></span>
<span class="lb" data-page="14.272" data-line="1" id="l14.272.1"></span>πεύειν εἴωθε καὶ ἀνόρεκτον αὐτὸν ὄντα καὶ τὰς τροφὰς
<span class="lb" data-page="14.272" data-line="2" id="l14.272.2"></span>λαμβάνειν μὴ δυνάμενον εἰς τὸ προσίεσθαι αὐτὰς ἡδέως
<span class="lb" data-page="14.272" data-line="3" id="l14.272.3"></span>κατέστησεν. ἐνίοτε δὲ καὶ τὴν ἐπιτεταμένην ἀλόγως ὄρεξιν
<span class="lb" data-page="14.272" data-line="4" id="l14.272.4"></span>ἔκ τινος παρακειμένης αὐτῷ δριμυτέρας καὶ δακνώδους
<span class="lb" data-page="14.272" data-line="5" id="l14.272.5"></span>οὐσίας ἀγωνιστικῶς ἔπαυσε, καὶ ἑλμίνθων τοῖς ἐντέροις
<span class="lb" data-page="14.272" data-line="6" id="l14.272.6"></span>ἐγκειμένων, καὶ διὰ τοῦτο αὐτοῦ τοῦ στομάχου ἀπλήστως
<span class="lb" data-page="14.272" data-line="7" id="l14.272.7"></span>τῆς τροφῆς ὀρεγομένου πνῖγον τὰ θηρία τὸ φάρμακον τῆς
<span class="lb" data-page="14.272" data-line="8" id="l14.272.8"></span>πολλῆς πείνης γενναίως ἀπήλλαξεν. ἔτι καὶ τὴν μεγίστην,
<span class="lb" data-page="14.272" data-line="9" id="l14.272.9"></span>καὶ πλατεῖαν ἕλμινθα γενομένην καὶ πᾶσαν τὴν εἰσφερομένην
<span class="lb" data-page="14.272" data-line="10" id="l14.272.10"></span>τροφὴν ἐκνεμομένην, καὶ διὰ τοῦτ᾿ ἐκτήκουσαν τὸ
<span class="lb" data-page="14.272" data-line="11" id="l14.272.11"></span>ἄλλο πᾶν σῶμα, θαυμασίως ἐξάγει τῶν ἐντέρων. καὶ τὰς
<span class="lb" data-page="14.272" data-line="12" id="l14.272.12"></span>ἡπατικὰς καὶ σπληνικὰς διαθέσει ἰᾶται πολλάκις, ἐκλύουσα
<span class="lb" data-page="14.272" data-line="13" id="l14.272.13"></span>τὰς ἐμφράξεις καὶ τὰς περὶ τὸ ἧπαρ διαθέσεις καὶ σπλῆνα
<span class="lb" data-page="14.272" data-line="14" id="l14.272.14"></span>ἰωμένη. καὶ τὸν ἴκτερον διά τινα παρὰ τὸ ἧπαρ διάθεσιν
<span class="lb" data-page="14.272" data-line="15" id="l14.272.15"></span>γιγνόμενον γενναίως θεραπεύει, ἀποκαθαίρουσα τὴν χολὴν
<span class="lb" data-page="14.272" data-line="16" id="l14.272.16"></span>καὶ ὥσπερ ἀπομάττουσα καὶ ποιοῦσα τὸ ἧπαρ διακρίνειν αὐτὴν
<span class="lb" data-page="14.272" data-line="17" id="l14.272.17"></span>ἀκριβῶς ἀπὸ τοῦ αἵματος. τήκει δὲ ἐνίοτε καὶ τοὺς σπλῆνας
<span class="lb" data-page="14.272" data-line="18" id="l14.272.18"></span>τοῖς ἐσκιῤῥωμένους, κατ᾿ ὀλίγον ἀναλίσκουσα τὴν ἐν αὐτοῖς ῥυπαρίαν
<span class="pb" data-page="14.273" id="p14.273"></span>
<span class="lb" data-page="14.273" data-line="1" id="l14.273.1"></span>καὶ περιττὴν οὐσίαν. θρύπτει δὲ καὶ τοὺς ἐν νεφροῖς
<span class="lb" data-page="14.273" data-line="2" id="l14.273.2"></span>λίθους, καὶ πᾶν τὸ γεῶδες ἐν αὐτοῖς καὶ ῥυπαρὸν
<span class="lb" data-page="14.273" data-line="3" id="l14.273.3"></span>ἀποκαθαίρει ῥᾳδίως, καὶ τὰς τῆς κύστεως δυσουρίας παύει,
<span class="lb" data-page="14.273" data-line="4" id="l14.273.4"></span>καὶ τὰς ἐν αὐτῇ ἑλκώσεις ἰᾶται πολλάκις, καὶ τὰς περὶ τὴν
<span class="lb" data-page="14.273" data-line="5" id="l14.273.5"></span>κοιλίαν δυσπεψίας τε καὶ ἀτονίας θεραπεύει, θερμαίνουσα
<span class="lb" data-page="14.273" data-line="6" id="l14.273.6"></span>καὶ τονοῦσα τῆς γαστρὸς τὸ σῶμα, καὶ τῶν ἐντέρων τὰς
<span class="lb" data-page="14.273" data-line="7" id="l14.273.7"></span>ἑλκώσεις καὶ τὰς δυσεντερίας αὐτὰς καὶ τὰς λειεντερίας
<span class="lb" data-page="14.273" data-line="8" id="l14.273.8"></span>ἀπαλλάττειν εἴωθε. ὠφελεῖ δὲ καὶ τοὺς εἰλεωδῶς τὰ ἔντερα
<span class="lb" data-page="14.273" data-line="9" id="l14.273.9"></span>διατιθεμένους καὶ τοὺς χρονίως τῇ κωλικῇ διαθέσει περιπεπτωκότας,
<span class="lb" data-page="14.273" data-line="10" id="l14.273.10"></span>μάλιστα ὅταν ἀφλέγμαντα ᾖ τὰ ἔντερα, ἐξαναλίσκουσα
<span class="lb" data-page="14.273" data-line="11" id="l14.273.11"></span>τὰς ἐν αὐτοῖς δριμύτητας τῶν ὑγρῶν καὶ διατμίζουσα
<span class="lb" data-page="14.273" data-line="12" id="l14.273.12"></span>τὰς πνευματώσεις τῶν ἐντέρων. ἐνίοτε δὲ καὶ τοῖς
<span class="lb" data-page="14.273" data-line="13" id="l14.273.13"></span>χολεριῶσι γενναίως βοηθεῖ, τονοῦσα τὴν σύγκρισιν καὶ ἐπέχουσα
<span class="lb" data-page="14.273" data-line="14" id="l14.273.14"></span>τὰ πολλὰ τῶν ῥευμάτων. τὸ μέγιστον δ᾿ αὐτῆς ἔργον
<span class="lb" data-page="14.273" data-line="15" id="l14.273.15"></span>πολλάκις ἐπὶ τῶν καρδιακῶν φαίνεται. ῥεομένου γὰρ
<span class="lb" data-page="14.273" data-line="16" id="l14.273.16"></span>τοῖς πολλοῖς καὶ συνεχέσιν ἱδρῶσι τοῦ σώματος καὶ τῶν
<span class="lb" data-page="14.273" data-line="17" id="l14.273.17"></span>τόνων λελυμένων, μηδὲ τοῦ οἴνου πολλάκις κρατεῖν τοῦ πάθους
<span class="lb" data-page="14.273" data-line="18" id="l14.273.18"></span>δυναμένου, ἡ ἀντίδοτος πινομένη καὶ τοὺς ἱδρῶτας
<span class="lb" data-page="14.273" data-line="19" id="l14.273.19"></span>ἵστησι καὶ τὴν δύναμιν πίπτουσαν ὥσπερ ἐξανίστησι καὶ
<span class="pb" data-page="14.274" id="p14.274"></span>
<span class="lb" data-page="14.274" data-line="1" id="l14.274.1"></span>ἰσχυρὰν ἀπεργάζεται. ἔστι δὲ ἐπὶ τῶν γυναικῶν καὶ τῶν
<span class="lb" data-page="14.274" data-line="2" id="l14.274.2"></span>καταμηνίων αἱμάτων ἀγωγὸς καὶ τὰς ἐν τῇ μήτρᾳ καὶ ἕδρᾳ
<span class="lb" data-page="14.274" data-line="3" id="l14.274.3"></span>γιγνομένας αἱμοῤῥοΐδας ἐπισχεθείσας πολλάκις ἀναστομοῖ.
<span class="lb" data-page="14.274" data-line="4" id="l14.274.4"></span>θαυμασίως δὲ καὶ τὰς ἀμέτρους τῶν αἱμάτων ἀποκρίσεις
<span class="lb" data-page="14.274" data-line="5" id="l14.274.5"></span>εἴωθεν ἐπέχειν. μέμνησαι γὰρ ὅτι μικτὴν καὶ ποικίλην τὴν
<span class="lb" data-page="14.274" data-line="6" id="l14.274.6"></span>δύναμιν αὐτῆς ἐν τοῖς ἔμπροσθεν εἴπομεν καὶ διὰ τοῦτο τὰ
<span class="lb" data-page="14.274" data-line="7" id="l14.274.7"></span>μὲν διαχέουσα καὶ λεπτύνουσα ἐκκρίνεσθαι ποιεῖ, τὰ δὲ
<span class="lb" data-page="14.274" data-line="8" id="l14.274.8"></span>δι᾿ ἀτονίαν τῆς ἐμφύτου δυνάμεως ἀποκρινόμενα περιττῶς,
<span class="lb" data-page="14.274" data-line="9" id="l14.274.9"></span>ταῦτα τονοῦσα τὴν δύναμιν τῶν σωμάτων εἴωθεν ἐπέχειν.
<span class="lb" data-page="14.274" data-line="10" id="l14.274.10"></span>καὶ τοὺς ποδαγριῶντας δὲ καὶ τοὺς πάντα τὰ ἄρθρα ῥευματιζομένους
<span class="lb" data-page="14.274" data-line="11" id="l14.274.11"></span>ὠφελεῖ μάλιστα τότε, ὅταν ὁ τῆς ἐπιδόσεως
<span class="lb" data-page="14.274" data-line="12" id="l14.274.12"></span>καιρὸς παρέλθῃ καὶ ἡ στάσις τῆς ἀκμῆς γένηται. παραμυθούμενον
<span class="lb" data-page="14.274" data-line="13" id="l14.274.13"></span>γὰρ τὰ ἀλγήματα τοῖς παρηγορεῖν δυναμένοις
<span class="lb" data-page="14.274" data-line="14" id="l14.274.14"></span>ἐπιθέμασι διδόναι πίνειν χρὴ τοῦ φαρμάκου, <span class="milestone ed2page" data-n="13.953" data-unit="ed2page" id="ed2page.13.953"></span>ἵνα
<span class="lb" data-page="14.274" data-line="15" id="l14.274.15"></span>ἐπέχηται τὰ ῥεύματα. ἐξαναλίσκει γὰρ ἡ ἀντίδοτος τὰ ἤδη
<span class="lb" data-page="14.274" data-line="16" id="l14.274.16"></span>ἐπενεχθέντα καὶ ἄλλα κωλύει φέρεσθαι. μάλιστα δὲ ὀνίνησιν
<span class="lb" data-page="14.274" data-line="17" id="l14.274.17"></span>ὅταν τις αὐτὴν καὶ ὑγιαίνων συνεχῶς λαμβάνῃ, ἐκδαπανᾶται
<span class="lb" data-page="14.274" data-line="18" id="l14.274.18"></span>γὰρ τὰ περιττὰ τῶν ὑγρῶν καὶ τὴν ὅλην ἀλλοιοῖ
<span class="lb" data-page="14.274" data-line="19" id="l14.274.19"></span>σύγκρισιν. τὰ μὲν γὰρ ἄλλα τῶν φαρμάκων, ὅσα εἰς ἀπαλλαγὴν ﻿
<span class="pb" data-page="14.275" id="p14.275"></span>
<span class="lb" data-page="14.275" data-line="1" id="l14.275.1"></span>τοῦ νοσήματος οἱ ποδαγριῶντες πίνουσι, τὴν μὲν ἐπὶ
<span class="lb" data-page="14.275" data-line="2" id="l14.275.2"></span>τοὺς πόδας τοῦ ῥεύματος φορὰν κωλύει γίγνεσθαι, οὐκ
<span class="lb" data-page="14.275" data-line="3" id="l14.275.3"></span>ἐξαναλίσκοντα δὲ τὴν περιττὴν τούτων ὑγρασίαν ἄλλου τινὸς
<span class="lb" data-page="14.275" data-line="4" id="l14.275.4"></span>μείζονος νοσήματος γένεσιν ἐργάζεται. πλανωμένου γὰρ
<span class="lb" data-page="14.275" data-line="5" id="l14.275.5"></span>ἐν τῷ σώματι τοῦ ῥεύματος ὁ πνεύμων ἀεὶ κινούμενος διὰ
<span class="lb" data-page="14.275" data-line="6" id="l14.275.6"></span>τὴν τῆς ἀναπνοῆς ἀνάγκην, καὶ διὰ τὸ μανὸν τοῦ σώματος
<span class="lb" data-page="14.275" data-line="7" id="l14.275.7"></span>δέξασθαι τὸ ῥεῦμα ῥᾳδίως δυνάμενος, τὸ πᾶν αὐτὸς ἐφ᾿
<span class="lb" data-page="14.275" data-line="8" id="l14.275.8"></span>ἑαυτὸν ἕλκων, οὕτω πνίγει τὸν ἄνθρωπον, ὅπερ ἱστορικῶς
<span class="lb" data-page="14.275" data-line="9" id="l14.275.9"></span>ἐπὶ πολλῶν ἐγὼ τῇ πείρᾳ κατέμαθον, καὶ διὰ τοῦτο ἀποσυμβουλεύω
<span class="lb" data-page="14.275" data-line="10" id="l14.275.10"></span>μηδ᾿ ὅλως πίνειν ταῦτα τὰ φάρμακα. τῇ δὲ
<span class="lb" data-page="14.275" data-line="11" id="l14.275.11"></span>θηριακῇ ἐν τοῖς τοιούτοις χρῆσθαι καὶ πάνυ παραινῶ· καὶ
<span class="lb" data-page="14.275" data-line="12" id="l14.275.12"></span>γὰρ ξηραίνουσα τὰ περιττὰ τῶν ὑγρῶν ὠφελεῖ καὶ ἕτερα
<span class="lb" data-page="14.275" data-line="13" id="l14.275.13"></span>συλλέγεσθαι οὐκ ἐᾷ. πολλοὶ γοῦν ἐν ἀρχῇ συνεχῶς πίνειν
<span class="lb" data-page="14.275" data-line="14" id="l14.275.14"></span>ἀρξάμενοι ἀπηλλάγησαν τελέως τοῦ πάθους, καὶ τούτῳ γε
<span class="lb" data-page="14.275" data-line="15" id="l14.275.15"></span>οἶμαι τῷ λόγῳ καὶ τοὺς ὑδεριῶντας πολλάκις μεγάλως
<span class="lb" data-page="14.275" data-line="16" id="l14.275.16"></span>ὠφέλησεν, ἐκδαπανῶσα τὸ ἐν αὐτοῖς ὑγρὸν καὶ κατεψυγμένον,
<span class="lb" data-page="14.275" data-line="17" id="l14.275.17"></span>τὸ ἔμφυτον θερμὸν ἀναθερμαίνειν δυναμένη, καὶ μάλιστα
<span class="lb" data-page="14.275" data-line="18" id="l14.275.18"></span>τοὺς ἀνασάρκας καὶ λευκοφλεγματίας λεγομένους ὕδρωπας
<span class="pb" data-page="14.276" id="p14.276"></span>
<span class="lb" data-page="14.276" data-line="1" id="l14.276.1"></span>γενναίως εἴωθεν ὠφελεῖν, εἰς ὅλον τὸ σῶμα ἀναδιδομένη
<span class="lb" data-page="14.276" data-line="2" id="l14.276.2"></span>καὶ πολλαχόθι ἐκθλίβουσα τῶν σαρκῶν τὴν ὑγρασίαν.
<span class="lb" data-page="14.276" data-line="3" id="l14.276.3"></span>διόπερ καὶ τῆς καχεξίας λεγομένης ἄριστόν ἐστι φάρμακον;
<span class="lb" data-page="14.276" data-line="4" id="l14.276.4"></span>μετασυγκρίνουσα τὴν ἔξιν τοῦ σώματος, καὶ τὰ μὲν περιττὰ
<span class="lb" data-page="14.276" data-line="5" id="l14.276.5"></span>διαφοροῦσα, τὴν δὲ φύσιν ἐνεργεῖν εὐτόνως τὰς φυσικὰς
<span class="lb" data-page="14.276" data-line="6" id="l14.276.6"></span>ἐνεργείας παρασκευάζειν δυναμένη. τούτῳ δὲ τῷ τρόπῳ
<span class="lb" data-page="14.276" data-line="7" id="l14.276.7"></span><span class="milestone ed1page" data-n="2.467" data-unit="ed1page" id="ed1page.2.467"></span>τῆς βοηθείας καὶ τοῖς ἐλεφαντιῶσι πολλάκις ἐπικουρεῖν
<span class="lb" data-page="14.276" data-line="8" id="l14.276.8"></span>πέφυκε. πολλοῦ γὰρ ὄντος τοῦ διεφθορότος ῥεύματος
<span class="lb" data-page="14.276" data-line="9" id="l14.276.9"></span>καὶ σηπούσης τῆς τούτου δυνάμεως τὴν ὅλην σύγκρισιν,
<span class="lb" data-page="14.276" data-line="10" id="l14.276.10"></span>ἐκνικᾷν εἴωθεν ἡ ἀντίδοτος τὸ νόσημα, ἐπέχουσα μὲν
<span class="lb" data-page="14.276" data-line="11" id="l14.276.11"></span>τοὺς ῥευματισμοὺς, κωλύουσα δὲ τὴν διαφθορὰν γίγνεσθαι
<span class="lb" data-page="14.276" data-line="12" id="l14.276.12"></span>τοῦ αἵματος. τοὺς δὲ τετανικῶς σπωμένους καὶ αὐτοὺς
<span class="lb" data-page="14.276" data-line="13" id="l14.276.13"></span>πολλάκις ἐθεράπευσε, θερμαίνουσα τὰ νεῦρα καὶ τὰς τάσεις
<span class="lb" data-page="14.276" data-line="14" id="l14.276.14"></span>αὐτῶν χαλῶσα, ὥσπερ δὴ καὶ τὰς παραλύσεις τῶν μερῶν
<span class="lb" data-page="14.276" data-line="15" id="l14.276.15"></span>ἐξιωμένη πολλάκις καὶ ἀναζωπυρεῖν ποιοῦσα τὸ πνεῦμα εἰς
<span class="lb" data-page="14.276" data-line="16" id="l14.276.16"></span>τὸ κατὰ φύσιν ἤγαγε καὶ τὰς κινήσεις τοῖς μέρεσιν ἐνεργεῖν
<span class="lb" data-page="14.276" data-line="17" id="l14.276.17"></span>ἀπέδωκε. θαυμάζειν δὲ ἔστι τὴν ἀντίδοτον, ὅταν μὴ μόνον
<span class="lb" data-page="14.276" data-line="18" id="l14.276.18"></span>αὐτὴν πάσχον θεραπεύουσαν βλέπωμεν, ἀλλὰ καὶ αὐτὴν
<span class="lb" data-page="14.276" data-line="19" id="l14.276.19"></span>τὴν ψυχὴν πολλάκις ὑπὸ τῶν παθῶν διατιθεμένην
<span class="pb" data-page="14.277" id="p14.277"></span>
<span class="lb" data-page="14.277" data-line="1" id="l14.277.1"></span>κακῶς ὠφελεῖν δυναμένην. τὰς γοῦν ἐκ τῆς μελαγχολίας
<span class="lb" data-page="14.277" data-line="2" id="l14.277.2"></span>γινομένας αὐτῇ κακώσεις παύει διδόμενον συνεχῶς τὸ φάρμακον,
<span class="lb" data-page="14.277" data-line="3" id="l14.277.3"></span>ὥσπερ ἐκπῖνον καὶ ἐξαναλίσκον ἐκ τῶν ἀγγείων καὶ
<span class="lb" data-page="14.277" data-line="4" id="l14.277.4"></span>ἐκ τοῦ σπληνὸς τὴν μέλαιναν χολὴν, καθάπερ καὶ τὸν ἰὸν
<span class="lb" data-page="14.277" data-line="5" id="l14.277.5"></span>τῶν θηρίων, διόπερ καὶ πρὸς τὸν πυρετὸν τὸν τεταρταῖον
<span class="lb" data-page="14.277" data-line="6" id="l14.277.6"></span>μάλιστα ἁρμόζει καλῶς. ὑπὸ γὰρ τῆς μελαίνης χολῆς γενόμενος
<span class="lb" data-page="14.277" data-line="7" id="l14.277.7"></span>ὁ πυρετὸς οὗτος εὐκόλως ὑπὸ τῆς ἀντιδότου ἀπαλλάττεται,
<span class="lb" data-page="14.277" data-line="8" id="l14.277.8"></span>μάλισθ᾿ ὅταν τὶς αὐτῇ τεχνικῶς ᾖ χρώμενος. ἔγωγ᾿
<span class="lb" data-page="14.277" data-line="9" id="l14.277.9"></span>οὖν πολλοὺς τῶν τεταρταιζόντων τῇ ἀγωγῇ ταύτῃ χρησάμενος
<span class="lb" data-page="14.277" data-line="10" id="l14.277.10"></span>ἀπήλλαξα ῥᾳδίως τοῦ νοσήματος, προκενώσας αὐτοὺς
<span class="lb" data-page="14.277" data-line="11" id="l14.277.11"></span>τῷ ἀπὸ δείπνου ἐμέτῳ, εἶτα τῇ ἑξῆς ἐπιδοὺς τὸν χυλὸν τοῦ
<span class="lb" data-page="14.277" data-line="12" id="l14.277.12"></span>ἀψινθίου, ἵνα ἐπιγλυκάνω καὶ κατακεράσω τὴν χολὴν, οὕτως
<span class="lb" data-page="14.277" data-line="13" id="l14.277.13"></span>πρὸ ὡρῶν δύο τῆς ἐπισημασίας τὴν ἀντίδοτον δίδωμι. καὶ
<span class="lb" data-page="14.277" data-line="14" id="l14.277.14"></span>θαυμαστῶς οἶδα πολλάκις ἐπιτυχοῦσαν αὐτὴν, ὡς ταχέως
<span class="lb" data-page="14.277" data-line="15" id="l14.277.15"></span>ἀνεπισήμαντον μεῖναι τὸν λαμβάνοντα.
</p>
        </article>

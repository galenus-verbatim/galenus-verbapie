<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:16">
<span class="pb page1" data-page="14.277" id="p14.277"></span>
<span class="milestone ed1page page1" data-n="2.467" data-unit="ed1page" id="ed1page.2.467"></span>
<span class="milestone ed2page page1" data-n="13.953" data-unit="ed2page" id="ed2page.13.953"></span>
          <p>
<span class="lb" data-page="14.277" data-line="16" id="l14.277.16"></span><span class="milestone ed2page" data-n="13.954" data-unit="ed2page" id="ed2page.13.954"></span><label class="head">Μεθοδικῶν ἔλεγχος ἄχρηστον εἶναι
<span class="lb" data-page="14.277" data-line="17" id="l14.277.17"></span>νομιζόντων τὸ εἰδέναι τὰς τῶν νόσων αἰτίας· καὶ πάλιν τὰ
<span class="lb" data-page="14.277" data-line="18" id="l14.277.18"></span>χρήσιμα τῆς θηριακῆς διεξίησι.</label> Καὶ τὸν ὑδροφόβον δὲ,
<span class="lb" data-page="14.277" data-line="19" id="l14.277.19"></span>τὸν κάκιστον τῶν νοσημάτων, τοῦτο τὸ φάρμακον πολλάκις
<span class="pb" data-page="14.278" id="p14.278"></span>
<span class="lb" data-page="14.278" data-line="1" id="l14.278.1"></span>ἀπαλλάττειν εἴωθε καὶ θαυμασίως ἀνταγωνίζεσθαι τῇ τῶν
<span class="lb" data-page="14.278" data-line="2" id="l14.278.2"></span>τοσούτων κακῶν συνδρομῇ. οὐ γὰρ μόνον αὐτοῖς τὸ σῶμα
<span class="lb" data-page="14.278" data-line="3" id="l14.278.3"></span>ξηραίνεται καὶ σπώμενον γίνεται ἐνίοτε καὶ πυρετὸν δριμέως
<span class="lb" data-page="14.278" data-line="4" id="l14.278.4"></span>ἔνδοθεν καίεται, ἀλλὰ καὶ γνώμῃ παρανοεῖ καὶ τὸ χαλεπώτατον
<span class="lb" data-page="14.278" data-line="5" id="l14.278.5"></span>αὐτοῖς φέρει σύμπτωμα. τὸ γὰρ ὕδωρ φοβοῦνται
<span class="lb" data-page="14.278" data-line="6" id="l14.278.6"></span>καὶ διὰ μὲν τὴν πολλὴν ξηρότητα τοῦ ὑγροῦ ἐπιθυμίαν
<span class="lb" data-page="14.278" data-line="7" id="l14.278.7"></span>ἔχουσι καὶ τοῦ πιεῖν ἀπέχονται, διὰ δὲ τὴν παρακοπὴν
<span class="lb" data-page="14.278" data-line="8" id="l14.278.8"></span>τὸ ὠφελῆσαι δυνάμενον οὐκ ἐπινοοῦσι. φεύγοντες γὰρ τὸ
<span class="lb" data-page="14.278" data-line="9" id="l14.278.9"></span>ὕδωρ καὶ φοβούμενοι τῷ οἰκτίστῳ θανάτῳ ἀποθνήσκουσι
<span class="lb" data-page="14.278" data-line="10" id="l14.278.10"></span>κακῶς, ἐφ᾿ ὦν μάλιστα ἐγὼ καὶ τοὺς μεθοδικοὺς τεθαύμακα,
<span class="lb" data-page="14.278" data-line="11" id="l14.278.11"></span>ἀχρήστους γὰρ αἰτίας πρὸς τὰς θεραπείας εἶναι λέγοντες
<span class="lb" data-page="14.278" data-line="12" id="l14.278.12"></span>οὐκ οἶδ᾿ ὅπως καὶ θεραπεύειν ποτὲ τούτους δύνανται, ἁπλοῦ
<span class="lb" data-page="14.278" data-line="13" id="l14.278.13"></span>τοῦ δήγματος ὄντος καὶ ὁμοίου φαινομένου τῷ ὑπὸ τοῦ μὴ
<span class="lb" data-page="14.278" data-line="14" id="l14.278.14"></span>λυσσῶντος δεδηγμένῳ κυνός. τίνα γὰρ καὶ θεραπείας τρόπον
<span class="lb" data-page="14.278" data-line="15" id="l14.278.15"></span>αὐτοῖς ἐνδείξεται, ἀπερισκέπτως ὁρώμενον τὸ τραῦμα
<span class="lb" data-page="14.278" data-line="16" id="l14.278.16"></span>τοῦ σώματος, μὴ ἐξεταζομένης ὑπ᾿ αὐτῶν τῆς ἔνδον αἰτίας
<span class="lb" data-page="14.278" data-line="17" id="l14.278.17"></span>οὔσης καὶ τοῖς μὲν ὀφθαλμοῖς τοῦ μεθοδικοῦ μὴ ὁρωμένης,
<span class="lb" data-page="14.278" data-line="18" id="l14.278.18"></span>ὑπὸ δὲ τοῦ λογικοῦ ἰατροῦ μόνῳ τῷ λογισμῷ καὶ τῇ ἐξετάσει
<span class="pb" data-page="14.279" id="p14.279"></span>
<span class="lb" data-page="14.279" data-line="1" id="l14.279.1"></span>ἀκριβῶς ἐξευρισκομένης; διὸ καὶ ὁ μεθοδικῷ θεραπεύοντι
<span class="lb" data-page="14.279" data-line="2" id="l14.279.2"></span>κακῶς ἐμπεσὼν ἄθλιος, ὥσπερ ἀλόγῳ τινὶ καὶ αὐτῷ
<span class="lb" data-page="14.279" data-line="3" id="l14.279.3"></span>ὄντι θηρίῳ, πάντως τεθνήξεται, ἀκολούθως ἀπολλύμενος
<span class="lb" data-page="14.279" data-line="4" id="l14.279.4"></span>αὐτοῦ τῇ αἱρέσει, ἐπεὶ διὰ τὴν ἀκολουθίαν τοῦ δόγματος
<span class="lb" data-page="14.279" data-line="5" id="l14.279.5"></span>ἐξετάζειν τὴν αἰτίαν οὐ βούλεται. ὁ δὲ εὐτυχῶς τῷ μετὰ
<span class="lb" data-page="14.279" data-line="6" id="l14.279.6"></span>λόγου θεραπεύοντι προσελθὼν οὔτε τοῖς οὕτω πονηροῖς
<span class="lb" data-page="14.279" data-line="7" id="l14.279.7"></span>συμπτώμασιν ἁλώσεται ῥᾳδίως καὶ τὸν θάνατον ἐκφεύξεται
<span class="lb" data-page="14.279" data-line="8" id="l14.279.8"></span>διὰ τὴν τοῦ λογικοῦ ἰατροῦ τέχνην. παραλαβὼν γὰρ αὐτὸν
<span class="lb" data-page="14.279" data-line="9" id="l14.279.9"></span>ὁ τοιοῦτος ἰατρὸς εὐθέως ἀκριβῶς ἐξετάσει ὁποῖός τις
<span class="lb" data-page="14.279" data-line="10" id="l14.279.10"></span>ἦν αὐτὸν ὁ κατεδηδοκὼς κύων. εἰ γὰρ ἀκούσεις ὅτι ἰσχνὸς
<span class="lb" data-page="14.279" data-line="11" id="l14.279.11"></span>μὲν καὶ κατάξηρος τῷ σώματι, καὶ τοῖς ὄμμασιν ἐξέρυθρος,
<span class="lb" data-page="14.279" data-line="12" id="l14.279.12"></span>καὶ τὴν οὐρὰν παρειμένος καὶ τὸν ἀφρὸν ἐκ τοῦ στόματος
<span class="lb" data-page="14.279" data-line="13" id="l14.279.13"></span>ἔχων ῥέοντα, μάθοις δὲ ὅτι καὶ τὴν γλῶτταν ἔξω εἶχε προβεβλημένην
<span class="lb" data-page="14.279" data-line="14" id="l14.279.14"></span>καὶ ὥσπερ χολὴν κεχρωσμένην, ἐμπίπτων τε τοῖς
<span class="lb" data-page="14.279" data-line="15" id="l14.279.15"></span>ἐντυγχάνουσι καὶ ἀλόγως τρέχων, εἶτα πάλιν αἰφνίδιον ἑστάναι
<span class="lb" data-page="14.279" data-line="16" id="l14.279.16"></span>θέλων καὶ δάκνων μετ᾿ ὀργῆς τινος μανικωτέρας ἀπροοράτους
<span class="lb" data-page="14.279" data-line="17" id="l14.279.17"></span>αὐτοῦ γενομένους, εἰ ταῦτα ἀκούσῃς οὕτως ἔχοντα,
<span class="lb" data-page="14.279" data-line="18" id="l14.279.18"></span>εὐθέως μὲν συνήσεις λυττῶντα γεγονέναι τὸν κύνα. θεραπεύσεις ﻿
<span class="pb" data-page="14.280" id="p14.280"></span>
<span class="lb" data-page="14.280" data-line="1" id="l14.280.1"></span>δὲ οὐχ ἁπλῶς οὕτως ὥσπερ ὁ μεθοδικὸς τὸ τραῦμα,
<span class="lb" data-page="14.280" data-line="2" id="l14.280.2"></span>ἀλλ᾿ εὐθέως μὲν αὐτὸ καὶ μεῖζον ἐργάσῃ, περιτεμὼν τὴν
<span class="lb" data-page="14.280" data-line="3" id="l14.280.3"></span>σάρκα, ἐκ πολλοῦ τοῦ διαστήματος καὶ κυκλοτερὲς αὐτοῦ τὸ
<span class="lb" data-page="14.280" data-line="4" id="l14.280.4"></span>σχῆμα ποιῶν, ἵνα μὴ ῥᾳδίως ἐπουλοῦσθαι δύναται, ἀλλ᾿
<span class="lb" data-page="14.280" data-line="5" id="l14.280.5"></span>ἔχοι ἀνεῳγότα τὸν πόρον, εἰς πολὺ τοῦ χρόνου τὸ μῆκος
<span class="lb" data-page="14.280" data-line="6" id="l14.280.6"></span>τοὐλάχιστον εἰς τὰς τετταράκοντα ἡμέρας, καὶ ἐξέλθοι διὰ
<span class="lb" data-page="14.280" data-line="7" id="l14.280.7"></span>τούτου ἰὸς τοῦ κυνός. καυτηρίοις γοῦν εἰώθαμεν πάνυ πεπυρακτωμένοις
<span class="lb" data-page="14.280" data-line="8" id="l14.280.8"></span>ἐπικαίειν τὸν τόπον καὶ κεχρῆσθαι τοῖς
<span class="lb" data-page="14.280" data-line="9" id="l14.280.9"></span>ἄλλοις φαρμάκοις ὅσα ἐπισπαστικά ἐστι, καὶ ἔνδον τῆς σαρκὸς
<span class="lb" data-page="14.280" data-line="10" id="l14.280.10"></span>τὸν ἰὸν μένειν οὐκ ἐᾷ. ἐγὼ δὲ ἐπινοήσας ποτὲ, καὶ
<span class="lb" data-page="14.280" data-line="11" id="l14.280.11"></span>τὴν ἀντίδοτον αὐτὴν ἀνῆκα τῷ ἀπὸ τῶν ῥόδων σκευαζομένῳ
<span class="lb" data-page="14.280" data-line="12" id="l14.280.12"></span>ἐλαίῳ, καὶ ὥς τι φάρμακον ἔμμοτον ἐπέθηκα τῷ τραύματι,
<span class="lb" data-page="14.280" data-line="13" id="l14.280.13"></span>ἵνα ὥσπερ τὶς σικύα ἐκμυζήσῃ καὶ ἐκ τοῦ βάθους ἐπισπάσηται
<span class="lb" data-page="14.280" data-line="14" id="l14.280.14"></span>τὸ διαφθεῖραι δυνάμενον· καὶ ὅλως καθάπερ τι
<span class="lb" data-page="14.280" data-line="15" id="l14.280.15"></span>παιώνειον φάρμακον ἡ θηριακὴ καὶ ἔξωθεν ἐπιτιθεμένη
<span class="lb" data-page="14.280" data-line="16" id="l14.280.16"></span>καὶ πινομένη τοῖς λυσσοδήκτοις ἀκριβῶς βοηθεῖ. ἐφάνη δὲ
<span class="lb" data-page="14.280" data-line="17" id="l14.280.17"></span>ἡμῖν ἡ <span class="milestone ed2page" data-n="13.955" data-unit="ed2page" id="ed2page.13.955"></span>ἀντίδοτος αὕτη καὶ ἐν ταῖς λοιμικαῖς καταστάσεσι
<span class="lb" data-page="14.280" data-line="18" id="l14.280.18"></span>μόνη τοῖς ἁλισκομένοις βοηθεῖν δυναμένη, μηδενὸς
<span class="pb" data-page="14.281" id="p14.281"></span>
<span class="lb" data-page="14.281" data-line="1" id="l14.281.1"></span>ἄλλου βοηθήματος τῷ μεγέθει τοῦ κακοῦ ἀντιστῆναι οὕτως
<span class="lb" data-page="14.281" data-line="2" id="l14.281.2"></span>πεφυκότος. ὥσπερ γάρ τι θηρίον καὶ αὐτὸς ὁ λοιμὸς οὐκ
<span class="lb" data-page="14.281" data-line="3" id="l14.281.3"></span>ὀλίγους τινὰς, ἀλλὰ καὶ πόλεις ὅλας ἐπινεμόμενος διαφθείρει
<span class="lb" data-page="14.281" data-line="4" id="l14.281.4"></span>κακῶς, τροπῆς τινος μοχθηρᾶς εἰς τὸ διαφθείρειν δύνασθαι
<span class="lb" data-page="14.281" data-line="5" id="l14.281.5"></span>περὶ τὸν ἀέρα γιγνομένης, καὶ τῶν ἀνθρώπων τῇ
<span class="lb" data-page="14.281" data-line="6" id="l14.281.6"></span>τῆς ἀναπνοῆς ἀνάγκῃ τὸ δεινὸν φεύγειν μὴ δυναμένων, ἀλλὰ
<span class="lb" data-page="14.281" data-line="7" id="l14.281.7"></span>αὐτὸν εἰς αὑτοὺς ὥσπερ τι δηλητήριον διὰ στόματος ἑλκόντων
<span class="lb" data-page="14.281" data-line="8" id="l14.281.8"></span>τὸν ἀέρα. διόπερ ἐπαινῶ καὶ τὸν θαυμασιώτατον Ἱπποκράτην,
<span class="lb" data-page="14.281" data-line="9" id="l14.281.9"></span>ὅτι τὸν λοιμὸν ἐκεῖνον τὸν ἐκ τῆς Αἰθιοπίας εἰς
<span class="lb" data-page="14.281" data-line="10" id="l14.281.10"></span>τοὺς Ἕλληνας φθάσαντα οὐκ ἄλλως ἐθεράπευσεν ἀλλ᾿ ἢ
<span class="lb" data-page="14.281" data-line="11" id="l14.281.11"></span>τρέψας τὸν ἀέρα καὶ ἀλλοιώσας, ἵνα μηκέτι τοιοῦτος ὢν
<span class="lb" data-page="14.281" data-line="12" id="l14.281.12"></span>ἀναπνέηται. κελεύσας οὖν ἀνὰ τὴν πόλιν ὅλην ἐξάπτεσθαι
<span class="lb" data-page="14.281" data-line="13" id="l14.281.13"></span>τὸ πῦρ, οὐχ ἁπλῆν τῆς ἀνάψεως τὴν ὕλην ἔχον, ἀλλὰ στεφάνων
<span class="lb" data-page="14.281" data-line="14" id="l14.281.14"></span>τε καὶ τῶν ἀνθῶν τὰ εὐωδέστατα, τοιαῦτα συνεβούλευσεν
<span class="lb" data-page="14.281" data-line="15" id="l14.281.15"></span>εἶναι τοῦ πυρὸς τὴν τροφὴν, καὶ ἐπισπεύδειν αὐτῷ
<span class="lb" data-page="14.281" data-line="16" id="l14.281.16"></span>τῶν μόρων τὰ λιπαρώτατα, καὶ ἡδεῖαν τὴν ὀδμὴν ἔχοντα,
<span class="lb" data-page="14.281" data-line="17" id="l14.281.17"></span>ῖν᾿ οὕτω καθαρὸν γενόμενον οἱ ἄνθρωποι ἀναπνεύσωσιν εἰς
<span class="lb" data-page="14.281" data-line="18" id="l14.281.18"></span>τὴν ἀπαλλαγὴν τὸν ἀέρα. τὸν αὐτὸν τρόπον νομίζω καὶ
<span class="pb" data-page="14.282" id="p14.282"></span>
<span class="lb" data-page="14.282" data-line="1" id="l14.282.1"></span>τὴν θηριακὴν, ὥσπερ τι καὶ αὐτὴν οὖσαν πῦρ καθάρσιον,
<span class="lb" data-page="14.282" data-line="2" id="l14.282.2"></span>τοὺς μὲν προπίνοντας αὐτὴν ἐν τῇ λοιμικῇ καταστάσει μηδ᾿
<span class="lb" data-page="14.282" data-line="3" id="l14.282.3"></span>ὅλως ἐᾷν ἁλίσκεσθαι τῷ κακῷ, τοὺς δὲ ἤδη φθάσαντας παθεῖν
<span class="lb" data-page="14.282" data-line="4" id="l14.282.4"></span>ἐξιᾶσθαι δύνασθαι, ἀλλοιοῦσαν καὶ τρέπουσαν τὴν
<span class="lb" data-page="14.282" data-line="5" id="l14.282.5"></span>τοῦ ἀναπνευσθέντος ἀέρος πονηρίαν καὶ μηκέτ᾿ ἐῶσαν διαφθείρειν
<span class="lb" data-page="14.282" data-line="6" id="l14.282.6"></span>τὴν σύγκρισιν. διόπερ ἐγὼ συμβουλεύω σοι καὶ
<span class="lb" data-page="14.282" data-line="7" id="l14.282.7"></span>διὰ ταύτας μὲν τὰς οὕτω γιγνομένας αἰφνιδίους περὶ τὸν
<span class="lb" data-page="14.282" data-line="8" id="l14.282.8"></span>ἀέρα καταστάσεις, καὶ διὰ τὰς ἄλλας τῶν βλαπτόντων αἰτίας
<span class="lb" data-page="14.282" data-line="9" id="l14.282.9"></span>λαμβάνειν τῆς ἀντιδότου συνεχῶς καὶ ὑγιαίνοντι, ἵνα
<span class="lb" data-page="14.282" data-line="10" id="l14.282.10"></span>καὶ τοῖς ἔξωθεν προσπίπτουσιν ἀνθιστῆταί σοι τὸ σῶμα καὶ
<span class="lb" data-page="14.282" data-line="11" id="l14.282.11"></span>ὅταν ἤδη πάθῃ, εὐίατον εὕρῃς. αὕτη γὰρ ὡς εὐκρασίαν
<span class="lb" data-page="14.282" data-line="12" id="l14.282.12"></span>τινὰ καὶ ὑγιεινὴν κατάστασιν περιποιεῖ τοῖς σώμασιν, ἀναλίσκουσα
<span class="lb" data-page="14.282" data-line="13" id="l14.282.13"></span>τὰ περιττώματα τῶν ὑγρῶν καὶ ἀναθερμαίνουσα
<span class="lb" data-page="14.282" data-line="14" id="l14.282.14"></span>τὰ κατεψυγμένα τῶν μερῶν, καὶ τὴν ἔμφυτον δύναμιν τονοῦσα
<span class="lb" data-page="14.282" data-line="15" id="l14.282.15"></span>πρὸς τὸ τὰς φυσικὰς ἐνεργείας ἐκτελεῖσθαι
<span class="lb" data-page="14.282" data-line="16" id="l14.282.16"></span><span class="milestone ed1page" data-n="2.468" data-unit="ed1page" id="ed1page.2.468"></span>καλῶς. ὅταν γὰρ ἡ φύσις εὐρώστως ἔχῃ, τότε καὶ ἀνεκποδίστως
<span class="lb" data-page="14.282" data-line="17" id="l14.282.17"></span>ἡ κοιλία πέσσει τὰς τροφὰς, καὶ αἱ φλέβες ἐξαιματοῦσιν
<span class="lb" data-page="14.282" data-line="18" id="l14.282.18"></span>αὐτὰς εὐχερῶς, καὶ τὸ ἧπαρ ῥᾳδίως διακρίνει τὴν
<span class="lb" data-page="14.282" data-line="19" id="l14.282.19"></span>χολὴν, καὶ καθαρὸν παραλαβοῦσα ἡ καρδία τὸ αἷμα, ὅλῳ
<span class="pb" data-page="14.283" id="p14.283"></span>
<span class="lb" data-page="14.283" data-line="1" id="l14.283.1"></span>λοιπὸν, ὡς ἤδη τρέψαι δυνάμενον, ἐπιπέμπει τῷ σώματι,
<span class="lb" data-page="14.283" data-line="2" id="l14.283.2"></span>τάς τε ἀποκρίσεις καὶ αὐτὰς ἀποδίδοσθαι συμμέτρως ποιεῖ,
<span class="lb" data-page="14.283" data-line="3" id="l14.283.3"></span>καὶ τὰ περιττὰ τῷ σώματι δι᾿ ὅλης τῆς ἀναπνοῆς ὑγιεινῶς
<span class="lb" data-page="14.283" data-line="4" id="l14.283.4"></span>διαφορεῖ. μάλιστα δὲ ἐν ταῖς ὁδοιπορίαις συμβουλεύω σοι
<span class="lb" data-page="14.283" data-line="5" id="l14.283.5"></span>τῆς. ἀντιδότου λαμβάνειν, ὁπότε ψυχροῦ ὄντος τοῦ ἀέρος
<span class="lb" data-page="14.283" data-line="6" id="l14.283.6"></span>χειμῶνος ὁδεύῃς. ἔσται γὰρ ὥσπερ τι τῶν σπλάγχνων
<span class="lb" data-page="14.283" data-line="7" id="l14.283.7"></span>ἀγαθὸν ἔνδυμα καὶ πολλὴν τὴν θερμότητα αὐτοῖς παρέχειν
<span class="lb" data-page="14.283" data-line="8" id="l14.283.8"></span>δυνάμενον. οἶδα δ᾿ αὐτὴν καὶ εἰς τὴν τῆς ψυχῆς σύνεσίν
<span class="lb" data-page="14.283" data-line="9" id="l14.283.9"></span>τε καὶ ὀξύτητα μὴ οὖσαν ἀσύμβολον. τάς τε γὰρ αἰσθήσεις
<span class="lb" data-page="14.283" data-line="10" id="l14.283.10"></span>ἐνεργεῖν εὐτόνως ἀπεργάζεται καὶ καθαρὸν τῶν ἀναθυμιάσεων
<span class="lb" data-page="14.283" data-line="11" id="l14.283.11"></span>ἀποφαίνουσα τὸν νοῦν ἀκριβέστερον αὐτὸν διακεῖσθαι
<span class="lb" data-page="14.283" data-line="12" id="l14.283.12"></span>ποιεῖ. συνελόντι δ᾿ εἰπεῖν, ὅλον δυσπαθὲς εἶναι τὸ σῶμα
<span class="lb" data-page="14.283" data-line="13" id="l14.283.13"></span>κατασκευάζει, ὡς μηδὲ ὑπὸ δηλητηρίου τινὸς διαφθείρεσθαι.
<span class="lb" data-page="14.283" data-line="14" id="l14.283.14"></span>ἡ γὰρ ποικίλη καὶ τοσαύτη τῆς μίξεως τοῦ φαρμάκου δύναμις
<span class="lb" data-page="14.283" data-line="15" id="l14.283.15"></span>τὴν τοιαύτην δυσπάθειαν ἀποτελεῖ, καὶ μάλιστα ἐπεὶ
<span class="lb" data-page="14.283" data-line="16" id="l14.283.16"></span>τὸ τῶν θηρίων ἔχει μίγμα. φασὶ γὰρ καὶ τὸν Μιθριδάτην
<span class="lb" data-page="14.283" data-line="17" id="l14.283.17"></span>ἐκεῖνον τὸν μέγαν πολεμιστὴν, τὴν μὲν θηριακὴν μὴ λαμβάνοντα,
<span class="lb" data-page="14.283" data-line="18" id="l14.283.18"></span>οὐδέπω γὰρ ἦν, ἄλλην δ᾿ ἀντίδοτον λαμβάνοντα
<span class="lb" data-page="14.283" data-line="19" id="l14.283.19"></span>πολυμίγματόν τινα, καὶ αὐτὴν τῷ ἐκείνου ὀνόματι οὕτω
<span class="pb" data-page="14.284" id="p14.284"></span>
<span class="lb" data-page="14.284" data-line="1" id="l14.284.1"></span>καλουμένην, Μιθριδάτειος γὰρ ὀνομάζεται, διὰ τὴν ἐξ αὐτῆς
<span class="lb" data-page="14.284" data-line="2" id="l14.284.2"></span>κατεσκευσμένην τῷ σώματι δυσπάθειαν μὴ δυνηθῆναι
<span class="lb" data-page="14.284" data-line="3" id="l14.284.3"></span>λαβόντα τὸ φάρμακον ἀποθανεῖν. ὁπότε γὰρ πολεμῶν πρὸς
<span class="lb" data-page="14.284" data-line="4" id="l14.284.4"></span>τοὺς Ῥωμαίους ὑπὸ τοῦ Πομπηΐου <span class="milestone ed2page" data-n="13.956" data-unit="ed2page" id="ed2page.13.956"></span>νικώμενος καὶ
<span class="lb" data-page="14.284" data-line="5" id="l14.284.5"></span>ἐν τοῖς ἐσχάτοις ὢν ὑπὸ τοῦ φαρμάκου τοῦ ἰοῦ ἄνοσος
<span class="lb" data-page="14.284" data-line="6" id="l14.284.6"></span>ἀποθανεῖν ἠπείγετο, πιὼν τὸ φάρμακον καὶ πολύ γε αὐτοῦ
<span class="lb" data-page="14.284" data-line="7" id="l14.284.7"></span>λαβὼν αὐτὸς μὲν οὐκ ἀπέθνησκε, τὰς δὲ θυγατέρας πάνυ
<span class="lb" data-page="14.284" data-line="8" id="l14.284.8"></span>βουληθείσας αὐτῷ διὰ τὴν φιλοστοργίαν συναποθανεῖν πιούσας
<span class="lb" data-page="14.284" data-line="9" id="l14.284.9"></span>τὸ αὐτὸ φάρμακον ταχέως ἀποκτανῆναι, εἶθ᾿ ὡς ἐβράδυνε
<span class="lb" data-page="14.284" data-line="10" id="l14.284.10"></span>μὴ ἀποθνήσκων, τοῦ φαρμάκου δι᾿ ἣν προέπινεν ἀντίδοτον
<span class="lb" data-page="14.284" data-line="11" id="l14.284.11"></span>μηδὲν ἰσχῦσαι δυναμένου, καλέσας Βιστόκον τοὔνομα
<span class="lb" data-page="14.284" data-line="12" id="l14.284.12"></span>τῶν φίλων αὐτοῦ τινα, ἐκέλευσεν αὐτὸν ἀποσφάξαι, καὶ
<span class="lb" data-page="14.284" data-line="13" id="l14.284.13"></span>οὕτω ποιήσας τῷ σιδήρῳ τοῦ φαρμάκου γενέσθαι τὸ ἔργον,
<span class="lb" data-page="14.284" data-line="14" id="l14.284.14"></span>ἀποθανεῖν αὐτὸν βιαίως ἠνάγκασεν.
</p>
        </article>

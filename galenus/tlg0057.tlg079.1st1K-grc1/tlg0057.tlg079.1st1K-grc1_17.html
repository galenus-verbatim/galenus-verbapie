<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:17">
<span class="pb page1" data-page="14.284" id="p14.284"></span>
<span class="milestone ed1page page1" data-n="2.468" data-unit="ed1page" id="ed1page.2.468"></span>
<span class="milestone ed2page page1" data-n="13.956" data-unit="ed2page" id="ed2page.13.956"></span>
          <p>
<span class="lb" data-page="14.284" data-line="15" id="l14.284.15"></span><label class="head">Πόσον καὶ πότε καὶ ὑφ᾿ ὧν ληπτέον τὴν
<span class="lb" data-page="14.284" data-line="16" id="l14.284.16"></span>θηριακήν.</label> Ὁρᾷς οὖν ὅπως τὰ πολυμιγῆ τῶν φαρμάκων
<span class="lb" data-page="14.284" data-line="17" id="l14.284.17"></span>πολλὴν τὴν ἰσχὺν πρὸς τὸ ποιῆσαι τὴν δυσπάθειαν ἔχει,
<span class="lb" data-page="14.284" data-line="18" id="l14.284.18"></span>καὶ μάλιστα ἡ θηριακὴ, διὰ τὴν τοσαύτην δύναμιν, ὡς ﻿
<span class="pb" data-page="14.285" id="p14.285"></span>
<span class="lb" data-page="14.285" data-line="1" id="l14.285.1"></span>ἔφην, τῶν θηρίων. λαμβάνειν δέ σοι τὸ φάρμακον συμβουλεύω,
<span class="lb" data-page="14.285" data-line="2" id="l14.285.2"></span>ὅτε εὔπεπτος εἶ καὶ σιτίων μὴ πλήρης, καὶ τῷ
<span class="lb" data-page="14.285" data-line="3" id="l14.285.3"></span>μέτρῳ δὲ ἄλλοτε ἄλλως χρώμενος εὖ ποιήσεις. ποτὲ μὲν
<span class="lb" data-page="14.285" data-line="4" id="l14.285.4"></span>γὰρ κυάμου τοῦ Αἰγυπτίου τὸ μέγεθος μετὰ κυάθων δύο
<span class="lb" data-page="14.285" data-line="5" id="l14.285.5"></span>ὕδατος λάμβανε, ὅταν ὀλίγον ᾖ τὸ μέλλον αὐτῆς πρὸς τὴν
<span class="lb" data-page="14.285" data-line="6" id="l14.285.6"></span>πέψιν γίνεσθαι διάστημα· ποτὲ δὲ καρύου Ποντικοῦ τὸ
<span class="lb" data-page="14.285" data-line="7" id="l14.285.7"></span>μέγεθος πίῃς, καὶ ἀνιεὶς κυάθοις τρισὶν οὕτως αὐτὸ πῖνε,
<span class="lb" data-page="14.285" data-line="8" id="l14.285.8"></span>ὅταν πλείονα πρὸς τὴν διοίκησιν τοῦ φαρμάκου τὸν χρόνον
<span class="lb" data-page="14.285" data-line="9" id="l14.285.9"></span>ἔχῃς. ἐπίβλεπε δὲ ἅμα καὶ τὴν ὥραν καὶ τὴν χώραν, ἐν
<span class="lb" data-page="14.285" data-line="10" id="l14.285.10"></span>αἷς μέλλεις λαμβάνειν τοῦ φαρμάκου. θέρος μὲν γὰρ ὅταν
<span class="lb" data-page="14.285" data-line="11" id="l14.285.11"></span>ᾖ, οὐδ᾿ ὅλως αὐτοῦ σοι συμβουλεύω λαμβάνειν. θερμοῦ γὰρ
<span class="lb" data-page="14.285" data-line="12" id="l14.285.12"></span>ὄντος τοῦ καταστήματος, ἔτι καὶ μᾶλλον θερμότερον γιγνόμενον
<span class="lb" data-page="14.285" data-line="13" id="l14.285.13"></span>βλάπτεται τὸ σῶμα, καὶ τοῦτό γε συνιδὼν ὁ θαυμασιώτατος
<span class="lb" data-page="14.285" data-line="14" id="l14.285.14"></span>Ἱπποκράτης τὰς πρὸ κυνὸς καὶ κατὰ κύνα φαρμακίας
<span class="lb" data-page="14.285" data-line="15" id="l14.285.15"></span>ἐργώδεας εἶναι λέγει. πυρετὸν γὰρ ὁ καιρὸς ὡς
<span class="lb" data-page="14.285" data-line="16" id="l14.285.16"></span>ἐπὶ τὸ πλεῖστον οὗτος τοῖς ἀνθρώποις φέρει. διόπερ καὶ
<span class="lb" data-page="14.285" data-line="17" id="l14.285.17"></span>τοῖς ἀκμάζουσι τὴν ἡλικίαν καὶ πολλὴν ἔχουσι τὴν φυσικὴν
<span class="lb" data-page="14.285" data-line="18" id="l14.285.18"></span>θερμότητα μὴ πολὺ μηδὲ πολλάκις προσφέρεσθαι τὸ φάρμακον
<span class="pb" data-page="14.286" id="p14.286"></span>
<span class="lb" data-page="14.286" data-line="1" id="l14.286.1"></span>παραινῶ· ὥσπερ γε τοῖς ἤδη τοῦ βίου τὴν παρακμὴν
<span class="lb" data-page="14.286" data-line="2" id="l14.286.2"></span>ἔχουσι καὶ πλεῖστον καὶ μὴ ὀλιγάκις οὐ μεθ᾿ ὕδατος,
<span class="lb" data-page="14.286" data-line="3" id="l14.286.3"></span>ἀλλὰ μετ᾿ οἴνου μᾶλλον συμβουλεύω λαμβάνειν, ἵνα τὸ μαραινόμενον
<span class="lb" data-page="14.286" data-line="4" id="l14.286.4"></span>ἤδη τοῦ σώματος καὶ τὸ ἀπεσβεσμένον τοῦ ἐμφύτου
<span class="lb" data-page="14.286" data-line="5" id="l14.286.5"></span>θερμοῦ ἀναζωπυρεῖν καὶ ἀνάπτεσθαι ὑπ᾿ αὐτοῦ δύνηται.
<span class="lb" data-page="14.286" data-line="6" id="l14.286.6"></span>ἐπὶ δὲ τῶν παιδίων παντάπασι δεῖ φυλάττεσθαι τὸ
<span class="lb" data-page="14.286" data-line="7" id="l14.286.7"></span>φάρμακον. μεῖζον γάρ ἐστιν αὐτῆς τῆς δυνάμεως τὸ μέγεθος
<span class="lb" data-page="14.286" data-line="8" id="l14.286.8"></span>τοῦ φαρμάκου, καὶ διαλύει ῥᾳδίως τὸ σῶμα καὶ τὸ
<span class="lb" data-page="14.286" data-line="9" id="l14.286.9"></span>ἔμφυτον πνεῦμα ταχέως σβέννυσιν· ὥσπερ δὴ καὶ τὴν λυχνιαίαν
<span class="lb" data-page="14.286" data-line="10" id="l14.286.10"></span>φλόγα τὸ ἔλαιον τοῦ πυρὸς πλέον γενόμενον εὐκόλως
<span class="lb" data-page="14.286" data-line="11" id="l14.286.11"></span>ἀποσβέννυσιν. ἐγὼ γοῦν ἱστόρησα διαλυθέν ποτε παιδίον
<span class="lb" data-page="14.286" data-line="12" id="l14.286.12"></span>ὑπὸ τῆς ἀκαίρου τῆς ἀντιδότου χρήσεως. τὸ μὲν γὰρ
<span class="lb" data-page="14.286" data-line="13" id="l14.286.13"></span>ἐπύρεττε χρονίως καὶ ἦν ἰσχνὸν αὐτῷ πάνυ τὸ σῶμα καὶ
<span class="lb" data-page="14.286" data-line="14" id="l14.286.14"></span>τὴν δύναμιν ἀσθενὲς, μόλις δὲ καὶ διὰ πολλῆς ἐπιμελείας
<span class="lb" data-page="14.286" data-line="15" id="l14.286.15"></span>διαζῇν δυνάμενον, ἅπερ ἐγὼ συνορῶν ἐκ τοῦ ἰατρικοῦ λογισμοῦ
<span class="lb" data-page="14.286" data-line="16" id="l14.286.16"></span>καὶ πάνυ διεκώλυον αὐτῷ δίδοσθαι τοῦ φαρμάκου.
<span class="lb" data-page="14.286" data-line="17" id="l14.286.17"></span>κηδόμενος γάρ τις αὐτοῦ καὶ πατὴρ εἶναι δῆθεν λέγων καὶ
<span class="lb" data-page="14.286" data-line="18" id="l14.286.18"></span>τυραννικὴν ἐξουσίαν τοῦ κελεύειν ἔχων μᾶλλον ἤπερ τὴν
<span class="pb" data-page="14.287" id="p14.287"></span>
<span class="lb" data-page="14.287" data-line="1" id="l14.287.1"></span>ἐκ τοῦ λόγου συμβουλίαν ἀκούων ἀλόγως καὶ μετὰ πολλῆς
<span class="lb" data-page="14.287" data-line="2" id="l14.287.2"></span>ἀνάγκης ἐξηνάγκασέ με τοῦ φαρμάκου διδόναι τῷ παιδίῳ.
<span class="lb" data-page="14.287" data-line="3" id="l14.287.3"></span>τὸ δὲ ληφθὲν μὲν οὐκ ἠδυνήθη πεφθῆναι· κρεῖττον γὰρ
<span class="lb" data-page="14.287" data-line="4" id="l14.287.4"></span>ἦν τῆς ἰσχύος τοῦ λαμβάνοντος· διέλυσε δὲ αὐτοῦ τὴν σύμπασαν
<span class="lb" data-page="14.287" data-line="5" id="l14.287.5"></span>ἕξιν <span class="milestone ed2page" data-n="13.957" data-unit="ed2page" id="ed2page.13.957"></span>καὶ τὴν γαστέρα ῥεῖν ἐποίησε, καὶ οὕτω
<span class="lb" data-page="14.287" data-line="6" id="l14.287.6"></span>διὰ τὴν ἄλογον τοῦ φαρμάκου χρῆσιν νύκτωρ ἀπώλετο τὸ
<span class="lb" data-page="14.287" data-line="7" id="l14.287.7"></span>παιδίον. εἰ δέ ποτε καὶ ἐν θερμοτέρᾳ χώρᾳ διατρίβων
<span class="lb" data-page="14.287" data-line="8" id="l14.287.8"></span>εἴης, φυλάττου χρῆσθαι τῷ φαρμάκῳ, ἀρκούσης σοι τῆς
<span class="lb" data-page="14.287" data-line="9" id="l14.287.9"></span>ἐκεῖ τοῦ ἀέρος θερμότητος, διόπερ καὶ τοῖς ὑπὸ τῆς πρώτης
<span class="lb" data-page="14.287" data-line="10" id="l14.287.10"></span>ἀνατολῆς τοῦ ἡλίου ἀνθρώποις θερμοτάτοις οὖσι καὶ
<span class="lb" data-page="14.287" data-line="11" id="l14.287.11"></span>πολλὴν ἔχουσι τὴν ἐκεῖθεν ξηρότητα ἀκατάλληλον εἶναι μοι
<span class="lb" data-page="14.287" data-line="12" id="l14.287.12"></span>δοκεῖ τὸ φάρμακον.
</p>
        </article>

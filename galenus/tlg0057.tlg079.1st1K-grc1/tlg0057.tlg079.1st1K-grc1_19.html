<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:19">
<span class="pb page1" data-page="14.290" id="p14.290"></span>
<span class="milestone ed1page page1" data-n="2.469" data-unit="ed1page" id="ed1page.2.469"></span>
<span class="milestone ed2page page1" data-n="13.958" data-unit="ed2page" id="ed2page.13.958"></span>
          <p>
<span class="lb" data-page="14.290" data-line="15" id="l14.290.15"></span><label class="head">Περὶ ἁλῶν θηριακῶν κατασκευῆς.</label> Γίνεται
<span class="lb" data-page="14.290" data-line="16" id="l14.290.16"></span>δ᾿ αὐτῶν ἡ σκευασία τοῦτον τὸν τρόπον. πειράσομαι
<span class="lb" data-page="14.290" data-line="17" id="l14.290.17"></span>γάρ σοι πάλιν καὶ τούτους σκευάζειν τῇ ὑπογραφῇ τοῦ λύγου
<span class="lb" data-page="14.290" data-line="18" id="l14.290.18"></span>χρώμενος. λαβόντα γὰρ χρὴ ἐχίδνας ταῖς προειρημέναις
<span class="lb" data-page="14.290" data-line="19" id="l14.290.19"></span>ὁμοίας καὶ τῷ αὐτῷ χρόνῳ τεθηραμένας, ἔστωσαν δὲ
<span class="pb" data-page="14.291" id="p14.291"></span>
<span class="lb" data-page="14.291" data-line="1" id="l14.291.1"></span>τὸν ἀριθμὸν δ΄. καὶ μὴ πλεῖον δύο ἡμερῶν μετὰ τὴν θήραν
<span class="lb" data-page="14.291" data-line="2" id="l14.291.2"></span>ἐχούσας, ἀλλ᾿ εἰ δυνατὸν, αὐτῆς τῆς ἡμέρας ἧς εἰσιν εἰλημέναι.
<span class="lb" data-page="14.291" data-line="3" id="l14.291.3"></span>εἶτα τῶν ἁλῶν καλὸν μέν εἰ τῶν ἀμμιωνιακῶν,
<span class="lb" data-page="14.291" data-line="4" id="l14.291.4"></span>εἰ δὲ μή γε, τῶν κοινῶν καὶ τῇ χρόᾳ λευκῶν καὶ ἐξῃθριασμένων
<span class="lb" data-page="14.291" data-line="5" id="l14.291.5"></span>ἠρέμα μόδιον Ἰταλικὸν, εἶτα καὶ σὺν αὐτοῖς κόψας
<span class="lb" data-page="14.291" data-line="6" id="l14.291.6"></span>ἁδρομερῶς γεντιανῆς Κρητικῆς λίτραν α΄ S". ἀριστολοχίας
<span class="lb" data-page="14.291" data-line="7" id="l14.291.7"></span>στρογγύλης λίτραν α΄ S". κενταυρίου λεπτοῦ κόμης λίτρας β΄.
<span class="lb" data-page="14.291" data-line="8" id="l14.291.8"></span>καρδαμώμου Ἀρμενιακοῦ, πρασίου, ἀνὰ γο. στ΄. σκορδίου
<span class="lb" data-page="14.291" data-line="9" id="l14.291.9"></span>ὀρεινοῦ, σελίνου, χαμαίδρυος Κρητικῆς λίτραν α΄. πηγάνου
<span class="lb" data-page="14.291" data-line="10" id="l14.291.10"></span>ἡμέρου σπέρματος λίτραν α΄. μέλιτι Ἀττικῷ ἑνώσας αὐτὰ,
<span class="lb" data-page="14.291" data-line="11" id="l14.291.11"></span>καὶ ἥμισυ λίτραν μέρος αὐτῶν εἰς χύτραν ἐξ ὀστράκου γενομένην
<span class="lb" data-page="14.291" data-line="12" id="l14.291.12"></span>καινὴν βαλὼν, εἶτα δ΄. ἐχίδνας ζώσας προεπιβαλὼν,
<span class="lb" data-page="14.291" data-line="13" id="l14.291.13"></span>σὺν αὐταῖς καὶ σκίλλας ἁπαλὰς καὶ πάνυ νεαρὰς ε΄. εἰς
<span class="lb" data-page="14.291" data-line="14" id="l14.291.14"></span>λεπτὰ κατατεμὼν, οὕτως ἐπίβαλε τὸ λοιπὸν ἥμισυ τῶν ἄλλων
<span class="lb" data-page="14.291" data-line="15" id="l14.291.15"></span>μέρος, καὶ πωματίσας καὶ πηλώσας ἐπιμελῶς τρῆσον
<span class="lb" data-page="14.291" data-line="16" id="l14.291.16"></span>τέσσαρσί που τρήμασιν αὐτῆς τὸ σῶμα ἵνα δι᾿ αὐτῶν ὁ
<span class="lb" data-page="14.291" data-line="17" id="l14.291.17"></span>ἀτμὸς διασημήνῃ σοι τὸ μέτρον τῆς ὀπτήσεως. τὸ μὲν γὰρ
<span class="lb" data-page="14.291" data-line="18" id="l14.291.18"></span>πρῶτον φανήσεται καπνὸς ἐξιὼν, πολὺς, ζοφώδης καὶ τεθολωμένος
<span class="pb" data-page="14.292" id="p14.292"></span>
<span class="lb" data-page="14.292" data-line="1" id="l14.292.1"></span>πάνυ, σημαίνων ὅτι τὸ πῦρ ἤδη ἅπτεται τῶν
<span class="lb" data-page="14.292" data-line="2" id="l14.292.2"></span>θηρίων, ὅτε σε καὶ προσέχειν ἀκριβῶς παραινῶ, μήποτε
<span class="lb" data-page="14.292" data-line="3" id="l14.292.3"></span>ἀναπνεύσῃς τούτου καπνοῦ, κεκακωμένου τοῦ ἀέρος ὑπὸ τῆς
<span class="lb" data-page="14.292" data-line="4" id="l14.292.4"></span>ἀναθυμιάσεως τῶν ἐχιδνῶν. εἶθ᾿ ὅταν παύσηται ὁ ἀτμὸς,
<span class="lb" data-page="14.292" data-line="5" id="l14.292.5"></span>ἀναβαλλομένην δέ τινα φλόγα λεπτὴν διὰ τῶν τρημάτων
<span class="lb" data-page="14.292" data-line="6" id="l14.292.6"></span>βλέπῃς, τότε νόμιζε ὡς ἄριστα αὐτὰ ἡψῆσθαι καὶ οὕτω
<span class="lb" data-page="14.292" data-line="7" id="l14.292.7"></span>βάσταζε ἀπὸ τοῦ πυρὸς τὴν χύτραν, ψύξας ὅλην ἡμέραν τε
<span class="lb" data-page="14.292" data-line="8" id="l14.292.8"></span>καὶ νύκτα, εἶτα ἀνοίξας καὶ ἀνελόμενος τοὺς ἄνθρακας, ἐπιμελῶς
<span class="lb" data-page="14.292" data-line="9" id="l14.292.9"></span>κόπτε καὶ σῆθε μετὰ τούτων τῶν μιγμάτων, πηγάνου
<span class="lb" data-page="14.292" data-line="10" id="l14.292.10"></span>ἀγρίου σπέρματος γο. θ΄. ὑσσώπου Κρητικοῦ γο. θ΄. μαράθρου
<span class="lb" data-page="14.292" data-line="11" id="l14.292.11"></span>σπέρματος ἀγρίου γο. στ΄. νάρδου Κελτικῆς, στάχυος
<span class="lb" data-page="14.292" data-line="12" id="l14.292.12"></span>Σκυθικοῦ, ἀνὰ γο. στ΄. πετροσελίνου Μακεδονικοῦ γο. δ΄.
<span class="lb" data-page="14.292" data-line="13" id="l14.292.13"></span>ἀμώμου βότρυος γο. γ΄. ὀριγάνου Ἡρακλεωτικοῦ κορύμβων
<span class="lb" data-page="14.292" data-line="14" id="l14.292.14"></span>γο. θ΄. ὁρμίνου σπέρματος πεφρυγμένου γο. γ΄. θύμου κορύμβων
<span class="lb" data-page="14.292" data-line="15" id="l14.292.15"></span>Ἀττικοῦ γο. θ΄. μαλαβάθρου φύλλων Ἰνδικοῦ γο. δ΄.
<span class="lb" data-page="14.292" data-line="16" id="l14.292.16"></span>ἀρκευθίδων Λακωνικῶν σαρκὸς λίτρας β΄. κορίου σπέρματος
<span class="lb" data-page="14.292" data-line="17" id="l14.292.17"></span>ἡμέρου γο. στ΄. πεπέρεως λευκοῦ λίτρας β΄. πεπέρεως μέλανος
<span class="lb" data-page="14.292" data-line="18" id="l14.292.18"></span>λίτρας β΄. σιλφίου ῥίζης γο. ι΄. ζιγγιβέρεως ἀτρήτου λίτρας β΄.
<span class="pb" data-page="14.293" id="p14.293"></span>
<span class="lb" data-page="14.293" data-line="1" id="l14.293.1"></span>σατυρίου σπέρματος, ἢ ῥίζης οὐγγίας στ΄. γλήχωνος ὀρεινοῦ
<span class="lb" data-page="14.293" data-line="2" id="l14.293.2"></span>γο. στ΄. σεσέλεως Μασσαλεωτικοῦ πυῤῥοειδοῦς γο. στ΄. τορδύλου
<span class="lb" data-page="14.293" data-line="3" id="l14.293.3"></span>ὀρεινοῦ σπέρματος γο. στ΄. ἡδυόσμου γο. στ΄. κασσίας τῆς
<span class="lb" data-page="14.293" data-line="4" id="l14.293.4"></span>καλλίστης γο. β΄. κινναμώμου γο. α΄. πυρῶ δ᾿ αὐτὰ κόψας,
<span class="lb" data-page="14.293" data-line="5" id="l14.293.5"></span>καὶ σήσας, πάλιν ἐπικόπτειν καὶ διακοσκινεύειν πολλάκις,
<span class="lb" data-page="14.293" data-line="6" id="l14.293.6"></span>ἴνα ἀκριβῶς λεῖα γένωνται, καὶ οὕτως ἐν ὑελίνοις σκεύεσιν
<span class="lb" data-page="14.293" data-line="7" id="l14.293.7"></span>ἀποτιθέμενος χρῆσθαι μὴ εὐθέως, ἀλλὰ μεθ᾿ ἡμέρας που
<span class="lb" data-page="14.293" data-line="8" id="l14.293.8"></span>δέκα. ἐσκεύασα δ᾿ αὐτοὺς ἐγὼ, μὴ καύσας τὰ θηρία, ἀλλὰ
<span class="lb" data-page="14.293" data-line="9" id="l14.293.9"></span>τοὺς ἐξ αὐτῶν ἀρτίσκους΄, <span class="milestone ed2page" data-n="13.959" data-unit="ed2page" id="ed2page.13.959"></span>ὥσπερ ἐπὶ τῆς θηριακῆς
<span class="lb" data-page="14.293" data-line="10" id="l14.293.10"></span>ὑπέδειξα σκευάζεσθαι, ἀναμίξας τοῖς μετὰ τῶν θηρίων καιομένοις
<span class="lb" data-page="14.293" data-line="11" id="l14.293.11"></span>καὶ αὐτοὺς, ἵνα ἥν περ ἔχῃ πικρότητα ἐν αὐτοῖς,
<span class="lb" data-page="14.293" data-line="12" id="l14.293.12"></span>ἐν τῇ καύσει ταύτην ἀποβάλῃ, τοσοῦτον μέτρον τῶν ἀρτίσκων
<span class="lb" data-page="14.293" data-line="13" id="l14.293.13"></span>προσβάλλων, ὅσον περ ἐτεκμηράμην ἔχειν τὸν ἀριθμὸν
<span class="lb" data-page="14.293" data-line="14" id="l14.293.14"></span>τῶν τεσσάρων ἐχιδνῶν, καὶ ἀπέβησαν ὡς ἀληθῶς
<span class="lb" data-page="14.293" data-line="15" id="l14.293.15"></span>ἄριστοι, οὔτε τὸ ἐκ τῆς καύσεως σποδῶδες ἐν τῇ γεύσει
<span class="lb" data-page="14.293" data-line="16" id="l14.293.16"></span>ἔχοντες οὔτε μέλανες ὄντες τὴν χροιὰν, ἀλλὰ καὶ τὴν ποιότητα
<span class="lb" data-page="14.293" data-line="17" id="l14.293.17"></span>ἐν τῇ χρήσει ἥδιστοι γενόμενοι, καὶ τὴν δύναμιν
<span class="lb" data-page="14.293" data-line="18" id="l14.293.18"></span>πρὸς ἅπερ εἷπον αὐτοὺς ἰδίως ποιεῖν, ἐνεργεστέραν ἔχοντες.
<span class="pb" data-page="14.294" id="p14.294"></span>
<span class="lb" data-page="14.294" data-line="1" id="l14.294.1"></span>οὗτός ἐστιν ὁ περὶ τῆς θηριακῆς καὶ τῶν θηριακῶν ἁλῶν
<span class="lb" data-page="14.294" data-line="2" id="l14.294.2"></span>λόγος, φιλοπόνως, ὡς οἶμαι, ἐξετασθεὶς ὑπ᾿ ἐμοῦ μάλιστα,
<span class="lb" data-page="14.294" data-line="3" id="l14.294.3"></span>ἐπεὶ καὶ σὺ περὶ πάντας τοὺς λόγους φιλοτίμως ἔχεις. μέμνημαι
<span class="lb" data-page="14.294" data-line="4" id="l14.294.4"></span>γάρ σε, ὁπότε τοῖς λόγοις ἐνδόξως ἔτι δημοσιεύων
<span class="lb" data-page="14.294" data-line="5" id="l14.294.5"></span>ἐσχόλαζες, ἢ τι λέγων πρόβλημα, κρῖναι τοὺς λέγοντας διαλιπεῖν
<span class="lb" data-page="14.294" data-line="6" id="l14.294.6"></span>ποτε, πολλὰς ἀφορμὰς εὑρίσκειν σε φιλοτιμούντων εἰς
<span class="lb" data-page="14.294" data-line="7" id="l14.294.7"></span>τόδε. διαλεγομένων. ἔλεγες γὰρ ὅτι καὶ οἱ θεοὶ μὴ χρῶντες
<span class="lb" data-page="14.294" data-line="8" id="l14.294.8"></span>οὐ λαλοῦσιν. ἐνίοτε δὲ καὶ τὰ χρηστήρια σιωπᾷ, ποτὲ καὶ
<span class="lb" data-page="14.294" data-line="9" id="l14.294.9"></span>ἡ θάλασσα τοῖς χειμῶσι τὸ πλεῖσθαι οὐκ ἔχει. τὰ δὲ ῥεῖθρα
<span class="lb" data-page="14.294" data-line="10" id="l14.294.10"></span>τῶν ποταμῶν παύεται ῥέοντα καὶ μετὰ χρόνον ἐπιῤῥεῖν
<span class="lb" data-page="14.294" data-line="11" id="l14.294.11"></span>πάλιν ἄρχεται καὶ ἡ γῆ τοὺς καρποὺς οὐκ ἀναφύει πάντοτε.
<span class="lb" data-page="14.294" data-line="12" id="l14.294.12"></span>μιμησάμενος οὖν σε κᾀγὼ οὐδὲν τῶν περὶ τῆς θηριακῆς
<span class="lb" data-page="14.294" data-line="13" id="l14.294.13"></span>ζητουμένων παρέλιπον, ἅμα καὶ σοι προτρεψάμενος ἡδέως
<span class="lb" data-page="14.294" data-line="14" id="l14.294.14"></span>χρῆσθαι τῷ φαρμάκῳ, ἐπεὶ καὶ πολυετῆ τῆς ζωῆς τὸν χρόνον
<span class="lb" data-page="14.294" data-line="15" id="l14.294.15"></span>ἡ χρῆσις αὐτοῦ παρέχεσθαι τετήρηται, ὄν πέρ εἰκότως
<span class="lb" data-page="14.294" data-line="16" id="l14.294.16"></span>ἐγὼ τῶν παρὰ θεῶν γενέσθαι σοι εὔχομαι.
</p>
        </article>

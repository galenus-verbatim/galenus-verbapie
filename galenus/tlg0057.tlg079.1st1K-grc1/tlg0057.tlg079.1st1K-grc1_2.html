<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:2">
<span class="pb page1" data-page="14.214" id="p14.214"></span>
<span class="milestone ed1page page1" data-n="2.457" data-unit="ed1page" id="ed1page.2.457"></span>
<span class="milestone ed2page page1" data-n="13.931" data-unit="ed2page" id="ed2page.13.931"></span>
          <p>
<span class="lb" data-page="14.214" data-line="10" id="l14.214.10"></span><label class="head">Θηριακῆς ἔπαινος καὶ διάγνωσις, καὶ τῶν
<span class="lb" data-page="14.214" data-line="11" id="l14.214.11"></span>περὶ ταύτην ἀρχόντων Ῥωμαίων σπουδή.</label> Καὶ γὰρ ἐστὶν
<span class="lb" data-page="14.214" data-line="12" id="l14.214.12"></span>ὡς ἀληθῶς, παρὰ τοῖς ἀνθρώποις ἅπασιν ἐνδοξότατον, διά
<span class="lb" data-page="14.214" data-line="13" id="l14.214.13"></span>τε τὸ ἄπταιστον τῆς ἐπαγγελίας καὶ διὰ τὸ δυνατὸν τῆς
<span class="lb" data-page="14.214" data-line="14" id="l14.214.14"></span>ἐνεργείας· οἵτε γὰρ τις δηχθείς ποτε ὑπὸ τῶν ἀναιρεῖν
<span class="lb" data-page="14.214" data-line="15" id="l14.214.15"></span>εἰωθότων θηρίων εὐθὺς πιὼν τὴν ἀντίδοτον ἀποθανὼν
<span class="lb" data-page="14.214" data-line="16" id="l14.214.16"></span>ἱστόρηται, οὔτ᾿ ἂν προπιὼν τις, εἶτ᾿ οὐ μετὰ πολὺ δηχθεὶς
<span class="lb" data-page="14.214" data-line="17" id="l14.214.17"></span>ἰσχυρότερον πρὸς τὸ ἀποκτεῖναι τόν ἰὸν ἔσχε τοῦ θηρίου,
<span class="lb" data-page="14.214" data-line="18" id="l14.214.18"></span>ὅπερ πολλάκις καὶ τῶν ἀρχόντων τινὲς, ἐξουσίαν θανάτου ﻿
<span class="pb" data-page="14.215" id="p14.215"></span>
<span class="lb" data-page="14.215" data-line="1" id="l14.215.1"></span>καὶ ζωῆς ἔχοντες. εἶτα τὸ κρῖναι τὸ φάρμακον θέλοντες,
<span class="lb" data-page="14.215" data-line="2" id="l14.215.2"></span>εἰ τοῦθ᾿ ὅπερ ἐπαγγέλλεται, καὶ δρᾷν δύναται, ἐπὶ τῶν ἤδη
<span class="lb" data-page="14.215" data-line="3" id="l14.215.3"></span>διά τινας πονηρὰς καὶ παρανόμους πράξεις κατακριθέντων
<span class="lb" data-page="14.215" data-line="4" id="l14.215.4"></span>ἀποθανεῖν δοκιμάζουσιν αὐτὸ, ἡμεῖς μὲν ἐπ᾿ ἀνθρώπων
<span class="lb" data-page="14.215" data-line="5" id="l14.215.5"></span>τὴν κρίσιν αὐτοῦ ποιεῖσθαι μὴ δυνάμενοι, ἐπί τινων ἄλλων
<span class="lb" data-page="14.215" data-line="6" id="l14.215.6"></span>ζώων τὸ αὐτὸ δρῶντες, τὴν ἀληθῆ τοῦ φαρμάκου κρίσιν
<span class="lb" data-page="14.215" data-line="7" id="l14.215.7"></span>εὑρίσκειν πειρώμεθα. ἀλεκτρυόνας γὰρ λαβόντες, τοὺς μὴ
<span class="lb" data-page="14.215" data-line="8" id="l14.215.8"></span>ὅσοι γέ τινες οἰκοδίαιτοί τέ εἰσιν, καὶ ἡμῖν ὁμορόφιοι,
<span class="lb" data-page="14.215" data-line="9" id="l14.215.9"></span>ἄγριοι δὲ μᾶλλον τυγχάνουσιν ὄντες, καὶ ξηρότερον κεκραμένοι
<span class="lb" data-page="14.215" data-line="10" id="l14.215.10"></span>τὸ σῶμα, οὕτως αὐτοῖς προβάλλομεν τὰ θηρία, καὶ
<span class="lb" data-page="14.215" data-line="11" id="l14.215.11"></span>τὰ μὲν εὐθέως ἀποθνήσκει τὰ μὴ πιόντα, ὅσα δὲ πέπωκεν,
<span class="lb" data-page="14.215" data-line="12" id="l14.215.12"></span>ἰσχύει καὶ μετὰ τὸ δῆγμα τὴν ζωὴν ἔχει. <span class="milestone ed2page" data-n="13.932" data-unit="ed2page" id="ed2page.13.932"></span>δοκιμάζειν
<span class="lb" data-page="14.215" data-line="13" id="l14.215.13"></span>δ᾿ ἐνίοτε χρὴ τὸ φάρμακον, εἰ μή ἐστι δεδολωμένον.
<span class="lb" data-page="14.215" data-line="14" id="l14.215.14"></span>καὶ τούτῳ τῷ τρόπῳ. διδόντες γάρ τι τῶν διὰ γαστρὸς
<span class="lb" data-page="14.215" data-line="15" id="l14.215.15"></span>καθαίρειν δυναμένων φαρμάκων, προδίδομεν τῆς θηριακῆς,
<span class="lb" data-page="14.215" data-line="16" id="l14.215.16"></span>καὶ ὅταν δοθείσης αὐτῆς μὴ καθαίρηται ὁ λαβὼν τὸ καθαρτικὸν
<span class="lb" data-page="14.215" data-line="17" id="l14.215.17"></span>φάρμακον, αὐτῷ δοκιμάζομεν τὴν ἀντίδοτον ἀρίστην
<span class="lb" data-page="14.215" data-line="18" id="l14.215.18"></span>οὖσαν, ἐπειδὴ ἐκώλυσε τὴν κάθαρσιν γενέσθαι τῷ
<span class="pb" data-page="14.216" id="p14.216"></span>
<span class="lb" data-page="14.216" data-line="1" id="l14.216.1"></span>λαβόντι τὸ καθαρτικὸν φάρμακον, ὡς διὰ τὴν τοιαύτην
<span class="lb" data-page="14.216" data-line="2" id="l14.216.2"></span>κρίσιν, μή ποτ᾿ ἂν ἡμᾶς σφαλῆναι περὶ τὴν τοῦ ἀληθοῦς
<span class="lb" data-page="14.216" data-line="3" id="l14.216.3"></span>φαρμάκου εὕρεσιν. πολλὴ γάρ ἐστιν ὑπὸ τῶν πανουργούντων
<span class="lb" data-page="14.216" data-line="4" id="l14.216.4"></span>καὶ ἡ περὶ αὐτὸ γινομένη πανουργία, καὶ οἱ πολλοὶ
<span class="lb" data-page="14.216" data-line="5" id="l14.216.5"></span>τῇ δόξῃ μόνῃ τῆς ἀντιδότου ἀπατώμενοι, παρὰ τῶν καπηλικῶς
<span class="lb" data-page="14.216" data-line="6" id="l14.216.6"></span>χρωμένων τῇ τέχνῃ, πλείστῳ ἀργυρίῳ, κἂν μὴ καλῶς
<span class="lb" data-page="14.216" data-line="7" id="l14.216.7"></span>ἐσκευασμένον ᾖ, ὠνοῦνται τὸ φάρμακον. εἰσὶ γὰρ καὶ τῶν
<span class="lb" data-page="14.216" data-line="8" id="l14.216.8"></span>ὑγιαινόντων τινὲς οἳ ἐν ὅλῳ καὶ παντὶ τῷ ἑαυτῶν βίῳ
<span class="lb" data-page="14.216" data-line="9" id="l14.216.9"></span>ἀδιαλείπτως χρῶνται τῷ φαρμάκῳ, μάλιστα ὅσοι διὰ τὸ
<span class="lb" data-page="14.216" data-line="10" id="l14.216.10"></span>σκαιὸν, καὶ ἀνελεύθερον τοῦ τρόπου μὴ ζῶσιν ἀμερίμνως,
<span class="lb" data-page="14.216" data-line="11" id="l14.216.11"></span>ἀλλ᾿ ἀεὶ πρὸς τὸ ἐπιβουλεύεσθαι τὴν ὑποψίαν τοῦ ῥᾳδίως
<span class="lb" data-page="14.216" data-line="12" id="l14.216.12"></span>ὑπὸ τῶν ἐχθρῶν ἀποθανεῖν ἔχουσιν. ἔνιοι δὲ δι᾿ ὠφέλειαν
<span class="lb" data-page="14.216" data-line="13" id="l14.216.13"></span>τοῦ σώματος καθ᾿ ἑκάστην ἡμέραν προσφέρονται τοῦ φαρμάκου,
<span class="lb" data-page="14.216" data-line="14" id="l14.216.14"></span>ὥσπερ δὴ τὸν θεῖον Μάρκον καὶ ἡμεῖς οἴδαμεν ἐνθέσμως
<span class="lb" data-page="14.216" data-line="15" id="l14.216.15"></span>ποτὲ βασιλεύσαντα, καὶ ἀκριβῶς ἑαυτοῦ διὰ τὴν
<span class="lb" data-page="14.216" data-line="16" id="l14.216.16"></span>σύνεσιν τῇ συγκράσει τοῦ σώματος παρακολουθήσαντα, κατακόρως
<span class="lb" data-page="14.216" data-line="17" id="l14.216.17"></span>τε, καὶ ὥς τινι τροφῇ χρησάμενον τῷ φαρμάκῳ.
<span class="lb" data-page="14.216" data-line="18" id="l14.216.18"></span>ἐξ ἐκείνου γὰρ καὶ μᾶλλον δεδόξασται τὸ φάρμακον, καὶ
<span class="pb" data-page="14.217" id="p14.217"></span>
<span class="lb" data-page="14.217" data-line="1" id="l14.217.1"></span>εἰς τὸ φανερὸν αὐτοῦ τοῖς ἀνθρώποις ἡ δύναμις τῆς ἐνεργείας
<span class="lb" data-page="14.217" data-line="2" id="l14.217.2"></span>ἐλήλυθε. τῇ γὰρ ἐπὶ τὸν βασιλέα γενομένῃ ὑγιεινῇ
<span class="lb" data-page="14.217" data-line="3" id="l14.217.3"></span>καταστάσει τὴν πίστιν τῆς ὠφελείας ἡ ἀντίδοτος μᾶλλον
<span class="lb" data-page="14.217" data-line="4" id="l14.217.4"></span>προσείληφεν. ἀλλ᾿ ἐπὶ μὲν ἐκείνου τοῦ βασιλέως μόνον
<span class="lb" data-page="14.217" data-line="5" id="l14.217.5"></span>αὐτῆς τὸ ἔργον εἰς τὴν γνῶσιν τῶν εἰδότων κοινὸν ἦν, ἐπὶ
<span class="lb" data-page="14.217" data-line="6" id="l14.217.6"></span>δὲ τῶν νῦν μεγίστων αὐτοκρατόρων ἡ χρῆσις εἰς τὸ κοινὸν
<span class="lb" data-page="14.217" data-line="7" id="l14.217.7"></span>ἔφθασε. πᾶσι γὰρ ἡμῖν ἔξεστι τοῖς παρ᾿ αὐτῶν κεχρῆσθαι
<span class="lb" data-page="14.217" data-line="8" id="l14.217.8"></span>καλῶς καὶ θεραπεύεσθαι ἀφθόνως, ἄλλου παρ᾿ ἄλλου λαμβάνοντος
<span class="lb" data-page="14.217" data-line="9" id="l14.217.9"></span>τὸ φάρμακον, ἐπεὶ μὴ μόνον τῷ παρὰ θεῶν ἔχειν
<span class="lb" data-page="14.217" data-line="10" id="l14.217.10"></span>τὸ βασιλεύειν ὑπερέχουσιν ἁπάντων, ἀλλὰ καὶ τῷ τῶν ἀγαθῶν
<span class="lb" data-page="14.217" data-line="11" id="l14.217.11"></span>ἁπάντων ἅπασι μεταδιδόναι ἡδέως, ὥσπερ καὶ αὐτοὶ
<span class="lb" data-page="14.217" data-line="12" id="l14.217.12"></span>οἱ θεοὶ, ἐν τῷ ἴσῳ καὶ τοσούτῳ τὴν εὐφροσύνην ἔχοντες.
<span class="lb" data-page="14.217" data-line="13" id="l14.217.13"></span>ἐν ὅσῳ περ καὶ οἱ ἀπ᾿ αὐτῶν διασωζόμενοι διατίθενται,
<span class="lb" data-page="14.217" data-line="14" id="l14.217.14"></span>καὶ νομίζοντες τὸ μέγιστον εἶναι τῆς βασιλείας μέρος τὴν
<span class="lb" data-page="14.217" data-line="15" id="l14.217.15"></span>τοῦ κοινοῦ σωτηρίαν, ὅπερ δὴ καὶ μᾶλλον ἐπ᾿ αὐτῶν τεθαύμακα.
<span class="lb" data-page="14.217" data-line="16" id="l14.217.16"></span>οὐ γὰρ περὶ τοῦτο τὸ φάρμακον μόνον τὴν σπουδὴν
<span class="lb" data-page="14.217" data-line="17" id="l14.217.17"></span>ἔχουσιν, ἀλλ᾿ οὕτως εἰσὶ περὶ πάντα φιλότιμοι, ὡς εἴ
<span class="lb" data-page="14.217" data-line="18" id="l14.217.18"></span>ποτέ τινι τῶν φίλων αὐτοῦ χρεία γένοιτο, θαυμαστὸν ὅπως
<span class="pb" data-page="14.218" id="p14.218"></span>
<span class="lb" data-page="14.218" data-line="1" id="l14.218.1"></span>ἐξ ἑτοίμου, καὶ μετὰ πολλῆς τῆς προθυμίας κοινωνοῦσι τῶν
<span class="lb" data-page="14.218" data-line="2" id="l14.218.2"></span>φαρμάκων. οὐ γὰρ περιμένοντες τὴν ἀνάγκην τῆς χρήσεως,
<span class="lb" data-page="14.218" data-line="3" id="l14.218.3"></span>τότε καὶ σκευάζουσιν αὐτὰ, ἀλλὰ πρὸς τὸ τάχος τῆς τῶν
<span class="lb" data-page="14.218" data-line="4" id="l14.218.4"></span>καιρῶν ὀξύτητος ἑτοίμην καὶ τὴν παρασκευὴν αὐτῶν φιλοκάλως
<span class="lb" data-page="14.218" data-line="5" id="l14.218.5"></span>ἔχουσιν. <span class="milestone ed1page" data-n="2.458" data-unit="ed1page" id="ed1page.2.458"></span>ὁπότε γοῦν Ἀντίπατρος, ὁ τὰς Ἑλληνικὰς
<span class="lb" data-page="14.218" data-line="6" id="l14.218.6"></span>ἐπιστολὰς αὐτῶν πράττειν πεπιστευμένος, καὶ διὰ
<span class="lb" data-page="14.218" data-line="7" id="l14.218.7"></span>τὸ σεμνὸν τοῦ ἤθους καὶ διὰ τὴν ἐν τοῖς ῥητορικοῖς λόγοις
<span class="lb" data-page="14.218" data-line="8" id="l14.218.8"></span>ἐντελῆ παιδείαν μεγάλως ὑπ᾿ αὐτῶν τιμώμενος, τῇ νεφριτικῇ
<span class="lb" data-page="14.218" data-line="9" id="l14.218.9"></span>διαθέσει περιπεσὼν, δεινὰ καὶ ἀνήκεστα ὑπὸ τοῦ πάθους
<span class="lb" data-page="14.218" data-line="10" id="l14.218.10"></span>ἔπασχεν, ἀξιέπαινον αὐτῶν εἶδον τὴν περὶ τοὺς φίλους
<span class="lb" data-page="14.218" data-line="11" id="l14.218.11"></span>εἰς τὸ σώζεσθαι σπουδὴν, καὶ θαυμαστὴν τὴν περὶ τὴν
<span class="lb" data-page="14.218" data-line="12" id="l14.218.12"></span>ἰατρικὴν φιλοτιμίαν. οὕτω γὰρ πρὸς τὸ ποικίλον καὶ διάφορον
<span class="lb" data-page="14.218" data-line="13" id="l14.218.13"></span>τῶν συμπτωμάτων ἐνιστάμενοι ἀντηγωνίζοντο τῷ πάθει
<span class="lb" data-page="14.218" data-line="14" id="l14.218.14"></span>διὰ τῶν καλλίστων φαρμάκων, ὡς τῶν ἰατρῶν οἱ ἄριστοι,
<span class="lb" data-page="14.218" data-line="15" id="l14.218.15"></span>καὶ τὸν πάντα βίον περὶ τὴν ἄσκησιν αὐτῆς ἠσχολημένοι.
<span class="lb" data-page="14.218" data-line="16" id="l14.218.16"></span>τὴν δὲ πάντα μοι φιλτάτην Ἀῤῥίαν, καὶ αὐτὴν ὑπ᾿
<span class="lb" data-page="14.218" data-line="17" id="l14.218.17"></span>αὐτῶν ἐξόχως ἐπαινουμένην, <span class="milestone ed2page" data-n="13.933" data-unit="ed2page" id="ed2page.13.933"></span>διὰ τὸ φιλοσοφεῖν ἀκριβῶς,
<span class="lb" data-page="14.218" data-line="18" id="l14.218.18"></span>καὶ τοῖς Πλάτωνος μάλιστα χαίρειν λόγοις, ἀνέσωσάν
<span class="pb" data-page="14.219" id="p14.219"></span>
<span class="lb" data-page="14.219" data-line="1" id="l14.219.1"></span>ποτε νοσήσασαν οὐ παρέργως καὶ τὸν στόμαχον ἐκλελυμένον
<span class="lb" data-page="14.219" data-line="2" id="l14.219.2"></span>ἔχουσαν, καὶ κειμένην οὕτως ὑπτίαν, ὡς μηδὲ τὰς
<span class="lb" data-page="14.219" data-line="3" id="l14.219.3"></span>τροφὰς δύνασθαι λαμβάνειν, καὶ διὰ τοῦτο εἰς τὸν τῆς
<span class="lb" data-page="14.219" data-line="4" id="l14.219.4"></span>ἀτροφίας κίνδυνον ἐλθεῖν· ὅτε δὴ καὶ ὡς οἱ ἐμπειρότατοι
<span class="lb" data-page="14.219" data-line="5" id="l14.219.5"></span>τῶν ἰατρῶν ἐθεράπευσαν τὴν γυναῖκα, ὑποδείξαντος ἐμοῦ,
<span class="lb" data-page="14.219" data-line="6" id="l14.219.6"></span>τὸν ἀψινθίτην οἷον παρασχόντες αὐτῇ πιεῖν· πιοῦσα γὰρ
<span class="lb" data-page="14.219" data-line="7" id="l14.219.7"></span>εὐθέως ἀνεῤῥώσθη τε τὸν στόμαχον, καὶ ταχέως ἀπείληφε
<span class="lb" data-page="14.219" data-line="8" id="l14.219.8"></span>τῆς ὀρέξεως τὸ ἔργον. τὸ δὲ ἐπὶ τοῦ σοῦ παιδὸς γενόμενον
<span class="lb" data-page="14.219" data-line="9" id="l14.219.9"></span>εἰκὸς ὅτι καὶ μνημονεύεις ἔτι ὁπότε γὰρ γενομένης
<span class="lb" data-page="14.219" data-line="10" id="l14.219.10"></span>τῆς ἀποστάσεως σὺ μὲν, ὡς χρηστὸς πατὴρ, ὀκνηρότερον
<span class="lb" data-page="14.219" data-line="11" id="l14.219.11"></span>εἶχες πρὸς τὴν τομὴν, ἤπειγε δὲ ὁ καιρὸς ἀποκριθῆναι τὸ
<span class="lb" data-page="14.219" data-line="12" id="l14.219.12"></span>ἐγκείμενον ὑγρὸν, δόντες αὐτοὶ τὸ φάρμακον ἀπήλλαξαν
<span class="lb" data-page="14.219" data-line="13" id="l14.219.13"></span>ἡμᾶς τῆς μεγάλης ἐπ᾿ αὐτῷ φροντίδος· ἐπιτεθεῖσα γὰρ ἡ
<span class="lb" data-page="14.219" data-line="14" id="l14.219.14"></span>ἔμπλαστρος διεῖλε μὲν τὸ ἐπικείμενον σῶμα ὀξύτερον τῆς
<span class="lb" data-page="14.219" data-line="15" id="l14.219.15"></span>τομῆς, ἐκένωσε δὲ πᾶν τὸ ὑγρὸν τὸ ὑποκείμενον, ὡς μηκέτ᾽
<span class="lb" data-page="14.219" data-line="16" id="l14.219.16"></span>ἔχειν διὰ τοῦτο τὸ παιδίον τὰς ἀλγηδόνας.
</p>
        </article>

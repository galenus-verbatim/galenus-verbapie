<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:3">
<span class="pb page1" data-page="14.219" id="p14.219"></span>
<span class="milestone ed1page page1" data-n="2.458" data-unit="ed1page" id="ed1page.2.458"></span>
<span class="milestone ed2page page1" data-n="13.933" data-unit="ed2page" id="ed2page.13.933"></span>
          <p>
<span class="lb" data-page="14.219" data-line="17" id="l14.219.17"></span><label class="head">Τίνος ἕνεκα ἐκ πολλῶν σύγκειται ἡ ἀντίδοτος·
<span class="lb" data-page="14.219" data-line="18" id="l14.219.18"></span>ἔμφυτον δὲ πᾶσιν δύναμιν ὑπάρχειν, ἣν λόγῳ τε καὶ ﻿
<span class="pb" data-page="14.220" id="p14.220"></span>
<span class="lb" data-page="14.220" data-line="1" id="l14.220.1"></span>αἰσθήσει ἰσχνεύομεν.</label> Ταύτην οὖν ἔχοντες περὶ ταῦτα τὰ
<span class="lb" data-page="14.220" data-line="2" id="l14.220.2"></span>φάρμακα, ὡς ὁρᾷς, τὴν βασιλικὴν φιλοκαλίαν, εἰκότως καὶ
<span class="lb" data-page="14.220" data-line="3" id="l14.220.3"></span>τὴν θηριακὴν σκευάζουσιν ἐπιμελῶς, καὶ ἓν ἕκαστον ὧν
<span class="lb" data-page="14.220" data-line="4" id="l14.220.4"></span>μιγνύουσιν ἀκριβῶς δοκιμάζοντες αὐτοὶ, ὡς μηδὲν παρορᾷν,
<span class="lb" data-page="14.220" data-line="5" id="l14.220.5"></span>καὶ διὰ τοῦτο θαυμαστῶς τὴν ἀντίδοτον ἀποτελεῖν τὰ ἔργα·
<span class="lb" data-page="14.220" data-line="6" id="l14.220.6"></span>καὶ γάρ ἐστιν, ὡς οἶδας, ποικιλίαν ἔχουσα τοῖς μίγμασι καὶ
<span class="lb" data-page="14.220" data-line="7" id="l14.220.7"></span>πολυειδῆ τὴν χρῆσιν ἐν τοῖς ἔργοις. τεθαύμακα γοῦν ἐγὼ
<span class="lb" data-page="14.220" data-line="8" id="l14.220.8"></span>τὸν πρῶτον ποιησάμενον αὐτῆς τὴν σκευασίαν. καί μοι
<span class="lb" data-page="14.220" data-line="9" id="l14.220.9"></span>δοκεῖ μήτ᾿ ἀλόγως, ἀλλ᾿ ἀκριβεῖ τινι λογισμῷ, καὶ βεβασανισμένῃ
<span class="lb" data-page="14.220" data-line="10" id="l14.220.10"></span>πάνυ τῇ φροντίδι πεποιῆσθαι αὐτῆς τὴν σύνθεσιν·
<span class="lb" data-page="14.220" data-line="11" id="l14.220.11"></span>οὐ γὰρ ὥσπερ οἱ ἀπὸ τῆς ἐμπειρίας ἰατροὶ ἄνευ λόγου
<span class="lb" data-page="14.220" data-line="12" id="l14.220.12"></span>κατὰ τὰς φύσεις ἕκαστον ἀτέχνως ἰατρεύοντες αἰσχρῶς τὰ
<span class="lb" data-page="14.220" data-line="13" id="l14.220.13"></span>μὲν ἐξ ὀνειράτων, τὰ δὲ καὶ παρ᾿ αὐτῆς τῆς τύχης λαβεῖν
<span class="lb" data-page="14.220" data-line="14" id="l14.220.14"></span>φασιν εἰς τὴν τέχνην τὰ φάρμακα, οὕτω καὶ ἡμεῖς περὶ
<span class="lb" data-page="14.220" data-line="15" id="l14.220.15"></span>τὴν ἰατρικὴν σπουδάζομεν, ἀλλ᾿ ὅσα μὲν ὁ λόγος αὐτὸς
<span class="lb" data-page="14.220" data-line="16" id="l14.220.16"></span>πρῶτος καὶ μόνος ἐξευρίσκειν δύναται, ταῦτα ἀκριβῶς
<span class="lb" data-page="14.220" data-line="17" id="l14.220.17"></span>παντὶ τῷ λογισμῷ ζητοῦντες φιλοπόνως εὑρίσκομεν, ὅσα δὲ
<span class="lb" data-page="14.220" data-line="18" id="l14.220.18"></span>εὑρεῖν ἀδυνατεῖ, ταῦτα διὰ τῶν αἰσθήσεων τῇ πείρᾳ κρίνομεν,
<span class="pb" data-page="14.221" id="p14.221"></span>
<span class="lb" data-page="14.221" data-line="1" id="l14.221.1"></span>πολλάκις μηδ᾿ αὐτῇ μόνῃ καὶ μιᾷ τῇ αἰσθήσει πιστεύοντες
<span class="lb" data-page="14.221" data-line="2" id="l14.221.2"></span>αὐτῶν ποιεῖσθαι τὴν κρίσιν· οὔτε γὰρ τὴν τίτανον,
<span class="lb" data-page="14.221" data-line="3" id="l14.221.3"></span>ὅτι λευκή ἐστιν ὥσπερ ἡ χιὼν, τῇ ὄψει μόνον ὡς
<span class="lb" data-page="14.221" data-line="4" id="l14.221.4"></span>ψύχουσαν κρίνειν αὔταρκες εἶναι νομίζομεν· οὔθ᾿ ὅτι τὸ
<span class="lb" data-page="14.221" data-line="5" id="l14.221.5"></span>ῥόδον, διὰ τὸ ἐρυθρὸν εἶναι, διὰ τοῦτο καὶ θερμαίνειν
<span class="lb" data-page="14.221" data-line="6" id="l14.221.6"></span>αὐτὸ εὐθέως πεπείσμεθα, ἀλλ᾿ ἅμα τῇ ὄψει καὶ τὴν αἴσθησιν
<span class="lb" data-page="14.221" data-line="7" id="l14.221.7"></span>τῆς ἁφῆς προσπαραλαμβάνοντες τὴν μὲν, ὅτι θερμαίνειν
<span class="lb" data-page="14.221" data-line="8" id="l14.221.8"></span>μέχρι τοῦ καίειν ἀδιαψεύστως εὑρίσκομεν, τὸ δὲ
<span class="lb" data-page="14.221" data-line="9" id="l14.221.9"></span>ῥόδον ἀντιπαραλαμβανόμενοι τῆς ἐπ᾿ αὐτοῦ ψύξεως, ὅτι τῶν
<span class="lb" data-page="14.221" data-line="10" id="l14.221.10"></span>ἐμψυχόντων ἐστὶν, ἀκριβῶς ἐπιστεύσαμεν. καὶ οὕτω λοιπὸν
<span class="lb" data-page="14.221" data-line="11" id="l14.221.11"></span>ἀκριβῶς ἑκάστου τῶν φαρμάκων τὴν δυνάμιν διὰ τῆς
<span class="lb" data-page="14.221" data-line="12" id="l14.221.12"></span>αὐτῆς αἰσθήσεως κρίνοντες εὑρίσκομεν, τὸ μὲν ὅτι τόδε
<span class="lb" data-page="14.221" data-line="13" id="l14.221.13"></span>ἐστὶν ἁλμυρὸν, ἢ ὀξὺ, τὸ δ᾿, ὅτι πικρὸν, ἢ γλυκὺ, τῇ
<span class="lb" data-page="14.221" data-line="14" id="l14.221.14"></span>γεύσει δοκιμάζοντες αὐτά· τὸ δ᾿ ὅτι τὸ μὲν θερμαίνει, τὸ
<span class="lb" data-page="14.221" data-line="15" id="l14.221.15"></span>δὲ ψύχει, καὶ ἄλλο ὑγραίνει, ἕτερον δὲ ξηραίνει, ἡ διὰ τῆς
<span class="lb" data-page="14.221" data-line="16" id="l14.221.16"></span>ἁφῆς ἀντίληψις γνωρίζειν ἡμῖν παρέσχε. πολλὰ δ᾿ αὐτῶν
<span class="lb" data-page="14.221" data-line="17" id="l14.221.17"></span>διὰ τῆς ὀδμῆς κρίνειν ἐπινοοῦμεν, καὶ τὸ μὲν εὔτονον τῆς
<span class="lb" data-page="14.221" data-line="18" id="l14.221.18"></span>δυνάμεως ἐκ τοῦ πληκτικοῦ τῆς ἀποφορᾶς εὑρίσκομεν, τὸ
<span class="pb" data-page="14.222" id="p14.222"></span>
<span class="lb" data-page="14.222" data-line="1" id="l14.222.1"></span>δ᾿ ἄτονον τῆς ἰσχύος διὰ τῆς ἐκλύσεως <span class="milestone ed2page" data-n="13.934" data-unit="ed2page" id="ed2page.13.934"></span>τοῦ ὀσφραντοῦ.
<span class="lb" data-page="14.222" data-line="2" id="l14.222.2"></span>γνωρίζωμεν δ᾿ εἰ δόκιμόν τε καὶ μὴ, κριτήριον τῶν
<span class="lb" data-page="14.222" data-line="3" id="l14.222.3"></span>ἁπλῶν φαρμάκων τὰς ἑαυτῶν αἰσθήσεις ποιησάμενοι, καὶ
<span class="lb" data-page="14.222" data-line="4" id="l14.222.4"></span>ταύταις αὐτὰ πειράσαντες τὸ πρῶτον, καὶ διὰ τῆς χρήσεως
<span class="lb" data-page="14.222" data-line="5" id="l14.222.5"></span>τε καὶ αἰσθήσεως τὸ πιστὸν αὐταῖς ἐργασάμενοι, οὕτω λοιπὸν
<span class="lb" data-page="14.222" data-line="6" id="l14.222.6"></span>προσάγοντες τῇ πείρᾳ τὸν λόγον, καὶ εἰς πάντα ὁδηγῷ
<span class="lb" data-page="14.222" data-line="7" id="l14.222.7"></span>χρώμενοι, καὶ τοῖς ἁπλοῖς φαρμάκοις δεόντως χρώμεθα, καὶ
<span class="lb" data-page="14.222" data-line="8" id="l14.222.8"></span>τὴν σύνθεσιν αὐτῶν τῇ τοῦ λόγου τέχνῃ ἀρίστην ποιούμεθα.
<span class="lb" data-page="14.222" data-line="9" id="l14.222.9"></span>ἐκμαθόντες γὰρ ἑκάστου τῶν παθῶν τὴν φύσιν, καὶ
<span class="lb" data-page="14.222" data-line="10" id="l14.222.10"></span>τὸ πολὺ καὶ διάφορον τῆς τῶν ἁπλῶν κράσεως εἰδότες,
<span class="lb" data-page="14.222" data-line="11" id="l14.222.11"></span>οὕτω σκευάζομεν τὰ σύνθετα τῶν φαρμάκων ἑκάστῳ τῶν
<span class="lb" data-page="14.222" data-line="12" id="l14.222.12"></span>νοσημάτων, τὸ συμφέρον διὰ τῆς ποικίλης αὐτῶν σκευασίας
<span class="lb" data-page="14.222" data-line="13" id="l14.222.13"></span>ποιούμενοι, καὶ πρὸς ἕκαστον τῶν ἀνθρώπων, ὅπως αὐτῷ
<span class="lb" data-page="14.222" data-line="14" id="l14.222.14"></span>κατεσκεύασται τὸ σῶμα, διὰ τοῦ τρόπου τῆς φαρμακείας
<span class="lb" data-page="14.222" data-line="15" id="l14.222.15"></span>ἐντέχνως ἁρμοσάμενοι· πολλὴ γὰρ ἐστὶν, ὡς οὐκ ἀγνοεῖς,
<span class="lb" data-page="14.222" data-line="16" id="l14.222.16"></span>παροῦσα ἡμῖν εἰς τὴν χρῆσιν ἡ τῶν φαρμάκων περιουσία,
<span class="lb" data-page="14.222" data-line="17" id="l14.222.17"></span>καὶ οὕτως διάφορος, ὡς μὴ μόνον αὐτῆς ἐν τῇ συνθέσει τὸ
<span class="lb" data-page="14.222" data-line="18" id="l14.222.18"></span>ποικίλον τῆς δυνάμεως ὁρᾶσθαι δύνασθαι, ἀλλὰ καὶ τῶν
<span class="pb" data-page="14.223" id="p14.223"></span>
<span class="lb" data-page="14.223" data-line="1" id="l14.223.1"></span>ἁπλῶν φαρμάκων, τὰ μὲν ἐξ ὅλης αὐτῶν τῆς οὐσίας, μίαν
<span class="lb" data-page="14.223" data-line="2" id="l14.223.2"></span>τινὰ καὶ ἁπλῆν ἐπιδείκνυται τὴν δύναμιν, ὥσπερ ἡ σκαμμωνία
<span class="lb" data-page="14.223" data-line="3" id="l14.223.3"></span>ξανθὴν χολὴν ἕλκουσα φαίνεται. τὸ δὲ ἀπὸ τῆς Ἀττικῆς
<span class="lb" data-page="14.223" data-line="4" id="l14.223.4"></span>ἐπίθυμον, τὸν τῆς μελαίνης χυμὸν διὰ τῆς κοιλίας
<span class="lb" data-page="14.223" data-line="5" id="l14.223.5"></span>καθαῖρον ὁρᾶται, καὶ ὁ κνίδιος κόκκος τοῦ φλέγματος, καὶ
<span class="lb" data-page="14.223" data-line="6" id="l14.223.6"></span>παντὸς τοῦ ὑδατώδους περιφανῶς ἄγωγός ἐστι. ταῦτα γὰρ
<span class="lb" data-page="14.223" data-line="7" id="l14.223.7"></span>τὰ φάρμακα ἐκ παντὸς αὐτῶν τοῦ μέρους καὶ ἐξ ὅλης
<span class="lb" data-page="14.223" data-line="8" id="l14.223.8"></span>ἑαυτῶν τῆς οὐσίας τὴν ὁλκὴν τῶν χυμῶν τούτων ποιεῖσθαι
<span class="lb" data-page="14.223" data-line="9" id="l14.223.9"></span>φαίνεται. μὴ γὰρ πιστεύομεν Ἀσκληπιάδῃ τῷ ἀπὸ τῆς
<span class="lb" data-page="14.223" data-line="10" id="l14.223.10"></span>Βιθυνίας ἰατρῷ, παρὰ τὸν καιρὸν ἐκεῖνον λέγοντι, ὅτε ἤδη
<span class="lb" data-page="14.223" data-line="11" id="l14.223.11"></span>καὶ ὁ ἄνθρωπος καθαίρεται, τότε καὶ τοὺς χυμοὺς τούτους
<span class="lb" data-page="14.223" data-line="12" id="l14.223.12"></span>εὐθέως κατά τινα μεταβολὴν γίγνεσθαι· διὰ τὴν γὰρ
<span class="lb" data-page="14.223" data-line="13" id="l14.223.13"></span>τῶν ὄγκων τε καὶ πόρων ἐξ ἀρχῆς αὐτῷ γενομένην τοῦ
<span class="lb" data-page="14.223" data-line="14" id="l14.223.14"></span>σώματος ὑπόθεσιν, τούτῳ ἀνάγκην ἔχοντι τῆς φύσεως ἀναιρεῖν
<span class="lb" data-page="14.223" data-line="15" id="l14.223.15"></span>τὰ ἔργα, ἀκόλουθον ἦν καὶ τοῦτον περὶ τῶν χυμῶν
<span class="lb" data-page="14.223" data-line="16" id="l14.223.16"></span>λέγειν τὸν λόγον, ὡς ἀλόγου καὶ παντάπασιν ἀδυνάτου
<span class="lb" data-page="14.223" data-line="17" id="l14.223.17"></span>ὄντος τοῦ ὑπ᾿ αὐτοῦ λεγομένου. τίς γὰρ ἂν πιστεύσειε νοῦν
<span class="lb" data-page="14.223" data-line="18" id="l14.223.18"></span>ἔχων ἐν τοσούτῳ τάχει ἅμα τῷ προσάγειν τοῦ σώματος
<span class="pb" data-page="14.224" id="p14.224"></span>
<span class="lb" data-page="14.224" data-line="1" id="l14.224.1"></span>τὸ φάρμακον εὐθέως καὶ τοῦ μέλλοντος ἐκκρίνεσθαι χυμοῦ
<span class="lb" data-page="14.224" data-line="2" id="l14.224.2"></span>γίγνεσθαι τὴν οὐσίαν ; τίς δ᾿ οὐκ ἂν πεισθείη ῥᾳδίως τοὺς
<span class="lb" data-page="14.224" data-line="3" id="l14.224.3"></span>χυμοὺς τούτους, καὶ πρότερον κατὰ φύσιν εἶναι τοῖς σώμασιν,
<span class="lb" data-page="14.224" data-line="4" id="l14.224.4"></span>ὁρῶν τὸν μὲν ἰκτεριῶντα παρὰ τὸν καιρὸν τοῦ λαβεῖν
<span class="lb" data-page="14.224" data-line="5" id="l14.224.5"></span>τὸ χολαγωγὸν φάρμακον, ταχέως τε καθαιρόμενον τὴν
<span class="lb" data-page="14.224" data-line="6" id="l14.224.6"></span>τοσαύτην χολὴν, καὶ τοῦ πάθους εὐκόλως ἀπαλλασσόμενον;
<span class="lb" data-page="14.224" data-line="7" id="l14.224.7"></span>τὸν δὲ ὑδεριῶντα οὐδαμῶς τινι φαρμάκῳ, πᾶν τὸ ἐγκείμενον
<span class="lb" data-page="14.224" data-line="8" id="l14.224.8"></span>ὕδωρ τῇ γαστρὶ, ἅμα τῷ λαβεῖν αὐτίκα μάλα κενούμενον,
<span class="lb" data-page="14.224" data-line="9" id="l14.224.9"></span>καὶ ἐκ τῆς τοσαύτης παραχρῆμα κενώσεως, μηδ᾿ ὁτιοῦν,
<span class="lb" data-page="14.224" data-line="10" id="l14.224.10"></span>ἢ ὀλίγιστόν γε πάνυ τὸ ὑγρὸν ἐγκείμενον τοῖς σώμασιν ἔχοντα.
<span class="lb" data-page="14.224" data-line="11" id="l14.224.11"></span>ἀλλὰ ταῦτα ὁ μὲν Ἀσκληπιάδης παιδαριωδῶς τῇ ἀνάγκῃ
<span class="lb" data-page="14.224" data-line="12" id="l14.224.12"></span>τοῦ δόγματος δουλεύων, ὡς ἔφην, διὰ τὸ φιλόδοξον,
<span class="lb" data-page="14.224" data-line="13" id="l14.224.13"></span>οὐ προσποιεῖται βλέπειν, καὶ πάντα μᾶλλον πιθανῶς πλαττόμενος
<span class="lb" data-page="14.224" data-line="14" id="l14.224.14"></span>εὑρίσκειν βούλεται, ἤπερ ἑκάστου τῶν φαρμάκων
<span class="lb" data-page="14.224" data-line="15" id="l14.224.15"></span>τὸ οἰκεῖον <span class="milestone ed1page" data-n="2.459" data-unit="ed1page" id="ed1page.2.459"></span>τῆς δυνάμεως φιλαλήθως ὁμολογεῖν. ἡμεῖς
<span class="lb" data-page="14.224" data-line="16" id="l14.224.16"></span>δὲ ταῦθ᾿ ὁρῶντες, καὶ τῷ λόγῳ τῆς ἑκάστου φύσεως τῶν
<span class="lb" data-page="14.224" data-line="17" id="l14.224.17"></span>φαρμάκων, τὸ οἰκεῖον τῆς δυνάμεως φιλαλήθως ὁμολογεῖν
<span class="lb" data-page="14.224" data-line="18" id="l14.224.18"></span>τὸ δυνατὸν εἰδότες, κᾀνταῦθ᾿ ὅτι φάρμακα φυσικῇ τινι ﻿
<span class="pb" data-page="14.225" id="p14.225"></span>
<span class="lb" data-page="14.225" data-line="1" id="l14.225.1"></span>δυνάμει ἕλκειν τὰ οἰκεῖα πέφυκεν ἀκριβῶς ἐπιστάμεθα,
<span class="lb" data-page="14.225" data-line="2" id="l14.225.2"></span>ὥσπερ καὶ ἐν τῷ τὴν Μαγνῆτιν λίθον ἕλκειν τὸν σίδηρον
<span class="lb" data-page="14.225" data-line="3" id="l14.225.3"></span>εἰς ἑαυτὴν, δύναμίν τινα ἑλκτικὴν εἶναι αὐτῇ, τὴν ἔμφυτον
<span class="lb" data-page="14.225" data-line="4" id="l14.225.4"></span>δύναμιν εὐλόγως ἑαυτοὺς ἐπείσαμεν. θεὸς γὰρ οὖσα ὥσπερ
<span class="lb" data-page="14.225" data-line="5" id="l14.225.5"></span>ἡ ἐν ἡμῖν φύσις, κατὰ τὸν Ὅμηρον, καὶ ἄγουσα τὰ ὅμοια
<span class="lb" data-page="14.225" data-line="6" id="l14.225.6"></span>πρὸς τὰ ὅμοια, οὕτω τὰς θείας δυνάμεις ἑαυτῆς
<span class="lb" data-page="14.225" data-line="7" id="l14.225.7"></span>ἐπιδείκνυται.
</p>
        </article>

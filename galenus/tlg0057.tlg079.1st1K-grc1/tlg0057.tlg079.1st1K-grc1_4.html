<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:4">
<span class="pb page1" data-page="14.225" id="p14.225"></span>
<span class="milestone ed1page page1" data-n="2.459" data-unit="ed1page" id="ed1page.2.459"></span>
<span class="milestone ed2page page1" data-n="13.934" data-unit="ed2page" id="ed2page.13.934"></span>
          <p>
<span class="lb" data-page="14.225" data-line="8" id="l14.225.8"></span><span class="milestone ed2page" data-n="13.935" data-unit="ed2page" id="ed2page.13.935"></span><label class="head">Τὰ ἁπλᾶ τῶν φαρμάκων συνθέτους
<span class="lb" data-page="14.225" data-line="9" id="l14.225.9"></span>ὡς ἐπὶ τὸ πολὺ ἔχειν δυνάμεις καὶ διάφορα τοῦ
<span class="lb" data-page="14.225" data-line="10" id="l14.225.10"></span>σώματος μόρια βλάπτειν τε καὶ ὠφελεῖν, καὶ διαφόροις διάφορα
<span class="lb" data-page="14.225" data-line="11" id="l14.225.11"></span>προσήκειν.</label> Καὶ τῶν ἄλλων δὲ ἁπάντων τὴν φύσιν
<span class="lb" data-page="14.225" data-line="12" id="l14.225.12"></span>φιλοτίμως ἐξετάζομεν, ἵνα καὶ τὴν δύναμιν αὐτῶν καθ᾿ ἣν
<span class="lb" data-page="14.225" data-line="13" id="l14.225.13"></span>ἐνεργεῖ ἀκριβῶς μάθωμεν. εὑρίσκομεν γοῦν ἐν τῇ ἐξετάσει
<span class="lb" data-page="14.225" data-line="14" id="l14.225.14"></span>αὐτῶν γενόμενοι τὰ μὲν, ὡς ἔφην, καθ᾿ ὅλας ἑαυτῶν
<span class="lb" data-page="14.225" data-line="15" id="l14.225.15"></span>ἐνεργοῦντα τὰς οὐσίας, τὰ δὲ καὶ μικτὸν ἐν τῇ οὐσίᾳ τὴν
<span class="lb" data-page="14.225" data-line="16" id="l14.225.16"></span>δύναμιν ἔχοντα καὶ διπλῆν ἀποτελοῦντα τὴν ἐνέργειαν
<span class="lb" data-page="14.225" data-line="17" id="l14.225.17"></span>οὕτω φανερῶς πολλάκις, ὡς καὶ τὰ ἐναντιώτατα ὑπ᾿ αὐτῶν
<span class="lb" data-page="14.225" data-line="18" id="l14.225.18"></span>ἐπὶ τοῦ σώματος γιγνόμενα ἡμᾶς βλέπειν, καὶ θαῦμα τοῖς
<span class="pb" data-page="14.226" id="p14.226"></span>
<span class="lb" data-page="14.226" data-line="1" id="l14.226.1"></span>ὁρῶσι τὸ τοιοῦτον εἶναι δοκεῖν. λαπάθου γοῦν εἵ τις μὲν
<span class="lb" data-page="14.226" data-line="2" id="l14.226.2"></span>τὰ φύλλα φάγοι, τὴν κοιλίαν ἐκταράσσεται εἰ δέ τις τὸ
<span class="lb" data-page="14.226" data-line="3" id="l14.226.3"></span>σπέρμα λάβοι, ἐπεχομένην αὐτὴν ἔχει. ὁμοίως δ᾿ οὖν καὶ
<span class="lb" data-page="14.226" data-line="4" id="l14.226.4"></span>ὁ τῆς κράμβης χυλὸς καὶ τῶν γερόντων ἀλεκτρυόνων ὁ ζωμὸς
<span class="lb" data-page="14.226" data-line="5" id="l14.226.5"></span>καὶ τῶν ἀπὸ τῆς θαλάττης κοχλιῶν οἱ χυμοὶ ληφθέντες
<span class="lb" data-page="14.226" data-line="6" id="l14.226.6"></span>ἐκταράσσουσι τὴν κοιλίαν. τὸ δὲ λάχανον αὐτὸ ἡ
<span class="lb" data-page="14.226" data-line="7" id="l14.226.7"></span>κράμβη, καὶ τούτων αἱ σάρκες ἐσθιόμεναι, ἐπέχουσιν αὐτάς.
<span class="lb" data-page="14.226" data-line="8" id="l14.226.8"></span>ἡ δὲ ἀλόη καὶ ἡ τοῦ χαλκοῦ λεπὶς στύφει τε τὰς
<span class="lb" data-page="14.226" data-line="9" id="l14.226.9"></span>ὑπὸ τῶν ἑλκῶν ὑπεραυξανομένας σάρκας, καὶ ἐπιξηραίνει
<span class="lb" data-page="14.226" data-line="10" id="l14.226.10"></span>πολλάκις τὰ ὑπ᾿ αὐτοῖς γιγνόμενα ῥεύματα, ληφθέντα δὲ
<span class="lb" data-page="14.226" data-line="11" id="l14.226.11"></span>διὰ τοῦ στόματος καθαρτικὰ τοῦ ὅλου σώματος γίνονται.
<span class="lb" data-page="14.226" data-line="12" id="l14.226.12"></span>τὸ δὲ γάλα διαιρούμενον ὑφ᾿ ἡμῶν ἐναντίας ἐν τῇ χρείᾳ
<span class="lb" data-page="14.226" data-line="13" id="l14.226.13"></span>δυνάμεις ἐπιδείκνυται. ὁ μὲν γὰρ ὀῤῥὸς αὐτοῦ πινόμενος
<span class="lb" data-page="14.226" data-line="14" id="l14.226.14"></span>ἐκλύει τὴν γαστέρα, ἐσθιόμενος δὲ ὁ τυρὸς ἐπέχει αὐτὴν
<span class="lb" data-page="14.226" data-line="15" id="l14.226.15"></span>ἀκριβῶς. ἔνια δὲ οὕτως τι παράδοξον ἐργάζεται ἐν τῇ μίξει
<span class="lb" data-page="14.226" data-line="16" id="l14.226.16"></span>τῶν ἐν αὐτῇ μιγνυμένων δυνάμεων, ὡς καὶ ἀδύνατον
<span class="lb" data-page="14.226" data-line="17" id="l14.226.17"></span>εἶναι γενέσθαι τοῖς ἀκούουσι δοκεῖν, εἰ μὴ τὴν παρὰ τὴν
<span class="lb" data-page="14.226" data-line="18" id="l14.226.18"></span>γινομένην διὰ τῆς ὄψεως πίστιν παρὰ τοῦ γινομένου λάβωσι.
<span class="lb" data-page="14.226" data-line="19" id="l14.226.19"></span>τὸ γοῦν τρίφυλλον ἡ βοτάνη, ἥτις ὑακίνθῳ ὡμοίωται,
<span class="pb" data-page="14.227" id="p14.227"></span>
<span class="lb" data-page="14.227" data-line="1" id="l14.227.1"></span>ὁπόταν τοῦ ἔαρος ἐγκύμων γένηται, καὶ τὸ σπέρμα
<span class="lb" data-page="14.227" data-line="2" id="l14.227.2"></span>ὅμοιον ἔχῃ τῇ ἀγρίᾳ κνίκῳ, ὅταν τις ἀφεψήσῃ πάνυ, εἶτα
<span class="lb" data-page="14.227" data-line="3" id="l14.227.3"></span>τῷ δήγματι τοῦ φαλαγγίου ἢ καὶ τοῦ ἔχεως τῷ ὕδατι
<span class="lb" data-page="14.227" data-line="4" id="l14.227.4"></span>ἐπαντλήσει, ἰᾶται αὐτὸ καὶ εὐθέως ἀνώδυνον ἐργάζεται. εἰ
<span class="lb" data-page="14.227" data-line="5" id="l14.227.5"></span>δέ τις ἐπ᾿ ἄλλου μὴ δεδηγμένου τὸν ὑγιῆ τόπον τῷ αὐτῷ
<span class="lb" data-page="14.227" data-line="6" id="l14.227.6"></span>ἐπαντλήσει καταντλήματι, τὴν αὐτὴν αἴσθησιν καὶ τὰς
<span class="lb" data-page="14.227" data-line="7" id="l14.227.7"></span>αὐτὰς ὀδύνας ὁμοίας τῷ δεδηγμένῳ πάσας ἀποτελεῖ, ὡς
<span class="lb" data-page="14.227" data-line="8" id="l14.227.8"></span>εἶναι τὸ γινόμενον ἀληθῶς θαύματος ἄξιον, τὴν αὐτὴν βοτάνην
<span class="lb" data-page="14.227" data-line="9" id="l14.227.9"></span>καὶ ἰᾶσθαι τὸ δῆγμα καὶ ὁμοίως τοῖς θηρίοις διατιθέναι
<span class="lb" data-page="14.227" data-line="10" id="l14.227.10"></span>τὸν ὑγιῆ τόπον πονηρῶς. τινὰ δὲ τῶν φαρμάκων
<span class="lb" data-page="14.227" data-line="11" id="l14.227.11"></span>τὴν ἀρχὴν οὐδὲ ὅλως ἐστὶ τοῖς ἀνθρώποις σύντροφα. τὸ
<span class="lb" data-page="14.227" data-line="12" id="l14.227.12"></span>γοῦν κώνειον τοὺς μὲν ψάρους τρέφει καὶ τὴν θανατικὴν
<span class="lb" data-page="14.227" data-line="13" id="l14.227.13"></span>δύναμιν ἐπ᾿ αὐτῶν οὐκ ἔχει, ἡμᾶς δὲ, ὡς οὐκ ἀγνοεῖς,
<span class="lb" data-page="14.227" data-line="14" id="l14.227.14"></span>ἀναιρεῖ. καὶ ὁ ἑλλέβορος τῶν μὲν ὀρτύγων ἐστὶ τροφὴ, τοὺς
<span class="lb" data-page="14.227" data-line="15" id="l14.227.15"></span>δὲ ἀνθρώπους διαφθείρει κακῶς. ἔνια δὲ εὑρίσκομεν καὶ
<span class="lb" data-page="14.227" data-line="16" id="l14.227.16"></span>μερῶν τινων ἐν τῷ σώματι τὴν κάκωσιν ἰδίως ποιούμενα.
<span class="lb" data-page="14.227" data-line="17" id="l14.227.17"></span>ὁ γοῦν θαλάττιος λαγωὸς ἑλκοῖ τὸν πνεύμονα καὶ ἡ κανθαρὶς
<span class="pb" data-page="14.228" id="p14.228"></span>
<span class="lb" data-page="14.228" data-line="1" id="l14.228.1"></span>ἰδίως τὴν κύστιν κακοῖ. πολλὰ δὲ τῶν φαρμάκων
<span class="lb" data-page="14.228" data-line="2" id="l14.228.2"></span>πάλιν ἐξαιρέτως τινὰ τῶν μερῶν τοῦ σώματος ὠφελεῖν πέφυκε.
<span class="lb" data-page="14.228" data-line="3" id="l14.228.3"></span>πάσχον γοῦν τὸ ἧπαρ πολλάκις εὐπατόριος ἡ βοτάνη
<span class="lb" data-page="14.228" data-line="4" id="l14.228.4"></span>ἀγωνιστικῶς ὠφέλησε, καὶ ἡ μυροβάλανος τὸν σπλῆνα
<span class="lb" data-page="14.228" data-line="5" id="l14.228.5"></span>ὤνησε. τὸ δὲ σαρξιφαγὲς καὶ ἡ βετονίκη τοὺς νεφροὺς
<span class="lb" data-page="14.228" data-line="6" id="l14.228.6"></span>διέθηκε καλῶς, καὶ ὁμοίως ἄλλα ἐστὶν ἄλλων, ὡς τῇ πείρᾳ
<span class="lb" data-page="14.228" data-line="7" id="l14.228.7"></span>τετηρήκαμεν, οἰκεῖα φάρμακα, ἅπερ ἡμεῖς, ὡς ἔφην, ἀκριβῶς
<span class="lb" data-page="14.228" data-line="8" id="l14.228.8"></span>ἐξετάζοντες οὕτως ἑκάστῳ τῶν παθῶν τὴν κατάλληλον
<span class="lb" data-page="14.228" data-line="9" id="l14.228.9"></span>προσφορὰν ποιούμεθα, διδασκάλῳ καὶ τούτων, ὥσπερ καὶ
<span class="lb" data-page="14.228" data-line="10" id="l14.228.10"></span>τῶν ἄλλων ἁπάντων, Ἱπποκράτει τῷ ἀρίστῳ χρώμενοι. ὅτι
<span class="lb" data-page="14.228" data-line="11" id="l14.228.11"></span>γὰρ ἀκριβεστάτην τὴν περὶ τῶν φαρμάκων τέχνην πεποίηται
<span class="lb" data-page="14.228" data-line="12" id="l14.228.12"></span>καὶ ἐξ ἄλλων πλείστων ὑπ᾿ αὐτοῦ λεγομένων ἔστιν
<span class="lb" data-page="14.228" data-line="13" id="l14.228.13"></span>ἰδεῖν, μάλιστα δὲ ἐξ ὧν φησιν ἐν τῷ β΄ τῶν ἐπιδημιῶν
<span class="lb" data-page="14.228" data-line="14" id="l14.228.14"></span>οὕτω· <span class="milestone ed2page" data-n="13.936" data-unit="ed2page" id="ed2page.13.936"></span>φαρμάκων δὲ τρόπους ἴσμεν ἐξ ὧν γεγένηται
<span class="lb" data-page="14.228" data-line="15" id="l14.228.15"></span>ὁκοῖα ἄττα. οὐ γὰρ πάντες ὁμοίως, ἀλλ᾿ ἄλλοι ἄλλως
<span class="lb" data-page="14.228" data-line="16" id="l14.228.16"></span>σύγκεινται, καὶ ἄλλα ὅσα πρωϊαίτερον, ἢ ὀψιαίτερον ληφθέντα,
<span class="lb" data-page="14.228" data-line="17" id="l14.228.17"></span>καὶ οἱ διαχειρισμοὶ, οἷον ξηρᾶναι, ἢ κόψαι, ἢ
<span class="lb" data-page="14.228" data-line="18" id="l14.228.18"></span>ἑψῆσαι, καὶ τὰ τοιαῦτα, ἕως τὰ πλεῖστα μειώσει πλείω
<span class="pb" data-page="14.229" id="p14.229"></span>
<span class="lb" data-page="14.229" data-line="1" id="l14.229.1"></span>καὶ ὁκοῖα ἑκάστῳ καὶ ἐφ᾿ οἷσι νοσήμασι, καὶ ἐφ᾿ ᾗ τε τοῦ νοσήματος
<span class="lb" data-page="14.229" data-line="2" id="l14.229.2"></span>ἡλικίᾳ, ἰδέᾳ, καὶ διαίτῃ ὁκοίᾳ, ἢ ὥρῃ ἔτεος, ὁκοίως
<span class="lb" data-page="14.229" data-line="3" id="l14.229.3"></span>ἄγωμεν, καὶ τὰ τοιαῦτα. διὰ γὰρ τούτων, ὡς ὁρᾷς, καθολικώτερον
<span class="lb" data-page="14.229" data-line="4" id="l14.229.4"></span>ἡμᾶς διδάσκει, παραινῶν καὶ τὰς φύσεις τῶν φαρμάκων
<span class="lb" data-page="14.229" data-line="5" id="l14.229.5"></span>εἰδέναι, καὶ τὸν καιρὸν ἐξετάζειν, ἐν ᾧ τις τὸ φάρμακον
<span class="lb" data-page="14.229" data-line="6" id="l14.229.6"></span>μέλλει λαμβάνειν, καὶ τὰς κράσεις τῶν λαμβανόντων ἐπιβλέπειν.
<span class="lb" data-page="14.229" data-line="7" id="l14.229.7"></span>εἰσὶ γὰρ ὡς ἀληθῶς οἱ μὲν εὐκόλως λαμβάνειν δυνάμενοι,
<span class="lb" data-page="14.229" data-line="8" id="l14.229.8"></span>ὡς καὶ πέπτειν αὐτὰ πολλάκις, ἢ κατὰ μηδὲν ὑπ᾿ αὐτῶν
<span class="lb" data-page="14.229" data-line="9" id="l14.229.9"></span>κακοῦσθαι, ἀλλ᾿ ἐνίοτε καὶ τροφὴν αὐτοῖς γίνεσθαι αὐτὸ τὸ
<span class="lb" data-page="14.229" data-line="10" id="l14.229.10"></span>φάρμακον. ἔνιοι δὲ ἀφυῶς οὕτως ἔχουσι πρὸς τὰς φαρμακείας
<span class="lb" data-page="14.229" data-line="11" id="l14.229.11"></span>ὡς μηδὲ τὴν ἀρχὴν αὐταῖς χρῆσθαι δύνασθαι, ἀποστρέφεσθαί
<span class="lb" data-page="14.229" data-line="12" id="l14.229.12"></span>τε αὐτοῖς τὸν στόμαχον καὶ πρὸ τῆς χρήσεως ἐκλύεσθαι
<span class="lb" data-page="14.229" data-line="13" id="l14.229.13"></span>ῥᾳδίως.
</p>
        </article>

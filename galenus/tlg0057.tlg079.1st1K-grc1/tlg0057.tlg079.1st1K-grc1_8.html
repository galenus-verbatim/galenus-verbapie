<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:8">
<span class="pb page1" data-page="14.233" id="p14.233"></span>
<span class="milestone ed1page page1" data-n="2.460" data-unit="ed1page" id="ed1page.2.460"></span>
<span class="milestone ed2page page1" data-n="13.937" data-unit="ed2page" id="ed2page.13.937"></span>
          <p>
<span class="lb" data-page="14.233" data-line="3" id="l14.233.3"></span><span class="milestone ed2page" data-n="13.940" data-unit="ed2page" id="ed2page.13.940"></span><label class="head">Διὰ τὶ ὁ Ἀνδρόμαχος τὴν ἔχιδναν
<span class="lb" data-page="14.233" data-line="4" id="l14.233.4"></span>μᾶλλον ἢ ἄλλον τινὰ ὄφιν τῇ θηριακῇ ἐπέμιξε; καὶ
<span class="lb" data-page="14.233" data-line="5" id="l14.233.5"></span>περὶ Κλεοπάτρας θανάτου ἀκριβὴς ἱστορία.</label> Τούτων οὖν
<span class="lb" data-page="14.233" data-line="6" id="l14.233.6"></span>τῶν ἐπῶν οὐκ ἀφυῶς ὑπὸ τοῦ ἀνδρὸς γενομένων σκέψασθαι
<span class="lb" data-page="14.233" data-line="7" id="l14.233.7"></span>ἀναγκαῖον ἔμοιγε δοκεῖ, τί δή ποτε πολλῶν ὄντων τῶν τοιούτων
<span class="lb" data-page="14.233" data-line="8" id="l14.233.8"></span>θηρίων οὐχὶ τῶν ἄλλων τινὸς, ἀλλὰ τῶν ἐχιδνῶν τὰς
<span class="lb" data-page="14.233" data-line="9" id="l14.233.9"></span>σάρκας ἐπιτηδείους εἰς τὴν μίξιν εἶναι νομίζομεν. αὐτὸς
<span class="lb" data-page="14.233" data-line="10" id="l14.233.10"></span>μὲν γὰρ, ὡς ὁρᾷς, περὶ τούτων οὐδὲν ἔγραψεν· ἐμοὶ δὲ
<span class="lb" data-page="14.233" data-line="11" id="l14.233.11"></span>δοκοῦσι τῶν ἄλλων θηρίων αὗται μὴ τοσαύτην ἐν τοῖς σώμασι
<span class="lb" data-page="14.233" data-line="12" id="l14.233.12"></span>τὴν φθοροποιὸν δύναμιν ἔχειν. ὁ μὲν γὰρ βασιλίσκος,
<span class="lb" data-page="14.233" data-line="13" id="l14.233.13"></span>ἔστι γὰρ τὸ θηρίον ὑπόξανθον, καὶ ἐπὶ τῇ κεφαλῇ τρεῖς
<span class="lb" data-page="14.233" data-line="14" id="l14.233.14"></span>ὑπεροχὰς ἔχον, ὥς φασιν, ὅτι καὶ ὁραθεὶς μόνον καὶ συρίττων
<span class="lb" data-page="14.233" data-line="15" id="l14.233.15"></span>ἀκουσθεὶς ἀναιρεῖ τοὺς ἀκούσαντας καὶ τοὺς ἰδόντας
<span class="lb" data-page="14.233" data-line="16" id="l14.233.16"></span>αὐτόν· καὶ ὅτι τῶν ἄλλων ζώων, εἴ τι καὶ ἅψαιτο τοῦ
<span class="pb" data-page="14.234" id="p14.234"></span>
<span class="lb" data-page="14.234" data-line="1" id="l14.234.1"></span>ζώου ἀνῃρημένου, καὶ αὐτὸ τελευτᾷ εὐθέως, καὶ διὰ τοῦτο
<span class="lb" data-page="14.234" data-line="2" id="l14.234.2"></span>πᾶν αὐτοῦ τὸ γένος τῶν ἄλλων θηρίων ἐγγὺς εἶναι φυλάττεται.
<span class="lb" data-page="14.234" data-line="3" id="l14.234.3"></span>ὁ δὲ δρύϊνος ὄφις ἐν ταῖς τῶν δρυῶν ῥίζαις τὸν
<span class="lb" data-page="14.234" data-line="4" id="l14.234.4"></span>βίον ποιούμενος οὕτως πονηρός ἐστι πρὸς τὸ διαφθεῖραι
<span class="lb" data-page="14.234" data-line="5" id="l14.234.5"></span>κακῶς, ὥστε εἴ τις, φασὶν, αὐτοῦ ἐπιβαίη, ἐκδέρεσθαι
<span class="lb" data-page="14.234" data-line="6" id="l14.234.6"></span>αὐτοῦ τοὺς πόδας, καὶ οἴδημα πολὺ γίνεσθαι καθ᾿ ὅλων
<span class="lb" data-page="14.234" data-line="7" id="l14.234.7"></span>τῶν σκελῶν. καὶ ἔτι τὸ θαυμασιώτερόν φασιν, ὅτι καὶ
<span class="lb" data-page="14.234" data-line="8" id="l14.234.8"></span>εἰ θεραπεύειν τις ἐθέλοι, τούτων τὰς χεῖρας ἐκδέρεσθαι. εἰ
<span class="lb" data-page="14.234" data-line="9" id="l14.234.9"></span>δέ τις καὶ ἁμιλλώμενος αὐτὸ ἀποκτεῖναι βούλοιτο τὸ θηρίον,
<span class="lb" data-page="14.234" data-line="10" id="l14.234.10"></span>λέγουσιν αὐτὸν μοχθηρὸν νομίζειν εἶναι πᾶν τὸ εὐφραντὸν
<span class="lb" data-page="14.234" data-line="11" id="l14.234.11"></span>καὶ μηδενὸς ἄλλου ὀσφραίνεσθαι δυνάσθαι. ὁ δὲ
<span class="lb" data-page="14.234" data-line="12" id="l14.234.12"></span>αἱμόῤῥους καὶ ἡ αἱμοῤῥοῒς τοῖς ἑαυτῶν ὀνόμασιν ὁμοίαν
<span class="lb" data-page="14.234" data-line="13" id="l14.234.13"></span>ποιοῦνται τῶν ἀνθρώπων τὴν διαφθοράν. αἱμοῤῥαγοῦντες
<span class="lb" data-page="14.234" data-line="14" id="l14.234.14"></span>γὰρ διὰ τοῦ στόματος καὶ τῶν μυκτήρων καὶ τοῦ παντὸς
<span class="lb" data-page="14.234" data-line="15" id="l14.234.15"></span>σώματος οὕτως ἀπόλλυνται. ὥσπερ γε καὶ οἱ ἀπὸ τῆς
<span class="lb" data-page="14.234" data-line="16" id="l14.234.16"></span>διψάδος ὑπὸ τοῦ καύσου διαφθειρόμενοι κακῶς, καὶ γὰρ
<span class="lb" data-page="14.234" data-line="17" id="l14.234.17"></span>οὗτοι διψῶντες πάνυ καὶ διακαιόμενοι σφοδρῶς, ἐνίοτε καὶ
<span class="lb" data-page="14.234" data-line="18" id="l14.234.18"></span>διαῤῥηγνύμενοι, τελευτῶσιν. ὁ δὲ ἀκοντίας ἐκτείνας ἑαυτὸν
<span class="lb" data-page="14.234" data-line="19" id="l14.234.19"></span>πάνυ καὶ ὥσπερ τι ἀκόντιον ἐφαλλόμενος τοῖς σώμασιν ﻿
<span class="pb" data-page="14.235" id="p14.235"></span>
<span class="lb" data-page="14.235" data-line="1" id="l14.235.1"></span>οὕτως ἀναιρεῖ. καὶ τῶν ἀσπίδων ἡ λεγομένη πτυὰς
<span class="lb" data-page="14.235" data-line="2" id="l14.235.2"></span>ἐπανατείνασα τὸν τράχηλον καὶ συμμετρησαμένη τὸ τοῦ
<span class="lb" data-page="14.235" data-line="3" id="l14.235.3"></span>διαστήματος μῆκος, ὥσπερ τότε λογικὸν γιγνόμενον τὸ θηρίον
<span class="lb" data-page="14.235" data-line="4" id="l14.235.4"></span>εὐστόχως ἐμπτύει τοῖς σώμασι τὸν ἰόν. τούτων γοῦν
<span class="lb" data-page="14.235" data-line="5" id="l14.235.5"></span>φασι τῶν θηρίων τινὶ, τριπλοῦν γάρ ἐστι τὸ εἶδος τῶν
<span class="lb" data-page="14.235" data-line="6" id="l14.235.6"></span>ἀσπίδων, ταύτης τε καὶ τῆς μὲν χερσαίας λεγομένης, τῆς
<span class="lb" data-page="14.235" data-line="7" id="l14.235.7"></span>τε χελιδονίας καλουμένης, τὴν βασιλίδα Κλεωπάτραν βουληθεῖσαν
<span class="lb" data-page="14.235" data-line="8" id="l14.235.8"></span>λαθεῖν τοὺς φυλάττοντας, ταχέως τε καὶ ἀνυπόπτως
<span class="lb" data-page="14.235" data-line="9" id="l14.235.9"></span>ἀποθανεῖν. ἐπεὶ γὰρ αὐτὴν ὁ Αὔγουστος νικήσας τὸν Ἀντώνιον
<span class="lb" data-page="14.235" data-line="10" id="l14.235.10"></span>ζῶσαν λαβεῖν ἠβούλετο, καὶ ζῇν, καὶ διὰ σπουδῆς
<span class="lb" data-page="14.235" data-line="11" id="l14.235.11"></span>φυλάττειν ὡς εἰκὸς, ἵνα δείξῃ Ῥωμαίοις ἐν τῷ θριάμβῳ
<span class="lb" data-page="14.235" data-line="12" id="l14.235.12"></span>τὴν οὕτω διάσημον γυναῖκα. ἡ δὲ συνεῖσα, φασὶ, τοῦτο, καὶ
<span class="lb" data-page="14.235" data-line="13" id="l14.235.13"></span>ἑλομένη μᾶλλον ἔτι βασίλισσα οὖσα ἐξ ἀνθρώπων γενέσθαι
<span class="lb" data-page="14.235" data-line="14" id="l14.235.14"></span>ἤπερ ἰδιώτης Ῥωμαίοις φανῆναι, τότε ἐμηχανήσατο τῷ
<span class="lb" data-page="14.235" data-line="15" id="l14.235.15"></span>θηρίῳ τούτῳ τὸν θάνατον αὑτῆς. καὶ φασὶν αὐτὴν καλέσαι
<span class="lb" data-page="14.235" data-line="16" id="l14.235.16"></span>τὰς πιστοτάτας δύο γυναῖκας, αὗται δὲ ἦσαν αἱ πρὸς
<span class="lb" data-page="14.235" data-line="17" id="l14.235.17"></span>τὸ κάλλος αὐτῆς εἰς τὸν κόσμον τοῦ σώματος ὑπηρετεῖν
<span class="lb" data-page="14.235" data-line="18" id="l14.235.18"></span>ἡρμοσμέναι καὶ τοῖς ὀνόμασι λεγόμεναι Νάειρα καὶ Καρμιόνη.
<span class="pb" data-page="14.236" id="p14.236"></span>
<span class="lb" data-page="14.236" data-line="1" id="l14.236.1"></span>ἡ μὲν ἀναπλέκουσα τὰς τρίχας εὐπρεπῶς, ἡ δὲ
<span class="lb" data-page="14.236" data-line="2" id="l14.236.2"></span>ἀποτέμνουσα τὰς ὑπεροχὰς τῶν ὀνύχων εὐφυῶς, εἶτα κελεύσασα
<span class="lb" data-page="14.236" data-line="3" id="l14.236.3"></span>σταφυλαῖς τε καὶ σύκοις κεκρυμμένον εἰσκομισθῆναι
<span class="lb" data-page="14.236" data-line="4" id="l14.236.4"></span>τὸ θηρίον, ἵνα, ὡς ἔφην, τοὺς φυλάττοντας λάθῃ, προπειρασαμένη
<span class="lb" data-page="14.236" data-line="5" id="l14.236.5"></span>αὐτὸ πρότερον ἐπὶ τούτων τῶν γυναικῶν, εἰ
<span class="lb" data-page="14.236" data-line="6" id="l14.236.6"></span>ὀξέως ἀναιρεῖν δύναται, καὶ μετὰ τὸ ταύτας ταχέως ἀνελεῖν
<span class="lb" data-page="14.236" data-line="7" id="l14.236.7"></span>λοιπὸν αὐτῇ, <span class="milestone ed2page" data-n="13.941" data-unit="ed2page" id="ed2page.13.941"></span>ἐφ᾿ ᾧ δὴ καὶ τὸν Αὔγουστον πάνυ
<span class="lb" data-page="14.236" data-line="8" id="l14.236.8"></span>καταπλαγῆναι λέγουσι, τῶν μὲν μέχρι τοῦ συναποθανεῖν
<span class="lb" data-page="14.236" data-line="9" id="l14.236.9"></span>αὐτῇ τοσαύτην φιλοστοργίαν, τῆς δὲ τὸ μὴ βουληθῆναι ζῇν
<span class="lb" data-page="14.236" data-line="10" id="l14.236.10"></span>δουλικῶς, ἀλλ᾿ ἑλέσθαι μᾶλλον ἀποθανεῖν εὐγενῶς. καὶ γὰρ
<span class="lb" data-page="14.236" data-line="11" id="l14.236.11"></span>λέγουσιν αὐτῆς εὑρεθῆναι τὴν χεῖρα τὴν δεξιὰν ἐπὶ τὴν
<span class="lb" data-page="14.236" data-line="12" id="l14.236.12"></span>κεφαλὴν κειμένην καὶ κρατοῦσαν τὸ διάδημα, ὡς εἰκὸς,
<span class="lb" data-page="14.236" data-line="13" id="l14.236.13"></span>ἵνα καὶ μέχρι τότε τοῖς ὁρῶσι βασίλισσα οὖσα βλέπηται·
<span class="lb" data-page="14.236" data-line="14" id="l14.236.14"></span>ὥσπερ καὶ ὁ τραγικὸς ποιητὴς ἡμῖν λέγει τὴν Πολυξένην,
<span class="lb" data-page="14.236" data-line="15" id="l14.236.15"></span>ὅτι καὶ αὕτη ἀποθνήσκουσα ὅμως πολλὴν πρόνοιαν εἶχεν
<span class="lb" data-page="14.236" data-line="16" id="l14.236.16"></span>εὐσχημόνως πεσεῖν. οἱ δὲ τὸ μὲν τῆς γυναικὸς πρὸς τὸ
<span class="lb" data-page="14.236" data-line="17" id="l14.236.17"></span>λαθεῖν εὐμήχανον, τοῦ δὲ θηρίου πρὸς τὸ ἀποκτεῖναι τάχος
<span class="lb" data-page="14.236" data-line="18" id="l14.236.18"></span>βουλόμενοι ἡμῖν δεῖξαι τῷ λόγῳ, λέγουσιν αὐτὴν μὲν ἐνδακεῖν
<span class="pb" data-page="14.237" id="p14.237"></span>
<span class="lb" data-page="14.237" data-line="1" id="l14.237.1"></span>τὸν ἑαυτῆς βραχίονα μεγάλῳ πάνυ καὶ βαθεῖ τῷ δήγματι.
<span class="lb" data-page="14.237" data-line="2" id="l14.237.2"></span>ἐργασαμένην δὲ εἴς τι σκεῦος εἰσκομισθῆναι αὑτῇ
<span class="lb" data-page="14.237" data-line="3" id="l14.237.3"></span>τὸν ἰὸν τοῦ θηρίου ἐγχέαι τῷ τραύματι, καὶ οὕτω διαδοθέντος
<span class="lb" data-page="14.237" data-line="4" id="l14.237.4"></span>αὐτοῦ μετ᾿ οὐ πολὺ λαθοῦσαν τοὺς φυλάσσοντας
<span class="lb" data-page="14.237" data-line="5" id="l14.237.5"></span>εὐκόλως ἀποθανεῖν. ἀλλὰ τοῦτο μὲν οὐκ ἀτερπῶς ἱστορείσθω,
<span class="lb" data-page="14.237" data-line="6" id="l14.237.6"></span>διὰ τὴν σὴν ἐν πᾶσι τοῖς λόγοις φιλοτιμίαν, καὶ ἵνα διὰ
<span class="lb" data-page="14.237" data-line="7" id="l14.237.7"></span>τούτου τὴν ὀξύτητα πρὸς τὸ ἀποκτεῖναι τούτων τῶν θηρίων
<span class="lb" data-page="14.237" data-line="8" id="l14.237.8"></span>ὦμεν εἰδότες. ὀξέα γάρ ἐστιν ἀληθῶς πρὸς τὸ ἀναιρεῖν
<span class="lb" data-page="14.237" data-line="9" id="l14.237.9"></span>ταῦτα τὰ θηρία. καὶ πολλάκις γὰρ ἐθεασάμην ἐγὼ ἐν τῇ
<span class="lb" data-page="14.237" data-line="10" id="l14.237.10"></span>μεγάλῃ Ἀλεξανδρείᾳ τὸ τάχος τοῦ ὑπ᾿ αὐτῶν γιγνομένου
<span class="lb" data-page="14.237" data-line="11" id="l14.237.11"></span>θανάτου. ὅταν γάρ τινα τούτῳ τῷ νόμῳ τῆς κολάσεως
<span class="lb" data-page="14.237" data-line="12" id="l14.237.12"></span>κατακριθέντα φιλανθρώπως καὶ ταχέως ἀποκτεῖναι θέλωσι,
<span class="lb" data-page="14.237" data-line="13" id="l14.237.13"></span>προσβάλλοντες αὐτοῦ τοῖς στέρνοις τὸ θηρίον καὶ ποιήσαντες
<span class="lb" data-page="14.237" data-line="14" id="l14.237.14"></span>ὀλίγον περιπατῆσαι, <span class="milestone ed1page" data-n="2.461" data-unit="ed1page" id="ed1page.2.461"></span>οὕτω ταχέως ἀναιροῦσι
<span class="lb" data-page="14.237" data-line="15" id="l14.237.15"></span>τὸν ἄνθρωπον. ὁρᾷς οὖν ὅπως ἡμεῖς δεόντως οὐδὲν τῶν
<span class="lb" data-page="14.237" data-line="16" id="l14.237.16"></span>τοιούτων θηρίων ἐγκαταμίγνυμεν τῷ φαρμάκῳ, διὰ τὴν τοσαύτην
<span class="lb" data-page="14.237" data-line="17" id="l14.237.17"></span>ἐν τοῖς σώμασιν αὐτῶν φθοροποιὸν δύναμιν.
</p>
        </article>

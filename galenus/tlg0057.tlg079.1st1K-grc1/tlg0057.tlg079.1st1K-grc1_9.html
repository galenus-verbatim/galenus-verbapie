<article xmlns="http://www.w3.org/1999/xhtml" id="urn:cts:greekLit:tlg0057.tlg079.1st1K-grc1:9">
<span class="pb page1" data-page="14.237" id="p14.237"></span>
<span class="milestone ed1page page1" data-n="2.461" data-unit="ed1page" id="ed1page.2.461"></span>
<span class="milestone ed2page page1" data-n="13.941" data-unit="ed2page" id="ed2page.13.941"></span>
          <p>
<span class="lb" data-page="14.237" data-line="18" id="l14.237.18"></span><label class="head">Τὶ δή ποτε τῇ θηριακῇ ὁλόκληρος ἡ ἔχιδνα
<span class="pb" data-page="14.238" id="p14.238"></span>
<span class="lb" data-page="14.238" data-line="1" id="l14.238.1"></span>οὐκ ἐπιτίθεται· πολλάς τε ἐκ τῶν ζώων ἡμᾶς λαμβάνειν
<span class="lb" data-page="14.238" data-line="2" id="l14.238.2"></span>τὰς θεραπείας.</label> Καὶ αὐτῶν δὲ τῶν ἐχιδνῶν οὐχ ὅλα τὰ
<span class="lb" data-page="14.238" data-line="3" id="l14.238.3"></span>ζῶα εἰς ἀντίδοτον πέμπομεν, ἀλλ᾿ ἀποτεμόντες τὰς κεφαλὰς
<span class="lb" data-page="14.238" data-line="4" id="l14.238.4"></span>καὶ τὰς οὐρὰς οὕτω τοῖς ἄλλοις αὐτῶν σώμασιν εἰς τὴν
<span class="lb" data-page="14.238" data-line="5" id="l14.238.5"></span>μίξιν χρώμεθα, καὶ τοῦτο οὐ παρέργως οὐδ᾿ ἄνευ λόγου
<span class="lb" data-page="14.238" data-line="6" id="l14.238.6"></span>τινὸς ποιούμενοι, ἀλλ᾿ ἐπειδὴ αἱ κεφαλαὶ τὸν κάκιστον τῶν
<span class="lb" data-page="14.238" data-line="7" id="l14.238.7"></span>χυμῶν, αὐτὸν τὸν ἰὸν, ἐν αὑταῖς ἔχουσι, διὰ ταῦτ᾿ ἀποκόπτειν
<span class="lb" data-page="14.238" data-line="8" id="l14.238.8"></span>αὐτὰς πειρώμεθα, ἵν᾿ ὀλιγώτερον τῆς ἀπ᾿ αὐτῶν δυνάμεως
<span class="lb" data-page="14.238" data-line="9" id="l14.238.9"></span>ἔχῃ τὸ φάρμακον, τῆς τούτων φύσεως μεταβλητικήν
<span class="lb" data-page="14.238" data-line="10" id="l14.238.10"></span>τινα δύναμιν εἰς τὸν ἰὸν ἐχούσης· ὥσπερ δὴ καὶ ἐν τοῖς
<span class="lb" data-page="14.238" data-line="11" id="l14.238.11"></span>παραστάταις τὸ σπέρμα καὶ ἐν τοῖς μαζοῖς τὸ γάλα μεταβαλλόμενον
<span class="lb" data-page="14.238" data-line="12" id="l14.238.12"></span>γίνεται. ἡ δὲ ἔχιδνα τῶν ἄλλων ἁπάντων τὴν
<span class="lb" data-page="14.238" data-line="13" id="l14.238.13"></span>κεφαλὴν πρὸς τὸ διαφθεῖραι κακῶς ἐπιτηδειοτέραν ἔχει.
<span class="lb" data-page="14.238" data-line="14" id="l14.238.14"></span>φασὶ γὰρ αὐτὴν ἀνοίγουσαν τὸ στόμα πρὸς τὸ δέξασθαι
<span class="lb" data-page="14.238" data-line="15" id="l14.238.15"></span>τοῦ ἄῤῥενος τὸν θορὸν μετὰ τὸ λαβεῖν ἀποκόπτειν αὐτοῦ
<span class="lb" data-page="14.238" data-line="16" id="l14.238.16"></span>τὴν κεφαλήν· καὶ τοῦτον αὐταῖς εἷναι τῆς πονηρᾶς συμπλοκῆς
<span class="lb" data-page="14.238" data-line="17" id="l14.238.17"></span>τὸν τρόπον. εἶτα ἀπὸ τοῦ σπέρματος τὰ ζῶα γενόμενα
<span class="lb" data-page="14.238" data-line="18" id="l14.238.18"></span>κατά τινα φυσικὴν ἄμυναν ἀναβιβρώσκειν μὲν τῆς μητρὸς
<span class="lb" data-page="14.238" data-line="19" id="l14.238.19"></span>τὴν γαστέρα, ἐκθρώσκειν δὲ εἰς τὰ ἔξω· καὶ οὕτως αὐτὰ
<span class="pb" data-page="14.239" id="p14.239"></span>
<span class="lb" data-page="14.239" data-line="1" id="l14.239.1"></span>εἰς ἐκδικίαν τοῦ πατρὸς ἀναιρεῖν τὴν μητέρα. ἅπερ ἡμῖν
<span class="lb" data-page="14.239" data-line="2" id="l14.239.2"></span>ὁ καλὸς Νίκανδρος ἐν τοῖς ἔπεσιν αὑτοῦ οὐκ ἀφυῶς γράφει,
<span class="lb" data-page="14.239" data-line="3" id="l14.239.3"></span>καὶ ἔστι τὰ ἔπη ταῦτα·
</p>
          <div class="lg">
            <div class="l"><span class="lb" data-page="14.239" data-line="4" id="l14.239.4"></span>Μὴ σύ γ᾿ ἐνὶ τριόδοισι τύχῃς ὅτε δῆγμα πεφυγὼς</div>
            <div class="l"><span class="lb" data-page="14.239" data-line="5" id="l14.239.5"></span>Περκνὸς ἔχις θύῃσι, τυπὴν χολόεσσαν ἐχίδνης.</div>
            <div class="l"><span class="lb" data-page="14.239" data-line="6" id="l14.239.6"></span>Ἡνίκα θορνυμένου ἔχιος θολερῷ κυνόδοντι,</div>
            <div class="l"><span class="lb" data-page="14.239" data-line="7" id="l14.239.7"></span>Θουρὰς ὀδὰξ ἐμφῦσα κάρην ἀπέκοψεν ὁμεύνου·</div>
            <div class="l"><span class="lb" data-page="14.239" data-line="8" id="l14.239.8"></span>Οἱ δὲ πατρὸς λώβην μετεκίαθον αὐτίκα τυτθοὶ</div>
            <div class="l"><span class="lb" data-page="14.239" data-line="9" id="l14.239.9"></span>Γεινόμενοι ἐχιῆες, ἐπεὶ διὰ μητρὸς ἀραιὴν</div>
            <div class="l"><span class="lb" data-page="14.239" data-line="10" id="l14.239.10"></span>Γαστέρ᾿ ἀναῤῥήξαντες ἀμήτορες ἐξεγένοντο.</div>
          </div>
          <p>
<span class="lb" data-page="14.239" data-line="11" id="l14.239.11"></span><span class="milestone ed2page" data-n="13.942" data-unit="ed2page" id="ed2page.13.942"></span>Τὰς δὲ οὐρὰς καὶ αὐτὰ ἀφαιροῦμεν τὰ ἔσχατα
<span class="lb" data-page="14.239" data-line="12" id="l14.239.12"></span>τοῦ σώματος, ὥσπερ οὐρᾶς ὄντα μέρη καὶ, ὡς οἶμαι, τὸ
<span class="lb" data-page="14.239" data-line="13" id="l14.239.13"></span>ῥυπαρώτερον τῆς οὐσίας ἕλκοντα μᾶλλον, καὶ πλείονά γε τὴν
<span class="lb" data-page="14.239" data-line="14" id="l14.239.14"></span>ὁλκὴν διὰ τὴν κίνησιν ποιούμενα, ὥσπερ τὰ πρὸς ταῖς οὐραῖς
<span class="lb" data-page="14.239" data-line="15" id="l14.239.15"></span>τῶν ἰχθύων μέρη διὰ τὴν πολλὴν κίνησιν τροφιμώτερα
<span class="lb" data-page="14.239" data-line="16" id="l14.239.16"></span>εἶναι λέγουσι. μὴ θαυμάζῃς δὲ, εἰ μετὰ τὴν τούτων
<span class="lb" data-page="14.239" data-line="17" id="l14.239.17"></span>ἀποκοπὴν τὰ λοιπὰ σώματα τῶν ζώων ἰσχυρότερον ποιεῖ
<span class="lb" data-page="14.239" data-line="18" id="l14.239.18"></span>τὸ φάρμακον τῆς ἐμφύτου πρὸς τὸ σώζειν δυνάμεως καὶ ﻿
<span class="pb" data-page="14.240" id="p14.240"></span>
<span class="lb" data-page="14.240" data-line="1" id="l14.240.1"></span>ἐν αὐταῖς ταῖς σαρξὶν αὐτῶν καταμεμιγμένης. ὥσπερ δὴ
<span class="lb" data-page="14.240" data-line="2" id="l14.240.2"></span>καὶ ἐπ᾿ ἄλλων ζώων πολλὰ τῶν μερῶν οὐκ ὀλίγα τῶν παθῶν
<span class="lb" data-page="14.240" data-line="3" id="l14.240.3"></span>ἀγωνιστικῶς θεραπεύεσθαι οἴδαμεν. ἐνίοις γοῦν βοηθοῦσιν
<span class="lb" data-page="14.240" data-line="4" id="l14.240.4"></span>αἱ κεφαλαὶ τῶν μυῶν, καυθεῖσαι γὰρ καὶ μετὰ μέλιτος
<span class="lb" data-page="14.240" data-line="5" id="l14.240.5"></span>χριόμεναι, τὰς ἀλωπεκίας ἰᾶσθαι δύνανται. καὶ τοῦ
<span class="lb" data-page="14.240" data-line="6" id="l14.240.6"></span>ἰκτίνου τὴν κεφαλὴν, φασὶν, ὁμοίως τοὺς ποδαγριῶντας
<span class="lb" data-page="14.240" data-line="7" id="l14.240.7"></span>ὠφελεῖν, εἴ τις αὐτῆς ξηρανθείσης ἄνευ τῶν πτερῶν ὅσον
<span class="lb" data-page="14.240" data-line="8" id="l14.240.8"></span>ὑπὸ τοῖς τρισὶ δακτύλοις ἐπιπάσας ὕδατι πίνειν ἐθέλοι. καὶ
<span class="lb" data-page="14.240" data-line="9" id="l14.240.9"></span>τῶν μερῶν δὲ πολλάκις αὐτὰ μόνα τὰ μόρια τινὰ τῶν παθῶν
<span class="lb" data-page="14.240" data-line="10" id="l14.240.10"></span>ἰᾶσθαι δύνανται. ὁ γοῦν τῆς καμήλου ἐγκέφαλος ξηρανθεὶς
<span class="lb" data-page="14.240" data-line="11" id="l14.240.11"></span>καὶ μετ᾿ ὄξους πινόμενος ἐπιληπτικοὺς ἰᾶται καὶ
<span class="lb" data-page="14.240" data-line="12" id="l14.240.12"></span>ὁ τῆς γαλῆς ὁμοίως. ὁ δὲ τῆς χελιδόνος μετὰ μέλιτος
<span class="lb" data-page="14.240" data-line="13" id="l14.240.13"></span>πρὸς ὑποχύσεις ποιεῖ. καὶ ὁ τῶν προβάτων σκευασθεὶς
<span class="lb" data-page="14.240" data-line="14" id="l14.240.14"></span>ὁμοίως ταῖς τῶν παίδων ὀδοντοφυΐαις ἄκρως βοηθεῖ. τοῦ
<span class="lb" data-page="14.240" data-line="15" id="l14.240.15"></span>δὲ ταυρείου κέρατος τὸ ξύσμα μεθ᾿ ὕδατος πινόμενον αἱμοῤῥαγίας
<span class="lb" data-page="14.240" data-line="16" id="l14.240.16"></span>ἐπέχει. καὶ οἱ μηροὶ δὲ καιόμενοι ἐπέχουσι τὸ
<span class="lb" data-page="14.240" data-line="17" id="l14.240.17"></span>αἷμα. πολλάκις δὲ καὶ τὴν γαστέρα λελυμένην τὸ αὐτὸ
<span class="lb" data-page="14.240" data-line="18" id="l14.240.18"></span>τοῦτο ἵστησι τὸ δὲ τοῦ ἐλάφου κέρατος ῥίνημα καιόμενον
<span class="pb" data-page="14.241" id="p14.241"></span>
<span class="lb" data-page="14.241" data-line="1" id="l14.241.1"></span>καὶ μετ᾿ οἴνου λειούμενον, εἶτα περιπλασσόμενον, τοὺς σειομένους
<span class="lb" data-page="14.241" data-line="2" id="l14.241.2"></span>ὀδόντας πήγνυσιν, ὥσπερ δὴ καὶ τὸν ἀστράγαλον τῆς
<span class="lb" data-page="14.241" data-line="3" id="l14.241.3"></span>βοὸς τοῦτο ποιεῖν δύνασθαι λέγουσιν· ἐξάγει δὲ καὶ στρογγύλην
<span class="lb" data-page="14.241" data-line="4" id="l14.241.4"></span>ἕλμινθα μετὰ μέλιτος πινόμενος, καὶ μετ᾿ ὀξυμέλιτος
<span class="lb" data-page="14.241" data-line="5" id="l14.241.5"></span>σπλῆνα τήκει, καὶ τὰς λεύκας καταχριόμενος, συμμέτρως δὲ
<span class="lb" data-page="14.241" data-line="6" id="l14.241.6"></span>ἀφροδισιαστικός ἐστιν. οἱ δὲ τοῦ κάστορος ὄρχεις ὁμοίως πινόμενοι
<span class="lb" data-page="14.241" data-line="7" id="l14.241.7"></span>σπασμοὺς ἰῶνται. πολλὰ δὲ τῶν ζώων καὶ τὰς χολὰς ἑαυτῶν
<span class="lb" data-page="14.241" data-line="8" id="l14.241.8"></span>ἔχει βοηθεῖν τῷ ἀνθρώπῳ δυναμένας, καὶ τὰ στέατα, καὶ
<span class="lb" data-page="14.241" data-line="9" id="l14.241.9"></span>τοὺς μυελοὺς, καὶ τὸ γάλα, καὶ τὸ δέρμα, καὶ τὸ αἷμα αὐτὸ,
<span class="lb" data-page="14.241" data-line="10" id="l14.241.10"></span>καὶ τῶν ὄφεων τὸ γῆρας. ἤδη δὲ καὶ τὰς ἀφόδους αὐτῶν
<span class="lb" data-page="14.241" data-line="11" id="l14.241.11"></span>ὠφελούσας τινὰς εἴδομεν. ἡ γοῦν τῆς βοὸς ἄφοδος ξηρὰ
<span class="lb" data-page="14.241" data-line="12" id="l14.241.12"></span>κεκαυμένη τρισὶ κοχλιαρίοις ὑδρωπικῷ βοηθεῖ. καὶ ἡ τῶν
<span class="lb" data-page="14.241" data-line="13" id="l14.241.13"></span>μυῶν ἄφοδος λεία μετ᾿ ὄξους ἀλωπεκίας θεραπεύει· ἐν ποτῷ
<span class="lb" data-page="14.241" data-line="14" id="l14.241.14"></span>δὲ λαμβανομένη τοὺς ἐν κύστει θρύπτει λίθους· τὸ δὲ
<span class="lb" data-page="14.241" data-line="15" id="l14.241.15"></span>τοῦ χηνὸς στέαρ τὰς φλεγμονὰς μετὰ ῥοδίνου ἰᾶται· καὶ ὁ
<span class="lb" data-page="14.241" data-line="16" id="l14.241.16"></span>τοῦ ἐλάφου μυελὸς παρηγορικώτατόν ἐστι φάρμακον. τὸ δὲ
<span class="lb" data-page="14.241" data-line="17" id="l14.241.17"></span>τῆς βοὸς γάλα πινόμενον δυσεντερικοῖς βοηθεῖ. τῆς δὲ
<span class="lb" data-page="14.241" data-line="18" id="l14.241.18"></span>ὑαίνης ἡ χολὴ μετὰ μέλιτος πρὸς ὀξυδερκίαν ποιεῖ, καὶ τὰς
<span class="lb" data-page="14.241" data-line="19" id="l14.241.19"></span>ὑποχύσεις διαφορεῖ ἐγχριομένη. τοῦ δ᾿ ἱπποποτάμου τὸ δέρμα
<span class="pb" data-page="14.242" id="p14.242"></span>
<span class="lb" data-page="14.242" data-line="1" id="l14.242.1"></span>καιόμενον, καὶ μεθ᾿ ὕδατος λεῖον ἐπιτιθέμενον, φυμάτων
<span class="lb" data-page="14.242" data-line="2" id="l14.242.2"></span>σκορπιστικὸν γίνεται, ὥσπερ δὴ καὶ τὸ ἔχεως δέρμα, λεῖον
<span class="lb" data-page="14.242" data-line="3" id="l14.242.3"></span>ἐπιτιθέμενον ταῖς ἀλωπεκίαις, θαυμαστῶς ἀναφύει τὰς τρίχας.
<span class="lb" data-page="14.242" data-line="4" id="l14.242.4"></span>τὸ δὲ τῆς ἀσπίδος γῆρας τριφθὲν μετὰ μέλιτος καὶ
<span class="lb" data-page="14.242" data-line="5" id="l14.242.5"></span>ὑπαλειφόμενον ὀξυδερκέστατόν ἐστιν. καὶ ὅλως πολλή τίς
<span class="lb" data-page="14.242" data-line="6" id="l14.242.6"></span>ἐστιν ἡ τῶν τοιούτων ὕλη, ἣν οὐκ εὔκαιρον εἶναι νομίζω
<span class="lb" data-page="14.242" data-line="7" id="l14.242.7"></span>νῦν ἀναγράφειν, ἵνα μὴ μακρὸς ὑμῖν ὁ λόγος γένηται, ἀρκούντων
<span class="lb" data-page="14.242" data-line="8" id="l14.242.8"></span>εἰς τὴν ἀπόδειξιν τοῦ λεγομένου καὶ μόνων μοι τῶν
<span class="lb" data-page="14.242" data-line="9" id="l14.242.9"></span>προειρημένων. ἐκεῖνο δὲ ἀναγκαῖόν ἐστιν εἰδέναι, ὅτι τῶν
<span class="lb" data-page="14.242" data-line="10" id="l14.242.10"></span>ζώων αὐτῶν ὅλα τὰ σώματα πολλάκις τοῖς ἀνθρώποις βοηθεῖ.
<span class="lb" data-page="14.242" data-line="11" id="l14.242.11"></span>καρκίνος γοῦν ὁ ἀπὸ τῶν ποταμῶν λειωθεὶς καὶ
<span class="lb" data-page="14.242" data-line="12" id="l14.242.12"></span>καταπλασθεὶς ἀνεκβάλλει τοὺς σκόλοπας καὶ τὰς ἀκίδας.
<span class="lb" data-page="14.242" data-line="13" id="l14.242.13"></span>καὶ ἡ καρὶς ὁμοίως λειωθεῖσα μετὰ βρυωνίας ῥίζης πινομένη
<span class="lb" data-page="14.242" data-line="14" id="l14.242.14"></span>ἕλμινθας ἐξάγει. ὁ δὲ σκορπίος σὺν ἄρτῳ ἐσθιόμενος
<span class="lb" data-page="14.242" data-line="15" id="l14.242.15"></span>ὀπτὸς θρύπτει τοὺς ἐν τῇ κύστει λίθους. ὁμοίως δὲ καὶ
<span class="lb" data-page="14.242" data-line="16" id="l14.242.16"></span>τὸ γῆς ἔντερον μετ᾿ οἴνου πινόμενον τὸ αὐτὸ ποιεῖ. εἰ δέ
<span class="lb" data-page="14.242" data-line="17" id="l14.242.17"></span>τις αὐτὰ τρίβων ἐν μελικράτῳ λάβοι ἰκτεριῶν εὐθέως καθαρθεὶς
<span class="lb" data-page="14.242" data-line="18" id="l14.242.18"></span>ἀπαλλάσσεται. πολλάκις δὲ καὶ σὺν ῥοδίνῃ κηρωτῇ
<span class="lb" data-page="14.242" data-line="19" id="l14.242.19"></span>ἐπιτιθέντα τῶν ποδαγρῶν ταῖς φλεγμοναῖς ἥρμοσαν, ὁ δὲ
<span class="pb" data-page="14.243" id="p14.243"></span>
<span class="lb" data-page="14.243" data-line="1" id="l14.243.1"></span>ἱέραξ ἑψηθεὶς μετὰ μύρου <span class="milestone ed2page" data-n="13.943" data-unit="ed2page" id="ed2page.13.943"></span>σουσίνου ἀμβλυωπίας ἰᾶται.
<span class="lb" data-page="14.243" data-line="2" id="l14.243.2"></span>καὶ ὁ κάνθαρος δὲ θεραπεύει τὰς ὠταλγίας ἀποζεσθεὶς ἐλαίῳ
<span class="lb" data-page="14.243" data-line="3" id="l14.243.3"></span>καὶ ἐνσταζόμενος εἰς τὸ οὖς. ὁ δὲ κορυδαλὸς ὀπτὸς τρωγόμενος
<span class="lb" data-page="14.243" data-line="4" id="l14.243.4"></span>θαυμασίως τοὺς κωλικοὺς πολλάκις ὠφέλησε, καὶ
<span class="lb" data-page="14.243" data-line="5" id="l14.243.5"></span>ἴνα μᾶλλον τὴν ἐν τοῖς σώμασιν αὐτῶν δύναμιν θαυμάσῃς,
<span class="lb" data-page="14.243" data-line="6" id="l14.243.6"></span>ἐκεῖνό σοι φιλοτιμότερον διηγήσομαι. πολλὰ γὰρ καὶ ὁραθέντα
<span class="lb" data-page="14.243" data-line="7" id="l14.243.7"></span>μόνον τὴν ἑαυτῶν ἰσχὺν ἐπιδείκνυνται. ὁ οὖν ἀσκαλαβώτης
<span class="lb" data-page="14.243" data-line="8" id="l14.243.8"></span>ὁραθεὶς ὑπὸ τῶν σκορπίων ὑποπήγνυσιν αὐτοὺς,
<span class="lb" data-page="14.243" data-line="9" id="l14.243.9"></span>καὶ οὕτως ἀναιρεῖ. ἡ δὲ ἀμφίσβαινα, ἔστι δὲ τὸ ζῶον ἀμφικέφαλον,
<span class="lb" data-page="14.243" data-line="10" id="l14.243.10"></span>ὥσπερ δὴ καὶ τῶν πλοίων τὰ ἀμφίπρωρα, τῆς
<span class="lb" data-page="14.243" data-line="11" id="l14.243.11"></span>φύσεως τῷ περιττῷ τῆς οὐσίας δύο κεφαλὰς ἔχειν αὐτῇ χαρισαμένης,
<span class="lb" data-page="14.243" data-line="12" id="l14.243.12"></span>τοῦτο δή φασι τὸ ζῶον εἰ ὑπερβάλῃ γυνὴ κατὰ
<span class="lb" data-page="14.243" data-line="13" id="l14.243.13"></span>γαστρὸς ἔχουσα, ἐκτιτρώσκει τὸ παιδίον κακῶς, ὥστε οὐδὲν
<span class="lb" data-page="14.243" data-line="14" id="l14.243.14"></span>θαυμαστὸν, εἰ καὶ τὰ τῶν ἐχιδνῶν σώματα ἀποκοπέντων
<span class="lb" data-page="14.243" data-line="15" id="l14.243.15"></span>τοῖς τῶν μερῶν ἐκείνων ὁμοίως ἔτι πρὸς τὸ βοηθεῖν τὴν
<span class="lb" data-page="14.243" data-line="16" id="l14.243.16"></span>ἰσχὺν ἔχει. ἐπέδειξα γὰρ, ὡς οἶμαι, φιλοπόνως ὅτι καὶ
<span class="lb" data-page="14.243" data-line="17" id="l14.243.17"></span>ὅλα μὲν τὰ ζῶα τοῖς ἀνθρώποις βοηθεῖ ποτε, ἔσθ᾿
<span class="lb" data-page="14.243" data-line="18" id="l14.243.18"></span><span class="milestone ed1page" data-n="2.462" data-unit="ed1page" id="ed1page.2.462"></span>ὅτε δὲ καὶ αὐτὰ μόνα τὰ μέρη. ἐνίοτε δὲ καὶ τῶν μερῶν
<span class="lb" data-page="14.243" data-line="19" id="l14.243.19"></span>αὐτῶν τὰ οὕτω μικρὰ μόρια.
</p>
        </article>

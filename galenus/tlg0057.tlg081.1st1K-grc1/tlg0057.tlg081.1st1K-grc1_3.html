<article xmlns="http://www.w3.org/1999/xhtml" id="urn:cts:greekLit:tlg0057.tlg081.1st1K-grc1:3">
<span class="pb page1" data-page="7" id="p7"></span>
<span class="milestone ed1page page1" data-n="9" data-unit="ed1page" id="ed1page.9"></span>

          <p>
<span class="lb" data-page="7" data-line="12" id="l7.12"></span>Γένος ἄλλο προτάσεών ἐστιν ἐν αἷς τὴν ἀπόφανσιν
<span class="lb" data-page="7" data-line="13" id="l7.13"></span>οὐ περὶ τῆς ὑπάρξεως ποιούμεθα τῶν πραγμάτων,
<span class="lb" data-page="7" data-line="14" id="l7.14"></span>ἀλλὰ περὶ τοῦ τίνος ὄντος τί ἐστι καὶ τίνος οὐκ ὄντος
<span class="lb" data-page="7" data-line="15" id="l7.15"></span>τί ἐστιν· ὑποθετικαὶ δὲ ὀνομαζέσθωσαν αἱ τοιαῦται
<span class="lb" data-page="7" data-line="16" id="l7.16"></span>προτάσεις, <span class="milestone ms1folio" data-n="4v" data-unit="ms1folio" id="ms1folio.4v"></span> αἱ μέν, ὅταν τινὸς ἑτέρου ὄντος ἐξ
<span class="lb" data-page="7" data-line="17" id="l7.17"></span>ἀνάγκης εἶναι λέγωσι τόδε τι, κατὰ συνέχειαν, αἱ δέ,
<span class="lb" data-page="7" data-line="18" id="l7.18"></span>ὅταν ἤτοι μὴ ὄντος εἶναι ἢ [μὴ] ὄντος μὴ εἶναι, διαιρετικαί.
<span class="lb" data-page="7" data-line="19" id="l7.19"></span><span class="milestone subchapter" data-n="2" data-unit="subchapter" id="subchapter.2"></span>λέγειν δὲ 〈εἶναι〉 ἢ ὑπάρχειν οὐ διαφέρει παρὰ
<span class="lb" data-page="7" data-line="20" id="l7.20"></span>τοῖς Ἕλλησιν ἅπασι τοῖς τε νῦν καὶ τοῖς παλαιοῖς,
<span class="lb" data-page="7" data-line="21" id="l7.21"></span>ὥσπερ οὐδὲ τὸ ὑφεστηκέναι· παρὰ τοῖς νῦν γὰρ καὶ τοῦτο
<span class="lb" data-page="7" data-line="22" id="l7.22"></span>κατὰ τῆς αὐτῆς ἐννοίας λέγεται· ἐπεὶ δὲ τῶν αἰσθητῶν
<span class="lb" data-page="7" data-line="23" id="l7.23"></span>πραγμάτων ἔχομεν μνήμας, ὅταν μὲν 〈κατὰ〉 κινήσεις
<span class="pb" data-page="8" id="p8"></span>
<span class="lb" data-page="8" data-line="1" id="l8.1"></span>ταύτας ποιησώμεθα καθάπερ εἰ τύχοι Ἀθηναίων,
<span class="lb" data-page="8" data-line="2" id="l8.2"></span>ὀνομαζέσθω τοῦτο ἡμῖν νόησις, ὅταν δὲ ἡσυχάζουσαι
<span class="lb" data-page="8" data-line="3" id="l8.3"></span>τύχωσιν, ἔννοιαι· τοιαῦται δ’ εἰσὶ καὶ ἄλλαι οὐκ ἐκ
<span class="lb" data-page="8" data-line="4" id="l8.4"></span>μνήμης τῶν αἰσθήσεων, ἀλλ’ ἔμφυτοι πᾶσιν ὑπάρχουσαι,
<span class="lb" data-page="8" data-line="5" id="l8.5"></span>καλοῦσι δὲ αὐτὰς οἱ παλαιοὶ τῶν φιλοσόφων, ὅταν
<span class="lb" data-page="8" data-line="6" id="l8.6"></span>ἑρμηνεύωνται διὰ φωνῆς, ἀξίωμα· πολλάκις μέντοι καὶ
<span class="lb" data-page="8" data-line="7" id="l8.7"></span>τὴν ἔννοιαν νόησιν ὀνομάζουσιν οἱ Ἕλληνες. <span class="milestone subchapter" data-n="3" data-unit="subchapter" id="subchapter.3"></span> μάλιστα
<span class="lb" data-page="8" data-line="8" id="l8.8"></span>μὲν οὖν ἐπειδὰν ὑπάρχον τι πιστεύηται δι’ ἕτερον
<span class="lb" data-page="8" data-line="9" id="l8.9"></span>ὑπάρχειν ἢ κατὰ συνέχειαν, ὑποθετικὴ <span class="milestone ed1page" data-n="10" data-unit="ed1page" id="ed1page.10"></span> πρὸς τῶν
<span class="lb" data-page="8" data-line="10" id="l8.10"></span>παλαιῶν φιλοσόφων ὀνομάζεται 〈ἡ〉 πρότασις, ἤδη δὲ
<span class="lb" data-page="8" data-line="11" id="l8.11"></span>καὶ ἐπειδὰν [μέντοι] διότι μὴ ἔστι τόδε, εἶναι τόδε
<span class="lb" data-page="8" data-line="12" id="l8.12"></span>νοῶμεν, οἷον 〈ὅτι〉 νὺξ οὐκ ἔστιν, ἡμέραν εἶναι· μάλιστα
<span class="lb" data-page="8" data-line="13" id="l8.13"></span>μὲν οὖν ὀνομάζουσι τὴν τοιαύτην πρότασιν
<span class="lb" data-page="8" data-line="14" id="l8.14"></span>διαιρετικήν, οὐ μὴν ἀλλὰ καὶ διεζευγμένον ἀξίωμά τισι
<span class="lb" data-page="8" data-line="15" id="l8.15"></span>τῶν νεωτέρων φιλοσόφων ὀνομάζεται, καθάπερ γε καὶ
<span class="lb" data-page="8" data-line="16" id="l8.16"></span>συνημμένον τὸ ἕτερον εἶδος τῶν προτάσεων τῶν ὑποθετικῶν
<span class="lb" data-page="8" data-line="17" id="l8.17"></span>ἃς κατὰ συνέχειαν ἐλέγομεν γίγνεσθαι· οἰκειοτέρα
<span class="lb" data-page="8" data-line="18" id="l8.18"></span>δέ ἐστι λέξις τὸ [τὰ] διεζευγμένον τοῖς ἀξιώμασιν,
<span class="lb" data-page="8" data-line="19" id="l8.19"></span>ἃς δηλονότι διαιρετικὰς προτάσεις ἔφαμεν ὀνομάζεσθαι,
<span class="lb" data-page="8" data-line="20" id="l8.20"></span>διὰ τοῦ ἤτοι συνδέσμου — διαφέρει δὲ οὐδὲν ‘ἤ’ διὰ
<span class="lb" data-page="8" data-line="21" id="l8.21"></span>μιᾶς συλλαβῆς λέγειν ἢ διὰ δυοῖν — (ἢ) τοῖς συνημμένοις
<span class="lb" data-page="8" data-line="22" id="l8.22"></span>διὰ τοῦ εἰ 〈ἢ ἐπεί,〉 εἴπερ ἓν καὶ οὗτοι σημαίνουσιν.
<span class="pb" data-page="9" id="p9"></span>
<span class="lb" data-page="9" data-line="1" id="l9.1"></span><span class="milestone subchapter" data-n="4" data-unit="subchapter" id="subchapter.4"></span>ὡς ὀνομάζεσθαι τὸν μὲν τοιοῦτον λόγον ‘ει’
<span class="lb" data-page="9" data-line="2" id="l9.2"></span>ἡμέρα ἐστίν, ὁ ἥλιος ὑπὲρ γῆς ἐστιν’ συνημμένον
<span class="lb" data-page="9" data-line="3" id="l9.3"></span>ἀξίωμα κατά γε τοὺς νεωτέρους φιλοσόφους, κατὰ
<span class="lb" data-page="9" data-line="4" id="l9.4"></span>μέντοι τοὺς παλαιοὺς πρότασιν ὑποθετικὴν κατὰ συνέχειαν·
<span class="lb" data-page="9" data-line="5" id="l9.5"></span>τοὺς δέ γε τοιούτους ‘ἤτοι γ’ ἡμέρα ἐστὶν ἢ
<span class="lb" data-page="9" data-line="6" id="l9.6"></span>νύξ ἐστι’ διεζευγμένον μὲν ἀξίωμα παρὰ τοῖς νεωτέροις
<span class="lb" data-page="9" data-line="7" id="l9.7"></span>φιλοσόφοις, πρότασιν δὲ ὑποθετικὴν κατὰ διαίρεσιν
<span class="lb" data-page="9" data-line="8" id="l9.8"></span><span class="milestone ed1page" data-n="11" data-unit="ed1page" id="ed1page.11"></span>παρὰ τοῖς παλαιοῖς. <span class="milestone subchapter" data-n="5" data-unit="subchapter" id="subchapter.5"></span> ἴσον δὲ ἡ διαιρετικὴ πρότασις
<span class="lb" data-page="9" data-line="9" id="l9.9"></span>δύναται τῷ τοιούτῳ λόγῳ ‘εἰ μὴ ἡμέρα ἐστί,
<span class="lb" data-page="9" data-line="10" id="l9.10"></span>νύξ ἐστιν’, ὃν ἐν σχήματι λέξεως συνημμένῳ λεγόμενον,
<span class="lb" data-page="9" data-line="11" id="l9.11"></span>ὅσοι μὲν ταῖς φωναῖς μόνον προσέχουσι, συνημμένον
<span class="lb" data-page="9" data-line="12" id="l9.12"></span>ὀνομάζουσιν, ὅσοι δὲ τῇ φύσει τῶν πραγμάτων,
<span class="lb" data-page="9" data-line="13" id="l9.13"></span>διεζευγμένον· ὡσαύτως δὲ καὶ τὸ τοιοῦτον εἶδος
<span class="lb" data-page="9" data-line="14" id="l9.14"></span>τῆς λέξεως ‘εἰ μὴ νύξ ἐστιν, ἡμέρα ἐστίν’ διεζευγμένον
<span class="lb" data-page="9" data-line="15" id="l9.15"></span>ἐστὶν ἀξίωμα τῇ φύσει τῶν πραγμάτων αὐτῇ, συνημμένου
<span class="lb" data-page="9" data-line="16" id="l9.16"></span>δὲ ἰδέαν ἔχει τῇ λέξει.
</p>
        </article>

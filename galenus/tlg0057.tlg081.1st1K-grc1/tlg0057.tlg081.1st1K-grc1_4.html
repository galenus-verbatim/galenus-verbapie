<article xmlns="http://www.w3.org/1999/xhtml" id="urn:cts:greekLit:tlg0057.tlg081.1st1K-grc1:4">
<span class="pb page1" data-page="9" id="p9"></span>
<span class="milestone ed1page page1" data-n="11" data-unit="ed1page" id="ed1page.11"></span>

          <p>
<span class="lb" data-page="9" data-line="17" id="l9.17"></span>Ἡ μὲν οὖν τοιαύτη φύσις τῶν πραγμάτων τελείαν
<span class="lb" data-page="9" data-line="18" id="l9.18"></span>ἐνδείκνυται τὴν μάχην, ἡ δὲ ἑτέρα τὴν ἐλλιπῆ, καθ’
<span class="lb" data-page="9" data-line="19" id="l9.19"></span>ἣν ὧδέ πως λέγομεν ‘εἰ Ἀθήνησίν ἐστιν Δίων, οὐκ
<span class="lb" data-page="9" data-line="20" id="l9.20"></span>ἔστιν Ἰσθμοῖ Δίων’. <span class="milestone subchapter" data-n="2" data-unit="subchapter" id="subchapter.2"></span> ἡ γάρ τοι μάχη κοινὸν μὲν ἔχει
<span class="lb" data-page="9" data-line="21" id="l9.21"></span>τὸ μὴ συνυπάρχειν τὰ [μὴ συμ]μαχόμενα, διαφέρει (δὲ)
<span class="lb" data-page="9" data-line="22" id="l9.22"></span>τῷ τινὰ μὲν πρὸς τῷ μὴ συνυπάρχειν μηδὲ συναπόλλυσθαι
<span class="lb" data-page="9" data-line="23" id="l9.23"></span>δύνασθαι, τισὶ δὲ καὶ τοῦθ’ ὑπάρχειν· ὅταν
<span class="lb" data-page="9" data-line="24" id="l9.24"></span>οὖν ἓν μόνον αὐτοῖς τὸ μὴ συνυπάρχειν, ἐλλιπής ἐστιν
<span class="pb" data-page="10" id="p10"></span>
<span class="lb" data-page="10" data-line="1" id="l10.1"></span>ἡ μάχη, ὅταν δὲ (καὶ) τοῦτο τὸ 〈μὴ〉 συναπόλλυσθαι,
<span class="lb" data-page="10" data-line="2" id="l10.2"></span>τελεία· τῶν γὰρ τοιούτων πραγμάτων ἀνάγκη δυοῖν
<span class="lb" data-page="10" data-line="3" id="l10.3"></span>θάτερον οὐκ εἶναι. <span class="milestone subchapter" data-n="3" data-unit="subchapter" id="subchapter.3"></span> διὸ καὶ συλλογισμὸς <span class="milestone ed1page" data-n="12" data-unit="ed1page" id="ed1page.12"></span> αὐτοῖς
<span class="lb" data-page="10" data-line="4" id="l10.4"></span>διττός, εἰ μὲν προσληφθείη τὸ ἡμέραν εἶναι περαινομένου
<span class="lb" data-page="10" data-line="5" id="l10.5"></span>τοῦ μὴ <span class="milestone ms1folio" data-n="5r" data-unit="ms1folio" id="ms1folio.5r"></span> εἶναι νύκτα, προσληφθέντος δὲ τοῦ μὴ
<span class="lb" data-page="10" data-line="6" id="l10.6"></span>εἶναι ἡμέραν, τοῦ νύκτα εἶναι· κατὰ δὲ τὴν ἐλλιπῆ μάχην
<span class="lb" data-page="10" data-line="7" id="l10.7"></span>ἓν μόνον 〈ἔστ〉ι προσλαβόν〈τα〉 τῶν κατὰ τὴν μάχην
<span class="lb" data-page="10" data-line="8" id="l10.8"></span>ἀναιρεῖν θάτερον· ὃ δ’ ἂν οὕτως προσλαμβάνῃς ἀξίωμα,
<span class="lb" data-page="10" data-line="9" id="l10.9"></span>πρόληψις εἰκότως ὀνομάζεται. <span class="milestone subchapter" data-n="4" data-unit="subchapter" id="subchapter.4"></span> ἐπὶ μὲν 〈οὖν〉 τῆς ἐλλειπούσης
<span class="lb" data-page="10" data-line="10" id="l10.10"></span>μάχης ἐν ἔθει τοῖς Ἕλλησίν ἐστιν οὕτω λέγειν
<span class="lb" data-page="10" data-line="11" id="l10.11"></span>‘〈οὐκ ἔστιν〉 Ἀθήνησί τε καὶ Ἰσθμοῖ Δίων’ ἐνδεικτικήν
<span class="lb" data-page="10" data-line="12" id="l10.12"></span>τε ἕξει τὴν τοιαύτην φωνήν, ὅσοις τῆς ἐλλιποῦς
<span class="lb" data-page="10" data-line="13" id="l10.13"></span>〈μέτεστι〉 μάχης· εἰ δὲ ἐφ’ ἑτέρων λέγοιτο φωνῶν 〈ἃ〉
<span class="lb" data-page="10" data-line="14" id="l10.14"></span>μήτε ἀκολουθίαν ἔχει πρὸς ἄλληλα μήτε μάχην [ἀποφατικήν],
<span class="lb" data-page="10" data-line="15" id="l10.15"></span>συμπεπλεγμένον καλέσομεν τὸ τοιοῦτον
<span class="lb" data-page="10" data-line="16" id="l10.16"></span>ἀξίωμα, καθάπερ ἐπὶ τοῦ ‘Δίων περιπατεῖ καὶ Θέων
<span class="lb" data-page="10" data-line="17" id="l10.17"></span>διαλέγεται’· ταυτὶ γὰρ οὔτε μάχην οὔτε ἀκολουθίαν
<span class="lb" data-page="10" data-line="18" id="l10.18"></span><span class="milestone subchapter" data-n="5" data-unit="subchapter" id="subchapter.5"></span>ἔχοντα κατὰ συμπλοκὴν ἑρμηνεύε〈τα〉ι. διὸ κἀπειδὰν
<span class="lb" data-page="10" data-line="19" id="l10.19"></span>ἀποφάσκωμεν αὐτά, τὸν λόγον ἐκεῖνον ἤτοι γε ἀποφατικὴν
<span class="lb" data-page="10" data-line="20" id="l10.20"></span>συμπλοκὴν ἢ ἀποφατικὸν εἶναι συμπεπλεγμένον
<span class="pb" data-page="11" id="p11"></span>
<span class="lb" data-page="11" data-line="1" id="l11.1"></span>φήσομεν· οὐδὲν γὰρ πρὸς τὸ παρὸν διαφέρει
<span class="lb" data-page="11" data-line="2" id="l11.2"></span>συμπεπλεγμένον λέγειν ἀποφατικὸν ἢ συμπλοκὴν 〈ἀποφατικήν〉,
<span class="lb" data-page="11" data-line="3" id="l11.3"></span>ἔχοντός <span class="milestone ed1page" data-n="13" data-unit="ed1page" id="ed1page.13"></span> γέ σου σκοπὸν ἐν ἁπάσῃ λέξει
<span class="lb" data-page="11" data-line="4" id="l11.4"></span>τὸ δηλῶσαι σαφῶς τοῖς πέλας ὅτιπερ ἂν αὐτὸς ἐννοῇς.
<span class="lb" data-page="11" data-line="5" id="l11.5"></span>
            <span class="milestone subchapter" data-n="6" data-unit="subchapter" id="subchapter.6"></span>ἀλλ’ οἱ περὶ Χρύσιππον κἀνταῦθα τῇ λέξει μᾶλλον ἢ
<span class="lb" data-page="11" data-line="6" id="l11.6"></span>τοῖς πράγμασι προσέχοντες τὸν νοῦν ἅπαντα τὰ διὰ
<span class="lb" data-page="11" data-line="7" id="l11.7"></span>τῶν συμπλεκτικῶν καλουμένων συνδέσμων συνιστάμενα
<span class="lb" data-page="11" data-line="8" id="l11.8"></span>κἂν ἐκ μαχομένων ἢ ἀκολούθων συμπεπλεγμένα καλοῦσιν,
<span class="lb" data-page="11" data-line="9" id="l11.9"></span>ἐν οἷς μὲν σύγκειταί τις ἀκρίβεια διδασκαλίας
<span class="lb" data-page="11" data-line="10" id="l11.10"></span>ἀμελῶς χρώμενοι τοῖς ὀνόμασιν, ἐν οἷς δὲ οὐδὲν διαφέρον
<span class="lb" data-page="11" data-line="11" id="l11.11"></span>αἱ φωναὶ σημαίνουσιν αὐτοὶ νομοθετοῦντες ἴδια
<span class="lb" data-page="11" data-line="12" id="l11.12"></span>σημαινόμενα· οἱ δὲ οὐχ οὕτως χρή〈σαιντ’ ἂν〉 τοῖς
<span class="lb" data-page="11" data-line="13" id="l11.13"></span>ὀνόμασιν, εἴπερ Ἑλληνίζειν τε καὶ σαφεῖς εἶναι τοῖς
<span class="lb" data-page="11" data-line="14" id="l11.14"></span>ἀκούουσι βούλοιντο. <span class="milestone subchapter" data-n="7" data-unit="subchapter" id="subchapter.7"></span> αὐτίκα γε τὸ ἀκόλουθον ἐάν τε
<span class="lb" data-page="11" data-line="15" id="l11.15"></span>οὕτως ὡς εἴρηται νῦν λέγῃς ἐάν τε ἑπόμενον ἢ συνηρτημένον,
<span class="lb" data-page="11" data-line="16" id="l11.16"></span>οὐ διοίσει· ἅπαντα γὰρ τὰ τοιαῦτα λέγεται
<span class="lb" data-page="11" data-line="17" id="l11.17"></span>τῶν ὀνομάτων ἐκ μεταφορᾶς ἀπὸ τῶν κυρίως κατὰ
<span class="lb" data-page="11" data-line="18" id="l11.18"></span>τὸν βίον ὠνομασμένων συνῆφθαί τε καὶ συνηρτῆσθαι·
<span class="lb" data-page="11" data-line="19" id="l11.19"></span>κατὰ πολλοὺς δὲ τρόπους γίγνεται τοῦτο, περὶ ὧν
<span class="lb" data-page="11" data-line="20" id="l11.20"></span>ἐπισκέψασθαι τῆς ἀποδεικτικῆς ἐστιν, [καὶ] ὥσπερ
<span class="lb" data-page="11" data-line="21" id="l11.21"></span>γε καὶ τὸ μάχεσθαι κατὰ πολλοὺς γίγνεται τρόπους.
</p>
        </article>

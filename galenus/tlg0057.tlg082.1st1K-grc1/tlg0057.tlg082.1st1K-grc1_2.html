<article xmlns="http://www.w3.org/1999/xhtml" id="urn:cts:greekLit:tlg0057.tlg082.1st1K-grc1:2">
<span class="pb page1" data-page="14.585" id="p14.585"></span>
<span class="milestone ed1page page1" data-n="4.32" data-unit="ed1page" id="ed1page.4.32"></span>
<span class="milestone ed2page page1" data-n="2.74" data-unit="ed2page" id="ed2page.2.74"></span>
          <p>
<span class="lb" data-page="14.585" data-line="14" id="l14.585.14"></span>[Παρὰ τὸ διττὸν πάντα τὰ παρὰ τὴν λέξιν
<span class="lb" data-page="14.585" data-line="15" id="l14.585.15"></span>σοφίσματα γίνεσθαι.] Ἐπεὶ δὲ δεῖξαι πρόκειται τοσαυταχῶς
<span class="lb" data-page="14.585" data-line="16" id="l14.585.16"></span>γίνεσθαι τὰ παρὰ τὴν λέξιν σοφίσματα, ὁσαχῶς Ἀριστοτέλης
<span class="lb" data-page="14.585" data-line="17" id="l14.585.17"></span>ἔφη, τὰ παρὰ τὸ διττὸν, δῆλον ὡς δύο δεικτέον
<span class="pb" data-page="14.586" id="p14.586"></span>
<span class="lb" data-page="14.586" data-line="1" id="l14.586.1"></span>ἡμῖν, ἓν μὲν ὅτι πάντα τὰ παρὰ τὴν λέξιν παρὰ τὸ διττόν
<span class="lb" data-page="14.586" data-line="2" id="l14.586.2"></span>ἐστιν, ἕτερον δ᾿ ὅτι παρὰ τὸ διττὸν τοσαῦτα. δῆλον δ᾿ ἐκεῖνό γε
<span class="lb" data-page="14.586" data-line="3" id="l14.586.3"></span>πᾶσιν, ὅτι πάντα τὰ παρὰ τὴν λέξιν σοφίσματα παρὰ κακίαν
<span class="lb" data-page="14.586" data-line="4" id="l14.586.4"></span>αὐτῆς ἀνάγκη συμβαίνειν· ταύτης γὰρ ὥσπερ ἀρχῆς
<span class="lb" data-page="14.586" data-line="5" id="l14.586.5"></span>ἐχόμενοι ἐξαπατῶσιν οἱ σοφισταὶ τοὺς ἀπειροτέρους ἐν
<span class="lb" data-page="14.586" data-line="6" id="l14.586.6"></span>τούτοις καὶ μὴ συνορῶντας τὸ κίβδηλον. εἰ δὴ ὅσα βουλοίμεθα
<span class="lb" data-page="14.586" data-line="7" id="l14.586.7"></span>καλῶς λαβεῖν πόσα παρὰ τὴν λέξιν συμβαίνει σοφίσματα,
<span class="lb" data-page="14.586" data-line="8" id="l14.586.8"></span>ληπτέον πόσαι πότ᾿ εἰσὶν αἱ κακίαι ἐν αὐτῇ· ὃ ἂν
<span class="lb" data-page="14.586" data-line="9" id="l14.586.9"></span>συνοφθείης τῆς ἀρετῆς ληφθείσης, εἴπερ ἐστὶ μία εἴ τε
<span class="lb" data-page="14.586" data-line="10" id="l14.586.10"></span>πλείους ἁπασῶν· ἁμαρτία γὰρ τῆς ἀρετῆς ἔοικεν εἶναι
<span class="lb" data-page="14.586" data-line="11" id="l14.586.11"></span><span class="milestone ed2page" data-n="2.75" data-unit="ed2page" id="ed2page.2.75"></span>καὶ ταύτης ὀρθῶς ληφθείσης εὐθὺς κᾀκείνην γνωρίζεσθαι.
<span class="lb" data-page="14.586" data-line="12" id="l14.586.12"></span>ἐπεὶ δὲ, καθάπερ ἐν ἑτέροις ἀποδέδεικται λόγοις, τὸ εὖ τε
<span class="lb" data-page="14.586" data-line="13" id="l14.586.13"></span>καὶ ἡ ἀρετὴ, ἐν ἐκείνῳ πρὸς ὃ πέφυκεν, ἢ γέγονεν, ἀνθρώπου
<span class="lb" data-page="14.586" data-line="14" id="l14.586.14"></span>μὲν τὸ ζῇν, μαχαίρας δὲ τὸ τέμνειν, ληπτέον ἂν εἴη
<span class="lb" data-page="14.586" data-line="15" id="l14.586.15"></span>τὸ πρός τι πέφυκεν ἢ γέγονεν ἡ λέξις. φαίνεται δὲ πρὸς
<span class="lb" data-page="14.586" data-line="16" id="l14.586.16"></span>ἓν τὸ σημαίνειν· δῆλον οὖν ὅτι καὶ εὖ καὶ κακῶς ἐν τούτῳ·
<span class="lb" data-page="14.586" data-line="17" id="l14.586.17"></span>δῆλον δὲ ὅτι καὶ μόνη τῶν ἀρετῶν αὕτη καθ᾿ αὑτὴν τῆς
<span class="lb" data-page="14.586" data-line="18" id="l14.586.18"></span>λέξεως, αἱ δ᾿ ἄλλαι κατὰ συμβεβηκὸς καὶ ἔξωθεν καὶ οὐ
<span class="pb" data-page="14.587" id="p14.587"></span>
<span class="lb" data-page="14.587" data-line="1" id="l14.587.1"></span>τοῦ πράγματος, οἶον εὐαρμοστία καὶ εὐγραμματία. τοῦτο
<span class="lb" data-page="14.587" data-line="2" id="l14.587.2"></span>γὰρ εἰ καὶ φαίνεταί τισιν εὖ, ἀλλ᾿ οὐ κατὰ τὸ πρᾶγμα·
<span class="lb" data-page="14.587" data-line="3" id="l14.587.3"></span>ἀλλ᾿ ὥσπερ εἰ ξίφος ἐλεφαντόκωπον εἴη, ἢ ὀφθαλμὸς ὑπογεγραμμένος·
<span class="lb" data-page="14.587" data-line="4" id="l14.587.4"></span>καὶ γὰρ τούτοις ταῦτα ἔξωθεν, τὰ δὲ καθ᾿
<span class="lb" data-page="14.587" data-line="5" id="l14.587.5"></span>αὑτὰ, ἐν τῷ τέμνειν τε καὶ ὁρᾷν καὶ τὴν ἀρετὴν ἑκάστου
<span class="lb" data-page="14.587" data-line="6" id="l14.587.6"></span>τυγχάνειν, εἶθ᾿ ὡς λέγεται καθ᾿ ἣν ἕδραν ἔχειν, πρὸς ὅ
<span class="lb" data-page="14.587" data-line="7" id="l14.587.7"></span>πέφυκεν, ἢ γέγονεν· δῆλον ὡς καὶ τὸν ἀριθμὸν τῶν ἀρετῶν
<span class="lb" data-page="14.587" data-line="8" id="l14.587.8"></span>ἐντεῦθεν ἄν τις γνοίη ὁπόσος ἐστίν· εἰ μὲν γὰρ πρὸς πολλὰ,
<span class="lb" data-page="14.587" data-line="9" id="l14.587.9"></span>πλείους, εἰ δὲ πρὸς ἓν, μία. φαίνεταί γε μὴν ἡ λέξις πρὸς
<span class="lb" data-page="14.587" data-line="10" id="l14.587.10"></span>ἓν τὸ σημαίνειν· εἴπερ τὸ καλῶς πρὸς τοῦτο μὴ σημαίνειν
<span class="lb" data-page="14.587" data-line="11" id="l14.587.11"></span>ἢ μὴ εὖ σημαίνειν κακία ἔσται· καίτοι ἴσως δεῖται σκέψεως,
<span class="lb" data-page="14.587" data-line="12" id="l14.587.12"></span>εἰ θετέον εἶναι λέξιν ἔτι, τὴν μὴ σημαίνουσαν. οὐδὲ γὰρ
<span class="lb" data-page="14.587" data-line="13" id="l14.587.13"></span>αὐλητὴς ὁ μὴ πεφυκὼς αὐλεῖν ὅλως· οὐκοῦν οὐδὲ κακὸς
<span class="lb" data-page="14.587" data-line="14" id="l14.587.14"></span>αὐλητής· οὐδὲ λέξεως ἄρα κακία τὸ μὴ σημαίνειν· τοῦτο
<span class="lb" data-page="14.587" data-line="15" id="l14.587.15"></span>δὲ εὐθὺς καὶ σημεῖον τοῦ μόνην τὴν ὑφ᾿ ἡμῶν δὲ λεγομένην
<span class="lb" data-page="14.587" data-line="16" id="l14.587.16"></span>ἀρετὴν εἶναι τῆς λέξεως καθ᾿ αὑτήν· ἐν ᾧ γὰρ ἑκάστου
<span class="lb" data-page="14.587" data-line="17" id="l14.587.17"></span>τὸ εἶναι, ἐν τούτῳ καὶ ἡ ἀρετή· ἡ δὲ λέξις ἐν τῷ
<span class="pb" data-page="14.588" id="p14.588"></span>
<span class="lb" data-page="14.588" data-line="1" id="l14.588.1"></span>σημαίνειν· τούτου γέ τοι διαφθαρέντος, οὐδὲ λέξις, οὐκοῦν
<span class="lb" data-page="14.588" data-line="2" id="l14.588.2"></span>ἐν τούτῳ καὶ ἡ ἀρετὴ, διὸ καὶ μόνη συναποβάλλεται· αἱ δ᾿
<span class="lb" data-page="14.588" data-line="3" id="l14.588.3"></span>ἄλλαι, διὰ τὸ μὴ κατ᾿ αὐτὸ τὸ πρᾶγμα εἶναι, οὐδὲν κωλύονται
<span class="lb" data-page="14.588" data-line="4" id="l14.588.4"></span>καὶ περὶ τὴν μὴ σημαίνουσαν ὑπάρχειν, οἶον ἡ εὐαρμοστία
<span class="lb" data-page="14.588" data-line="5" id="l14.588.5"></span>καὶ ἡ εὐγραμματία. κρείττω γοῦν διὰ ταῦτα καὶ
<span class="lb" data-page="14.588" data-line="6" id="l14.588.6"></span>τῶν βαρβαρικῶν διαλέκτων ἑτέραν ἑτέρας φαμὲν, οἶον τὴν
<span class="lb" data-page="14.588" data-line="7" id="l14.588.7"></span>Περσίδα τῆς Αἰθιοπικῆς, καίτοι μὴ σημαίνουσαν ἡμῖν· τὸ
<span class="lb" data-page="14.588" data-line="8" id="l14.588.8"></span>δ᾿ αἴτιον, ὅτι φωνὴ μᾶλλόν ἐστιν ἢ λέξις. ἀλλ᾿ εἴ τῳ καὶ
<span class="lb" data-page="14.588" data-line="9" id="l14.588.9"></span>δοκεῖ τοῦτο κακία τὸ μὴ σημαίνειν καὶ πλανᾶταί τις διὰ
<span class="lb" data-page="14.588" data-line="10" id="l14.588.10"></span>τὴν ὁμοιότητα τοῦ καλεῖσθαι. ἀλλ᾿ ἐκεῖνο δὲ δῆλον, ὡς οὐδ᾿
<span class="lb" data-page="14.588" data-line="11" id="l14.588.11"></span>ἂν διὰ ταύτην κακίαν σόφισμα συμβαίνοι. τίς γὰρ ἂν
<span class="lb" data-page="14.588" data-line="12" id="l14.588.12"></span>ὁμολογήσειεν, ἢ συνθείη τίς πρὸς ἄσημον καὶ ἀσαφῆ λέξιν.
<span class="lb" data-page="14.588" data-line="13" id="l14.588.13"></span>λείπεται δὴ διὰ τὸ μὴ εὖ σημαίνειν· τοῦτο δὲ, ὅτι διττόν.
<span class="lb" data-page="14.588" data-line="14" id="l14.588.14"></span>ἐν τούτῳ γὰρ ὑπάρχει μόνῃ τῇ λέξει, σημαίνειν μέν τι, μὴ
<span class="lb" data-page="14.588" data-line="15" id="l14.588.15"></span>εὖ δὲ σημαίνειν. τὸ γὰρ κύων ὄνομα σημαίνει μέν τι, οὔπω
<span class="lb" data-page="14.588" data-line="16" id="l14.588.16"></span>δὲ τόδε τι, οὐδὲ ἀφωρισμένον ὅπερ ἦν <span class="milestone ed1page" data-n="4.33" data-unit="ed1page" id="ed1page.4.33"></span>τὸ εὔληπτον·
<span class="pb" data-page="14.589" id="p14.589"></span>
<span class="lb" data-page="14.589" data-line="1" id="l14.589.1"></span>κᾀκεῖνο δὲ λέγεται καλῶς ὑπὸ Πλάτωνος, ὅτι πάντα ὅσα
<span class="lb" data-page="14.589" data-line="2" id="l14.589.2"></span>φθαρτὰ τῇ σφετέρᾳ κακίᾳ, φθείρει δὲ καὶ τούτων τὴν
<span class="lb" data-page="14.589" data-line="3" id="l14.589.3"></span>λέξιν. ἄγει γὰρ πρότερόν τινα εἰς ἀσάφειαν, ἀλλ᾿ οὐχὶ
<span class="lb" data-page="14.589" data-line="4" id="l14.589.4"></span>ἁπλῶς ὥσπερ τὰ μηδὲν σημαίνοντα· ἡ δ᾿ ἀσάφεια καὶ πρόσθεν
<span class="lb" data-page="14.589" data-line="5" id="l14.589.5"></span>ἐλέγετο διαφθορά τις εἶναι παντελὴς τῆς λέξεως·
<span class="lb" data-page="14.589" data-line="6" id="l14.589.6"></span>ὥσπερ πᾶν καὶ διὰ τοῦτο, μόνη κακία τὸ διττὸν, χωρὶς εἰ
<span class="lb" data-page="14.589" data-line="7" id="l14.589.7"></span>μή τις οἴεται κᾀκεῖνα κακίας, οἶον ἔνδειαν, ἢ μακρολογίαν,
<span class="lb" data-page="14.589" data-line="8" id="l14.589.8"></span>ἢ πριττολογίαν· λανθάνειν τοῦτον νομίζω, ἀπατώμενον καὶ
<span class="lb" data-page="14.589" data-line="9" id="l14.589.9"></span>μὴ συνιέντα τούτων οὐδὲν ἁπλῶς κακὸν τῆς λέξεως, εἰ μὴ
<span class="lb" data-page="14.589" data-line="10" id="l14.589.10"></span>τὴν ἀσάφειαν, ἢ τὸ διττὸν ἐργάζοιτο· εἰ δὲ μόνη κακία
<span class="lb" data-page="14.589" data-line="11" id="l14.589.11"></span>λέξεως αὕτη καὶ καλῶς τὰ πρόσθεν εἴρηται. πάντα δὲ τὰ
<span class="lb" data-page="14.589" data-line="12" id="l14.589.12"></span>παρὰ τὴν λέξιν σοφίσματα παρὰ τὴν κακίαν ταύτην γίγνεται·
<span class="lb" data-page="14.589" data-line="13" id="l14.589.13"></span>πάντα τὰ παρὰ τὴν λέξιν ἔσται παρὰ τὸ διττόν.
</p>
        </article>

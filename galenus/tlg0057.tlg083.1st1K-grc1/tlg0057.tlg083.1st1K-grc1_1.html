<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:1">
<span class="pb page1" data-page="14.599" id="p14.599"></span>
<span class="milestone ed1page page1" data-n="2.452" data-unit="ed1page" id="ed1page.3.452"></span>
<span class="milestone ed2page page1" data-n="7.829000000000001" data-unit="ed2page" id="ed2page.8.829"></span>
          <h1>ΓΑΛΗΝΟΥ ΠΕΡΙ ΤΟΥ ΠΡΟΓΙΝΩΣΚΕΙΝ
<br></br>ΠΡΟΣ ΕΠΙΓΕΝΗΝ
<br></br>ΒΙΒΛΙΟΝ.
</h1>
          <p>
<span class="lb" data-page="14.599" data-line="1" id="l14.599.1"></span><span class="milestone ed2page" data-n="8.829" data-unit="ed2page" id="ed2page.8.829"></span>Ὅσον μὲν ἐπὶ τοῖς πολλοῖς τῶν
<span class="lb" data-page="14.599" data-line="2" id="l14.599.2"></span>ἰατρῶν, ὦ Ἐπίγενες, ἀδύνατόν ἐστι προγινώσκειν τὰ τοῖς
<span class="lb" data-page="14.599" data-line="3" id="l14.599.3"></span>κάμνουσιν ἐσόμενα καθ᾿ ἑκάστην νόσον. ἀφ᾿ οὗ γὰρ οἱ τὸ
<span class="lb" data-page="14.599" data-line="4" id="l14.599.4"></span>δοκεῖν μᾶλλον ἢ εἶναι σπουδάσαντες οὐ κατὰ τὴν ἰατρικὴν
<span class="lb" data-page="14.599" data-line="5" id="l14.599.5"></span>μόνον, ἀλλὰ καὶ κατὰ τὰς ἄλλας τέχνας ἐπλεόνασαν,
<span class="lb" data-page="14.599" data-line="6" id="l14.599.6"></span>ἠμέληται μὲν τὰ κάλλιστα τῶν τεχνῶν, ἤσκηται δ᾿ ἐξ ὧν
<span class="pb" data-page="14.600" id="p14.600"></span>
<span class="lb" data-page="14.600" data-line="1" id="l14.600.1"></span>ἄν τις εὐδοκιμήσειεν παρὰ τοῖς πολλοῖς, εἰπεῖν τι καὶ πρᾶξαι
<span class="lb" data-page="14.600" data-line="2" id="l14.600.2"></span>πρὸς ἡδονὴν, κολακεύεσθαι, θωπευτικῶς προσαγορεύειν
<span class="lb" data-page="14.600" data-line="3" id="l14.600.3"></span>ἑκάστης ἡμέρας, τοὺς πλουτοῦντάς τε καὶ δυναμένους ἐν
<span class="lb" data-page="14.600" data-line="4" id="l14.600.4"></span>ταῖς πόλεσι συμπροέρχεσθαι, παραπέμπειν προερχομένους
<span class="lb" data-page="14.600" data-line="5" id="l14.600.5"></span>οἴκαδε, δορυφορεῖν ἐν τοῖς δείπνοις, βωμολοχεύεσθαι. τινὲς
<span class="lb" data-page="14.600" data-line="6" id="l14.600.6"></span>δ᾿ αὐτῶν οὐ ταῦτα μόνον, ἀλλὰ καὶ τῇ τῶν ἱματίων καὶ
<span class="lb" data-page="14.600" data-line="7" id="l14.600.7"></span>δακτυλίων πολυτελείᾳ καὶ τῷ πλήθει τῶν ἀκολουθούντων καὶ
<span class="lb" data-page="14.600" data-line="8" id="l14.600.8"></span>σκευῶν ἀργυρῶν παρασκευῇ τοὺς ἰδιώτας ἀναπείθουσιν, ὡς
<span class="lb" data-page="14.600" data-line="9" id="l14.600.9"></span>ἀξιοζήλωτοί τινες ὄντες. ἐκ τούτων οὖν ἁπάντων τὰ μὲν
<span class="lb" data-page="14.600" data-line="10" id="l14.600.10"></span>ἥδοντες, τὰ δ᾿ ἐκπλήττοντες ἀνθρώπους ἀπείρους ἀληθινῆς
<span class="lb" data-page="14.600" data-line="11" id="l14.600.11"></span>κρίσεως πραγμάτων, ὡς μὲν οὗτοι νομίζουσιν, ἀγαθῶν πολλῶν
<span class="lb" data-page="14.600" data-line="12" id="l14.600.12"></span>τυγχάνουσιν, ὡς δ᾿ ἐγὼ φαίην ἂν οὕτως ὄντων ἀγαθῶν
<span class="lb" data-page="14.600" data-line="13" id="l14.600.13"></span>ἄλλων, αὐτοὶ ψευδῆ ὑπειλήφασιν. ἅτε δ᾿ ὄντες τοιοῦτοι,
<span class="lb" data-page="14.600" data-line="14" id="l14.600.14"></span>τἄλλα παρανομεῖν οὐκ ὀκνοῦσιν, ἐλαχίστῳ τε χρόνῳ τὰς
<span class="lb" data-page="14.600" data-line="15" id="l14.600.15"></span>τέχνας ἐπαγγελλόμενοι διδάσκειν ἀθροίζουσι πλῆθος μαθητῶν,
<span class="lb" data-page="14.600" data-line="16" id="l14.600.16"></span>ἐξ ὧν καὶ αὐτοὶ προσλαμβάνουσι τὸ δύνασθαι κατὰ
<span class="lb" data-page="14.600" data-line="17" id="l14.600.17"></span>τὰς πόλεις, ἐν αἷς διατρίβουσιν. αὕτη μὲν οὖν κοινὴ τῶν
<span class="lb" data-page="14.600" data-line="18" id="l14.600.18"></span>τεχνῶν ἁπασῶν δυστυχία κατείληφε τὸν νῦν βίον. ἡ δὲ τῆς
<span class="pb" data-page="14.601" id="p14.601"></span>
<span class="lb" data-page="14.601" data-line="1" id="l14.601.1"></span>ἰατρικῆς ἐστι μὲν πολυειδὴς, ἀλλ᾿ ἕν τι τῶν κατ᾿ αὐτὴν
<span class="lb" data-page="14.601" data-line="2" id="l14.601.2"></span>ἔγνωκα προχειρίσασθαι τῶν ἐμοὶ μάλιστα διαφερόντων.
<span class="lb" data-page="14.601" data-line="3" id="l14.601.3"></span>ὅταν γάρ τις ἰατρὸς τῷ νόμῳ μεμαθηκότων αὐτὴν, ἢ παραφροσύνην
<span class="lb" data-page="14.601" data-line="4" id="l14.601.4"></span>ἐσομένην ἐπινοσοῦντος, ἢ ῥῖγος, ἢ καταφορὰν,
<span class="lb" data-page="14.601" data-line="5" id="l14.601.5"></span>ἢ αἱμοῤῥαγίας, ἢ παρωτίδας, ἢ ἀπόστασιν ἄλλην ἐς ὁτιοῦν
<span class="lb" data-page="14.601" data-line="6" id="l14.601.6"></span>μέρος, ἢ ἔμετον, ἢ ἱδρῶτας, ἢ κοιλίαν ταραχθησομένην,
<span class="lb" data-page="14.601" data-line="7" id="l14.601.7"></span><span class="milestone ed2page" data-n="8.830" data-unit="ed2page" id="ed2page.8.830"></span>ἢ συγκοπὴν, ἢ τι τῶν τοιούτων προείπῃ ἄλλο, ξένον
<span class="lb" data-page="14.601" data-line="8" id="l14.601.8"></span>τε καὶ τέρας τοῖς ἰδιώταις ὑπ᾿ ἀηθείας φαίνεται καὶ τοσοῦτον
<span class="lb" data-page="14.601" data-line="9" id="l14.601.9"></span>ἀποδεῖ τοῦ θαυμάζεσθαι παρ᾿ αὐτοῖς ὁ προειπὼν,
<span class="lb" data-page="14.601" data-line="10" id="l14.601.10"></span>ὥστε ἀγαπήσειεν ἂν, εἰ μὴ καὶ γόης τις εἶναι δόξειεν. ὀλίγοι
<span class="lb" data-page="14.601" data-line="11" id="l14.601.11"></span>δέ τινες αὐτῶν οὐκ ἀπογινώσκουσι μὲν, ὡς ἀδυνάτου
<span class="lb" data-page="14.601" data-line="12" id="l14.601.12"></span>τῆς τοιαύτης θεωρίας· ἐρωτῶσι δ᾿ εὐθέως καὶ αὐτὸν τὸν
<span class="lb" data-page="14.601" data-line="13" id="l14.601.13"></span>προειπόντα καὶ τοὺς ἄλλους ἰατροὺς, εἰ καὶ τοῖς ἔμπροσθεν
<span class="lb" data-page="14.601" data-line="14" id="l14.601.14"></span>εὕρηταί τι τοιοῦτον, ἢ μόνον αὐτοῦ τοῦ προειπόντος ἐστὶν
<span class="lb" data-page="14.601" data-line="15" id="l14.601.15"></span>εὕρημα. τοὐντεῦθεν οὖν ἀναγκαῖον γίγνεται τοὺς μὲν ἰατροὺς
<span class="lb" data-page="14.601" data-line="16" id="l14.601.16"></span>ἀποκρυπτομένους σφετέραν ἀμαθείαν, ἴσως δέ τινας
<span class="lb" data-page="14.601" data-line="17" id="l14.601.17"></span>καὶ ὄντως ἀγνοοῦντας, οὐδενὶ φάναι τῶν ἔμπροσθεν οὐδὲν
<span class="pb" data-page="14.602" id="p14.602"></span>
<span class="lb" data-page="14.602" data-line="1" id="l14.602.1"></span>τοιοῦτο γεγράφθαι, γόητα δ᾿ εἶναι τὸν ἐπιδεικνύμενον τοιαύτην
<span class="lb" data-page="14.602" data-line="2" id="l14.602.2"></span>πρόῤῥησιν. αὐτὸν δὲ τὸν προειπόντα, μήθ᾿ ὅτι γέγραπται
<span class="lb" data-page="14.602" data-line="3" id="l14.602.3"></span>πολλοῖς τῶν ἔμπροσθεν καὶ μάλιστα τῷ Ἱπποκράτει,
<span class="lb" data-page="14.602" data-line="4" id="l14.602.4"></span>τῷ πάντων ἡμῖν τῶν καλῶν ἡγεμόνι, τολμᾷν εἰπεῖν
<span class="lb" data-page="14.602" data-line="5" id="l14.602.5"></span>αἰδοῖ τε ἅμα τῶν παρόντων ἰατρῶν καὶ μίσους ὑποψίᾳ,
<span class="lb" data-page="14.602" data-line="6" id="l14.602.6"></span>μήθ᾿ ὡς αὐτὸς εὑρηκὼς εἴη, ψεύδεσθαι γὰρ οὕτως καὶ μᾶλλον
<span class="lb" data-page="14.602" data-line="7" id="l14.602.7"></span>μισηθήσεσθαι πρὸς αὐτῶν. ἄπορον δὴ πανταχόθεν ἐρώτημά
<span class="lb" data-page="14.602" data-line="8" id="l14.602.8"></span>τις ὑπεχόμενος, ὀκνῶν οἶμαι καὶ διαβουλευόμενος, αὐξάνει
<span class="lb" data-page="14.602" data-line="9" id="l14.602.9"></span>μὲν τὴν τῆς γοητείας ὑποψίαν αὐτῷ τῷ μέλλειν ἀεὶ,
<span class="lb" data-page="14.602" data-line="10" id="l14.602.10"></span>τελευταῖον δὲ φθόνον ὑπ᾿ ἑαυτὸν ἤγειρεν, ὥστ᾿ ἐπιβουλεύεσθαι
<span class="lb" data-page="14.602" data-line="11" id="l14.602.11"></span>πρὸς αὐτῶν. πρώτη μέντοι τῆς φαρμακείας ἐνέδρα·
<span class="lb" data-page="14.602" data-line="12" id="l14.602.12"></span>δευτέρα δὲ ᾗ Κόϊντος ἥλω, βελτίων μὲν ὢν ἰατρὸς τῶν καθ᾿
<span class="lb" data-page="14.602" data-line="13" id="l14.602.13"></span>ἑαυτὸν, ἐκβληθεὶς δὲ τῆς πόλεως, ὡς ἀναιρῶν τοὺς νοσοῦντας,
<span class="lb" data-page="14.602" data-line="14" id="l14.602.14"></span>ὥστε δυοῖν θάτερον ἀναγκαῖον γίνεται παθεῖν τὸν
<span class="lb" data-page="14.602" data-line="15" id="l14.602.15"></span>φιλοσόφως τὴν τέχνην μετιόντα καὶ τῶν Ἀσκληπιαδῶν
<span class="lb" data-page="14.602" data-line="16" id="l14.602.16"></span>ἀξίως ἢ παραπλησίως Κοΐντῳ φαγαδευθέντων, λαμπρὰ τῆς
<span class="lb" data-page="14.602" data-line="17" id="l14.602.17"></span>αἰσθήσεως τὰ ἐπίχειρα κομίσασθαι ἢ διαβαλλόμενόν γε φανερῶς,
<span class="pb" data-page="14.603" id="p14.603"></span>
<span class="lb" data-page="14.603" data-line="1" id="l14.603.1"></span>εἰ μὲν ἀτολμηρότερος εἴη, τὰ δὲ ἀπολογούμενον, τὰ
<span class="lb" data-page="14.603" data-line="2" id="l14.603.2"></span>δὲ ὑποπτήσσοντα, λαγῶ βίον ζῇν, ἀεὶ τρέμοντα καὶ τί πείσεσθαι
<span class="lb" data-page="14.603" data-line="3" id="l14.603.3"></span>προσδοκῶντα, πρὸς τῷ καὶ τὴν τῆς γοητείας ὑποψίαν
<span class="lb" data-page="14.603" data-line="4" id="l14.603.4"></span>αὐξάνειν. εἰ δ᾿ εὐτονώτερος ὢν ὁμόσε χωρεῖ καὶ διαμάχεται
<span class="lb" data-page="14.603" data-line="5" id="l14.603.5"></span>μόνος πολλοῖς πανούργοις ἀνθρώποις καὶ πολλοὺς
<span class="lb" data-page="14.603" data-line="6" id="l14.603.6"></span>ἀδοκιμωτάτους τρόπους ἠσκηκόσιν αὐτὸς ἐκ παιδείας καὶ
<span class="lb" data-page="14.603" data-line="7" id="l14.603.7"></span>μαθημάτων ὁρμώμενος καὶ τῶν τοιούτων ἄπειρος κακῶν,
<span class="lb" data-page="14.603" data-line="8" id="l14.603.8"></span>ἤτοι κατὰ κράτος ἁλόντα, γενέσθαι τὸ λοιπὸν ἐπ᾿ ἐκείνοις,
<span class="lb" data-page="14.603" data-line="9" id="l14.603.9"></span>ὅ τι ἂν αὐτῷ χρῆσθαι βουληθῶσιν, ἢ εἴπερ ἐπὶ πλέον ἀντέχοι
<span class="lb" data-page="14.603" data-line="10" id="l14.603.10"></span>καὶ διαγωνίζοιτο, τύχῃ τινὶ χρησάμενος θαυμαστῇ. τὸ
<span class="lb" data-page="14.603" data-line="11" id="l14.603.11"></span>μὲν οὖν ἀεὶ πολεμεῖν τε καὶ πολεμεῖσθαι τὸν χείριστον τῶν
<span class="lb" data-page="14.603" data-line="12" id="l14.603.12"></span>πολέμων, ὃν ὀνομάζουσιν ἐμφύλιον, ἐκφεύγειν μὴ δύνασθαι.
<span class="lb" data-page="14.603" data-line="13" id="l14.603.13"></span>συμβαίνειν οὖν ἀναγκαῖον πολλοῖς τῶν οὕτως παρεσκευασμένων
<span class="lb" data-page="14.603" data-line="14" id="l14.603.14"></span>καὶ τῶν ἄλλων ὅσοι τετιμήκασιν ἀλήθειαν εἰλικρινῶς,
<span class="lb" data-page="14.603" data-line="15" id="l14.603.15"></span>οὐ διὰ τί τῶν ἔξωθεν, ἀλλ᾿ αὐτὴν δι᾿ ἑαυτῆς, ὅταν ἅπαξ
<span class="lb" data-page="14.603" data-line="16" id="l14.603.16"></span>πειραθῶσι τῆς κατεχούσης τὸν νῦν βίον ἀδικίας καὶ γνῶσι
<span class="lb" data-page="14.603" data-line="17" id="l14.603.17"></span>σαφῶς, ὡς οὐδὲν ἔσονται τοῖς ἀνθρώποις ὄφελος, ἐξαναχωρεῖν
<span class="lb" data-page="14.603" data-line="18" id="l14.603.18"></span>τοῦ τῶν πολλῶν συρφετοῦ καὶ ὥσπερ χειμῶνι μεγάλῳ ﻿
<span class="pb" data-page="14.604" id="p14.604"></span>
<span class="lb" data-page="14.604" data-line="1" id="l14.604.1"></span>καὶ ζάλῃ πνευμάτων, ἑαυτοὺς γοῦν σῶσαι σπεύδοντας. οὗτοι
<span class="lb" data-page="14.604" data-line="2" id="l14.604.2"></span>δὲ τοῖς πολλοῖς μὲν ἄγνωστοι, γνώριμοι δὲ καὶ φίλοι μάλιστα
<span class="lb" data-page="14.604" data-line="3" id="l14.604.3"></span>μὲν καὶ πρῶτον θεοῖς, εἶτα τῶν ἀνθρώπων τοῖς ἀρίστοις
<span class="lb" data-page="14.604" data-line="4" id="l14.604.4"></span>ἐν ἡσυχίᾳ βιοῦσιν, ἐπιτρέψαντες τοῖς πανούργοις εὐδοκιμεῖν
<span class="lb" data-page="14.604" data-line="5" id="l14.604.5"></span>παρὰ τοῖς πολλοῖς ἀνθρώποις. ἁπάντων δὲ τούτων
<span class="lb" data-page="14.604" data-line="6" id="l14.604.6"></span>τὰ αἴτια τοῖς ἀνθρώποις ἐστὶ, τῶν πλουτούντων ἐν
<span class="lb" data-page="14.604" data-line="7" id="l14.604.7"></span>ταῖς πόλεσι καὶ δυναμένων ἡ τρυφή. οἱ περαιτέρω ἡδονὴν
<span class="lb" data-page="14.604" data-line="8" id="l14.604.8"></span>ἀρετῆς τετιμηκότες ἐν οὐδενὶ λόγῳ τίθενται τούς τι καλὸν
<span class="lb" data-page="14.604" data-line="9" id="l14.604.9"></span>ἐγνωκότας, τοῖς δὲ ἄλλοις ὑφηγήσασθαι δυναμένους. ὅλοι δ᾿
<span class="lb" data-page="14.604" data-line="10" id="l14.604.10"></span>ἐπὶ τοῖς τὰς ἡδονὰς ἐκπορίζουσίν εἰσι καὶ τούτους πλουτίζουσι
<span class="lb" data-page="14.604" data-line="11" id="l14.604.11"></span>καὶ θαυμάζουσι καὶ ὑψηλοὺς αἴρουσιν, ὥστε τῶν μὲν
<span class="lb" data-page="14.604" data-line="12" id="l14.604.12"></span>ὀρχηστῶν καὶ τῶν ἡνιόχων εἰκόνας ποιοῦνται, τοῖς τῶν
<span class="lb" data-page="14.604" data-line="13" id="l14.604.13"></span>θεῶν ἀγάλμασι συνέδρους. <span class="milestone ed2page" data-n="8.831" data-unit="ed2page" id="ed2page.8.831"></span>τοὺς δ᾿ ἀπὸ τῶν μαθημάτων
<span class="lb" data-page="14.604" data-line="14" id="l14.604.14"></span>τοσαῦτα τιμῶσιν, ὅσα τῆς χρείας αὐτῶν δέονται. τὸ
<span class="lb" data-page="14.604" data-line="15" id="l14.604.15"></span>γὰρ ἐν ἑκάστῳ καλὸν οὐ θεωροῦσιν, οὔτε τῶν δεινῶν αὐτῶν
<span class="lb" data-page="14.604" data-line="16" id="l14.604.16"></span>ἀνέχονται, ἀλλὰ γεωμετρίας μὲν καὶ ἀριθμητικῆς ὅσον
<span class="lb" data-page="14.604" data-line="17" id="l14.604.17"></span>εἰς ἀναλωμάτων λογισμοὺς καὶ οἰκίας κατασκευὴν, ἀστρονομίας
<span class="lb" data-page="14.604" data-line="18" id="l14.604.18"></span>δὲ καὶ μαντικῆς ὅσον εἰς τὸ προγνῶναι τίνων κληρονομήσουσι
<span class="pb" data-page="14.605" id="p14.605"></span>
<span class="lb" data-page="14.605" data-line="1" id="l14.605.1"></span>χρῄζουσιν, ὥσπερ γε καὶ μουσικῆς· ὅσον εἰς
<span class="lb" data-page="14.605" data-line="2" id="l14.605.2"></span>ἡδονὴν ἀκοῆς. τὴν δὲ τούτων συμπάντων τὸ κῦρος ἔχουσαν
<span class="lb" data-page="14.605" data-line="3" id="l14.605.3"></span>φιλοσοφίαν, ἀποδεικτικῆς θεωρίας οὐδὲν αὐτοῖς μέλει, πλὴν
<span class="lb" data-page="14.605" data-line="4" id="l14.605.4"></span>ὅσον ἡ χρεία προσάγει τινὰς τῶν ῥητορικῶν ἀνδρῶν, ὀργάνῳ
<span class="lb" data-page="14.605" data-line="5" id="l14.605.5"></span>πανούργῳ, τῇ σοφιστικῇ καλουμένῃ χρῆσθαι θεωρίᾳ.
<span class="lb" data-page="14.605" data-line="6" id="l14.605.6"></span>φιλοσοφίας γὰρ αὐτῆς οὐδὲν ἐπαΐουσιν, ἀλλὰ πάντων
<span class="lb" data-page="14.605" data-line="7" id="l14.605.7"></span><span class="milestone ed1page" data-n="3.452" data-unit="ed1page" id="ed1page.3.452"></span>μαθημάτων ἀχρηστότατον τοῦτο νενομίκασιν ὁμοίως τῷ κέγχρον
<span class="lb" data-page="14.605" data-line="8" id="l14.605.8"></span>τρυπᾷν. οὗτοι τοίνυν εἰσὶν οἳ καὶ τῆς ἰατρικῆς τὴν
<span class="lb" data-page="14.605" data-line="9" id="l14.605.9"></span>ἀναγκαίαν χρείαν ὁρῶσι μόνην, οὐδὲ ταύτην ὀρθῶς ἀλλ᾿
<span class="lb" data-page="14.605" data-line="10" id="l14.605.10"></span>ὡς Πλάτων πού φησιν, εἰ δέοι κρίνεσθαι παρὰ παισὶν, ἢ
<span class="lb" data-page="14.605" data-line="11" id="l14.605.11"></span>ἀνθρώποις ἄφροσιν ἰατρὸν καὶ μάγειρον, ὁ μάγειρος ἂν οὐκ
<span class="lb" data-page="14.605" data-line="12" id="l14.605.12"></span>ὀλίγῳ δή τινι πλέον ἐνέγκαιτο.
</p>
        </article>

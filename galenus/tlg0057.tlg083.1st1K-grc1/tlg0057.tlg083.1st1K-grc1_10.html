<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:10">
<span class="pb page1" data-page="14.651" id="p14.651"></span>
<span class="milestone ed1page page1" data-n="3.459" data-unit="ed1page" id="ed1page.3.459"></span>
<span class="milestone ed2page page1" data-n="8.846" data-unit="ed2page" id="ed2page.8.846"></span>
          <p>
<span class="lb" data-page="14.651" data-line="17" id="l14.651.17"></span>[Πρόγνωσις ὑποστροφῆς πυρετοῦ καὶ λύσις
<span class="lb" data-page="14.651" data-line="18" id="l14.651.18"></span>αὐτῆς δι᾿ ἱδρῶτος.] Ἕξστος οὖν Ἀντωνίνου υἱὸς ἤρξατο
<span class="lb" data-page="14.651" data-line="19" id="l14.651.19"></span>μὲν ὀξύτατα νοσεῖν, ὡς μὴ δύνασθαι τὴν ἑβδόμην ἡμέραν
<span class="pb" data-page="14.652" id="p14.652"></span>
<span class="lb" data-page="14.652" data-line="1" id="l14.652.1"></span>ὑπερβαλεῖν ἄνευ κρίσεως. ἥτις δ᾿ αὐτοῦ τούτου πρόγνωσίς
<span class="lb" data-page="14.652" data-line="2" id="l14.652.2"></span>ἐστι, διὰ τῶν περὶ κρίσεως ὑπομνημάτων γέγραπται, δι᾿ ὧν
<span class="lb" data-page="14.652" data-line="3" id="l14.652.3"></span>καὶ ὅτι προεκρήγνυται πολλάκις ἡ κρίσις, οὐ περιμείνασα
<span class="lb" data-page="14.652" data-line="4" id="l14.652.4"></span>τὴν πιστῶς κρίνουσαν δεδήλωται. συμβῆναι δὲ τοῦτο τῷ
<span class="lb" data-page="14.652" data-line="5" id="l14.652.5"></span>Ἕξστῳ δυνάμενον ἔγνων κατὰ τὴν τετάρτην ἡμέραν, ὡς
<span class="lb" data-page="14.652" data-line="6" id="l14.652.6"></span>προειπεῖν ἐρομένῳ Πειθολάῳ τῷ κοιτωνίτῃ ὅ τι θεσπίζοιμι
<span class="lb" data-page="14.652" data-line="7" id="l14.652.7"></span>περὶ τῶν μελλόντων. ἤρετο γὰρ οὗτος, ἐπειδὴ προεπειρᾶτό
<span class="lb" data-page="14.652" data-line="8" id="l14.652.8"></span>μου, πολλὰ τῶν δοκούντων τοῖς σοφωτάτοις ἰατροῖς ἀδυνάτων
<span class="lb" data-page="14.652" data-line="9" id="l14.652.9"></span>εἶναι προειρηκότος. ἀπεκρινάμην οὖν αὐτῷ γελάσας, τῆς
<span class="lb" data-page="14.652" data-line="10" id="l14.652.10"></span>μὲν ἑβδόμης ἡμέρας ἐξωτέρω μὴ δύνασθαι προελθεῖν τὸ νόσημα·
<span class="lb" data-page="14.652" data-line="11" id="l14.652.11"></span>κριθήσεσθαι δὲ πάντως ἢ ἑκταῖον, ἢ ἑβδομαῖον.
<span class="lb" data-page="14.652" data-line="12" id="l14.652.12"></span>ἑκταῖον μὲν οὖν κριθὲν ὑποστρέφειν αὐτό· ἑβδομαῖον δὲ
<span class="lb" data-page="14.652" data-line="13" id="l14.652.13"></span>βεβαίαν ἕξειν τὴν κρίσιν·ἔσεσθαι μέντοι τὴν κρίσιν ἐξ
<span class="lb" data-page="14.652" data-line="14" id="l14.652.14"></span>ἀνάγκης δι᾿ ἱδρῶτος. ἐπεὶ δὲ κατὰ τὴν ἕκτην ἡμέραν οὕτως
<span class="lb" data-page="14.652" data-line="15" id="l14.652.15"></span>γε ἐκρίθη, φιλόνεικος ὢν ἐσχάτως ὁ Ἕξστος, ὅπως ἐλέγξῃ
<span class="lb" data-page="14.652" data-line="16" id="l14.652.16"></span>ἐμὲ μὴ γενομένης ὑποστροφῆς, ἐλούετο μὲν καθ᾿ ἑκάστην
<span class="lb" data-page="14.652" data-line="17" id="l14.652.17"></span>ἡμέραν, οὔτε δ᾿ οἶνον ἔπινεν οὔτε προσηνέγκατό τι πλὴν
<span class="lb" data-page="14.652" data-line="18" id="l14.652.18"></span>χυλοῦ πτισάνης, ἢ αὐτὴν, ἢ μετὰ ψίχας ἄρτου· πολλάκις
<span class="pb" data-page="14.653" id="p14.653"></span>
<span class="lb" data-page="14.653" data-line="1" id="l14.653.1"></span>δὲ καὶ αὐτὸς τὸν ἄρτον ἐν ὕδατι βρέξας ἠρκεῖτο μόνον.
<span class="lb" data-page="14.653" data-line="2" id="l14.653.2"></span>ταῦτα ποιήσας ἄχρι τῆς δωδεκάτης ἡμέρας ἐκαυχήσατο κατ᾿
<span class="lb" data-page="14.653" data-line="3" id="l14.653.3"></span>αὐτὴν νενικηκέναι μου τὴν πρόγνωσιν. ἔπιε δὲ κατὰ τὴν
<span class="lb" data-page="14.653" data-line="4" id="l14.653.4"></span>τρισκαιδεκάτην ἡμέραν τρίτῃ ὥρᾳ ὑδατώδους οἴνου βραχύ
<span class="lb" data-page="14.653" data-line="5" id="l14.653.5"></span>τι σὺν τῷ καὶ τὴν ὅλην δίαιταν ἁδροτέραν βραχὺ ποιήσασθαι
<span class="lb" data-page="14.653" data-line="6" id="l14.653.6"></span>τῆς ἔμπροσθεν, ἔτι μέντοι φυλάττων λεπτήν· ἀλλὰ
<span class="lb" data-page="14.653" data-line="7" id="l14.653.7"></span>κατά τε τὴν ἑξῆς ἡμέραν ἀπὸ τῆς πρώτης κατακλίσεως τεσσαρεσκαιδεκάτην
<span class="lb" data-page="14.653" data-line="8" id="l14.653.8"></span>οὖσαν ἀρξάμενος πυρέττειν ἐκέλευσε μηδένα
<span class="lb" data-page="14.653" data-line="9" id="l14.653.9"></span>μοι δηλῶσαι, νομίζων μηδὲ σφοδρὸν ἔσεσθαι τὸν πυρετὸν
<span class="lb" data-page="14.653" data-line="10" id="l14.653.10"></span>μηδὲ πλέον ἡμέρας μιᾶς ἐκταθήσεσθαι αὐτόν. ἐπεὶ δὲ προϊούσης
<span class="lb" data-page="14.653" data-line="11" id="l14.653.11"></span>τῆς ἡμέρας ἀεὶ καὶ μᾶλλον ἐφαιδρύνετο, Κλαύδιος
<span class="lb" data-page="14.653" data-line="12" id="l14.653.12"></span>Σεβῆρος ὑποστρέφων εἰς τὴν ἑαυτοῦ οἰκίαν πλησίον οὖσαν
<span class="lb" data-page="14.653" data-line="13" id="l14.653.13"></span>τῆς ἐκείνου, πυθόμενος αὐτὸν πυρέττειν ἐπορεύθη πρὸς αὐτὸν,
<span class="lb" data-page="14.653" data-line="14" id="l14.653.14"></span>εὑρών τε σφοδρῶς ἤδη πυρέττοντα, πρῶτον μὲν ἐπύθετο
<span class="lb" data-page="14.653" data-line="15" id="l14.653.15"></span>τίνα γνώμην ἐγὼ περὶ τῆς ἀρχῆς τοῦ γεγενημένου πυρετοῦ
<span class="lb" data-page="14.653" data-line="16" id="l14.653.16"></span>νῦν [αὐτῷ φαινοίμην ἔχων, ἀκούσας δὲ παρ᾿ αὐτοῦ
<span class="lb" data-page="14.653" data-line="17" id="l14.653.17"></span>τὸ ἀληθὲς, ὡς διὰ φιλονεικίαν οὐκ ἐδήλωσε πορευθῆναί τινα
<span class="lb" data-page="14.653" data-line="18" id="l14.653.18"></span>πρός με, ἐκέλευσε παρακαλεῖν με εἰς τὴν ἐπίσκεψιν τοῦ
<span class="lb" data-page="14.653" data-line="19" id="l14.653.19"></span>Ἕξστου καὶ μετὰ ταῦτα πρὸς αὐτὸν ἀφικέσθαι. τούτων ﻿
<span class="pb" data-page="14.654" id="p14.654"></span>
<span class="lb" data-page="14.654" data-line="1" id="l14.654.1"></span>γενομένων ἐπυνθάνετο τί μοι δοκεῖ περὶ τῆς ὑποστροφῆς
<span class="lb" data-page="14.654" data-line="2" id="l14.654.2"></span>τοῦ νοσήματος. ἀπεκρινάμην οὖν αὐτῷ ὅπερ καὶ τῷ Ἕξστῳ
<span class="lb" data-page="14.654" data-line="3" id="l14.654.3"></span>προειρήκειν, μετὰ τρεῖς ἡμέρας λυθήσεσθαι τὴν ἐπιβολὴν
<span class="lb" data-page="14.654" data-line="4" id="l14.654.4"></span>ταύτην ἱκανῶς θερμοῦ γενομένου τοῦ πυρετοῦ κατὰ αὐτάς·
<span class="lb" data-page="14.654" data-line="5" id="l14.654.5"></span>εἶτα κριθησομένου κατὰ τὴν ἑπτακαιδεκάτην ἀπὸ τῆς ἀρχῆς
<span class="lb" data-page="14.654" data-line="6" id="l14.654.6"></span>ἡμέραν. Ἕξστος οὖν ἡδέως ἀκούσας τὴν ἐν τάχει γενησομένην
<span class="lb" data-page="14.654" data-line="7" id="l14.654.7"></span>λύσιν ἑτοίμως ἐπίστευσεν· ὃ γὰρ ἕκαστος βούλεται δηλονότι,
<span class="lb" data-page="14.654" data-line="8" id="l14.654.8"></span>τοῦτο καὶ οἴεται γενήσεσθαι. Σεβῆρος δ᾿ ὅτι οὐκ ἂν
<span class="lb" data-page="14.654" data-line="9" id="l14.654.9"></span>σφαλείην ὑπὲρ τοῦ <span class="milestone ed2page" data-n="8.847" data-unit="ed2page" id="ed2page.8.847"></span>σωθήσεσθαι τὸν Ἕξστον ἐπίστευσέ
<span class="lb" data-page="14.654" data-line="10" id="l14.654.10"></span>μοι· τὸ δὲ τῆς ἡμέρας ἐν ᾗ τελέως ἀπαλλαγοῖτο τοῦ
<span class="lb" data-page="14.654" data-line="11" id="l14.654.11"></span>νοσήματος οὐκ ἐπίστευε, δύσκολον εἶναι νομίζων ἄνευ τοῦ
<span class="lb" data-page="14.654" data-line="12" id="l14.654.12"></span>περιμεῖναι κᾂν τὴν ἑξῆς ἡμέραν ἀποφήνασθαί τι βέβαιον
<span class="lb" data-page="14.654" data-line="13" id="l14.654.13"></span>ὑπὲρ τῶν εἰς τετάρτην ἡμέραν ἐσομένων. ἅτε δ᾿ οὕτως
<span class="lb" data-page="14.654" data-line="14" id="l14.654.14"></span>διακείμενος ἔπεμψεν ὄρθρου βαθέος ἐπὶ τὴν οἰκίαν Ἕξστου
<span class="lb" data-page="14.654" data-line="15" id="l14.654.15"></span>περιμένοντά τε καὶ πρὸς αὐτὸν ἄξοντα μετὰ τὴν ἐσομένην
<span class="lb" data-page="14.654" data-line="16" id="l14.654.16"></span>ἐπίσκεψιν. ὡς δὲ θεασάμενος τὸν Ἕξστον ἐπορεύθην πρὸς
<span class="lb" data-page="14.654" data-line="17" id="l14.654.17"></span>αὐτὸν, ἀντιφήσεις, ἔφη, οἷς χθὲς εἶπες, ἢ διαμενεῖς ἐπὶ τῶν
<span class="lb" data-page="14.654" data-line="18" id="l14.654.18"></span>αὐτῶν; ἐπεὶ δὲ νῦν μᾶλλον ἔφην ἢ χθὲς ἀποφήνασθαί μοι
<span class="pb" data-page="14.655" id="p14.655"></span>
<span class="lb" data-page="14.655" data-line="1" id="l14.655.1"></span>τὰ αὐτὰ, μετ᾿ ἄριστον αὖθίς με καλέσας ἤρετο πάλιν εἰ
<span class="lb" data-page="14.655" data-line="2" id="l14.655.2"></span>βεβαίως εἴην πεπεισμένος Ἕξστῳ ἐσομένην κρίσιν. ἤκουεν
<span class="lb" data-page="14.655" data-line="3" id="l14.655.3"></span>οὖν παρ᾿ ἐμοῦ μᾶλλον ἢ χθὲς ἔχειν διατείνασθαι. ὡς δὲ
<span class="lb" data-page="14.655" data-line="4" id="l14.655.4"></span>καὶ τὴν δευτέραν ἡμέραν ἐπύθετό μου πότερον φυλάττοιμι
<span class="lb" data-page="14.655" data-line="5" id="l14.655.5"></span>τὴν αὐτὴν γνώμην ἐπὶ τοῖς προειρημένοις, ἤ τι καὶ μετακινοῖμι
<span class="lb" data-page="14.655" data-line="6" id="l14.655.6"></span>τῶν ῥηθέντων, ἤκουσεν οὐδὲν μὲν ἐκείνων κινεῖν,
<span class="lb" data-page="14.655" data-line="7" id="l14.655.7"></span>προστίθεσθαι δέ τι τοῖς εἰρημένοις ἔχων. καὶ ὅς αὖθις ἤρετο
<span class="lb" data-page="14.655" data-line="8" id="l14.655.8"></span>τί τοῦτό ἐστιν; ἤκουσεν ὅτι διελθούσης τῆς ἑπτακαιδεκάτης
<span class="lb" data-page="14.655" data-line="9" id="l14.655.9"></span>ἡμέρας ἄρξασθαι τὸν ἱδρῶτα περὶ δευτέραν ὥραν
<span class="lb" data-page="14.655" data-line="10" id="l14.655.10"></span>νυκτερινήν. ἆρ᾿ οὖν, ἔφη, καὶ Πειθολάῳ ταῦτ᾿ εἶπας; εἰρηκέναι
<span class="lb" data-page="14.655" data-line="11" id="l14.655.11"></span>τε ἔφην αὐτῷ καὶ πεπεῖσθαί γε ἐκεῖνον ὡς οὐκ ἂν
<span class="lb" data-page="14.655" data-line="12" id="l14.655.12"></span>σφαλείην ἐν τῇ προῤῥήσει καὶ θεραπείᾳ. πάντως οὖν ἔφη
<span class="lb" data-page="14.655" data-line="13" id="l14.655.13"></span>καὶ τῷ αὐτοκράτορι δεδηλωκέναι Πειθόλαον. ἴσως, ἔφην,
<span class="lb" data-page="14.655" data-line="14" id="l14.655.14"></span>οὗτος ἔφη· ἐμοὶ δ᾿ οὐ μέλει τῆς ἐπὶ τοῖς τοιούτοις δόξης,
<span class="lb" data-page="14.655" data-line="15" id="l14.655.15"></span>οὐ γὰρ περιέρχομαι κηρύττων τὰς ἐμὰς προγνώσεις τε καὶ
<span class="lb" data-page="14.655" data-line="16" id="l14.655.16"></span>θεραπείας, ἵνα μᾶλλον οἱ ἰατροί τε καὶ φιλόσοφοί με μισῶσι,
<span class="lb" data-page="14.655" data-line="17" id="l14.655.17"></span>γόητά τε καὶ μάντιν ἕτερά τε κατ᾿ ἐμοῦ τοιαῦτα
<span class="lb" data-page="14.655" data-line="18" id="l14.655.18"></span>θρυλοῦντες. ὑμῖν δὲ τοῖς φίλοις ὅσοι κατεγνώκατε
<span class="pb" data-page="14.656" id="p14.656"></span>
<span class="lb" data-page="14.656" data-line="1" id="l14.656.1"></span><span class="milestone ed1page" data-n="3.460" data-unit="ed1page" id="ed1page.3.460"></span>τῆς ἰατρικῆς τέχνης ἐκ τῆς τούτων ἀμαθίας, ἐπιδείκνυμι
<span class="lb" data-page="14.656" data-line="2" id="l14.656.2"></span>τὴν μὲν τέχνην ἀξίαν Ἀπόλλωνός τε καὶ Ἀσκληπιοῦ, τοὺς
<span class="lb" data-page="14.656" data-line="3" id="l14.656.3"></span>δὲ ἰατροὺς τούτους ὑβρίζειν αὐτήν· ὥσπερ καὶ τοὺς φιλοσόφους
<span class="lb" data-page="14.656" data-line="4" id="l14.656.4"></span>φιλοσοφίαν, οἵ γε μηδενὸς ἰδιώτου βέλτιον βιοῦντες
<span class="lb" data-page="14.656" data-line="5" id="l14.656.5"></span>ὀνομάζουσιν αὑτοὺς ὀνόματι σεμνῷ τῷ τῆς φιλοσοφίας. ταῦτα
<span class="lb" data-page="14.656" data-line="6" id="l14.656.6"></span>μὲν εἶπον τῷ Σεβήρῳ· σὺ δὲ, ὦ Ἐπίγενες, ἔγνως τὴν κακοήθειαν
<span class="lb" data-page="14.656" data-line="7" id="l14.656.7"></span>τῶν ἰατρῶν σχεδὸν ἁπάντων εὐχομένων φανερῶς
<span class="lb" data-page="14.656" data-line="8" id="l14.656.8"></span>ἀποτυχεῖν με πεμπόντων τε δι᾿ ὅλης ἡμέρας τοὺς γνωσομένους
<span class="lb" data-page="14.656" data-line="9" id="l14.656.9"></span>τε καὶ ἀγγέλλοντας αὐτοῖς τὸ γενησόμενον· οὐ γὰρ ᾔδεσάν
<span class="lb" data-page="14.656" data-line="10" id="l14.656.10"></span>με τῷ Σεβήρῳ καὶ Πειθολάῳ προειρηκότα δείλης
<span class="lb" data-page="14.656" data-line="11" id="l14.656.11"></span>ὄψεσθαι ἐσομένην τὴν ἀρχὴν τῆς κρίσεως. ἐπεὶ δὲ περὶ τὴν
<span class="lb" data-page="14.656" data-line="12" id="l14.656.12"></span>ἑβδόμην ὥραν ἐπιπαροξυνθέντα τὸν Ἕξστον ἐπύθοντο, καταγελῶντες
<span class="lb" data-page="14.656" data-line="13" id="l14.656.13"></span>καὶ φανερῶς ἐπιχαίροντες ἅπασι τοῖς ἀπαντῶσιν
<span class="lb" data-page="14.656" data-line="14" id="l14.656.14"></span>ἔλεγον κερτομοῦντες ὡς ἡ θαυμαστὴ μαντεία τοῦ Γαληνοῦ
<span class="lb" data-page="14.656" data-line="15" id="l14.656.15"></span>κατὰ τοὐναντίον ἀπέβη. γενομένης μέντοι τῆς κρίσεως,
<span class="lb" data-page="14.656" data-line="16" id="l14.656.16"></span>ὡς προειρήκειν κατὰ τὴν προτεραίαν (ἔφασαν ἑπομένην
<span class="lb" data-page="14.656" data-line="17" id="l14.656.17"></span>ἐναλλὰξ) ἐτρέποντο πάντες αἰσχυνόμενοι, καὶ ταῦτα
<span class="lb" data-page="14.656" data-line="18" id="l14.656.18"></span>τῆς προγνώσεως οὐδὲν ἐχούσης θαυμαστὸν, ὡς ἔδειξά σοι
<span class="pb" data-page="14.657" id="p14.657"></span>
<span class="lb" data-page="14.657" data-line="1" id="l14.657.1"></span>διά τε τῶν εἰς πρῶτον ἐπιδημιῶν ὑπομνημάτων, ἔτι τε τὴν
<span class="lb" data-page="14.657" data-line="2" id="l14.657.2"></span>περὶ τῶν κρίσεων πραγματείαν. τούτοις μέντοι τοῖς ἰατροῖς,
<span class="lb" data-page="14.657" data-line="3" id="l14.657.3"></span>οὐ μόνον ἀγνοεῖν ὑπάρχει τὰ γεγραμμένα τοῖς παλαιοῖς,
<span class="lb" data-page="14.657" data-line="4" id="l14.657.4"></span>ἀλλὰ μηδὲ τὰς ἡμέρας ἀριθμεῖν ἔτι μετὰ τὴν ἑβδόμην καὶ
<span class="lb" data-page="14.657" data-line="5" id="l14.657.5"></span>μάλιστα ἐὰν ἀπύρετος γενόμενος ὁ κάμνων, αὖθις ἐξ ὑποστροφῆς
<span class="lb" data-page="14.657" data-line="6" id="l14.657.6"></span>πυρέττῃ. καίτοι παρ᾿ Ἱπποκράτους κατὰ τῶν ἐπιδημιῶν
<span class="lb" data-page="14.657" data-line="7" id="l14.657.7"></span>βιβλία γεγραμμένων ἁπασῶν τῶν ἡμερῶν ἐφ᾿ ἑκάστῳ
<span class="lb" data-page="14.657" data-line="8" id="l14.657.8"></span>τῶν ἀῤῥώστων ἄχρι τῆς ἐσχάτης λύσεως οὐ μόνον εἰ κατὰ
<span class="lb" data-page="14.657" data-line="9" id="l14.657.9"></span>τὴν ιδ΄. ἡμέραν ἀλλὰ καὶ κατὰ τὴν ξ΄. ἢ π΄. τύχῃ γεγενημένη.
<span class="lb" data-page="14.657" data-line="10" id="l14.657.10"></span>αὕτη μὲν οὖν ἡ πρόῤῥησις, ὡς ἔφην, εἰ καὶ θαυμαστὴ
<span class="lb" data-page="14.657" data-line="11" id="l14.657.11"></span>τοῖς πολλοῖς τούτοις ἰατροῖς ἔταξεν, ἀλλ᾿ οὐ τοιαύτη γε κατ᾿
<span class="lb" data-page="14.657" data-line="12" id="l14.657.12"></span>ἀλήθειαν ἦν, ὥσπερ οὐδ᾿ ἡ μετὰ γνώσεως τῶν ἐνεστώτων
<span class="lb" data-page="14.657" data-line="13" id="l14.657.13"></span>θεραπεία τοῦ παιδὸς αὐτοῦ Κομμόδου κατὰ τὴν ἐπιδημίαν
<span class="lb" data-page="14.657" data-line="14" id="l14.657.14"></span>ἐκείνου γενομένη.
</p>
        </article>

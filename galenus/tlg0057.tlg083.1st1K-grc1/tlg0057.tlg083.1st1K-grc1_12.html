<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:12">
<span class="pb page1" data-page="14.661" id="p14.661"></span>
<span class="milestone ed1page page1" data-n="3.460" data-unit="ed1page" id="ed1page.3.460"></span>
<span class="milestone ed2page page1" data-n="8.849" data-unit="ed2page" id="ed2page.8.849"></span>
          <p>
<span class="lb" data-page="14.661" data-line="14" id="l14.661.14"></span>[Ἐκ τῶν σφυγμῶν διαγινώσκει τὴν φλεγμονὴν
<span class="lb" data-page="14.661" data-line="15" id="l14.661.15"></span>τῶν παρισθμίων.] Τῆς παλαίστρας γὰρ ἀπαλλαγέντος
<span class="lb" data-page="14.661" data-line="16" id="l14.661.16"></span>αὐτοῦ πρὶν σιτίων, ὥρας ὀγδόης εἰσέβαλε θερμὸς ἱκανῶς
<span class="lb" data-page="14.661" data-line="17" id="l14.661.17"></span>πυρετός· ἁψαμένῳ δέ μοι τῶν σφυγμῶν φλεγμαίνειν
<span class="lb" data-page="14.661" data-line="18" id="l14.661.18"></span>τι μόριον ἐφαίνετο· καὶ ταῦτα ἀκούσας ὁ Πειθόλαος θαυμάζειν
<span class="pb" data-page="14.662" id="p14.662"></span>
<span class="lb" data-page="14.662" data-line="1" id="l14.662.1"></span>ἔφησεν, εἰ τῶν παρισθμίων ἡ φλεγμονὴ τὸν σφυγμὸν
<span class="lb" data-page="14.662" data-line="2" id="l14.662.2"></span>ἠλλοίωσε τοῦ παιδὸς, οὐδὲν γὰρ ἄλλο μέρος αὐτοῦ φλεγμαίνει·
<span class="lb" data-page="14.662" data-line="3" id="l14.662.3"></span>κᾀν τούτῳ διανοίξας αὐτῷ τὸ στόμα κελεύει μοι θεάσασθαι.
<span class="lb" data-page="14.662" data-line="4" id="l14.662.4"></span>φανέντων δὲ τόπων τραχέων καὶ λίαν ἐρυθρῶν, οὐ
<span class="lb" data-page="14.662" data-line="5" id="l14.662.5"></span>μέντοι μέγαν ὄγκον ἐχούσης τῆς φλεγμονῆς, ἠρόμην τίς ὁ
<span class="lb" data-page="14.662" data-line="6" id="l14.662.6"></span>ἀνατρίψας εἴη στοματικῷ φαρμάκῳ σφοδροτέραν τῆς ἁρμοζούσης
<span class="lb" data-page="14.662" data-line="7" id="l14.662.7"></span>τῷ παιδὶ στύψιν ἔχοντι. τοῦ δὲ φάντος ἑαυτὸν
<span class="lb" data-page="14.662" data-line="8" id="l14.662.8"></span>εἶναι τὸν ἀνατρίψαντα τῷ διὰ μέλιτος καὶ ῥοῦ φαρμάκῳ,
<span class="lb" data-page="14.662" data-line="9" id="l14.662.9"></span>μεταβῆναι μὲν ἐπὶ μελίκρατον ἐναφεψημένων <span class="milestone ed1page" data-n="3.461" data-unit="ed1page" id="ed1page.3.461"></span>ῥόδων
<span class="lb" data-page="14.662" data-line="10" id="l14.662.10"></span>ἐκέλευσα καὶ τούτῳ μόνῳ χρῆσθαι διά τε τῆς νυκτὸς καὶ
<span class="lb" data-page="14.662" data-line="11" id="l14.662.11"></span>τῆς ἐχομένης ἡμέρας ὅλης πολλάκις ἅμα τῇ μετ᾿ αὐτὴν
<span class="lb" data-page="14.662" data-line="12" id="l14.662.12"></span>νυκτὶ, τῇ δὲ τρίτῃ τῶν ἡμερῶν ἕωθεν, ἐπειδὴ τά τε τῆς
<span class="lb" data-page="14.662" data-line="13" id="l14.662.13"></span>φλεγμονῆς ἐπέπαυτο τελέως ἀπύρετός τε ἦν μικροῦ δεῖν ὁ
<span class="lb" data-page="14.662" data-line="14" id="l14.662.14"></span>παῖς. ἔπεισα δ᾿ οὖν τὸν Πειθόλαον εἰς βαλανεῖον ἐγγὺς ὂν
<span class="lb" data-page="14.662" data-line="15" id="l14.662.15"></span>τοῦ κοιτῶνος εἰσαγαγόντα, μεθ᾿ οὖ πολὺ τῷ κατὰ τὴν πύελον
<span class="lb" data-page="14.662" data-line="16" id="l14.662.16"></span>ὕδατι χρήσασθαι, διαβρεχομένων μὲν ἁπάντων τῶν ἄλλων
<span class="lb" data-page="14.662" data-line="17" id="l14.662.17"></span>μορίων, μόνης δὲ τῆς κεφαλῆς καταντλουμένης δαψιλῶς.
<span class="lb" data-page="14.662" data-line="18" id="l14.662.18"></span>τραφέντι αὐτῷ περὶ τρίτην ὥραν ἧκεν Ἀνία Φαυστίνη
<span class="pb" data-page="14.663" id="p14.663"></span>
<span class="lb" data-page="14.663" data-line="1" id="l14.663.1"></span>συγγενὴς οὖσα τῷ αὐτοκράτορι ἔγγιστα, παραιτουμένη διότι
<span class="lb" data-page="14.663" data-line="2" id="l14.663.2"></span>δευτεραῖον αὐτὸ οὐκ εἶδε· χθὲς γὰρ ἔφη μετ᾿ ἄριστον ἐγνωκέναι
<span class="lb" data-page="14.663" data-line="3" id="l14.663.3"></span>περὶ τοῦ γενομένου πυρετοῦ· καὶ τούτοις ἔτι προσετίθει
<span class="lb" data-page="14.663" data-line="4" id="l14.663.4"></span>δῆλον εἶναι, μέλλοντας ἡμᾶς ὑπερβάλλειν τὴν ὀγδόην,
<span class="lb" data-page="14.663" data-line="5" id="l14.663.5"></span>καθ᾿ ἣν εἰσέβαλεν ὁ παροξυσμός. μειδιάσας οὖν ὁ Πειθόλαος,
<span class="lb" data-page="14.663" data-line="6" id="l14.663.6"></span>πῶς δὲ οὐ μέλλομεν ἔφη, τὸν Θεσσάλειον ὑπερβάλλειν
<span class="lb" data-page="14.663" data-line="7" id="l14.663.7"></span>διάτριτον ; ἀλλὰ Γαληνὸς οὗτος, ἔφη, θεασάμενος ἕωθεν
<span class="lb" data-page="14.663" data-line="8" id="l14.663.8"></span>ἰσχνόν τε καὶ ξηρὸν μὴ πυρέξειν ἔφη· καὶ μέντοι καὶ
<span class="lb" data-page="14.663" data-line="9" id="l14.663.9"></span>λούειν αὖθις ἑσπέρας ἐπηγγείλατο καὶ δεῖπνον παρέχειν
<span class="lb" data-page="14.663" data-line="10" id="l14.663.10"></span>ὁποῖον ὑγιαίνων δειπνεῖ. ταῦτα ἀκούσασα βραχύ τι χρόνου
<span class="lb" data-page="14.663" data-line="11" id="l14.663.11"></span>αὐτόθι διατρίψασα ἡ Φαυστίνα, λαβομένη τῆς χειρὸς αὑτῇ
<span class="lb" data-page="14.663" data-line="12" id="l14.663.12"></span>συνεξήγαγεν, ἰατρόν τινα τῶν συνηκολουθηκότων αὐτῇ μεθοδικῶν
<span class="lb" data-page="14.663" data-line="13" id="l14.663.13"></span>παίζουσα Γαληνὸν, ἔφη, τοῦτον ἴσθι μὴ λόγοις,
<span class="lb" data-page="14.663" data-line="14" id="l14.663.14"></span>ἀλλ᾿ ἔργοις ὑμῖν τοῖς μεθοδικοῖς πολεμεῖν. πολλάκις γὰρ ἤδη
<span class="lb" data-page="14.663" data-line="15" id="l14.663.15"></span>πολλοὺς τῶν ἀρχομένων πυρέττειν ἔλουσέ τε καὶ ἔδωκεν οἴνου
<span class="lb" data-page="14.663" data-line="16" id="l14.663.16"></span>πιεῖν· ἐνίους δὲ καὶ κατὰ τὴν πρώτην, ἐνίους τῇ τρίτῃ
<span class="lb" data-page="14.663" data-line="17" id="l14.663.17"></span>τῶν ἡμερῶν ἀπέλυσεν ἐπὶ τὰς συνήθεις πράξεις· ἐν ᾗ πάντες
<span class="lb" data-page="14.663" data-line="18" id="l14.663.18"></span>ὑμεῖς ταῖς πρώταις ἡμέραις δύο προασιτῆσαι κελεύσαντες, ﻿
<span class="pb" data-page="14.664" id="p14.664"></span>
<span class="lb" data-page="14.664" data-line="1" id="l14.664.1"></span>ὑπερβάλλειν τὰς ὑπόπτους ὥρας κατακειμένους φυλάττεσθαι.
<span class="lb" data-page="14.664" data-line="2" id="l14.664.2"></span>καὶ νῦν οὖν, ἔφη, τὸ τῆς ἐπιστήμης βέβαιον ἐπιδείκνυται,
<span class="lb" data-page="14.664" data-line="3" id="l14.664.3"></span>βασιλικοῦ παιδὸς ἀποδημοῦντος τοῦ πατρὸς ἐν ταῖς
<span class="lb" data-page="14.664" data-line="4" id="l14.664.4"></span>πρώταις δύο πυρέξαντος σφοδρῶς, <span class="milestone ed2page" data-n="8.850" data-unit="ed2page" id="ed2page.8.850"></span>ὡς καὶ ὑμεῖς χθὲς
<span class="lb" data-page="14.664" data-line="5" id="l14.664.5"></span>ἠκούσατε, κατὰ τὴν τρίτην ἡμέραν οὐχ ὑπερβάλλειν, ὡς
<span class="lb" data-page="14.664" data-line="6" id="l14.664.6"></span>ὑμεῖς ἀξιοῦτε, τὴν ὀγδόην ὥραν ἀναμείνας, ἀλλ᾿ ἤδη λούσας
<span class="lb" data-page="14.664" data-line="7" id="l14.664.7"></span>τε καὶ θρέψας· ὅ τε τροφεὺς αὐτῷ Πειθόλαος ἀκριβέστατος
<span class="lb" data-page="14.664" data-line="8" id="l14.664.8"></span>ὢν περὶ τὰ τοιαῦτα, ὡς δειλίαν εἶναι τὴν ἀκρίβειαν
<span class="lb" data-page="14.664" data-line="9" id="l14.664.9"></span>αὐτοῦ, διὰ τὸ προπειρᾶσθαι τῆς τέχνης τοῦ ἀνδρὸς ἐπείσθη
<span class="lb" data-page="14.664" data-line="10" id="l14.664.10"></span>καὶ λοῦσαι καὶ θρέψαι πρὸ τῆς ὑπόπτου. ἡ μὲν τοιαῦτα
<span class="lb" data-page="14.664" data-line="11" id="l14.664.11"></span>ἔλεγε διαβαδίζουσα μέχρι τοῦ ὀχήματος· ἐγὼ δὲ μελλούσης
<span class="lb" data-page="14.664" data-line="12" id="l14.664.12"></span>αὐτῆς ἐπιβαίνειν αὐτοῦ χωριζόμενος εἶπον· ἐποίησάς
<span class="lb" data-page="14.664" data-line="13" id="l14.664.13"></span>με πολὺ μᾶλλον ἢ πρόσθεν ὑπὸ τῶν ἰατρῶν μισεῖσθαι.
<span class="lb" data-page="14.664" data-line="14" id="l14.664.14"></span>χωρισθείς τε τῷ Πειθολάῳ διηγούμην αὐτός. καὶ μέντοι καὶ
<span class="lb" data-page="14.664" data-line="15" id="l14.664.15"></span>ὅτι διὰ τοὺς τοιούτους ἰατροὺς ἔναγχος ἔγραψα τὰς πραγματείας,
<span class="lb" data-page="14.664" data-line="16" id="l14.664.16"></span>μίαν μὲν τὴν περὶ τὰς διαφορὰς τῶν πυρετῶν,
<span class="lb" data-page="14.664" data-line="17" id="l14.664.17"></span>ἑτέραν δὲ τὴν περὶ τῶν κρισίμων ἡμερῶν, καὶ τρίτην τὴν
<span class="lb" data-page="14.664" data-line="18" id="l14.664.18"></span>περὶ τῶν κρίσεων, ἐπιδεικνὺς ὑφ᾿ Ἱπποκράτους γεγράφθαι
<span class="lb" data-page="14.664" data-line="19" id="l14.664.19"></span>τὴν θεωρίαν, ἐφ᾿ ἧς ἄν τις προγινώσκοι τὰ γενησόμενα περὶ
<span class="pb" data-page="14.665" id="p14.665"></span>
<span class="lb" data-page="14.665" data-line="1" id="l14.665.1"></span>τοὺς ἀῤῥώστους. οἱ δ᾿ οὕτως εἰσὶν ἀφυεῖς, ὥστε μηδὲ μετὰ
<span class="lb" data-page="14.665" data-line="2" id="l14.665.2"></span>τῆς ἐμῆς ἐξηγήσεως δύνασθαι αὐτὰ μαθεῖν. αὐτὸς γὰρ σὺ,
<span class="lb" data-page="14.665" data-line="3" id="l14.665.3"></span>Ἐπίγενες φίλτατε, τὰ γεγραμμένα μοι περὶ τούτων ἁπάντων
<span class="lb" data-page="14.665" data-line="4" id="l14.665.4"></span>ὧν ἐθεάσω με προλέγοντα γινώσκεις ἐπιδεδειγμένα πρὸς
<span class="lb" data-page="14.665" data-line="5" id="l14.665.5"></span>Ἱπποκράτους εἰρῆσθαι, μόνην αὐτοῖς προσθέντος τὴν περὶ
<span class="lb" data-page="14.665" data-line="6" id="l14.665.6"></span>τοὺς σφυγμοὺς θεωρίαν, ἥνπερ καὶ μόνην οὐκ ἐξειργάσατο,
<span class="lb" data-page="14.665" data-line="7" id="l14.665.7"></span>καθάπερ οἱ μετ᾿ αὐτὸν ἄλλος ἄλλο τι προσθεὶς αὐτῇ μέχρι
<span class="lb" data-page="14.665" data-line="8" id="l14.665.8"></span>τοῦ καθ᾿ ἡμᾶς χρόνου ἐπεκόσμησαν. καὶ γὰρ ἡ γνῶσις τῶν
<span class="lb" data-page="14.665" data-line="9" id="l14.665.9"></span>τοῦ σώματος διαθέσεων ἐκ θεωρίας γίνεται, ὥσπερ ἐκ
<span class="lb" data-page="14.665" data-line="10" id="l14.665.10"></span>τούτων ἀκριβοῦς γνώσεως, ἡ τῶν μελλόντων ἔσεσθαι
<span class="lb" data-page="14.665" data-line="11" id="l14.665.11"></span>πρόγνωσις.
</p>
        </article>

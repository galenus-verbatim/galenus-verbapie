<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:13">
<span class="pb page1" data-page="14.665" id="p14.665"></span>
<span class="milestone ed1page page1" data-n="3.461" data-unit="ed1page" id="ed1page.3.461"></span>
<span class="milestone ed2page page1" data-n="8.850" data-unit="ed2page" id="ed2page.8.850"></span>
          <p>
<span class="lb" data-page="14.665" data-line="12" id="l14.665.12"></span>[Πρόγνωσις τῆς ἐσομένης κρίσεως διὰ τῆς
<span class="lb" data-page="14.665" data-line="13" id="l14.665.13"></span>κατὰ τοὺς μυκτῆρας αἱμοῤῥαγίας.] Καὶ τό γε σοῦ παρόντος
<span class="lb" data-page="14.665" data-line="14" id="l14.665.14"></span>γενόμενον, ἡνίκα περὶ φλεβοτομίας ἐσκέπτοντο τῶν
<span class="lb" data-page="14.665" data-line="15" id="l14.665.15"></span>ἐν Ῥώμῃ πρωτευόντων ἔνιοι, διὰ τῶν ὑπομνημάτων ὧν
<span class="lb" data-page="14.665" data-line="16" id="l14.665.16"></span>ἐποίησα δείκνυται, δεδειγμένων ὑφ᾿ Ἱπποκράτους τελεώτατα.
<span class="lb" data-page="14.665" data-line="17" id="l14.665.17"></span>πέμπτην γὰρ ἡμέραν ἦγε τοῦ νοσήματος ὁ νεανίσκος, ἐφαίνετο
<span class="lb" data-page="14.665" data-line="18" id="l14.665.18"></span>δὲ παραλελεῖφθαι τὸ τῆς φλεβοτομίας βοήθημα, δεομένου
<span class="pb" data-page="14.666" id="p14.666"></span>
<span class="lb" data-page="14.666" data-line="1" id="l14.666.1"></span>τοῦ πάθους ἐν ἀρχῇ γεγονέναι περὶ δευτέραν, ἢ τρίτην,
<span class="lb" data-page="14.666" data-line="2" id="l14.666.2"></span>ἤ πάντως γε τὴν τετάρτην ἡμέραν αὐτήν. εἶτ᾿ ἐπειδὴ
<span class="lb" data-page="14.666" data-line="3" id="l14.666.3"></span>μήθ᾿ ἡ ὥρα τοῦ ἔτους, μήθ᾿ ἡλικία τοῦ κάμνοντος, ὥσπερ
<span class="lb" data-page="14.666" data-line="4" id="l14.666.4"></span>γε μήθ᾿ ἡ κατὰ τὴν ζωτικὴν δύναμιν ἀσθένεια μήθ᾿ ἡ
<span class="lb" data-page="14.666" data-line="5" id="l14.666.5"></span>προγεγενημένη δίαιτα τοῦ νοσήματος ἀντεδείκνυτο, πάντα
<span class="lb" data-page="14.666" data-line="6" id="l14.666.6"></span>δ᾿ ἀλλήλοις ὡμολόγει τὴν φλεβοτομίαν ἐνδεικνύμενα, συνεβούλευσαν
<span class="lb" data-page="14.666" data-line="7" id="l14.666.7"></span>οἱ ἰατροὶ τέμνειν τὴν φλέβα, προσηκόντως φρονοῦντες.
<span class="lb" data-page="14.666" data-line="8" id="l14.666.8"></span>ἐγὼ δὲ περινοήσας ἀκριβῶς ἅπαντα τὰ φαινόμενα,
<span class="lb" data-page="14.666" data-line="9" id="l14.666.9"></span>τὰ πρὸς Ἱπποκράτους εἰρημένα τῶν αἱμοῤῥαγήσειν μελλόντων
<span class="lb" data-page="14.666" data-line="10" id="l14.666.10"></span>σημεῖα, καλῶς μὲν ἔφην αὐτοὺς ὁρίζειν τὴν ἀφαίρεσιν
<span class="lb" data-page="14.666" data-line="11" id="l14.666.11"></span>τοῦ αἵματος, ἔρχεσθαι δὲ ἐπὶ τοῦτο καὶ τὴν φύσιν. ἐπειγομένην
<span class="lb" data-page="14.666" data-line="12" id="l14.666.12"></span>ἀποκρῖναι τὸ βαρῦνον αὐτήν· καὶ τοῦτο αὐτίκα
<span class="lb" data-page="14.666" data-line="13" id="l14.666.13"></span>μάλα γενήσεσθαι, κᾂν ἡμεῖς μὴ ποιῶμεν. οἱ μὲν
<span class="lb" data-page="14.666" data-line="14" id="l14.666.14"></span>οὖν ἰατροὶ ταῦτ᾿ ἀκούσαντες ἐθαύμαζον δῆθεν. ἐξαναστάντος
<span class="lb" data-page="14.666" data-line="15" id="l14.666.15"></span>δ᾿ ἐπὶ τῆς κλίνης τοῦ νοσοῦντος, ὡς ἀναπηδῆσαι θέλοντος,
<span class="lb" data-page="14.666" data-line="16" id="l14.666.16"></span>ἐρωτηθέντος δὲ, τίνος ἕνεκεν ἀνεπήδησε μηδενὸς
<span class="lb" data-page="14.666" data-line="17" id="l14.666.17"></span>φοβεροῦ παρόντος, φάντος δὲ τὸν ἐρυθρὸν ὄφιν ἐξέρποντα
<span class="pb" data-page="14.667" id="p14.667"></span>
<span class="lb" data-page="14.667" data-line="1" id="l14.667.1"></span>τῆς ὀροφῆς θεασάμενον αὐτὸν δεῖσθαι, μή πως ἀποσφαλεὶς
<span class="lb" data-page="14.667" data-line="2" id="l14.667.2"></span>ἐπ᾿ αὐτὸν κατενεχθείη, καὶ διὰ τοῦτο φυγεῖν τὸν τόπον, ἐν
<span class="lb" data-page="14.667" data-line="3" id="l14.667.3"></span>ᾧ κατέκειτο. τοῖς μέντοι οὐδέν τι συντελεῖν ἐδόκει τοῦτο
<span class="lb" data-page="14.667" data-line="4" id="l14.667.4"></span>πρὸς τὴν μέλλουσαν αἱμοῤῥαγίαν. ἐμοὶ δὲ τά τ᾿ ἄλλα διασκεψαμένῳ
<span class="lb" data-page="14.667" data-line="5" id="l14.667.5"></span>πάντα καὶ τὸ κατὰ τὸ δεξιὸν μέρος τῆς ῥινὸς
<span class="lb" data-page="14.667" data-line="6" id="l14.667.6"></span>ἄχρι τοῦ μήλου θεασαμένῳ τὴν τέως ἀμυδρὰν ἐρυθρότητα
<span class="lb" data-page="14.667" data-line="7" id="l14.667.7"></span>πολὺ δή τι νῦν ἐμφανέστερον γενομένην, ἐπίδοξον ὅσον
<span class="lb" data-page="14.667" data-line="8" id="l14.667.8"></span>οὔπω κατὰ τὸν δεξιὸν μυκτῆρα τὸ τῆς αἱμοῤῥαγίας ἔσεσθαι
<span class="lb" data-page="14.667" data-line="9" id="l14.667.9"></span><span class="milestone ed2page" data-n="8.851" data-unit="ed2page" id="ed2page.8.851"></span>σαφῶς ἐφαίνετο. καί τινι τῶν παρόντων οἰκετῶν
<span class="lb" data-page="14.667" data-line="10" id="l14.667.10"></span>τοῦ κάμνοντος ἠρέμα διαλεχθεὶς, ἀγγεῖον ἔχειν ἕτοιμον ὑπὸ
<span class="lb" data-page="14.667" data-line="11" id="l14.667.11"></span>τὴν ἐφεστρίδα τῶν ἐπιτηδείων δέξασθαι τὸ αἷμα, κᾄπειτα
<span class="lb" data-page="14.667" data-line="12" id="l14.667.12"></span>φθεγξάμενος εἰς ἐπήκοον πάντων ἰατρῶν, ἐὰν βραχύτατον
<span class="lb" data-page="14.667" data-line="13" id="l14.667.13"></span>προσμείνωσι, θεάσεσθαι τὸν ἄνθρωπον ἐκ δεξιοῦ μυκτῆρος
<span class="lb" data-page="14.667" data-line="14" id="l14.667.14"></span>αἱμοῤῥαγοῦντα. τῶν δὲ γελασάντων ἐν τῷ προειρῆσθαι προσκεῖσθαι
<span class="lb" data-page="14.667" data-line="15" id="l14.667.15"></span>κατὰ τὸν λόγον τὸν δεξιὸν μυκτῆρα, καὶ μὴν,
<span class="lb" data-page="14.667" data-line="16" id="l14.667.16"></span>ἔφην, ἢ ἀμφότερα δεῖ γενέσθαι, ἢ περὶ θάτερά με σφαλῆναι.
<span class="lb" data-page="14.667" data-line="17" id="l14.667.17"></span>ὑπὸ γὰρ τῆς θεωρίας ἀμφότερα τὴν πρόγνωσιν ἔχει,
<span class="lb" data-page="14.667" data-line="18" id="l14.667.18"></span>τό θ᾿ αἱμοῤῥαγῆσαι τὸν νοσοῦντα, τό τ᾿ ἐκ δεξιοῦ μυκτῆρος,
<span class="pb" data-page="14.668" id="p14.668"></span>
<span class="lb" data-page="14.668" data-line="1" id="l14.668.1"></span>ἐφ᾿ ᾦ τεκμήρασθαι προσέχειν ἠξίωσα. θεασάμενος οὖν
<span class="lb" data-page="14.668" data-line="2" id="l14.668.2"></span>τὸν νοσοῦντα δάκτυλον ὡς κνίζοντι τῷ μυκτῆρι ἐνερείδοντα,
<span class="lb" data-page="14.668" data-line="3" id="l14.668.3"></span>προσέχειν ἠξίωσα τῷ γινομένῳ τὸν κρύπτοντα τὸ ἀγγεῖον,
<span class="lb" data-page="14.668" data-line="4" id="l14.668.4"></span>ὅπως, ἐπειδὰν ἴδῃ τὸ αἷμα τοῦ μυκτῆρος ἐκχεόμενον, προσδραμὼν
<span class="lb" data-page="14.668" data-line="5" id="l14.668.5"></span>ὑποθῇ τὸ σκεῦος. ἅμα τε οὖν ἔλεγον ταῦτα καὶ τὸν
<span class="lb" data-page="14.668" data-line="6" id="l14.668.6"></span>δάκτυλον ᾑμαγμένον ἐξείλκυσεν, ὅ τε οἰκέτης προσδραμὼν
<span class="lb" data-page="14.668" data-line="7" id="l14.668.7"></span>ὑπέθηκεν αὐτῷ τὸ ἀγγεῖον, ἐφ᾿ ᾦ μεγίστης κραυγῆς, ὡς
<span class="lb" data-page="14.668" data-line="8" id="l14.668.8"></span>οἶσθα, γενομένης οἱ μὲν ἰατροὶ πάντες ἔφυγον, ἐγὼ δ᾿ ἐρομένῳ
<span class="lb" data-page="14.668" data-line="9" id="l14.668.9"></span>σοι τὴν θεωρίαν τῆς προγνώσεως ἐδήλωσα πᾶσαν ἐκ
<span class="lb" data-page="14.668" data-line="10" id="l14.668.10"></span>τῶν ὑφ᾿ Ἱπποκράτους εἰρημένων δεδιδαγμένος· ἔτι δὲ καὶ
<span class="lb" data-page="14.668" data-line="11" id="l14.668.11"></span>τοῦτο προσέθηκα, σφοδρὰν ἔσεσθαι προσδοκᾷν τὴν αἱμοῤῥαγίαν.
<span class="lb" data-page="14.668" data-line="12" id="l14.668.12"></span>ἥ τε γὰρ ὁρμὴ τῆς φύσεως ἐστὶν ἰσχυρὰ καὶ ἡ νόσος
<span class="lb" data-page="14.668" data-line="13" id="l14.668.13"></span>ἄπεπτος· εἰώθασι δὲ τοῖς τοιούτοις αἰτίοις ἄμετροι
<span class="lb" data-page="14.668" data-line="14" id="l14.668.14"></span>κενώσεις γίγνεσθαι. διὸ καὶ παραμεῖναι ὀλίγον χρόνον τῷ
<span class="lb" data-page="14.668" data-line="15" id="l14.668.15"></span>κάμνοντι κάλλιον εἶναι νομίσας ἔπεμψα τὸν ἀκόλουθόν μου
<span class="lb" data-page="14.668" data-line="16" id="l14.668.16"></span>παῖδα κομίσαντα σικυίαν μεγάλην ἀφανῶς τοῖς πολλοῖς· ἐν
<span class="lb" data-page="14.668" data-line="17" id="l14.668.17"></span>τάχει τε αἵματος πολλοῦ κατὰ τὸ ἀγγεῖον ἀθροισθέντος
<span class="lb" data-page="14.668" data-line="18" id="l14.668.18"></span><span class="milestone ed1page" data-n="3.462" data-unit="ed1page" id="ed1page.3.462"></span>ἕτερον αἰτήσας δεξάμενος τὸ αἷμα καὶ τὸν σταθμὸν ﻿a
<span class="pb" data-page="14.669" id="p14.669"></span>
<span class="lb" data-page="14.669" data-line="1" id="l14.669.1"></span>ἰδὼν τοῦ κενουμένου λιτρῶν ὄντα δ΄. καὶ ἡμισείας ἀνάῤῥοπον
<span class="lb" data-page="14.669" data-line="2" id="l14.669.2"></span>τε τὸν κάμνοντα σχηματίσας καὶ ψυχρὸν ὀξύκρατον ἀναῤῥοφεῖν
<span class="lb" data-page="14.669" data-line="3" id="l14.669.3"></span>τῷ μυκτῆρι κελεύσας, ἐπιθείς τε τῷ μετώπῳ σπόγγον
<span class="lb" data-page="14.669" data-line="4" id="l14.669.4"></span>ἐκ ψυχροῦ βεβρεγμένον μελικράτου καὶ τὰ κῶλα διαδήσας,
<span class="lb" data-page="14.669" data-line="5" id="l14.669.5"></span>ὡς οὐδὲν ὅλως ἤνυσε ταῦτα, τὴν σικυίαν κατὰ τὸ δεξιὸν
<span class="lb" data-page="14.669" data-line="6" id="l14.669.6"></span>ὑποχόνδριον ὑποβαλὼν εὐθέως ἔστησα τὴν αἱμοῤῥαγίαν·
<span class="lb" data-page="14.669" data-line="7" id="l14.669.7"></span>ὅπερ ὅτι καὶ αὐτὸ τῆς Ἱπποκράτους ἐστὶ τέχνης, ἐδήλωσά
<span class="lb" data-page="14.669" data-line="8" id="l14.669.8"></span>σοι· καί μοι διὰ τοῦτο καὶ ταῦτα καὶ τἄλλα πάνθ᾿ ὅσα διὰ
<span class="lb" data-page="14.669" data-line="9" id="l14.669.9"></span>τῶν ἔργων ἐπεδειξάμην ἐγράφη. καὶ γὰρ ῥῖγος ἐσόμενον
<span class="lb" data-page="14.669" data-line="10" id="l14.669.10"></span>ὅπως χρὴ προγινώσκειν ἔγραψα, καὶ διάῤῥοιαν γαστρὸς,
<span class="lb" data-page="14.669" data-line="11" id="l14.669.11"></span>ἔμετόν τε καὶ πλῆθος οὔρων ἀμέτρων ἢ ἐπίσχεσιν, ἱδρῶτάς
<span class="lb" data-page="14.669" data-line="12" id="l14.669.12"></span>τε καὶ παρωτίδας ἐσομένας, ἀποσκήμματά τε παραφροσύνην
<span class="lb" data-page="14.669" data-line="13" id="l14.669.13"></span>τε καὶ παραφορὰν, ἅπαντά τ᾿ ἄλλα συμπτώματα. τινὰ
<span class="lb" data-page="14.669" data-line="14" id="l14.669.14"></span>δὲ, ὡς ἔφην καὶ πρόσθεν, ὁ προμαθεὶς ταῦτα προσεπιλογίζεται
<span class="lb" data-page="14.669" data-line="15" id="l14.669.15"></span>πρὸς ἑαυτοῦ, καθάπερ ἐπὶ τοῦ Βοηθοῦ παιδὸς προσεπελογισάμην
<span class="lb" data-page="14.669" data-line="16" id="l14.669.16"></span>ἐγὼ, ἐπί τε τῆς ἐρώσης καὶ τοῦ διὰ φόβου
<span class="lb" data-page="14.669" data-line="17" id="l14.669.17"></span>ἀθυμοῦντος.
</p>
        </article>

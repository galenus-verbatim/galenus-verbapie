<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:14">
<span class="pb page1" data-page="14.669" id="p14.669"></span>
<span class="milestone ed1page page1" data-n="3.462" data-unit="ed1page" id="ed1page.3.462"></span>
<span class="milestone ed2page page1" data-n="8.851" data-unit="ed2page" id="ed2page.8.851"></span>
          <p>
<span class="lb" data-page="14.669" data-line="18" id="l14.669.18"></span>[Διάγνωσις τοῦ διαλιπόντος μὲν, ἀλλά γε
<span class="lb" data-page="14.669" data-line="19" id="l14.669.19"></span>κατὰ φύσιν σφυγμοῦ.] Ἔναγχος, ὡς οἶσθα, καὶ τοιόνδε τι
<span class="pb" data-page="14.670" id="p14.670"></span>
<span class="lb" data-page="14.670" data-line="1" id="l14.670.1"></span>προειπόντος μου, τοὺς πολλοὺς ἐξέπλησσεν ἡ πρόγνωσις.
<span class="lb" data-page="14.670" data-line="2" id="l14.670.2"></span>οἰκονόμος γάρ τις, ἅπαντα διοικῶν ὀρθῶς τὰ τοῦ δεσπότου
<span class="lb" data-page="14.670" data-line="3" id="l14.670.3"></span>καὶ διὰ τοῦτο τιμώμενος, ἑτέρων αὐτὸν ἰατρῶν ἰωμένων,
<span class="lb" data-page="14.670" data-line="4" id="l14.670.4"></span>ἐκρίθη μὲν ἑβδομαῖος ἱδρῶτι, τῇ δ᾿ ὑστεραίᾳ διαλείποντα
<span class="lb" data-page="14.670" data-line="5" id="l14.670.5"></span>τὸν σφυγμὸν εὑρόντες αὐτοῦ κακοήθη διάθεσιν ἐν τῷ σώματι
<span class="lb" data-page="14.670" data-line="6" id="l14.670.6"></span>φωλεύειν ἔδοξαν, σφαλέντες μεγάλως. εἶτα τῆς οἰκίας
<span class="lb" data-page="14.670" data-line="7" id="l14.670.7"></span>ἐξελθόντος ἅμα τῷ δεσπότῃ τοῦ νεανίσκου, κατὰ τύχην
<span class="lb" data-page="14.670" data-line="8" id="l14.670.8"></span>ἀπήντησάν μοι, διηγησάμενοι τὰ προγεγονότα καὶ τὰ παρόντα
<span class="lb" data-page="14.670" data-line="9" id="l14.670.9"></span>συμπτώματα, τί ποτε σημαίνει τὸ κατὰ τὸν
<span class="lb" data-page="14.670" data-line="10" id="l14.670.10"></span><span class="milestone ed2page" data-n="8.852" data-unit="ed2page" id="ed2page.8.852"></span>σφυγμὸν ἀλόγως γεγονὸς, ἐδέοντο μαθεῖν. κᾀγὼ πυθόμενος
<span class="lb" data-page="14.670" data-line="11" id="l14.670.11"></span>πλησίον εἶναι τὴν οἰκίαν, ἐν ᾗ κατέκειτο, συνῆλθον αὐτοῖς
<span class="lb" data-page="14.670" data-line="12" id="l14.670.12"></span>ἁψάμενος τὸν σφυγμὸν τοῦ νεανίσκου. κατὰ γὰρ αὐτὴν τὴν
<span class="lb" data-page="14.670" data-line="13" id="l14.670.13"></span>αἰσθητικὴν διάθεσιν, εἶπόν σοι, πολλάκις οὐκ ὀλίγα σφάλλονται
<span class="lb" data-page="14.670" data-line="14" id="l14.670.14"></span>καὶ τῶν ἀξιολόγων ἰατρῶν ἔνιοι, μέγαν ἡγούμενοι
<span class="lb" data-page="14.670" data-line="15" id="l14.670.15"></span>τὸν οὐ μέγαν σφυγμὸν, ὥσπερ γε ἐνίοτε καὶ ταχὺν τὸν οὐ
<span class="lb" data-page="14.670" data-line="16" id="l14.670.16"></span>ταχὺν, ἢ βραδὺν τὸν μὴ βραδύν. ὡσαύτως δὲ περὶ τὴν τῶν
<span class="lb" data-page="14.670" data-line="17" id="l14.670.17"></span>ἀμυδρῶν τε καὶ σφοδρῶν καὶ σκληρῶν καὶ μαλακῶν σφυγμῶν
<span class="lb" data-page="14.670" data-line="18" id="l14.670.18"></span>διάγνωσιν σφάλλονται, καὶ μᾶλλον ἔτι περὶ τὴν τῶν
<span class="pb" data-page="14.671" id="p14.671"></span>
<span class="lb" data-page="14.671" data-line="1" id="l14.671.1"></span>ἀτάκτων τε καὶ τεταγμένων, ὁμαλῶν τε καὶ ἀνωμάλων, ἐν
<span class="lb" data-page="14.671" data-line="2" id="l14.671.2"></span>ἀθροίσματί τε καὶ κατὰ μίαν διαστολὴν, δι᾿ οὓς κᾀγὼ τέτταρα
<span class="lb" data-page="14.671" data-line="3" id="l14.671.3"></span>περὶ τῆς διαγνώσεως τῶν σφυγμῶν ἔγραψα βιβλία,
<span class="lb" data-page="14.671" data-line="4" id="l14.671.4"></span>προηγούμενα τεττάρων ἑτέρων, ἃ περὶ τῶν ἐν σφυγμοῖς αἰτιῶν
<span class="lb" data-page="14.671" data-line="5" id="l14.671.5"></span>ἐπιγέγραπται. δεῖται γὰρ ἀμφοτέρᾳ τῶν πραγματειῶν
<span class="lb" data-page="14.671" data-line="6" id="l14.671.6"></span>ἡ περὶ τῆς διὰ τῶν σφυγμῶν προγνώσεως, ἐν τέτρασί τε
<span class="lb" data-page="14.671" data-line="7" id="l14.671.7"></span>καὶ αὐτὴ γεγραμμένη βιβλίοις, δι᾿ ἣν καὶ αἱ προειρημέναι
<span class="lb" data-page="14.671" data-line="8" id="l14.671.8"></span>δύο τυγχάνουσιν οὖσαι. χρησιμωτάτης δὲ τῆς καθ᾿ ἕνα
<span class="lb" data-page="14.671" data-line="9" id="l14.671.9"></span>σφυγμὸν ἀνωμαλίας οὔσης, γυμνασίας ἰσχυροτέρας δεομένης
<span class="lb" data-page="14.671" data-line="10" id="l14.671.10"></span>εἰς διάγνωσιν, ὡς ἐπιδέδεικται, ὡς ἂν πολλὰς ἐχούσης διαφοράς.
<span class="lb" data-page="14.671" data-line="11" id="l14.671.11"></span>ὅταν ὁ σφυγμὸς ὅ τε κατὰ μίαν ἐνέργειαν ὅ τε κατὰ
<span class="lb" data-page="14.671" data-line="12" id="l14.671.12"></span>πλείους ἐφεξῆς ἀλλήλων μηδὲν ἔχῃ παρὰ φύσιν ἄλλο,
<span class="lb" data-page="14.671" data-line="13" id="l14.671.13"></span>πλὴν τοῦτο μόνον, ὃ κατὰ διάλειψιν γίνεται. γινώσκειν οὖν
<span class="lb" data-page="14.671" data-line="14" id="l14.671.14"></span>χρὴ τὸ τοιοῦτον ἐκ γενετῆς εἶναι σύμπτωμα, διαγινώσκεσθαι
<span class="lb" data-page="14.671" data-line="15" id="l14.671.15"></span>δὲ χαλεπώτατόν ἐστιν, μᾶλλον δ᾿ ἀδύνατον ἄνευ τῶν πασῶν
<span class="lb" data-page="14.671" data-line="16" id="l14.671.16"></span>τῶν κατὰ τοὺς σφυγμοὺς διαφορῶν ἀκριβῶς αἰσθάνεσθαι.
<span class="lb" data-page="14.671" data-line="17" id="l14.671.17"></span>θεασάμενος οὖν τὸν ἄνθρωπον οὕτως ἔχοντα, συνεβούλευσά
<span class="pb" data-page="14.672" id="p14.672"></span>
<span class="lb" data-page="14.672" data-line="1" id="l14.672.1"></span>τε τοῖς ἰατροῖς ἀναληπτικῶς ἄγειν αὐτὸν ἀσφαλῶς
<span class="lb" data-page="14.672" data-line="2" id="l14.672.2"></span>κεκριμένον, εἶθ᾿ ὅταν προέρχηται ἤδη καὶ τὰ συνήθη
<span class="lb" data-page="14.672" data-line="3" id="l14.672.3"></span>πράττῃ, τότε τῶν σφυγμῶν ἁψάμενος αὐτοῦ διαλιπόντας
<span class="lb" data-page="14.672" data-line="4" id="l14.672.4"></span>εὑρήσειν ἔφην, ὡς καὶ νῦν. τοῦτο γὰρ αὐτῷ φύσει συμβεβηκέναι,
<span class="lb" data-page="14.672" data-line="5" id="l14.672.5"></span>οὐκ ἐξ ὑποπιπτούσης αἰτίας τινὸς νοσώδους. ἐκ
<span class="lb" data-page="14.672" data-line="6" id="l14.672.6"></span>μὲν οὖν τοῦ παραχρῆμα τὸ ῥηθὲν αὐτοῖς ἄπιστον ἐφαίνετο·
<span class="lb" data-page="14.672" data-line="7" id="l14.672.7"></span>κατὰ δὲ τὸν ἑξῆς λόγον ἅπαντα διαλιπόντα μίαν πληγὴν
<span class="lb" data-page="14.672" data-line="8" id="l14.672.8"></span>τὸν σφυγμὸν εὑρίσκεσθαι ἄλλοτε κατ᾿ ἄλλον ἀριθμόν. ὕστερον
<span class="lb" data-page="14.672" data-line="9" id="l14.672.9"></span>δέ ποτε προσελθόντες μοι παρεκάλουν ἀκοῦσαί μου, διὰ
<span class="lb" data-page="14.672" data-line="10" id="l14.672.10"></span>τίνος σημείου τὴν φύσιν ἐγνώρισα τοῦ νεανίσκου τοιαύτην
<span class="lb" data-page="14.672" data-line="11" id="l14.672.11"></span>οὖσαν. ἀπεκρινάμην οὖν αὐτοῖς, ὅπερ ἤκουσά ποτε εἰπεῖν
<span class="lb" data-page="14.672" data-line="12" id="l14.672.12"></span>Ἰσοκράτην τὸν ῥήτορα τινὶ τῶν ἑταίρων πυνθανομένῳ περὶ
<span class="lb" data-page="14.672" data-line="13" id="l14.672.13"></span>τριῶν ἐτῶν ἀσκήσεως, εἰ δυνήσεται καὶ ἀσκήσας ἐν τοσούτῳ
<span class="lb" data-page="14.672" data-line="14" id="l14.672.14"></span>χρόνῳ ἕκαστον τῶν προβαλλομένων εἰπεῖν, ὡς ἑώρα
<span class="lb" data-page="14.672" data-line="15" id="l14.672.15"></span>λέγοντα τὸν Ἰσοκράτην, φασὶ γὰρ ἀποκρίνασθαι τῷ μειρακίῳ
<span class="lb" data-page="14.672" data-line="16" id="l14.672.16"></span>τὸν ἄνδρα· σὲ μὲν ἂν, ὦ παῖ, συνηυξάμην κᾂν ἐν
<span class="lb" data-page="14.672" data-line="17" id="l14.672.17"></span>ἡμέρᾳ μιᾷ δύνασθαι μαθεῖν ὅπερ πυνθάνῃ· αὐτὸς δ᾿ ἂν
<span class="lb" data-page="14.672" data-line="18" id="l14.672.18"></span>ἐμοὶ τοῦ κατὰ γνώμην ἀφυΐαν, ἔτεσι πολλοῖς ἀσκήσας αὐτόν.
<span class="pb" data-page="14.673" id="p14.673"></span>
<span class="lb" data-page="14.673" data-line="1" id="l14.673.1"></span>γνώσεσθαι δὲ ἔφην ὅσαι παρὰ φύσιν εἰσὶν ἐν τοῖς σφυγμοῖς
<span class="lb" data-page="14.673" data-line="2" id="l14.673.2"></span>διαφοραὶ, τουτὶ τὸ βιβλίον ἀναγνόντας. ἦν δὲ τὸ πρῶτον
<span class="lb" data-page="14.673" data-line="3" id="l14.673.3"></span>περὶ τοῦ τὰς τῶν σφυγμῶν διαφορὰς ἁπάσας διαγινώσκειν,
<span class="lb" data-page="14.673" data-line="4" id="l14.673.4"></span>ἐπαγομένων ἀσκήσεως τὴν ὁδὸν ἐν τέτταρσι γεγράφθαι βιβλίοις.
<span class="lb" data-page="14.673" data-line="5" id="l14.673.5"></span>ἃ λαβεῖν ἔξεστιν ὑμῖν, ὅταν ἀπὸ στόματός μου τὰς
<span class="lb" data-page="14.673" data-line="6" id="l14.673.6"></span>γεγραμμένας ἐν τῷδε τῷ βιβλίῳ διαφορὰς εἴπητε. τοῦτ᾿ οὖν,
<span class="lb" data-page="14.673" data-line="7" id="l14.673.7"></span>ὦ Ἐπίγενες, ἀξιόλογον ἔργον ἰατρικῆς προγνώσεως ἐστὶν,
<span class="lb" data-page="14.673" data-line="8" id="l14.673.8"></span>ὥσπερ καὶ τὸ κατὰ τὸν αὐτοκράτορα τῆς δοκούσης αὐτῷ
<span class="lb" data-page="14.673" data-line="9" id="l14.673.9"></span>εἰσβολῆς γεγενῆσθαι τοῦ παροξυσμοῦ. τῶν δ᾿ ἄλλων ὅσα
<span class="lb" data-page="14.673" data-line="10" id="l14.673.10"></span>θαυμάζουσιν οἱ πολλοὶ τῶν ἰατρῶν, οὐδὲν οὐδ᾿ ἐγγὺς ὅμοιόν
<span class="lb" data-page="14.673" data-line="11" id="l14.673.11"></span>ἐστι. τοῖς δὲ θαυμαστὸν γὰρ εἶναι φαίνεται διὰ τὴν τῶν
<span class="lb" data-page="14.673" data-line="12" id="l14.673.12"></span>πολλῶν ἄγνοιαν, οὐ δι᾿ ἑαυτὰ τοῖς νομίμως ἠσκηκόσι τὰ
<span class="lb" data-page="14.673" data-line="13" id="l14.673.13"></span>κατὰ τὴν τέχνην, οὐκ ἔχοντα δύσκολον τὴν πρόγνωσιν.
</p>
        </article>

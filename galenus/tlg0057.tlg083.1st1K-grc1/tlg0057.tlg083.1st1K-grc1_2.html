<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:2">
<span class="pb page1" data-page="14.605" id="p14.605"></span>
<span class="milestone ed1page page1" data-n="3.452" data-unit="ed1page" id="ed1page.3.452"></span>
<span class="milestone ed2page page1" data-n="8.831" data-unit="ed2page" id="ed2page.8.831"></span>
          <p>
<span class="lb" data-page="14.605" data-line="13" id="l14.605.13"></span>Ταῦτ᾿ οὖν ἐγὼ ἀγνοῶν, κατὰ τὴν προτέραν
<span class="lb" data-page="14.605" data-line="14" id="l14.605.14"></span>ἐπιδημίαν ἐν Ῥώμῃ μοι γενομένην οὐδὲν ὑφορώμενος ἐπεδεικνύμην
<span class="lb" data-page="14.605" data-line="15" id="l14.605.15"></span>οὐ διὰ λόγων ψιλῶν, ἀλλὰ τοῖς ἔργοις τάς τε
<span class="lb" data-page="14.605" data-line="16" id="l14.605.16"></span>τῶν ἐσομένων προγνώσεις καὶ τὰς θεραπείας ἄχρι τοῦ γενέσθαι
<span class="lb" data-page="14.605" data-line="17" id="l14.605.17"></span>τι τοιοῦτον, ὡς ἐπίστασαι σὺ ὁ μάλιστα παρὼν τῇ
<span class="lb" data-page="14.605" data-line="18" id="l14.605.18"></span>νόσῳ πάσῃ, μέχρι τέλους ἀπ᾿ ἀρχῆς Εὐδήμου τοῦ περιπατητικοῦ
<span class="pb" data-page="14.606" id="p14.606"></span>
<span class="lb" data-page="14.606" data-line="1" id="l14.606.1"></span>φιλοσόφου. ἤρξατο μὲν γὰρ ἡμέρᾳ τινι μετὰ λουτρὸν
<span class="lb" data-page="14.606" data-line="2" id="l14.606.2"></span>ἀνωμαλία τις αὐτῷ, φρίκη δ᾿ ἀπὸ ὥρας ὀγδόης, δι᾿
<span class="lb" data-page="14.606" data-line="3" id="l14.606.3"></span>ἦς ἀναγκασθεὶς ἀσιτῆσαι, κατὰ τὴν ὑστεραίαν ἀμέμπτως
<span class="lb" data-page="14.606" data-line="4" id="l14.606.4"></span>διάγων ὑπέλαβεν ἀσφαλέστερον εἶναι τὴν ὀγδόην ὥραν
<span class="lb" data-page="14.606" data-line="5" id="l14.606.5"></span>ὑπερβάλλειν. ὡς δ᾿ οὐ κατ᾿ αὐτὴν ἀπήντησέ τι δυσχερές
<span class="lb" data-page="14.606" data-line="6" id="l14.606.6"></span>ἀντήσαντί γε μέχρι τῆς ἐνάτης καὶ πρόσω οὐδεμία παραλλαγή
<span class="lb" data-page="14.606" data-line="7" id="l14.606.7"></span>τις ἐφαίνετο, λουσάμενός τε καὶ βραχέα προσενεγκάμενος
<span class="lb" data-page="14.606" data-line="8" id="l14.606.8"></span>ἐπὶ τῇ τρίτῃ ἡμέρᾳ συνεγένετο μὲν, ὡς ἔθος, ἡμῖν.
<span class="lb" data-page="14.606" data-line="9" id="l14.606.9"></span>ἀσφαλείας δ᾿ ἕνεκεν ἔδοξεν αὐτῷ καὶ κατ᾿ ἐκείνην ὑπερβάλλειν
<span class="lb" data-page="14.606" data-line="10" id="l14.606.10"></span>τὰς ὑπόπτους ὥρας. ἐλούσατο οὖν μετὰ τὴν ὀγδόην καὶ
<span class="lb" data-page="14.606" data-line="11" id="l14.606.11"></span>τραφεὶς εὐφόρως ἐπέπειστο μηδὲν αὐτῷ γενήσεσθαι δυσχερές.
<span class="lb" data-page="14.606" data-line="12" id="l14.606.12"></span>ἐν τῇ τετάρτῃ δὲ τῶν ἡμερῶν, ἐν ἧ συγγενόμενος ἡμῖν
<span class="lb" data-page="14.606" data-line="13" id="l14.606.13"></span>ἐπὶ τὸ βαλανεῖον ἐστέλλετο, μειδιάσας τε ἅμα καὶ ἀποβλέψας
<span class="lb" data-page="14.606" data-line="14" id="l14.606.14"></span>πρός σε, πότερα, ἔφη, καὶ κατὰ τήνδε τὴν ἡμέραν τετάρτην
<span class="lb" data-page="14.606" data-line="15" id="l14.606.15"></span>οὖσαν ἀσφαλέστερόν ἐστιν ὑπερβάλλειν τὴν ὀγδόην
<span class="lb" data-page="14.606" data-line="16" id="l14.606.16"></span>ὥραν ἢ τῷ λουτρῷ χρηστέον ἤδη; σὺ μὲν οὖν, ὡς οὐδενὸς
<span class="lb" data-page="14.606" data-line="17" id="l14.606.17"></span>ἐσομένου δυσχεροῦς, ἐκέλευσας ἐπιέναι λουσόμενον, οἵ τ᾿
<span class="lb" data-page="14.606" data-line="18" id="l14.606.18"></span>ἄλλοι πάντες οἱ παρόντες, ἐγὼ δ᾿ ἐσιώπων μόνος. ἐρομένῳ
<span class="pb" data-page="14.607" id="p14.607"></span>
<span class="lb" data-page="14.607" data-line="1" id="l14.607.1"></span>δὲ αὐτῷ περὶ τῆς σιωπῆς ἀπεκρινάμην οὐκ εἶναί μοι τελέως
<span class="lb" data-page="14.607" data-line="2" id="l14.607.2"></span>ἀνύποπτον ἀρχὴν γεγονέναι τεταρταίας περιόδου κατὰ
<span class="lb" data-page="14.607" data-line="3" id="l14.607.3"></span>τὴν πρώτην ἡμέραν, ἡνίκα με τὸν σφυγμὸν ἐκέλευσας ἅψασθαι.
<span class="lb" data-page="14.607" data-line="4" id="l14.607.4"></span>τὸ δὲ μὴ προεγνωκέναι μέ ποτε τὸν κατὰ φύσιν σου
<span class="lb" data-page="14.607" data-line="5" id="l14.607.5"></span>σφυγμὸν ὁποῖός τις ἦν, οὗ χωρὶς οὐχ οἶόν τε τὰς βραχείας
<span class="lb" data-page="14.607" data-line="6" id="l14.607.6"></span>αὐτοῦ μεταβολὰς εἰς τὸ παρὰ φύσιν ἐπιγνῶναι, σαφῶς οὐδὲν
<span class="lb" data-page="14.607" data-line="7" id="l14.607.7"></span>ἀπεφηνάμην, ὥσπερ οὐδὲ νῦν πλέον ἔχω τι τῆς τότε μοι
<span class="lb" data-page="14.607" data-line="8" id="l14.607.8"></span>γενομένης ὑποψίας εἰπεῖν. ἐλούσατό τε οὖν εὐφόρως καὶ
<span class="lb" data-page="14.607" data-line="9" id="l14.607.9"></span>ἐτράφη μετρίως, εἶτα περὶ τὴν ἑσπέραν μετακαλεσάμενός
<span class="lb" data-page="14.607" data-line="10" id="l14.607.10"></span>με καὶ πάλιν τὸν σφυγμὸν αὐτοῦ κελεύσας ἅψασθαι, τὴν
<span class="lb" data-page="14.607" data-line="11" id="l14.607.11"></span>αὐτὴν ἀπόφασιν ἤκουσεν ἣν πρὸ τοῦ λουτροῦ, <span class="milestone ed2page" data-n="8.832" data-unit="ed2page" id="ed2page.8.832"></span>καὶ
<span class="lb" data-page="14.607" data-line="12" id="l14.607.12"></span>μᾶλλον ἔτι θαῤῥαλεώτερον, ἢ τότε. διὰ τοῦτο οὖν ἔδοξε τὴν
<span class="lb" data-page="14.607" data-line="13" id="l14.607.13"></span>ἑξῆς ἡμέραν, ἑβδόμην μὲν ἀπὸ τῆς ἀρχῆς ἐσομένην, τετάρτην
<span class="lb" data-page="14.607" data-line="14" id="l14.607.14"></span>δὲ ἀπ᾿ ἐκείνης, ἀκριβέστερον παραφυλάξαι καὶ διατρίψας
<span class="lb" data-page="14.607" data-line="15" id="l14.607.15"></span>ἐπὶ τῆς οἰκίας ἐλούσατό τε καὶ σιτίων προσηνέγκατο
<span class="lb" data-page="14.607" data-line="16" id="l14.607.16"></span>πλειόνων, ὡς οἶσθα, τελέως ἀπύρετον αὐτὸν εἶναι φάντων.
<span class="lb" data-page="14.607" data-line="17" id="l14.607.17"></span>ἐγὼ μὲν οὖν ἐρομένῳ σοι, μέμνησαι γὰρ πάντως καὶ τοῦτο,
<span class="lb" data-page="14.607" data-line="18" id="l14.607.18"></span>τὴν ὑποψίαν μοι νῦν φήσας, ὡς μικροτάτης τινὸς αὐτῷ τεταρταίας
<span class="pb" data-page="14.608" id="p14.608"></span>
<span class="lb" data-page="14.608" data-line="1" id="l14.608.1"></span>περιόδου προοίμιον εἴη συμβαῖνον. ἐχωρίσθην ἔχων
<span class="lb" data-page="14.608" data-line="2" id="l14.608.2"></span>ἐπισκοπεῖσθαί τινα περὶ τὴν ἑσπέραν ἄῤῥωστον οὐκ ἐγγὺς
<span class="lb" data-page="14.608" data-line="3" id="l14.608.3"></span>οἰκοῦντα. λουσάμενος δ᾿ Εὔδημος ἐτράφη μὲν εὐθέως, οὐ
<span class="lb" data-page="14.608" data-line="4" id="l14.608.4"></span>μετὰ πολὺ δὲ θερμασίας ᾔσθετο δι᾿ ὅλου τοῦ σώματος, ἣν
<span class="lb" data-page="14.608" data-line="5" id="l14.608.5"></span>ἐν τῷ ποθέντι πόματι γεγονέναι νομίσας. οἴνου γὰρ παλαιοῦ
<span class="lb" data-page="14.608" data-line="6" id="l14.608.6"></span>προσηνέγκατο κατὰ τὴν ὑστεραίαν αὐτὸ τοῦτο διηγήσατο
<span class="lb" data-page="14.608" data-line="7" id="l14.608.7"></span>τοῖς συνήθεσιν ἰατροῖς, αἰτιασαμένων τε κᾀκείνων
<span class="lb" data-page="14.608" data-line="8" id="l14.608.8"></span>ἑτοίμως τὸν οἶνον, οὐδὲν ἔτι νομίσας ἔσεσθαι δυσχερὲς ἐν
<span class="lb" data-page="14.608" data-line="9" id="l14.608.9"></span>τῇ τετάρτῃ μετὰ τὴν γενομένην θερμασίαν, ἐλούσατό τε καὶ
<span class="lb" data-page="14.608" data-line="10" id="l14.608.10"></span>διῃτήθη τῷ συνήθει τρόπῳ, σαφῶς δὲ πυρέττειν ἀρξάμενος,
<span class="lb" data-page="14.608" data-line="11" id="l14.608.11"></span>ἐπείσθη τεταρταίου μὲν εἶναι περίοδον. ἐπῄνει δὲ τοὐντεῦθεν
<span class="lb" data-page="14.608" data-line="12" id="l14.608.12"></span>ἐμὲ μόνον, ὡς ἀκριβῶς ἁπτόμενον σφυγμοῦ κατὰ τὸν
<span class="lb" data-page="14.608" data-line="13" id="l14.608.13"></span>ἔμπροσθεν χρόνον, ἐν φιλοσοφίας θεωρίᾳ μόνῃ πεπεισμένος
<span class="lb" data-page="14.608" data-line="14" id="l14.608.14"></span>ἀξιόλογον ἕξιν εἶναί μοι, τῶν δὲ κατὰ τὴν ἰατρικὴν ἐν
<span class="lb" data-page="14.608" data-line="15" id="l14.608.15"></span>παρέργῳ πεφροντικέναι. καὶ γὰρ ἐπέπειστο τοῦ πατρὸς ἐπὶ
<span class="lb" data-page="14.608" data-line="16" id="l14.608.16"></span>φιλοσοφίαν ἄγοντός με, προσταχθὲν αὐτῷ δι᾿ ὀνείρων ἐναργῶν,
<span class="lb" data-page="14.608" data-line="17" id="l14.608.17"></span>ἐκδιδάξαι καὶ τὰ τῆς ἰατρικῆς, οὐχ ὡς πάρεργόν τι
<span class="lb" data-page="14.608" data-line="18" id="l14.608.18"></span>μάθημα τοῦτο. συνέβη μοι γεγονέναι τότε κατά τινα τύχην, ﻿
<span class="pb" data-page="14.609" id="p14.609"></span>
<span class="lb" data-page="14.609" data-line="1" id="l14.609.1"></span>ὡς οἶσθα καὶ αὐτὸς, νενοσηκότος τινὸς ἀνθρώπου κατὰ τὴν
<span class="lb" data-page="14.609" data-line="2" id="l14.609.2"></span>ἀρχὴν τοῦ φθινοπώρου νόσον ὀξεῖαν, εἶτα κατὰ τὴν ἀνάληψιν,
<span class="lb" data-page="14.609" data-line="3" id="l14.609.3"></span>ἀρξαμένου περὶ πέμπτην ὥραν πυρέττειν, θεασάμενον
<span class="lb" data-page="14.609" data-line="4" id="l14.609.4"></span>τὸν ἄνθρωπον ἀποφήνασθαί σοι παρόντι σαφεστάτην εἰσβολὴν
<span class="lb" data-page="14.609" data-line="5" id="l14.609.5"></span>εἶναι τεταρταίου περιόδου. ὁπότε γὰρ κατὰ τὴν ἀναλογίαν
<span class="lb" data-page="14.609" data-line="6" id="l14.609.6"></span>ἡ διὰ τὴν τετάρτην ἀνταπόδοσις ἐγένετο, πυθόμενος
<span class="lb" data-page="14.609" data-line="7" id="l14.609.7"></span>παρὰ σοῦ τὴν γενομένην πρόῤῥησιν ὁ Εὔδημος, ἔτι μᾶλλον
<span class="lb" data-page="14.609" data-line="8" id="l14.609.8"></span>ἐπείσθη προσέχειν ἐμοί· ὥστε ἐπειδὰν προύβαινεν ὁ κατὰ
<span class="lb" data-page="14.609" data-line="9" id="l14.609.9"></span>τὴν περίοδον παροξυσμὸς εἰς μέγεθος, ἀθροίσας τοὺς ἀρίστους
<span class="lb" data-page="14.609" data-line="10" id="l14.609.10"></span>τῶν κατὰ τὴν πόλιν ἰατρῶν ἠξίωσε σκέψασθαι περὶ
<span class="lb" data-page="14.609" data-line="11" id="l14.609.11"></span>τῆς θεραπείας τοῦ νοσήματος. ἐγὼ δὲ ἑκὼν ἀπελείφθην, οὐ
<span class="lb" data-page="14.609" data-line="12" id="l14.609.12"></span>βουλόμενος ἁμιλλᾶσθαι διὰ λόγων αὐτοῖς. ὡς δὲ τοῖς ἐνδοξοτάτοις
<span class="lb" data-page="14.609" data-line="13" id="l14.609.13"></span>αὐτῶν ἔδοξε τῆς θηριακῆς αὐτὸν πιεῖν, ἕωθεν
<span class="lb" data-page="14.609" data-line="14" id="l14.609.14"></span>ἐκείνῃ τῶν ἡμερῶν, ἐν ᾗ προσδοκώμενος ἦν ὁ διὰ τῆς τετάρτης
<span class="lb" data-page="14.609" data-line="15" id="l14.609.15"></span>παροξυσμὸς ἔσεσθαι, χωρισθέντων αὐτῶν, ὡς οἶσθα,
<span class="lb" data-page="14.609" data-line="16" id="l14.609.16"></span>σοῦ παρόντος, ἐπυνθάνετό μου τίνα τὴν ἐλπίδα τῆς τοῦ
<span class="lb" data-page="14.609" data-line="17" id="l14.609.17"></span>φαρμάκου χρήσεως ἔχοιμι. γινώσκεις οὖν ὅπως ἀπεκρινάμην
<span class="lb" data-page="14.609" data-line="18" id="l14.609.18"></span>αὐτῷ μηδὲν ἀμφιβάλλων ὡς οὐ μόνον οὐδὲν ὀνήσει τὸ φάρμακον,
<span class="pb" data-page="14.610" id="p14.610"></span>
<span class="lb" data-page="14.610" data-line="1" id="l14.610.1"></span>ἀλλὰ καὶ διπλοῦν ἐργάσεται τὸν τεταρταῖον. καὶ τήν
<span class="lb" data-page="14.610" data-line="2" id="l14.610.2"></span>γ᾿ αἰτίαν ἐρωτήσαντος αὐτοῦ, δι᾿ ἣν οὕτως ἀπεκρινάμην,
<span class="lb" data-page="14.610" data-line="3" id="l14.610.3"></span>ἄπεπτον ἔφην ἔτι εἶναι τὸ νόσημα, τό τε φάρμακον τοῦτο
<span class="lb" data-page="14.610" data-line="4" id="l14.610.4"></span>κακοχυμίαν ἄπεπτον καὶ μάλιστα ἐν χειμῶνος ἀρχῇ, μέχρι
<span class="lb" data-page="14.610" data-line="5" id="l14.610.5"></span>μὲν τοῦ ταράξαι δύνασθαι προσαγαγεῖν, οὐ μὴν οὔτε πέψαι
<span class="lb" data-page="14.610" data-line="6" id="l14.610.6"></span>τελέως οὔτε διαφορῆσαι. ταῦτα μὲν οὖν ἀπεκρινάμην
<span class="lb" data-page="14.610" data-line="7" id="l14.610.7"></span>ἐγὼ τῷ Εὐδήμῳ. κατὰ δὲ τὴν ὑστεραίαν ἕωθεν ἀφικόμενοι
<span class="lb" data-page="14.610" data-line="8" id="l14.610.8"></span>πρὸς αὐτὸν, οὐδέπω παρόντων ἡμῶν, ἔδοσαν τὸ φάρμακον
<span class="lb" data-page="14.610" data-line="9" id="l14.610.9"></span>αἰδεσθέντος διηγήσασθαι τὰ ὑπ᾿ ἐμοῦ λεγόμενα αὐτῷ καὶ
<span class="lb" data-page="14.610" data-line="10" id="l14.610.10"></span>ἅμα θεασάμενος μετ᾿ ἐνστάσεως, ὡς ὑποσχομένους τοὺς
<span class="lb" data-page="14.610" data-line="11" id="l14.610.11"></span>ἀφικνουμένους ἰατροὺς ἅπαντας, ὀνήσειν αὐτὸν οὐ σμικρὰ
<span class="lb" data-page="14.610" data-line="12" id="l14.610.12"></span>τὴν τοῦ φαρμάκου προσφοράν. γενομένου δὲ τοῦ παροξυσμοῦ
<span class="lb" data-page="14.610" data-line="13" id="l14.610.13"></span>κατὰ τὴν αὐτὴν ὥραν, ἐνίοτε συμβαίνειν οὕτως ἔφασαν ἐπὶ
<span class="lb" data-page="14.610" data-line="14" id="l14.610.14"></span>τῆς πρώτης πόσεως, ὡς κινεῖσθαι καὶ μοχλεύεσθαι τὸ νόσημα.
<span class="lb" data-page="14.610" data-line="15" id="l14.610.15"></span><span class="milestone ed2page" data-n="8.833" data-unit="ed2page" id="ed2page.8.833"></span>δεύτερον δὲ πιόντα ἀπαλλάττεσθαι τελέως, εἰ
<span class="lb" data-page="14.610" data-line="16" id="l14.610.16"></span>κατὰ τὴν ἡμέραν, ἐν ᾗ προσδοκᾶται γενησόμενος ὁ διὰ τετάρτης
<span class="lb" data-page="14.610" data-line="17" id="l14.610.17"></span>παροξυσμὸς, ὁμοίως ἕωθεν αὐτοῦ προσενέγκαιτο.
<span class="lb" data-page="14.610" data-line="18" id="l14.610.18"></span>ἐκεῖνοι μὲν οὗν οὕτως εἰπόντες ἐχωρίσθησαν εὐέλπιδες. οὐ
<span class="pb" data-page="14.611" id="p14.611"></span>
<span class="lb" data-page="14.611" data-line="1" id="l14.611.1"></span>περιμείνας δὲ τὴν ἑξῆς περίοδον ὁ τεταρταῖος ἀπροσδοκήτως
<span class="lb" data-page="14.611" data-line="2" id="l14.611.2"></span>ἐνέβαλε τὴν ὀγδόην ὥραν, ἰσχυρότερος ἢ κατὰ τὴν
<span class="lb" data-page="14.611" data-line="3" id="l14.611.3"></span>προτέραν ἡμέραν ἐγεγόνει. ἐλθοῦσιν οὖν ἕωθεν αὐτοῖς, ὡς
<span class="lb" data-page="14.611" data-line="4" id="l14.611.4"></span>οἶσθα, δεύτερον ἐδόκει διδόναι τοῦ φαρμάκου. καὶ δὴ καὶ
<span class="lb" data-page="14.611" data-line="5" id="l14.611.5"></span>δόντες ἐπὶ τῆς ἡμέρας ἀνάλογον τῷ προτέρῳ παροξυσμῷ τὸ
<span class="lb" data-page="14.611" data-line="6" id="l14.611.6"></span>φάρμακον ἐχωρίσθησαν. ὁ γοῦν ἀνάλογος τῷ προτέρῳ παροξυσμῷ
<span class="lb" data-page="14.611" data-line="7" id="l14.611.7"></span>κατ᾿ αὐτὸν ἀπήντησε καὶ ὁ μετ᾿ αὐτὸν ἐπιγενόμενος
<span class="lb" data-page="14.611" data-line="8" id="l14.611.8"></span>δεύτερον· ἐφ᾿ ᾦ κατὰ τὴν ἑσπέραν ἐπυνθάνετό μου τίνα
<span class="lb" data-page="14.611" data-line="9" id="l14.611.9"></span>προσδοκίαν ἔχοιμι τῶν μελλόντων. ἐγὼ δὲ, ὡς οἶσθα, καταμαθὼν
<span class="lb" data-page="14.611" data-line="10" id="l14.611.10"></span>αὐτοῦ τὴν κίνησιν τῶν ἀρτηριῶν, νῦν μὲν, ἔφην,
<span class="lb" data-page="14.611" data-line="11" id="l14.611.11"></span>ἀποκρίνασθαί σοί τι πρὸς τὴν ἐρώτησιν ἀσφαλῶς ἀδύνατος
<span class="lb" data-page="14.611" data-line="12" id="l14.611.12"></span>ὑπάρχω, ἕωθεν <span class="milestone ed1page" data-n="3.453" data-unit="ed1page" id="ed1page.3.453"></span>δὲ τάχα ἂν δυνηθείην, θεασάμενος
<span class="lb" data-page="14.611" data-line="13" id="l14.611.13"></span>ἅπαντα τὰ διὰ τῆς νυκτὸς οὐρηθησόμενα. παραγενόμενος
<span class="lb" data-page="14.611" data-line="14" id="l14.611.14"></span>οὖν ὑπὸ τῆς ἕω καὶ θεασάμενος αὐτὰ, ἐαθῆναί τε κελεύσας
<span class="lb" data-page="14.611" data-line="15" id="l14.611.15"></span>αὖθις, ἐὰν οὐρήσῃ τι μεταξὺ, περὶ τετάρτην ὥραν ἔφην
<span class="lb" data-page="14.611" data-line="16" id="l14.611.16"></span>ἀφίξεσθαι. καὶ μὴν καὶ παραγενόμενος, ὡς ἐθεασάμην τε
<span class="lb" data-page="14.611" data-line="17" id="l14.611.17"></span>τὰ οὖρα καὶ τῶν σφυγμῶν ἐπὶ πλέον ἡψάμην, ἀπεφηνάμην
<span class="lb" data-page="14.611" data-line="18" id="l14.611.18"></span>αὐτῷ τρίτον τεταρταίου γενήσεσθαι παροξυσμὸν, ὡς περὶ
<span class="lb" data-page="14.611" data-line="19" id="l14.611.19"></span>τὴν αὐτὴν ὥραν. ἐγὼ μὲν οὖν ἐχωρίσθην· ὀλίγον δ᾿ ὕστερον
<span class="pb" data-page="14.612" id="p14.612"></span>
<span class="lb" data-page="14.612" data-line="1" id="l14.612.1"></span>ἐπισκεψόμενοι τὸν Εὔδημον ἀφίκοντο Σέργιός τε καὶ ὁ
<span class="lb" data-page="14.612" data-line="2" id="l14.612.2"></span>Παῦλος, ὃς οὐ μετὰ πολὺν χρόνον ὕπαρχος ἐγένετο τῆς
<span class="lb" data-page="14.612" data-line="3" id="l14.612.3"></span>πόλεως, καὶ Φλάβιος ὑπατικὸς μὲν ὢν ἤδη καὶ αὐτὸς, ἐσπευκὼς
<span class="lb" data-page="14.612" data-line="4" id="l14.612.4"></span>δὲ περὶ τὴν Ἀριστοτέλους φιλοσοφίαν, ὥσπερ καὶ ὁ
<span class="lb" data-page="14.612" data-line="5" id="l14.612.5"></span>Παῦλος, οἶς διηγησάμενος ἅπαντα ὁ Εὔδημος τὰ κατ᾿ ἐμὲ,
<span class="lb" data-page="14.612" data-line="6" id="l14.612.6"></span>λυπεῖν ἔφη τὴν σήμερον ἐσομένην πρόῤῥησιν ἐπὶ τοῦ μέλλοντος
<span class="lb" data-page="14.612" data-line="7" id="l14.612.7"></span>παροξυσμοῦ, παραφυλάττειν δ᾿ ὅπως ἀποβήσοιτο.
<span class="lb" data-page="14.612" data-line="8" id="l14.612.8"></span>γενομένου δὲ κᾀκείνου περὶ τὴν αὐτὴν ὥραν τοῖς προγεγενημένοις
<span class="lb" data-page="14.612" data-line="9" id="l14.612.9"></span>ὁ μὲν Εὔδημος ἐθαύμαζέ τε καὶ τοῖς ἐπισκοπουμένοις
<span class="lb" data-page="14.612" data-line="10" id="l14.612.10"></span>αὐτὸν ἅπασιν ἐδήλου τὰς ἐμὰς προῤῥήσεις. ἦσαν δὲ
<span class="lb" data-page="14.612" data-line="11" id="l14.612.11"></span>οὗτοι σχεδὸν ἅπαντες οἱ κατὰ τὴν Ῥωμαίων πόλιν ἀξιώματί
<span class="lb" data-page="14.612" data-line="12" id="l14.612.12"></span>τε καὶ παιδείᾳ προὔχοντες. ὁ δ᾿ οὖν Βοηθὸς, ἀκηκοὼς
<span class="lb" data-page="14.612" data-line="13" id="l14.612.13"></span>εἰς ἄκρον ἠσκῆσθαί με τὴν ἀνατομικὴν θεωρίαν, ἔτυχεν
<span class="lb" data-page="14.612" data-line="14" id="l14.612.14"></span>ἤδη παρακαλῶν ἐπιδεῖξαί τι περὶ φωνῆς τε καὶ ἀναπνοῆς,
<span class="lb" data-page="14.612" data-line="15" id="l14.612.15"></span>ὅπως τε γίγνοιτο καὶ διὰ τίνων ὀργάνων. ὡς οὖν ἐγνώρισέ
<span class="lb" data-page="14.612" data-line="16" id="l14.612.16"></span>μου τὸ ὄνομα καὶ τοῦτ᾿ αὐτὸ τῷ τε Παύλῳ διηγήσατο καὶ
<span class="lb" data-page="14.612" data-line="17" id="l14.612.17"></span>μετὰ τὴν πεῖραν ἔφη παρακαλεῖν με, δεῖξαί τε καὶ αὐτῷ·
<span class="lb" data-page="14.612" data-line="18" id="l14.612.18"></span>πᾶν γὰρ ἔφη δεῖσθαι τῆς θέας τῶν κατὰ τὰς ἀνατομὰς φαινομένων
<span class="pb" data-page="14.613" id="p14.613"></span>
<span class="lb" data-page="14.613" data-line="1" id="l14.613.1"></span>ὁ Παῦλος. ὁμοίως δὲ καὶ Βάρβαρος ὁ θεῖος τοῦ
<span class="lb" data-page="14.613" data-line="2" id="l14.613.2"></span>βασιλεύοντος Λευκίου, κατὰ τὴν Μεσοποταμίαν ὀνομαζομένην
<span class="lb" data-page="14.613" data-line="3" id="l14.613.3"></span>ὄντος ὑπάρχου, ἐδεῖτο τοῦ μαθήματος καὶ αὐτὸς, ὥσπερ
<span class="lb" data-page="14.613" data-line="4" id="l14.613.4"></span>ὁ Παῦλος. ὕστερον δὲ καὶ Σεβῆρος ὕπατος μὲν ὢν, ἐσπουδακὼς
<span class="lb" data-page="14.613" data-line="5" id="l14.613.5"></span>δὲ καὶ περὶ τὴν Ἀριστοτέλους φιλοσοφίαν. ὅπως μὲν
<span class="lb" data-page="14.613" data-line="6" id="l14.613.6"></span>οὖν τὰ κατὰ τὰς ἀνατομὰς ἐγένετο, γινώσκοντί σοι βραχείας
<span class="lb" data-page="14.613" data-line="7" id="l14.613.7"></span>ἀναμνήσεως δεήσει, μικρὸν ὕστερον ἐσομένης.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:3">
<span class="pb page1" data-page="14.613" id="p14.613"></span>
<span class="milestone ed1page page1" data-n="3.453" data-unit="ed1page" id="ed1page.3.453"></span>
<span class="milestone ed2page page1" data-n="8.833" data-unit="ed2page" id="ed2page.8.833"></span>
          <p>
<span class="lb" data-page="14.613" data-line="8" id="l14.613.8"></span>Ἐπὶ δὲ τὰ κατὰ Εὔδημον ἐπάνειμι. καταπονούμενος
<span class="lb" data-page="14.613" data-line="9" id="l14.613.9"></span>γὰρ ὑπὸ τῶν τριῶν τεταρταίων ἀπήλπιστο πρὸς
<span class="lb" data-page="14.613" data-line="10" id="l14.613.10"></span>τῶν ἰατρῶν ὄντος ἤδη που μέσου χειμῶνος. ἐγὼ δὲ οἶα διδασκάλῳ
<span class="lb" data-page="14.613" data-line="11" id="l14.613.11"></span>μὲν, ἀλλὰ καὶ κατὰ τύχην οἰκῶν αὐτοῦ πλησίον,
<span class="lb" data-page="14.613" data-line="12" id="l14.613.12"></span>ἀνάγκην <span class="milestone ed2page" data-n="8.834" data-unit="ed2page" id="ed2page.8.834"></span>εἶχον ὑπακούειν δὶς τῆς ἡμέρας καλοῦντι.
<span class="lb" data-page="14.613" data-line="13" id="l14.613.13"></span>καταγελῶν δέ μου κατὰ τὸν καιρὸν ἐκεῖνον Ἀντιγένης εἷς
<span class="lb" data-page="14.613" data-line="14" id="l14.613.14"></span>τῶν Κοΐντου μαθητῶν, συγγεγονὼς δὲ καὶ Μαρίνῳ, πρωτεύειν
<span class="lb" data-page="14.613" data-line="15" id="l14.613.15"></span>τε τῶν ἰατρῶν πεπιστευμένος, ἅπαντάς τε τοὺς πολὺ
<span class="lb" data-page="14.613" data-line="16" id="l14.613.16"></span>δυναμένους ἰώμενος, οὐκ οἶδ᾿ ὅ τι δόξαν αὐτῷ τοῖς ἐπαινοῦσι
<span class="lb" data-page="14.613" data-line="17" id="l14.613.17"></span>καταγελῶν ἔφασκεν, ὀλίγον ὕστερον αὐτοὺς γνώσεσθαι
<span class="lb" data-page="14.613" data-line="18" id="l14.613.18"></span>τίνα τυγχάνουσιν ἐπαινοῦντες, ὅταν ἐκφερόμενον ἴδωσιν Εὔδημον ﻿
<span class="pb" data-page="14.614" id="p14.614"></span>
<span class="lb" data-page="14.614" data-line="1" id="l14.614.1"></span>καὶ ταῦτα λέγων πρὸς τοὺς παρόντας ἰδιώτας, ἀποστρέφων
<span class="lb" data-page="14.614" data-line="2" id="l14.614.2"></span>ἐνίοτε μὲν τὸν λόγον, ἀποβλέπων τε πρὸς τοὺς
<span class="lb" data-page="14.614" data-line="3" id="l14.614.3"></span>ἰατροὺς ἔφασκεν, Εὔδημον ἑξηκοστὸν καὶ τρίτον ἔτος ἄγοντα,
<span class="lb" data-page="14.614" data-line="4" id="l14.614.4"></span>τρεῖς ἔχοντα τεταρταίους ἐν μέσῳ χειμῶνος, θεραπεύειν
<span class="lb" data-page="14.614" data-line="5" id="l14.614.5"></span>ὑπισχνεῖται Γαληνός. σὺ μὲν οὖν, Ἐπίγενες φίλτατε, τάς τε
<span class="lb" data-page="14.614" data-line="6" id="l14.614.6"></span>μετὰ ταῦτα γενομένας προῤῥήσεις ἐπ᾿ αὐτοῦ καὶ τὴν θεραπείαν
<span class="lb" data-page="14.614" data-line="7" id="l14.614.7"></span>οἶδ᾿ ὅτι κηρύττων διετέλεσας. ἐμοὶ δ᾿ ἀρχὴ φθόνου
<span class="lb" data-page="14.614" data-line="8" id="l14.614.8"></span>τότε πρῶτον ἐγένετο, θαυμαζομένῳ ἐπί τε βίου σεμνότητι
<span class="lb" data-page="14.614" data-line="9" id="l14.614.9"></span>καὶ τοῖς κατὰ τὴν τέχνην ἔργοις. ἐκ γὰρ τῶν τριῶν τεταρταίων
<span class="lb" data-page="14.614" data-line="10" id="l14.614.10"></span>τὸν μὲν πρῶτον ἀρξάμενον ἐν τῇδε παύσασθαι τῇ
<span class="lb" data-page="14.614" data-line="11" id="l14.614.11"></span>ἡμέρᾳ προειπὼν ἐθαυμάσθην· ἐπεὶ δὲ καὶ τοῦ δευτέρου τὴν
<span class="lb" data-page="14.614" data-line="12" id="l14.614.12"></span>προθεσμίαν τῆς λύσεως ἠλήθευσα, ἅπαντες μὲν ἐξεπλάγησαν·
<span class="lb" data-page="14.614" data-line="13" id="l14.614.13"></span>ἐπὶ τοῦ τρίτου γοῦν ἀποτυχεῖν με τοῖς θεοῖς ηὔχοντο.
<span class="lb" data-page="14.614" data-line="14" id="l14.614.14"></span>παυσαμένου δὲ κᾀκείνου κατὰ τὴν ὑπ᾿ ἐμοῦ προῤῥηθεῖσαν
<span class="lb" data-page="14.614" data-line="15" id="l14.614.15"></span>ἡμέραν, οὐκ ἐπὶ ταῖς προῤῥήσεσι μόνον, ἀλλὰ καὶ τῇ θεραπείᾳ
<span class="lb" data-page="14.614" data-line="16" id="l14.614.16"></span>δόξαν ἔσχον οὐ σμικράν. ὁ οὖν Ἀντιγένης μονονοὺ
<span class="lb" data-page="14.614" data-line="17" id="l14.614.17"></span>κατὰ γῆς ἐδύετο διὰ τὰς προπετῶς αὐτῷ γενομένας εἰς
<span class="lb" data-page="14.614" data-line="18" id="l14.614.18"></span>ἐμὲ βλασφημίας· ὁμοίως δ᾿ αὐτῷ καὶ Μαρτιανὸς, οὗ καὶ
<span class="pb" data-page="14.615" id="p14.615"></span>
<span class="lb" data-page="14.615" data-line="1" id="l14.615.1"></span>αὐτοῦ κατά τε τὸν χρόνον ἐκεῖνον ἔτι δὲ πρότερον ὡς
<span class="lb" data-page="14.615" data-line="2" id="l14.615.2"></span>ἀνατομικωτάτῳ δόξα μεγάλη παρὰ τοῖς ἰατροῖς νεανίσκοις
<span class="lb" data-page="14.615" data-line="3" id="l14.615.3"></span>ἦν. ἐσπουδάζετο δὲ δύο βιβλία τῶν ὑπ᾿ αὐτοῦ γεγραμμένων
<span class="lb" data-page="14.615" data-line="4" id="l14.615.4"></span>ἀνατομῶν. ἀνιαθεὶς δὲ καὶ αὐτὸς ἐφ᾿ οἷς Εὔδημος οὐ μόνον
<span class="lb" data-page="14.615" data-line="5" id="l14.615.5"></span>ἐπαινεῖσθαι χρῆναί με πρὸς ἅπαντα δικαίως, ἀλλὰ καὶ θαυμάζεσθαι
<span class="lb" data-page="14.615" data-line="6" id="l14.615.6"></span>δεῖν ἔφασκεν, οὐκ ἐξ ἰατρικῆς τὰς προῤῥήσεις,
<span class="lb" data-page="14.615" data-line="7" id="l14.615.7"></span>ἀλλ᾿ ἐκ μαντικῆς γίνεσθαι ταύτας ὑπ᾿ ἐμοῦ διέβαλε. καὶ τήν
<span class="lb" data-page="14.615" data-line="8" id="l14.615.8"></span>γε μαντικὴν ἥντινα λέγοι ἂν πυνθανομένων τινῶν, ἐνίοτε
<span class="lb" data-page="14.615" data-line="9" id="l14.615.9"></span>μὲν οἰωνιστικὴν ἔφασκεν, ἐνίοτε δὲ θυτικὴν, ἔστι δ᾿ ὅτε
<span class="lb" data-page="14.615" data-line="10" id="l14.615.10"></span>συμβολικὴν, ἢ μαθηματικήν. ὕστατον δέ τι παρὰ τῷ Εὐδήμῳ
<span class="lb" data-page="14.615" data-line="11" id="l14.615.11"></span>τοιοῦτον ἐγένετο, τοῦ τρίτου τῶν τεταρταίων τῆς
<span class="lb" data-page="14.615" data-line="12" id="l14.615.12"></span>ἡμέρας ἐνστάσεις, ἐν ᾖ τελείαν ἀπαλλαγὴν αὐτῷ προειρήκειν
<span class="lb" data-page="14.615" data-line="13" id="l14.615.13"></span>ἔσεσθαι. παραγενόμενος ὁ Μαρτιανὸς πρὸς τὸν Εὔδημον
<span class="lb" data-page="14.615" data-line="14" id="l14.615.14"></span>ὥρας ἐνάτης, οὐ σμικρῷ σφοδρότερον, ἀλλὰ καὶ πάνυ
<span class="lb" data-page="14.615" data-line="15" id="l14.615.15"></span>πολλῷ τοῦ προγεγενημένου παροξυσμοῦ τὸν νῦν ὄντα φήσας
<span class="lb" data-page="14.615" data-line="16" id="l14.615.16"></span>ὑπάρχειν, ἐχωρίσθη παραχρῆμα φαιδρῷ τῷ προσώπῳ, φανερῶς
<span class="lb" data-page="14.615" data-line="17" id="l14.615.17"></span>ἐνδεικνύμενος ἐπιχαίρειν, ὡς ἀποτετευγμένης τῆς
<span class="lb" data-page="14.615" data-line="18" id="l14.615.18"></span>προῤῥήσεως. αἰσθανόμενος δὲ ὁ Εὔδημος εὐφορίας ὁποίας
<span class="pb" data-page="14.616" id="p14.616"></span>
<span class="lb" data-page="14.616" data-line="1" id="l14.616.1"></span>οὔπω πρότερον ᾔσθετο, καὶ μέντοι καὶ θαῤῥῶν, ὡς οὐ σφαλησομένῳ
<span class="lb" data-page="14.616" data-line="2" id="l14.616.2"></span>μοι κατὰ τὴν πρόῤῥησιν, ἀναμείνας ἀφικέσθαι
<span class="lb" data-page="14.616" data-line="3" id="l14.616.3"></span>τινα καὶ ἄλλον ἰατρόν· ἀφικομένου δὲ οὐχ ἑνὸς μόνον, ἀλλὰ
<span class="lb" data-page="14.616" data-line="4" id="l14.616.4"></span>καὶ δυοῖν καὶ τριῶν (ἐπετήρουν γὰρ ἅπαντες ὅπως ἀποβῇ
<span class="lb" data-page="14.616" data-line="5" id="l14.616.5"></span>τὰ κατὰ τὴν πρόῤῥησιν, εὐχόμενοι κᾂν ἐπί γε τοῦ τρίτου
<span class="lb" data-page="14.616" data-line="6" id="l14.616.6"></span>τῶν τεταρταίων ἀτυχῆσαί με τῆς τε προῤῥήσεως καὶ τῆς
<span class="lb" data-page="14.616" data-line="7" id="l14.616.7"></span>ἀπ᾿ αὐτοῦ θεραπείας) ὁ μὲν Εὔδημος ἠξίωσε κᾀκείνους ἀποφήνασθαι
<span class="lb" data-page="14.616" data-line="8" id="l14.616.8"></span>πῶς ἔχειν αὐτοῖς τὰ κατ᾿ αὐτὸν δοκοίη, τὴν δ᾿
<span class="lb" data-page="14.616" data-line="9" id="l14.616.9"></span>αὐτὴν ἀπόκρισιν ἀκούσας, ἣν ὁ Μαρτιανὸς πεποίηται, καὶ
<span class="lb" data-page="14.616" data-line="10" id="l14.616.10"></span>προσχὼν ὁμοίως κᾀκείνοις, ὡς Μαρτιανῷ, φαιδροτέροις γεγονόσιν,
<span class="lb" data-page="14.616" data-line="11" id="l14.616.11"></span>ἐνόησε μὲν καὶ αὐτὸς ἐπιχαίρειν αὐτοὺς, ὡς ἀποτετευγμένης
<span class="lb" data-page="14.616" data-line="12" id="l14.616.12"></span>τῆς προῤῥήσεώς τε καὶ θεραπείας. ἐπεὶ δ᾿ ἐχρόνιζον
<span class="lb" data-page="14.616" data-line="13" id="l14.616.13"></span>ἐγὼ παρὰ τὸ ἔθος ἐν ἐπισκέψει τινι κατεχόμενος,
<span class="lb" data-page="14.616" data-line="14" id="l14.616.14"></span>ἔπεμπε συνεχῶς πρός με πλησίον οἰκοῦντα, καθάπερ ἔφην,
<span class="lb" data-page="14.616" data-line="15" id="l14.616.15"></span>ἐπικριθῆναι <span class="milestone ed2page" data-n="8.835" data-unit="ed2page" id="ed2page.8.835"></span>τὴν εὐφορίαν ἣν εἶχεν ὑπ᾿ ἐμοῦ βουλόμενος.
<span class="lb" data-page="14.616" data-line="16" id="l14.616.16"></span>ὡς δ᾿ οὖν ἀφικόμην, οὐδὲ καθίσαι με περιμείνας
<span class="lb" data-page="14.616" data-line="17" id="l14.616.17"></span>ἐξέτεινε τὴν χεῖρα, κελεύων ἅψασθαι τῶν σφυγμῶν. ἁψαμένου
<span class="lb" data-page="14.616" data-line="18" id="l14.616.18"></span>δὲ μετὰ σπουδῆς ἐπυνθάνετο τί ποτε ἀγγέλλοιμι.
<span class="pb" data-page="14.617" id="p14.617"></span>
<span class="lb" data-page="14.617" data-line="1" id="l14.617.1"></span>κᾀγὼ μειδιάσας, τί ἄλλο, ἔφην, ἢ ἀγαθά; ποῖα, εἶπε, ταῦτα
<span class="lb" data-page="14.617" data-line="2" id="l14.617.2"></span>ἰδικῶς μοι φράσον. ἐγὼ δ᾿, οὐκ ἀρκέσει, ἔφην, σοὶ τὸ κεφάλαιον
<span class="lb" data-page="14.617" data-line="3" id="l14.617.3"></span>αὐτὸ ἀθρόως ἀκηκοότι χαίρειν ἐπὶ τοῖς ἐσομένοις ;
<span class="lb" data-page="14.617" data-line="4" id="l14.617.4"></span>οὐδαμῶς, εἶπεν. ἀκοῦσαι γὰρ ποθῶ καὶ τὰ κατὰ μέρος.
<span class="lb" data-page="14.617" data-line="5" id="l14.617.5"></span>ἄκουε δή· ἀπαλλαγήσῃ τῇ νυκτὶ ταύτῃ τελέως ἁπάσης τῆς
<span class="lb" data-page="14.617" data-line="6" id="l14.617.6"></span>νοσώδους διαθέσεως, ἦς ἀπαλλαγείσης, τῶν τ᾿ ἐπιγενομένων
<span class="lb" data-page="14.617" data-line="7" id="l14.617.7"></span>καὶ τῶν ἐσομένων αὐτῇ συμπτωμάτων ἁπάντων ἡ λύσις
<span class="lb" data-page="14.617" data-line="8" id="l14.617.8"></span>ἀκολουθήσει. καὶ τοῦτ᾿ ἔφην ἄρτι μοι διὰ σφυγμῶν δεδηλωκέναι
<span class="lb" data-page="14.617" data-line="9" id="l14.617.9"></span>τὴν διοικοῦσάν σου τὸ σῶμα φύσιν ἐπεγηγερμένην
<span class="lb" data-page="14.617" data-line="10" id="l14.617.10"></span>ἤδη καὶ κινουμένην, ὡς ἐκβαλεῖν ἐκ τοῦ σώματος ἅπασαν
<span class="lb" data-page="14.617" data-line="11" id="l14.617.11"></span>οὖσαν ἔν σοι μοχθηρίαν τὴν ἐν τοῖς κατὰ τὸ σῶμα χυμοῖς.
<span class="lb" data-page="14.617" data-line="12" id="l14.617.12"></span>πῶς οὖν δὴ παρὰ τῆς φύσεως τοῦτο λέγεις σοι δεδηλῶσθαι;
<span class="lb" data-page="14.617" data-line="13" id="l14.617.13"></span>οὐ γὰρ δὴ φθεγξαμένη γε ταῦτ᾿ εἶπε, ἀπόκριναί μοι, πάντως
<span class="lb" data-page="14.617" data-line="14" id="l14.617.14"></span>γὰρ οἶσθα παρακολουθήσαντά με τῷ λόγῳ μᾶλλον ἁπάντων
<span class="lb" data-page="14.617" data-line="15" id="l14.617.15"></span>τούτων ἰαλέμων ἰατρῶν. ὅτι τὴν <span class="milestone ed1page" data-n="3.454" data-unit="ed1page" id="ed1page.3.454"></span>κίνησιν, ἔφην,
<span class="lb" data-page="14.617" data-line="16" id="l14.617.16"></span>τῶν ἀρτηριῶν εἰς ὕψος ἀνήγαγεν, ἐπὶ πλέον τῆς ἐφ᾿ ἑκάτερον
<span class="lb" data-page="14.617" data-line="17" id="l14.617.17"></span>διαστάσεως, ὅπερ ἀεὶ ποιεῖν εἴωθεν ἐγχειροῦσα τὸ
<span class="lb" data-page="14.617" data-line="18" id="l14.617.18"></span>λυποῦν ἐκκρίνειν τοῦ σώματος. ἐπὶ τούτοις ῥηθεῖσιν ὁ Εὔδημος
<span class="pb" data-page="14.618" id="p14.618"></span>
<span class="lb" data-page="14.618" data-line="1" id="l14.618.1"></span>ὑπολαβὼν ἔφη, ἀλλ᾿ ἐπεὶ πολλαὶ τῆς ἐκκρίσεως ὁδοὶ
<span class="lb" data-page="14.618" data-line="2" id="l14.618.2"></span>τετάχαται τῇ φύσει· καὶ γὰρ ἔμετος καὶ γαστὴρ καταῤῥήξασα,
<span class="lb" data-page="14.618" data-line="3" id="l14.618.3"></span>τάχα δὲ καὶ οὔρων πλῆθος, ἱδρώτων τε πολλῶν ἐκκρίσεις,
<span class="lb" data-page="14.618" data-line="4" id="l14.618.4"></span>αἱμοῤῥαγία τε καὶ συνήθης αἱμοῤῥοῒς ἀναστομωθεῖσα κένωσιν
<span class="lb" data-page="14.618" data-line="5" id="l14.618.5"></span>ἀθρόαν ἐργάζεται· τῆς σῆς ἂν εἴη τέχνης ἔργον οἰκεῖον
<span class="lb" data-page="14.618" data-line="6" id="l14.618.6"></span>ἑρμηνεῦσαί μοι τὸ τῆς κενώσεως εἶδος. αἱμοῤῥαγίας
<span class="lb" data-page="14.618" data-line="7" id="l14.618.7"></span>μὲν οὖν, ἔφην, ἐσομένης τάδε καὶ τάδε προηγεῖται σημεῖα,
<span class="lb" data-page="14.618" data-line="8" id="l14.618.8"></span>καθάπερ γε καὶ ἱδρώτων ταυτί. προσέθηκα δ᾿ ἐν τῷ λόγῳ
<span class="lb" data-page="14.618" data-line="9" id="l14.618.9"></span>καὶ τὰ τῶν ἐμέτων προηγούμενα. τῆς δὲ διὰ τῆς κάτω
<span class="lb" data-page="14.618" data-line="10" id="l14.618.10"></span>γαστρὸς κενώσεως ἀθρόας κριτικῆς οὐδὲν ἔχομεν ἴδιον ἐξαίρετον
<span class="lb" data-page="14.618" data-line="11" id="l14.618.11"></span>σημεῖον, ἀλλ᾿ ἐκ τοῦ μηδὲν τῶν ἄλλων παρεῖναι καταλείποιτ᾿
<span class="lb" data-page="14.618" data-line="12" id="l14.618.12"></span>ἂν ἐλπίζειν ἐπὶ σοῦ γενήσεσθαι τοῦτο. διαλεκτικῶς,
<span class="lb" data-page="14.618" data-line="13" id="l14.618.13"></span>ἔφη, συνελογίσω τὴν εὕρεσιν τοῦ γενησομένου. ταῦτα
<span class="lb" data-page="14.618" data-line="14" id="l14.618.14"></span>μὲν ἑσπέρας οὔσης ἤδη διελέχθημεν ἀλλήλοις. παραγενόμενος
<span class="lb" data-page="14.618" data-line="15" id="l14.618.15"></span>δ᾿ ἕωθεν ἤκουσας αὐτὸς σὺ τοῦ κεφαλαίου τῆς προῤῥήσεως,
<span class="lb" data-page="14.618" data-line="16" id="l14.618.16"></span>οὐχ ὑπομένοντος μετρίως φθέγγεσθαι τοῦ φιλοσόφου,
<span class="lb" data-page="14.618" data-line="17" id="l14.618.17"></span>καθάπερ εἴωθεν· κεκραγότος δὲ πρὸς ἅπαντας ἡμᾶς
<span class="lb" data-page="14.618" data-line="18" id="l14.618.18"></span>τοὺς εἰσιόντας φίλους, ὡς ὁ Πύθιος Ἀπόλλων, διὰ τοῦ ﻿
<span class="pb" data-page="14.619" id="p14.619"></span>
<span class="lb" data-page="14.619" data-line="1" id="l14.619.1"></span>Γαληνοῦ στόματος, ἐβουλήθη θεσπίζειν τοῖς νοσοῦσι μετὰ
<span class="lb" data-page="14.619" data-line="2" id="l14.619.2"></span>τοῦ θεραπεύειν αὐτοὺς, ἀπαλλάττειν τε τελέως αὐτοὺς ἐν
<span class="lb" data-page="14.619" data-line="3" id="l14.619.3"></span>ἡμέρᾳ τῇ προῤῥηθείσῃ. τὴν γοῦν γεγενημένην λύσιν τοῦ
<span class="lb" data-page="14.619" data-line="4" id="l14.619.4"></span>νοσήματος, πέπεισμαι γὰρ ἤδη τελέως ὑγιαίνειν, ἐπαγγειλάμενος
<span class="lb" data-page="14.619" data-line="5" id="l14.619.5"></span>ἐκ πολλοῦ καὶ τῆς θεραπείας καὶ τῆς προῤῥήσεως
<span class="lb" data-page="14.619" data-line="6" id="l14.619.6"></span>ἔτυχον. ἀπήλλαξε δέ με τριῶν τεταρταίων, οἷς ἀκαίρου πόσεως
<span class="lb" data-page="14.619" data-line="7" id="l14.619.7"></span>τοῦ θηριακοῦ φαρμάκου περιπεσὼν, ὁπότε καιρὸς αὐτῆς
<span class="lb" data-page="14.619" data-line="8" id="l14.619.8"></span>ἐγένετο, μηδὲν ἐκείνων φθεγγομένων δοὺς τοῦτο ἀπήλλαξέ
<span class="lb" data-page="14.619" data-line="9" id="l14.619.9"></span>με καταγελώμενος ὑπ᾿ αὐτῶν, εἴ γε νομίζει γέροντα χειμῶνος
<span class="lb" data-page="14.619" data-line="10" id="l14.619.10"></span>ὥρᾳ κάμνοντα τρισὶ τεταρταίοις ἀπαλλάξειν.
</p>
        </article>

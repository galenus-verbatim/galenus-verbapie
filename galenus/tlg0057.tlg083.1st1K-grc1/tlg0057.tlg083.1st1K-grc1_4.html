<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:4">
<span class="pb page1" data-page="14.619" id="p14.619"></span>
<span class="milestone ed1page page1" data-n="3.454" data-unit="ed1page" id="ed1page.3.454"></span>
<span class="milestone ed2page page1" data-n="8.835" data-unit="ed2page" id="ed2page.8.835"></span>
          <p>
<span class="lb" data-page="14.619" data-line="11" id="l14.619.11"></span>Οἱ μὲν οὖν ἰδιῶται τῆς ἰατρικῆς τέχνης
<span class="lb" data-page="14.619" data-line="12" id="l14.619.12"></span>ἀκούοντες ταῦτα, κοινὸν ἀγαθὸν ἡγούμενοί με τοῖς ἐν Ῥώμῃ
<span class="lb" data-page="14.619" data-line="13" id="l14.619.13"></span>γενήσεσθαι, πάντες ἔχαιρον. ὁ δ᾿ οὐκ ἰατρὸς μόνον, ἀλλὰ
<span class="lb" data-page="14.619" data-line="14" id="l14.619.14"></span>καὶ φίλος εἶναι μαρτυρούμενος Μαρτιανὸς, ἀκούσας τήν τε
<span class="lb" data-page="14.619" data-line="15" id="l14.619.15"></span>κατὰ τὴν γεγονυῖαν ἡμέραν <span class="milestone ed2page" data-n="8.836" data-unit="ed2page" id="ed2page.8.836"></span>ἀπόφασίν μου, περὶ τῆς
<span class="lb" data-page="14.619" data-line="16" id="l14.619.16"></span>ἐν ταῖς ἀρτηρίαις κινήσεως, ἣν ἐκεῖνοι θορυβώδη νομίζοντες,
<span class="lb" data-page="14.619" data-line="17" id="l14.619.17"></span>οὐ κριτὴν ἐδεδίεσαν, εὑρόντες κατὰ φύσιν ἀκριβῶς
<span class="lb" data-page="14.619" data-line="18" id="l14.619.18"></span>ἔχοντα τὸν Εὔδημον, ἐπαινέσαι μὲν οὐδ᾿ ἄχρι ῥήματος
<span class="pb" data-page="14.620" id="p14.620"></span>
<span class="lb" data-page="14.620" data-line="1" id="l14.620.1"></span>ἑνὸς ὑπέμεινέ με. καταβὰς δὲ εἰς τὸ Σανταλάριον ἀπήντησέ
<span class="lb" data-page="14.620" data-line="2" id="l14.620.2"></span>μοι κατὰ τύχην, εὐθέως δὲ μήτε προσαγορεύσας, ὡς ἔθος
<span class="lb" data-page="14.620" data-line="3" id="l14.620.3"></span>εἶχεν, ἐπύθετο πότερον ἀνεγνωκὼς εἴην τὸ δεύτερον τῶν
<span class="lb" data-page="14.620" data-line="4" id="l14.620.4"></span>Ἱπποκράτους προῤῥητικῶν, ἢ ὅλως ἀγνοοῖμι τὸ σύγγραμμα,
<span class="lb" data-page="14.620" data-line="5" id="l14.620.5"></span>κᾄπειτα ἀκούσας ὡς ἀνεγνωκὼς εἴην καί μοι δοκοῖεν ὀρθῶς,
<span class="lb" data-page="14.620" data-line="6" id="l14.620.6"></span>ἔνιοι τῶν ἰατρῶν οὐκέτι εἶναι τῶν γνησίων Ἱπποκράτους
<span class="lb" data-page="14.620" data-line="7" id="l14.620.7"></span>βιβλίων αὐτὸ καὶ προσηκόντως ἀποφήνασθαι. πάντως
<span class="lb" data-page="14.620" data-line="8" id="l14.620.8"></span>γοῦν γινώσκεις, ἔφη, τῶν γεγραμμένων ἐν αὐτῷ; ἐγὼ
<span class="lb" data-page="14.620" data-line="9" id="l14.620.9"></span>δὲ τοιαῦτα οὐ μαντεύομαι· πρὸς τί δὲ, ἔφην, εἴρηταί σοι
<span class="lb" data-page="14.620" data-line="10" id="l14.620.10"></span>νῦν τοῦτο; καὶ ὡς ἄρτι κεχωρίσθαι παρ᾿ Εὐδήμου θαυμάζοντος
<span class="lb" data-page="14.620" data-line="11" id="l14.620.11"></span>ἔλεγεν ἐπὶ τοῦ χθὲς ἑσπέρας, ἁψάμενον σε τὸν
<span class="lb" data-page="14.620" data-line="12" id="l14.620.12"></span>σφυγμὸν προειπεῖν ἔκκρισιν ἔσεσθαι διὰ τῆς κάτω γαστρὸς,
<span class="lb" data-page="14.620" data-line="13" id="l14.620.13"></span>ἐφ᾿ ἧς μηκέτι πυρέξειν. εἰπόντος οὖν αὐτοῦ ταῦτα, μόνον
<span class="lb" data-page="14.620" data-line="14" id="l14.620.14"></span>ἀποκρινάμενος ἐγὼ, παρ᾿ Εὐδήμου ταῦτ᾿ ἀκήκοας, οὐ παρ᾿
<span class="lb" data-page="14.620" data-line="15" id="l14.620.15"></span>ἐμοῦ, παρῆλθον αὐτίκα. πορευθείς τε πρὸς τὸν Εὔδημον
<span class="lb" data-page="14.620" data-line="16" id="l14.620.16"></span>ἀπήγγειλα τὸ γεγονὸς, ἐθαύμαζόν τε τὴν κακόνοιαν τῶν εὐδοκιμούντων
<span class="lb" data-page="14.620" data-line="17" id="l14.620.17"></span>ἰατρῶν ἐν τῇ Ῥωμαίων πόλει. ὁ δὲ κατὰ λόγον
<span class="lb" data-page="14.620" data-line="18" id="l14.620.18"></span>ἔφη μοι τοῦτο πεπονθέναι, ἀπεικάζων τοῖς ἐν πατρίδι
<span class="pb" data-page="14.621" id="p14.621"></span>
<span class="lb" data-page="14.621" data-line="1" id="l14.621.1"></span>τοὺς τῇδε, κατὰ πλείους αἰτίας εἰς ἄκρον ἥκοντας κακοηθείας,
<span class="lb" data-page="14.621" data-line="2" id="l14.621.2"></span>καὶ διῆλθεν ἁπάσας ἑξῆς ὡδί πως. μὴ νόμιζε τοὺς
<span class="lb" data-page="14.621" data-line="3" id="l14.621.3"></span>ἀγαθοὺς ἄνδρας ἐν ταύτῃ τῇ πόλει γίνεσθαι πονηροὺς, ἀλλ᾿
<span class="lb" data-page="14.621" data-line="4" id="l14.621.4"></span>ὅσοι φθάνουσιν εἶναι πονηροὶ, πραγμάτων ὕλην εὑρόντες
<span class="lb" data-page="14.621" data-line="5" id="l14.621.5"></span>ἐνταῦθα καὶ κέρδη πολὺ μείζονα τῶν ἐν ταῖς ἔξω πόλεσιν
<span class="lb" data-page="14.621" data-line="6" id="l14.621.6"></span>ἔχουσιν. ὁρῶντές τε πεπλουτηκότας ὁμοίους αὐτοῖς πολλοὺς,
<span class="lb" data-page="14.621" data-line="7" id="l14.621.7"></span>ἐμιμήσαντο τὰς πράξεις αὐτῶν πολυειδεῖς οὔσας καὶ ἐκ
<span class="lb" data-page="14.621" data-line="8" id="l14.621.8"></span>πλειόνων αἰτιῶν εἰς ἔσχατον ἥκουσιν πονηρίας. ἐρῶ δέ σοί
<span class="lb" data-page="14.621" data-line="9" id="l14.621.9"></span>τινας αὐτῶν, ὡς ἂν ἐκ πολλοῦ χρόνου πεπειραμένος. οὐ
<span class="lb" data-page="14.621" data-line="10" id="l14.621.10"></span>γὰρ μόνον ἡ φύσις, οὐδὲ ἡ τῶν κερδαλέων πραγμάτων ὕλη
<span class="lb" data-page="14.621" data-line="11" id="l14.621.11"></span>τὴν πονηρίαν ηὔξησε τῶν φύσει πονηρῶν, ἀλλὰ καὶ μάθησις
<span class="lb" data-page="14.621" data-line="12" id="l14.621.12"></span>ἠκολούθησε πανουργίας ὁδῶν, ἃς ἑώρων ὁσημέραι γινομένας
<span class="lb" data-page="14.621" data-line="13" id="l14.621.13"></span>ὑπὸ τῶν ὁμοίων ἑαυτοῖς· εἶτα ἐν τῷ μιμεῖσθαι
<span class="lb" data-page="14.621" data-line="14" id="l14.621.14"></span>ταύτας διετρίβησαν. κᾂν φωραθῶσιν ὑπό τινος πανουργοῦντες,
<span class="lb" data-page="14.621" data-line="15" id="l14.621.15"></span>ἐπ᾿ ἄλλους ἔχειν ἀγνῶτας ἑαυτῶν μεταβαίνειν, οἷς ἐκ
<span class="lb" data-page="14.621" data-line="16" id="l14.621.16"></span>τῆς πρώτης πείρας ὦν πράττοντες κακῶς ἐγνώσθησαν
<span class="lb" data-page="14.621" data-line="17" id="l14.621.17"></span>ἀσφαλέστερον προσφέρονται, οὐ σμικρὰν ἔχει δύναμιν οὐδ᾿
<span class="pb" data-page="14.622" id="p14.622"></span>
<span class="lb" data-page="14.622" data-line="1" id="l14.622.1"></span>αὐτὸ πρὸς τὸ μηδέποτε παύεσθαι πανουργοῦντας. οἱ δ᾿ ἐν
<span class="lb" data-page="14.622" data-line="2" id="l14.622.2"></span>ταῖς σμικραῖς πόλεσιν οὔθ᾿ ὑπὸ μεγέθους κερδῶν δελεαζόμενοι,
<span class="lb" data-page="14.622" data-line="3" id="l14.622.3"></span>καθάπερ οἱ τῆσδε, γινωσκόμενοί τε ῥᾳδίως ὑπὸ τῶν
<span class="lb" data-page="14.622" data-line="4" id="l14.622.4"></span>πολιτῶν, εἰ καὶ μικρὸν ἁμάρτοιεν, ἀγύμναστον ἔχουσι τὴν
<span class="lb" data-page="14.622" data-line="5" id="l14.622.5"></span>θεωρίαν. ἐνταυθοῖ δὲ καὶ τὸ μὴ γιγνώσκεσθαι πρὸς ἁπάντων,
<span class="lb" data-page="14.622" data-line="6" id="l14.622.6"></span>ἃ πράττουσιν ἑκάστοτε πανουργοῦντες, αὐξάνει τὴν κακίαν
<span class="lb" data-page="14.622" data-line="7" id="l14.622.7"></span>τῆς φύσεως αὐτῶν. ἐπιτίθενται γὰρ τοῖς ἀγνοοῦσιν
<span class="lb" data-page="14.622" data-line="8" id="l14.622.8"></span>αὐτοὺς ἀπροοράτοις, καὶ μάλισθ᾿ ὅταν ἀντιδακεῖν αὐτοὺς
<span class="lb" data-page="14.622" data-line="9" id="l14.622.9"></span>οἱ δι᾿ ἁπλότητα γνώμης μὴ δύνανται, καθάπερ αὐτοὶ δάκνουσιν
<span class="lb" data-page="14.622" data-line="10" id="l14.622.10"></span>ἀλλήλους, ἐάν τι καὶ σμικρὸν ἀδικηθῶσιν. ὡς οὖν
<span class="lb" data-page="14.622" data-line="11" id="l14.622.11"></span>οἱ παρ᾿ ἡμῶν λῃσταὶ βοηθοῦσι μὲν ἀλλήλοις ἐπὶ τῇ τῶν
<span class="lb" data-page="14.622" data-line="12" id="l14.622.12"></span>ἄλλων ἀδικίᾳ, ἑαυτοῖς δὲ φείδονται, κατὰ τὸν αὐτὸν δὴ τρόπον
<span class="lb" data-page="14.622" data-line="13" id="l14.622.13"></span>οἱ τῇδε καθ᾿ ἡμῶν ποιοῦντες τὰς συνωμοσίας, μόνῳ
<span class="lb" data-page="14.622" data-line="14" id="l14.622.14"></span>τούτῳ διαφέροντες τῶν λῃστῶν τῷ κατὰ τὴν πόλιν, οὐκ ἐν
<span class="lb" data-page="14.622" data-line="15" id="l14.622.15"></span>τοῖς ὄρεσι κακουργεῖν. ἀλλὰ τό γέ μοι προκείμενον, ἔφην,
<span class="lb" data-page="14.622" data-line="16" id="l14.622.16"></span>ἀκήκοας ἤδη πολλάκις, ὡς ἐπειδὰν ἡ κατὰ τὴν πατρίδα μου
<span class="lb" data-page="14.622" data-line="17" id="l14.622.17"></span>στάσις παύσηται, παραχρῆμα θεάσῃ με τῆς πόλεως τῆσδε
<span class="lb" data-page="14.622" data-line="18" id="l14.622.18"></span>χωριζόμενον, καὶ ὀλιγοχρόνιον ἔτι ποιήσω τὴν ἐνταῦθα διατριβὴν,
<span class="pb" data-page="14.623" id="p14.623"></span>
<span class="lb" data-page="14.623" data-line="1" id="l14.623.1"></span>ὥστε θᾶττον ἀπαλλαγῆναι τῆς πανουργίας τῶν μοχθηρῶν
<span class="lb" data-page="14.623" data-line="2" id="l14.623.2"></span>τούτων ἀνθρώπων. ἀλλ᾿ οὔτε γινώσκουσιν, ὁ Εὔδημος
<span class="lb" data-page="14.623" data-line="3" id="l14.623.3"></span>ἔφη, δεδογμένον σοι τοῦτο· <span class="milestone ed2page" data-n="8.837" data-unit="ed2page" id="ed2page.8.837"></span>καὶ εἰ γνῶσιν, ὥσπερ
<span class="lb" data-page="14.623" data-line="4" id="l14.623.4"></span>αὐτοὶ ψεύδονται, πάντες σε νομιοῦσιν ὁμοίως αὐτοῖς ψεύδεσθαι.
<span class="lb" data-page="14.623" data-line="5" id="l14.623.5"></span>καὶ ὥσπερ αὐτοὶ τῶν ἀπόρων τε καὶ ἀπαιδεύτων
<span class="lb" data-page="14.623" data-line="6" id="l14.623.6"></span>ὄντες ἐν ταῖς πατρίσιν οὐ δύνανται διαμένειν, διὰ τὸ γινώσκεσθαι
<span class="lb" data-page="14.623" data-line="7" id="l14.623.7"></span>τἄλλα ὅσα προείρηκα πανουργοῦντες μαθεῖν, εἰς
<span class="lb" data-page="14.623" data-line="8" id="l14.623.8"></span>τήνδε τὴν πόλιν ἧκον, οὕτω καὶ τοὺς ἄλλους οἴονται παραγεγονότας
<span class="lb" data-page="14.623" data-line="9" id="l14.623.9"></span>εἰς αὐτὴν καὶ οὐκ ἂν ἐθελῆσαι πρὶν ἀθροίσουσιν
<span class="lb" data-page="14.623" data-line="10" id="l14.623.10"></span>ἀργύριον ἀπαλλαγῆναι. κᾂν ἀκούσωσιν ὑπὸ τῶν πολιτῶν σου
<span class="lb" data-page="14.623" data-line="11" id="l14.623.11"></span>τὸ γένος καὶ τὴν κτῆσιν, ὡς οὐκ ἐκ τῶν ἀπόρων εἴης, κατεσκευάσθαι
<span class="lb" data-page="14.623" data-line="12" id="l14.623.12"></span>πάντως ὑπὸ σοῦ φήσουσιν, ἕνεκα τῆς τῶν
<span class="lb" data-page="14.623" data-line="13" id="l14.623.13"></span>ἀκουσόντων ἀπάτης· ἃ γὰρ αὐτοὶ πεπράχοιεν, περὶ πάντων
<span class="lb" data-page="14.623" data-line="14" id="l14.623.14"></span>ὑπονοοῦσιν. εἰπόντος οὖν Εὐδήμου ταῦτα καὶ τοιαῦθ᾿ ἕτερα
<span class="lb" data-page="14.623" data-line="15" id="l14.623.15"></span>καὶ προσθέντος ὡς εἰ μὴ ταῖς πανουργίαις ἡμᾶς βλάψαι
<span class="lb" data-page="14.623" data-line="16" id="l14.623.16"></span>δυνηθεῖεν, ἐπὶ τὴν διὰ τῶν φαρμάκων ἐπιβουλὴν ἔρχονται·
<span class="lb" data-page="14.623" data-line="17" id="l14.623.17"></span>καὶ φάντος γε ἐν τῇ διηγήσει νεανίσκον τινὰ πρὸ ἐτῶν ὡς
<span class="lb" data-page="14.623" data-line="18" id="l14.623.18"></span>δέκα παραγενόμενον εἰς τὴν πόλιν, ἐπιδεικνύντα τε δι᾿ ﻿
<span class="pb" data-page="14.624" id="p14.624"></span>
<span class="lb" data-page="14.624" data-line="1" id="l14.624.1"></span>ἔργων ὁμοίως ἐμοὶ τὴν ἐν τῇ τέχνῃ παρασκευὴν, ὑπὸ φαρμάκων
<span class="lb" data-page="14.624" data-line="2" id="l14.624.2"></span>ἀναιρεθῆναι μεθ᾿ ὧν <span class="milestone ed1page" data-n="3.455" data-unit="ed1page" id="ed1page.3.455"></span>ἧκε δυοῖν ἱκετῶν· χάριν,
<span class="lb" data-page="14.624" data-line="3" id="l14.624.3"></span>ἔφην, γινώσκω σοὶ, φίλτατε διδάσκαλε, πάντα μοι διηγησαμένῳ
<span class="lb" data-page="14.624" data-line="4" id="l14.624.4"></span>τὰ τῆς πονηρίας αὐτῶν. ἐγὼ γὰρ ἀσφαλῶς ἐμαυτὸν
<span class="lb" data-page="14.624" data-line="5" id="l14.624.5"></span>φυλάξω, χωρήσας αὐτοῖς ὁμόσε, κατάφωρόν τε τὴν
<span class="lb" data-page="14.624" data-line="6" id="l14.624.6"></span>ἀμαθίαν αὐτῶν ἐργασάμενος ἀπαλλάξομαι τῆς μεγάλης τῆσδε
<span class="lb" data-page="14.624" data-line="7" id="l14.624.7"></span>καὶ πολυανθρώπου πόλεως εἰς τὴν ὀλιγάνθρωπόν τε καὶ
<span class="lb" data-page="14.624" data-line="8" id="l14.624.8"></span>σμικρὰν, ἐν ᾖ πάντες ἴσμεν ἀλλήλους ἐκ τίνων τε γεγόναμεν
<span class="lb" data-page="14.624" data-line="9" id="l14.624.9"></span>ὅπως τε παιδείας ἔχομεν καὶ κτήσεως καὶ τρόπου
<span class="lb" data-page="14.624" data-line="10" id="l14.624.10"></span>καὶ βίου. τραπόμενος οὖν ἐπὶ τοῦτο τὴν ἀμαθίαν αὐτῶν
<span class="lb" data-page="14.624" data-line="11" id="l14.624.11"></span>καὶ τὴν πονηρίαν αὐτῶν ἐλέγχειν οὐκ ἐφρόντισα.
</p>
        </article>

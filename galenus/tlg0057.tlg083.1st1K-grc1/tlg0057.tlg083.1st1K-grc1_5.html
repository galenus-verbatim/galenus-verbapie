<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:5">
<span class="pb page1" data-page="14.624" id="p14.624"></span>
<span class="milestone ed1page page1" data-n="3.455" data-unit="ed1page" id="ed1page.3.455"></span>
<span class="milestone ed2page page1" data-n="8.837" data-unit="ed2page" id="ed2page.8.837"></span>
          <p>
<span class="lb" data-page="14.624" data-line="12" id="l14.624.12"></span>Ἀλλὰ τόν τε προειρημένον νεανίσκον, ᾧ παραγενόμενος
<span class="lb" data-page="14.624" data-line="13" id="l14.624.13"></span>εὐθέως κατὰ τὴν πρώτην ἡμέραν ἔφην εἰσβολὴν
<span class="lb" data-page="14.624" data-line="14" id="l14.624.14"></span>παροξυσμοῦ τεταρταίου πυρετοῦ γεγονέναι παραλαβὼν,
<span class="lb" data-page="14.624" data-line="15" id="l14.624.15"></span>ἐθεράπευσα, τὴν προθεσμίαν τῆς λύσεως τοῦ νοσήματος ὡς
<span class="lb" data-page="14.624" data-line="16" id="l14.624.16"></span>ἐπ᾿ Εὐδήμου προειπὼν, ὑπὸ σοῦ τε παρακληθεὶς, ἄνθρωπόν
<span class="lb" data-page="14.624" data-line="17" id="l14.624.17"></span>τινα Χαριλαμποῦς τοῦ κοιτωνητοῦ μὲν, ὡς ἅπαντες οἱ
<span class="lb" data-page="14.624" data-line="18" id="l14.624.18"></span>νῦν Ἕλληνες ὀνομάζουσι, σωματοφύλακος δὲ, ὡς οἱ περιέργως
<span class="pb" data-page="14.625" id="p14.625"></span>
<span class="lb" data-page="14.625" data-line="1" id="l14.625.1"></span>ἀττικίζοντες, νευρότρωπον γενόμενον ἐθεράπευσα, μηδενὸς
<span class="lb" data-page="14.625" data-line="2" id="l14.625.2"></span>τῶν κατὰ τὴν αὐλὴν ἰατρῶν δυναμένου τοῦτο ποιῆσαι·
<span class="lb" data-page="14.625" data-line="3" id="l14.625.3"></span>καὶ μετὰ αὐτὸν ἐν τῷ Σανδαλαρίῳ ῥήτορος Διομήδους, οὗ
<span class="lb" data-page="14.625" data-line="4" id="l14.625.4"></span>μηδ᾿ αὐτοῦ ἐκ τῆς αὐλῆς οἱ εὐδοκιμώτατοι τὴν διάθεσιν
<span class="lb" data-page="14.625" data-line="5" id="l14.625.5"></span>τοῦ νοσήματος εὕρισκον, ἀλλὰ διὰ τῶν ἐναντίων ἢ προσῆκεν
<span class="lb" data-page="14.625" data-line="6" id="l14.625.6"></span>ἐποιοῦντο τὴν θεραπείαν, ἡμέραις ὀλίγαις προνοησάμενος
<span class="lb" data-page="14.625" data-line="7" id="l14.625.7"></span>ἰασάμην τελέως χρόνιον τὸ νόσημα. καὶ τοῦ θέρους
<span class="lb" data-page="14.625" data-line="8" id="l14.625.8"></span>ἐπιστάντος ἐπὶ τῶν πρωτευόντων ἐν τῇ Ῥώμῃ προῤῥήσεις
<span class="lb" data-page="14.625" data-line="9" id="l14.625.9"></span>τε καὶ θεραπείας ἐποιησάμην ἀξίας ἐπαίνου μεγάλου καὶ
<span class="lb" data-page="14.625" data-line="10" id="l14.625.10"></span>ἐν πολλῇ δόξῃ παρὰ πᾶσιν ἦν, ὡς οἶσθα, καὶ μέγα ἦν
<span class="lb" data-page="14.625" data-line="11" id="l14.625.11"></span>τοὔνομα Γαληνοῦ. συνηυξάνετό τε τῇ δόξῃ φθόνος ἐκ τῶν
<span class="lb" data-page="14.625" data-line="12" id="l14.625.12"></span>οἰομένων εἶναί τι καὶ αὐτῶν, ὡς ἂν ἐν παντὶ μέρει τῆς
<span class="lb" data-page="14.625" data-line="13" id="l14.625.13"></span>τέχνης ὑπ᾿ ἐμοῦ νικωμένων, ἔλεγόν τε περιθέοντες τὴν πόλιν
<span class="lb" data-page="14.625" data-line="14" id="l14.625.14"></span>ἄλλος ἄλλο τι διαβάλλων, ὁ μὲν ὡς κατὰ τύχην ἰασάμην
<span class="lb" data-page="14.625" data-line="15" id="l14.625.15"></span>τόνδε τινα ῥιψοκινδύνῳ τρόπῳ θεραπείας χρησάμενος,
<span class="lb" data-page="14.625" data-line="16" id="l14.625.16"></span>ὁ δ᾿ ὡς ἐκ μαντικῆς αἱ προῤῥήσεις καὶ οὐκ ἐκ θεωρίας
<span class="lb" data-page="14.625" data-line="17" id="l14.625.17"></span>ἰατρικῆς γίγνοιντο. προσεγένετο δὲ καὶ τὸ κατὰ τὴν ζήτησιν,
<span class="lb" data-page="14.625" data-line="18" id="l14.625.18"></span>ἣν πρὸς τοὺς Στωϊκούς τε καὶ Περιπατητικοὺς ἐποιησάμην,
<span class="pb" data-page="14.626" id="p14.626"></span>
<span class="lb" data-page="14.626" data-line="1" id="l14.626.1"></span><span class="milestone ed2page" data-n="8.838" data-unit="ed2page" id="ed2page.8.838"></span>ἀθροίσαντος αὐτοῦ τοῦ Βοηθοῦ. καὶ μετὰ ταῦτα
<span class="lb" data-page="14.626" data-line="2" id="l14.626.2"></span>τῆς Ἰουστοῦ γυναικὸς, ἦς συντηκομένης ἄνευ τοῦ φαίνεσθαί
<span class="lb" data-page="14.626" data-line="3" id="l14.626.3"></span>τι μόριον πεπονθέναι ἐξεῦρον οὐ μόνον ἐρῶσαν, ἀλλὰ καὶ
<span class="lb" data-page="14.626" data-line="4" id="l14.626.4"></span>τίνος ἤρα, καὶ μικρὸν ὕστερον ὅθεν εὗρον τοῦτο λεχθήσεται.
<span class="lb" data-page="14.626" data-line="5" id="l14.626.5"></span>τὸν δὲ κατὰ τὸν πρὸς τοὺς Στωϊκούς τε καὶ Περιπατητικοὺς
<span class="lb" data-page="14.626" data-line="6" id="l14.626.6"></span>ἀγῶνα, παρόντων καὶ ἄλλων τινῶν ἅμα μετ᾿ αὐτοῖς
<span class="lb" data-page="14.626" data-line="7" id="l14.626.7"></span>ἰατρῶν τε καὶ φιλοσόφων, ἀναμνήσω σε πρῶτον ὅθεν
<span class="lb" data-page="14.626" data-line="8" id="l14.626.8"></span>ἤρξατο διελθὼν, ἵν·, εἰ καὶ τινων τῶν ἀξίων κοινωνίας τοιούτων
<span class="lb" data-page="14.626" data-line="9" id="l14.626.9"></span>λόγων ἐθελήσαις μεταδοῦναι τουτὶ τὸ γράμμα, τὴν
<span class="lb" data-page="14.626" data-line="10" id="l14.626.10"></span>ἀκολουθίαν ἅπασαν ἴδοις τῶν γενομένων· καὶ μὴ διὰ παντὸς
<span class="lb" data-page="14.626" data-line="11" id="l14.626.11"></span>ἀσχολίαν ἔχοις αὐτὸς διηγούμενος, ὅσα διά τε τῶν ἔργων
<span class="lb" data-page="14.626" data-line="12" id="l14.626.12"></span>τῆς ἰατρικῆς τέχνης, ἀνατομῶν τε καὶ τῶν ἐπ᾿ αὐταῖς
<span class="lb" data-page="14.626" data-line="13" id="l14.626.13"></span>λόγων ἐπράχθη μοι τοὺς φθονεροὺς ἰατρούς τε καὶ φιλοσόφους
<span class="lb" data-page="14.626" data-line="14" id="l14.626.14"></span>ἐλέγχοντι. προπηλακιζόμενος γὰρ ὑπ᾿ αὐτῶν ἐπὶ
<span class="lb" data-page="14.626" data-line="15" id="l14.626.15"></span>τοῦτ᾿ ἦλθον, Ὁμήρου με παιδεύσαντος
</p>
          <div class="l"><span class="lb" data-page="14.626" data-line="16" id="l14.626.16"></span>Ἄνδρ᾿ ἐπαμύνασθαι, ὅτε τις προτέρως χαλεπήνῃ.</div>
          <p>
<span class="lb" data-page="14.626" data-line="17" id="l14.626.17"></span>τοιαύτην οὖν ἀρχὴν ἔσχεν ἡ πρὸς αὐτοὺς συνουσία. Φλάβιος
<span class="pb" data-page="14.627" id="p14.627"></span>
<span class="lb" data-page="14.627" data-line="1" id="l14.627.1"></span>Βοηθὸς ὑπατικὸς ἀνὴρ, ὅπως μὲν ἦν φιλόκαλός τε καὶ
<span class="lb" data-page="14.627" data-line="2" id="l14.627.2"></span>φιλομαθὴς οἶσθα καὶ σύ. διδασκάλῳ δ᾿ ἐχρῆτο τῶν Περιπατητικῶν
<span class="lb" data-page="14.627" data-line="3" id="l14.627.3"></span>δογμάτων Ἀλεξάνδρῳ τῷ Δαμασκηνῷ, γινώσκοντι
<span class="lb" data-page="14.627" data-line="4" id="l14.627.4"></span>μὲν καὶ τὰ τοῦ Πλάτωνος, ἀλλὰ τοῖς Ἀριστοτέλους προσκειμένῳ
<span class="lb" data-page="14.627" data-line="5" id="l14.627.5"></span>μᾶλλον. ὁπότ᾿ οὖν παρεκάλεσέ με, διδάξαι διὰ τῶν
<span class="lb" data-page="14.627" data-line="6" id="l14.627.6"></span>ἀνατομῶν ὅπως ἀναπνοή τε καὶ φωνὴ γίνεται, παρεσκεύασεν
<span class="lb" data-page="14.627" data-line="7" id="l14.627.7"></span>ἐρίφους τε καὶ χοίρους πλείονας· πιθήκων γὰρ οὐδὲν
<span class="lb" data-page="14.627" data-line="8" id="l14.627.8"></span>ἔφην δεῖσθαι τὴν ἀνατομὴν, ὁμοίως τε τὴν κατασκευὴν
<span class="lb" data-page="14.627" data-line="9" id="l14.627.9"></span>ἐχόντων οὐ μόνον τούτων τῶν ζώων, ἀλλὰ καὶ πεζῶν σχεδὸν
<span class="lb" data-page="14.627" data-line="10" id="l14.627.10"></span>ἁπάντων· ὅσα δὲ φωνὴν ἔχει μεγάλην, ἐπιτηδειότερα
<span class="lb" data-page="14.627" data-line="11" id="l14.627.11"></span>τῶν μικροφώνων εἶναι, παρασχεῖν ἀποδεικτικὰ λήμματα
<span class="lb" data-page="14.627" data-line="12" id="l14.627.12"></span>πρὸς τὴν τοῦ προκειμένου πίστιν. παρῆσαν δ᾿ ἐν τῇ μελλούσῃ
<span class="lb" data-page="14.627" data-line="13" id="l14.627.13"></span>γενήσεσθαι δείξει καὶ ἄλλοι μέν τινες, ἀτὰρ οὖν καὶ
<span class="lb" data-page="14.627" data-line="14" id="l14.627.14"></span>Ἀδριανὸς ὁ ῥήτωρ, οὔπω σοφιστεύων, ἀλλ᾿ ἔτι συνὼν τῷ
<span class="lb" data-page="14.627" data-line="15" id="l14.627.15"></span>Βοηθῷ· καὶ ὁ Δημήτριος Ἀλεξανδρεὺς ἑταῖρος Φαβωρίνου,
<span class="lb" data-page="14.627" data-line="16" id="l14.627.16"></span>δημοσίᾳ λέγων ἑκάστης ἡμέρας εἰς τὰ προβαλλόμενα κατὰ
<span class="lb" data-page="14.627" data-line="17" id="l14.627.17"></span>τὴν ἰδέαν τῆς Φαβωρίνου λέξεως. ἐμοῦ δὲ πρὶν ἀνατέμνειν
<span class="lb" data-page="14.627" data-line="18" id="l14.627.18"></span>εἰπόντος. ὡς αὐτὸς μὲν δείξαιμι τὰ ἐκ τῆς ἀνατομῆς φαινόμενα,
<span class="pb" data-page="14.628" id="p14.628"></span>
<span class="lb" data-page="14.628" data-line="1" id="l14.628.1"></span>συλλογίσασθαι δὲ τὰ ἐξ αὐτῶν περαινόμενα, οὐκ
<span class="lb" data-page="14.628" data-line="2" id="l14.628.2"></span>ἐμοῦ μόνον, ἀλλὰ καὶ τῶν ἁπάντων μᾶλλον ἐλπίζοιμι δύνασθαι
<span class="lb" data-page="14.628" data-line="3" id="l14.628.3"></span>τὸν διδάσκαλον Ἀλέξανδρον· οἱ μὲν ἄλλοι πάντες ὡς
<span class="lb" data-page="14.628" data-line="4" id="l14.628.4"></span>ἐπιεικῆ τὸν λόγον ἀπεδείξαντο, τιμὴν εἰς τὸν Ἀλέξανδρον
<span class="lb" data-page="14.628" data-line="5" id="l14.628.5"></span>ἔχοντες καὶ ἅμα προτροπὴν εἰς τὴν ὅλην οὐσίαν ἄνευ φιλονεικίας
<span class="lb" data-page="14.628" data-line="6" id="l14.628.6"></span>γενέσθαι. γινώσκεις γὰρ ὡς ἐπὶ τούτῳ τῷ πάθει
<span class="lb" data-page="14.628" data-line="7" id="l14.628.7"></span>πρὸς ἁπάντων καὶ Ἀλέξανδρος ἐγινώσκετο, καθάπερ καὶ
<span class="lb" data-page="14.628" data-line="8" id="l14.628.8"></span>τότε σαφῶς ἐδήλωσε. δείξειν γὰρ ὑποσχομένου μου νευρίων
<span class="lb" data-page="14.628" data-line="9" id="l14.628.9"></span>λεπτοτάτων, ὡς εἶναι τριχοειδῆ συζυγίαν τινὰ τοῖς τοῦ
<span class="lb" data-page="14.628" data-line="10" id="l14.628.10"></span>φάρυγγος μυσὶν ἐκφυομένην, τοῖς μὲν ἐκ τῶν ἀριστερῶν
<span class="lb" data-page="14.628" data-line="11" id="l14.628.11"></span>μερῶν, τοῖς δὲ ἐκ τῶν δεξιῶν· ἐφ᾿ οἶς βρόχῳ διαληφθεῖσιν,
<span class="lb" data-page="14.628" data-line="12" id="l14.628.12"></span>ἢ τμηθεῖσιν ἄφωνον γίνεται τὸ ζῶον, οὔτ᾿ εἰς τὴν
<span class="lb" data-page="14.628" data-line="13" id="l14.628.13"></span>ζωήν τι βλαπτομένου, οὔτ᾿ εἰς τὴν ἐνέργειαν· ὁ Ἀλέξανδρος
<span class="lb" data-page="14.628" data-line="14" id="l14.628.14"></span>ὑπολαβὼν πρὶν δειχθῆναι, τοῦτο πρῶτον, ἔφη, ἄν σοι
<span class="lb" data-page="14.628" data-line="15" id="l14.628.15"></span>συγχωρηθῇ, τοῖς διὰ τῶν αἰσθήσεων φαινομένοις πιστεύειν
<span class="lb" data-page="14.628" data-line="16" id="l14.628.16"></span>ἡμᾶς δεῖν. ἀκούσας δ᾿ ἐγὼ ταῦτα, καταλιπὼν αὐτοὺς ἐχωρίσθην
<span class="lb" data-page="14.628" data-line="17" id="l14.628.17"></span>ἓν μόνον φθεγξάμενος, ὡς ἐσφάλην οἰόμενος οὐκ
<span class="lb" data-page="14.628" data-line="18" id="l14.628.18"></span>εἰς τοὺς ἀγροικοπυῤῥωνείους ἥκειν, ἢ οὐκ ἂν ἀφικνεῖσθαι. ﻿
<span class="pb" data-page="14.629" id="p14.629"></span>
<span class="lb" data-page="14.629" data-line="1" id="l14.629.1"></span>ἐμοῦ δὲ χωρισθέντος οἵ τ᾿ ἄλλοι τοῦ Ἀλεξάνδρου κατέγνωσαν
<span class="lb" data-page="14.629" data-line="2" id="l14.629.2"></span>ὅ τ᾿ Ἀδριανὸς καὶ ὁ Δημήτριος, ἐχθρῶς ἀεὶ διακείμενοι
<span class="lb" data-page="14.629" data-line="3" id="l14.629.3"></span>πρὸς τὴν φιλονεικίαν αὐτῷ, πιθανὴν ἀφορμὴν εἶχον
<span class="lb" data-page="14.629" data-line="4" id="l14.629.4"></span>ἐπιτιμῆσαι σφοδρῶς. ἐπεὶ δὲ καὶ τοῖς φιλολόγοις ἅπασιν,
<span class="lb" data-page="14.629" data-line="5" id="l14.629.5"></span>ὅσοι κατὰ τὴν τῶν Ῥωμαίων πόλιν ἦσαν, ἐγνώσθη τοῦτο
<span class="lb" data-page="14.629" data-line="6" id="l14.629.6"></span>καὶ τῷ Σεβήρῳ καὶ τῷ <span class="milestone ed2page" data-n="8.839" data-unit="ed2page" id="ed2page.8.839"></span>Παύλῳ καὶ τῷ Βαρβάρῳ,
<span class="lb" data-page="14.629" data-line="7" id="l14.629.7"></span>πάντες οὖν σφοδρῶς ἐπετίμησαν αὐτῷ καὶ παρόντων αὐτῶν
<span class="lb" data-page="14.629" data-line="8" id="l14.629.8"></span>ἠξίωσαν γενέσθαι τὰς ἀνατομὰς, ἀθροίσαντες εἰς αὐτὸ
<span class="lb" data-page="14.629" data-line="9" id="l14.629.9"></span>τοὺς ἄλλους ἅπαντας, ὅσοι κατὰ τὴν ἰατρικήν τε καὶ φιλοσοφίαν
<span class="lb" data-page="14.629" data-line="10" id="l14.629.10"></span>ἦσαν ἔνδοξοι. γινομένης δὲ πλείοσιν ἡμέραις τῆς
<span class="lb" data-page="14.629" data-line="11" id="l14.629.11"></span>συνουσίας καὶ δείξαντος ἐμοῦ τὴν μὲν εἰσπνοὴν γίνεσθαι
<span class="lb" data-page="14.629" data-line="12" id="l14.629.12"></span>διαστελλομένου τοῦ θώρακος, τὴν δὲ ἐκπνοὴν συστελλομένου,
<span class="lb" data-page="14.629" data-line="13" id="l14.629.13"></span>δείξαντος δὲ καὶ τοὺς μῦς, ὑφ᾿ ὧν τε διαστέλλονται
<span class="lb" data-page="14.629" data-line="14" id="l14.629.14"></span>καὶ πρὸς τοῦτό γε τὰ εἰς αὐτοὺς κατεσχημένα νεῦρα, τὴν
<span class="lb" data-page="14.629" data-line="15" id="l14.629.15"></span>ἔκφυσιν ἐκ τοῦ νωτιαίου μυελοῦ ποιούμενα καὶ ὡς μὲν
<span class="lb" data-page="14.629" data-line="16" id="l14.629.16"></span>ἀβίαστος ἔξω φορὰ τοῦ πνεύματος ἐκπνοὴν ἄψοφον ἐργάζοιτο,
<span class="lb" data-page="14.629" data-line="17" id="l14.629.17"></span>βιαίαν δ᾿ εἶναι τὴν ἑτέραν αὐτῆς γινομένην μετὰ
<span class="lb" data-page="14.629" data-line="18" id="l14.629.18"></span>ψόφου, ἣν ἐκφύσησιν ὀνομάζομεν· ἐπιδείξαντος δὲ καὶ ὡς ἡ
<span class="pb" data-page="14.630" id="p14.630"></span>
<span class="lb" data-page="14.630" data-line="1" id="l14.630.1"></span>τοιαύτη μόνη κατὰ τὴν διὰ τοῦ φάρυγγος ἔξοδον ὑπὸ τῶν
<span class="lb" data-page="14.630" data-line="2" id="l14.630.2"></span>κατὰ τὸν χόνδρον πληττομένη τὴν φωνὴν ἐργάζοιτο, καὶ ὡς
<span class="lb" data-page="14.630" data-line="3" id="l14.630.3"></span>ὑπὸ μυῶν οὗτοι κινοῖντο καὶ ὡς τὰ νεῦρα τὰ τούτους κινοῦντα
<span class="lb" data-page="14.630" data-line="4" id="l14.630.4"></span>κακωθέντα, τὴν ἀφωνίαν ἐργάζοιτο καὶ τῶν παραφθεγξαμένων
<span class="lb" data-page="14.630" data-line="5" id="l14.630.5"></span>ὁπότε ἐδείκνυον ταῦτα πάντων ἐλεγχθέντων, ὁ
<span class="lb" data-page="14.630" data-line="6" id="l14.630.6"></span>Βοηθὸς ἐδεήθη μου σχεῖν αὐτῶν ὑπομνήματα. καὶ πέμψαντός
<span class="lb" data-page="14.630" data-line="7" id="l14.630.7"></span>γε αὐτοῦ τοὺς διὰ σημείων ἠσκημένους ἐν τάχει γράφειν,
<span class="lb" data-page="14.630" data-line="8" id="l14.630.8"></span>ὑπηγόρευσα πάντα τὰ δειχθέντα καὶ λεχθέντα μὴ προορώμενος
<span class="lb" data-page="14.630" data-line="9" id="l14.630.9"></span>εἰ μέλλει δώσειν αὐτὰ πολλοῖς. καὶ μέχρι δὲ νῦν, ὦ
<span class="lb" data-page="14.630" data-line="10" id="l14.630.10"></span>Ἐπίγενες, οὐδὲν ἐτόλμησέ τις ἀντειπεῖν <span class="milestone ed1page" data-n="3.456" data-unit="ed1page" id="ed1page.3.456"></span>αὐτοῖς ἐτῶν
<span class="lb" data-page="14.630" data-line="11" id="l14.630.11"></span>ἐν τῷ μεταξὺ γεγονότων ιε΄. καίτοι γε διαβουλευομένων γε
<span class="lb" data-page="14.630" data-line="12" id="l14.630.12"></span>πολλῶν ἀντειπεῖν, ὅπως ἀκουσθῶσιν αὐτὸ τοῦτο μόνον, ὡς
<span class="lb" data-page="14.630" data-line="13" id="l14.630.13"></span>ἀντειρήκασιν, οὐ μὴν τολμώντων γε εἰς κρίσιν ἐπὶ φιλολόγων
<span class="lb" data-page="14.630" data-line="14" id="l14.630.14"></span>ἀνδρῶν ἀγαγεῖν τὰ γραφέντα.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:6">
<span class="pb page1" data-page="14.630" id="p14.630"></span>
<span class="milestone ed1page page1" data-n="3.456" data-unit="ed1page" id="ed1page.3.456"></span>
<span class="milestone ed2page page1" data-n="8.839" data-unit="ed2page" id="ed2page.8.839"></span>
          <p>
<span class="lb" data-page="14.630" data-line="15" id="l14.630.15"></span>Λοιπὸν οὖν ὅπερ ὑπεσχόμην ἐφεξῆς σοι
<span class="lb" data-page="14.630" data-line="16" id="l14.630.16"></span>διηγήσομαι, ἣν λέξιν καὶ προσθεῖναι δὲ τῷ παρόντι λόγῳ,
<span class="lb" data-page="14.630" data-line="17" id="l14.630.17"></span>μάλιστ᾿ ἐπειδὰν καὶ τῶν σοφιστῶν ἰατρῶν ἔνιοι, ἀγνοούμενοι
<span class="lb" data-page="14.630" data-line="18" id="l14.630.18"></span>τίνι λόγῳ τὸν ἔρωτα τῆς παλλακῆς τοῦ πατρὸς Ἐρασίστρατος
<span class="pb" data-page="14.631" id="p14.631"></span>
<span class="lb" data-page="14.631" data-line="1" id="l14.631.1"></span>ἐγνώρισεν, ἔγραψαν τῶν ἀρτηριῶν τοὺς σφυγμοὺς
<span class="lb" data-page="14.631" data-line="2" id="l14.631.2"></span>τοῦ νεανίσκου, σφυζουσῶν ἐρωτικῶς ἐξευρεῖν αὐτὸν, οὐκέθ᾿
<span class="lb" data-page="14.631" data-line="3" id="l14.631.3"></span>ὑπομείναντες εἰπεῖν ἐκ τῶν σφυγμῶν εὑρεθῆναι. ἐγὼ δ᾿
<span class="lb" data-page="14.631" data-line="4" id="l14.631.4"></span>ὅπως μὲν Ἐρασίστρατος ἔγνω, τοῦτο λέγειν οὐκ ἔχω. ὅπως
<span class="lb" data-page="14.631" data-line="5" id="l14.631.5"></span>δὲ αὐτὸς ἔγνων ἤδη σοι φράσω. παρεκλήθημεν εἰς τὴν
<span class="lb" data-page="14.631" data-line="6" id="l14.631.6"></span>ἐπίσκεψίν τινος γυναικὸς, ὡς ἀγρυπνούσης ἐν ταῖς νυξὶ καὶ
<span class="lb" data-page="14.631" data-line="7" id="l14.631.7"></span>μεταβαλλούσης ἑαυτὴν ἄλλοτε εἰς ἄλλο σχῆμα κατακλίσεως,
<span class="lb" data-page="14.631" data-line="8" id="l14.631.8"></span>εὗρον δ᾿ ἀπύρετον, ἐπυθόμην ὑπὲρ ἑκάστου τῶν κατὰ μέρος
<span class="lb" data-page="14.631" data-line="9" id="l14.631.9"></span>αὐτῇ γεγονότων, ἐξ ὧν ἴσμεν ἀγρυπνίας συμβαινούσας. ἡ δὲ
<span class="lb" data-page="14.631" data-line="10" id="l14.631.10"></span>μόγις, ἢ οὐδ᾿ ὅλως ἀπεκρίνετο, ὡς μάτην ἐρωτωμένην ἐνδεικνυμένη
<span class="lb" data-page="14.631" data-line="11" id="l14.631.11"></span>καὶ τὸ τελευταῖον ἀποστραφεῖσα, τοῖς μὲν ἐπιβεβλημένοις
<span class="lb" data-page="14.631" data-line="12" id="l14.631.12"></span>ἱματίοις ὅλῳ τῷ σώματι σκεπάσασα πᾶσαν
<span class="lb" data-page="14.631" data-line="13" id="l14.631.13"></span>ἑαυτὴν, ἄλλῳ δέ τινι μικρῷ ταραντινιδίῳ τὴν κεφαλὴν
<span class="lb" data-page="14.631" data-line="14" id="l14.631.14"></span>ἔκειτο καθάπερ οἱ χρῄζοντες ὕπνου. χωρισθεὶς οὖν ἐγὼ
<span class="lb" data-page="14.631" data-line="15" id="l14.631.15"></span>δυοῖν θάτερον αὐτὴν ἐνόησα πάσχειν, ἢ μελαγχολικῶς δυσθυμεῖν,
<span class="lb" data-page="14.631" data-line="16" id="l14.631.16"></span>ἤ τι λυπουμένην οὐκ ἐθέλειν ὁμολογεῖν. εἰς τὴν
<span class="lb" data-page="14.631" data-line="17" id="l14.631.17"></span>ὑστεραίαν οὖν ἀνεβαλλόμην ἀκριβέστερον διασκέψασθαι περὶ
<span class="pb" data-page="14.632" id="p14.632"></span>
<span class="lb" data-page="14.632" data-line="1" id="l14.632.1"></span>αὐτῶν καὶ πορευθεὶς τὸ μὲν πρότερον ἤκουσα τῆς παραμενούσης
<span class="lb" data-page="14.632" data-line="2" id="l14.632.2"></span>οἰκέτιδος ὡς ἀδύνατον αὐτὴν ἄρτι θεάσασθαι·
<span class="lb" data-page="14.632" data-line="3" id="l14.632.3"></span>δεύτερον δ᾿ ἐπανελθὼν ὡς ἤκουσα πάλιν ταὐτὸ, τρίτον
<span class="lb" data-page="14.632" data-line="4" id="l14.632.4"></span>πάλιν ἧκον. εἰπούσης δέ μου τῆς θεραπαίνης ἀπαλλάττεσθαι,
<span class="lb" data-page="14.632" data-line="5" id="l14.632.5"></span>μὴ βούλεσθαι γὰρ ἐνοχλεῖσθαι τὴν γυναῖκα, καὶ
<span class="lb" data-page="14.632" data-line="6" id="l14.632.6"></span>γνοὺς αὐτὴν ἐμοῦ χωρισθέντος λελουμένην τε καὶ τὰ συνήθως
<span class="lb" data-page="14.632" data-line="7" id="l14.632.7"></span>προσενεγκαμένην <span class="milestone ed2page" data-n="8.840" data-unit="ed2page" id="ed2page.8.840"></span>, ἧκον τῇ ὑστεραίᾳ καὶ μόνος
<span class="lb" data-page="14.632" data-line="8" id="l14.632.8"></span>διαλεχθεὶς τῇ θεραπαίνῃ πολυειδῶς, ἔγνων σαφῶς τίνι λύπῃ
<span class="lb" data-page="14.632" data-line="9" id="l14.632.9"></span>τειρομένην, ἣν ἐξεῦρον κατὰ τύχην, ὁποίαν οἶμαι καὶ Ἐρασιστράτῳ
<span class="lb" data-page="14.632" data-line="10" id="l14.632.10"></span>γενέσθαι, προεγνωσμένου γάρ μοι τοῦ μηδὲν εἶναι
<span class="lb" data-page="14.632" data-line="11" id="l14.632.11"></span>κατὰ τὸ σῶμα πάθος, ἀλλὰ ἀπὸ ψυχικῆς τινος ἀηδίας ἐνοχλεῖσθαι
<span class="lb" data-page="14.632" data-line="12" id="l14.632.12"></span>τὴν γυναῖκα, συνέβη κατὰ τὸν αὐτὸν καιρὸν ὃν
<span class="lb" data-page="14.632" data-line="13" id="l14.632.13"></span>ἐσκόπουν αὐτὴν βεβαιωθῆναι τοῦτο, παραγενομένου τινὸς
<span class="lb" data-page="14.632" data-line="14" id="l14.632.14"></span>ἐκ τοῦ θεάτρου καὶ φάντος ὀρχούμενον ἑορακέναι Πυλάδην·
<span class="lb" data-page="14.632" data-line="15" id="l14.632.15"></span>ἠλλάγη γὰρ αὐτῆς καὶ τὸ βλέμμα καὶ τὸ χρῶμα τοῦ
<span class="lb" data-page="14.632" data-line="16" id="l14.632.16"></span>προσώπου, κᾀγὼ θεασάμενος τοῦτο, τῷ καρπῷ τῆς γυναικὸς
<span class="lb" data-page="14.632" data-line="17" id="l14.632.17"></span>ἐπιβαλὼν τὴν χεῖρα, τὸν σφυγμὸν εὗρον ἀνώμαλον
<span class="lb" data-page="14.632" data-line="18" id="l14.632.18"></span>ἐξαίφνης πολυειδῶς γενόμενον, ὅστις δηλοῖ τὴν ψυχὴν τεθορυβῆσθαι·
<span class="lb" data-page="14.632" data-line="19" id="l14.632.19"></span>ὁ αὐτὸς οὖν καὶ τοῖς ἀγωνιῶσι περί τι πρᾶγμα
<span class="pb" data-page="14.633" id="p14.633"></span>
<span class="lb" data-page="14.633" data-line="1" id="l14.633.1"></span>συμβαίνειν. κατὰ τὴν ὑστεραίαν οὖν εἰπὼν ἀκολούθῳ τινι
<span class="lb" data-page="14.633" data-line="2" id="l14.633.2"></span>τῶν ἐμῶν, ὅταν ἐπισκεψάμενος ἔλθω πρὸς τὴν γυναῖκα,
<span class="lb" data-page="14.633" data-line="3" id="l14.633.3"></span>μετ᾿ ὀλίγον ἀφικόμενος ἀνάγγειλόν μοι, Μόρφον ὀρχεῖσθαι
<span class="lb" data-page="14.633" data-line="4" id="l14.633.4"></span>σήμερον, εἶθ᾿ ὡς ἤγγειλεν, ἄτρεπτον εὗρον τὸν σφυγμόν.
<span class="lb" data-page="14.633" data-line="5" id="l14.633.5"></span>ὁμοίως δὲ καὶ κατὰ τὴν ἑξῆς ἡμέραν ποιήσας ἀγγελθῆναι
<span class="lb" data-page="14.633" data-line="6" id="l14.633.6"></span>περὶ τοῦ τρίτου τῶν ὀρχηστῶν, ὁμοίως μείναντος ἀτρέπτου
<span class="lb" data-page="14.633" data-line="7" id="l14.633.7"></span>τοῦ σφυγμοῦ. κατὰ τὴν τετάρτην ἠκρίβωσα νύκτα πάνυ
<span class="lb" data-page="14.633" data-line="8" id="l14.633.8"></span>παραφυλάξας, ἡνίκα Πυλάδης ὀρχούμενος ἠγγέλθη, ταραχθέντα
<span class="lb" data-page="14.633" data-line="9" id="l14.633.9"></span>πολυειδῶς αὐτὸν ὁρῶν, εὗρον οὕτως ἐρῶσαν τοῦ Πυλάδου
<span class="lb" data-page="14.633" data-line="10" id="l14.633.10"></span>τὴν γυναῖκα καὶ τοῦτο παραφυλαχθὲν ἀκριβῶς ἐν
<span class="lb" data-page="14.633" data-line="11" id="l14.633.11"></span>ταῖς ἐφεξῆς ἡμέραις εὑρέθη βεβαίως. καθάπερ γε καί τινος
<span class="lb" data-page="14.633" data-line="12" id="l14.633.12"></span>ἄλλου τῶν πλουσίων δοῦλος οἰκονόμος ὁμοίως κάμνων ἐγνώσθη
<span class="lb" data-page="14.633" data-line="13" id="l14.633.13"></span>μοι. λυπούμενος γὰρ ἐν τῷ μέλλειν ἀποδιδόναι λογισμοὺς
<span class="lb" data-page="14.633" data-line="14" id="l14.633.14"></span>ὧν διῴκησεν, ἐν οἷς ἠπίστατο λεῖπον οὐκ ὀλίγον
<span class="lb" data-page="14.633" data-line="15" id="l14.633.15"></span>ἀργύριον, ὑπὸ τῆς φροντίδος ἠγρύπνει τε καὶ λυπούμενος
<span class="lb" data-page="14.633" data-line="16" id="l14.633.16"></span>ἐτήκετο, προειπὼν δὲ αὐτοῦ τῷ δεσπότῃ μηδὲν εἶναι σωματικὸν
<span class="lb" data-page="14.633" data-line="17" id="l14.633.17"></span>πάθημα τῷ πρεσβύτῃ, σκέψασθαι συνεβουλευσάμην,
<span class="lb" data-page="14.633" data-line="18" id="l14.633.18"></span>ὅτι φοβοῖτο μέλλοντος αὐτοῦ τοὺς λόγους, ὧν ἐνεχείρισεν ﻿
<span class="pb" data-page="14.634" id="p14.634"></span>
<span class="lb" data-page="14.634" data-line="1" id="l14.634.1"></span>ἀπαιτεῖν, καὶ διὰ τοῦτο λυποῖτο, γινώσκων οὐκ ὀλίγον ἐν
<span class="lb" data-page="14.634" data-line="2" id="l14.634.2"></span>αὐτοῖς εὑρήσεσθαι λεῖπον. ἐπειδὴ καλῶς ἔφη με στοχάζεσθαι,
<span class="lb" data-page="14.634" data-line="3" id="l14.634.3"></span>τοῦτο συνεβούλευσα βεβαίας ἕνεκεν διαγνώσεως, εἰπεῖν
<span class="lb" data-page="14.634" data-line="4" id="l14.634.4"></span>αὐτῷ ὅσον ἔχει παρακείμενον ἀργύριον αἰτῆσαι τοῦτο,
<span class="lb" data-page="14.634" data-line="5" id="l14.634.5"></span>μή πως ἐξ αἰφνιδίου τελευτήσαντος ἀπόληται, μεταστάσης εἰς
<span class="lb" data-page="14.634" data-line="6" id="l14.634.6"></span>ἄλλον οἰκέτην τῆς διοικήσεως, οὗ μήπω πεῖραν ἔχει· παρὰ
<span class="lb" data-page="14.634" data-line="7" id="l14.634.7"></span>γὰρ ἐκείνου μὴ χρῄζειν ἀπαιτήσεως λογισμῶν. ὡς δὲ ὁ δεσπότης
<span class="lb" data-page="14.634" data-line="8" id="l14.634.8"></span>αὐτῷ ταῦτα διελέχθη, πεισθεὶς οὐκ ἐξετασθήσεσθαι
<span class="lb" data-page="14.634" data-line="9" id="l14.634.9"></span>καὶ διὰ τοῦτο γινόμενος ἄλυπος ἐν τῇ τρίτῃ τῶν ἡμερῶν
<span class="lb" data-page="14.634" data-line="10" id="l14.634.10"></span>τὴν κατὰ φύσιν ἕξιν τοῦ σώματος ἀνεκτήσατο. τί δή
<span class="lb" data-page="14.634" data-line="11" id="l14.634.11"></span>ποτ᾿ οὖν ἐλάνθανε τοὺς ἔμπροσθεν ἰατροὺς τήν τε προειρημένην
<span class="lb" data-page="14.634" data-line="12" id="l14.634.12"></span>γυναῖκα καὶ τὸν προειρημένον οἰκέτην ἐπισκοπουμένους;
<span class="lb" data-page="14.634" data-line="13" id="l14.634.13"></span>ἐκ γὰρ κοινῶν ἐπιλογισμῶν εὑρίσκεται τὰ τοιαῦτα,
<span class="lb" data-page="14.634" data-line="14" id="l14.634.14"></span>κᾂν βραχεῖαν ἐπιστήμην ἔχῃ τῆς ἰατρικῆς θεωρίας. ἐγὼ μὲν
<span class="lb" data-page="14.634" data-line="15" id="l14.634.15"></span>ἡγοῦμαι διότι μηδεμίαν ἔχουσι διάγνωσιν, ὧν τὸ σῶμα διὰ
<span class="lb" data-page="14.634" data-line="16" id="l14.634.16"></span>τῆς ψυχῆς πάθη πάσχειν εἰώθει. ἴσως δὲ ὅτι οὐδὲ διὰ τοὺς
<span class="lb" data-page="14.634" data-line="17" id="l14.634.17"></span>ἀγῶνας καὶ τοὺς φόβους ἐξαίφνης τὴν ψυχὴν ταράξαντας
<span class="lb" data-page="14.634" data-line="18" id="l14.634.18"></span>οἱ σφυγμοὶ τρέπονται γινώσκουσιν. ὅπερ Ἐρασίστρατος ἐπιστάμενος
<span class="pb" data-page="14.635" id="p14.635"></span>
<span class="lb" data-page="14.635" data-line="1" id="l14.635.1"></span>ἐπὶ τῆς αὐτῆς οἰκίας τῷ νοσοῦντι τῆς γυναικὸς
<span class="lb" data-page="14.635" data-line="2" id="l14.635.2"></span>ὑπαρχούσης εὐκολώτερον ἐξεῦρεν, ὡς ἂν δυναμένου αὐτοῦ
<span class="lb" data-page="14.635" data-line="3" id="l14.635.3"></span>συνεχέστερον ὁρᾶσθαι τὸν νεανίσκον, μὴ διὰ πλειόνων ἡμερῶν
<span class="lb" data-page="14.635" data-line="4" id="l14.635.4"></span>καθάπερ ὁ Πυλάδης· οὐδ᾿ οὖν οὐδὲ τότε φαινομένου,
<span class="lb" data-page="14.635" data-line="5" id="l14.635.5"></span>ἀλλ᾿ ἀκουομένου ἐκταράττειν τὴν γυναῖκα. λῆρος οὖν μακρὸς
<span class="lb" data-page="14.635" data-line="6" id="l14.635.6"></span>ἐρωτικῶς κινούμενοι σφυγμοὶ τῶν οὐ γινωσκόντων ἔρωτος
<span class="lb" data-page="14.635" data-line="7" id="l14.635.7"></span>μὲν οὐδένα δηλωτικὸν σφυγμὸν εἶναι, θορυβουμένης δὲ
<span class="lb" data-page="14.635" data-line="8" id="l14.635.8"></span>ψυχῆς τοὺς σφυγμοὺς ἀλλοιοῦσθαι, μήτε τὴν κατὰ φύσιν
<span class="lb" data-page="14.635" data-line="9" id="l14.635.9"></span>ὁμαλότητα μήτε τὴν τάξιν ἀποσώζοντας.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:8">
<span class="pb page1" data-page="14.641" id="p14.641"></span>
<span class="milestone ed1page page1" data-n="3.457" data-unit="ed1page" id="ed1page.3.457"></span>
<span class="milestone ed2page page1" data-n="8.842" data-unit="ed2page" id="ed2page.8.842"></span>
          <p>
<span class="lb" data-page="14.641" data-line="5" id="l14.641.5"></span>[Τὴν γυναῖκα τοῦ Βοηθοῦ τῷ γυναικείῳ
<span class="lb" data-page="14.641" data-line="6" id="l14.641.6"></span>ῥῷ περιπεσοῦσαν ἰᾶται παρὰ τὴν ἄλλων δόξαν.] Τούτων
<span class="lb" data-page="14.641" data-line="7" id="l14.641.7"></span>μὲν οὖν, ὦ Ἐπίγενες, αὐτὸν ἔχω μάρτυρά σε, πολλῶν δ᾿
<span class="lb" data-page="14.641" data-line="8" id="l14.641.8"></span>ἄλλων ἑτέρους ἁπάντων τῶν πραχθέντων μοι κατὰ τὴν
<span class="lb" data-page="14.641" data-line="9" id="l14.641.9"></span>πρώτην ἐπιδημίαν. ἤκουες δ᾿ αὐτὸ παρ᾿ αὐτῶν τῶν ὑπ᾿ ἐμοῦ
<span class="lb" data-page="14.641" data-line="10" id="l14.641.10"></span>θεραπευθέντων. ἓν οὖν ὄντως θαυμάσιον πραχθὲν, ὃ οὐ
<span class="lb" data-page="14.641" data-line="11" id="l14.641.11"></span>μόνον με παραδοξολόγον ὡς ἔμπροσθεν οἱ πολλοὶ τῶν ἰατρῶν
<span class="lb" data-page="14.641" data-line="12" id="l14.641.12"></span>ὠνόμαζον, ἀλλὰ καὶ παραδοξοποιὸν ἐποίησε κληθῆναι
<span class="lb" data-page="14.641" data-line="13" id="l14.641.13"></span>σιωπήσω. ἡ γὰρ τοῦ Βοηθοῦ γυνὴ τῷ καλουμένῳ ῥῷ
<span class="lb" data-page="14.641" data-line="14" id="l14.641.14"></span>γυναικείῳ περιπεσοῦσα κατ᾿ ἀρχὰς μὲν <span class="milestone ed2page" data-n="8.843" data-unit="ed2page" id="ed2page.8.843"></span>αἰδουμένη
<span class="lb" data-page="14.641" data-line="15" id="l14.641.15"></span>τοὺς ἀξιολόγους ἰατροὺς, ὦν εἶς ἤδη κᾀγὼ πᾶσιν ἐδόκουν
<span class="lb" data-page="14.641" data-line="16" id="l14.641.16"></span>εἶναι, ταῖς συνήθεσι μαίαις ἀρίσταις οὔσαις τῶν κατὰ τὴν
<span class="lb" data-page="14.641" data-line="17" id="l14.641.17"></span>πόλιν ἑαυτὴν ἐπέτρεπεν. ὡς δ᾿ οὐδὲν ὠφελεῖτο, πάντας ἡμᾶς
<span class="lb" data-page="14.641" data-line="18" id="l14.641.18"></span>ὁ Βοηθὸς ἀθροίσας ἐπεσκοπεῖτο τί χρὴ ποιεῖν. ὡς δὲ συνωμολογήθη,
<span class="pb" data-page="14.642" id="p14.642"></span>
<span class="lb" data-page="14.642" data-line="1" id="l14.642.1"></span>κατὰ τὴν γεγραμμένην ὑφ᾿ Ἱπποκράτους τε καὶ τῶν
<span class="lb" data-page="14.642" data-line="2" id="l14.642.2"></span>ἀρίστων μετ᾿ αὐτὸν ἰατρῶν θεραπείαν, ἅπαντα πράττειν
<span class="lb" data-page="14.642" data-line="3" id="l14.642.3"></span>ἀξιώσαντος αὐτοῦ καὶ συνεχῶς ἐπιφαίνεσθαί με ταῖς ὑπηρετούσαις
<span class="lb" data-page="14.642" data-line="4" id="l14.642.4"></span>αὐτῇ γυναιξὶν, ὁρᾷν τε τὰς ὕλας τῶν κατὰ μέρος
<span class="lb" data-page="14.642" data-line="5" id="l14.642.5"></span>βοηθημάτων πρὸς τὸν καθόλου σκοπὸν ἀποβλέποντα, κεφάλαιον
<span class="lb" data-page="14.642" data-line="6" id="l14.642.6"></span>ἔχοντα, ξηραίνειν μὲν οὐ μόνον τῆς μήτρας τὰ
<span class="lb" data-page="14.642" data-line="7" id="l14.642.7"></span>χωρία, ἀλλὰ καὶ σύμπαν τὸ σῶμα, προσφέρειν τε καὶ ἀλειμμάτων
<span class="lb" data-page="14.642" data-line="8" id="l14.642.8"></span>στυφόντων τοῖς γυναικείοις τόποις, ἐποίουν οὕτως.
<span class="lb" data-page="14.642" data-line="9" id="l14.642.9"></span>ἐπεὶ δὲ ταῦτα πραττόντων ἐφαίνετο χείρων ἡ διάθεσις ἀποτελουμένη,
<span class="lb" data-page="14.642" data-line="10" id="l14.642.10"></span>κατὰ τὸ εἰκὸς ἀπορία πᾶσιν ἡμῖν ἐγίνετο καὶ ζητοῦσιν
<span class="lb" data-page="14.642" data-line="11" id="l14.642.11"></span>ἑτέραν ἀγωγὴν θεραπείας, ἐφ᾿ ἣν μεταβῶμεν, οὔτ᾿ ἐκ
<span class="lb" data-page="14.642" data-line="12" id="l14.642.12"></span>λογισμοῦ τις εὕρισκεν οὔτ᾿ ἐκ πείρας ἀνεμιμνήσκετο βέλτιον
<span class="lb" data-page="14.642" data-line="13" id="l14.642.13"></span>τῆς ὑπὸ τῶν ἀρίστων ἰατρῶν ὁμολογουμένης. ἐν τούτῳ
<span class="lb" data-page="14.642" data-line="14" id="l14.642.14"></span>δὲ καὶ ὄγκος τις ὤφθη κατὰ τὴν γαστέρα παραπλήσιος τῷ
<span class="lb" data-page="14.642" data-line="15" id="l14.642.15"></span>γινομένῳ ταῖς κυούσαις, ὃν ἔνιαι τῶν θεραπευουσῶν αὐτὴν
<span class="lb" data-page="14.642" data-line="16" id="l14.642.16"></span>γυναικῶν ᾠήθησαν ὄντως ἐπὶ κυήσει γενέσθαι, οὐ μὴν τῶν
<span class="lb" data-page="14.642" data-line="17" id="l14.642.17"></span>γε ἄλλων ἰατρῶν τις ἐπείθετο. τὰ γὰρ ἐκκρινόμενα γνωρίσματα
<span class="lb" data-page="14.642" data-line="18" id="l14.642.18"></span>ὄντα τοῦ ῥοῦ τοῦ γυναικείου καθ᾿ ἑκάστην ἡμέραν
<span class="pb" data-page="14.643" id="p14.643"></span>
<span class="lb" data-page="14.643" data-line="1" id="l14.643.1"></span>ἀντιμαρτυρήσει τῇ δόξῃ ταύτῃ. τῆς φυλαττούσης οὖν αὐτὴν,
<span class="lb" data-page="14.643" data-line="2" id="l14.643.2"></span>ἣν ἐπεπιστεύκειμεν ἀρίστην εἶναι, τά τ᾿ ἄλλα πραττούσης ὡς
<span class="lb" data-page="14.643" data-line="3" id="l14.643.3"></span>ἐπὶ κυούσης λουούσης τε καθ᾿ ἑκάστην ἡμέραν, συνέβη κατὰ τὸν
<span class="lb" data-page="14.643" data-line="4" id="l14.643.4"></span>πρῶτον οἶκον τοῦ βαλανείου σφοδροτάτης ὠδίνης γενομένης,
<span class="lb" data-page="14.643" data-line="5" id="l14.643.5"></span>οἶαι ταῖς τικτούσαις εἰώθασι συμπίπτειν, ὑδατῶδες ὑγρὸν
<span class="lb" data-page="14.643" data-line="6" id="l14.643.6"></span>ἐκκενωθῆναι τοσοῦτον ὡς λειποθυμήσασαν ἐξενεχθῆναι τοῦ
<span class="lb" data-page="14.643" data-line="7" id="l14.643.7"></span>βαλανείου τὴν γυναῖκα. καλουσῶν δὲ καὶ κεκραγυιῶν τῶν
<span class="lb" data-page="14.643" data-line="8" id="l14.643.8"></span>ἀμφ᾿ αὐτὴν, οὐδεμιᾶς δὲ <span class="milestone ed1page" data-n="3.458" data-unit="ed1page" id="ed1page.3.458"></span>οὐδὲ πόδας οὐδὲ χεῖρας
<span class="lb" data-page="14.643" data-line="9" id="l14.643.9"></span>οὐδὲ τὸ στόμα τῆς γαστρὸς, ὃ δὴ καὶ στόμαχον ὀνομάζουσι
<span class="lb" data-page="14.643" data-line="10" id="l14.643.10"></span>κατὰ τὸ σύνηθες, ἀνατριβούσης, ἐγὼ κατὰ τύχην ἑστὼς πρὸ
<span class="lb" data-page="14.643" data-line="11" id="l14.643.11"></span>τῆς ἔξω θύρας τοῦ βαλανείου, κραυγῆς ἀκούσας, εἰσεπήδησα
<span class="lb" data-page="14.643" data-line="12" id="l14.643.12"></span>καὶ θεασάμενος ἀπεψυγμένην αὐτὴν, εἰς χεῖρας λαβὼν ναρδίνου
<span class="lb" data-page="14.643" data-line="13" id="l14.643.13"></span>μύρου τὸν στόμαχον ἀνατρίβειν ἐγκελευσάμενος ταῖς
<span class="lb" data-page="14.643" data-line="14" id="l14.643.14"></span>παρούσαις, μὴ μάτην ἑστάναι κεκραγυίας, ἀλλὰ τὰς μὲν
<span class="lb" data-page="14.643" data-line="15" id="l14.643.15"></span>τοὺς πόδας ἐκθερμαίνειν, τὰς δὲ τὰς χεῖρας, ἐνίας δ᾿ ὀσφραντὰ
<span class="lb" data-page="14.643" data-line="16" id="l14.643.16"></span>προσφέρειν τῇ ῥινί· τότε μὲν ἀνεκτησάμεθα ταχέως αὐτήν.
<span class="lb" data-page="14.643" data-line="17" id="l14.643.17"></span>ἥδετο δὲ μεγάλως ἡ μαῖα, προσταλείσης ἐπὶ τῇ κενώσει
<span class="lb" data-page="14.643" data-line="18" id="l14.643.18"></span>τῆς γαστρὸς, οὐχ οὕτως ἐπὶ τῷ σφαλῆναι ἐπὶ τῇ τοῦ τίκτειν ﻿
<span class="pb" data-page="14.644" id="p14.644"></span>
<span class="lb" data-page="14.644" data-line="1" id="l14.644.1"></span>δόξῃ, ἀλλ᾿ ἐπὶ τὸ διατεταγμένον ἀπιστοῦσιν ἡμῖν ἀντιλέγειν,
<span class="lb" data-page="14.644" data-line="2" id="l14.644.2"></span>ὡς ἐπιστημονικῶς εἰδυῖα τὸ πρᾶγμα. ἀποροῦντος δ᾿ ἑκάστου
<span class="lb" data-page="14.644" data-line="3" id="l14.644.3"></span>ὅ τι δεῖ πράττειν καὶ μὴ κατὰ τὸν αὐτὸν σκοπὸν τῷ πρόσθεν
<span class="lb" data-page="14.644" data-line="4" id="l14.644.4"></span>ἰᾶσθαι τὴν γυναῖκα, κατατολμῶντας ἐφ᾿ ἕτερον μεταβῆναι,
<span class="lb" data-page="14.644" data-line="5" id="l14.644.5"></span>φροντίζοντι νύκτωρ ἐπῆλθε τοιόνδε τι. λειποψυχίας
<span class="lb" data-page="14.644" data-line="6" id="l14.644.6"></span>αὐτῇ γεγενημένης, ὡς ἔφην, ὁπότε καὶ τὰς γυναῖκας εἶπον
<span class="lb" data-page="14.644" data-line="7" id="l14.644.7"></span>οὐδὲν μὲν βοηθεῖν, ἑστάναι δὲ κλαιούσας, ἐμαυτόν τε μύρον
<span class="lb" data-page="14.644" data-line="8" id="l14.644.8"></span>νάρδινον εἰς τὰς χεῖρας λαβόντα τὸ στόμα τῆς γαστρὸς καὶ
<span class="lb" data-page="14.644" data-line="9" id="l14.644.9"></span>τὸ ὑποχόνδριον παρατρίβειν, ἀνεμνήσθην ὅτι τοσαύτην εὗρον
<span class="lb" data-page="14.644" data-line="10" id="l14.644.10"></span>ἐν τοῖς χωρίοις τούτοις μαλακότητα τῶν ὑποχονδρίων μυῶν,
<span class="lb" data-page="14.644" data-line="11" id="l14.644.11"></span>ὡς ἐμὲ γοῦν ἐν ἀρχῇ βιαιότερον ἀνατρίβειν αὐτὰ διεγνωκότα,
<span class="lb" data-page="14.644" data-line="12" id="l14.644.12"></span>φοβηθέντα μὴ θλίψας τὴν σάρκα πελιδνὸν ἐργασαίμην
<span class="lb" data-page="14.644" data-line="13" id="l14.644.13"></span>τι μόριον, ἀποστῆναι τοῦ βιαίου. ὡς γὰρ ἄν τις ἄκρως
<span class="lb" data-page="14.644" data-line="14" id="l14.644.14"></span>εἰκάσαι βουληθείη παραπλήσια γάλακτι μὲν πηγνυμένῳ εἰς
<span class="lb" data-page="14.644" data-line="15" id="l14.644.15"></span>τυροῦ γένεσιν, οὐ μὴν ἤδη γε πεπηγότι, κατεφάνη μοι κατὰ
<span class="lb" data-page="14.644" data-line="16" id="l14.644.16"></span>τὸ ὑποχόνδριον ἅπαντα. τοῦ μὲν οὖν ξηραίνειν τὴν ἄμετρον
<span class="lb" data-page="14.644" data-line="17" id="l14.644.17"></span>ὑγρότητα τοῦ πάθους ὑδατώδους ὄντος τυροῦ πάντες
<span class="lb" data-page="14.644" data-line="18" id="l14.644.18"></span>ἔχεσθαι διεγνώκαμεν, ἐξευρεῖν δὲ τρόπον ἰάσεως,
<span class="pb" data-page="14.645" id="p14.645"></span>
<span class="lb" data-page="14.645" data-line="1" id="l14.645.1"></span><span class="milestone ed2page" data-n="8.844" data-unit="ed2page" id="ed2page.8.844"></span>οὐ διὰ ξηραινούσης ὕλης μόνον, ἀλλὰ καὶ θερμαινούσης,
<span class="lb" data-page="14.645" data-line="2" id="l14.645.2"></span>ὅπως μὴ τήκοιτο τὸ σῶμα, ψυχρᾶς κράσεως ἀμέτρως
<span class="lb" data-page="14.645" data-line="3" id="l14.645.3"></span>ὑπάρχον· καὶ μάλιστ᾿ ἐπειδὴ θέρους ὥρᾳ κατ᾿ ἐκεῖνον
<span class="lb" data-page="14.645" data-line="4" id="l14.645.4"></span>τὸν καιρὸν ἡμεῖς τοὐναντίον ἐπράττομεν, ἐν θαλαττίᾳ ψάμμῳ
<span class="lb" data-page="14.645" data-line="5" id="l14.645.5"></span>θερμῇ κατακλίναντες αὐτήν· λογισάμενος δέ τι καὶ ἄλλο
<span class="lb" data-page="14.645" data-line="6" id="l14.645.6"></span>κοινότερον ἁμάρτημα κατὰ τὰ πλεῖστα τῶν παθῶν ἑκάστοτε
<span class="lb" data-page="14.645" data-line="7" id="l14.645.7"></span>γιγνόμενον ὑπὸ τῶν ἰατρῶν κενούντων μὲν τὸ περιττὸν,
<span class="lb" data-page="14.645" data-line="8" id="l14.645.8"></span>ὅπως δὲ μὴ γεννῷτο παραπλήσιον τῷ κενωθέντι παραλειπόντων,
<span class="lb" data-page="14.645" data-line="9" id="l14.645.9"></span>ἐνενόησα τὸν σκοπὸν τῆς διαίτης ποιήσασθαι διά
<span class="lb" data-page="14.645" data-line="10" id="l14.645.10"></span>τε πόματος ἐλαχίστου καὶ τρίψεως ὅλου τοῦ σώματος, ἔτι
<span class="lb" data-page="14.645" data-line="11" id="l14.645.11"></span>τε χρίσεως οὕτω σκευαζομένης, οὐ διὰ πίττης τε καὶ ῥητίνης,
<span class="lb" data-page="14.645" data-line="12" id="l14.645.12"></span>ἀλλὰ διὰ μέλιτος μόνου μέχρι πλείονος μὲν ἑψηθέντος,
<span class="lb" data-page="14.645" data-line="13" id="l14.645.13"></span>ἀποψυχθέντος δ᾿ εἰς τοσοῦτον, ὡς τούτῳ δὴ τῷ κατὰ τὰς
<span class="lb" data-page="14.645" data-line="14" id="l14.645.14"></span>κρήνας ὕδατι θέρους ὥρᾳ παραπλήσιον εἶναι. καθάπερ δὲ
<span class="lb" data-page="14.645" data-line="15" id="l14.645.15"></span>διὰ τοῦ δέρματος ἔγνων ἄμεινον εἶναι διαφορεῖν τὴν περιττὴν
<span class="lb" data-page="14.645" data-line="16" id="l14.645.16"></span>ὑγρότητα, τὸν αὐτὸν τρόπον οὐρητικοῖς τε φαρμάκοις
<span class="lb" data-page="14.645" data-line="17" id="l14.645.17"></span>ἐπὶ τὴν κύστιν αὐτὴν ποδηγεῖν· ἐπιμελεῖσθαι δὲ τοῦ καὶ
<span class="lb" data-page="14.645" data-line="18" id="l14.645.18"></span>διὰ κάτω γαστρὸς ὑπάγεσθαι. πειραθεὶς δ᾿ ἐν ταῖς μετὰ
<span class="pb" data-page="14.646" id="p14.646"></span>
<span class="lb" data-page="14.646" data-line="1" id="l14.646.1"></span>τὴν ἀθρόαν ἔκκρισιν ἡμέραις ἐφεξῆς ὡς ἑπτὰ, καθ᾿ ἃς ὁ
<span class="lb" data-page="14.646" data-line="2" id="l14.646.2"></span>μὲν Βοηθὸς ἅπαντας ἡμᾶς ἰδίᾳ τε καὶ κοινῇ παρεκάλει σκοπεῖσθαί
<span class="lb" data-page="14.646" data-line="3" id="l14.646.3"></span>τινα θεραπείας τρόπον, ἀπαγαγὼν αὐτὸν ἀπὸ τῶν
<span class="lb" data-page="14.646" data-line="4" id="l14.646.4"></span>παρόντων οἰκετῶν τε καὶ φίλων ἰδίᾳ ἐπὶ τῆς οἰκίας διελέχθην,
<span class="lb" data-page="14.646" data-line="5" id="l14.646.5"></span>οὐδὲν, εἰπὼν, ἄχρι τήμερον οὐδὲ καθ᾿ ἕν με σφαλέντα
<span class="lb" data-page="14.646" data-line="6" id="l14.646.6"></span>τῶν ἰατρικῶν ἔργων ἐπιστάμενος ἐπίσκεψαι κατὰ
<span class="lb" data-page="14.646" data-line="7" id="l14.646.7"></span>σαυτὸν εἰ συγχωρεῖς δέκα ταῖς πάσαις ἡμέραις, ὡς βούλομαι
<span class="lb" data-page="14.646" data-line="8" id="l14.646.8"></span>πρᾶξαι περὶ τὴν γυναῖκά σου· κᾂν μὲν ἄμεινον ἴσχειν
<span class="lb" data-page="14.646" data-line="9" id="l14.646.9"></span>ἑκάστοτε φαίνηται, μετὰ ταῦτα ἄλλαις τοσαύταις ἐπιτρέψεις
<span class="lb" data-page="14.646" data-line="10" id="l14.646.10"></span>μοι πράττειν τι περὶ αὐτήν· εἰ δὲ μὴ, τότε κᾀγὼ χωρισθήσομαι
<span class="lb" data-page="14.646" data-line="11" id="l14.646.11"></span>τελέως αὐτῆς. ἑτοίμως δέ μοι συγχωρήσαντος
<span class="lb" data-page="14.646" data-line="12" id="l14.646.12"></span>αὐτοῦ, πρῶτον μὲν ὑδραγωγῷ φαρμάκῳ διὰ τῆς κάτω γαστρὸς
<span class="lb" data-page="14.646" data-line="13" id="l14.646.13"></span>ἐκένωσα, μετὰ ταῦτα δὲ πίνειν ὕδωρ ἐναφεψηθέντος
<span class="lb" data-page="14.646" data-line="14" id="l14.646.14"></span>ἀσάρου τε καὶ σελίνου. ἐπεὶ δὲ ταῖς πρώταις ἡμέραις δύο
<span class="lb" data-page="14.646" data-line="15" id="l14.646.15"></span>τούτων γενομένων οὐδὲν ἐφάνη τοῦ ῥοῦ, κατὰ τὴν τρίτην
<span class="lb" data-page="14.646" data-line="16" id="l14.646.16"></span>ἔδωκα πάλιν οὐ πολὺ τοῦ διὰ τῆς κάτω γαστρὸς ἐκκενοῦντος
<span class="lb" data-page="14.646" data-line="17" id="l14.646.17"></span>τὸ ῥέπον ἔμπροσθεν εἰς τὴν μήτραν, οὐ μόνον δι᾿ οὔρων,
<span class="lb" data-page="14.646" data-line="18" id="l14.646.18"></span>ἀλλὰ καὶ διὰ τῆς κάτω γαστρὸς παροχετεύειν βουλόμενος.
<span class="pb" data-page="14.647" id="p14.647"></span>
<span class="lb" data-page="14.647" data-line="1" id="l14.647.1"></span>καὶ μετ᾿ αὐτὸ ἔχριόν τε τῷ μέλιτι καθ᾿ ἑκάστην ἡμέραν,
<span class="lb" data-page="14.647" data-line="2" id="l14.647.2"></span>ἀνέτριβόν τε τὸ σῶμα τὰ μὲν πρῶτα διὰ σινδόνων
<span class="lb" data-page="14.647" data-line="3" id="l14.647.3"></span>μαλακωτάτων, εἶτα διὰ σκληροτάτων· ἐδίδουν τε κρέα τῶν
<span class="lb" data-page="14.647" data-line="4" id="l14.647.4"></span>ὀρείων ὀρνίθων, ἰχθύων δὲ πετραίων. ὡς δὲ διὰ τούτων
<span class="lb" data-page="14.647" data-line="5" id="l14.647.5"></span>ἡμέραις πεντεκαίδεκα τῆς θεραπείας γινομένης οὐδὲν ὅλως
<span class="lb" data-page="14.647" data-line="6" id="l14.647.6"></span>ἐφάνη τοῦ πάθους γνώρισμα, γνοὺς ὁ Βοηθὸς μεῖζον ἢ
<span class="lb" data-page="14.647" data-line="7" id="l14.647.7"></span>κατὰ τὴν ὑπόσχεσιν εἰργασμένον με, τελέως ἐκθεραπεῦσαι
<span class="lb" data-page="14.647" data-line="8" id="l14.647.8"></span>τὴν διάθεσιν ἐδεῖτο, ὑποθήκας τε δοῦναι πρὸς τὸν λοιπὸν
<span class="lb" data-page="14.647" data-line="9" id="l14.647.9"></span>χρόνον, ὅπως μηκέθ᾿ ὁμοίως νοσήσειε. ἐπεὶ δὲ πληρωθέντος
<span class="lb" data-page="14.647" data-line="10" id="l14.647.10"></span>τοῦ μηνὸς εὔχρους τε ἦν ἀκριβῶς, ὡς μηδὲν ἀποδεῖν ἀκριβῶς
<span class="lb" data-page="14.647" data-line="11" id="l14.647.11"></span>τῆς κατὰ φύσιν ἕξεως, οὐδὲν δὲ τοῦ ῥεύματος ἐπεφάνη,
<span class="lb" data-page="14.647" data-line="12" id="l14.647.12"></span>τετρακοσίους μὲν ἔπεμψέ μοι χρυσοῦς, ηὔξησέ τε τὸν
<span class="lb" data-page="14.647" data-line="13" id="l14.647.13"></span>φθόνον τούτων τῶν γενναίων ἰατρῶν ἐφ᾿ οἷς ἐτύγχανεν
<span class="lb" data-page="14.647" data-line="14" id="l14.647.14"></span>ἐπαινῶν με. καὶ μέντοι καὶ αὐτὸς ἕτοιμος ἦν, ὥσπερ ὅ τε
<span class="lb" data-page="14.647" data-line="15" id="l14.647.15"></span>Σεβῆρος, τὸ μηνῦσαι τὰ κατ᾿ ἐμὲ τῷ τε κατὰ τὴν τῶν Ῥωμαίων
<span class="lb" data-page="14.647" data-line="16" id="l14.647.16"></span>πόλιν ὄντι Μάρκῳ Αὐρηλίῳ Ἀντωνίνῳ αὐτοκράτορι.
<span class="lb" data-page="14.647" data-line="17" id="l14.647.17"></span>Λεύκιος γὰρ ἀπεδήμει τῆς πόλεως ἕνεκα τοῦ Παρθικοῦ πολέμου
<span class="lb" data-page="14.647" data-line="18" id="l14.647.18"></span>γενηθέντος ὑπὸ Βολογέσου.
</p>
        </article>

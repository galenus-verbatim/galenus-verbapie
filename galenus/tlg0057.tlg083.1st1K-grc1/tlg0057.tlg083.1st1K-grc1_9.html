<article xmlns="http://www.w3.org/1999/xhtml" id="urn:cts:greekLit:tlg0057.tlg083.1st1K-grc1:9">
<span class="pb page1" data-page="14.648" id="p14.648"></span>
<span class="milestone ed1page page1" data-n="3.458" data-unit="ed1page" id="ed1page.3.458"></span>
<span class="milestone ed2page page1" data-n="8.844" data-unit="ed2page" id="ed2page.8.844"></span>
          <p>
<span class="lb" data-page="14.648" data-line="1" id="l14.648.1"></span>[Γαληνοῦ ἐπάνοδος εἰς τὴν πατρίδα καὶ ἡ
<span class="lb" data-page="14.648" data-line="2" id="l14.648.2"></span>πρὸς τῶν αὐτοκρατόρων ἐπανάκλησις αὐτοῦ.] Κἀγὼ θεασάμενος
<span class="lb" data-page="14.648" data-line="3" id="l14.648.3"></span>αὐτῶν τὴν ὁρμὴν καὶ δείσας μὴ φθασάντων τι
<span class="lb" data-page="14.648" data-line="4" id="l14.648.4"></span>πρᾶξαι κωλυθῶ τῆς ἐς Ἀσίαν ἐπανόδου <span class="milestone ed2page" data-n="8.845" data-unit="ed2page" id="ed2page.8.845"></span>, παρεκάλεσα
<span class="lb" data-page="14.648" data-line="5" id="l14.648.5"></span>βραχὺν ἐπισχεῖν χρόνον. ἐγὼ γὰρ ἔφην ἐρεῖν αὐτοῖς
<span class="lb" data-page="14.648" data-line="6" id="l14.648.6"></span>τὸν καιρὸν, ὁπόταν βουληθῶ τοῦτό μοι γενέσθαι. καὶ τοίνυν
<span class="lb" data-page="14.648" data-line="7" id="l14.648.7"></span>ὅταν ἐπυνθανόμην πεπαῦσθαι τὴν στάσιν, ἄφνω τῆς Ῥωμαίων
<span class="lb" data-page="14.648" data-line="8" id="l14.648.8"></span>πόλεως ἐξῆλθον, ὡς δῆθεν εἰς Καμπανίαν ἀπιὼν, ἕνα
<span class="lb" data-page="14.648" data-line="9" id="l14.648.9"></span>καταλιπὼν οἰκέτην φυλάττοντα τὰ κατὰ τὴν οἴκησιν· ᾧ
<span class="lb" data-page="14.648" data-line="10" id="l14.648.10"></span>προσέταξα πλοῖον ἐπιτηρήσαντι τῶν εἰς Ἀσίαν ἐξιόντων,
<span class="lb" data-page="14.648" data-line="11" id="l14.648.11"></span>ἡμέρᾳ μιᾷ τῶν ἐκ τῆς Βηβούρας κερκώπων παραλαβόντα
<span class="lb" data-page="14.648" data-line="12" id="l14.648.12"></span>τινὰ πωλῆσαί τε τὰ κατὰ τὴν οἰκίαν, ἐξελθεῖν τε παραχρῆμα
<span class="lb" data-page="14.648" data-line="13" id="l14.648.13"></span>καὶ τῆς νεὼς ἐπιβάντα κατὰ τὸν ἐπὶ Σικελίας πλοῦν
<span class="lb" data-page="14.648" data-line="14" id="l14.648.14"></span>εἰς τὴν πατρίδα παραγενέσθαι. ταῦτα μὲν οὖν ὀλίγον ὕστερον
<span class="lb" data-page="14.648" data-line="15" id="l14.648.15"></span>ἐπράχθη. ἐγὼ δ᾿ ἀνὰ Καμπανίαν γενόμενος, εἶτ᾿ ἐκεῖθεν
<span class="lb" data-page="14.648" data-line="16" id="l14.648.16"></span>ἔσπευσα μὲν εἰς τὸ Βρεντήσιον· ἀφικόμενος δὲ ὥρισα
<span class="lb" data-page="14.648" data-line="17" id="l14.648.17"></span>κατὰ τὴν πρώτην ἀναγενομένην ναῦν, εἴτ᾿ ἐς Δυῤῥάχιον
<span class="lb" data-page="14.648" data-line="18" id="l14.648.18"></span>εἴτ᾿ ἐπὶ τῆς Ἑλλάδος πλέοι, διαπεραιωθῆναι· δεδιὼς μή ﻿
<span class="pb" data-page="14.649" id="p14.649"></span>
<span class="lb" data-page="14.649" data-line="1" id="l14.649.1"></span>τις ἄρα τῶν πολὺ δυναμένων ἀνδρῶν ἢ καὶ αὐτὸς ὁ αὐτοκράτωρ
<span class="lb" data-page="14.649" data-line="2" id="l14.649.2"></span>γνούς μου τὴν ἔξοδον, ὡς δραπέτου πέμψας στρατιώτην
<span class="lb" data-page="14.649" data-line="3" id="l14.649.3"></span>εἰς Ῥώμην ἐπανελθεῖν κελεύσειεν. ἐγὼ μὲν οὖν οὕτως
<span class="lb" data-page="14.649" data-line="4" id="l14.649.4"></span>μετὰ μίαν ἡμέραν εἰς Κασσιόπην ἔπλευσα. ζητοῦντες
<span class="lb" data-page="14.649" data-line="5" id="l14.649.5"></span>δέ με οἱ ἐν Ῥώμῃ φίλοι, παρά τε τοῦ καταλειφθέντος οἰκέτου
<span class="lb" data-page="14.649" data-line="6" id="l14.649.6"></span>πυνθανόμενοι ποῦ ποτ᾿ εἴην, ἀκούοντες δὲ ἐν τῇ Καμπανίᾳ
<span class="lb" data-page="14.649" data-line="7" id="l14.649.7"></span>διατρίβειν με, τὸ μὲν πρῶτον ὑπώπτευον τὸ γεγονός·
<span class="lb" data-page="14.649" data-line="8" id="l14.649.8"></span>προϊόντος δὲ τοῦ χρόνου μήθ᾿ ὁρῶντες μήτε τὸν ἐμὸν ἄνθρωπον
<span class="lb" data-page="14.649" data-line="9" id="l14.649.9"></span>ἐν Ῥώμῃ, ἔγνωσαν πεποιηκότα με τὰ ἐξαρχῆς λεγόμενα·
<span class="lb" data-page="14.649" data-line="10" id="l14.649.10"></span>καὶ τότε μόγις ἐπείσθησαν ἅπαντες οἱ πρόσθεν
<span class="lb" data-page="14.649" data-line="11" id="l14.649.11"></span>ἀπιστοῦντες ὄντως προκεῖσθαί μοι καταλιπεῖν τὴν Ῥώμην,
<span class="lb" data-page="14.649" data-line="12" id="l14.649.12"></span>ὅτι μὴ ψευδῶς, ἀλλ᾿ ἀληθῶς ἔφασκον τοῦτο. μετὰ χρόνον δ᾿
<span class="lb" data-page="14.649" data-line="13" id="l14.649.13"></span>οὐ πολὺν ἐπανεληλυθότος τοῦ Λευκίου, πολέμου δ᾿ ἑτέρου
<span class="lb" data-page="14.649" data-line="14" id="l14.649.14"></span>τοῦ <span class="milestone ed1page" data-n="3.459" data-unit="ed1page" id="ed1page.3.459"></span>πρὸς Γερμανοὺς πολεμηθέντος αὐτοῖς ἀρχὴ καθεστήκει.
<span class="lb" data-page="14.649" data-line="15" id="l14.649.15"></span>γενομένου δὲ λόγου περὶ τῶν ἔργοις, οὐ λόγοις
<span class="lb" data-page="14.649" data-line="16" id="l14.649.16"></span>ἐπιδεικνυμένων ἰατρικήν τε καὶ φιλοσοφίαν, οὐκ ὀλίγοι τῶν
<span class="lb" data-page="14.649" data-line="17" id="l14.649.17"></span>περὶ αὐτοὺς ὠνόμαζον ἐμὲ τοιοῦτον ὑπάρχειν. ἐξωρμηκότες
<span class="lb" data-page="14.649" data-line="18" id="l14.649.18"></span>οὖν ἤδη τῆς πόλεως, ὡς ἐπὶ τὸν πόλεμον, ὡρικότες τε τοῦ
<span class="pb" data-page="14.650" id="p14.650"></span>
<span class="lb" data-page="14.650" data-line="1" id="l14.650.1"></span>χειμῶνος ἐν Ἀκυληΐᾳ διατρῖψαι, παρεσκευακότες τε καὶ συγκροτοῦντες
<span class="lb" data-page="14.650" data-line="2" id="l14.650.2"></span>τὸ στράτευμα πέμπουσιν ὡς ἐμὲ κελεύοντες ἥκειν
<span class="lb" data-page="14.650" data-line="3" id="l14.650.3"></span>ὡς αὐτούς. ἀλλὰ τοῦ Λευκίου κατὰ μέσον τοῦ χειμῶνος μεταστάντος
<span class="lb" data-page="14.650" data-line="4" id="l14.650.4"></span>εἰς θεοὺς ὁ ἀδελφὸς αὐτοῦ κομίσας εἰς Ῥώμην
<span class="lb" data-page="14.650" data-line="5" id="l14.650.5"></span>τὸ σῶμα καὶ ποιήσας ἀμφ᾿ αὐτῷ τὰ νομιζόμενα, τῆς ἐπὶ
<span class="lb" data-page="14.650" data-line="6" id="l14.650.6"></span>τοὺς Γερμανοὺς ὁδοιπορίας εἴχετο κελεύων ἕπεσθαι κᾀμέ.
<span class="lb" data-page="14.650" data-line="7" id="l14.650.7"></span>χρηστὸν δ᾿ ὄντα καὶ φιλάνθρωπον αὐτὸν ἐδυνήθην, ὡς οἶσθα,
<span class="lb" data-page="14.650" data-line="8" id="l14.650.8"></span>πεῖσαι καταλιπεῖν ἐν τῇ Ῥώμῃ με· καὶ γὰρ διὰ ταχέων
<span class="lb" data-page="14.650" data-line="9" id="l14.650.9"></span>ἐπανήξειν. παντὶ δ᾿ οὖν τῷ τῆς ἀποδημίας αὐτοῦ χρόνῳ
<span class="lb" data-page="14.650" data-line="10" id="l14.650.10"></span>μεμνημένος τῆς συνήθους κακοηθείας τῶν κατὰ τὴν
<span class="lb" data-page="14.650" data-line="11" id="l14.650.11"></span>πόλιν ἰατρῶν τε καὶ φιλοσόφων ἔγνων ἀναχωρεῖν αὐτῆς
<span class="lb" data-page="14.650" data-line="12" id="l14.650.12"></span>ἄλλοτε εἰς ἄλλο χωρίον, ἐν ᾧπερ ἂν ὁ υἱὸς αὐτοῦ Κόμμοδος,
<span class="lb" data-page="14.650" data-line="13" id="l14.650.13"></span>ὑπὸ Πειθολάῳ τρεφόμενος ἐντολὰς ἔχοντι παρ᾿ αὐτοῦ
<span class="lb" data-page="14.650" data-line="14" id="l14.650.14"></span>τοῦ αὐτοκράτορος Ἀντωνίνου, καλεῖν πρὸς τὴν ἐπιμέλειαν
<span class="lb" data-page="14.650" data-line="15" id="l14.650.15"></span>ἐπὶ παιδὸς, εἰ νοσήσειέ ποτε. παρὰ προσδοκίαν δ᾿ αὐτοῦ
<span class="lb" data-page="14.650" data-line="16" id="l14.650.16"></span>χρονίσαντος ἐν τῷ Γερμανικῷ πολέμῳ, παντὶ τούτῳ τῷ
<span class="lb" data-page="14.650" data-line="17" id="l14.650.17"></span>χρόνῳ πολλὰς πραγματείας ἔγραψα φιλοσόφους τε καὶ ἰατρικὰς,
<span class="lb" data-page="14.650" data-line="18" id="l14.650.18"></span>ἃς ὑποστρέψαντος τοῦ βασιλέως εἰς τὴν Ῥώμην
<span class="lb" data-page="14.650" data-line="19" id="l14.650.19"></span>αἰτήσασι τοῖς φίλοις ἔδωκα, παρὰ μόνοις ἐκείνοις ἐλπίσας
<span class="pb" data-page="14.651" id="p14.651"></span>
<span class="lb" data-page="14.651" data-line="1" id="l14.651.1"></span>αὐτὰς ἔσεσθαι. ὡς εἴ γε ἠπιστάμην ἐκδοθήσεσθαι τοῖς
<span class="lb" data-page="14.651" data-line="2" id="l14.651.2"></span>ἀναξίοις, οὐκ ἂν οὐδ᾿ ἐκείνοις ἔδωκα. καλῶ δ᾿ ἀναξίους ὅσοι
<span class="lb" data-page="14.651" data-line="3" id="l14.651.3"></span>μοχθηροὶ τὴν ψυχὴν, οὐχ ἕνεκα τοῦ μαθεῖν τι πρὸς τὴν
<span class="lb" data-page="14.651" data-line="4" id="l14.651.4"></span>ἀνάγνωσιν ἥκουσιν, ἀλλ᾿ ὅπως ἐπηρεάσαι τινὰ δυνηθῶσιν
<span class="lb" data-page="14.651" data-line="5" id="l14.651.5"></span>ἐξ αὐτῶν. ἐν τούτοις οὖν τοῖς βιβλίοις ἡ θεωρία πᾶσα γέγραπται
<span class="lb" data-page="14.651" data-line="6" id="l14.651.6"></span>τῆς τε διὰ τῶν σφυγμῶν προγνώσεως καὶ τῶν
<span class="lb" data-page="14.651" data-line="7" id="l14.651.7"></span>ἅλλων προγνωστικῶν σημείων. ἣν οὖν πρόγνωσιν ἐποιησάμην
<span class="lb" data-page="14.651" data-line="8" id="l14.651.8"></span>ἐπὶ θατέρου τῶν Κυιντιλιανοῦ υἱῶν ἐξ αὐτῶν βουληθέντι
<span class="lb" data-page="14.651" data-line="9" id="l14.651.9"></span>σοι μαθεῖν <span class="milestone ed2page" data-n="8.846" data-unit="ed2page" id="ed2page.8.846"></span>ἐκ τίνος θεωρίας ἐγένετο, ῥᾳδία
<span class="lb" data-page="14.651" data-line="10" id="l14.651.10"></span>καὶ καταφανὴς ἔσται τὴν περὶ κρίσεων πραγματείαν ἀναγνόντι,
<span class="lb" data-page="14.651" data-line="11" id="l14.651.11"></span>γεγυμνασμένῳ τὸν λογισμὸν ἐκ παιδὸς ἐν γεωμετρίᾳ
<span class="lb" data-page="14.651" data-line="12" id="l14.651.12"></span>τε καὶ διαλεκτικῇ. τοῖς πολλοῖς δὲ τούτοις ἰατροῖς,
<span class="lb" data-page="14.651" data-line="13" id="l14.651.13"></span>ὅσοι τῆς μὲν ἐν τοῖς ἔργοις γυμνασίας ἀπέστησαν, εἰς
<span class="lb" data-page="14.651" data-line="14" id="l14.651.14"></span>πανουργίαν δ᾿ ἐκτραπόμενοι τὴν ἐπ᾿ αὐτῇ τέχνην ἤσκησαν,
<span class="lb" data-page="14.651" data-line="15" id="l14.651.15"></span>οὔτε γνωσθῆναί τι τῶν γεγραμμένων δύνανται οὔτε
<span class="lb" data-page="14.651" data-line="16" id="l14.651.16"></span>ἀκουσθῆναι.
</p>
        </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg084.1st1K-grc1:1">

<span class="milestone ed1page page1" data-n="0.343" data-unit="ed1page" id="ed1page.1.343"></span>
<span class="milestone ed2page page1" data-n="4.4" data-unit="ed2page" id="ed2page.5.4"></span>
          <span class="pb" data-page="4.757" id="p4.757"></span>
          <h1>ΓΑΛΗΝΟΥ ΠΕΡΙ ΟΥΣΙΑΣ ΤΩΝ ΦΥΣΙΚΩΝ
<br></br>ΔΥΝΑΜΕΩΝ.
</h1>
          <p>
<span class="lb" data-page="4.757" data-line="1" id="l4.757.1"></span>Καί τις ἴσως δόξει διαφωνίας ἀξιόλογον εἶναι τῶν
<span class="lb" data-page="4.757" data-line="2" id="l4.757.2"></span>λεγόντων, θερμὰ μὲν εἶναι τὰ ζῶα, ψυχρὰ δὲ τὰ φυτὰ,
<span class="lb" data-page="4.757" data-line="3" id="l4.757.3"></span>μὴ γινώσκων, ὡς, ὅταν μὲν ἀκριβέστερόν τις ἐπεξέρχηται,
<span class="lb" data-page="4.757" data-line="4" id="l4.757.4"></span>πᾶν τὸ ἀκόλουθον ζητουμένῳ ἄχρι τῆς ἐσχάτης ἐπιστήμης,
<span class="lb" data-page="4.757" data-line="5" id="l4.757.5"></span>ὅταν δὲ περί τινος ἄλλου πράγματος σκοπούμενος ἐν παρέργῳ,
<span class="lb" data-page="4.757" data-line="6" id="l4.757.6"></span>περὶ τούτων τὸ πρὸς τὴν πρόχειρον αἴσθησιν θερμὸν
<span class="lb" data-page="4.757" data-line="7" id="l4.757.7"></span>ἢ ψυχρὸν λέγων ἀρκεῖται. Πλάτων γοῦν αὐτὸς ἔμψυχα
<span class="lb" data-page="4.757" data-line="8" id="l4.757.8"></span>μὲν ἀεὶ λέγει τὰ ζῶα, τοὺς λίθους δὲ καὶ τὰς πόας καὶ
<span class="pb" data-page="4.758" id="p4.758"></span>
<span class="lb" data-page="4.758" data-line="1" id="l4.758.1"></span><span class="milestone ed2page" data-n="5.4" data-unit="ed2page" id="ed2page.5.4"></span>τὰ ξύλα, καὶ καθόλου φάναι τὰ φυτὰ πάντα τῶν ἀψύχων
<span class="lb" data-page="4.758" data-line="2" id="l4.758.2"></span>σωμάτων εἶναί φησιν. ἀλλ’ ὅταν ἐν Τιμαίῳ τὴν φυσικὴν
<span class="lb" data-page="4.758" data-line="3" id="l4.758.3"></span>θεωρίαν ὀλιγίστοις ἀκροαταῖς, κατακολουθεῖν ἐπιστημονικοῖς
<span class="lb" data-page="4.758" data-line="4" id="l4.758.4"></span>λόγοις δυναμένοις, ἀποχωρήσας τῶν τοῖς πολλοῖς
<span class="lb" data-page="4.758" data-line="5" id="l4.758.5"></span>δοκούντων, εἰς ὅλον τὸν κόσμον ἐκτετάσθαι λέγῃ τὴν ψυχὴν
<span class="lb" data-page="4.758" data-line="6" id="l4.758.6"></span>αὐτοῦ, διαφωνίαν οὐ χρὴ τοῦτο νομίζειν εἶναι, τἀνδρὸς
<span class="lb" data-page="4.758" data-line="7" id="l4.758.7"></span>ἑαυτῷ τἀναντία λέγοντος, ὥσπερ οὐδ’ Ἀριστοτέλους ἢ
<span class="lb" data-page="4.758" data-line="8" id="l4.758.8"></span>Θεοφράστου, τὰ μὲν τοῖς πολλοῖς γεγραφότων, τὰς δὲ
<span class="lb" data-page="4.758" data-line="9" id="l4.758.9"></span>ἀκροάσεις τοῖς ἑταίροις. ὅταν γάρ τι τῶν ἐκφευγόντων
<span class="lb" data-page="4.758" data-line="10" id="l4.758.10"></span>ἅπασαν αἴσθησιν δόγμα πολλῶν λόγων δεόμενον εἰς ἀπόδειξιν
<span class="lb" data-page="4.758" data-line="11" id="l4.758.11"></span>ἀκαίρως λέγηται, προσκρούει τοῖς ἀκούουσιν. οὔκουν
<span class="lb" data-page="4.758" data-line="12" id="l4.758.12"></span>χρὴ περὶ τῶν τοιούτων ἀποφαίνεσθαι πρὶν τοῦ κατὰ βραχὺ
<span class="lb" data-page="4.758" data-line="13" id="l4.758.13"></span>διὰ μακρᾶς ἀποδείξεως ἐπὶ τὸ συμπέρασμα τοῦ λόγου παντὸς
<span class="lb" data-page="4.758" data-line="14" id="l4.758.14"></span>ἀφικέσθαι, οὐδὲ διὰ τῶν λίθων, καὶ τῶν ὀστράκων,
<span class="lb" data-page="4.758" data-line="15" id="l4.758.15"></span>καὶ τῆς ψάμμου, καὶ τῶν κατακαιομένων ἢ σηπομένων νεκρῶν
<span class="lb" data-page="4.758" data-line="16" id="l4.758.16"></span>ζώων τὴν τοῦ κόσμου διήκειν ψυχήν. εἰ γὰρ ἀπλῶς
<span class="lb" data-page="4.758" data-line="17" id="l4.758.17"></span>οὕτως ἀναφανδὸν ἀκουόντων τῶν πολλῶν ὁ Πλάτων εἶπέ
<span class="lb" data-page="4.758" data-line="18" id="l4.758.18"></span>τι τοιοῦτον, κατεγίνωσκον ἂν οἱ παρόντες αὐτοῦ πάντες.
<span class="pb" data-page="4.759" id="p4.759"></span>
<span class="lb" data-page="4.759" data-line="1" id="l4.759.1"></span>ἐγὼ δ’ οὖν, ἀφ’ ὧν μὲν κινούμενος ἐπὶ τὴν δόξαν ταύτην
<span class="lb" data-page="4.759" data-line="2" id="l4.759.2"></span>ἀφίκετο, δι’ ἑτέρων ὑπομνημάτων ἐδήλωσα, μὴ συναποφηνάμενος
<span class="lb" data-page="4.759" data-line="3" id="l4.759.3"></span>αὐτῷ ἢ διατεινόμενος. οὐδὲ γὰρ αὐτὸς ἐκεῖνος οὕτως
<span class="lb" data-page="4.759" data-line="4" id="l4.759.4"></span>ἀποφαίνεται τὰ τῆς φυσικῆς θεωρίας, ἀλλ’ ἄχρι τοῦ
<span class="lb" data-page="4.759" data-line="5" id="l4.759.5"></span>πιθανοῦ καὶ εἰκότος αὐτὴν προέρχεσθαί φησιν. ὅτι μέντοι
<span class="lb" data-page="4.759" data-line="6" id="l4.759.6"></span>τὰ φυτὰ κινήσεως ἀρχὴν ἐν αὑτοῖς ἔχει καὶ τὴν τῶν
<span class="lb" data-page="4.759" data-line="7" id="l4.759.7"></span>οἰκείων τε καὶ ἀλλοτρίων αἴσθησιν, ἀληθὲς εἶναι νομίζω,
<span class="lb" data-page="4.759" data-line="8" id="l4.759.8"></span>λέγειν δὲ ἀκαίρως τὰ τοιαῦτα φυλάττομαι μᾶλλον ἢ αὐτὸς
<span class="lb" data-page="4.759" data-line="9" id="l4.759.9"></span>ἐκεῖνος, ἀλλ’ ἐὰν ἔρηταί μέ τις, τί πλεονεκτεῖ τῶν φυτῶν
<span class="lb" data-page="4.759" data-line="10" id="l4.759.10"></span>τὰ ζῶα, τήν τε αἴσθησιν λέγω καὶ τὴν καθ’ ὁρμὴν κίνησιν
<span class="lb" data-page="4.759" data-line="11" id="l4.759.11"></span>καὶ τάς τε δυνάμεις, ἃς εἶπον ἄρτι, τήν τε ἑλκτικὴν,
<span class="lb" data-page="4.759" data-line="12" id="l4.759.12"></span>καὶ τὴν ἀποκριτικὴν, καὶ τὴν καθεκτικήν τε καὶ ἀλλοιωτικὴν,
<span class="lb" data-page="4.759" data-line="13" id="l4.759.13"></span>οὐ ψυχικὰς, ἀλλὰ φυσικὰς ὀνομάζων, μηδὲν ἐκ τούτου
<span class="lb" data-page="4.759" data-line="14" id="l4.759.14"></span>μήτε τὴν ἰατρικὴν τέχνην μήτε τὴν ἠθικὴν φιλοσοφίαν
<span class="lb" data-page="4.759" data-line="15" id="l4.759.15"></span>βλαπτομένην ὁρῶν. ὅταν δὲ τῆς ἠθικῆς φιλοσοφίας
<span class="lb" data-page="4.759" data-line="16" id="l4.759.16"></span>τὸ φυσικὸν μέρος, ὁποῖόν τι Πλάτων ἡγεῖται, λέγειν ἀναγκαῖόν
<span class="lb" data-page="4.759" data-line="17" id="l4.759.17"></span>μοι γένηται, τινὰ μὲν ἄντικρυς ἐπαινῶ, καὶ συναποφαίνομαι
<span class="lb" data-page="4.759" data-line="18" id="l4.759.18"></span>τἀνδρί· περί τινων δὲ ἄχρι τοῦ πιθανοῦ προσέρχομαι,
<span class="pb" data-page="4.760" id="p4.760"></span>
<span class="lb" data-page="4.760" data-line="1" id="l4.760.1"></span>καθάπερ ἐπ’ ἐνίων ἀπορῶ παντάπασιν, οὐδεμίαν
<span class="lb" data-page="4.760" data-line="2" id="l4.760.2"></span>ἔχων ῥοπὴν ἐπὶ τῶν διαφωνουμένων, ὡς εἴη τὸ ἕτερον
<span class="lb" data-page="4.760" data-line="3" id="l4.760.3"></span><span class="milestone ed1page" data-n="1.343" data-unit="ed1page" id="ed1page.1.343"></span>αὐτῶν πιθανώτερον. ὥσπερ, ὅτι ψυχὴν ἔχομεν, ἐπίστανται
<span class="lb" data-page="4.760" data-line="4" id="l4.760.4"></span>πάντες ἄνθρωποι, θεώμενοι μὲν ἐναργῶς καὶ τὰ διὰ τοῦ
<span class="lb" data-page="4.760" data-line="5" id="l4.760.5"></span>σώματος ἐνεργούμενα, βαδιζόντων καὶ τρεχόντων, καὶ παλαιόντων,
<span class="lb" data-page="4.760" data-line="6" id="l4.760.6"></span>αἰσθανομένων τε πολυειδῶς, ἐννοοῦντες δὲ καὶ
<span class="lb" data-page="4.760" data-line="7" id="l4.760.7"></span>τῶν ἔργων τούτων αἰτίαν τινὰ ὑπάρχειν ἔκ τινος ἀξιώματος
<span class="lb" data-page="4.760" data-line="8" id="l4.760.8"></span>πιστοῦ φύσει πᾶσιν ἡμῖν, καθ’ ὃ μηδὲν ἀναιτίως γίνεσθαι
<span class="lb" data-page="4.760" data-line="9" id="l4.760.9"></span>νοοῦμεν, ἀλλὰ διὰ τὸ μὴ γινώσκειν, ἥτις ἐστὶν ἡ αἰτία τῶν
<span class="lb" data-page="4.760" data-line="10" id="l4.760.10"></span>ἔργων τούτων, ὄνομα θεμένων ἀπὸ τοῦ δύνασθαι ποιεῖν ἃ
<span class="lb" data-page="4.760" data-line="11" id="l4.760.11"></span>ποιεῖ, δύναμιν εἶναι τῶν γινομένων ἑκάστου ποιητικήν.
<span class="lb" data-page="4.760" data-line="12" id="l4.760.12"></span>οὕτω γοῦν καὶ τὴν σκαμμωνίαν ἅπαντές φασι δύναμιν ἔχειν
<span class="lb" data-page="4.760" data-line="13" id="l4.760.13"></span>καθαρτικὴν, ὥσπερ τὸ μέσπιλον ἐφεκτικὴν γαστρός. οἱ δὲ
<span class="lb" data-page="4.760" data-line="14" id="l4.760.14"></span>τὴν φυσικὴν ὀνομαζομένην ἐκπονήσαντες θεωρίαν, ἄλλως
<span class="lb" data-page="4.760" data-line="15" id="l4.760.15"></span>ἄλλοι πείσαντες ἑαυτοὺς, οἱ μὲν ἀσωμάτους τινὰς ἀπεφήναντο
<span class="lb" data-page="4.760" data-line="16" id="l4.760.16"></span>δυνάμεις ἐνοικεῖν ταῖς αἰσθηταῖς οὐσίαις, οἱ δὲ αὐτὰς
<span class="lb" data-page="4.760" data-line="17" id="l4.760.17"></span>ἐνεργεῖν τὰς οὐσίας κατ’ ἰδίαν ἑκάστην φύσιν, ἤτοι γε
<span class="lb" data-page="4.760" data-line="18" id="l4.760.18"></span>ἐκ τῆς τῶν τεττάρων στοιχείων κράσεως γενομένην, ἢ ποιᾶς
<span class="pb" data-page="4.761" id="p4.761"></span>
<span class="lb" data-page="4.761" data-line="1" id="l4.761.1"></span>συνθέσεως τῶν πρώτων σωμάτων, ἅ τινες μὲν ἄτομα, τινὲς
<span class="lb" data-page="4.761" data-line="2" id="l4.761.2"></span>δὲ ἀμερῆ, τινὲς δὲ ὁμοιομερῆ φασιν εἶναι. καὶ γάρτοι καὶ
<span class="lb" data-page="4.761" data-line="3" id="l4.761.3"></span>τὴν ψυχὴν ἡμῶν αὐτὴν οἱ μὲν ἀσώματόν τινα νομίζουσιν
<span class="lb" data-page="4.761" data-line="4" id="l4.761.4"></span>οὐσίαν εἶναι, τινὲς δὲ πνεῦμα, καθάπερ ἄλλοι μηδὲ εἶναί
<span class="lb" data-page="4.761" data-line="5" id="l4.761.5"></span>τινα ὕπαρξιν αὐτῆς ἰδίαν, ἀλλὰ τὴν ἰδιότητα τῆς τοῦ
<span class="lb" data-page="4.761" data-line="6" id="l4.761.6"></span><span class="milestone ed2page" data-n="5.5" data-unit="ed2page" id="ed2page.5.5"></span>σώματος οὐσίας, ὧν ποιεῖν πέφυκε, τούτων ἔχειν λέγεσθαι
<span class="lb" data-page="4.761" data-line="7" id="l4.761.7"></span>δυνάμεις, οὐκ οὐσῶν τινων ἐκείνων ἰδίαν φύσιν ἐχουσῶν,
<span class="lb" data-page="4.761" data-line="8" id="l4.761.8"></span>ἀλλὰ τῆς ἐνεργούσης οὐσίας κατ’ αὐτὴν πρὸς τὰ γινόμενα,
<span class="lb" data-page="4.761" data-line="9" id="l4.761.9"></span>δι’ αὐτῆς τε καὶ ὑπ’ αὐτῆς δυνάμεις ἔχειν λεγομένης, ὧν
<span class="lb" data-page="4.761" data-line="10" id="l4.761.10"></span>πέφυκε δρᾷν. ἐγὼ τοίνυν ἐν τούτοις μέσην τινὰ τάξιν
<span class="lb" data-page="4.761" data-line="11" id="l4.761.11"></span>ἐμαυτὸν ἔταξα. περὶ γὰρ ἄλλων δογμάτων ἀποφαινόμενος
<span class="lb" data-page="4.761" data-line="12" id="l4.761.12"></span>ἁπλῶς, τῶν μὲν, ὡς εἰδείην τὴν ἐν αὐτοῖς ἀλήθειαν, τῶν
<span class="lb" data-page="4.761" data-line="13" id="l4.761.13"></span>δὲ, ὡς οὐδὲν αὐτῆς εἰδείην, ἐν οἷς ἄρτι διῆλθον, ἄχρι τοῦ
<span class="lb" data-page="4.761" data-line="14" id="l4.761.14"></span>πιθανοῦ προσέρχομαι, βέλτιον μὲν εἶναι νομίζων, εἴπερ
<span class="lb" data-page="4.761" data-line="15" id="l4.761.15"></span>ἐγνώκειν οὕτω περὶ αὐτῶν, ὡς ἀποφαίνεσθαι, καθάπερ ἐπ’
<span class="lb" data-page="4.761" data-line="16" id="l4.761.16"></span>ἄλλων, οὐ μὴν ἀναπείθων ἐμαυτὸν, ὥσπερ ἕτεροι, βεβαίαν
<span class="lb" data-page="4.761" data-line="17" id="l4.761.17"></span>ἔχειν γνῶσιν, ὧν οὐκ ἔσχον ἀπόδειξιν βεβαίαν. εἰπεῖν οὖν ﻿
<span class="pb" data-page="4.762" id="p4.762"></span>
<span class="lb" data-page="4.762" data-line="1" id="l4.762.1"></span>βούλομαι καὶ περὶ τῶν τοιούτων ἁπάντων, ὅσα τὴν μὲν
<span class="lb" data-page="4.762" data-line="2" id="l4.762.2"></span>γνῶσιν οὐκ ἀναγκαίαν ἔχει πρὸς ὑγίειαν σώματος ἢ τὰς
<span class="lb" data-page="4.762" data-line="3" id="l4.762.3"></span>τῆς ψυχῆς ἠθικὰς ἀρετὰς, ἐπεκόσμησε δ’ ἂν, εἴπερ ἐγνώσθη
<span class="lb" data-page="4.762" data-line="4" id="l4.762.4"></span>βεβαίως, διὰ τῶν γιγνωσκομένων ἀκριβῶς, ἀποτελούμενα
<span class="lb" data-page="4.762" data-line="5" id="l4.762.5"></span>κατὰ ἰατρικήν τε καὶ τὴν ἠθικὴν φιλοσοφίαν, ἣν ἐγώ
<span class="lb" data-page="4.762" data-line="6" id="l4.762.6"></span>φημι χρησίμην τε ἅμα καὶ δυνατὴν εἶναι πᾶσι τοῖς βουλομένοις
<span class="lb" data-page="4.762" data-line="7" id="l4.762.7"></span>ἀσκῆσαι· καὶ γέγραπταί μοι περὶ τούτου δύο βιβλία.
<span class="lb" data-page="4.762" data-line="8" id="l4.762.8"></span>νυνὶ δὲ ὅπερ ὑπεσχόμην προσάξω, τὴν ἀρχὴν ἐνθένδε ποιησάμενος.
<span class="lb" data-page="4.762" data-line="9" id="l4.762.9"></span>ὅτι μὲν ἐκ τῆς τῶν δ’ στοιχείων κράσεως ἅπαντα
<span class="lb" data-page="4.762" data-line="10" id="l4.762.10"></span>τὰ παρ’ ἡμῖν σώματα γίγνεται, βεβαίως γιγνώσκειν φημί·
<span class="lb" data-page="4.762" data-line="11" id="l4.762.11"></span>καὶ προσέτι δι’ ὅλων αὐτῶν κεραννυμένων, οὐχ, ὡς Ἐμπεδοκλῆς
<span class="lb" data-page="4.762" data-line="12" id="l4.762.12"></span>ἡγεῖτο, κατὰ σμικρὰ μόρια καταθραυομένων. εἴτε δὲ
<span class="lb" data-page="4.762" data-line="13" id="l4.762.13"></span>τῶν σωματικῶν οὐσιῶν ὅλων δι’ ἀλλήλων ἰουσῶν, εἴτε τῶν
<span class="lb" data-page="4.762" data-line="14" id="l4.762.14"></span>ποιοτήτων μόνων, οὔτ’ ἀναγκαῖον εἶναί φημι γινώσκειν,
<span class="lb" data-page="4.762" data-line="15" id="l4.762.15"></span>οὔτε ἀποφαίνομαι. πιθανώτερον δὲ εἶναι νομίζω, κατὰ τὰς
<span class="lb" data-page="4.762" data-line="16" id="l4.762.16"></span>ποιότητας γίγνεσθαι τὰς κράσεις. τήν γε μὴν ψυχὴν, εἰ
<span class="lb" data-page="4.762" data-line="17" id="l4.762.17"></span>μὲν ἀθάνατος οὖσα ταῖς σωματικαῖς οὐσίαις κεραννυμένη τὰ
<span class="lb" data-page="4.762" data-line="18" id="l4.762.18"></span>ζῶα διοικεῖ, γινώσκειν βεβαίως οὐκ ἀπαγγέλλομαι, καθάπερ
<span class="pb" data-page="4.763" id="p4.763"></span>
<span class="lb" data-page="4.763" data-line="1" id="l4.763.1"></span>οὐδὲ εἰ μηδεμία καθ’ ἑαυτήν ἐστιν ἡ οὐσία ψυχῆς. ἐκεῖνο
<span class="lb" data-page="4.763" data-line="2" id="l4.763.2"></span>μέντοι φαίνεταί μοι σαφῶς, ὅτι, κᾂν εἰσοικίζηται τοῖς σώμασι,
<span class="lb" data-page="4.763" data-line="3" id="l4.763.3"></span>δουλεύει ταῖς φύσεσιν αὐτῶν, αἵπερ εἰσὶν, ὡς ἔφην,
<span class="lb" data-page="4.763" data-line="4" id="l4.763.4"></span>ἐκ τῆς τῶν στοιχείων ποιᾶς κράσεως γιγνόμεναι. καὶ κατὰ
<span class="lb" data-page="4.763" data-line="5" id="l4.763.5"></span>γε τοῦτο πρὸς τὴν ἰατρικὴν τέχνην οὐδὲν ἡγοῦμαι βλαβήσεσθαι
<span class="lb" data-page="4.763" data-line="6" id="l4.763.6"></span>διὰ τὴν ἄγνοιαν τῆς καλουμένης ἐμψυχώσεώς τε
<span class="lb" data-page="4.763" data-line="7" id="l4.763.7"></span>καὶ μετεμψυχώσεως. ἐπιτήδειόν τε γὰρ εἶναι τὸ σῶμα χρὴ
<span class="lb" data-page="4.763" data-line="8" id="l4.763.8"></span>τὸ δεξόμενον τὴν ψυχὴν, ἀλλοιωθέντος τε αὐτοῦ μεγάλην
<span class="lb" data-page="4.763" data-line="9" id="l4.763.9"></span>ἀλλοίωσιν ἐν τῇ κράσει παραχρῆμα τὴν ψυχὴν ἐξιέναι, ψυχομένου
<span class="lb" data-page="4.763" data-line="10" id="l4.763.10"></span>μέντοι σφοδρῶς ἐν ταῖς κενώσεσι τοῦ αἵματος, καὶ
<span class="lb" data-page="4.763" data-line="11" id="l4.763.11"></span>ἐν ταῖς πόσεσι τῶν ψυχόντων φαρμάκων, ὅταν τε σφοδρῶς
<span class="lb" data-page="4.763" data-line="12" id="l4.763.12"></span>ᾖ τὸ περιέχον ψυχρὸν, ἀμέτρως τε θερμαινομένου κατά τε
<span class="lb" data-page="4.763" data-line="13" id="l4.763.13"></span>τοὺς πυρετοὺς καὶ τὰς εἰσπνοὰς τῆς φλογὸς, ἢ τῶν ὑπερθερμαινόντων
<span class="lb" data-page="4.763" data-line="14" id="l4.763.14"></span>φαρμάκων πόσεις. οὐ μόνον δὲ οὕτως ἀλλοιωθείσης
<span class="lb" data-page="4.763" data-line="15" id="l4.763.15"></span>τῆς κράσεως τοῦ σώματος τὴν ψυχὴν ὁρῶμεν
<span class="lb" data-page="4.763" data-line="16" id="l4.763.16"></span>αὐτοῦ χωριζομένην, ἀλλὰ κᾀπειδὰν τῆς ἀναπνοῆς στερηθείη
<span class="lb" data-page="4.763" data-line="17" id="l4.763.17"></span>πάντως, κᾀνταῦθά τινος γινομένης ἀλλοιώσεως κατὰ τὸ σῶμα.
<span class="lb" data-page="4.763" data-line="18" id="l4.763.18"></span>τηρουμένης οὖν τῆς φυσικῆς εὐκρασίας ἐν τῷ σώματι, τὴν
<span class="pb" data-page="4.764" id="p4.764"></span>
<span class="lb" data-page="4.764" data-line="1" id="l4.764.1"></span>ψυχὴν αὐτοῦ χωρισθῆναι δοκῶ μοι γινώσκειν ἀδύνατον εἶναι.
<span class="lb" data-page="4.764" data-line="2" id="l4.764.2"></span>καὶ διὰ τοῦτο τὴν οὐσίαν αὐτῆς, ἥτις ἐστὶν, οὐκ ἀναγκαῖον
<span class="lb" data-page="4.764" data-line="3" id="l4.764.3"></span>οὔτε εἰς τὰς ἰάσεις τῶν νοσημάτων οὔτε εἰς φυλακὴν τῆς
<span class="lb" data-page="4.764" data-line="4" id="l4.764.4"></span>ὑγιείας ἐπίστασθαι, καθάπερ οὐδὲ εἰς τὴν ἠθικὴν φιλοσοφίαν,
<span class="lb" data-page="4.764" data-line="5" id="l4.764.5"></span>πρακτικήν τε καὶ πολιτικήν. ὀνομαζέτω γὰρ αὐτὴν
<span class="lb" data-page="4.764" data-line="6" id="l4.764.6"></span>ἕκαστος, ὡς ἂν ἐθέλῃ, χωρίζων τῆς θεωρητικῆς. ἐπιπλέον δὲ
<span class="lb" data-page="4.764" data-line="7" id="l4.764.7"></span>περὶ τούτων ἐν ἑτέροις ὑπομνήμασι γέγραπταί μοι. τῶν δὲ
<span class="lb" data-page="4.764" data-line="8" id="l4.764.8"></span>φυσικῶν δυνάμεων ἔτι δεδειγμένων, ὁπόσαι τε καὶ ὁποῖαί
<span class="lb" data-page="4.764" data-line="9" id="l4.764.9"></span>εἰσι, ζήτησίς τις γίνεται κατὰ ἀκολουθίαν, ὅπως φαμὲν
<span class="lb" data-page="4.764" data-line="10" id="l4.764.10"></span>αὐτὰς ἕλκειν μὲν <span class="milestone ed2page" data-n="5.6" data-unit="ed2page" id="ed2page.5.6"></span>τὸ οἰκεῖον, ἀποκρίνειν δὲ τὸ ἀλλότριον.
<span class="lb" data-page="4.764" data-line="11" id="l4.764.11"></span>ἀδύνατον γὰρ εἶναι φαίνεται προγνωρίσαι σαφῶς,
<span class="lb" data-page="4.764" data-line="12" id="l4.764.12"></span>ὁποῖον μέν τι τὸ οἰκεῖόν ἐστιν, ὁποῖον δέ τι τὸ ἀλλότριον,
<span class="lb" data-page="4.764" data-line="13" id="l4.764.13"></span>ἢ τὴν ὁλκὴν τῶν οἰκείων, ἢ τὴν ἀπόκρισιν τῶν ἀλλοτρίων
<span class="lb" data-page="4.764" data-line="14" id="l4.764.14"></span>ποιεῖσθαι. τὸ δὲ γνωρίζειν αἰσθητικῆς δυνάμεως ἔργον
<span class="lb" data-page="4.764" data-line="15" id="l4.764.15"></span>εἶναι φαίνεται. διὰ τοῦτο οὖν ἐν τῷ λόγῳ τούτῳ παρακοή
<span class="lb" data-page="4.764" data-line="16" id="l4.764.16"></span>τίς ἐστι, καίτοι σαφῶς εἰρηκότος τοῦ Πλάτωνος· Ἕτερόν
<span class="lb" data-page="4.764" data-line="17" id="l4.764.17"></span>ἐστι γένος αἰσθήσεως ἐν τοῖς φυτοῖς· οἰομένων τῶν ἀκουόντων
<span class="lb" data-page="4.764" data-line="18" id="l4.764.18"></span>εἶναί τινα γνωριστικὴν δύναμιν ἐν αὐτοῖς τῶν οἰκείων
<span class="pb" data-page="4.765" id="p4.765"></span>
<span class="lb" data-page="4.765" data-line="1" id="l4.765.1"></span>τε καὶ ἀλλοτρίων. τούτων γὰρ μόνων ἐστὶν ἡ διάγνωσις αὐτοῖς,
<span class="lb" data-page="4.765" data-line="2" id="l4.765.2"></span>ἥ τε καθ’ ἡδονὴν, ἥ τε κατ’ ἀνίαν, ἥ τε κατά τινα παραπλησίαν
<span class="lb" data-page="4.765" data-line="3" id="l4.765.3"></span>τούτοις ἢ ἀνάλογα τὰ παθήματα γιγνομένη, τῶν
<span class="lb" data-page="4.765" data-line="4" id="l4.765.4"></span>ἄλλων αἰσθητικῶν διαγνώσεων οὐ μετεχούσης τῆς φυτικῆς
<span class="lb" data-page="4.765" data-line="5" id="l4.765.5"></span>ψυχῆς. οὔτε γὰρ τῶν ὁρατῶν, οὔτε τῶν ἀκουστικῶν, οὔτε
<span class="lb" data-page="4.765" data-line="6" id="l4.765.6"></span>τῶν ὀσφραντῶν, οὔτε τῶν γευστῶν, οὔτε τῶν ἁπτῶν ποιοτήτων
<span class="lb" data-page="4.765" data-line="7" id="l4.765.7"></span>ἔχει διάγνωσιν, ἀλλὰ μόνον τῶν τρέφειν ἢ μὴ τρέφειν
<span class="lb" data-page="4.765" data-line="8" id="l4.765.8"></span>δυναμένων. τὰ μὲν γὰρ τρέφειν δυνάμενα πρὸς ἑαυτὴν
<span class="lb" data-page="4.765" data-line="9" id="l4.765.9"></span>ἕλκουσα, καὶ κατέχουσα, καὶ πέπτουσα, καὶ μεταβάλλουσα
<span class="lb" data-page="4.765" data-line="10" id="l4.765.10"></span>πρὸς τὸ οἰκεῖον τῆς τρεφομένης οὐσίας, τὰ δὲ μὴ
<span class="lb" data-page="4.765" data-line="11" id="l4.765.11"></span>δυνάμενα τρέφειν οὐ προσίεται. ὥστε μοι Πλάτων ὀρθῶς
<span class="lb" data-page="4.765" data-line="12" id="l4.765.12"></span>δοκεῖ λέγειν, αἴσθησιν ἔχειν τὰ φυτὰ, τῶν οἰκείων τε καὶ
<span class="lb" data-page="4.765" data-line="13" id="l4.765.13"></span>ἀλλοτρίων δηλονότι, καὶ κατὰ τοῦτο ζῶα προσηκόντως ἂν
<span class="lb" data-page="4.765" data-line="14" id="l4.765.14"></span>λεχθῆναι, μετὰ τοῦ μηδὲ τῆς ἐξ αὑτῶν κινήσεως ἐστερῆσθαι.
<span class="lb" data-page="4.765" data-line="15" id="l4.765.15"></span>ἀλλὰ μηδὲ τῆς τοιαύτης γνώσεως ἀναγκαίας οὔσης εἰς τὴν
<span class="lb" data-page="4.765" data-line="16" id="l4.765.16"></span>ἰατρικὴν φιλοσοφίαν, ἀρκοῦμαι διὰ τὴν ἀκολουθίαν μόνην
<span class="lb" data-page="4.765" data-line="17" id="l4.765.17"></span>ἄχρι τοῦ πιθανοῦ προερχόμενος ἐπαινεῖν τὸν Πλάτωνα,
<span class="pb" data-page="4.766" id="p4.766"></span>
<span class="lb" data-page="4.766" data-line="1" id="l4.766.1"></span>καὶ ζῶα καλοῦντα τὰ φυτὰ, καὶ μετέχειν αἰσθήσεως μόνης
<span class="lb" data-page="4.766" data-line="2" id="l4.766.2"></span>φάσκοντα, τῆς τῶν οἰκείων τε καὶ ἀλλοτρίων διαγνωστικῆς,
<span class="lb" data-page="4.766" data-line="3" id="l4.766.3"></span>ἥτις ἂν ἀκριβὴς σκοπὸς τοῦ γένους τῶν ἡδέων τε καὶ οὐχ
<span class="lb" data-page="4.766" data-line="4" id="l4.766.4"></span>ἡδέων οὖσα φανεῖται. δι’ οὐδὲν γὰρ ἄλλο δυνατὸν εἰπεῖν,
<span class="lb" data-page="4.766" data-line="5" id="l4.766.5"></span>ἕλκειν αὐτὰ τὸ οἰκεῖον, ἢ ἐξομοιοῦν ἑαυτοῖς, ἢ διὰ τὴν
<span class="lb" data-page="4.766" data-line="6" id="l4.766.6"></span>ἀπόλαυσίν τε καὶ τὴν ἐγγινομένην αὐτοῖς ἡδονήν. ἀλλ’, ὡς
<span class="lb" data-page="4.766" data-line="7" id="l4.766.7"></span>ἔφην, ἀρκεῖ πρὸς ἰατρικὴν ἐπίστασθαι τοῦτο μόνον, ὡς ἕλκει
<span class="lb" data-page="4.766" data-line="8" id="l4.766.8"></span>μὲν τὸ οἰκεῖον, ᾧπερ καὶ τρέφεται, ἀποκρίνει δὲ τὸ
<span class="lb" data-page="4.766" data-line="9" id="l4.766.9"></span>ἀλλότριον. ἔτι δὲ μᾶλλον εἰς φιλοσοφίαν ἠθικὴν ἄχρηστος
<span class="lb" data-page="4.766" data-line="10" id="l4.766.10"></span>ἡ τῶν τοιούτων ἀκριβὴς γνῶσις, ὅθεν οὐδὲ ὁ Πλάτων αὐτῆς
<span class="lb" data-page="4.766" data-line="11" id="l4.766.11"></span>ἐμνημόνευσεν.
</p>
        </article>

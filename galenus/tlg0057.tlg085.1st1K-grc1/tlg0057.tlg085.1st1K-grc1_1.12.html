<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.12">
<span class="pb page1" data-page="15.49" id="p15.49"></span>
<span class="milestone ed1page page1" data-n="5.8" data-unit="ed1page" id="ed1page.5.8"></span>
<span class="milestone ed2page page1" data-n="3.107" data-unit="ed2page" id="ed2page.3.107"></span>
<span class="lb head" data-page="15.49" data-line="8" id="l15.49.8"></span>
            <blockquote class="quote lemma">
<span class="lb" data-page="15.49" data-line="9" id="l15.49.9"></span>Ὥστε πῶς εἰκὸς ἀφ᾿ ἑνός τι γεννηθῆναι, ὅπου γε οὐδὲ ἀπὸ
<span class="lb" data-page="15.49" data-line="10" id="l15.49.10"></span>τῶν πλειόνων γεννᾶται, ἢν μὴ τύχῃ καλῶς ἔχοντα τῆς
<span class="lb" data-page="15.49" data-line="11" id="l15.49.11"></span>κρήσιος τῆς πρὸς ἄλληλα.
</blockquote>
<span class="lb rule" data-page="15.49" data-line="12" id="l15.49.12"></span>
            <p>
<span class="lb" data-page="15.49" data-line="13" id="l15.49.13"></span>Τὰ μὲν ἄλλα τῆς ῥήσεως ἐκ τῶν προειρημένων. ἐστὶ
<span class="lb" data-page="15.49" data-line="14" id="l15.49.14"></span>δῆλα. μεμνῆσθαι δὲ χρὴ τοῦ κατ᾿ αὐτὴν ὀνόματος εἰρημένου
<span class="lb" data-page="15.49" data-line="15" id="l15.49.15"></span>τοῦ τῆς κράσεως, ὅπερ διὰ τοῦ κρήσιος εἶπεν. ὅτι
<span class="lb" data-page="15.49" data-line="16" id="l15.49.16"></span>πρῶτος ὧν ἴσμεν Ἱπποκράτης ἀπεφήνατο κεράννυσθαι τὰ
<span class="lb" data-page="15.49" data-line="17" id="l15.49.17"></span>στοιχεῖα, καθάπερ καὶ μικρὸν ἔμπροσθεν ἐδείχθη. καὶ ταύτῃ
<span class="lb" data-page="15.49" data-line="18" id="l15.49.18"></span>διήνεγκεν Ἐμπεδοκλέους. κᾀκεῖνος γὰρ ἐκ μὲν τῶν αὐτῶν
<span class="pb" data-page="15.50" id="p15.50"></span>
<span class="lb" data-page="15.50" data-line="1" id="l15.50.1"></span>στοιχείων, ὧν καὶ Ἱπποκράτης γεγονέναι φησὶν ἡμᾶς γε
<span class="lb" data-page="15.50" data-line="2" id="l15.50.2"></span>καὶ τὰ ἄλλα σώματα πάντα τὰ περὶ τὴν γῆν, οὐ μὴν κεκραμένων
<span class="lb" data-page="15.50" data-line="3" id="l15.50.3"></span>γε δι᾿ ἀλλήλων, ἀλλὰ κατὰ μικρὰ μόρια παρακειμένων
<span class="lb" data-page="15.50" data-line="4" id="l15.50.4"></span>τε καὶ ψαυόντων. ὅτι δὲ καὶ ἥδε ἡ δόξα τοὺς
<span class="lb" data-page="15.50" data-line="5" id="l15.50.5"></span>αὐτοὺς ἐλέγχους ἔχει ταῖς ἐξ ἀναισθήτων καὶ ἀπαθῶν τῶν
<span class="lb" data-page="15.50" data-line="6" id="l15.50.6"></span>πρώτων σωμάτων τὸ αἰσθητικὸν σῶμα γεννώσαις δόξαις,
<span class="lb" data-page="15.50" data-line="7" id="l15.50.7"></span>ἐπιδέδεικται διὰ τοῦ περὶ τῶν καθ᾿ Ἱπποκράτην στοιχείων
<span class="lb" data-page="15.50" data-line="8" id="l15.50.8"></span>ὑπομνήματος, ἔνθα καὶ πασῶν σχεδὸν τῶν φυσικῶν δοξῶν
<span class="lb" data-page="15.50" data-line="9" id="l15.50.9"></span>ἐμνημονευσάμην, ὅσαι περὶ τῶν πρώτων ἀρχῶν, ἢ στοιχείων γεγόνασιν.
</p>
<span class="lb rule" data-page="15.50" data-line="10" id="l15.50.10"></span>
          </article>

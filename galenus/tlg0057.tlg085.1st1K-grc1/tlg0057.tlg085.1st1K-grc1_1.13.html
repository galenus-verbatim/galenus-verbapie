<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.13">
<span class="pb page1" data-page="15.50" id="p15.50"></span>
<span class="milestone ed1page page1" data-n="5.8" data-unit="ed1page" id="ed1page.5.8"></span>
<span class="milestone ed2page page1" data-n="3.107" data-unit="ed2page" id="ed2page.3.107"></span>
<span class="lb head" data-page="15.50" data-line="11" id="l15.50.11"></span>
            <blockquote class="quote lemma">
<span class="lb" data-page="15.50" data-line="12" id="l15.50.12"></span>Ἀνάγκη τοίνυν τῆς φύσιος τοιαύτης ὑπαρχούσης καὶ τῶν
<span class="lb" data-page="15.50" data-line="13" id="l15.50.13"></span>ἄλλων ἁπάντων καὶ τῆς τοῦ ἀνθρώπου, μὴ ἓν εἶναι τὸν
<span class="lb" data-page="15.50" data-line="14" id="l15.50.14"></span>ἄνθρωπον, ἀλλ᾿ ἕκαστον τῶν ξυμβαλλομένων εἰς τὴν
<span class="lb" data-page="15.50" data-line="15" id="l15.50.15"></span>γένεσιν, ἔχειν τινὰ δύναμιν ἐν τῷ σώματι, οἵηνπερ
<span class="lb" data-page="15.50" data-line="16" id="l15.50.16"></span>ξυνεβάλετο.
</blockquote>
<span class="lb rule" data-page="15.50" data-line="17" id="l15.50.17"></span>
            <span class="pb" data-page="15.51" id="p15.51"></span>
            <p>
<span class="lb" data-page="15.51" data-line="1" id="l15.51.1"></span><span class="milestone ed1page" data-n="5.9" data-unit="ed1page" id="ed1page.5.9"></span>Προειρηκὼς ὁ Ἱπποκράτης, εἰ μὴ τὸ θερμὸν τῷ
<span class="lb" data-page="15.51" data-line="2" id="l15.51.2"></span>ψυχρῷ καὶ τὸ ξηρὸν τῷ ὑγρῷ μετρίως κραθείη, τὰς γενέσεις
<span class="lb" data-page="15.51" data-line="3" id="l15.51.3"></span>τῶν γεννητῶν <span class="milestone ed2page" data-n="3.108" data-unit="ed2page" id="ed2page.3.108"></span>δηλονότι σωμάτων ἀδύνατον
<span class="lb" data-page="15.51" data-line="4" id="l15.51.4"></span>εἶναι γενέσθαι· νῦν δὴ σαφῶς οὐκ ἀνθρώπου μόνον, ἀλλὰ
<span class="lb" data-page="15.51" data-line="5" id="l15.51.5"></span>καὶ πάντων ὅσα γένεσιν ἔχει καὶ φθορὰν σωμάτων ἐκ τῶν
<span class="lb" data-page="15.51" data-line="6" id="l15.51.6"></span>αὐτῶν εἶναι τὴν γένεσίν φησιν. ἐκ θερμοῦ γὰρ καὶ ψυχροῦ
<span class="lb" data-page="15.51" data-line="7" id="l15.51.7"></span>καὶ ξηροῦ καὶ ὑγροῦ πάντα γέγονε καὶ διὰ τοῦτο κοινὰ
<span class="lb" data-page="15.51" data-line="8" id="l15.51.8"></span>πάντων εἶναι ταῦτα στοιχεῖα. τὰ δὲ ἴδια τῆς τοῦ ἀνθρώπου
<span class="lb" data-page="15.51" data-line="9" id="l15.51.9"></span>φύσεως, αἷμα καὶ φλέγμα καὶ χολὴ ξανθή τε καὶ μέλαινα.
<span class="lb" data-page="15.51" data-line="10" id="l15.51.10"></span>καίτοι γ᾿ οὐδὲ ταῦτα ἴδια καλῶς ἂν λέγοιτο, κοινὰ
<span class="lb" data-page="15.51" data-line="11" id="l15.51.11"></span>γάρ ἐστιν ἁπάντων τῶν ἐναίμων ζώων. εὔδηλον δ᾿ ὅτι καὶ
<span class="lb" data-page="15.51" data-line="12" id="l15.51.12"></span>τούτων ἕκαστα ἐκ τῶν πρώτων τεττάρων γέγονεν, ἅπερ
<span class="lb" data-page="15.51" data-line="13" id="l15.51.13"></span>ἀπὸ τῶν ποιοτήτων ὀνομάζοντες, ὑγρὸν καὶ ξηρὸν καὶ ψυχρὸν
<span class="lb" data-page="15.51" data-line="14" id="l15.51.14"></span>καὶ θερμὸν λέγομεν. ἴδια δὲ τῆς οὐσίας αὐτῶν ἐστιν
<span class="lb" data-page="15.51" data-line="15" id="l15.51.15"></span>ὀνόματα πῦρ, ἢ ὕδωρ, ἢ ἀὴρ, ἢ γῆ. πρόδηλον γὰρ ὅτι
<span class="lb" data-page="15.51" data-line="16" id="l15.51.16"></span>τὰ στοιχεῖα κατὰ τὰς ἁπλᾶς καὶ ἀμίκτους ποιότητας καλεῖται,
<span class="lb" data-page="15.51" data-line="17" id="l15.51.17"></span>θερμότητος μὲν ἄκρας ὑπαρχούσης ἐν πυρὶ, καθάπερ
<span class="lb" data-page="15.51" data-line="18" id="l15.51.18"></span>γε καὶ ὑγρότητος ἐν ἀέρι, ψυχρότητος δὲ ἐν ὕδατι, ξηρότητος
<span class="pb" data-page="15.52" id="p15.52"></span>
<span class="lb" data-page="15.52" data-line="1" id="l15.52.1"></span>δὲ ἄκρας, ἅμα πιλήσει τε καὶ ψύξει κατὰ τὴν γῆν.
<span class="lb" data-page="15.52" data-line="2" id="l15.52.2"></span>πῶς οὖν οἴονταί τινες ὑγρὸν μὲν καὶ ξηρὸν καὶ ψυχρὸν
<span class="lb" data-page="15.52" data-line="3" id="l15.52.3"></span>καὶ θερμὸν Ἱπποκράτει τίθεσθαι τὰ στοιχεῖα; φαίνεσθαι
<span class="lb" data-page="15.52" data-line="4" id="l15.52.4"></span>γὰρ ἐν ἀνθρώπῳ ταῦτα, πῦρ δὲ καὶ ὕδωρ, ἀέρα τε καὶ
<span class="lb" data-page="15.52" data-line="5" id="l15.52.5"></span>γῆν μὴ προσίεσθαι, διότι μηδὲ φαίνεταί τι τούτων ἐν ἀνθρώπου
<span class="lb" data-page="15.52" data-line="6" id="l15.52.6"></span>σώματι. μὴ παρακολουθοῦντες μὴν, ὅτι τὰ φαινόμενα
<span class="lb" data-page="15.52" data-line="7" id="l15.52.7"></span>περὶ τὸ σῶμα μέν ἐστι τὰ φαινόμενα, καθάπερ τὸ
<span class="lb" data-page="15.52" data-line="8" id="l15.52.8"></span>σῶμα, θερμὰ καὶ ψυχρὰ καὶ ξηρὰ καὶ ὑγρά. τίς αὖ ταῦτα
<span class="lb" data-page="15.52" data-line="9" id="l15.52.9"></span>τολμήσειε φάναι κοινὰ στοιχεῖα πάντων εἶναι σωμάτων;
<span class="lb" data-page="15.52" data-line="10" id="l15.52.10"></span>οὐδεὶς δήπου τῶν καὶ βραδυτάτων, εἰρηκότος τοῦ Ἱπποκράτους,
<span class="lb" data-page="15.52" data-line="11" id="l15.52.11"></span>ἀνάγκη τοίνυν τῆς φύσιος τοιαύτης ἐούσης καὶ
<span class="lb" data-page="15.52" data-line="12" id="l15.52.12"></span>τῶν ἄλλων ἁπάντων καὶ τῆς τοῦ ἀνθρώπου, μὴ τὰ βλεπόμενα
<span class="lb" data-page="15.52" data-line="13" id="l15.52.13"></span>κατὰ τὸ σῶμα τοῦ ἀνθρώπου θερμὰ καὶ ψυχρὰ καὶ
<span class="lb" data-page="15.52" data-line="14" id="l15.52.14"></span>ξηρὰ καὶ ὑγρὰ, λέγειν αὐτὸν οἴεσθαι νῦν, ἀλλὰ τὰ τέτταρα
<span class="lb" data-page="15.52" data-line="15" id="l15.52.15"></span>στοιχεῖα. ταῦτα γὰρ ἄκρας ἔχει καὶ ἀμίκτους ποιότητας,
<span class="lb" data-page="15.52" data-line="16" id="l15.52.16"></span>ἐξ ὦν ἀλλήλαις κεραννυμένων τὰ μεταξὺ σώματα πάντα
<span class="lb" data-page="15.52" data-line="17" id="l15.52.17"></span>γίγνεται, κατ᾿ ἐπικράτειαν οὐ κυρίως ὀνομαζόμενα θερμὰ
<span class="lb" data-page="15.52" data-line="18" id="l15.52.18"></span>καὶ ψυχρὰ καὶ ξηρὰ καὶ ὑγρά. ὡς εἴ γε ταῦτα τὰ ἤδη κεκραμένα
<span class="pb" data-page="15.53" id="p15.53"></span>
<span class="lb" data-page="15.53" data-line="1" id="l15.53.1"></span>στοιχεῖα θησόμεθα, τὰ τὰς ἄκρας ἔχοντα ποιότητας,
<span class="lb" data-page="15.53" data-line="2" id="l15.53.2"></span>οὐκ οἶδ᾿ ὅ τι φήσομεν εἶναι. καὶ κατὰ τὴν ἐχομένην
<span class="lb" data-page="15.53" data-line="3" id="l15.53.3"></span>δὲ ῥῆσιν ἐναργέστερον ἔτι τὴν ἑαυτοῦ γνώμην ἐνδείκνυται.
<span class="lb" data-page="15.53" data-line="4" id="l15.53.4"></span>πρὸς ἣν ἤδη μεταβῶμεν.
</p>
<span class="lb rule" data-page="15.53" data-line="5" id="l15.53.5"></span>
          </article>

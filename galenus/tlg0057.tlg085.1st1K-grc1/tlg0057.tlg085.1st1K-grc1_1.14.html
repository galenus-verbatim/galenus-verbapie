<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.14">
<span class="pb page1" data-page="15.53" id="p15.53"></span>
<span class="milestone ed1page page1" data-n="5.9" data-unit="ed1page" id="ed1page.5.9"></span>
<span class="milestone ed2page page1" data-n="3.108" data-unit="ed2page" id="ed2page.3.108"></span>
<span class="lb head" data-page="15.53" data-line="6" id="l15.53.6"></span>
            <blockquote class="quote lemma">
<span class="lb" data-page="15.53" data-line="7" id="l15.53.7"></span>Καὶ πάλιν γε ἀνάγκη ἀποχωρέειν εἰς τὴν ἑαυτοῦ φύσιν
<span class="lb" data-page="15.53" data-line="8" id="l15.53.8"></span>ἕκαστον, τελευτῶντος τοῦ σώματος τοῦ ἀνθρώπου, τό τε
<span class="lb" data-page="15.53" data-line="9" id="l15.53.9"></span>ὑγρὸν πρὸς τὸ ὑγρὸν καὶ τὸ ξηρὸν πρὸς τὸ ξηρὸν καὶ τὸ
<span class="lb" data-page="15.53" data-line="10" id="l15.53.10"></span>θερμὸν πρὸς τὸ θερμὸν καὶ τὸ ψυχρὸν πρὸς τὸ ψυχρόν.
</blockquote>
<span class="lb rule" data-page="15.53" data-line="11" id="l15.53.11"></span>
            <p>
<span class="lb" data-page="15.53" data-line="12" id="l15.53.12"></span>Ἀποχωρεῖν φησὶ διακρινόμενον ἐν τῇ τελευτῇ τοῦ ἀνθρώπου,
<span class="lb" data-page="15.53" data-line="13" id="l15.53.13"></span>πρὸς τὴν ἑαυτοῦ φύσιν, ἕκαστον τῶν προειρημένων
<span class="lb" data-page="15.53" data-line="14" id="l15.53.14"></span>στοιχείων, ἃ θερμὸν ἐκάλει καὶ ψυχρὸν καὶ ξηρὸν
<span class="lb" data-page="15.53" data-line="15" id="l15.53.15"></span>καὶ ὑγρὸν, οὐδέπω λέγων τὸ αἷμα, πρὸς τὸ κατὰ τὸν κόσμον
<span class="lb" data-page="15.53" data-line="16" id="l15.53.16"></span>αἷμα· καὶ τὸ φλέγμα πρὸς τὸ φλέγμα. καὶ τὴν χολὴν
<span class="lb" data-page="15.53" data-line="17" id="l15.53.17"></span>πρὸς τὴν χολήν. καὶ τὴν ἀρτηρίαν πρὸς τὴν ἀρτηρίαν·
<span class="lb" data-page="15.53" data-line="18" id="l15.53.18"></span>καὶ τὴν σάρκα πρὸς τὴν σάρκα· καὶ τὴν φλέβα πρὸς
<span class="pb" data-page="15.54" id="p15.54"></span>
<span class="lb" data-page="15.54" data-line="1" id="l15.54.1"></span>τὴν φλέβα· καὶ τὸ νεῦρον ἀπιέναι πρὸς τὸ νεῦρον· ἀλλὰ
<span class="lb" data-page="15.54" data-line="2" id="l15.54.2"></span>τὸ καθ᾿ ἕκαστον τούτων θερμόν τε καὶ ψυχρὸν,
<span class="lb" data-page="15.54" data-line="3" id="l15.54.3"></span><span class="milestone ed2page" data-n="3.109" data-unit="ed2page" id="ed2page.3.109"></span>ὑγρόν τε καὶ ξηρὸν εἰς τὰ κοινὰ πάντων ἀπέρχεσθαι στοιχεῖα.
<span class="lb" data-page="15.54" data-line="4" id="l15.54.4"></span>σύγκειται γὰρ δή που καὶ τὸ νεῦρον ἐκ θερμοῦ καὶ
<span class="lb" data-page="15.54" data-line="5" id="l15.54.5"></span>ψυχροῦ καὶ ξηροῦ καὶ ὑγροῦ τῶν στοιχείων δηλονότι. οὐ
<span class="lb" data-page="15.54" data-line="6" id="l15.54.6"></span>γὰρ δὴ ἐξ ἄλλου γε νεύρου, καθάπερ οὐδ᾿ ἡ φλὲψ ἐξ ἄλλης
<span class="lb" data-page="15.54" data-line="7" id="l15.54.7"></span>φλεβός. ὅτι μηδ᾿ ἐπινοηθῆναι δύναται κεραννύμενα δι᾿
<span class="lb" data-page="15.54" data-line="8" id="l15.54.8"></span>ὅλων ἀλλήλων ταῦτα, σὰρξ καὶ φλὲψ καὶ ὀστοῦν καὶ ἀρτηρία
<span class="lb" data-page="15.54" data-line="9" id="l15.54.9"></span>καὶ τὰ ἄλλα μόρια. βούλεται δ᾿ αὐτὸς κεκρᾶσθαι δι᾿
<span class="lb" data-page="15.54" data-line="10" id="l15.54.10"></span>ὅλων ἀλλήλοις τὸ θερμὸν καὶ ψυχρὸν καὶ ξηρὸν καὶ ὑγρὸν,
<span class="lb" data-page="15.54" data-line="11" id="l15.54.11"></span>εἴ τι μεμνήμεθα τῶν ὀλίγον ἔμπροσθεν εἰρημένων. ὥστε οὐ
<span class="lb" data-page="15.54" data-line="12" id="l15.54.12"></span>τὰ σαφῶς βλεπόμενα κατὰ τὸ σῶμα τοῦ ἀνθρώπου θερμὰ
<span class="lb" data-page="15.54" data-line="13" id="l15.54.13"></span>καὶ ψυχρὰ καὶ ξηρὰ καὶ ὑγρὰ μόρια στοιχεῖα τῆς τοῦ ἀνθρώπου
<span class="lb" data-page="15.54" data-line="14" id="l15.54.14"></span>φύσεως ἐστίν, ἀλλὰ τὰ τούτων αὐτῶν συνθετικά τε
<span class="lb" data-page="15.54" data-line="15" id="l15.54.15"></span>καὶ γεννητικά. ταῦτα δέ ἐστιν ὕδωρ τε καὶ πῦρ, ἀήρ τε
<span class="lb" data-page="15.54" data-line="16" id="l15.54.16"></span>καὶ γῆ. ἀποδέδεικται γὰρ περὶ τούτων ἱκανῶς ἐν τῷ περὶ
<span class="lb" data-page="15.54" data-line="17" id="l15.54.17"></span>τῶν καθ᾿ Ἱπποκράτην στοιχείων.
</p>
<span class="lb rule" data-page="15.54" data-line="18" id="l15.54.18"></span>
          </article>

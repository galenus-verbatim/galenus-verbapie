<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.15">
<span class="pb page1" data-page="15.55" id="p15.55"></span>
<span class="milestone ed1page page1" data-n="5.9" data-unit="ed1page" id="ed1page.5.9"></span>
<span class="milestone ed2page page1" data-n="3.109" data-unit="ed2page" id="ed2page.3.109"></span>
<span class="lb head" data-page="15.55" data-line="1" id="l15.55.1"></span>
            <blockquote class="quote lemma">
<span class="lb" data-page="15.55" data-line="2" id="l15.55.2"></span>Τοιαύτη δὲ καὶ τῶν ζώων ἐστιν ἡ φύσις καὶ τῶν ἄλλων
<span class="lb" data-page="15.55" data-line="3" id="l15.55.3"></span>ἁπάντων.
</blockquote>
<span class="lb rule" data-page="15.55" data-line="4" id="l15.55.4"></span>
            <p>
<span class="lb" data-page="15.55" data-line="5" id="l15.55.5"></span>Τοιαύτη, φησὶν, οὐ μόνον ἡ τοῦ ἀνθρώπου φύσις ἐστὶν,
<span class="lb" data-page="15.55" data-line="6" id="l15.55.6"></span>ἀλλὰ καὶ τῶν ἄλλων ἁπάντων, ἐκ θερμοῦ δηλονότι καὶ ψυχροῦ
<span class="lb" data-page="15.55" data-line="7" id="l15.55.7"></span>καὶ ξηροῦ καὶ ὑγροῦ κεκραμένη τῶν ἁπλῶν καὶ ἄκρων.
<span class="lb" data-page="15.55" data-line="8" id="l15.55.8"></span>τὰ γὰρ ἐν τῷ μεταξὺ πάντα τὴν κρᾶσιν ἐκ τούτων ἔσχηκεν.
<span class="lb" data-page="15.55" data-line="9" id="l15.55.9"></span>ἀδιανόητον οὖν γίγνεται τὸ λέγειν ἐν τῷ μεταξὺ τὴν
<span class="lb" data-page="15.55" data-line="10" id="l15.55.10"></span>κρᾶσιν γίγνεσθαι τῶν ἐν τῷ μεταξύ. τοῦτο δ᾿ οὐκ αἰσθάνονται
<span class="lb" data-page="15.55" data-line="11" id="l15.55.11"></span>λέγοντες οἱ ἐκ τῶν κατὰ τὸ σῶμα βλεπομένων ὑγρῶν
<span class="lb" data-page="15.55" data-line="12" id="l15.55.12"></span>καὶ ξηρῶν, θερμῶν τε καὶ ψυχρῶν, τὴν φύσιν ἡμῶν συγκεῖσθαι
<span class="lb" data-page="15.55" data-line="13" id="l15.55.13"></span>φάσκοντες. ἔτι δὲ ἀδιανοητότερον, εἰ καὶ τῶν ἄλλων
<span class="lb" data-page="15.55" data-line="14" id="l15.55.14"></span>ἁπάντων ζώων τε καὶ φυτῶν ἐκ τούτων λέγομεν εἶναι τὴν
<span class="lb" data-page="15.55" data-line="15" id="l15.55.15"></span>φύσιν. Ἱπποκράτης μὲν γὰρ εἴρηκε φανερῶς ἐν τῇ ῥήσει
<span class="lb" data-page="15.55" data-line="16" id="l15.55.16"></span>καὶ τῶν ἄλλων ἁπάντων τὴν τοιαύτην εἶναι φύσιν. οἱ δ᾿
<span class="lb" data-page="15.55" data-line="17" id="l15.55.17"></span>οὐκ οἶδ᾿ ὅ τι φήσουσιν. ὅταν γοῦν εἰς τὴν γῆν ἐκβληθέντος
<span class="lb" data-page="15.55" data-line="18" id="l15.55.18"></span>σπέρματος συκῆς, εἰ τύχῃ, γένηται μέγιστον δένδρον,
<span class="pb" data-page="15.56" id="p15.56"></span>
<span class="lb" data-page="15.56" data-line="1" id="l15.56.1"></span>ἀδιανόητόν ἐστι λέγειν, οὐκ ἐκ γῆς καὶ ὕδατος, ἀλλ᾿ ἑτέρωθεν
<span class="lb" data-page="15.56" data-line="2" id="l15.56.2"></span>αὐτῇ τὴν τοσαύτην οὐσίαν ὑπάρξαι. καὶ μὴν ἡ γῆ
<span class="lb" data-page="15.56" data-line="3" id="l15.56.3"></span>κατὰ τὸν ἑαυτῆς λόγον ἄκρως ἐστὶ ψυχρὰ, θερμότητα δ᾿
<span class="lb" data-page="15.56" data-line="4" id="l15.56.4"></span>ἔχει πολλὴν ἡ συκῆ δι᾿ ἣν ζῇ, καὶ διὰ τοῦτο κᾀν τοῖς ἰσχυροῖς
<span class="lb" data-page="15.56" data-line="5" id="l15.56.5"></span>χειμῶσι καταψυχομένη οὐ νεκροῦται. δῆλον οὖν ὅτι
<span class="lb" data-page="15.56" data-line="6" id="l15.56.6"></span>μὴ μόνον ἐξ ὕδατος καὶ γῆς συνέστηκε τὸ σῶμα τῆς συκῆς,
<span class="lb" data-page="15.56" data-line="7" id="l15.56.7"></span>ἀλλὰ καὶ τῆς πυρώδους φύσεως μετείληφεν. εὔδηλον δ᾿ ὅτι
<span class="lb" data-page="15.56" data-line="8" id="l15.56.8"></span>καὶ τῆς ἀερώδους, εἴ γε σαφῶς ἐστι τὸ ξύλον αὐτῆς οὐ
<span class="lb" data-page="15.56" data-line="9" id="l15.56.9"></span>μόνον τῆς γῆς, ἀλλὰ καὶ τοῦ ὕδατος κουφότερον. ἐκ τῶν
<span class="lb" data-page="15.56" data-line="10" id="l15.56.10"></span>τεσσάρων οὖν ἐστι καὶ ἡ συκῆ. καὶ εἴπερ αὐτὴ καὶ τὸ
<span class="lb" data-page="15.56" data-line="11" id="l15.56.11"></span>σῦκον, οὕτω δὲ καὶ οἱ καρποὶ πάντες. εἰσὶ δὲ οἱ πυροὶ
<span class="lb" data-page="15.56" data-line="12" id="l15.56.12"></span>καὶ αἱ κριθαὶ καὶ οἱ κύαμοι καὶ τὰ ἄλλα δημήτρια σπέρματα
<span class="lb" data-page="15.56" data-line="13" id="l15.56.13"></span>τῶν καρπῶν μόρια. καὶ αὐτὰ τοίνυν ἐκ τῶν τεσσάρων
<span class="lb" data-page="15.56" data-line="14" id="l15.56.14"></span>συνεστήκασι, γῆς, πυρὸς, ὕδατός τε καὶ ἀέρος. ἐπεὶ
<span class="lb" data-page="15.56" data-line="15" id="l15.56.15"></span>δὲ ἐκ τῆς τῶν καρπῶν τε καὶ φυτῶν ἐδωδῆς οἱ μὲν ἡμῖν
<span class="lb" data-page="15.56" data-line="16" id="l15.56.16"></span>γίγνονται χυμοὶ, καὶ οὗτοι δηλονότι τὴν πρώτην ἀρχὴν τῆς
<span class="lb" data-page="15.56" data-line="17" id="l15.56.17"></span>γενέσεως ἕξουσιν, ὕδωρ καὶ γῆν, ἀέρα τε καὶ πῦρ. ἀλλ᾿
<span class="lb" data-page="15.56" data-line="18" id="l15.56.18"></span>ὅπερ ἔφην, ἀποδέδεικται καὶ ταῦτα ἐν τῷ περὶ τῶν καθ᾿
<span class="pb" data-page="15.57" id="p15.57"></span>
<span class="lb" data-page="15.57" data-line="1" id="l15.57.1"></span>Ἱπποκράτην στοιχείων, ὥστ᾿ ἤδη μεταβαίνειν καιρὸς ἐφ᾿
<span class="lb" data-page="15.57" data-line="2" id="l15.57.2"></span>ἑτέραν ῥῆσιν.
</p>
<span class="lb rule" data-page="15.57" data-line="3" id="l15.57.3"></span>
          </article>

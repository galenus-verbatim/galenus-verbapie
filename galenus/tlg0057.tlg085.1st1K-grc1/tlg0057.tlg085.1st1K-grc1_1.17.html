<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.17">
<span class="pb page1" data-page="15.58" id="p15.58"></span>
<span class="milestone ed1page page1" data-n="5.10" data-unit="ed1page" id="ed1page.5.10"></span>
<span class="milestone ed2page page1" data-n="3.110" data-unit="ed2page" id="ed2page.3.110"></span>
<span class="lb head" data-page="15.58" data-line="1" id="l15.58.1"></span>
            <blockquote class="quote lemma">
<span class="lb" data-page="15.58" data-line="2" id="l15.58.2"></span>Ξυνίσταται γὰρ αὐτέων ἡ φύσις ἀπὸ τουτέων τῶν προειρημένων
<span class="lb" data-page="15.58" data-line="3" id="l15.58.3"></span>πάντων καὶ τελευτᾶ κατὰ τὰ εἰρημένα, ἐς τὸ
<span class="lb" data-page="15.58" data-line="4" id="l15.58.4"></span>ἑωϋτὸ ὅθενπερ ξυνέστη ἕκαστον. ἐνταῦθα οὖν καὶ
<span class="lb" data-page="15.58" data-line="5" id="l15.58.5"></span>ἀπεχώρησεν.
</blockquote>
<span class="lb rule" data-page="15.58" data-line="6" id="l15.58.6"></span>
            <p>
<span class="lb" data-page="15.58" data-line="7" id="l15.58.7"></span>Ἐπιμένει τῷ δόγματι τὴν φύσιν ἁπάντων ἐκ τῶν εἰρημένων
<span class="lb" data-page="15.58" data-line="8" id="l15.58.8"></span>τεττάρων συνίστασθαι καὶ τελευτᾷν εἰς αὐτὰ βουλόμενος.
<span class="lb" data-page="15.58" data-line="9" id="l15.58.9"></span>ὅθεν γὰρ ἕκαστον τῶν ὄντων συνέστη, φησὶν, ἐνταῦθα
<span class="lb" data-page="15.58" data-line="10" id="l15.58.10"></span>καὶ ἀπεχώρησεν, εἰς τὰ κοινὰ δηλονότι στοιχεῖα τοῦ
<span class="lb" data-page="15.58" data-line="11" id="l15.58.11"></span>κόσμου, γῆν, ὕδωρ, ἀέρα τε καὶ πῦρ. ἐσχάτως οὖν ἀγνοοῦσι
<span class="lb" data-page="15.58" data-line="12" id="l15.58.12"></span>τὴν Ἱπποκράτους γνώμην καὶ τὸ κατὰ τὴν ἀρχὴν εἰρημένον.
<span class="lb" data-page="15.58" data-line="13" id="l15.58.13"></span>οὔτε γὰρ τὸ πάμπαν ἠέρα λέγω τὸν ἄνθρωπον οὔτε
<span class="lb" data-page="15.58" data-line="14" id="l15.58.14"></span>ὕδωρ οὔτε πῦρ οὔτε γῆν, ἀντὶ τοῦ μηδ᾿ ὅλως ἀκούοντες.
<span class="lb" data-page="15.58" data-line="15" id="l15.58.15"></span>ἐφάνη γὰρ οὐ τὸ μηδ᾿ ὅλως εἶναι τὰ κοινὰ πάντων στοιχεῖα
<span class="lb" data-page="15.58" data-line="16" id="l15.58.16"></span>κατὰ τὸ σῶμα βουλόμενος τοῦ ἀνθρώπου ὁ Ἱπποκράτης,
<span class="lb" data-page="15.58" data-line="17" id="l15.58.17"></span>ἀλλὰ τοὺς ἓν μόνον ἐξ αὐτῶν λέγοντας μεμφόμενος.
</p>
<span class="lb rule" data-page="15.58" data-line="18" id="l15.58.18"></span>
          </article>

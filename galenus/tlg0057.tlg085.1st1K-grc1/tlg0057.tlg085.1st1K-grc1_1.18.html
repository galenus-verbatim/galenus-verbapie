<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.18">
<span class="pb page1" data-page="15.59" id="p15.59"></span>
<span class="milestone ed1page page1" data-n="5.10" data-unit="ed1page" id="ed1page.5.10"></span>
<span class="milestone ed2page page1" data-n="3.110" data-unit="ed2page" id="ed2page.3.110"></span>
<span class="lb head" data-page="15.59" data-line="1" id="l15.59.1"></span>
            <blockquote class="quote lemma">
<span class="lb" data-page="15.59" data-line="2" id="l15.59.2"></span>Τὸ δὲ σῶμα τοῦ ἀνθρώπου ἔχει ἐν ἑωϋτῷ αἷμα καὶ φλέγμα
<span class="lb" data-page="15.59" data-line="3" id="l15.59.3"></span>καὶ χολὴν διττὴν, ἤγουν ξανθήν τε καὶ μέλαιναν, καὶ
<span class="lb" data-page="15.59" data-line="4" id="l15.59.4"></span>ταῦτά ἐστιν αὐτέῳ ἡ φύσις τοῦ σώματος καὶ διὰ ταῦτα
<span class="lb" data-page="15.59" data-line="5" id="l15.59.5"></span>ἀλγέει καὶ ὑγιαίνει.
</blockquote>
<span class="lb rule" data-page="15.59" data-line="6" id="l15.59.6"></span>
            <p>
<span class="lb" data-page="15.59" data-line="7" id="l15.59.7"></span>Συντελέσας τὸν περὶ τῶν κοινῶν στοιχείων λόγον, ἐπὶ
<span class="lb" data-page="15.59" data-line="8" id="l15.59.8"></span>τὰ τῶν ἐναίμων ζώων, ὧν ἐστι καὶ ὁ ἄνθρωπος, ἐν τῇ
<span class="lb" data-page="15.59" data-line="9" id="l15.59.9"></span>προκειμένῃ ῥήσει μετέβη, βουλόμενος ἐξ αἵματος καὶ φλέγματος
<span class="lb" data-page="15.59" data-line="10" id="l15.59.10"></span>καὶ χολῆς διττῆς, τήν τε ἐξ ἀρχῆς γένεσιν ἡμῶν
<span class="lb" data-page="15.59" data-line="11" id="l15.59.11"></span>γίνεσθαι καὶ τὴν ἐν ὅλῳ τῷ βίῳ διαμονὴν ἐκ τούτων ὑπάρχειν
<span class="lb" data-page="15.59" data-line="12" id="l15.59.12"></span><span class="milestone ed2page" data-n="3.111" data-unit="ed2page" id="ed2page.3.111"></span>καὶ ταῦτα τὴν ὅλην φύσιν εἶναι τοῦ ἀνθρώπου,
<span class="lb" data-page="15.59" data-line="13" id="l15.59.13"></span>τῶν μὲν χυμῶν ἐν τοῖς στερεοῖς περιεχομένων, αὐτῶν
<span class="lb" data-page="15.59" data-line="14" id="l15.59.14"></span>δὲ τῶν στερεῶν ἐν τῇ πρώτῃ διαπλάσει κυουμένου τοῦ
<span class="lb" data-page="15.59" data-line="15" id="l15.59.15"></span>ζώου, τὴν γένεσιν ἐκ τούτων ἐχόντων. ἐκ γὰρ τοῦ καταμηνίου
<span class="lb" data-page="15.59" data-line="16" id="l15.59.16"></span>πάντα τὰ μόρια γέγονεν, οὐκ εἰλικρινοῦς αἵματος
<span class="lb" data-page="15.59" data-line="17" id="l15.59.17"></span>ὄντος, ἀλλ᾿ ἔχοντος ἐν ἑαυτῷ διττὰς χολὰς καὶ φλέγμα.
<span class="lb" data-page="15.59" data-line="18" id="l15.59.18"></span>δείξει γὰρ ὀλίγον ὕστερον τοῦτο· καὶ μέντοι καὶ τὸ ὑγιαίνειν
<span class="pb" data-page="15.60" id="p15.60"></span>
<span class="lb" data-page="15.60" data-line="1" id="l15.60.1"></span>ἡμῖν ἀλγεῖν τε καὶ νοσεῖν ἐκ τούτων φησὶ γίγνεσθαι,
<span class="lb" data-page="15.60" data-line="2" id="l15.60.2"></span>κατὰ τὸν τρόπον καθ᾿ ὃν γίνεται ταῦτα, διὰ τῆς ἐχομένης ῥήσεως.
</p>
<span class="lb rule" data-page="15.60" data-line="3" id="l15.60.3"></span>
          </article>

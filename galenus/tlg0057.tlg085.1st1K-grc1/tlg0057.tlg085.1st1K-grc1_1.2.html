<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.2">
<span class="pb page1" data-page="15.27" id="p15.27"></span>
<span class="milestone ed1page page1" data-n="5.5" data-unit="ed1page" id="ed1page.5.5"></span>
<span class="milestone ed2page page1" data-n="3.99" data-unit="ed2page" id="ed2page.3.99"></span>
<span class="lb head" data-page="15.27" data-line="1" id="l15.27.1"></span>
            <blockquote class="quote lemma">
<span class="lb" data-page="15.27" data-line="2" id="l15.27.2"></span>Δοκέουσι δέ μοι οὐκ ὀρθῶς γινώσκειν οἱ τὰ τοιαῦτα λέγοντες.
<span class="lb" data-page="15.27" data-line="3" id="l15.27.3"></span>γνώμῃ μὲν γὰρ τῇ αὐτέῃ πάντες χρέονται, λέγουσι
<span class="lb" data-page="15.27" data-line="4" id="l15.27.4"></span>δὲ οὐ τὰ αὐτά. ἀλλὰ τῆς μὲν γνώμης τὸν ἐπίλογον τὸν
<span class="lb" data-page="15.27" data-line="5" id="l15.27.5"></span>αὐτὸν ποιέονται. φασὶ γὰρ ἕν τε εἶναι ὅ τί ἐστι καὶ
<span class="lb" data-page="15.27" data-line="6" id="l15.27.6"></span>τοῦτ᾿ εἶναι ἕν τε καὶ τὸ πᾶν, κατὰ δὲ τὰ οὐνόματα οὐχ
<span class="lb" data-page="15.27" data-line="7" id="l15.27.7"></span>ὁμολογέουσι. λέγει δὲ αὐτέων ὁ μέν τις φάσκων ἠέρα
<span class="lb" data-page="15.27" data-line="8" id="l15.27.8"></span>τοῦτο εἶναι τὸ ἕν τε καὶ τὸ πᾶν, ὁ δὲ πῦρ, ὁ δὲ ὕδωρ,
<span class="lb" data-page="15.27" data-line="9" id="l15.27.9"></span>ὁ δὲ γῆν. καὶ ἐπιλέγει ἕκαστος τῷ ἑωϋτοῦ λόγῳ μαρτύριά
<span class="lb" data-page="15.27" data-line="10" id="l15.27.10"></span>τε καὶ τεκμήρια, ἅ γε ἐστὶν οὐδέν. ὅτι μὲν γὰρ τῇ
<span class="lb" data-page="15.27" data-line="11" id="l15.27.11"></span>αὐτέῃ γνώμῃ πάντες χρέονται, λέγουσι δὲ οὐ τὰ αὐτὰ,
<span class="lb" data-page="15.27" data-line="12" id="l15.27.12"></span>δῆλον ὅτι οὐδὲ γινώσκουσι αὐτά. γνοίη δ᾿ ἂν τόδε τις
<span class="lb" data-page="15.27" data-line="13" id="l15.27.13"></span>μάλιστα, παραγενόμενος αὐτέοισιν ἀντιλέγουσι. πρὸς γὰρ
<span class="lb" data-page="15.27" data-line="14" id="l15.27.14"></span>ἀλλήλους ἀντιλέγοντες οἱ αὐτοὶ ἄνδρες τῶν αὐτέων ἐναντίον
<span class="lb" data-page="15.27" data-line="15" id="l15.27.15"></span>ἀκροατέων, οὐδέποτε τρὶς ἐφεξῆς ὁ αὐτὸς ἄνθρωπος
<span class="lb" data-page="15.27" data-line="16" id="l15.27.16"></span>περιγίνεται ἐν τῷ λόγῳ, ἀλλὰ ποτὲ μὲν οὗτος ἐπικρατέει,
<span class="lb" data-page="15.27" data-line="17" id="l15.27.17"></span>ποτὲ δὲ οὗτος, ποτὲ δὲ ᾧ ἂν τύχῃ μάλιστα ἡ
<span class="lb" data-page="15.27" data-line="18" id="l15.27.18"></span>γλῶσσα ῥυεῖσα πρὸς τὸν ὄχλον. καίτοι δίκαιόν ἐστι
<span class="pb" data-page="15.28" id="p15.28"></span>
<span class="lb" data-page="15.28" data-line="1" id="l15.28.1"></span>τὸν φάντα ὀρθῶς γινώσκειν περὶ τῶν πραγμάτων, παρέχειν
<span class="lb" data-page="15.28" data-line="2" id="l15.28.2"></span>ἀεὶ ἐπικρατέοντα τὸν λόγον τὸν ἑωϋτοῦ, εἴπερ ἐόντα
<span class="lb" data-page="15.28" data-line="3" id="l15.28.3"></span>γινώσκει καὶ ὀρθῶς ἀποφαίνεται. ἀλλὰ ἐμοί γε δοκέουσιν
<span class="lb" data-page="15.28" data-line="4" id="l15.28.4"></span>οἱ τοιοῦτοι ἄνθρωποι αὐτοὶ σφᾶς αὐτοὺς καταβάλλειν
<span class="lb" data-page="15.28" data-line="5" id="l15.28.5"></span>ἐν τοῖσιν ὀνόμασι τῶν λόγων αὐτέων ὑπὸ ἀσυνεσίης,
<span class="lb" data-page="15.28" data-line="6" id="l15.28.6"></span>τὸν δὲ Μελίσσου λόγον ἐπανορθοῦν. περὶ μὲν οὖν τουτέων
<span class="lb" data-page="15.28" data-line="7" id="l15.28.7"></span>ἀρκέει μοι τὰ εἰρημένα.
</blockquote>
<span class="lb rule" data-page="15.28" data-line="8" id="l15.28.8"></span>
            <p>
<span class="lb" data-page="15.28" data-line="9" id="l15.28.9"></span><span class="milestone ed2page" data-n="3.100" data-unit="ed2page" id="ed2page.3.100"></span>Ὡς πρὸς εἰδότας ἃ λέγουσιν οἱ στοιχεῖον ἓν ὑποτιθέμενοι,
<span class="lb" data-page="15.28" data-line="10" id="l15.28.10"></span>ποιεῖται τὸν λόγον. οἵ τε γὰρ τὸ πῦρ εἶναι στοιχεῖον
<span class="lb" data-page="15.28" data-line="11" id="l15.28.11"></span>λέγοντες ἐκ τούτου βούλονται τὰ ἄλλα γεννᾶσθαι.
<span class="lb" data-page="15.28" data-line="12" id="l15.28.12"></span>πυκνουμένου τε καὶ συναγομένου καὶ πιλουμένου, τῆς μὲν
<span class="lb" data-page="15.28" data-line="13" id="l15.28.13"></span>ὀλίγης αὐτοῦ πιλήσεως ἀέρα γεννώσης, τῆς πλείονος δὲ ὕδωρ,
<span class="lb" data-page="15.28" data-line="14" id="l15.28.14"></span>τῆς τελεωτάτης τε καὶ πλείστης γῆν. οἵ τε τὸ ὕδωρ, οἵ τε
<span class="lb" data-page="15.28" data-line="15" id="l15.28.15"></span>τὸν ἀέρα, κατὰ τὸν αὐτὸν λόγον ἐκ τοῦ πιλοῦσθαι καὶ
<span class="lb" data-page="15.28" data-line="16" id="l15.28.16"></span>χεῖσθαι τἄλλα γεννᾶσθαι λέγουσι. πιληθὲν μὲν γὰρ τὸ ὕδωρ
<span class="lb" data-page="15.28" data-line="17" id="l15.28.17"></span>γῆν γεννᾶσθαί φασι, χυθὲν δὲ ἀέρα. καθάπερ γε καὶ
<span class="lb" data-page="15.28" data-line="18" id="l15.28.18"></span>τὸν ἀέρα πιληθέντα μὲν ὕδωρ, χυθέντα δὲ πῦρ, ὥστ᾿ ἐκ
<span class="pb" data-page="15.29" id="p15.29"></span>
<span class="lb" data-page="15.29" data-line="1" id="l15.29.1"></span>τῆς εἰς ἄλληλα μεταβολῆς τῶν τεττάρων ὁ λόγος ὁρμᾶται
<span class="lb" data-page="15.29" data-line="2" id="l15.29.2"></span>τῶν ἓν ὁτιοῦν ὑποτιθεμένων εἶναι στοιχεῖον. καὶ διὰ τοῦτο
<span class="lb" data-page="15.29" data-line="3" id="l15.29.3"></span>γνώμῃ μὲν αὐτῇ φησιν αὐτοὺς χρῆσθαι, λέγειν δ᾿ οὐ τὰ
<span class="lb" data-page="15.29" data-line="4" id="l15.29.4"></span>αὐτά. φανερῶς οὖν ἐν τούτῳ τῷ λόγῳ παντὶ τοῖς ἕν τι
<span class="lb" data-page="15.29" data-line="5" id="l15.29.5"></span>μόνον τῶν τεττάρων στοιχείων ἡγουμένοις εἶναι τὸν ἄνθρωπον
<span class="lb" data-page="15.29" data-line="6" id="l15.29.6"></span>ἀντιλέγει καί φησιν αὐτοὺς ἁμαρτάνειν. ὅτι γὰρ
<span class="lb" data-page="15.29" data-line="7" id="l15.29.7"></span>μηδὲν ἀποδεικνύουσιν, ἐσχάτως ἀπίθανος ἦν ὁ λόγος αὐτῶν.
<span class="lb" data-page="15.29" data-line="8" id="l15.29.8"></span>ἓν μὲν γὰρ τῶν τεττάρων εἶναι τὸν ἄνθρωπον οὐ κατασκευάζουσι.
<span class="lb" data-page="15.29" data-line="9" id="l15.29.9"></span>τὸν δὲ Μελίσσου λόγον ὀρθοῦσιν, ἡγουμένου
<span class="lb" data-page="15.29" data-line="10" id="l15.29.10"></span>μὲν ἓν εἶναι καὶ αὐτοῦ τοῦτο, οὐ μὴν ἐκ τῶν τεττάρων γ᾿
<span class="lb" data-page="15.29" data-line="11" id="l15.29.11"></span>ἕν τι τούτων, ἀέρος καὶ γῆς, ὕδατός τε καὶ πυρός. ἔοικε
<span class="lb" data-page="15.29" data-line="12" id="l15.29.12"></span>δὲ ὁ ἀνὴρ οὗτος ἐννοῆσαι μὲν εἶναί τινα οὐσίαν κοινὴν,
<span class="lb" data-page="15.29" data-line="13" id="l15.29.13"></span>ὑποβεβλημένην τοῖς τέτταρσι στοιχείοις, ἀγέννητόν τε καὶ
<span class="lb" data-page="15.29" data-line="14" id="l15.29.14"></span>ἄφθαρτον, ἣν οἱ μετ᾿ αὐτὸν ὕλην ἐκάλεσαν, οὐ μὴν διηρθρωμένως
<span class="lb" data-page="15.29" data-line="15" id="l15.29.15"></span>γε δυνηθῆναι τοῦτο δηλῶσαι. ταύτην δ᾿ οὖν αὐτὴν
<span class="lb" data-page="15.29" data-line="16" id="l15.29.16"></span>τὴν οὐσίαν ὀνομάζει τὸ ἓν καὶ τὸ πᾶν. ἀληθὴς δὲ
<span class="lb" data-page="15.29" data-line="17" id="l15.29.17"></span>οὐδ᾿ οὗτος ὁ λόγος ἐστίν. οὐ γὰρ ἕν τι μόνον ἐστὶν
<span class="lb" data-page="15.29" data-line="18" id="l15.29.18"></span>ἐκεῖνο τῶν ἐν γενέσει καὶ φθορᾷ σωμάτων ἀρχὴ, καθάπερ
<span class="pb" data-page="15.30" id="p15.30"></span>
<span class="lb" data-page="15.30" data-line="1" id="l15.30.1"></span>ὑπέλαβεν ὁ Μέλισσος, ἀλλὰ πρὸς αὐτῷ ποιότητες τέτταρες,
<span class="lb" data-page="15.30" data-line="2" id="l15.30.2"></span>ψυχρότης ἄκρα καὶ ξηρότης καὶ θερμότης καὶ ὑγρότης. οὐ
<span class="lb" data-page="15.30" data-line="3" id="l15.30.3"></span>μὴν στοιχεῖά γε ταῦτ᾿ ἔστιν οὔτε τῶν ἄλλων οὔτ᾿ ἀνθρώπου
<span class="lb" data-page="15.30" data-line="4" id="l15.30.4"></span>φύσεως, ἀλλὰ ἀρχαί. συνεκέχυτο οὖν τοῦτο παρὰ τοῖς
<span class="lb" data-page="15.30" data-line="5" id="l15.30.5"></span>ἀρχαίοις. οὐδ᾿ εἰς ἔννοιαν ἀφιγμένοις τῆς διαφορᾶς ἀρχῆς
<span class="lb" data-page="15.30" data-line="6" id="l15.30.6"></span>τε καὶ στοιχείου, διὰ τὸ δύνασθαι χρῆσθαι τῇ τοῦ στοιχείου
<span class="lb" data-page="15.30" data-line="7" id="l15.30.7"></span>προσηγορίᾳ, κᾀπὶ τῶν ἀρχῶν. ἄλλα δὲ δύο πράγματά
<span class="lb" data-page="15.30" data-line="8" id="l15.30.8"></span>ἐστι φανερῶς ἀλλήλων διαφέροντα, τὸ μὲν ἕτερον
<span class="lb" data-page="15.30" data-line="9" id="l15.30.9"></span>ἐλάχιστον μόριον τοῦ ὅλου, τὸ δὲ ἕτερον, εἰς ὃ διέλῃ τις,
<span class="lb" data-page="15.30" data-line="10" id="l15.30.10"></span>κατ᾿ ἐπίνοιαν αὐτὸ τοῦτο ἐλάχιστον. αὐτὸ μὲν γὰρ τὸ πῦρ
<span class="lb" data-page="15.30" data-line="11" id="l15.30.11"></span>οὐχ οἷόν τε διελεῖν εἰς δύο σώματα καὶ δεῖξαι κεκραμένον
<span class="lb" data-page="15.30" data-line="12" id="l15.30.12"></span>ἐξ ἐκείνων, ὥσπερ οὐδὲ τὴν γῆν, ἢ τὸ ὕδωρ, ἢ τὸν ἀέρα.
<span class="lb" data-page="15.30" data-line="13" id="l15.30.13"></span>νοῆσαι μέντοι δυνατὸν ἑτέραν μὲν εἶναι τοῦ μεταβάλλοντος
<span class="lb" data-page="15.30" data-line="14" id="l15.30.14"></span>τὴν οὐσίαν, ἑτέραν δὲ τὴν μεταβολὴν αὐτοῦ. οὐ γὰρ
<span class="lb" data-page="15.30" data-line="15" id="l15.30.15"></span>ταὐτό ἐστι τὸ μεταβάλλον σῶμα τῇ κατ᾿ αὐτὸ μεταβολῇ.
<span class="lb" data-page="15.30" data-line="16" id="l15.30.16"></span>τὸ μὲν γὰρ μεταβάλλον ἐστὶ τὸ ὑποκείμενον, ἡ μεταβολὴ δὲ
<span class="lb" data-page="15.30" data-line="17" id="l15.30.17"></span>αὐτοῦ κατὰ τὴν τῶν ποιοτήτων ἀμοιβὴν γίνεται. θερμότητος
<span class="lb" data-page="15.30" data-line="18" id="l15.30.18"></span>μὲν γὰρ ἄκρας ἐγγενομένης αὐτῷ, πυρὸς ἀποτελουμένου
<span class="pb" data-page="15.31" id="p15.31"></span>
<span class="lb" data-page="15.31" data-line="1" id="l15.31.1"></span>, καθάπερ γε καὶ ἀέρος, ὅταν ἄκραν ὑγρότητα δέξεται.
<span class="lb" data-page="15.31" data-line="2" id="l15.31.2"></span>κατὰ ταὐτὰ δὲ γῆς μὲν γιγνομένης, ἐπειδὰν ἐκεῖνο τὸ
<span class="lb" data-page="15.31" data-line="3" id="l15.31.3"></span>ὑποκείμενον, ἅπασαν κατὰ τὴν ἑαυτοῦ φύσιν ἄποιον ὕπαρχον
<span class="lb" data-page="15.31" data-line="4" id="l15.31.4"></span>εἰς ἑαυτὸ δέξηται ξηρότητα χωρὶς θερμότητος, ὕδατος
<span class="lb" data-page="15.31" data-line="5" id="l15.31.5"></span>δ᾿ ὅταν ὑγρότητα. περὶ μὲν γὰρ τοῦ πρώτου ψυχροῦ ζήτησις
<span class="lb" data-page="15.31" data-line="6" id="l15.31.6"></span>οὐ σμικρὰ γέγονεν, ἧς οὐκ ἔστι χρεία εἰς τὰ τῆς
<span class="lb" data-page="15.31" data-line="7" id="l15.31.7"></span>ἰατρικῆς τέχνης ἔργα μηδὲν συντελούσης. τὸ γάρ τι χρήσιμόν
<span class="lb" data-page="15.31" data-line="8" id="l15.31.8"></span>ἐστιν ἐν τῷ ζητῆσαι, πότερον ἓν ἁπλοῦν ἐστι τὸ σῶμα
<span class="lb" data-page="15.31" data-line="9" id="l15.31.9"></span>τῶν ἀνθρώπων, ἢ σύνθετον ἐξ ἁπλῶν τεττάρων, ὡς ἥ τε
<span class="lb" data-page="15.31" data-line="10" id="l15.31.10"></span>τοῦ Πλάτωνος ἐδίδαξε ῥῆσις <span class="milestone ed2page" data-n="3.101" data-unit="ed2page" id="ed2page.3.101"></span>ἡμεῖς τε κατὰ τὴν
<span class="lb" data-page="15.31" data-line="11" id="l15.31.11"></span>θεραπευτικὴν μέθοδον ἐδιδάξαμεν εὐθὺς ἐν τοῖς πρώτοις
<span class="lb" data-page="15.31" data-line="12" id="l15.31.12"></span>αὐτῆς. ἀλλὰ περὶ μὲν τούτου καὶ αὖθις εἰρήσεται. νυνὶ
<span class="lb" data-page="15.31" data-line="13" id="l15.31.13"></span>δὲ ἀναμνήσομαι ὡς ἐν τῇ προκειμένῃ ῥήσει τὴν ἀντιλογίαν
<span class="lb" data-page="15.31" data-line="14" id="l15.31.14"></span>ἐποιήσατο πρὸς τοὺς ἕν τι τῶν τεττάρων εἶναι λέγοντας
<span class="lb" data-page="15.31" data-line="15" id="l15.31.15"></span>τὸν ἄνθρωπον, οὐ πρὸς τοὺς τέτταρα. βελτίων οὖν
<span class="lb" data-page="15.31" data-line="16" id="l15.31.16"></span>ἀνάγνωσις εἰκότως ἐλέγετο κατὰ τὴν πρώτην ῥῆσιν ἡ δασύνουσα
<span class="lb" data-page="15.31" data-line="17" id="l15.31.17"></span>κατὰ τὴν ἐκφώνησιν τὴν πρώτην συλλαβὴν τοῦ
<span class="lb" data-page="15.31" data-line="18" id="l15.31.18"></span>ἓν ἐόν. ὅτι γὰρ οὐχ ἕν ἐστιν, ἀλλὰ πλείω τὰ συντιθέντα τὴν
<span class="pb" data-page="15.32" id="p15.32"></span>
<span class="lb" data-page="15.32" data-line="1" id="l15.32.1"></span>τοῦ ἀνθρώπου φύσιν, ἐπιδείκνυσιν ὁ Ἱπποκράτης. οὐ μὴν
<span class="lb" data-page="15.32" data-line="2" id="l15.32.2"></span>ὅτι γε μηδὲν ᾖ τῶν τεττάρων στοιχείων εἰλικρινὲς ἐν τῷ
<span class="lb" data-page="15.32" data-line="3" id="l15.32.3"></span>σώματι. τὴν ἀρχὴν γὰρ οὐδὲ λέγουσιν οἱ τῆς δόξης ταύτης
<span class="lb" data-page="15.32" data-line="4" id="l15.32.4"></span>ἡγεμόνες τοῦτο, ἓν δέ τι παρὰ τὰ τέτταρα, τὸ ἔξ αὐτῶν
<span class="lb" data-page="15.32" data-line="5" id="l15.32.5"></span>συγκείμενον ἀποφαίνονται, ὥς γε τὴν τετραφάρμακον
<span class="lb" data-page="15.32" data-line="6" id="l15.32.6"></span>δύναμιν οὔτε κηρὸν, οὔτε πίτταν, <span class="milestone ed1page" data-n="5.6" data-unit="ed1page" id="ed1page.5.6"></span>οὔτε στέαρ, ἀλλά τι
<span class="lb" data-page="15.32" data-line="7" id="l15.32.7"></span>παρὰ ταῦτα ἓν ἄλλο, ὃ ἐξ ἁπάντων κραθέντων γέγονεν. οὔσης
<span class="lb" data-page="15.32" data-line="8" id="l15.32.8"></span>δὲ πάλιν καὶ αὐτῆς τῆς δόξης διττῆς, ἔνιοι μὲν γὰρ
<span class="lb" data-page="15.32" data-line="9" id="l15.32.9"></span>τὰς τέτταρας ποιότητας μόνας κεράννυσθαι δι᾿ ὅλων ἀλλήλαις,
<span class="lb" data-page="15.32" data-line="10" id="l15.32.10"></span>ἔνιοι δὲ τὰς οὐσίας ἀπεφήναντο, Περιπατητικοὶ μὲν
<span class="lb" data-page="15.32" data-line="11" id="l15.32.11"></span>τῆς προτέρας δόξης προστάντες, Στωϊκοὶ δὲ τῆς δευτέρας,
<span class="lb" data-page="15.32" data-line="12" id="l15.32.12"></span>ἔτι τε τούτων ἔμπροσθεν Ἐμπεδοκλῆς ἐξ ἀμεταβλήτων τῶν
<span class="lb" data-page="15.32" data-line="13" id="l15.32.13"></span>τεττάρων στοιχείων ἡγεῖτο γίγνεσθαι τὴν τῶν συνθέτων σωμάτων
<span class="lb" data-page="15.32" data-line="14" id="l15.32.14"></span>φύσιν, οὕτως ἀναμεμιγμένων ἀλλήλοις τῶν πρώτων,
<span class="lb" data-page="15.32" data-line="15" id="l15.32.15"></span>ὡς εἴ τις λειώσας ἀκριβῶς καὶ χνοώδη ποιήσας ἰὸς καὶ χαλκῖτιν
<span class="lb" data-page="15.32" data-line="16" id="l15.32.16"></span>καὶ καδμίαν καὶ μίσυ μίξειεν, ὡς μηδὲν ἐξ αὐτῶν
<span class="lb" data-page="15.32" data-line="17" id="l15.32.17"></span>δύνασθαι μεταχειρίσασθαι χωρὶς ἑτέρου.
</p>
<span class="lb rule" data-page="15.32" data-line="18" id="l15.32.18"></span>
          </article>

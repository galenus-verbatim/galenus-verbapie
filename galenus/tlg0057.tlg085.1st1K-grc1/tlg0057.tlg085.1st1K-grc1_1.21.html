<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.21">
<span class="pb page1" data-page="15.62" id="p15.62"></span>
<span class="milestone ed1page page1" data-n="5.10" data-unit="ed1page" id="ed1page.5.10"></span>
<span class="milestone ed2page page1" data-n="3.111" data-unit="ed2page" id="ed2page.3.111"></span>
<span class="lb head" data-page="15.62" data-line="8" id="l15.62.8"></span>
            <blockquote class="quote lemma">
<span class="lb" data-page="15.62" data-line="9" id="l15.62.9"></span><span class="milestone ed2page" data-n="3.112" data-unit="ed2page" id="ed2page.3.112"></span>Ἀνάγκη γὰρ ὁκόταν τι τουτέων χωρισθῇ καὶ ἐφ᾿ ἑωϋτοῦ
<span class="lb" data-page="15.62" data-line="10" id="l15.62.10"></span>στῇ, ἔνθεν τε ἐξέστηκεν, οὐ μόνον τοῦτο τὸ χωρίον ἐπίνοσον
<span class="lb" data-page="15.62" data-line="11" id="l15.62.11"></span>γίγνεσθαι, ἀλλὰ καὶ ἔνθα στῇ καὶ ἐπιχυθῇ, ὑπερεκπιμπλάμενον,
<span class="lb" data-page="15.62" data-line="12" id="l15.62.12"></span>ὀδύνην τε καὶ πόνον παρέχειν.
</blockquote>
<span class="lb rule" data-page="15.62" data-line="13" id="l15.62.13"></span>
            <p>
<span class="lb" data-page="15.62" data-line="14" id="l15.62.14"></span>Ὅταν τῶν τεσσάρων τις χυμῶν αὐτὸς κατ᾿ ἑαυτὸν ἵστηταί
<span class="lb" data-page="15.62" data-line="15" id="l15.62.15"></span>που κατά τι μόριον, ἀποχωρισθεὶς τῶν ἄλλων καὶ μὴ
<span class="lb" data-page="15.62" data-line="16" id="l15.62.16"></span>κεκραμένος ᾖ ὅλος δι᾿ ὅλων αὐτοῖς, ὀδυνᾶται τὸ ζῶον ἐν
<span class="lb" data-page="15.62" data-line="17" id="l15.62.17"></span>δυσκρασίᾳ γενομένων ἀμφοτέρων τῶν μορίων, ἔνθεν τε ἐξέστη
<span class="pb" data-page="15.63" id="p15.63"></span>
<span class="lb" data-page="15.63" data-line="1" id="l15.63.1"></span>καὶ εἰς ὃ μετέστη. καὶ μάλιστα τοῦτο γίνεται κατὰ
<span class="lb" data-page="15.63" data-line="2" id="l15.63.2"></span>τοὺς ἰσχυρὰς ἔχοντας τὰς δυνάμεις χυμούς. οὗτοι γὰρ οὐ
<span class="lb" data-page="15.63" data-line="3" id="l15.63.3"></span>μόνον τῷ ποσῷ βαρύνοντες τὸ μόριον, εἰς ὃ κατέσκηψαν,
<span class="lb" data-page="15.63" data-line="4" id="l15.63.4"></span>ἀλλὰ καὶ τῷ ποιῷ τὴν ὀδύνην ἐργάζονται, θερμαίνοντες ἢ
<span class="lb" data-page="15.63" data-line="5" id="l15.63.5"></span>ψύχοντες σφοδρῶς.
</p>
<span class="lb rule" data-page="15.63" data-line="6" id="l15.63.6"></span>
          </article>

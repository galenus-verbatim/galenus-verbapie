<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.23">
<span class="pb page1" data-page="15.63" id="p15.63"></span>
<span class="milestone ed1page page1" data-n="5.10" data-unit="ed1page" id="ed1page.5.10"></span>
<span class="milestone ed2page page1" data-n="3.112" data-unit="ed2page" id="ed2page.3.112"></span>
<span class="lb head" data-page="15.63" data-line="16" id="l15.63.16"></span>
            <blockquote class="quote lemma">
<span class="lb" data-page="15.63" data-line="17" id="l15.63.17"></span>Ἤν τ᾿ αὖθις εἴσω ποιήσηται τὴν κένωσιν καὶ τὴν μετάστασιν
<span class="lb" data-page="15.63" data-line="18" id="l15.63.18"></span>καὶ τὴν ἀπόκρισιν <span class="milestone ed1page" data-n="5.11" data-unit="ed1page" id="ed1page.5.11"></span>ἀπὸ τῶν ἄλλων, πολλὴ αὐτέῳ
<span class="pb" data-page="15.64" id="p15.64"></span>
<span class="lb" data-page="15.64" data-line="1" id="l15.64.1"></span>ἀνάγκη διπλῆν τὴν ὀδύνην παρέχειν κατὰ τὰ εἰρημένα,
<span class="lb" data-page="15.64" data-line="2" id="l15.64.2"></span>ἔνθεν τε ἐξέστη καὶ ἔνθα ὑπερέβαλεν. εἶπον δὴ ἃ ἂν
<span class="lb" data-page="15.64" data-line="3" id="l15.64.3"></span>φήσω τὸν ἄνθρωπον εἶναι, ἀποφαίνειν ἀεὶ ταῦτα ἐόντα
<span class="lb" data-page="15.64" data-line="4" id="l15.64.4"></span>καὶ κατὰ νόμον καὶ κατὰ φύσιν.
</blockquote>
<span class="lb rule" data-page="15.64" data-line="5" id="l15.64.5"></span>
            <p>
<span class="lb" data-page="15.64" data-line="6" id="l15.64.6"></span>Ὅτι προείρηται τοῦτο καὶ αὐτὸς ἐδήλωσεν εἰπὼν κατὰ
<span class="lb" data-page="15.64" data-line="7" id="l15.64.7"></span>τὰ εἰρημένα. τῇ λέξει γὰρ, οὐ τῇ δυνάμει τῆς νῦν εἰρημένης
<span class="lb" data-page="15.64" data-line="8" id="l15.64.8"></span>ῥήσεως διήνεγκεν ἡ μικρὸν ἔμπροσθεν ὑπ᾿ αὐτοῦ γεγραμμένη,
<span class="lb" data-page="15.64" data-line="9" id="l15.64.9"></span>καθ᾿ ἣν οὕτως εἶπεν. ἀνάγκη γὰρ ὅταν τι τουτέων
<span class="lb" data-page="15.64" data-line="10" id="l15.64.10"></span>χωρισθῇ καὶ ὑφ᾿ ἑωϋτοῦ στῇ, ἔνθεν τε ἐξέστηκεν, οὐ
<span class="lb" data-page="15.64" data-line="11" id="l15.64.11"></span>μόνον τοῦτο τὸ χωρίον νοσερὸν γίγνεσθαι, ἀλλὰ καὶ ἔνθα
<span class="lb" data-page="15.64" data-line="12" id="l15.64.12"></span>ἂν στῇ καὶ ἐπιχυθῇ ὑπερεμπιπλάμενον, ὀδύνην τε καὶ πόνον
<span class="lb" data-page="15.64" data-line="13" id="l15.64.13"></span>παρέχειν. εἰπὼν δὲ ἃ ἂν φήσω τὸν ἄνθρωπον εἶναι, ἀποφαίνειν
<span class="lb" data-page="15.64" data-line="14" id="l15.64.14"></span>ἀεὶ ταῦτα ἐόντα κατὰ νόμον καὶ κατὰ φύσιν. κατὰ
<span class="lb" data-page="15.64" data-line="15" id="l15.64.15"></span>νόμον μὲν εἶπε δηλῶσαι βουλόμενος τὴν τῶν <span class="milestone ed2page" data-n="3.113" data-unit="ed2page" id="ed2page.3.113"></span>ἀνθρώπων
<span class="lb" data-page="15.64" data-line="16" id="l15.64.16"></span>δόξαν, ἣν ἔχουσι περὶ αὐτῶν, κατὰ φύσιν δὲ τὴν τῶν αὐτῶν
<span class="lb" data-page="15.64" data-line="17" id="l15.64.17"></span>πραγμάτων ἀλήθειαν. προσέχωμεν οὖν ἤδη ταῖς ἑξῆς
<span class="pb" data-page="15.65" id="p15.65"></span>
<span class="lb" data-page="15.65" data-line="1" id="l15.65.1"></span>ῥήσεσιν, ἵνα γνῶμεν, εἰ ὅπερ ὑπέσχετο κατὰ τὰς ἀρχὰς τοῦ
<span class="lb" data-page="15.65" data-line="2" id="l15.65.2"></span>συγγράμματος νῦν ἀποδίδωσι.
</p>
<span class="lb rule" data-page="15.65" data-line="3" id="l15.65.3"></span>
          </article>

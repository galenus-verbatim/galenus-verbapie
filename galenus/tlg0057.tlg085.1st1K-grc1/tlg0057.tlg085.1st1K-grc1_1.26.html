<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.26">
<span class="pb page1" data-page="15.69" id="p15.69"></span>
<span class="milestone ed1page page1" data-n="5.11" data-unit="ed1page" id="ed1page.5.11"></span>
<span class="milestone ed2page page1" data-n="3.114" data-unit="ed2page" id="ed2page.3.114"></span>
<span class="lb head" data-page="15.69" data-line="9" id="l15.69.9"></span>
            <blockquote class="quote lemma">
<span class="lb" data-page="15.69" data-line="10" id="l15.69.10"></span>Γνοίης δ᾿ ἂν τοῖσδε ὅτι οὐχ ἓν ταῦτα πάντα ἐστὶν, ἀλλ᾿
<span class="lb" data-page="15.69" data-line="11" id="l15.69.11"></span>ἕκαστον αὐτέων ἔχει δύναμίν τε καὶ φύσιν τὴν ἑωυτέου.
<span class="lb" data-page="15.69" data-line="12" id="l15.69.12"></span>ἢν γάρ τινι διδῷς ἀνθρώπῳ φάρμακον, ὅ τι φλέγμα ἄγει,
<span class="lb" data-page="15.69" data-line="13" id="l15.69.13"></span>ἀπεμέεταί σοι φλέγμα· καὶ ἢν διδῷς φάρμακον, ὅ τι χολὴν
<span class="lb" data-page="15.69" data-line="14" id="l15.69.14"></span>ἄγει, ἐμέεταί σοι χολή. κατὰ τὰ αὐτὰ δὲ καὶ χολὴν
<span class="lb" data-page="15.69" data-line="15" id="l15.69.15"></span>μέλαιναν καθαίρει, ἢν διδῷς φάρμακον, ὅ τι χολὴν
<span class="lb" data-page="15.69" data-line="16" id="l15.69.16"></span>μέλαιναν ἄγει. καὶ ἢν τρώσῃς αὐτέῳ τοῦ σώματος μέρος
<span class="lb" data-page="15.69" data-line="17" id="l15.69.17"></span>τι, ὥστε τραῦμα γενέσθαι, ῥυήσεται αὐτέῳ αἷμα. καὶ
<span class="pb" data-page="15.70" id="p15.70"></span>
<span class="lb" data-page="15.70" data-line="1" id="l15.70.1"></span>ταῦτα ποιήσει πάντα σοι πᾶσαν ἡμέρην τε καὶ νύκτα καὶ
<span class="lb" data-page="15.70" data-line="2" id="l15.70.2"></span>χειμῶνός τε καὶ θέρεος, μέχρις <span class="milestone ed1page" data-n="5.12" data-unit="ed1page" id="ed1page.5.12"></span>ἂν δυνατὸς ᾖ
<span class="lb" data-page="15.70" data-line="3" id="l15.70.3"></span>τὸ πνεῦμα ἕλκειν ἐς ἑωυτὸν καὶ πάλιν μεθιέναι, δυνατὸς
<span class="lb" data-page="15.70" data-line="4" id="l15.70.4"></span>δὲ ἔσται, ἔστ᾿ ἄν τινος τουτέων στερηθῇ τῶν ξυγγεγονότων·
<span class="lb" data-page="15.70" data-line="5" id="l15.70.5"></span>ξυγγέγονε δὲ ταῦτα τὰ εἰρημένα. πῶς γὰρ οὐ
<span class="lb" data-page="15.70" data-line="6" id="l15.70.6"></span>ξυγγέγονε; πρῶτον μὲν γὰρ φανερῶς ἐστιν ὁ ἄνθρωπος
<span class="lb" data-page="15.70" data-line="7" id="l15.70.7"></span>ἔχων ἐν ἑωυτῷ ταῦτα πάντα αἰεὶ, ἕως ἂν ζῇ, ἔπειτα δὲ
<span class="lb" data-page="15.70" data-line="8" id="l15.70.8"></span>γέγονεν ἐξ ἀνθρώπου ταῦτα πάντα ἔχοντος, ἔπειτα τέθραπται
<span class="lb" data-page="15.70" data-line="9" id="l15.70.9"></span>ἐν ἀνθρώπῳ ταῦτα πάντα ἔχοντι, ὁκόσα ἔγωγε
<span class="lb" data-page="15.70" data-line="10" id="l15.70.10"></span>νῦν φημί τε καὶ ἀποδείκνυμι.
</blockquote>
<span class="lb rule" data-page="15.70" data-line="11" id="l15.70.11"></span>
            <p>
<span class="lb" data-page="15.70" data-line="12" id="l15.70.12"></span><span class="milestone ed2page" data-n="3.115" data-unit="ed2page" id="ed2page.3.115"></span>Ἐν μὲν τῇ προτέρᾳ ῥήσει δέδεικται πρὸς αὐτοῦ
<span class="lb" data-page="15.70" data-line="13" id="l15.70.13"></span>σαφῶς τε ἅμα καὶ ἀληθῶς, ὡς ἔχει ἄνθρωπος ἐν ἑαυτῷ
<span class="lb" data-page="15.70" data-line="14" id="l15.70.14"></span>πάντα, χολὰς καὶ φλέγμα καὶ αἷμα· κατὰ δὲ τὴν προκειμένην
<span class="lb" data-page="15.70" data-line="15" id="l15.70.15"></span>οὐ τοῦτο μόνον ἐπιδεικνύει, ἀλλ᾿ ὅτι καὶ κατὰ φύσιν
<span class="lb" data-page="15.70" data-line="16" id="l15.70.16"></span>ἐστὶν, οὐ, καθάπερ ἔνιοί φασιν, ἓν ἐξ αὐτῶν. αἱ μὲν
<span class="lb" data-page="15.70" data-line="17" id="l15.70.17"></span>οὖν ἄλλαι δόξαι τῶν ἕνα λεγόντων εἶναι κατὰ φύσιν ἐν τῷ
<span class="lb" data-page="15.70" data-line="18" id="l15.70.18"></span>σώματι χυμὸν εὐέλεγκτοι· ἡ δὲ τῶν τὸ αἷμα φασκόντων
<span class="pb" data-page="15.71" id="p15.71"></span>
<span class="lb" data-page="15.71" data-line="1" id="l15.71.1"></span>οὐκ εὐκαταφρόνητος, ἀλλὰ μεγάλου τινὸς ἀγῶνος δεῖται πρὸς
<span class="lb" data-page="15.71" data-line="2" id="l15.71.2"></span>τὸ καταβάλλειν αὐτήν. ἐνστήσασθαι δὲ καιρὸς ἤδη τὴν
<span class="lb" data-page="15.71" data-line="3" id="l15.71.3"></span>ἀρχὴν ἀπὸ τοῦ πρόσθεν εἰρημένου τῷ ἀνδρὶ ποιησαμένους.
<span class="lb" data-page="15.71" data-line="4" id="l15.71.4"></span>λέγει δὲ ᾧδέ πως. Ἀξιῶ δ᾿ ἔγωγε τὸν λέγοντα αἷμα μοῦνον
<span class="lb" data-page="15.71" data-line="5" id="l15.71.5"></span>εἶναι τὸν ἄνθρωπον καὶ ἄλλο μηδὲν δεικνύναι αὐτὸν
<span class="lb" data-page="15.71" data-line="6" id="l15.71.6"></span>μὴ μεταλλάσσοντα τὴν ἰδέην μηδὲ γίγνεσθαι παντοῖον, ἀλλ᾿
<span class="lb" data-page="15.71" data-line="7" id="l15.71.7"></span>ἢ ὥρην τινὰ τοῦ ἐνιαυτοῦ, ἢ τῆς ἡλικίης τοῦ ἀνθρώπου,
<span class="lb" data-page="15.71" data-line="8" id="l15.71.8"></span>ἐν ᾗ αἷμα ἓν ἐὸν φαίνεται μοῦνον ἐν τῷ ἀνθρώπῳ. εἰκὸς
<span class="lb" data-page="15.71" data-line="9" id="l15.71.9"></span>γάρ ἐστιν εἶναι μίαν γέ τινα ὥρην, ἐν ᾗ φαίνεται αὐτὸ ἐφ᾿
<span class="lb" data-page="15.71" data-line="10" id="l15.71.10"></span>ἑωυτῷ ἓν ἐόν. Ἐὰν οὖν τούτῳ τῷ λόγῳ προσθήσῃς τὸ
<span class="lb" data-page="15.71" data-line="11" id="l15.71.11"></span>κατὰ τὴν νῦν ἡμῖν προκειμένην ῥῆσιν ἀποδεικνύμενον, ὁλόκληρον
<span class="lb" data-page="15.71" data-line="12" id="l15.71.12"></span>ἐργάσῃ τὸ δόγμα τοῦ Ἱπποκράτους· ἀποδείκνυται
<span class="lb" data-page="15.71" data-line="13" id="l15.71.13"></span>γὰρ ἐνταῦθα μήτε ὥραν μίαν ἐνὸν εἶναί τινα τοιαύτην
<span class="lb" data-page="15.71" data-line="14" id="l15.71.14"></span>μήθ᾿ ἡλικίαν, ἐν ᾗ τὸν ἄνθρωπον ἐπιδείξει τις οὐ|μετέχοντα
<span class="lb" data-page="15.71" data-line="15" id="l15.71.15"></span>τῶν ἄλλων χυμῶν. ἀλλὰ καὶ διὰ τῶν καθάρσεων. καὶ γὰρ
<span class="lb" data-page="15.71" data-line="16" id="l15.71.16"></span>ἂν δῷς τινι φάρμακον ἤτοι χολὴν ἄγον ἢ φλέγμα, κενούμενον
<span class="lb" data-page="15.71" data-line="17" id="l15.71.17"></span>ὄψει τὸ πρὸς αὐτοῦ πεφυκὸς ἕλκεσθαι, ὡς ἐν παντὶ
<span class="pb" data-page="15.72" id="p15.72"></span>
<span class="lb" data-page="15.72" data-line="1" id="l15.72.1"></span>καιρῷ πάντων περιεχομένων ἐν τῷ σώματι. τούτῳ δὲ
<span class="lb" data-page="15.72" data-line="2" id="l15.72.2"></span>ἐνίστανται τῷ λόγῳ τινὲς οὐ συγχωροῦντες ἕλκειν τὸ καθαρτικὸν
<span class="lb" data-page="15.72" data-line="3" id="l15.72.3"></span>ἐκ τοῦ σώματος τὸν οἰκεῖον χυμὸν, ἀλλὰ μεταβάλλειν
<span class="lb" data-page="15.72" data-line="4" id="l15.72.4"></span>εἰς ἣν αὐτὸ πέφυκεν ἰδέαν. ἀλλ᾿ ὅτι γε ψευδὴς ὁ
<span class="lb" data-page="15.72" data-line="5" id="l15.72.5"></span>λόγος αὐτῶν ἐπιδέδεικται μὲν ἡμῖν καθ᾿ ἓν ὑπόμνημα περὶ
<span class="lb" data-page="15.72" data-line="6" id="l15.72.6"></span>τῆς τῶν καθαιρόντων φαρμάκων δυνάμεως ἐπιγεγραμμένον,
<span class="lb" data-page="15.72" data-line="7" id="l15.72.7"></span>εἰρήσθω δὲ καὶ νῦν ἕν τι τῶν ἐν ἐκείνῳ λελεγμένων ἕνεκα
<span class="lb" data-page="15.72" data-line="8" id="l15.72.8"></span>παραδείγματος. ἐθεάσασθε γὰρ ἐπ᾿ αὐτῶν τῶν ἔργων τῆς
<span class="lb" data-page="15.72" data-line="9" id="l15.72.9"></span>τέχνης οὐκ ὀλιγάκις ἐλεγχομένους τοὺς μὴ συγχωροῦντας
<span class="lb" data-page="15.72" data-line="10" id="l15.72.10"></span>ἕλκεσθαι τὸ κενούμενον ὑπὸ τῶν καθαιρόντων φαρμάκων,
<span class="lb" data-page="15.72" data-line="11" id="l15.72.11"></span>οἷον οἱ ὑδεριῶντες τῷ ἀσκίτῃ καλουμένῳ λαβόντες μὲν
<span class="lb" data-page="15.72" data-line="12" id="l15.72.12"></span>ὑδραγωγὸν φάρμακον ἐκκενοῦνται πλῆθος οὐκ ὀλίγον ὑδατώδους
<span class="lb" data-page="15.72" data-line="13" id="l15.72.13"></span>ὑγρότητος καὶ προστέλλονται τὸν ὄγκον τῆς γαστρός.
<span class="lb" data-page="15.72" data-line="14" id="l15.72.14"></span>εἰ δὲ χολῆς ξανθῆς ἢ μελαίνης ἀγωγὸν αὐτοῖς τις δοίη
<span class="lb" data-page="15.72" data-line="15" id="l15.72.15"></span>φάρμακον, ὀλιγοστόν τ᾿ ἐκκενοῖ τὸν χυμὸν, ὅ τ᾿ ὄγκος αὐτοῖς
<span class="lb" data-page="15.72" data-line="16" id="l15.72.16"></span>τῆς γαστρὸς οὐ μόνον οὐδὲν ἐλάττων, ἀλλὰ καὶ μείζων
<span class="lb" data-page="15.72" data-line="17" id="l15.72.17"></span>γίνεται. τοὐναντίον δὲ συμβαῖνον ἐπὶ τῶν δι᾿ ἔμφραξιν
<span class="lb" data-page="15.72" data-line="18" id="l15.72.18"></span>ἥπατος ἰκτεριώντων ἐθεάσασθε. προεκφραχθέντος γὰρ αὐτοῖς
<span class="pb" data-page="15.73" id="p15.73"></span>
<span class="lb" data-page="15.73" data-line="1" id="l15.73.1"></span>τοῦ σπλάχνου διὰ τῶν τοῦτο δρᾷν δυναμένων φαρμάκων,
<span class="lb" data-page="15.73" data-line="2" id="l15.73.2"></span>ὅταν ἐπιδοθῇ τὸ χολαγωγὸν, ἥ τε κένωσις παμπόλλη
<span class="lb" data-page="15.73" data-line="3" id="l15.73.3"></span>γίνεται τοῦ πλεονάζοντος χυμοῦ, παύεταί τε παραχρῆμα τὸ
<span class="lb" data-page="15.73" data-line="4" id="l15.73.4"></span>πάθημα. τὸ δὲ τούτοις ἀνάλογον ἴστε κἀπὶ τῶν ὑπὸ φλέγματος
<span class="lb" data-page="15.73" data-line="5" id="l15.73.5"></span>ἢ χολῆς μελαίνης ἐνοχλουμένων γινόμενον· καὶ γὰρ
<span class="lb" data-page="15.73" data-line="6" id="l15.73.6"></span>κενοῦται πάμπολυς ὁ λυπῶν χυμὸς, οἵ τε κάμνοντες ὀνίνανται
<span class="lb" data-page="15.73" data-line="7" id="l15.73.7"></span>μεγάλως. εἰ τοίνυν ἕλκονται μὲν ἐκ τῶν καθαρτικῶν
<span class="lb" data-page="15.73" data-line="8" id="l15.73.8"></span>τοιαῦτα, τὰ δὲ φάρμακα κατὰ πᾶσαν ἡλικίαν τε καὶ ὥραν
<span class="lb" data-page="15.73" data-line="9" id="l15.73.9"></span>καθαίρει, διὰ παντός εἰσιν οἱ τέτταρες χυμοὶ κατὰ σῶμα
<span class="lb" data-page="15.73" data-line="10" id="l15.73.10"></span>τἀνθρώπου. ἐχρῆν γὰρ, καθάπερ ἔμπροσθεν ἐλέχθη, κἂν
<span class="lb" data-page="15.73" data-line="11" id="l15.73.11"></span>μίαν γοῦν τινα ὥραν τοῦ ἐνιαυτοῦ ἢ τῆς ἡλικίας τοῦ ἀνθρώπου
<span class="lb" data-page="15.73" data-line="12" id="l15.73.12"></span>φαίνεσθαι μόνον ἔχουσαν τὸ αἷμα, τῆς δόξης ἀληθοῦς
<span class="lb" data-page="15.73" data-line="13" id="l15.73.13"></span>ὑποτεθείσης εἶναι τῶν ἀποφηναμένων αἷμα μόνον εἶναι
<span class="lb" data-page="15.73" data-line="14" id="l15.73.14"></span>τὴν τοῦ ἀνθρώπου φύσιν, <span class="milestone ed2page" data-n="3.116" data-unit="ed2page" id="ed2page.3.116"></span>ὅπερ ἐστὶ ταὐτὸν τῷ ἐξ
<span class="lb" data-page="15.73" data-line="15" id="l15.73.15"></span>αἵματος μόνου διαπεπλάσθαι πάντ᾿ αὐτοῦ τὰ μόρια τρέφεσθαί
<span class="lb" data-page="15.73" data-line="16" id="l15.73.16"></span>τε διὰ παντὸς αἵματι μόνῳ. διττῶς δὲ τοῦ αἵματος
<span class="lb" data-page="15.73" data-line="17" id="l15.73.17"></span>λεγομένου, τοῦ μὲν, ὅπερ ἐν ταῖς φλεβοτομίαις καὶ τοῖς
<span class="lb" data-page="15.73" data-line="18" id="l15.73.18"></span>τρώμασι κενούμενον φαίνεται, μετέχοντος, ὡς ἐδείκνυμεν,
<span class="pb" data-page="15.74" id="p15.74"></span>
<span class="lb" data-page="15.74" data-line="1" id="l15.74.1"></span>ἀμφοτέρων τε τῶν χολῶν καὶ τοῦ φλέγματος, ἑτέρου δὲ τοῦ
<span class="lb" data-page="15.74" data-line="2" id="l15.74.2"></span>καθαροῦ τε καὶ εἰλικρινοῦς ἀμίκτου τε τῶν ἄλλων χυμῶν,
<span class="lb" data-page="15.74" data-line="3" id="l15.74.3"></span>ἐκ μὲν τοῦ κατὰ τὸ πρότερον σημαινόμενον αἵματος ἀληθὲς
<span class="lb" data-page="15.74" data-line="4" id="l15.74.4"></span>ἴσως ἐστὶ διαπλάττεσθαι τὸ κυούμενον, ἐκ δὲ τοῦ κατὰ
<span class="lb" data-page="15.74" data-line="5" id="l15.74.5"></span>τὸ δεύτερον οὐκ ἀληθές· οὐδέποτε γὰρ ἐν ταῖς κυούσαις
<span class="lb" data-page="15.74" data-line="6" id="l15.74.6"></span>μόνον γίγνεται τοῦτο. διὰ τί δὲ προσέθηκα τῷ λόγῳ τὸ
<span class="lb" data-page="15.74" data-line="7" id="l15.74.7"></span>ἴσως, οἶμαι γινώσκειν ὑμᾶς. ἐν γὰρ τοῖς περὶ σπέρματος
<span class="lb" data-page="15.74" data-line="8" id="l15.74.8"></span>ὑπομνήμασιν ἐδείχθη τὰ πλεῖστα μόρια τοῦ σώματος ἐκ
<span class="lb" data-page="15.74" data-line="9" id="l15.74.9"></span>τοῦ σπέρματος γιγνόμενα, μόνων τῶν σαρκωδῶν ἐξ αἵματος
<span class="lb" data-page="15.74" data-line="10" id="l15.74.10"></span>διαπλασσομένων. ἀλλ᾿ ἐπεὶ μὲν τοῦ σπέρματος ὀλίγος ἐστὶν
<span class="lb" data-page="15.74" data-line="11" id="l15.74.11"></span>ὁ καταβαλλόμενος εἰς τὰς μήτρας ὄγκος, ἡ τροφὴ δὲ αὐτῷ
<span class="lb" data-page="15.74" data-line="12" id="l15.74.12"></span>καὶ ἡ αὔξησις ἐκ τοῦ αἵματος γίγνεται, διὰ ταῦτ᾿ ἄν τις
<span class="lb" data-page="15.74" data-line="13" id="l15.74.13"></span>ὀλίγου δεῖν ἐξ αἵματος φαίη διαπλάττεσθαι τὰ μόρια; καθ᾿
<span class="lb" data-page="15.74" data-line="14" id="l15.74.14"></span>ὅσον δὲ τὸ σπέρμα τὴν γένεσιν ἐξ αἵματος ἔσχε, κατὰ
<span class="lb" data-page="15.74" data-line="15" id="l15.74.15"></span>τοῦτο ἄν τις ἐξ αἵματος εἶναι λέγων τὴν γένεσιν τοῦ κυουμένου
<span class="lb" data-page="15.74" data-line="16" id="l15.74.16"></span>δόξειεν ἀληθεύειν, ἀλλ᾿ οὐκ ἐξ εἰλικρινοῦς αἵματος
<span class="lb" data-page="15.74" data-line="17" id="l15.74.17"></span>ἀμίκτου τῶν ἄλλων χυμῶν, ἀλλ᾿ ἐκ τοῦ κατ᾿ ἐπικράτειαν
<span class="lb" data-page="15.74" data-line="18" id="l15.74.18"></span>ὠνομασμένου. τοιαύτη μέν τίς ἐστιν ἡ ὅλη διάνοια τῆς
<span class="pb" data-page="15.75" id="p15.75"></span>
<span class="lb" data-page="15.75" data-line="1" id="l15.75.1"></span>προκειμένης ῥήσεως. τῶν δὲ κατὰ μέρος ἐν αὐτῇ πρῶτον
<span class="lb" data-page="15.75" data-line="2" id="l15.75.2"></span>μὲν ἐπισημήνασθαι προσήκει τὸ κοινὸν οὐ μόνον ἰατρῶν
<span class="lb" data-page="15.75" data-line="3" id="l15.75.3"></span>ἔθος, ἀλλὰ καὶ πάντων Ἑλλήνων ὀνομαζόντων χολὴν ἄνευ
<span class="lb" data-page="15.75" data-line="4" id="l15.75.4"></span>προσθήκης, ὅταν τὴν ὠχρὰν ἢ τὴν ξανθὴν δηλῶσαι βουληθῶσιν.
<span class="lb" data-page="15.75" data-line="5" id="l15.75.5"></span>ὅτι δὲ ταῦτα ἄμφω ὀνόματα καθ᾿ ἕν εἶδος χυμοῦ
<span class="lb" data-page="15.75" data-line="6" id="l15.75.6"></span>λέγεται διαφέροντος ὑγρότητι καὶ ξηρότητι, μικρὸν ἔμπροσθεν
<span class="lb" data-page="15.75" data-line="7" id="l15.75.7"></span>εἴρηταί μοι. τὰς δὲ ἄλλας ἁπάσας χολὰς μετὰ
<span class="lb" data-page="15.75" data-line="8" id="l15.75.8"></span>προσθήκης ὀνομάζουσιν ἰώδη καλοῦντες, ἢ μέλαιναν, ἢ ἐρυθρὰν,
<span class="lb" data-page="15.75" data-line="9" id="l15.75.9"></span>ἢ πρασοειδῆ. δεύτερον δ᾿ ἐπὶ τῷδε κατὰ τὴν προκειμένην
<span class="lb" data-page="15.75" data-line="10" id="l15.75.10"></span>ῥῆσιν ἐπισημήνασθαι προσῆκον· ἔνθα φησί· μέχρις
<span class="lb" data-page="15.75" data-line="11" id="l15.75.11"></span>ἂν ἕλκειν δυνατὸς ᾖ τὸ πνεῦμα εἰς ἑωυτὸν καὶ πάλιν
<span class="lb" data-page="15.75" data-line="12" id="l15.75.12"></span>μεθιέναι. δῆλον γάρ ἐστι τὴν μὲν εἰσπνοὴν ἑλκόντων τῶν
<span class="lb" data-page="15.75" data-line="13" id="l15.75.13"></span>ἀναπνευστικῶν ὀργάνων τὸν ἔξωθεν ἀέρα βούλεσθαι γιγνομένην,
<span class="lb" data-page="15.75" data-line="14" id="l15.75.14"></span>τὴν δ᾿ ἐκπνοὴν μεθιέντων. εἶτα τρίτον, ἔνθα φησίν·
<span class="lb" data-page="15.75" data-line="15" id="l15.75.15"></span>ἔστ᾿ ἄν τινος στερηθῇ τῶν ξυγγεγονότων. βούλεται γὰρ οὐ
<span class="lb" data-page="15.75" data-line="16" id="l15.75.16"></span>μόνον ὅταν αἵματος στερηθῇ τὸ ζῶον ἀποθνήσκειν, ἀλλὰ
<span class="lb" data-page="15.75" data-line="17" id="l15.75.17"></span>καὶ φλέγματος, ἢ ξανθῆς, ἢ μελαίνης χολῆς.
</p>
<span class="lb rule" data-page="15.75" data-line="18" id="l15.75.18"></span>
          </article>

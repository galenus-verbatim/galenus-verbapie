<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.27">
<span class="pb page1" data-page="15.76" id="p15.76"></span>
<span class="milestone ed1page page1" data-n="5.12" data-unit="ed1page" id="ed1page.5.12"></span>
<span class="milestone ed2page page1" data-n="3.116" data-unit="ed2page" id="ed2page.3.116"></span>
<span class="lb head" data-page="15.76" data-line="1" id="l15.76.1"></span>
            <blockquote class="quote lemma">
<span class="lb" data-page="15.76" data-line="2" id="l15.76.2"></span>Οἱ δὲ λέγοντες ὡς ἕν ἐστιν ὁ ἄνθρωπος, δοκέουσί μοι ταύτῃ
<span class="lb" data-page="15.76" data-line="3" id="l15.76.3"></span>τῇ γνώμῃ κεχρῆσθαι. ὁρέοντες τοὺς πίνοντας τὰ φάρμακα
<span class="lb" data-page="15.76" data-line="4" id="l15.76.4"></span>καὶ ἀπολλυμένους ἐν τῇσιν ὑπερκαθάρσεσι τοὺς
<span class="lb" data-page="15.76" data-line="5" id="l15.76.5"></span>μὲν χολὴν ἐμέοντας, <span class="milestone ed1page" data-n="5.13" data-unit="ed1page" id="ed1page.5.13"></span>τοὺς δέ τινας φλέγμα, τοῦτο
<span class="lb" data-page="15.76" data-line="6" id="l15.76.6"></span>ἕκαστον αὐτέων ἐνόμισαν εἶναι τὸν ἄνθρωπον, ὅ τι
<span class="lb" data-page="15.76" data-line="7" id="l15.76.7"></span>καθαιρόμενον αὐτὸν ἴδον ἀποθανόντα. καὶ οἱ τὸ αἷμα
<span class="lb" data-page="15.76" data-line="8" id="l15.76.8"></span>φάντες εἶναι τὸν ἄνθρωπον τῇ αὐτέῃ γνώμῃ χρέονται·
<span class="lb" data-page="15.76" data-line="9" id="l15.76.9"></span>ὁρέοντες ἀποσφαζομένους τοὺς ἀνθρώπους καὶ τὸ αἷμα
<span class="lb" data-page="15.76" data-line="10" id="l15.76.10"></span>ῥέον ἐκ τοῦ σώματος τοῦτο νομίζουσιν εἶναι τὴν ψυχὴν
<span class="lb" data-page="15.76" data-line="11" id="l15.76.11"></span>ἐν τῷ ἀνθρώπῳ. καὶ μαρτυρίοισι τουτέοισι πάντες χρέονται
<span class="lb" data-page="15.76" data-line="12" id="l15.76.12"></span>ἐν τοῖσι λόγοισιν.
</blockquote>
<span class="lb rule" data-page="15.76" data-line="13" id="l15.76.13"></span>
            <p>
<span class="lb" data-page="15.76" data-line="14" id="l15.76.14"></span><span class="milestone ed2page" data-n="3.117" data-unit="ed2page" id="ed2page.3.117"></span>Οἱ δὲ λέγοντες, φησὶν, ὡς ἕν ἐστιν ὁ ἄνθρωπος,
<span class="lb" data-page="15.76" data-line="15" id="l15.76.15"></span>ὡς πολλῶν ὄντων τῶν λεγόντων, οὐχ ἑνός. ἐξ ὧν δ᾿
<span class="lb" data-page="15.76" data-line="16" id="l15.76.16"></span>οὖν ἑαυτοὺς ἐπεπείκεισαν οἱ τῶν τεττάρων χυμῶν ἕνα τινὰ
<span class="lb" data-page="15.76" data-line="17" id="l15.76.17"></span>νομίσαντες ἱκανὸν εἶναι γεννῆσαι τὸν ἄνθρωπον, αὐτὸς ὁ
<span class="lb" data-page="15.76" data-line="18" id="l15.76.18"></span>Ἱπποκράτης ἐδήλωσεν, ἀπιθάνων μὲν ἡμῖν, ὡς ἔφην, ἐκείνοις
<span class="pb" data-page="15.77" id="p15.77"></span>
<span class="lb" data-page="15.77" data-line="1" id="l15.77.1"></span>δὲ δηλονότι πιθανῶν φαινομένων. ἐν γὰρ ταῖς ὑπερκαθάρσεσιν
<span class="lb" data-page="15.77" data-line="2" id="l15.77.2"></span>ἄλλος ἄλλον ὑπ᾿ ἄλλου καὶ ἄλλου χυμοῦ τελέως
<span class="lb" data-page="15.77" data-line="3" id="l15.77.3"></span>ἐκκενωθέντος ὁρῶντες ἀπολλύμενον ἐκεῖνον μόνον ἐνόμισαν
<span class="lb" data-page="15.77" data-line="4" id="l15.77.4"></span>εἶναι τὸν χυμὸν τὴν φύσιν ἀνθρώπου.
</p>
<span class="lb rule" data-page="15.77" data-line="5" id="l15.77.5"></span>
          </article>

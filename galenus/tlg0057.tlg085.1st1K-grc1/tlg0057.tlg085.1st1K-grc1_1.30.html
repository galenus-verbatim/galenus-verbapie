<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.30">
<span class="pb page1" data-page="15.79" id="p15.79"></span>
<span class="milestone ed1page page1" data-n="5.13" data-unit="ed1page" id="ed1page.5.13"></span>
<span class="milestone ed2page page1" data-n="3.117" data-unit="ed2page" id="ed2page.3.117"></span>
<span class="lb head" data-page="15.79" data-line="1" id="l15.79.1"></span>
            <blockquote class="quote lemma">
<span class="lb" data-page="15.79" data-line="2" id="l15.79.2"></span>Τὸ γὰρ φάρμακον, ὁκόταν εἰσέλθῃ ἐς τὸ σῶμα, πρῶτον
<span class="lb" data-page="15.79" data-line="3" id="l15.79.3"></span>μὲν ἄγει ὃ ἂν αὐτέῳ κατὰ φύσιν μάλιστα ᾖ τῶν ἐν τῷ
<span class="lb" data-page="15.79" data-line="4" id="l15.79.4"></span>σώματι ἐνεόντων, <span class="milestone ed2page" data-n="3.118" data-unit="ed2page" id="ed2page.3.118"></span>ἔπειτα δὲ καὶ τὰ ἄλλα ἕλκει
<span class="lb" data-page="15.79" data-line="5" id="l15.79.5"></span>τε καὶ καθαίρει, ὥσπερ τὰ φυόμενά τε καὶ σπειρόμενα,
<span class="lb" data-page="15.79" data-line="6" id="l15.79.6"></span>ὁκόταν εἰς τὴν γῆν ἔλθῃ, ἕλκει ἕκαστον τὸ κατὰ φύσιν
<span class="lb" data-page="15.79" data-line="7" id="l15.79.7"></span>ἑωυτοῦ ἐνεὸν ἐν τῇ γῇ. ἔνι δὲ καὶ ὀξὺ καὶ γλυκὺ καὶ
<span class="lb" data-page="15.79" data-line="8" id="l15.79.8"></span>πικρὸν καὶ ἁλμυρὸν καὶ παντοῖον. πρῶτον μὲν οὖν πλεῖστον
<span class="lb" data-page="15.79" data-line="9" id="l15.79.9"></span>τουτέου εἵλκυσεν ἐς ἑωυτὸ, ὅ τι ἂν ᾖ ἑωυτέῳ κατὰ
<span class="lb" data-page="15.79" data-line="10" id="l15.79.10"></span>φύσιν μάλιστα, ἔπειτα δ᾿ ἕλκει καὶ τὰ ἄλλα. τοιοῦτο δέ
<span class="lb" data-page="15.79" data-line="11" id="l15.79.11"></span>τι καὶ τὰ φάρμακα ποιέει ἐν τῷ σώματι. ὁκόσα γὰρ
<span class="lb" data-page="15.79" data-line="12" id="l15.79.12"></span>τὴν χολὴν ἄγει, πρῶτον μὲν ἀκρητεστάτην ἐκάθηρε τὴν
<span class="lb" data-page="15.79" data-line="13" id="l15.79.13"></span>χολὴν, ἔπειτα δὲ μεμιγμένην. καὶ πάλιν τὰ τοῦ φλέγματος
<span class="lb" data-page="15.79" data-line="14" id="l15.79.14"></span>φάρμακα πρῶτον μὲν ἀκρητέστατον τὸ φλέγμα ἄγει,
<span class="lb" data-page="15.79" data-line="15" id="l15.79.15"></span>ἔπειτα δὲ μεμιγμένον. καὶ πάλιν τοῖσιν ἀποσφαζομένοισι
<span class="lb" data-page="15.79" data-line="16" id="l15.79.16"></span>πρῶτον μὲν τὸ αἷμα ῥέει θερμότατόν τε καὶ ἐρυθρότατον,
<span class="lb" data-page="15.79" data-line="17" id="l15.79.17"></span>ἔπειτα δὲ ῥέει φλεγματωδέστερον καὶ χολωδέστερον.
</blockquote>
<span class="lb rule" data-page="15.79" data-line="18" id="l15.79.18"></span>
            <span class="pb" data-page="15.80" id="p15.80"></span>
            <p>
<span class="lb" data-page="15.80" data-line="1" id="l15.80.1"></span>Σαφὴς ἡ ῥῆσίς ἐστι, γράφοντος αὐτοῦ τὰ μαρτύρια
<span class="lb" data-page="15.80" data-line="2" id="l15.80.2"></span>τοῦ προκειμένου λόγου, καθ᾿ ὃν ἔφη τὸ φάρμακον, ὅταν
<span class="lb" data-page="15.80" data-line="3" id="l15.80.3"></span>εἰς τὸ σῶμα ἔλθῃ, πρῶτον μὲν τὸν οἰκεῖον ἕλκειν αὑτῷ
<span class="lb" data-page="15.80" data-line="4" id="l15.80.4"></span>χυμὸν, ἔπειτα δὲ καὶ τοὺς ἄλλους. μεμνῆσθαι δὲ χρὴ καὶ
<span class="lb" data-page="15.80" data-line="5" id="l15.80.5"></span>περὶ τῶν φυτῶν αὐτοῦ λέγοντος, ἕλκειν καὶ ταῦτα εἰς ἑαυτὰ
<span class="lb" data-page="15.80" data-line="6" id="l15.80.6"></span>τὸ κατὰ φύσιν ἕκαστον αὑτῷ, περιέχεσθαι γὰρ ἐν τῇ
<span class="lb" data-page="15.80" data-line="7" id="l15.80.7"></span>γῇ καὶ ὀξὺ καὶ γλυκὺ καὶ πικρὸν καὶ ἁλμυρὸν καὶ παντοῖον,
<span class="lb" data-page="15.80" data-line="8" id="l15.80.8"></span>ὥσπερ δηλονότι καὶ κατὰ τὸν ἄνθρωπον ὀξὺ μὲν τὴν μέλαιναν
<span class="lb" data-page="15.80" data-line="9" id="l15.80.9"></span>χολὴν, πικρὸν δὲ τὴν ξανθὴν, γλυκὺ δὲ τὸ αἷμα καὶ
<span class="lb" data-page="15.80" data-line="10" id="l15.80.10"></span>ἁλμυρὸν τὸ φλέγμα. καὶ γὰρ τοιοῦτό ἐστί τι φλέγμα, καθάπερ
<span class="lb" data-page="15.80" data-line="11" id="l15.80.11"></span>ἄλλο γλυκὺ καὶ ἕτερον ὀξὺ καί τι ἕτερον μηδεμίαν
<span class="lb" data-page="15.80" data-line="12" id="l15.80.12"></span>ἔχον ἐπίσημον ποιότητα. διὰ τοῦτό μοι δοκεῖ καὶ κατὰ τέλος
<span class="lb" data-page="15.80" data-line="13" id="l15.80.13"></span>τῆς ῥήσεως προσθεῖναι τὸ καὶ παντοῖον, οὐ μόνον ἐν τῷ
<span class="lb" data-page="15.80" data-line="14" id="l15.80.14"></span>φλέγματι διαφορὰς ὁρῶν παμπόλλας, ἀλλὰ καὶ κατὰ τοὺς ἄλλους
<span class="lb" data-page="15.80" data-line="15" id="l15.80.15"></span>χυμούς. ὥσπερ γὰρ ὀξὺ καὶ γλυκὺ καὶ πικρὸν καὶ ἁλμυρὸν,
<span class="lb" data-page="15.80" data-line="16" id="l15.80.16"></span>οὕτω καὶ στρυφνόν τι καὶ αὐστηρὸν καὶ δριμὺ καὶ λιπαρὸν
<span class="lb" data-page="15.80" data-line="17" id="l15.80.17"></span>εἶδός ἐστι χυμῶν ἔν τε τοῖς ζώοις καὶ τοῖς φυτοῖς καὶ δηλονότι
<span class="lb" data-page="15.80" data-line="18" id="l15.80.18"></span>καὶ κατὰ τὴν γῆν ἀνάλογον αὐτοῖς.
</p>
<span class="lb rule" data-page="15.80" data-line="19" id="l15.80.19"></span>
          </article>

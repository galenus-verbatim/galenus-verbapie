<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.31">
<span class="pb page1" data-page="15.81" id="p15.81"></span>
<span class="milestone ed1page page1" data-n="5.13" data-unit="ed1page" id="ed1page.5.13"></span>
<span class="milestone ed2page page1" data-n="3.118" data-unit="ed2page" id="ed2page.3.118"></span>
<span class="lb head" data-page="15.81" data-line="1" id="l15.81.1"></span>
            <blockquote class="quote lemma">
<span class="lb" data-page="15.81" data-line="2" id="l15.81.2"></span>Αὔξεται δὲ ἐν τῷ ἀνθρώπῳ τὸ μὲν φλέγμα τοῦ χειμῶνος.
<span class="lb" data-page="15.81" data-line="3" id="l15.81.3"></span>τοῦτο γὰρ τῷ χειμῶνι κατὰ φύσιν μάλιστα τῶν ἐν τῷ
<span class="lb" data-page="15.81" data-line="4" id="l15.81.4"></span>σώματι ἐνεόντων, ψυχρότατον γάρ ἐστι. τεκμήριον δὲ
<span class="lb" data-page="15.81" data-line="5" id="l15.81.5"></span>τουτέου, ὅτι τὸ μὲν φλέγμα ψυχρότατον. εἰ ἐθέλεις ψαῦσαι
<span class="lb" data-page="15.81" data-line="6" id="l15.81.6"></span>φλέγματος καὶ χολῆς καὶ αἵματος, τὸ φλέγμα εὑρήσεις
<span class="lb" data-page="15.81" data-line="7" id="l15.81.7"></span>ψυχρότατον ἐόν· καίτοι γλισχρότατόν ἐστι καὶ βίῃ μάλιστα
<span class="lb" data-page="15.81" data-line="8" id="l15.81.8"></span>ἄγεται μετὰ χολὴν μέλαιναν. ὁκόσα δὲ βίῃ ἄγεται,
<span class="lb" data-page="15.81" data-line="9" id="l15.81.9"></span>θερμότερα γίνεται ἀναγκαζόμενα ὑπὸ τῆς βίης. ἀλλὰ
<span class="lb" data-page="15.81" data-line="10" id="l15.81.10"></span>ὅμως καὶ πρὸς ταῦτα πάντα ψυχρότατον ἐὸν τὸ φλέγμα
<span class="lb" data-page="15.81" data-line="11" id="l15.81.11"></span>φαίνεται ὑπὸ τῆς φύσιος <span class="milestone ed1page" data-n="5.14" data-unit="ed1page" id="ed1page.5.14"></span>τῆς ἑωυτοῦ. ὅτι δὲ ὁ
<span class="lb" data-page="15.81" data-line="12" id="l15.81.12"></span>χειμὼν πληροῖ τὸ σῶμα φλέγματος, γνοίης ἂν τοῖσδε. οἱ
<span class="lb" data-page="15.81" data-line="13" id="l15.81.13"></span>ἄνθρωποι πτύουσί τε καὶ ἐκμύσσονται φλεγματωδέστατον
<span class="lb" data-page="15.81" data-line="14" id="l15.81.14"></span>τοῦ χειμῶνος, καὶ τὰ οἰδήματα αὐτοῖς λευκότατα γίνεται
<span class="lb" data-page="15.81" data-line="15" id="l15.81.15"></span>μάλιστα κατὰ ταύτην τὴν ὥρην καὶ τὰ ἄλλα νοσήματα
<span class="lb" data-page="15.81" data-line="16" id="l15.81.16"></span>φλεγματώδεα.
</blockquote>
<span class="lb rule" data-page="15.81" data-line="17" id="l15.81.17"></span>
            <p>
<span class="lb" data-page="15.81" data-line="18" id="l15.81.18"></span><span class="milestone ed2page" data-n="3.119" data-unit="ed2page" id="ed2page.3.119"></span>Σαφὴς ἡ ῥῆσίς ἐστι καὶ προσέχοντος δεομένη
<span class="pb" data-page="15.82" id="p15.82"></span>
<span class="lb" data-page="15.82" data-line="1" id="l15.82.1"></span>6
<span class="lb" data-page="15.82" data-line="2" id="l15.82.2"></span>τοῦ ἀναγινώσκοντος, οὐκ ἐξηγητοῦ σαφηνίζοντος αὐτήν. τὸ
<span class="lb" data-page="15.82" data-line="3" id="l15.82.3"></span>δ᾿ ἐπὶ τῇ τελευτῇ γεγραμμένον, καὶ τὰ ἄλλα νοσήματα φλεγματώδεα·
<span class="lb" data-page="15.82" data-line="4" id="l15.82.4"></span>κατὰ μὲν οὖν τὴν τοῦ αὐτοῦ γραφὴν ὁ νοῦς
<span class="lb" data-page="15.82" data-line="5" id="l15.82.5"></span>ἔσται τῆς λέξεως τοιοῦτος. τὰ οἰδήματα λευκὰ γίγνεται
<span class="lb" data-page="15.82" data-line="6" id="l15.82.6"></span>κατὰ τὸν χειμῶνα· καὶ τὰ ἄλλα δὲ νοσήματα φλεγματώδη
<span class="lb" data-page="15.82" data-line="7" id="l15.82.7"></span>γίγνεται κατὰ τοῦτον τὸν χρόνον. ἀμέλει καὶ οἱ πυρετοὶ,
<span class="lb" data-page="15.82" data-line="8" id="l15.82.8"></span>καθάπερ ἐν θέρει χολωδέστεροι τοὐπίπαν, οὕτως ἐν χειμῶνι
<span class="lb" data-page="15.82" data-line="9" id="l15.82.9"></span>φλεγματωδέστεροι.
</p>
<span class="lb rule" data-page="15.82" data-line="10" id="l15.82.10"></span>
          </article>

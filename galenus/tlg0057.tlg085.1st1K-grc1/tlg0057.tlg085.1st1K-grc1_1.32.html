<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.32">
<span class="pb page1" data-page="15.82" id="p15.82"></span>
<span class="milestone ed1page page1" data-n="5.14" data-unit="ed1page" id="ed1page.5.14"></span>
<span class="milestone ed2page page1" data-n="3.119" data-unit="ed2page" id="ed2page.3.119"></span>
<span class="lb head" data-page="15.82" data-line="11" id="l15.82.11"></span>
            <blockquote class="quote lemma">
<span class="lb" data-page="15.82" data-line="12" id="l15.82.12"></span>Τοῦ δὲ ἦρος τὸ φλέγμα ἔτι μένει ἰσχυρὸν ἐν τῷ σώματι
<span class="lb" data-page="15.82" data-line="13" id="l15.82.13"></span>καὶ τὸ αἷμα αὔξεται. τά τε γὰρ ψύχεα ἐξανίει καὶ τὰ
<span class="lb" data-page="15.82" data-line="14" id="l15.82.14"></span>ὕδατα ἐπιγίνεται, τὸ δὲ αἷμα κατὰ ταῦτα αὔξεται ὑπό τε
<span class="lb" data-page="15.82" data-line="15" id="l15.82.15"></span>τῶν ὄμβρων καὶ τῶν θερμημεριῶν. κατὰ φύσιν γὰρ αὐτέῳ
<span class="lb" data-page="15.82" data-line="16" id="l15.82.16"></span>ταῦτ᾿ ἔστι μάλιστα τοῦ ἐνιαυτοῦ, ὑγρόν τε γάρ ἐστι
<span class="lb" data-page="15.82" data-line="17" id="l15.82.17"></span>καὶ θερμόν. γνοίης δὲ ἂν τοῖσδε. οἱ ἄνθρωποι τοῦ
<span class="lb" data-page="15.82" data-line="18" id="l15.82.18"></span>ἦρος καὶ τοῦ θέρεος μάλιστα ὑπό τε τῶν δυσεντεριῶν
<span class="lb" data-page="15.82" data-line="19" id="l15.82.19"></span>ἁλίσκονται καὶ ἐκ τῶν ῥινῶν τὸ αἷμα ῥεῖ αὐτέοισι καὶ
<span class="lb" data-page="15.82" data-line="20" id="l15.82.20"></span>θερμότατοί εἰσι καὶ ἐρυθρότατοι.
</blockquote>
<span class="lb rule" data-page="15.82" data-line="21" id="l15.82.21"></span>
            <span class="pb" data-page="15.83" id="p15.83"></span>
            <p>
<span class="lb" data-page="15.83" data-line="1" id="l15.83.1"></span>Ἔστι μὲν καὶ τῆσδε τῆς ῥήσεως ἡ λέξις σαφής. εἴρηται
<span class="lb" data-page="15.83" data-line="2" id="l15.83.2"></span>δ᾿ ἐν τῷ πρώτῳ τῶν περὶ κράσεων ὅτι βέλτιον ἦν τὸ
<span class="lb" data-page="15.83" data-line="3" id="l15.83.3"></span>ἔαρ εὔκρατον, οὐχ ὑγρὸν καὶ θερμὸν λέγεσθαι. διά τινά
<span class="lb" data-page="15.83" data-line="4" id="l15.83.4"></span>τε τὴν αἰτίαν εἰς τὸ θερμὸν καὶ ὑγρὸν λέγειν αὐτὸ τῶν
<span class="lb" data-page="15.83" data-line="5" id="l15.83.5"></span>ἰατρῶν ἔνιοι καὶ τῶν φιλοσόφων ὑπήχθησαν. ὡς ἐν ὥραις
<span class="lb" data-page="15.83" data-line="6" id="l15.83.6"></span>μὲν γὰρ τοῦτο λέγουσιν ὑγρὸν καὶ θερμὸν ὡς ἐν γένει, τῶν
<span class="lb" data-page="15.83" data-line="7" id="l15.83.7"></span>δ᾿ ἐν σώμασι τὰ ζῶα, ταῦτα μὲν ὡς πρὸς τὰ φυτὰ παραβάλλοντες,
<span class="lb" data-page="15.83" data-line="8" id="l15.83.8"></span>τὸ δὲ ἔαρ τῷ φθινοπώρῳ, τὸ ἄριστον ἐν ταῖς
<span class="lb" data-page="15.83" data-line="9" id="l15.83.9"></span>ὥραις καὶ, ὡς ἂν εἴποι τις, μόνον ἀκριβῶς κατὰ φύσιν τῷ
<span class="lb" data-page="15.83" data-line="10" id="l15.83.10"></span>παρὰ φύσιν ἔχοντι τοῦ δὲ πλεονάζειν αἷμα κατὰ τὸ ἔαρ
<span class="lb" data-page="15.83" data-line="11" id="l15.83.11"></span>σὺν τοῖς ἄλλοις γνωρίσμασι καὶ τὸ δυσεντερίας ἔσεσθαι
<span class="lb" data-page="15.83" data-line="12" id="l15.83.12"></span>τότε, τὰς αἱματηρὰς δηλονότι λεγομένας, οὐχ ὅσαι διὰ χολὴν
<span class="lb" data-page="15.83" data-line="13" id="l15.83.13"></span>ἑλκοῦσι τὰ ἔντερα. λέλεκται δέ μοι περὶ τῆς αἱματηρᾶς
<span class="lb" data-page="15.83" data-line="14" id="l15.83.14"></span>ταύτης δυσεντερίας ἐν τῷ τετάρτῳ τῶν εἰς τὸ περὶ
<span class="lb" data-page="15.83" data-line="15" id="l15.83.15"></span>ἄρθρων ὑπομνήματι δεικνύντι τὸ πάθημα τοῦτο, πλήθους
<span class="lb" data-page="15.83" data-line="16" id="l15.83.16"></span>αἵματος ὄντος ἐν ταῖς φλεψὶν, εἶτα ἐκκρινούσης ἀθρόως
<span class="lb" data-page="15.83" data-line="17" id="l15.83.17"></span>τῆς φύσεως διὰ τῶν ἐντέρων, γίγνεσθαι πολλάκις, ὥσπερ
<span class="lb" data-page="15.83" data-line="18" id="l15.83.18"></span>καὶ ταῖς γυναιξὶ διὰ μήτρας. ἔνιοι δὲ διὰ ῥινῶν, ἢ δι᾿
<span class="pb" data-page="15.84" id="p15.84"></span>
<span class="lb" data-page="15.84" data-line="1" id="l15.84.1"></span>αἱμοῤῥοΐδων, ἢ ἐμέτων. παρενέθηκε δὲ καὶ τὸ θέρος τῷ
<span class="lb" data-page="15.84" data-line="2" id="l15.84.2"></span>ἦρι κατά τε τὸν τῶν δυσεντεριῶν λόγον καὶ τὴν ἐρυθρότητα
<span class="lb" data-page="15.84" data-line="3" id="l15.84.3"></span>τῆς χρόας. διὰ γὰρ τὴν ἑαυτοῦ θερμότητα τὸ γεννηθὲν
<span class="lb" data-page="15.84" data-line="4" id="l15.84.4"></span>αἷμα κατὰ τὸ ἔαρ ἐρυθράν τε τὴν χρόαν ἐργάζεται τοῦ
<span class="lb" data-page="15.84" data-line="5" id="l15.84.5"></span>παντὸς σώματος, ἐκκρίνεταί τε διὰ τῆς ἕδρας ἐνίοις. θερμοὶ
<span class="lb" data-page="15.84" data-line="6" id="l15.84.6"></span>δ᾿ ἁπτομένοις οἱ ἄνθρωποι τηνικαῦτα φαίνονται καὶ
<span class="lb" data-page="15.84" data-line="7" id="l15.84.7"></span>διὰ τὸ αἷμα μὲν, ἀλλὰ καὶ διὰ τὸ περιέχον.
</p>
<span class="lb rule" data-page="15.84" data-line="8" id="l15.84.8"></span>
          </article>

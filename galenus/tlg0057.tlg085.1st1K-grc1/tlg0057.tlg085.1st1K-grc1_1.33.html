<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.33">
<span class="pb page1" data-page="15.84" id="p15.84"></span>
<span class="milestone ed1page page1" data-n="5.14" data-unit="ed1page" id="ed1page.5.14"></span>
<span class="milestone ed2page page1" data-n="3.119" data-unit="ed2page" id="ed2page.3.119"></span>
<span class="lb head" data-page="15.84" data-line="9" id="l15.84.9"></span>
            <blockquote class="quote lemma">
<span class="lb" data-page="15.84" data-line="10" id="l15.84.10"></span><span class="milestone ed2page" data-n="3.120" data-unit="ed2page" id="ed2page.3.120"></span>Τοῦ δὲ θέρους τό τε αἷμα ἰσχύει ἔτι καὶ ἡ χολὴ
<span class="lb" data-page="15.84" data-line="11" id="l15.84.11"></span>ἀείρεται ἐν τῷ σώματι καὶ παρατείνει ἐς τὸ φθινόπωρον.
<span class="lb" data-page="15.84" data-line="12" id="l15.84.12"></span>ἐν δὲ τῷ φθινοπώρῳ τὸ μὲν αἷμα ὀλίγον γίνεται· ἐναντίον
<span class="lb" data-page="15.84" data-line="13" id="l15.84.13"></span>γὰρ αὐτέῳ τὸ φθινόπωρον τῇ φύσει ἐστίν· ἡ δὲ
<span class="lb" data-page="15.84" data-line="14" id="l15.84.14"></span>χολὴ τὴν θερίην κατέχει τὸ σῶμα καὶ τὸ φθινόπωρον.
<span class="lb" data-page="15.84" data-line="15" id="l15.84.15"></span>γνοίης δὲ ἂν τοῖσδε. οἱ ἄνθρωποι αὐτόματοι ταύτην τὴν
<span class="lb" data-page="15.84" data-line="16" id="l15.84.16"></span>ὥρην χολὴν ἐμέουσι καὶ ἐν τῇσι φαρμακοποσίῃσι χολωδέστερα
<span class="lb" data-page="15.84" data-line="17" id="l15.84.17"></span>καθαίρονται. δῆλον δὲ καὶ τοῖσι πυρετοῖσι καὶ
<span class="lb" data-page="15.84" data-line="18" id="l15.84.18"></span>τοῖσι χρώμασι τοῖσι τῶν ἀνθρώπων. τὸ φλέγμα τῆς θερίης
<span class="pb" data-page="15.85" id="p15.85"></span>
<span class="lb" data-page="15.85" data-line="1" id="l15.85.1"></span>ἀσθενέστερόν ἐστιν αὐτὸ ἑωυτοῦ· ἐναντίη γὰρ αὐτέου
<span class="lb" data-page="15.85" data-line="2" id="l15.85.2"></span>τῇ φύσει ἐστὶν ἡ ὥρη, ξηρή τε γάρ ἐστι καὶ θερμή.
</blockquote>
<span class="lb rule" data-page="15.85" data-line="3" id="l15.85.3"></span>
            <p>
<span class="lb" data-page="15.85" data-line="4" id="l15.85.4"></span>Ἐν τῷ θέρει καὶ μάλιστα κατὰ τὴν ἀρχὴν αὐτοῦ τοῖς
<span class="lb" data-page="15.85" data-line="5" id="l15.85.5"></span>πλείστοις αἷμα πλεονάζει τὸ κατὰ τὸ ἔαρ αὐξηθὲν, ὡς ἂν
<span class="lb" data-page="15.85" data-line="6" id="l15.85.6"></span>μηδέπω διαπεφορημένον ὑπὸ τῆς τοῦ περιέχοντος θερμότητος.
<span class="lb" data-page="15.85" data-line="7" id="l15.85.7"></span>αὔξεται δὲ καὶ χολὴ διὰ τὸ παρὰ φύσιν ἐκθερμαίνεσθαι
<span class="lb" data-page="15.85" data-line="8" id="l15.85.8"></span>τὸ σῶμα κατὰ τήνδε τὴν ὥραν. ὠνόμασε δὲ πάλιν
<span class="lb" data-page="15.85" data-line="9" id="l15.85.9"></span>ἐνταῦθα χολὴν ἄνευ τοῦ προσθεῖναι τὸ τῆς χρόας ὄνομα
<span class="lb" data-page="15.85" data-line="10" id="l15.85.10"></span>τὴν ξανθὴν, οὐδέποτε τὴν μέλαιναν ἁπλῶς ὀνομάζων, ἀλλ᾿
<span class="lb" data-page="15.85" data-line="11" id="l15.85.11"></span>ἀεὶ μετὰ τοῦ προσθεῖναι τὸ τῆς χρόας ὄνομα. τὰ δὲ κατὰ
<span class="lb" data-page="15.85" data-line="12" id="l15.85.12"></span>μέρος ἐν τῇ ῥήσει δῆλα τοῖς γε προσέχουσι τὸν νοῦν.
</p>
<span class="lb rule" data-page="15.85" data-line="13" id="l15.85.13"></span>
          </article>

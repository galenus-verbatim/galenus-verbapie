<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.34">
<span class="pb page1" data-page="15.85" id="p15.85"></span>
<span class="milestone ed1page page1" data-n="5.14" data-unit="ed1page" id="ed1page.5.14"></span>
<span class="milestone ed2page page1" data-n="3.120" data-unit="ed2page" id="ed2page.3.120"></span>
<span class="lb head" data-page="15.85" data-line="14" id="l15.85.14"></span>
            <blockquote class="quote lemma">
<span class="lb" data-page="15.85" data-line="15" id="l15.85.15"></span>Τὸ δ᾿ αἷμα τοῦ φθινοπώρου ἐλάχιστον γίγνεται ἐν τῷ ἀνθρώπῳ.
<span class="lb" data-page="15.85" data-line="16" id="l15.85.16"></span>ξηρόν τε γάρ ἐστι τὸ φθινόπωρον καὶ ψύχειν
<span class="lb" data-page="15.85" data-line="17" id="l15.85.17"></span>ἤδη ἄρχεται τὸν ἄνθρωπον. ἡ δὲ μέλαινα χολὴ τοῦ φθινοπώρου
<span class="lb" data-page="15.85" data-line="18" id="l15.85.18"></span>πλείστη τε καὶ ἰσχυροτάτη ἐστί.
</blockquote>
<span class="lb rule" data-page="15.85" data-line="19" id="l15.85.19"></span>
            <span class="pb" data-page="15.86" id="p15.86"></span>
            <p>
<span class="lb" data-page="15.86" data-line="1" id="l15.86.1"></span>Κατὰ μὲν τὴν πρὸ ταύτης ῥῆσιν εἴρηται, ἐν τῷ φθινοπώρῳ
<span class="lb" data-page="15.86" data-line="2" id="l15.86.2"></span>τὸ μὲν αἷμα ὀλίγον γίγνεται, ἐναντίον γὰρ αὐτοῦ
<span class="lb" data-page="15.86" data-line="3" id="l15.86.3"></span>τὸ φθινόπωρον τῇ φύσει ἐστίν. ἡμεῖς δὲ ὅπως ἐναντίον
<span class="lb" data-page="15.86" data-line="4" id="l15.86.4"></span>ἐστὶν ἐδιδάξαμεν. εἴπερ γὰρ τὸ μὲν αἷμα θερμὸν καὶ
<span class="lb" data-page="15.86" data-line="5" id="l15.86.5"></span>ὑγρόν ἐστιν ὁμοίως τῷ ἦρι, τὸ δὲ φθινόπωρον, ὡς αὐτὸς
<span class="lb" data-page="15.86" data-line="6" id="l15.86.6"></span>ἔφη, ξηρόν τέ ἐστι καὶ ψύχειν ἤδη ἄρχεται τὸν ἄνθρωπον,
<span class="lb" data-page="15.86" data-line="7" id="l15.86.7"></span>εἰκότως ἐναντίον τ᾿ ἐστὶ τὸ φθινόπωρον τῷ ἦρι καὶ τὸν
<span class="lb" data-page="15.86" data-line="8" id="l15.86.8"></span>χυμὸν ἔχει τὸν ἐναντίον τῷ αἵματι πλεονάζοντα, τὸν ξηρὸν
<span class="lb" data-page="15.86" data-line="9" id="l15.86.9"></span>καὶ ψυχρόν. ἐγένετο δ᾿ εἰκότως τοιοῦτος διὰ τὸ προκατωπτῆσθαι
<span class="lb" data-page="15.86" data-line="10" id="l15.86.10"></span>τοὺς χυμοὺς ἐν τῷ θέρει· τὸ δ᾿ ὑπόλειμμα τῶν
<span class="lb" data-page="15.86" data-line="11" id="l15.86.11"></span>ὀπτηθέντων, ὅταν δηλονότι σβεσθῇ τὸ θερμὸν, αὐτίκα
<span class="lb" data-page="15.86" data-line="12" id="l15.86.12"></span>γίγνεται ψυχρόν τε καὶ ξηρόν· ψυχρὸν μὲν διὰ τὴν τοῦ
<span class="lb" data-page="15.86" data-line="13" id="l15.86.13"></span>θερμοῦ σβέσιν, ξηρὸν δὲ, ὅτι κατὰ τὴν ὄπτησιν ἐξεδαπανήθη
<span class="lb" data-page="15.86" data-line="14" id="l15.86.14"></span>πᾶν τὸ ὑγρὸν ἐξ αὐτοῦ.
</p>
<span class="lb rule" data-page="15.86" data-line="15" id="l15.86.15"></span>
          </article>

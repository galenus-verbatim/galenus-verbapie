<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.35">
<span class="pb page1" data-page="15.86" id="p15.86"></span>
<span class="milestone ed1page page1" data-n="5.14" data-unit="ed1page" id="ed1page.5.14"></span>
<span class="milestone ed2page page1" data-n="3.120" data-unit="ed2page" id="ed2page.3.120"></span>
<span class="lb head" data-page="15.86" data-line="16" id="l15.86.16"></span>
            <blockquote class="quote lemma">
<span class="lb" data-page="15.86" data-line="17" id="l15.86.17"></span><span class="milestone ed2page" data-n="3.121" data-unit="ed2page" id="ed2page.3.121"></span>Ὁκόταν δὲ ὁ χειμὼν καταλαμβάνῃ, ἥ τε χολὴ ψυχομένη
<span class="lb" data-page="15.86" data-line="18" id="l15.86.18"></span>ὀλίγη γίνεται καὶ τὸ φλέγμα αὔξεται πάλιν ἀπό τε τῶν
<span class="lb" data-page="15.86" data-line="19" id="l15.86.19"></span>ὑετῶν τοῦ πλήθεος καὶ ἀπὸ τῶν νυκτῶν τοῦ μήκεος.
</blockquote>
<span class="lb rule" data-page="15.86" data-line="20" id="l15.86.20"></span>
            <span class="pb" data-page="15.87" id="p15.87"></span>
            <p>
<span class="lb" data-page="15.87" data-line="1" id="l15.87.1"></span><span class="milestone ed1page" data-n="5.15" data-unit="ed1page" id="ed1page.5.15"></span>Τὸν ἐπικρατοῦντα χυμὸν ἐν ἑκάστῃ τῶν τεττάρων
<span class="lb" data-page="15.87" data-line="2" id="l15.87.2"></span>ὡρῶν ὅμοιον εἶναι βούλεται κατὰ τὴν κρᾶσιν αὐτῇ
<span class="lb" data-page="15.87" data-line="3" id="l15.87.3"></span>τῇ ὥρᾳ· καὶ διὰ τοῦτο ψυχρὸν μὲν καὶ ὑγρὸν ὀνομάζεται
<span class="lb" data-page="15.87" data-line="4" id="l15.87.4"></span>τὸ φλέγμα παραπλησίως τῷ χειμῶνι, θερμὸν δὲ καὶ ὑγρὸν
<span class="lb" data-page="15.87" data-line="5" id="l15.87.5"></span>τὸ αἷμα, καθάπερ τὸ ἔαρ. τὴν δὲ ξανθὴν χολὴν, ὥσπερ
<span class="lb" data-page="15.87" data-line="6" id="l15.87.6"></span>τὸ θέρος, εἶναί φησι θερμὴν καὶ ξηρὰν, καὶ τὴν μέλαιναν
<span class="lb" data-page="15.87" data-line="7" id="l15.87.7"></span>ὁμοίως τῷ φθινοπώρῳ ψυχρὰν καὶ ξηράν. ὅτι μὲν οὖν ἐν
<span class="lb" data-page="15.87" data-line="8" id="l15.87.8"></span>αἷς εἶπεν ὥραις ἕκαστος τῶν χυμῶν αὔξεται πρόσθεν
<span class="lb" data-page="15.87" data-line="9" id="l15.87.9"></span>ἐπιστώσατο· νυνὶ δὲ τὴν αἰτίαν λέγει, δι᾿ ἣν χειμῶνι πλεονάζον
<span class="lb" data-page="15.87" data-line="10" id="l15.87.10"></span>ἐστὶ τὸ φλέγμα. ὑπό τε γὰρ τῶν ὑετῶν τοῦ πλήθεος,
<span class="lb" data-page="15.87" data-line="11" id="l15.87.11"></span>φησὶ, καὶ τῶν νυκτῶν τοῦ μήκεος, ὅπερ ἐστὶ διὰ τὸ
<span class="lb" data-page="15.87" data-line="12" id="l15.87.12"></span>τὴν ὥρην ταύτην ὑπάρχειν ὑγρὰν καὶ ψυχράν. ὑγρὰ μὲν
<span class="lb" data-page="15.87" data-line="13" id="l15.87.13"></span>οὖν εἶναι δηλοῦται διὰ τὸ πλῆθος τῶν ὑετῶν, ψυχρὰ δὲ
<span class="lb" data-page="15.87" data-line="14" id="l15.87.14"></span>διὰ τὸ μῆκος τῶν νυκτῶν. τῆς γὰρ τοῦ περιέχοντος ἡμᾶς
<span class="lb" data-page="15.87" data-line="15" id="l15.87.15"></span>ἀέρος θερμασίας, ἣν ἴσχει κατὰ τὸ θέρος, ὁ ἥλιος αἴτιος,
<span class="lb" data-page="15.87" data-line="16" id="l15.87.16"></span>ἐγγύς τε τῶν κατὰ κορυφὴν ἡμῖν ἀφικνούμενος καὶ μακροτέραν
<span class="lb" data-page="15.87" data-line="17" id="l15.87.17"></span>τὴν ἡμέραν ποιούμενος. οὕτω δὲ καὶ τῆς ἐν χειμῶνι
<span class="lb" data-page="15.87" data-line="18" id="l15.87.18"></span>ψυχρότητος ὁ αὐτὸς αἴτιος λοξὸς καὶ ταπεινὸς ἐν ὀλίγῳ
<span class="lb" data-page="15.87" data-line="19" id="l15.87.19"></span>τε χρόνῳ τὴν ὑπὲρ γῆς φορὰν ποιούμενος. ὁ δ᾿ Ἱπποκράτης
<span class="pb" data-page="15.88" id="p15.88"></span>
<span class="lb" data-page="15.88" data-line="1" id="l15.88.1"></span>βούλεται συνδιατίθεσθαι τὰ τῶν ζώων σώματα τῇ τοῦ
<span class="lb" data-page="15.88" data-line="2" id="l15.88.2"></span>περιέχοντος ἡμᾶς ἀέρος καταστάσει, ξηραινόμενα μὲν ἐν
<span class="lb" data-page="15.88" data-line="3" id="l15.88.3"></span>ταῖς ξηραῖς αὐτοῦ κράσεσιν, ὑγραινόμενα δ᾿ ἐν ταῖς ὑγραῖς,
<span class="lb" data-page="15.88" data-line="4" id="l15.88.4"></span>οὕτως δὲ καὶ θερμαινόμενα ἐν ταῖς θερμαῖς, ψυχόμενα δ᾿
<span class="lb" data-page="15.88" data-line="5" id="l15.88.5"></span>ἐν ταῖς ψυχραῖς. εἴπερ οὖν ὁ χειμὼν ὑγρὸς καὶ ψυχρός
<span class="lb" data-page="15.88" data-line="6" id="l15.88.6"></span>ἐστιν, εὐλόγως ἐν αὐτῷ τὸ φλέγμα πλεονεκτεῖ ψυχρὸν καὶ
<span class="lb" data-page="15.88" data-line="7" id="l15.88.7"></span>ὑγρὸν ὑπάρχον. ἔδειξε γὰρ καὶ τοῦτο πρόσθεν αὐτός. ὁμολογεῖν
<span class="lb" data-page="15.88" data-line="8" id="l15.88.8"></span>δὲ ὁ λόγος αὐτῷ φαίνεται καὶ ταῖς ἄλλαις ὥραις, ἐν
<span class="lb" data-page="15.88" data-line="9" id="l15.88.9"></span>μέν γε τῷ θέρει τῆς ξανθῆς χολῆς πλεοναζούσης, ἐπειδὴ
<span class="lb" data-page="15.88" data-line="10" id="l15.88.10"></span>ξηρὰ καὶ θερμὴ τὴν δύναμίν ἐστιν, ἐν ἦρι δὲ τοῦ αἵματος,
<span class="lb" data-page="15.88" data-line="11" id="l15.88.11"></span>ὑγροῦ καὶ θερμοῦ χυμοῦ, καὶ γὰρ καὶ τὸ ἔαρ ἔφη θερμὸν
<span class="lb" data-page="15.88" data-line="12" id="l15.88.12"></span>εἶναι καὶ ὑγρὸν, ἐν φθινοπώρῳ δὲ τῆς μελαίνης χολῆς,
<span class="lb" data-page="15.88" data-line="13" id="l15.88.13"></span>ξηρᾶς ὑπαρχούσης ὁμοίως τῇ ὥρᾳ. ἔστι μὲν οὖν τις οὐ
<span class="lb" data-page="15.88" data-line="14" id="l15.88.14"></span>σμικρὰ ζήτησις καὶ περὶ τῆς τοῦ ἦρος κράσεως, ὅπως λέγεται
<span class="lb" data-page="15.88" data-line="15" id="l15.88.15"></span>θερμὸν καὶ ὑγρόν· ἣν διῆλθον ἐπιδεικνὺς ἄμεινον
<span class="lb" data-page="15.88" data-line="16" id="l15.88.16"></span>εἶναι λέγειν εὔκρατον αὐτό καὶ δῆλον ὅτι καὶ τὸ αἷμα
<span class="lb" data-page="15.88" data-line="17" id="l15.88.17"></span>κατὰ τὸν αὐτὸν λόγον οὐ θερμὸν καὶ ὑγρὸν, ἀλλ᾿ εὔκρατον.
<span class="lb" data-page="15.88" data-line="18" id="l15.88.18"></span>ἔτι δὲ μείζων ἂν ζήτησις γένοιτο παραλελειμμένη τοῖς ἐξηγησαμένοις
<span class="pb" data-page="15.89" id="p15.89"></span>
<span class="lb" data-page="15.89" data-line="1" id="l15.89.1"></span>τὸ βιβλίον περὶ τοῦ φλέγματος, ὑγροῦ μὲν καὶ ψυχροῦ
<span class="lb" data-page="15.89" data-line="2" id="l15.89.2"></span>τὴν σύστασιν ὄντος, ἐν χειμῶσι δὲ γεννωμένου. διὰ τί
<span class="lb" data-page="15.89" data-line="3" id="l15.89.3"></span>δὲ ἔφην οὐ σμικρὰν ἔσεσθαι ζήτησιν, ἤδη σοι φράσω. κατὰ
<span class="lb" data-page="15.89" data-line="4" id="l15.89.4"></span>τοὺς ἀφορισμοὺς αὐτὸς ὁ Ἱπποκράτης εἶπεν· αἱ κοιλίαι
<span class="lb" data-page="15.89" data-line="5" id="l15.89.5"></span>χειμῶνος καὶ ἦρος θερμόταται φύσει καὶ ὕπνοι μακρότατοι.
<span class="lb" data-page="15.89" data-line="6" id="l15.89.6"></span>ἐν ταύτῃσι τῇσιν ὥρῃσι καὶ τὰ προσάρματα πλείω δοτέον,
<span class="lb" data-page="15.89" data-line="7" id="l15.89.7"></span>καὶ γὰρ τὸ ἔμφυτον θερμὸν πολύ. τροφῆς οὖν πλείονος
<span class="lb" data-page="15.89" data-line="8" id="l15.89.8"></span>δεῖται. σημεῖον δὲ αἱ ἡλικίαι καὶ οἱ ἀθληταί. καὶ πάλιν
<span class="lb" data-page="15.89" data-line="9" id="l15.89.9"></span>θέρεος καὶ φθινοπώρου σιτία δυσφορώτατα φέρουσι, χειμῶνος
<span class="lb" data-page="15.89" data-line="10" id="l15.89.10"></span>ῥήϊστα, ἦρος δεύτερον. εἴπερ οὖν ἀληθῆ ταῦτά ἐστι
<span class="lb" data-page="15.89" data-line="11" id="l15.89.11"></span>γινώσκομέν τε τὸ φλέγμα, ψυχρὸν ὄντα χυμὸν, οὐκ εὔκρατον,
<span class="lb" data-page="15.89" data-line="12" id="l15.89.12"></span>ὥσπερ τὸ αἷμα, πῶς ἐν χειμῶνι γενήσεται πλεῖον;
<span class="lb" data-page="15.89" data-line="13" id="l15.89.13"></span><span class="milestone ed2page" data-n="3.122" data-unit="ed2page" id="ed2page.3.122"></span>ἐχρῆν γὰρ ἐκ τῆς καλῶς πεφθείσης τροφῆς αἷμα
<span class="lb" data-page="15.89" data-line="14" id="l15.89.14"></span>γεννᾶσθαι μᾶλλον, οὐ φλέγμα. τίς οὖν ἡ λύσις τῆς ἀπορίας;
<span class="lb" data-page="15.89" data-line="15" id="l15.89.15"></span>ἐμοὶ μὲν δοκεῖ, θερμόταται μὲν αἱ κοιλίαι χειμῶνός
<span class="lb" data-page="15.89" data-line="16" id="l15.89.16"></span>εἰσι τῷ κατὰ φύσιν θερμῷ, τουτέστιν εὐκρατότατοι. τὰ
<span class="lb" data-page="15.89" data-line="17" id="l15.89.17"></span>δὲ μόρια τοῦ σώματος ψύχεται μᾶλλον ἐν χειμῶνι· τισὶ
<span class="lb" data-page="15.89" data-line="18" id="l15.89.18"></span>δὲ καὶ ἡ γαστὴρ αὐτὴ δι᾿ ὁδοιπορίαν, ἢ ἔνδειαν ἀμφιεσμάτων,
<span class="pb" data-page="15.90" id="p15.90"></span>
<span class="lb" data-page="15.90" data-line="1" id="l15.90.1"></span>ἢ ἐπιτηδευμάτων ἰδέαν, ἢ τοιοῦτό τι. καταδύεται
<span class="lb" data-page="15.90" data-line="2" id="l15.90.2"></span>γοῦν ἅπασα μὲν ἡ τοῦ περιέχοντος ψύξις ἕως πλείστου·
<span class="lb" data-page="15.90" data-line="3" id="l15.90.3"></span>τισὶ δὲ καὶ μέχρι τῶν κατὰ τὴν γαστέρα χωρίων, ὡς εἴρηται·
<span class="lb" data-page="15.90" data-line="4" id="l15.90.4"></span>ὥστε, κἂν πεφθῇ καλῶς ἐν τῇ κοιλίᾳ τὰ ληφθέντα σιτία,
<span class="lb" data-page="15.90" data-line="5" id="l15.90.5"></span>κατά γε τὴν ἐν ἥπατι μεταβολὴν οὐκ ἀκριβῆ τὸν τῆς
<span class="lb" data-page="15.90" data-line="6" id="l15.90.6"></span>αἱματώσεως λαμβάνει κόσμον, ἀλλ᾿ ἀποτυγχάνεταί τι κατ᾿
<span class="lb" data-page="15.90" data-line="7" id="l15.90.7"></span>αὐτήν. ἔτι δὲ μᾶλλον αἱ καθ᾿ ὅλον τὸ σῶμα φλέβες οὐχ
<span class="lb" data-page="15.90" data-line="8" id="l15.90.8"></span>ὁμοίως αὐτὸ μεταβάλλουσιν ἐψυγμέναι. προσέρχεται δὲ
<span class="lb" data-page="15.90" data-line="9" id="l15.90.9"></span>τούτῳ καὶ τὸ πλῆθος τῶν ἐδεσμάτων ὦν προσφέρονται χειμῶνος
<span class="lb" data-page="15.90" data-line="10" id="l15.90.10"></span>ἅμα ταῖς ποιότησι φλεγματικωτέραις οὔσαις. χέδροπα
<span class="lb" data-page="15.90" data-line="11" id="l15.90.11"></span>γὰρ ἐσθίουσιν ἐν χειμῶνι πολλὰ ἄρτου τε πολὺ
<span class="lb" data-page="15.90" data-line="12" id="l15.90.12"></span>πλέον ἢ κατὰ τὰς ἄλλας ὥρας, σεμίδαλίν τε καὶ ῥυήματα
<span class="lb" data-page="15.90" data-line="13" id="l15.90.13"></span>καὶ λάχανα, γογγυλίδας τε καὶ κρέα πολλὰ, τινὰ μὲν ἄντικρυς
<span class="lb" data-page="15.90" data-line="14" id="l15.90.14"></span>φλεγματώδη, καθάπερ τὰ προβάτεια, τινὰ δὲ, εἰ μὴ
<span class="lb" data-page="15.90" data-line="15" id="l15.90.15"></span>καλῶς κατεργασθείη, καθάπερ τὰ τῶν ὑῶν καὶ μάλιστα
<span class="lb" data-page="15.90" data-line="16" id="l15.90.16"></span>τῶν χοίρων, καὶ βολβοὺς δὲ καὶ κοχλίας καὶ τυρὸν ἄλλα
<span class="lb" data-page="15.90" data-line="17" id="l15.90.17"></span>τέ τινα τοιαῦτα πολλὰ δι᾿ ὅλου τοῦ χειμῶνος ἐσθίουσιν
<span class="lb" data-page="15.90" data-line="18" id="l15.90.18"></span>ἑτοίμως φλεγματούμενα. καὶ μέντοι καὶ πίνουσι πλεῖστοι
<span class="lb" data-page="15.90" data-line="19" id="l15.90.19"></span>τὸν νέον οἶνον, ἐπιτήδειον ὄντα καὶ αὐτὸν εἰς φλέγματος
<span class="pb" data-page="15.91" id="p15.91"></span>
<span class="lb" data-page="15.91" data-line="1" id="l15.91.1"></span>γένεσιν, ὥστε καὶ διὰ ταῦτα φλέγμα πλεονάζει κατὰ τὸν
<span class="lb" data-page="15.91" data-line="2" id="l15.91.2"></span>χειμῶνα.
</p>
<span class="lb rule" data-page="15.91" data-line="3" id="l15.91.3"></span>
          </article>

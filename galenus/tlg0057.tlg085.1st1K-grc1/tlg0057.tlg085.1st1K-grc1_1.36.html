<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.36">
<span class="pb page1" data-page="15.91" id="p15.91"></span>
<span class="milestone ed1page page1" data-n="5.15" data-unit="ed1page" id="ed1page.5.15"></span>
<span class="milestone ed2page page1" data-n="3.122" data-unit="ed2page" id="ed2page.3.122"></span>
<span class="lb head" data-page="15.91" data-line="4" id="l15.91.4"></span>
            <blockquote class="quote lemma">
<span class="lb" data-page="15.91" data-line="5" id="l15.91.5"></span>Ἔχει μὲν οὖν ταῦτα πάντα ἀΐδια τὸ σῶμα τοῦ ἀνθρώπου.
<span class="lb" data-page="15.91" data-line="6" id="l15.91.6"></span>ὑπὸ δὲ τῆς ὥρης περιϊσταμένης ποτὲ μὲν πλείω γίγνεται
<span class="lb" data-page="15.91" data-line="7" id="l15.91.7"></span>σφοῖν αὐτὰ ἑωυτέων, ποτὲ δὲ ἐλάσσω, ἕκαστα κατὰ
<span class="lb" data-page="15.91" data-line="8" id="l15.91.8"></span>μέρος τε καὶ κατὰ φύσιν.
</blockquote>
<span class="lb rule" data-page="15.91" data-line="9" id="l15.91.9"></span>
            <p>
<span class="lb" data-page="15.91" data-line="10" id="l15.91.10"></span>Ἅπαντα, φησὶν, ἔχει τὰ εἰρημένα, τουτέστι τοὺς τέσσαρας
<span class="lb" data-page="15.91" data-line="11" id="l15.91.11"></span>χυμοὺς, τὸ σῶμα τοῦ ἀνθρώπου διὰ παντὸς τοῦ βίου·
<span class="lb" data-page="15.91" data-line="12" id="l15.91.12"></span>τοῦτο γὰρ αὐτῷ σημαίνει τὸ ἀΐδια· πλείω δὲ γίγνεται καὶ
<span class="lb" data-page="15.91" data-line="13" id="l15.91.13"></span>ἐλάττω ταῦτα κατὰ τὰς τῶν ὡρῶν μεταβολάς. τὸ γὰρ
<span class="lb" data-page="15.91" data-line="14" id="l15.91.14"></span>ὑπὸ τῆς ὥρης περιϊσταμένης ταὐτὸ δηλοῖ τῷ μεθισταμένης,
<span class="lb" data-page="15.91" data-line="15" id="l15.91.15"></span>ὅπερ ἐστὶ μεταβαλλούσης τε καὶ καθισταμένης εἰς ἑτέραν
<span class="lb" data-page="15.91" data-line="16" id="l15.91.16"></span>τινὰ τὴν ἐχομένην αὐτῆς. πλείω δὲ καὶ ἐλάττω ταῦτα γίγνεσθαί
<span class="lb" data-page="15.91" data-line="17" id="l15.91.17"></span>φησι κατὰ μέρος τε καὶ κατὰ φύσιν. ἔνιοι μὲν
<span class="lb" data-page="15.91" data-line="18" id="l15.91.18"></span>ἤκουσαν τὸ κατὰ μέρος ἐπὶ τῶν τοῦ σώματος εἰρῆσθαι
<span class="pb" data-page="15.92" id="p15.92"></span>
<span class="lb" data-page="15.92" data-line="1" id="l15.92.1"></span>μορίων, ἔνιοι δὲ τὸ ἐναντίον τῷ κατὰ φύσιν, ἵν᾿ ὁ λόγος
<span class="lb" data-page="15.92" data-line="2" id="l15.92.2"></span>ᾖ τοιοῦτος· τοὺς εἰρημένους τέτταρας χυμοὺς ἔχει μὲν
<span class="lb" data-page="15.92" data-line="3" id="l15.92.3"></span>ἀεὶ τὸ σῶμα τοῦ ἀνθρώπου, πλείους δὲ καὶ ἐλάττους κατά
<span class="lb" data-page="15.92" data-line="4" id="l15.92.4"></span>τε τὰ μέρη τοῦ ἐνιαυτοῦ καὶ κατὰ τὴν φύσιν. ὅπερ, ἂν
<span class="lb" data-page="15.92" data-line="5" id="l15.92.5"></span>ἐξαλλάξας τις τὴν λέξιν εἴπῃ, τὴν διάνοιαν ἕξει χρησίμην
<span class="lb" data-page="15.92" data-line="6" id="l15.92.6"></span>τε καὶ ἀληθῆ. τὸ γὰρ πλῆθος τῶν χυμῶν ὑπαλλάττεται
<span class="lb" data-page="15.92" data-line="7" id="l15.92.7"></span>κατά τε τὰς ὥρας κατὰ φύσιν διοικουμένου τοῦ ἐνιαυτοῦ
<span class="lb" data-page="15.92" data-line="8" id="l15.92.8"></span>καὶ κατὰ τὰ μέρη τοῦ ὅλου ἐνιαυτοῦ· κἂν μὴ κατὰ φύσιν
<span class="lb" data-page="15.92" data-line="9" id="l15.92.9"></span>διοικῆται, διαφορὰ κατὰ τὴν ποσότητα γίγνεται τῶν χυμῶν.
<span class="lb" data-page="15.92" data-line="10" id="l15.92.10"></span>ἐγχωρεῖ δὲ καὶ κατὰ τῶν ὡρῶν ἀκοῦσαι τὰ μέρη.
</p>
<span class="lb rule" data-page="15.92" data-line="11" id="l15.92.11"></span>
          </article>

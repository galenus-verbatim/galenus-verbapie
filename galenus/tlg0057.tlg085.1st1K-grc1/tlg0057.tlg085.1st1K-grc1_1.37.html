<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.37">
<span class="pb page1" data-page="15.92" id="p15.92"></span>
<span class="milestone ed1page page1" data-n="5.15" data-unit="ed1page" id="ed1page.5.15"></span>
<span class="milestone ed2page page1" data-n="3.122" data-unit="ed2page" id="ed2page.3.122"></span>
<span class="lb head" data-page="15.92" data-line="12" id="l15.92.12"></span>
            <blockquote class="quote lemma">
<span class="lb" data-page="15.92" data-line="13" id="l15.92.13"></span><span class="milestone ed2page" data-n="3.123" data-unit="ed2page" id="ed2page.3.123"></span>Ὥσπερ γὰρ ὁ ἐνιαυτὸς μετέχει μὲν πᾶς πάντων καὶ τῶν
<span class="lb" data-page="15.92" data-line="14" id="l15.92.14"></span>θερμῶν καὶ τῶν ψυχρῶν καὶ τῶν ξηρῶν καὶ τῶν ὑγρῶν.
<span class="lb" data-page="15.92" data-line="15" id="l15.92.15"></span>οὐδὲ γὰρ ἂν μείνειε τουτέων οὐδὲν οὐδένα χρόνον ἄνευ
<span class="lb" data-page="15.92" data-line="16" id="l15.92.16"></span>πάντων τῶν ἐνεόντων ἐν τῷδε τῷ κόσμῳ, ἀλλ᾿ εἰ ἕν τι
<span class="lb" data-page="15.92" data-line="17" id="l15.92.17"></span>ἐκλίποι, πάντα ἂν ἀφανισθείη. ἀπὸ γὰρ τῆς αὐτέης ἀνάγκης
<span class="lb" data-page="15.92" data-line="18" id="l15.92.18"></span>πάντα ξυνέστηκέ τε καὶ τρέφεται ἀπ᾿ ἀλλήλων.
</blockquote>
<span class="lb rule" data-page="15.92" data-line="19" id="l15.92.19"></span>
            <span class="pb" data-page="15.93" id="p15.93"></span>
            <p>
<span class="lb" data-page="15.93" data-line="1" id="l15.93.1"></span><span class="milestone ed1page" data-n="5.16" data-unit="ed1page" id="ed1page.5.16"></span>Τὸ θερμὸν καὶ τὸ ψυχρὸν καὶ τὸ ξηρὸν καὶ τὸ ὑγρὸν οὐ
<span class="lb" data-page="15.93" data-line="2" id="l15.93.2"></span>τὸ κατὰ τὴν ἐπικράτειαν ὀνομαζόμενόν τε καὶ νοούμενον, ἀλλὰ
<span class="lb" data-page="15.93" data-line="3" id="l15.93.3"></span>τὸ στοιχειῶδες λέγων καὶ κατὰ τὴν προκειμένην λέξιν ἐδήλωσε
<span class="lb" data-page="15.93" data-line="4" id="l15.93.4"></span>τὸν ἐνιαυτὸν εἰπὼν ἅπαντα πάντων μετέχειν. οὐ
<span class="lb" data-page="15.93" data-line="5" id="l15.93.5"></span>γὰρ τῶν κατ᾿ ἐπικράτειαν ἁπάντων ἅπας ὁ ἐνιαυτὸς μετέχει,
<span class="lb" data-page="15.93" data-line="6" id="l15.93.6"></span>ἀλλὰ τῶν στοιχειωδῶν, ὅλος μὲν χειμὼν ὑγροῦ καὶ
<span class="lb" data-page="15.93" data-line="7" id="l15.93.7"></span>ψυχροῦ, τὸ δὲ θέρος τῶν ἐναντίων, ξηροῦ τε καὶ θερμοῦ,
<span class="lb" data-page="15.93" data-line="8" id="l15.93.8"></span>ὁ δὲ φθινόπωρος ψυχροῦ τε καὶ ξηροῦ. ἔτι δὲ σαφέστερον
<span class="lb" data-page="15.93" data-line="9" id="l15.93.9"></span>ἐδήλωσε τοῦτο κἀν τῷ φάναι διαφθαρήσεσθαι καὶ τὰ
<span class="lb" data-page="15.93" data-line="10" id="l15.93.10"></span>ἄλλα φθάσαντος ἑνὸς ἐξ αὐτῶν ἀπολέσθαι, τῶν μὲν γὰρ
<span class="lb" data-page="15.93" data-line="11" id="l15.93.11"></span>στοιχείων ἑνὸς ἀπολλυμένου διαφθαρήσεσθαι τὸ ἐξ αὐτῶν
<span class="lb" data-page="15.93" data-line="12" id="l15.93.12"></span>συγκείμενον ἀληθὲς φάναι, τῶν δὲ κατ᾿ ἐπικράτειαν οὐκ
<span class="lb" data-page="15.93" data-line="13" id="l15.93.13"></span>ἀληθές. αὐτὸ γὰρ τοὐναντίον ἀληθές ἐστιν, ὅταν ἀπόληταί
<span class="lb" data-page="15.93" data-line="14" id="l15.93.14"></span>τι τῶν κατ᾿ ἐπικράτειαν λεγομένων, σώζεσθαι τὸ ἀντικείμενον
<span class="lb" data-page="15.93" data-line="15" id="l15.93.15"></span>αὐτῷ. θέρους μὲν γὰρ οὐκ ὄντος ὁ χειμών ἐστι,
<span class="lb" data-page="15.93" data-line="16" id="l15.93.16"></span>χειμῶνος δὲ τὸ θέρος, καὶ τοῦ μὲν ἦρος τὸ φθινόπωρον,
<span class="lb" data-page="15.93" data-line="17" id="l15.93.17"></span>τοῦ δὲ φθινοπώρου τὸ ἔαρ. εἰ δὲ τελέως ἀπόλλυται τὸ θερμὸν
<span class="lb" data-page="15.93" data-line="18" id="l15.93.18"></span>στοιχεῖον, παγήσεται μὲν τὸ ὑγρὸν, ὅτι μηκέτι θερμὸν
<span class="pb" data-page="15.94" id="p15.94"></span>
<span class="lb" data-page="15.94" data-line="1" id="l15.94.1"></span>ὑπάρχει, ἀπολεῖται δὲ παντάπασιν ὁ ἥλιος, οὐδὲν δὲ οὔτε
<span class="lb" data-page="15.94" data-line="2" id="l15.94.2"></span>φυτὸν οὔτε ζῶον ὑπολειφθήσεται. κατὰ δὲ τὸν αὐτὸν λόγον,
<span class="lb" data-page="15.94" data-line="3" id="l15.94.3"></span>εἰ τὸ ψυχρὸν ἀπόλοιτο στοιχεῖον, ἅπαντα πῦρ ἔσται,
<span class="lb" data-page="15.94" data-line="4" id="l15.94.4"></span>καὶ εἰ τὸ ξηρὸν, ὕδωρ ἔσται πάντα, καὶ οὕτω διαφθαρήσεται
<span class="lb" data-page="15.94" data-line="5" id="l15.94.5"></span>τὰ κατὰ τὸν κόσμον ἅπαντα γεννητὰ σώματα. διὰ
<span class="lb" data-page="15.94" data-line="6" id="l15.94.6"></span>τοῦτ᾿ οὖν ἐξ ἀλλήλων ἔφη τρέφεσθαι τὰ κατ᾿ αὐτὸν σώματα
<span class="lb" data-page="15.94" data-line="7" id="l15.94.7"></span>στοιχειώδη. τὸ μὲν γὰρ ἀκριβὲς στοιχεῖον ἐπινοεῖται μᾶλλον
<span class="lb" data-page="15.94" data-line="8" id="l15.94.8"></span>ἢ ὑπάρχει. τὸ δ᾿ ὀλίγου δεῖν ἐκείνῳ ταὐτὸ ἕν τι τῶν
<span class="lb" data-page="15.94" data-line="9" id="l15.94.9"></span>ὑπαρχόντων ἐστίν. ἐὰν γοῦν ἀκριβῶς ὑγρὸν καὶ ψυχρὸν
<span class="lb" data-page="15.94" data-line="10" id="l15.94.10"></span>ἐπινοήσῃς γιγνόμενον τὸ ὕδωρ, οὐδὲ ὕδωρ ἔτι φυλαχθήσεται·
<span class="lb" data-page="15.94" data-line="11" id="l15.94.11"></span>παγήσεται γὰρ αὐτίκα καὶ στήσεται καὶ ῥέον παύσεται.
<span class="lb" data-page="15.94" data-line="12" id="l15.94.12"></span>κἂν τὴν γῆν ὡσαύτης νοήσῃς ἀκριβῶς ξηρὰν καὶ ψυχρὰν,
<span class="lb" data-page="15.94" data-line="13" id="l15.94.13"></span>σκληρότερον ἀδάμαντος ἔσται τὸ τοιοῦτο σῶμα. καὶ μὴν
<span class="lb" data-page="15.94" data-line="14" id="l15.94.14"></span>εἰ τοιαύτη γένοιτο, τῶν φυτῶν ἡ γένεσις παύσεται· παυσαμένης
<span class="lb" data-page="15.94" data-line="15" id="l15.94.15"></span>δ᾿ αὐτῆς καὶ ἡ τῶν ζώων διαφθαρήσεται τροφὴ,
<span class="lb" data-page="15.94" data-line="16" id="l15.94.16"></span>καὶ εἴπερ αὐτὴ, δηλονότι καὶ αὐτὰ τὰ ζῶα. κατ᾿ ἐπικράτειαν
<span class="lb" data-page="15.94" data-line="17" id="l15.94.17"></span>οὖν νοουμένου στοιχείου τοῦ ξηροῦ καὶ ψυχροῦ καὶ
<span class="pb" data-page="15.95" id="p15.95"></span>
<span class="lb" data-page="15.95" data-line="1" id="l15.95.1"></span>ἡ ἐν τῷ κόσμῳ γῆ λέγεται ξηρὸν εἶναι καὶ ψυχρὸν σῶμα
<span class="lb" data-page="15.95" data-line="2" id="l15.95.2"></span>καὶ τὸ ὕδωρ ὑγρόν. ἀλλὰ καὶ αὐτὸ τὸ πῦρ μετέχει τινὸς
<span class="lb" data-page="15.95" data-line="3" id="l15.95.3"></span>ἀερώδους οὐσίας, ὥσπερ καὶ καπνώδους, καὶ μέντοι καὶ
<span class="lb" data-page="15.95" data-line="4" id="l15.95.4"></span>προφανῶς ὑγρότητος εἰς θρέψιν δεῖται, καθάπερ αἱ κατὰ
<span class="lb" data-page="15.95" data-line="5" id="l15.95.5"></span>τοὺς λύχνους φλόγες δηλοῦσι. τὰ τοῦ κόσμου οὖν στοιχεῖα
<span class="lb" data-page="15.95" data-line="6" id="l15.95.6"></span>τὴν τροφὴν ἐξ ἀλλήλων ἔχοντά ἐστι καὶ διὰ τοῦτο καὶ ὁ
<span class="lb" data-page="15.95" data-line="7" id="l15.95.7"></span>Πλάτων εἶπεν· αὐτὸ γὰρ ἑαυτῷ τροφὴν τὴν ἑαυτοῦ καὶ
<span class="lb" data-page="15.95" data-line="8" id="l15.95.8"></span>φθίσιν παρέχον καὶ πάντα ἐν αὐτῷ καὶ ὑπ᾿ αὐτοῦ καὶ
<span class="lb" data-page="15.95" data-line="9" id="l15.95.9"></span>πάσχον καὶ δρῶν ἐκ τέχνης γέγονεν.
</p>
<span class="lb rule" data-page="15.95" data-line="10" id="l15.95.10"></span>
          </article>

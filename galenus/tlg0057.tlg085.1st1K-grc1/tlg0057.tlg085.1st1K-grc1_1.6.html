<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.6">
<span class="pb page1" data-page="15.37" id="p15.37"></span>
<span class="milestone ed1page page1" data-n="5.6" data-unit="ed1page" id="ed1page.5.6"></span>
<span class="milestone ed2page page1" data-n="3.103" data-unit="ed2page" id="ed2page.3.103"></span>
<span class="lb head" data-page="15.37" data-line="17" id="l15.37.17"></span>
            <blockquote class="quote lemma">
<span class="lb" data-page="15.37" data-line="18" id="l15.37.18"></span>Νυνὶ δὲ πολλὰ, πολλὰ γὰρ ἐστιν ἐν τῷ σώματι ἐνεόντα, ἃ
<span class="pb" data-page="15.38" id="p15.38"></span>
<span class="lb" data-page="15.38" data-line="1" id="l15.38.1"></span>ὁκόταν ὑπ᾿ ἀλλήλων παρὰ φύσιν θερμαίνηταί τε καὶ ψύχηται,
<span class="lb" data-page="15.38" data-line="2" id="l15.38.2"></span>ξηραίνηταί τε καὶ ὑγραίνηται, νόσους τίκτει,
<span class="lb" data-page="15.38" data-line="3" id="l15.38.3"></span>ὥστε πολλαὶ μὲν ἰδέαι τῶν νοσημάτων, πολλὴ δὲ ἴησις
<span class="lb" data-page="15.38" data-line="4" id="l15.38.4"></span>αὐτέων ἐστί.
</blockquote>
<span class="lb rule" data-page="15.38" data-line="5" id="l15.38.5"></span>
            <p>
<span class="lb" data-page="15.38" data-line="6" id="l15.38.6"></span>Ἐν μὲν τῇ πρὸ ταύτης ῥήσει τοὺς ἕν τι λέγοντας
<span class="lb" data-page="15.38" data-line="7" id="l15.38.7"></span>εἶναι τὸν ἄνθρωπον, ὅπερ ἐστὶ ταὐτὸ τῷ φάναι τὸ συνθετικὸν
<span class="lb" data-page="15.38" data-line="8" id="l15.38.8"></span>αὐτοῦ στοιχεῖον ἓν εἶναι, διήλεγξεν ἐκ τῶν ἀκολουθούντων
<span class="lb" data-page="15.38" data-line="9" id="l15.38.9"></span>ἀτόπων τῇ δόξῃ. οὐ γὰρ ἠλγήσαμέν ποτε, μηδενὸς
<span class="lb" data-page="15.38" data-line="10" id="l15.38.10"></span>ὄντος δευτέρου τοῦ διαθεῖναι τὸ ἓν ἐκεῖνο δυναμένου.
<span class="lb" data-page="15.38" data-line="11" id="l15.38.11"></span>εἶτ᾿ εἰ καὶ τοῦτο συγχωρήσαιμεν, ἡ ἴασις ἂν γένοιτο μονοειδὴς,
<span class="lb" data-page="15.38" data-line="12" id="l15.38.12"></span>οὐ πολυειδής. <span class="milestone ed1page" data-n="5.7" data-unit="ed1page" id="ed1page.5.7"></span>ἐν δὲ ταύτῃ τῇ νῦν ἡμῖν
<span class="lb" data-page="15.38" data-line="13" id="l15.38.13"></span>προκειμένῃ ῥήσει διῆλθεν ὅσα μέλλει δείξειν ὄντα πρώτως,
<span class="lb" data-page="15.38" data-line="14" id="l15.38.14"></span>ὑφ᾿ ὧν τἄλλα πάντα γίγνεται. ταῦτα δέ ἐστι θερμὸν καὶ
<span class="lb" data-page="15.38" data-line="15" id="l15.38.15"></span>ψυχρὸν ξηρόν τε καὶ ὑγρὸν, ἃ ὅταν μὲν ἀλλήλοις κραθῇ
<span class="lb" data-page="15.38" data-line="16" id="l15.38.16"></span>συμμέτρως, ὑγιαίνει τὸ ζῶον. ὅταν δ᾿ ἄλληλα θερμαίνῃ
<span class="lb" data-page="15.38" data-line="17" id="l15.38.17"></span>καὶ ψύχῃ καὶ ξηραίνῃ καὶ ὑγραίνῃ, τὰς ὀδύνας γεννᾷν
<span class="lb" data-page="15.38" data-line="18" id="l15.38.18"></span>πέφυκεν, οὐχ ἑνὶ τρόπῳ θεραπείας ἰωμένας. ἔνιαι μὲν γὰρ
<span class="pb" data-page="15.39" id="p15.39"></span>
<span class="lb" data-page="15.39" data-line="1" id="l15.39.1"></span>αὐτῶν θερμαινομένων τῶν ὀδυνωμένων μορίων, ἔνιαι δὲ
<span class="lb" data-page="15.39" data-line="2" id="l15.39.2"></span>ψυχομένων, ἢ ξηραινομένων ἢ ὑγραινομένων παύονται. δέδεικται
<span class="lb" data-page="15.39" data-line="3" id="l15.39.3"></span>δὲ περὶ τούτων ἐπὶ πλεῖστον ἐν τοῖς περὶ τῆς τῶν
<span class="lb" data-page="15.39" data-line="4" id="l15.39.4"></span>ἁπλῶν φαρμάκων δυνάμεως, κᾀν τοῖς τῆς θεραπευτικῆς
<span class="lb" data-page="15.39" data-line="5" id="l15.39.5"></span>μεθόδου γράμμασι. χεῖρον δ᾿ οὐδὲν εἰπεῖν τι καὶ νῦν
<span class="lb" data-page="15.39" data-line="6" id="l15.39.6"></span>βραχὺ, πρόδηλον ἔχον τὴν ἔνδειξιν τοῦ διὰ τὸ θερμόν τε
<span class="lb" data-page="15.39" data-line="7" id="l15.39.7"></span>καὶ ψυχρὸν, ὑγρόν τε καὶ ξηρὸν ἀλγεῖν τε ἡμᾶς καὶ θεραπεύεσθαι.
<span class="lb" data-page="15.39" data-line="8" id="l15.39.8"></span>τίς γὰρ οὐκ οἶδε τὴν γιγνομένην ὀδύνην, ὅταν
<span class="lb" data-page="15.39" data-line="9" id="l15.39.9"></span>ἐν χειμῶνι τὶς ἰσχυρῷ προελθεῖν ἔξω τῆς οἰκίας ἐπιχειρήσῃ;
<span class="lb" data-page="15.39" data-line="10" id="l15.39.10"></span>τί δ᾿ ὅταν ἐν καύματι σφοδρῷ; τὶς οὐκ ὀδυνᾶται διψῶν;
<span class="lb" data-page="15.39" data-line="11" id="l15.39.11"></span>ἢ τίς πληρωθεὶς ποτοῦ; τοῦ μὲν διψεῖν ξηραινομένων ἡμῶν
<span class="lb" data-page="15.39" data-line="12" id="l15.39.12"></span>γιγνομένου, τοῦ δ᾿ ὑπερεμπεπλῆσθαι τὴν ἐναντίαν διάθεσιν
<span class="lb" data-page="15.39" data-line="13" id="l15.39.13"></span>ἐργαζομένου. καὶ αἱ φλεγμοναὶ δὲ καὶ πάντες οἱ ὀδυνηροὶ
<span class="lb" data-page="15.39" data-line="14" id="l15.39.14"></span>καὶ παρὰ φύσιν ὄγκοι ποτὲ μὲν ὑπὸ περιττῆς ὑγρότητος
<span class="lb" data-page="15.39" data-line="15" id="l15.39.15"></span>εἰς τὸ μόριον ἐπιῤῥυείσης γίγνονται, ποτὲ δὲ τῷ τοὺς χυμοὺς
<span class="lb" data-page="15.39" data-line="16" id="l15.39.16"></span>ἤτοι θερμοὺς παρὰ φύσιν, ἢ ψυχροὺς εἶναι. καὶ
<span class="lb" data-page="15.39" data-line="17" id="l15.39.17"></span>μέντοι καὶ αἱ ἰάσεις τῶν μὲν ὑγρότητος ὑπερπληρωθέντων
<span class="lb" data-page="15.39" data-line="18" id="l15.39.18"></span>σωμάτων διὰ κενώσεως γίγνονται, τῶν δὲ παρὰ φύσιν
<span class="pb" data-page="15.40" id="p15.40"></span>
<span class="lb" data-page="15.40" data-line="1" id="l15.40.1"></span>ξηραινομένων δι᾿ ὑγρῶν προσφορᾶς, ὥσπερ καὶ τῷ μὲν
<span class="lb" data-page="15.40" data-line="2" id="l15.40.2"></span>διὰ κρύους ὀδυνωμένῳ <span class="milestone ed2page" data-n="3.104" data-unit="ed2page" id="ed2page.3.104"></span>θερμανθέντι, τῷ δὲ διὰ
<span class="lb" data-page="15.40" data-line="3" id="l15.40.3"></span>θάλπους ἀμέτρου ψυχθέντι. δέδεικται δὲ καὶ τὰ φάρμακα
<span class="lb" data-page="15.40" data-line="4" id="l15.40.4"></span>πάντα διὰ τοῦ θερμαίνειν, ἢ ψύχειν, ἢ ξηραίνειν, ἢ ὑγραίνειν
<span class="lb" data-page="15.40" data-line="5" id="l15.40.5"></span>ἐνεργοῦντα. πρώται γὰρ αὗται αἱ ποιότητές εἰσι δραστικαὶ τε
<span class="lb" data-page="15.40" data-line="6" id="l15.40.6"></span>καὶ ἀλλοιωτικαὶ τῶν σωμάτων, ὡς ἐπεδείξαμεν ἐν τῷ περὶ·
<span class="lb" data-page="15.40" data-line="7" id="l15.40.7"></span>τῶν καθ᾿ Ἱπποκράτην στοιχείων. ἕπονται δὲ αὐταῖς αἵ τε
<span class="lb" data-page="15.40" data-line="8" id="l15.40.8"></span>κατὰ γεῦσιν ποιότητες, ὧν ὀνόματα στύψις καὶ αὐστηρότης
<span class="lb" data-page="15.40" data-line="9" id="l15.40.9"></span>καὶ στρυφνότης καὶ πικρότης, ἁλυκότης τε καὶ δριμύτης,
<span class="lb" data-page="15.40" data-line="10" id="l15.40.10"></span>ὀξύτης τε καὶ γλυκύτης καὶ λιπαρότης· αἵ τε κατὰ χροιὰν,
<span class="lb" data-page="15.40" data-line="11" id="l15.40.11"></span>ἐν λευκότητι καὶ μελανότητι καὶ ἐρυθρότητι καὶ ταῖς ὁμογενέσιν·
<span class="lb" data-page="15.40" data-line="12" id="l15.40.12"></span>αἵ τε κατὰ τὴν ἁφὴν, ἐν σκληρότητι καὶ μαλακότητι
<span class="lb" data-page="15.40" data-line="13" id="l15.40.13"></span>καὶ κραυρότητι καὶ γλισχρότητι. ταῖς γευσταῖς δ᾿
<span class="lb" data-page="15.40" data-line="14" id="l15.40.14"></span>ἰσάριθμοί πώς εἰσι καὶ αἱ κατὰ τὴν ὄσφρησιν, ἀλλ᾿ οὐκ
<span class="lb" data-page="15.40" data-line="15" id="l15.40.15"></span>ἔστιν αὐτῶν τὰ ὀνόματα κατ᾿ εἶδος. ἡ γὰρ κατ᾿ εὐωδίαν
<span class="lb" data-page="15.40" data-line="16" id="l15.40.16"></span>τε καὶ δυσωδίαν διαφορὰ τῶν ὀσμῶν, αὐτὸ δὴ τοῦτο διαφορὰ
<span class="lb" data-page="15.40" data-line="17" id="l15.40.17"></span>προσηκόντως ἂν νομίζοιτο καὶ λέγοιτο πολλοῖς εἴδεσιν
<span class="lb" data-page="15.40" data-line="18" id="l15.40.18"></span>ἑπομένη. τὰ μὲν δὴ κεφάλαια τοῦ λόγου ταῦτα. δέδεικται
<span class="pb" data-page="15.41" id="p15.41"></span>
<span class="lb" data-page="15.41" data-line="1" id="l15.41.1"></span>δὲ τινὰ μὲν αὐτῶν ἐν τῷ περὶ τῶν καθ᾿ Ἱπποκράτην στοιχείων,
<span class="lb" data-page="15.41" data-line="2" id="l15.41.2"></span>τινὰ δὲ ἐν τῇ περὶ τῶν ἁπλῶν φαρμάκων πραγματείᾳ.
<span class="lb" data-page="15.41" data-line="3" id="l15.41.3"></span>οἱ πολλοὶ δὲ τὰς μὲν ἀποδείξεις ὀκνοῦσι μανθάνειν,
<span class="lb" data-page="15.41" data-line="4" id="l15.41.4"></span>ἀντιλέγουσι δὲ οἷς οὐκ ἴσασιν ἑτοίμως, οὗ τοὐναντίον οἱ
<span class="lb" data-page="15.41" data-line="5" id="l15.41.5"></span>φιλομαθεῖς τε καὶ ἀληθείας ἐρασταὶ πράττουσι, φιλοπόνως
<span class="lb" data-page="15.41" data-line="6" id="l15.41.6"></span>ἐκμανθάνοντες τὰς ἀποδείξεις, ὀκνηρῶς δὲ ἀντιλέγοντες.
</p>
<span class="lb rule" data-page="15.41" data-line="7" id="l15.41.7"></span>
          </article>

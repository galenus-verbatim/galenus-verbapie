<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.9">
<span class="pb page1" data-page="15.43" id="p15.43"></span>
<span class="milestone ed1page page1" data-n="5.7" data-unit="ed1page" id="ed1page.5.7"></span>
<span class="milestone ed2page page1" data-n="3.105" data-unit="ed2page" id="ed2page.3.105"></span>
<span class="lb head" data-page="15.43" data-line="13" id="l15.43.13"></span>
            <blockquote class="quote lemma">
<span class="lb" data-page="15.43" data-line="14" id="l15.43.14"></span>Πρῶτον μὲν οὖν ἀνάγκη τὴν γένεσιν αὐτέου γίνεσθαι μὴ
<span class="lb" data-page="15.43" data-line="15" id="l15.43.15"></span>ἀφ᾿ ἑνός. πῶς γὰρ ἕν γε ἐόν τι γεννήσειεν ἄλλο, εἰ μή
<span class="lb" data-page="15.43" data-line="16" id="l15.43.16"></span>τινι μιχθείη;
</blockquote>
<span class="lb rule" data-page="15.43" data-line="17" id="l15.43.17"></span>
            <p>
<span class="lb" data-page="15.43" data-line="18" id="l15.43.18"></span>Ὁ μὲν οὖν Ἱπποκράτης ἀεὶ τοῖς ἐναργῶς φαινομένοις
<span class="pb" data-page="15.44" id="p15.44"></span>
<span class="lb" data-page="15.44" data-line="1" id="l15.44.1"></span>ἀκολουθεῖ· διὰ τοῦτο καὶ νῦν ἔφη μηδὲν ἀφ᾿ ἑνὸς γεννᾶσθαι
<span class="lb" data-page="15.44" data-line="2" id="l15.44.2"></span>χωρὶς τοῦ δεηθῆναί τινος ἔξωθεν ἑτέρου καὶ τούτου
<span class="lb" data-page="15.44" data-line="3" id="l15.44.3"></span>συμμέτρως ἔχοντος τῆς πρὸς αὐτὸ κράσεως. ἔνιοι δὲ τῶν
<span class="lb" data-page="15.44" data-line="4" id="l15.44.4"></span>φυσικῶν ὀνομασθέντων φιλοσόφων οὐκ οἶδ᾿ ὅπως ἐτόλμησαν
<span class="lb" data-page="15.44" data-line="5" id="l15.44.5"></span>ἀποφήνασθαι δόξαν ἀλλόκοτον, ἅπασαν ἀνατρέπουσαν
<span class="lb" data-page="15.44" data-line="6" id="l15.44.6"></span>τὴν φυσικὴν θεωρίαν. ὁ ἓν γὰρ εἶναι τὸ πὰν εἰπὼν ἀναιρεῖ
<span class="lb" data-page="15.44" data-line="7" id="l15.44.7"></span>τῷ λόγῳ γένεσιν ἅπασαν. εἴπερ γὰρ ἓν τὸ γενόμενον
<span class="lb" data-page="15.44" data-line="8" id="l15.44.8"></span>οὐκ ἦν ἔμπροσθεν, ὥσπερ οὐδὲ ἔσεται μικρὸν ὕστερον. οὔτε
<span class="lb" data-page="15.44" data-line="9" id="l15.44.9"></span>γὰρ ὁ Θαλῆς οὔθ᾿ ὁ Μέλισσος οὔθ᾿ ὁ Ἡράκλειτος ἔμπροσθεν
<span class="lb" data-page="15.44" data-line="10" id="l15.44.10"></span>ἦσαν, ἢ νῦν εἰσιν. ἆρ᾿ οὖν ἀληθῶς ἄν τις εἴποι
<span class="lb" data-page="15.44" data-line="11" id="l15.44.11"></span>μὴ γεγονέναι τούτους τοὺς ἄνδρας, ἢ ἐγένοντο μὲν καὶ ἔζησαν
<span class="lb" data-page="15.44" data-line="12" id="l15.44.12"></span>ἔτεσιν οὐκ ὀλίγοις <span class="milestone ed1page" data-n="5.8" data-unit="ed1page" id="ed1page.5.8"></span>ἕκαστος, οὐκ ἦσαν δὲ καθ᾿
<span class="lb" data-page="15.44" data-line="13" id="l15.44.13"></span>ὃν ἔζων χρόνον, ἢ τὸ μὲν εἶναι κατ᾿ ἐκεῖνον τὸν χρόνον
<span class="lb" data-page="15.44" data-line="14" id="l15.44.14"></span>αὐτοὺς συγχωρήσομεν, ὄντας δὲ οὐκ εἶναι φήσομεν ἡνίκ᾿
<span class="lb" data-page="15.44" data-line="15" id="l15.44.15"></span>ἦσαν; καὶ μὴν εἴπερ ὄντας τις αὐτοὺς ὁμολογήσει, ὁμολογήσει
<span class="lb" data-page="15.44" data-line="16" id="l15.44.16"></span>καὶ γεγονέναι. πῶς δὲ πλάτανος καὶ λίθος καὶ λέων
<span class="lb" data-page="15.44" data-line="17" id="l15.44.17"></span>οὐκ ἦσαν πάλαι γένεσιν ἔχοντα καὶ φθοράν; εἴπερ δέ ἐστι
<span class="lb" data-page="15.44" data-line="18" id="l15.44.18"></span>γένεσις τοῦ πρότερον οὐκ ὄντος, ἀναγκαῖον αὐτὴν ἔκ τινος
<span class="pb" data-page="15.45" id="p15.45"></span>
<span class="lb" data-page="15.45" data-line="1" id="l15.45.1"></span>ὑποκειμένης οὐσίας γενέσθαι. ταύτην δ᾿ ὁρῶμεν οὐ δυναμένην.
<span class="lb" data-page="15.45" data-line="2" id="l15.45.2"></span>αὐτὴν καθ᾿ αὑτὴν μόνην ὁτιοῦν γεννῆσαι. τὰ γοῦν
<span class="lb" data-page="15.45" data-line="3" id="l15.45.3"></span>τῶν φυτῶν σπέρματα καὶ ὑγρότητος καὶ θερμασίας συμμέτρου
<span class="lb" data-page="15.45" data-line="4" id="l15.45.4"></span>τῆς ἔξωθεν δεῖται πρὸς τὸ γεννῆσαί τι. μόνον γὰρ
<span class="lb" data-page="15.45" data-line="5" id="l15.45.5"></span>εἴπερ ἐπεφύκει γεννᾷν τὸ σπέρμα, μηδενὸς ἄλλου προσδεόμενον
<span class="lb" data-page="15.45" data-line="6" id="l15.45.6"></span>ἔξωθεν, οὐκ ἂν διέμεινεν οὐδὲ ἐν ἐλαχίστῳ χρόνῳ
<span class="lb" data-page="15.45" data-line="7" id="l15.45.7"></span>χωρὶς τοῦ γεννᾷν, ἀλλ᾿ εὐθὺς ἂν ἐφύετο. φαίνεται δὲ διαμένοντα
<span class="lb" data-page="15.45" data-line="8" id="l15.45.8"></span>πολλάκις οὐ μῆνας μόνον, ἀλλὰ καὶ ἐνιαυτοὺς οὐκ
<span class="lb" data-page="15.45" data-line="9" id="l15.45.9"></span>ὀλίγα τῶν σπερμάτων· οὐ γὰρ ἐξ ἑαυτῶν μόνον ἔχει τὸ
<span class="lb" data-page="15.45" data-line="10" id="l15.45.10"></span>γεννᾷν, ἀλλὰ δεῖταί τινος ἔξωθεν ἐπικουρίας καὶ ταύτης
<span class="lb" data-page="15.45" data-line="11" id="l15.45.11"></span><span class="milestone ed2page" data-n="3.106" data-unit="ed2page" id="ed2page.3.106"></span>οὐ κατὰ θίξιν ἁπλῆν γιγνομένης, ἀλλὰ κατά τινα
<span class="lb" data-page="15.45" data-line="12" id="l15.45.12"></span>τοῦ ψαύοντος δύναμιν, εἴσω διαδιδομένην εἰς ὅλον τὸ ψαυόμενον.
<span class="lb" data-page="15.45" data-line="13" id="l15.45.13"></span>εἴ γε δι᾿ ὅλου φαίνεται τὴν ἀλλοίωσιν ἴσχον ἐν ταῖς
<span class="lb" data-page="15.45" data-line="14" id="l15.45.14"></span>γενέσεσι τὸ σπέρμα, κατά τε τὰ δένδρα καὶ τὰς πόας καὶ
<span class="lb" data-page="15.45" data-line="15" id="l15.45.15"></span>τὰ ὅλα φυτὰ, πολὺ δὴ μᾶλλον ἐπὶ τῶν ζώων ἐναργῶς φαίνεται,
<span class="lb" data-page="15.45" data-line="16" id="l15.45.16"></span>μήτ᾿ ἐξ ἄῤῥενος μόνου μήτ᾿ ἐκ θήλεως ἄνευ τοῦ
<span class="lb" data-page="15.45" data-line="17" id="l15.45.17"></span>μιχθῆναι δυνάμενόν τι γενέσθαι.
</p>
<span class="lb rule" data-page="15.45" data-line="18" id="l15.45.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:1.Prooemium">
<span class="pb page1" data-page="15.1" id="p15.1"></span>
<span class="milestone ed1page page1" data-n="4.1" data-unit="ed1page" id="ed1page.5.1"></span>
<span class="milestone ed2page page1" data-n="2.91" data-unit="ed2page" id="ed2page.3.91"></span>
            <h2>ΙΠΠΟΚΡΑΤΟΥΣ ΠΕΡΙ ΦΥΣΙΟΣ ΑΝΘΡΩΠΟΥ
<br></br>ΒΙΒΛΙΟΝ ΠΡΩΤΟΝ ΚΑΙ
<br></br>ΓΑΛΗΝΟΥ ΕΙΣΑΥΤΟ ΥΠΟΜΝΗΜΑ.
</h2>
            <p>
<span class="lb" data-page="15.1" data-line="1" id="l15.1.1"></span><span class="milestone ed2page" data-n="3.91" data-unit="ed2page" id="ed2page.3.91"></span>
              <span class="milestone ed1page" data-n="5.1" data-unit="ed1page" id="ed1page.5.1"></span>Προοίμιον Γαλήνου. Περὶ τῶν
<span class="lb" data-page="15.1" data-line="2" id="l15.1.2"></span>καθ᾿ Ἱπποκράτην στοιχείων πάλαι ποθ᾿ ὑπόμνημα τῶν
<span class="lb" data-page="15.1" data-line="3" id="l15.1.3"></span>ἑταίρων τινὶ πρὸς ἀποδημίαν στελλομένῳ γράψας ἐπιδέδωκα,
<span class="lb" data-page="15.1" data-line="4" id="l15.1.4"></span>τῆς ἐκείνου στοχαζόμενος ἕξεως· ἅπερ οὖν ᾔδειν
<span class="lb" data-page="15.1" data-line="5" id="l15.1.5"></span>αὐτὸν ἀκριβῶς ἐπιστάμενος, οὔτ᾿ ἀπέδειξα κατὰ τὴν
<span class="lb" data-page="15.1" data-line="6" id="l15.1.6"></span>ἀρχὴν τοῦ συγγράμματος οὔτ᾿ ἀνέμνησα καί περ εἰωθὼς
<span class="pb" data-page="15.2" id="p15.2"></span>
<span class="lb" data-page="15.2" data-line="1" id="l15.2.1"></span>οὕτω πράττειν, ὅταν κοινὸς ὁ λόγος ἅπασι τοῖς ἀναγνωσομένοις
<span class="lb" data-page="15.2" data-line="2" id="l15.2.2"></span>αὐτὸν ἔσεσθαι μέλλοι. φθάσαντος δ᾿ οὐκ οἶδ᾿ ὅπως
<span class="lb" data-page="15.2" data-line="3" id="l15.2.3"></span>εἰς πολλοὺς ἐκπεσεῖν τοῦ συγγράμματος, οὐκέθ᾿ ἕτερον ἐπ᾿
<span class="lb" data-page="15.2" data-line="4" id="l15.2.4"></span>αὐτῷ ποιεῖν ἔδοξέ μοι, καὶ τὴν ἐξήγησιν τοῦ περὶ φύσιος
<span class="lb" data-page="15.2" data-line="5" id="l15.2.5"></span>ἀνθρώπου βιβλίου διὰ τοῦτ᾿ ἀνεβαλλόμην, ὅτι τὰ συνέχοντα
<span class="lb" data-page="15.2" data-line="6" id="l15.2.6"></span>πάντα διὰ τοῦ προεκδοθέντος ὑπομνήματος, ὃ περὶ τῶν καθ᾿
<span class="lb" data-page="15.2" data-line="7" id="l15.2.7"></span>Ἱπποκράτην στοιχείων ἐπιγέγραπται, σαφῶς ἐδέδεικτο. νῦν
<span class="lb" data-page="15.2" data-line="8" id="l15.2.8"></span>οὖν ἐπειδὴ καὶ αὐτοῦ τοῦ Ἱπποκρατείου συγγράμματος ἐξήγησιν
<span class="lb" data-page="15.2" data-line="9" id="l15.2.9"></span>οὐ μόνον τῶν ἀναγκαίων εἰς τὸ δόγμα λέξεων, ὡς
<span class="lb" data-page="15.2" data-line="10" id="l15.2.10"></span>ἐν ἐκείνῳ πρότερον ἐπεποιήμην, ἀλλ᾿ ἁπασῶν ἐφεξῆς, ἐδεήθησαν
<span class="lb" data-page="15.2" data-line="11" id="l15.2.11"></span>οἱ ἑταῖροι παρ᾿ ἐμοῦ λαβεῖν, ἀρχόμενος τῆς ἐξηγήσεως
<span class="lb" data-page="15.2" data-line="12" id="l15.2.12"></span>ἐκεῖνα λέξω πρότερον, ὅσα παρέλιπον εἰπεῖν ἐν ἀρχῇ
<span class="lb" data-page="15.2" data-line="13" id="l15.2.13"></span>τοῦ περὶ τῶν καθ᾿ Ἱπποκράτην στοιχείων, <span class="milestone ed2page" data-n="3.92" data-unit="ed2page" id="ed2page.3.92"></span>ἐπειδὴ γινώσκειν
<span class="lb" data-page="15.2" data-line="14" id="l15.2.14"></span>αὐτὰ τὸν ἑταῖρον ἐπιστάμην. ἓν μὲν δὴ καὶ πρῶτόν
<span class="lb" data-page="15.2" data-line="15" id="l15.2.15"></span>ἐστιν εἰπεῖν, ὅ τί ποτε σημαίνεται πρὸς τοῦ τῆς φύσεως
<span class="lb" data-page="15.2" data-line="16" id="l15.2.16"></span>ὀνόματος, ἀφ᾿ οὗ καὶ τῶν παλαιῶν φιλοσόφων ἔνιοι
<span class="lb" data-page="15.2" data-line="17" id="l15.2.17"></span>παρονομασθέντες ἐκλήθησαν φυσικοί. γενήσεται δ᾿ ἡμῖν
<span class="lb" data-page="15.2" data-line="18" id="l15.2.18"></span>ὧν ἕνεκεν λέγω τοῦτο δῆλον ἀναγνοῦσι τὰ περὶ φύσεως αὐτοῖς
<span class="pb" data-page="15.3" id="p15.3"></span>
<span class="lb" data-page="15.3" data-line="1" id="l15.3.1"></span>γεγραμμένα βιβλία. φαίνεται γὰρ ἐξηγούμενα τὴν πρώτην
<span class="lb" data-page="15.3" data-line="2" id="l15.3.2"></span>οὐσίαν ὁποία τίς ἐστιν, ἣν ἀγέννητόν τε καὶ ἀΐδιον εἶναί
<span class="lb" data-page="15.3" data-line="3" id="l15.3.3"></span>φασιν, ὑποβεβλημένην ἅπασι τοῖς γεννητοῖς καὶ φθαρτοῖς
<span class="lb" data-page="15.3" data-line="4" id="l15.3.4"></span>σώμασι, τά θ᾿ ὑπάρχοντα κατὰ τὸν ἴδιον λόγον ἑκάστῳ
<span class="lb" data-page="15.3" data-line="5" id="l15.3.5"></span>τῶν γεννωμένων τε καὶ φθειρομένων, οἷς γνωσθεῖσιν ἕπεται
<span class="lb" data-page="15.3" data-line="6" id="l15.3.6"></span>καὶ ἡ τῶν ἄλλων γνῶσις, ὅσα μὴ κατὰ τὸν ἴδιον λόγον
<span class="lb" data-page="15.3" data-line="7" id="l15.3.7"></span>ἑκάστῃ τῶν κατὰ μέρος οὐσιῶν συμβαίνει. τελεία μὲν οὖν
<span class="lb" data-page="15.3" data-line="8" id="l15.3.8"></span>διδασκαλία τῆς ἑκάστου τῶν ὄντων φύσεως οὕτω γίγνεται·
<span class="lb" data-page="15.3" data-line="9" id="l15.3.9"></span>κᾂν ἓν δή τις ἢ δύο τῶν ὑπαρχόντων τινὶ διέρχηται καὶ
<span class="lb" data-page="15.3" data-line="10" id="l15.3.10"></span>οὕτως εἰθισμένοι λέγειν εἰσὶν οἱ ἄνθρωποι, ἐν ᾧ περὶ τῆς
<span class="lb" data-page="15.3" data-line="11" id="l15.3.11"></span>τοῦ πράγματος φύσεως ἀποφαίνεσθαί τι, καθάπερ καὶ ὁ
<span class="lb" data-page="15.3" data-line="12" id="l15.3.12"></span>ποιητής. προειπὼν γὰρ
</p>
            <div class="lg">
              <div class="l"><span class="lb" data-page="15.3" data-line="13" id="l15.3.13"></span>Ὣς ἄρα φωνήσας πόρε φάρμακον Ἀργειφόντης</div>
              <div class="l"><span class="lb" data-page="15.3" data-line="14" id="l15.3.14"></span>Ἐκ γαίης ἀνελὼν, καί μοι φύσιν αὐτοῦ ἔδειξεν.</div>
            </div>
            <p>
ἐφεξῆς φησιν
</p>
            <div class="l"><span class="lb" data-page="15.3" data-line="15" id="l15.3.15"></span>Ῥίζην μὲν μέλαν ἔσχε, γάλακτι δὲ ἴκελον ἄνθος.</div>
            <p>
<span class="lb" data-page="15.3" data-line="16" id="l15.3.16"></span>οὕτω δὲ καὶ οἱ περὶ τῶν βοτανῶν γράψαντες ἢ ὅλως περὶ
<span class="pb" data-page="15.4" id="p15.4"></span>
<span class="lb" data-page="15.4" data-line="1" id="l15.4.1"></span>φυτῶν ἐκδιδάσκουσι τὴν αἰσθητὴν αὐτῶν φύσιν, ὁποῖόν
<span class="lb" data-page="15.4" data-line="2" id="l15.4.2"></span>ἐστιν ἕκαστον ἁπτομένῳ καὶ γευομένῳ καὶ ὀσμωμένῳ καὶ
<span class="lb" data-page="15.4" data-line="3" id="l15.4.3"></span>βλέποντι διηγούμενοι τίνα τ᾿ ἔχει δυνάμιν ἢ εἴσω τοῦ
<span class="lb" data-page="15.4" data-line="4" id="l15.4.4"></span>σώματος λαμβανόμενον ἢ ἔξωθεν ἐπιτιθέμενον. ἐν τούτοις
<span class="lb" data-page="15.4" data-line="5" id="l15.4.5"></span>γὰρ ἡ αἰσθητὴ φύσις ἑκάστου τῶν ὄντων ἐστίν. ἡ δὲ τούτων
<span class="lb" data-page="15.4" data-line="6" id="l15.4.6"></span>ἀνωτέρω καὶ πρώτη, περὶ ἧς ἐγώ τε προείρηκα καὶ
<span class="lb" data-page="15.4" data-line="7" id="l15.4.7"></span>Πλάτων ἐπίστασθαι συμβουλεύει τὸν βουλόμενον ὁτιοῦν
<span class="lb" data-page="15.4" data-line="8" id="l15.4.8"></span>πρᾶγμα μεθόδῳ μεταχειρίζεσθαι. παραγράψω δέ σοι καὶ
<span class="lb" data-page="15.4" data-line="9" id="l15.4.9"></span>τὴν ῥῆσιν αὐτοῦ. ΣΩ. Ψυχῆς οὖν φύσιν ἀξίως λόγου κατανοῆσαι
<span class="lb" data-page="15.4" data-line="10" id="l15.4.10"></span>οἴει δυνατὸν εἶναι ἄνευ τῆς τοῦ ὅλου φύσεως;
<span class="lb" data-page="15.4" data-line="11" id="l15.4.11"></span>ΦΑΙ. εἰ μὲν οὖν Ἱπποκράτει τῷ τῶν Ἀσκληπιαδῶν δεῖ τι
<span class="lb" data-page="15.4" data-line="12" id="l15.4.12"></span>πείθεσθαι, οὐδὲ περὶ σώματος ἄνευ τῆς μεθόδου ταύτης.
<span class="lb" data-page="15.4" data-line="13" id="l15.4.13"></span>ΣΩ. καλῶς γὰρ, ὦ ἑταῖρε, λέγει· χρὴ μέντοι πρὸς τῷ Ἱπποκράτει
<span class="lb" data-page="15.4" data-line="14" id="l15.4.14"></span>τὸν λόγον ἐξετάζοντας σκοπεῖν εἰ συμφωνεῖ. ΦΑΙ.
<span class="lb" data-page="15.4" data-line="15" id="l15.4.15"></span>φημί. ΣΩ. τὸ τοίνυν περὶ φύσεως σκόπει τί ποτε λέγει
<span class="lb" data-page="15.4" data-line="16" id="l15.4.16"></span>Ἱπποκράτης τε καὶ ὁ ἀληθὴς λόγος, ἆρ᾿ οὐχ ὧδε; δεῖ διανοεῖσθαι
<span class="lb" data-page="15.4" data-line="17" id="l15.4.17"></span>περὶ ὁτουοῦν φύσεως. πρῶτον μὲν εἰ ἁπλοῦν ἢ
<span class="pb" data-page="15.5" id="p15.5"></span>
<span class="lb" data-page="15.5" data-line="1" id="l15.5.1"></span>πολυειδές ἐστιν, οὗπερ βουλησόμεθα εἶναι αὐτοὶ τεχνικοὶ
<span class="lb" data-page="15.5" data-line="2" id="l15.5.2"></span>καὶ ἄλλους δυνατοὶ ποιεῖν. ἔπειτα δὲ ἂν μὲν ἁπλοῦν ᾖ,
<span class="lb" data-page="15.5" data-line="3" id="l15.5.3"></span>σκοπεῖν τὴν δύναμιν αὐτοῦ, τίνα πρὸς τί πέφυκεν εἰς τὸ
<span class="lb" data-page="15.5" data-line="4" id="l15.5.4"></span>δρᾷν ἔχον, ἢ τίνα εἰς τὸ παθεῖν ὑπὸ τοῦ. ἐὰν δὲ πλείω
<span class="lb" data-page="15.5" data-line="5" id="l15.5.5"></span>εἴδη ἔχῃ, ταῦτ᾿ ἀριθμησάμενον, ὅπερ ἐφ᾿ ἑνὸς, τοῦτ᾿ ἰδεῖν
<span class="lb" data-page="15.5" data-line="6" id="l15.5.6"></span>ἐφ᾿ ἑκάστου, τὸ τί ποιεῖν αὐτὸ πέφυκεν, ἢ τὸ τί παθεῖν
<span class="lb" data-page="15.5" data-line="7" id="l15.5.7"></span>ὑπὸ τοῦ. αὕτη σοι καὶ ἡ τοῦ Πλάτωνος ῥῆσις ἐκ τοῦ
<span class="lb" data-page="15.5" data-line="8" id="l15.5.8"></span>Φαίδρου, διδάσκουσα τοῦ τε τῆς φύσεως ὀνόματος τὸ σημαινόμενον,
<span class="lb" data-page="15.5" data-line="9" id="l15.5.9"></span>ὅπως τε χρὴ μεθόδῳ τὴν οὐσίαν αὐτῆς ἐπισκοπεῖσθαι.
<span class="lb" data-page="15.5" data-line="10" id="l15.5.10"></span>τοιαῦτα δ᾿ εὕροις ἂν ἅπαντα τὰ περὶ φύσεως
<span class="lb" data-page="15.5" data-line="11" id="l15.5.11"></span>ἐπιγεγραμμένα βιβλία τῶν παλαιῶν φιλοσόφων, Ἐμπεδοκλέους,
<span class="lb" data-page="15.5" data-line="12" id="l15.5.12"></span>Παρμενίδου, Μελίσσου, Ἀλκμαίωνος, Ἡρακλείτου.
<span class="lb" data-page="15.5" data-line="13" id="l15.5.13"></span>τινὲς δ᾿ οὐχ ἓν, ἀλλὰ πλείονα βιβλία τῆς θεωρίας ἐποιήσαντο
<span class="lb" data-page="15.5" data-line="14" id="l15.5.14"></span>ταύτης. ἔνιοι δὲ καὶ πάνυ πολλὰ, καθάπερ Ἐπίκουρος.
<span class="lb" data-page="15.5" data-line="15" id="l15.5.15"></span>ἄρχεται γὰρ καὶ αὐτὸς ὥσπερ οὖν καὶ οἱ ἄλλοι
<span class="lb" data-page="15.5" data-line="16" id="l15.5.16"></span>πάντες ἀπὸ τοῦ ζητῆσαι πότερον ἕν τι καὶ ἁπλοῦν ἐστιν
<span class="lb" data-page="15.5" data-line="17" id="l15.5.17"></span>οὗ τὴν φύσιν εὑρεῖν ἐπιχειροῦμεν, ἢ σύνθετον ἔκ τινων
<span class="pb" data-page="15.6" id="p15.6"></span>
<span class="lb" data-page="15.6" data-line="1" id="l15.6.1"></span>ἑαυτοῦ προτέρων ἁπλῶν, ἅπερ οἱ μετ᾿ αὐτοὺς τοὺς παλαιοὺς
<span class="lb" data-page="15.6" data-line="2" id="l15.6.2"></span>εἰθίσθησαν ὀνομάζειν στοιχεῖα. καθάπερ ἐπὶ τῆς φωνῆς
<span class="lb" data-page="15.6" data-line="3" id="l15.6.3"></span>οἱ γραμματικοὶ τέτταρα καὶ εἴκοσί φασιν εἶναι στοιχεῖα,
<span class="lb" data-page="15.6" data-line="4" id="l15.6.4"></span><span class="milestone ed2page" data-n="3.93" data-unit="ed2page" id="ed2page.3.93"></span>τουτέστιν ἁπλᾶ τε καὶ πρῶτα μόρια, μηκέτι
<span class="lb" data-page="15.6" data-line="5" id="l15.6.5"></span>εἰς ἄλλα διαιρεῖσθαι δυνάμενα, καθάπερ αἱ συλλαβαί· τῆς
<span class="lb" data-page="15.6" data-line="6" id="l15.6.6"></span>γοῦν στρα συλλαβῆς ἐστιν ἀφελόντι σοι τὸ πρῶτον στοιχεῖον
<span class="lb" data-page="15.6" data-line="7" id="l15.6.7"></span>τὸ σ, τὴν ὑπόλοιπον ἔχειν τὴν τρα μένουσαν ἔτι
<span class="lb" data-page="15.6" data-line="8" id="l15.6.8"></span>συλλαβήν. οὕτω δὲ καὶ εἰ αὐτῆς πάλιν τῆς τρα τὸ πρῶτον
<span class="lb" data-page="15.6" data-line="9" id="l15.6.9"></span>ἀφέλῃς γράμμα τὸ τ, τὸ ταύτης ὑπόλοιπον ἕξεις διαιρεῖσθαι
<span class="lb" data-page="15.6" data-line="10" id="l15.6.10"></span>δυνάμενον τὴν ρα. οὐ μὴν τήν γε α διαιρήσεις ἔτι
<span class="lb" data-page="15.6" data-line="11" id="l15.6.11"></span>καὶ δείξεις ἐκ δυοῖν ἢ τριῶν φθόγγων, ὥσπερ ἄλλας πολλὰς
<span class="lb" data-page="15.6" data-line="12" id="l15.6.12"></span>συγκειμένην. ἀλλ᾿ ἔστιν εἷς αὐτῆς ἀδιαίρετος φθόγγος,
<span class="lb" data-page="15.6" data-line="13" id="l15.6.13"></span>οὐ κατὰ ποσὸν ἁπλῶς, ὡς ἑτέρωθι δεδείχαμεν ἡμεῖς τε καὶ
<span class="lb" data-page="15.6" data-line="14" id="l15.6.14"></span>ἄλλοι πολλοὶ τῶν φιλοσόφων, ἀλλὰ κατὰ μόνον τὸ εἶδος.
<span class="lb" data-page="15.6" data-line="15" id="l15.6.15"></span>οὕτω δὲ καὶ οἱ τὰ τέτταρα στοιχεῖα τῶν ἐν γενέσει καὶ
<span class="lb" data-page="15.6" data-line="16" id="l15.6.16"></span>φθορᾷ σωμάτων εἶναι λέγοντες, ἀέρα καὶ πῦρ καὶ γῆν καὶ
<span class="lb" data-page="15.6" data-line="17" id="l15.6.17"></span>ὕδωρ, ἐπεὶ μηκέτι δυνατόν ἐστιν ἕκαστον αὐτῶν εἰς εἴδη
<span class="lb" data-page="15.6" data-line="18" id="l15.6.18"></span>πλείω τμηθῆναι, διὰ τοῦτο τῆς φυσιολογίας ἀρχὰς αὐτὰ
<span class="pb" data-page="15.7" id="p15.7"></span>
<span class="lb" data-page="15.7" data-line="1" id="l15.7.1"></span>τίθενται. πρώτη μὲν γάρ ἐστι σωμάτων ἐλαχίστων ἔννοια
<span class="lb" data-page="15.7" data-line="2" id="l15.7.2"></span>κατὰ ποσὸν, ἐφεξῆς δ᾿ ἄλλη δευτέρα κατὰ τὸ ποιὸν, ὡς
<span class="lb" data-page="15.7" data-line="3" id="l15.7.3"></span>ἐπὶ τῶν τῆς φωνῆς στοιχείων ἐδείχθη, καὶ διέστησάν γε
<span class="lb" data-page="15.7" data-line="4" id="l15.7.4"></span>πρὸς ἀλλήλους οἱ φυσικοὶ φιλόσοφοι. τινὲς μὲν κατὰ τὸ
<span class="lb" data-page="15.7" data-line="5" id="l15.7.5"></span>ποσὸν ὑποτιθέμενοι τὰ στοιχεῖα τῶν ἐν γενέσει καὶ φθορᾷ
<span class="lb" data-page="15.7" data-line="6" id="l15.7.6"></span>σωμάτων ἐλάχιστα μόρια, τινὲς δὲ κατὰ τὸ ποιόν. ἀλλὰ
<span class="lb" data-page="15.7" data-line="7" id="l15.7.7"></span>περὶ μὲν τοῦ σημαινομένου πρὸς τῆς στοιχείου φωνῆς ἐν
<span class="lb" data-page="15.7" data-line="8" id="l15.7.8"></span>τῷ πρώτῳ περὶ τῶν ἰατρικῶν ὀνομάτων ἐπὶ πλεῖστον εἴρηται,
<span class="lb" data-page="15.7" data-line="9" id="l15.7.9"></span>καθάπερ γε καὶ περὶ τοῦ τῆς φύσεως ἐν τῷ πέμπτῳ.
<span class="lb" data-page="15.7" data-line="10" id="l15.7.10"></span>νυνὶ δὲ οὐ περὶ προσηγοριῶν ἢ σημαινομένων, ἀλλὰ περὶ
<span class="lb" data-page="15.7" data-line="11" id="l15.7.11"></span>τῶν πραγμάτων αὐτῶν ὁ λόγος ἡμῖν ἐστιν, <span class="milestone ed1page" data-n="5.2" data-unit="ed1page" id="ed1page.5.2"></span>ἐξ ὧν
<span class="lb" data-page="15.7" data-line="12" id="l15.7.12"></span>ἐλαχίστων, εἴτε κατὰ μέγεθος εἴτε κατ᾿ εἶδος, ἡ πρώτη
<span class="lb" data-page="15.7" data-line="13" id="l15.7.13"></span>σύνθεσις γίνεται τῶν γεννητῶν σωμάτων, ἅπερ Ἀριστοτέλης
<span class="lb" data-page="15.7" data-line="14" id="l15.7.14"></span>καὶ ἡμεῖς ὀνομάζομεν ὁμοιομερῆ. δευτέρα γὰρ ἐκ τούτων
<span class="lb" data-page="15.7" data-line="15" id="l15.7.15"></span>ἄλλη σύνθεσις γίγνεται σωμάτων, ἃ καλοῦμεν ὀργανικὰ, χειρὸς,
<span class="lb" data-page="15.7" data-line="16" id="l15.7.16"></span>σκέλους, ὀφθαλμοῦ τε καὶ γλώττης καὶ πνεύμονος καὶ
<span class="lb" data-page="15.7" data-line="17" id="l15.7.17"></span>καρδίας, ἥπατός τε καὶ σπληνὸς καὶ νεφρῶν καὶ γαστρὸς
<span class="lb" data-page="15.7" data-line="18" id="l15.7.18"></span>καὶ μήτρας, ὅσα τ᾿ ἄλλα τοιαῦτα. σύγκειται γὰρ ἐκ τῶν
<span class="pb" data-page="15.8" id="p15.8"></span>
<span class="lb" data-page="15.8" data-line="1" id="l15.8.1"></span>πρώτων καὶ ὁμοιομερῶν, ἃ δὴ καὶ πρωτόγονα καλεῖν εἴωθεν
<span class="lb" data-page="15.8" data-line="2" id="l15.8.2"></span>ὁ Πλάτων, ἡ πρώτη τῶν τοιούτων ὀργάνων φύσις.
<span class="lb" data-page="15.8" data-line="3" id="l15.8.3"></span>ὑπὲρ τούτων τῆς διαφορᾶς εἴρηται μὲν ἤδη καὶ καθ᾿ ἕν
<span class="lb" data-page="15.8" data-line="4" id="l15.8.4"></span>τι γράμμα, εἰρήσεται δὲ καὶ νῦν ἐπὶ κεφαλαίων, ἕνεκα
<span class="lb" data-page="15.8" data-line="5" id="l15.8.5"></span>σαφοῦς διδασκαλίας. ὁμοιομερὲς μέν ἐστιν ὀστοῦν καὶ χόνδρος
<span class="lb" data-page="15.8" data-line="6" id="l15.8.6"></span>καὶ σύνδεσμος, ὁμοιομερὲς δὲ καὶ ὑμὴν καὶ πιμελὴ
<span class="lb" data-page="15.8" data-line="7" id="l15.8.7"></span>καὶ σὰρξ, ἥ τε τῶν μυῶν ταῖς ἰσὶ περιπλαττομένη καὶ αὐταῖς
<span class="lb" data-page="15.8" data-line="8" id="l15.8.8"></span>οὔσαις ὁμοιομερέσιν, ἥ τ᾿ ἐν τοῖς σπλάγχνοις, ἣν δὴ
<span class="lb" data-page="15.8" data-line="9" id="l15.8.9"></span>καὶ παρέγχυμα καλεῖν Ἐρασίστρατος εἴωθεν. ἐδείχθη δ᾿
<span class="lb" data-page="15.8" data-line="10" id="l15.8.10"></span>εὐθὺς ἐν ἀρχῇ τῆς πραγματείας, ἐν ᾗ τὴν θεραπευτικὴν
<span class="lb" data-page="15.8" data-line="11" id="l15.8.11"></span>μέθοδον, ὁποία τίς ἐστιν, ἀπεδείκνυον, ἀδύνατον ὂν ἐνδεικτικῶς
<span class="lb" data-page="15.8" data-line="12" id="l15.8.12"></span>θεραπεύειν περὶ τῶν ὁμοιομερῶν σωμάτων ἄνευ
<span class="lb" data-page="15.8" data-line="13" id="l15.8.13"></span>τοῦ γνῶναι πότερον ἁπλοῦν ἕκαστον αὐτῶν ἐστιν, ἢ ἐκ
<span class="lb" data-page="15.8" data-line="14" id="l15.8.14"></span>πλειόνων σύγκειται, καὶ πότερον ἐκεῖνα κέκραται δι᾿ ὅλων,
<span class="lb" data-page="15.8" data-line="15" id="l15.8.15"></span>ἢ ψαύει μόνον. ἐδείχθη δὲ καὶ ὡς ἔνιοι τῶν ἰατρῶν, ὧν
<span class="lb" data-page="15.8" data-line="16" id="l15.8.16"></span>ἐστι καὶ ὁ Ἐρασίστρατος, ἐξ ἡμίσεως μέρους εἰσὶ δογματικοὶ,
<span class="lb" data-page="15.8" data-line="17" id="l15.8.17"></span>τὰ μὲν τῶν ὀργανικῶν μορίων νοσήματα λογικῶς θεραπεύοντες,
<span class="lb" data-page="15.8" data-line="18" id="l15.8.18"></span>τὰ δὲ τῶν ὁμοιομερῶν ἢ οὐδ᾿ ὅλως, ἢ ἐμπειρικῶς.
<span class="pb" data-page="15.9" id="p15.9"></span>
<span class="lb" data-page="15.9" data-line="1" id="l15.9.1"></span>οἱ πλεῖστοι δ᾿ αὐτῶν οὐδ᾿ ὅπῃ διαφέρει τὰ τῶν
<span class="lb" data-page="15.9" data-line="2" id="l15.9.2"></span>ὀργανικῶν νοσήματα τῶν ἐν τοῖς ὁμοιομερέσι γιγνομένων
<span class="lb" data-page="15.9" data-line="3" id="l15.9.3"></span>ἐπίστανται, καθάπερ οὐδὲ περὶ τοῦ καθ᾿ ἑκάτερον αὐτῶν
<span class="lb" data-page="15.9" data-line="4" id="l15.9.4"></span>ἀριθμοῦ. ἀλλ᾿ ὑμεῖς γε, ὦ ἑταῖροι, καὶ περὶ τῆς τῶν νοσημάτων
<span class="lb" data-page="15.9" data-line="5" id="l15.9.5"></span>διαφορᾶς ἕν τι τῶν ἡμετέρων ὑπομνημάτων ἔχετε
<span class="lb" data-page="15.9" data-line="6" id="l15.9.6"></span>καὶ τῶν ἰαμάτων οὐ σμικρὰν πραγματείαν, ἣν ἐπέγραψα
<span class="lb" data-page="15.9" data-line="7" id="l15.9.7"></span>μέθοδον θεραπευτικήν. ἀλλὰ καὶ ταῦτα καὶ τὰ ἄλλα τὸν
<span class="lb" data-page="15.9" data-line="8" id="l15.9.8"></span>περὶ τῆς φύσεως τοῦ σώματος ἡμῶν ἀπαιτοῦσι λόγον, ὃς
<span class="lb" data-page="15.9" data-line="9" id="l15.9.9"></span>ἐν τῷ προκειμένῳ συγγράμματι διδάσκεται. <span class="milestone ed2page" data-n="3.94" data-unit="ed2page" id="ed2page.3.94"></span>διὸ καὶ
<span class="lb" data-page="15.9" data-line="10" id="l15.9.10"></span>θαυμάσειεν ἄν τις ἐκείνων, ὅσοι νομίζουσι τὸ περὶ φύσιος
<span class="lb" data-page="15.9" data-line="11" id="l15.9.11"></span>ἀνθρώπου βιβλίον οὐκ εἶναι τῶν γνησίων Ἱπποκράτους,
<span class="lb" data-page="15.9" data-line="12" id="l15.9.12"></span>ἀλλ᾿, ὡς αὐτοὶ καλεῖν εἰώθασι, νόθον, ἀπατηθέντες ἐκ τῶν
<span class="lb" data-page="15.9" data-line="13" id="l15.9.13"></span>ἐν αὐτῷ διεσκευασμένων τε καὶ παρεγγεγραμμένων, ὑπὲρ
<span class="lb" data-page="15.9" data-line="14" id="l15.9.14"></span>ὧν ἐπὶ πλέον μὲν ἐν αὐτοῖς τούτοις ἐπιδείξω τοῖς ὑπομνήμασιν,
<span class="lb" data-page="15.9" data-line="15" id="l15.9.15"></span>ἀρκεῖ δὲ νῦν ἐρεῖν ὅσα κᾀν τῷ γνησίῳ ἢ καὶ νόθῳ
<span class="lb" data-page="15.9" data-line="16" id="l15.9.16"></span>Ἱπποκράτους συγγράμματι εἴρηται, κατὰ λέξιν οὕτως ἔχοντα.
<span class="lb" data-page="15.9" data-line="17" id="l15.9.17"></span>τούτου τοῦ βιβλίου τὸ μὲν κατὰ τὸ ἓν γράμμα μέρος τὸ
<span class="lb" data-page="15.9" data-line="18" id="l15.9.18"></span>πρῶτον εἰς διακοσίους καὶ τεσσαράκοντα στίχους ἐξήκει,
<span class="pb" data-page="15.10" id="p15.10"></span>
<span class="lb" data-page="15.10" data-line="1" id="l15.10.1"></span>δεικνύον ἐκ θερμοῦ καὶ ψυχροῦ καὶ ξηροῦ καὶ ὑγροῦ τὰ
<span class="lb" data-page="15.10" data-line="2" id="l15.10.2"></span>μὲν ζώων σώματα γεγονέναι, μετὰ τοῦ καὶ διδάξαι περὶ
<span class="lb" data-page="15.10" data-line="3" id="l15.10.3"></span>τῆς τῶν χυμῶν φύσεως, τὸ δὲ ἀπὸ τοῦδε ποικίλον τ᾿
<span class="lb" data-page="15.10" data-line="4" id="l15.10.4"></span>ἐστί. τὸ μὲν γὰρ πρῶτον αὐτοῦ μέρος διακρίνει τὰς σποραδικὰς
<span class="lb" data-page="15.10" data-line="5" id="l15.10.5"></span>ὀνομαζομένας νόσους ἀπὸ τῶν ἐπιδημιῶν γε καὶ
<span class="lb" data-page="15.10" data-line="6" id="l15.10.6"></span>λοιμωδῶν, ἰδίαν τε θεραπείαν ἑκατέρου τοῦ γένους, ἐν τῷ
<span class="lb" data-page="15.10" data-line="7" id="l15.10.7"></span>καθόλου διδάσκει. τὸ δὲ μετ᾿ αὐτὸ ἀνατομὴν φλεβῶν διέρχεται.
<span class="lb" data-page="15.10" data-line="8" id="l15.10.8"></span>κᾄπειτα περὶ νοσημάτων ἐστὶ ποικίλη διδασκαλία
<span class="lb" data-page="15.10" data-line="9" id="l15.10.9"></span>καὶ μετὰ ταῦτα ὑγιεινὴ δίαιτα πρὸς ἰδιώτας γεγραμμένη.
<span class="lb" data-page="15.10" data-line="10" id="l15.10.10"></span>κᾄπειτ᾿ ἐφεξῆς ὅπως ἄν τις τοὺς παχυτάτους ἀνθρώπους
<span class="lb" data-page="15.10" data-line="11" id="l15.10.11"></span>λεπτύνειεν, ἢ τοὺς λεπτοτάτους σαρκώσειεν, οἷς ἔζευκται
<span class="lb" data-page="15.10" data-line="12" id="l15.10.12"></span>διδασκαλία περὶ ἐμέτων. εἶτά τις ὑπογραφὴ διὰ βραχέων
<span class="lb" data-page="15.10" data-line="13" id="l15.10.13"></span>διαίτης παιδίων καὶ μετὰ ταῦτα γυναικῶν, εἶτα τῶν γυμναζομένων,
<span class="lb" data-page="15.10" data-line="14" id="l15.10.14"></span>εἶτ᾿ ἐπὶ τέλει πρόσκειται διὰ στίχων ὡς δέκα,
<span class="lb" data-page="15.10" data-line="15" id="l15.10.15"></span>περὶ τῶν ἐγκεφάλου νόσων εἰκῇ καὶ ὡς ἔτυχε προσεῤῥιμμένων.
<span class="lb" data-page="15.10" data-line="16" id="l15.10.16"></span>εὔδηλον οὖν ὅτι τὸ μὲν ὅλον βιβλίον ἐκ πολλῶν
<span class="lb" data-page="15.10" data-line="17" id="l15.10.17"></span>διεσκεύασται καὶ σύγκειται σχεδὸν εἰς ἑξακοσίους στίχους
<span class="lb" data-page="15.10" data-line="18" id="l15.10.18"></span>ἢ βραχύ τι ἧττον ἐκτεταμένον. ἔχει δὲ τὸν μὲν πρῶτον
<span class="pb" data-page="15.11" id="p15.11"></span>
<span class="lb" data-page="15.11" data-line="1" id="l15.11.1"></span>λόγον, ἔνθα περὶ τῶν στοιχείων καὶ τῶν χυμῶν διέρχεται,
<span class="lb" data-page="15.11" data-line="2" id="l15.11.2"></span>παντοίως ἐχόμενον τῆς Ἱπποκράτους τέχνης. ὥσπερ γε καὶ
<span class="lb" data-page="15.11" data-line="3" id="l15.11.3"></span>τὸν δεύτερον, τὸν διακριτικὸν τῶν ἐπιδημιῶν τε καὶ σποραδικῶν
<span class="lb" data-page="15.11" data-line="4" id="l15.11.4"></span>νοσημάτων. τὸν δὲ περὶ τῆς τῶν φλεβῶν ἀνατομῆς
<span class="lb" data-page="15.11" data-line="5" id="l15.11.5"></span>ἐναργῶς παρεγκείμενον ἔχει μοχθηρὸν ὅλον. οὔτε
<span class="lb" data-page="15.11" data-line="6" id="l15.11.6"></span>γὰρ τοῖς φαινομένοις ὁμολογεῖ καὶ τοῖς ἐν τῷ δευτέρῳ τῶν
<span class="lb" data-page="15.11" data-line="7" id="l15.11.7"></span>ἐπιδημιῶν εἰρημένοις μάχεται. τῶν δ᾿ ἑξῆς τὰ μὲν παρέγκειται,
<span class="lb" data-page="15.11" data-line="8" id="l15.11.8"></span>περὶ ὦν ὅτ᾿ ἐξηγούμεθά σοι τὸ βιβλίον, ἀκριβωθήσεται·
<span class="lb" data-page="15.11" data-line="9" id="l15.11.9"></span>τὰ δέ ἐστιν ἀξιόλογα καὶ διὰ βραχέων καλῶς εἰρημένα
<span class="lb" data-page="15.11" data-line="10" id="l15.11.10"></span>καὶ τῆς Ἱπποκράτους ἐχόμενα τέχνης, ὥσπερ ὅσα
<span class="lb" data-page="15.11" data-line="11" id="l15.11.11"></span>περὶ τῆς ὑγιεινῆς διαίτης εἴρηται. τὸ μὲν ὅλον τὸ βιβλίον
<span class="lb" data-page="15.11" data-line="12" id="l15.11.12"></span>ἐκ τούτων σύγκειται, τὸ δὲ πρῶτον αὐτοῦ μέρος ἁπάσης
<span class="lb" data-page="15.11" data-line="13" id="l15.11.13"></span>τῆς Ἱπποκράτους τέχνης ἔχει τὴν οἷον κρηπῖδα, διὸ καὶ
<span class="lb" data-page="15.11" data-line="14" id="l15.11.14"></span>θαυμάζειν ἔφην ἐνίων ἀποξενούντων αὐτὸ τῆς τοῦ Ἱπποκράτους
<span class="lb" data-page="15.11" data-line="15" id="l15.11.15"></span>ἐννοίας. οἱ πλεῖστοι μὲν γὰρ τῶν γνόντων Ἱπποκράτειον
<span class="lb" data-page="15.11" data-line="16" id="l15.11.16"></span>τέχνην τοῖς γνησίοις αὐτὸ συγκαταριθμοῦσι, νομίζοντες
<span class="lb" data-page="15.11" data-line="17" id="l15.11.17"></span>τοῦ μεγάλου Ἱπποκράτους σύγγραμμα, τινὲς δὲ
<span class="lb" data-page="15.11" data-line="18" id="l15.11.18"></span>Πολύβου τοῦ μαθητοῦ τε ἅμα καὶ διαδεξαμένου τὴν τῶν
<span class="pb" data-page="15.12" id="p15.12"></span>
<span class="lb" data-page="15.12" data-line="1" id="l15.12.1"></span>νέων διδασκαλίαν, ὃς οὐδὲν ὅλως φαίνεται μετακινήσας τῶν
<span class="lb" data-page="15.12" data-line="2" id="l15.12.2"></span>Ἱπποκράτους δογμάτων ἐν οὐδενὶ τῶν ἑαυτοῦ βιβλίων,
<span class="lb" data-page="15.12" data-line="3" id="l15.12.3"></span>ὡσπερ οὐδὲ Θεσσαλὸς ὁ αὐτοῦ υἱὸς, θαυμάσιος μὲν ἀνὴρ
<span class="lb" data-page="15.12" data-line="4" id="l15.12.4"></span>καὶ οὗτος γενόμενος, ἀλλ᾿ οὐ καταμείνας ἐν τῇ πατρίδι καθάπερ
<span class="lb" data-page="15.12" data-line="5" id="l15.12.5"></span>ὁ Πόλυβος. Ἀρχελάῳ γὰρ τῷ Μακεδονίας βασιλεῖ
<span class="lb" data-page="15.12" data-line="6" id="l15.12.6"></span>συνεγένετο. πεπιστεύκασι μὲν οὖν, ὡς ἔφην, καὶ ἄλλοι σχεδὸν
<span class="lb" data-page="15.12" data-line="7" id="l15.12.7"></span>ἄπαντες ἰατροὶ, πλὴν ὀλίγων δή τινων, Ἱπποκράτους
<span class="lb" data-page="15.12" data-line="8" id="l15.12.8"></span>εἶναι τὸ περὶ φύσιος ἀνθρώπου βιβλίον, οὐκ ἀγνοεῖ δὲ οὐδὲ
<span class="lb" data-page="15.12" data-line="9" id="l15.12.9"></span>Πλάτων αὐτός. γράφει γοῦν ἐν Φαίδρῳ προγεγραμμένην
<span class="lb" data-page="15.12" data-line="10" id="l15.12.10"></span>ῥῆσιν ὀλίγον ἔμπροσθεν, ἦς ἡ ἀρχὴ, ΣΩ. Ψυχῆς οὖν φύσιν
<span class="lb" data-page="15.12" data-line="11" id="l15.12.11"></span>ἀξίως λόγου κατανοῆσαι οἴει δυνατὸν εἶναι ἄνευ τῆς
<span class="lb" data-page="15.12" data-line="12" id="l15.12.12"></span>τοῦ ὅλου φύσεως; ΦΑΙ. εἰ μὲν οὖν Ἱπποκράτει τῷ τῶν
<span class="lb" data-page="15.12" data-line="13" id="l15.12.13"></span>Ἀσκληπιαδῶν δεῖ τι πείθεσθαι, οὐδὲ περὶ τοῦ σώματος
<span class="lb" data-page="15.12" data-line="14" id="l15.12.14"></span>ἄνευ τῆς μεθόδου ταύτης. ταύτην τὴν ῥῆσιν ἐχρῆν ἀναγνόντας
<span class="lb" data-page="15.12" data-line="15" id="l15.12.15"></span>τοὺς εἰκῆ φλυαροῦντας ἐπισκέψασθαι τίνι τῶν βιβλίων
<span class="lb" data-page="15.12" data-line="16" id="l15.12.16"></span>Ἱπποκράτους ἡ ὑπὸ Πλάτωνος ἐπαινουμένη μέθοδος
<span class="lb" data-page="15.12" data-line="17" id="l15.12.17"></span><span class="milestone ed2page" data-n="3.95" data-unit="ed2page" id="ed2page.3.95"></span>γέγραπται. φανεῖται γὰρ οὐ καθ᾿ ἓν ἄλλο παρὰ τὸ
<span class="lb" data-page="15.12" data-line="18" id="l15.12.18"></span>προκείμενον ἡμῖν σύγγραμμα τὸ περὶ φύσιος ἀνθρώπου.
<span class="pb" data-page="15.13" id="p15.13"></span>
<span class="lb" data-page="15.13" data-line="1" id="l15.13.1"></span>ἔπειτα δὲ καὶ τῶν ἄλλων ἕκαστον ὦν ὁ Πλάτων διῆλθεν,
<span class="lb" data-page="15.13" data-line="2" id="l15.13.2"></span>ἃ κᾀγὼ διά τε τῶν περὶ τῶν καθ᾿ Ἱπποκράτην στοιχείων
<span class="lb" data-page="15.13" data-line="3" id="l15.13.3"></span>ἐδίδαξα καὶ νῦν οὐχ ἦττον ἔρχομαι δείξων, ἐπειδήπερ ὑμῖν
<span class="lb" data-page="15.13" data-line="4" id="l15.13.4"></span>οὕτως ἔδοξεν. ἐκεῖνο δ᾿ οὖν ἔτι προσθεὶς τῷ λόγῳ πρὸς
<span class="lb" data-page="15.13" data-line="5" id="l15.13.5"></span>τὴν ἐξήγησιν ἀφίξομαι τῶν ἐν τῷ βιβλίῳ ῥήσεων· ἐκπεσόντος
<span class="lb" data-page="15.13" data-line="6" id="l15.13.6"></span>εἰς πολλοὺς τοῦ γραφέντος μοί ποτε βιβλίου περὶ
<span class="lb" data-page="15.13" data-line="7" id="l15.13.7"></span>τῶν καθ᾿ Ἱπποκράτην στοιχείων, ἐπαινεθέντος τε πρὸς
<span class="lb" data-page="15.13" data-line="8" id="l15.13.8"></span>ἁπάντων τῶν πεπαιδευμένων, ὀλίγοι τινὲς τῶν ἀπαιδεύτων,
<span class="lb" data-page="15.13" data-line="9" id="l15.13.9"></span>ὅσοι τῶν μὲν ἐν αὐτῷ γεγραμμένων ἀποδείξεων οὐδεμίαν
<span class="lb" data-page="15.13" data-line="10" id="l15.13.10"></span>ἠδυνήθησαν ἐλέγξαι, καίτοι γ᾿ ἐπιχειρήσαντες, ἀπεπνίγοντο
<span class="lb" data-page="15.13" data-line="11" id="l15.13.11"></span>δὲ ὑπὸ τοῦ φθόνου, τοῦτο ᾠήθησαν ἱκανὸν εἶναι πρὸς διαβολὴν,
<span class="lb" data-page="15.13" data-line="12" id="l15.13.12"></span>ὡς οὐκ ἔστιν Ἱπποκράτους αὐτοῦ. τὸ σύγγραμμα
<span class="lb" data-page="15.13" data-line="13" id="l15.13.13"></span>τοίνυν ἔστω μήθ᾿ Ἱπποκράτους μήτ᾿ αὐτοῦ Πολύβου, μηδ᾿,
<span class="lb" data-page="15.13" data-line="14" id="l15.13.14"></span>εἰ βούλοιντο, γεγράφθω τὴν ἀρχήν τι σύγγραμμα περὶ φύσιος
<span class="lb" data-page="15.13" data-line="15" id="l15.13.15"></span>ἀνθρώπου, δεικνύον ἐκ θερμοῦ καὶ ψυχροῦ καὶ ξηροῦ
<span class="lb" data-page="15.13" data-line="16" id="l15.13.16"></span>καὶ ὑγροῦ τὰ σώμαθ᾿ ἡμῶν γεγονέναι. εἰ γὰρ καὶ τοῦτ᾿
<span class="lb" data-page="15.13" data-line="17" id="l15.13.17"></span>αὐτοῖς χαρισόμεθα, τό γε ἐκ τούτων συγκεῖσθαι τὰ σώμαθ᾿
<span class="lb" data-page="15.13" data-line="18" id="l15.13.18"></span>ἡμῶν, Ἱπποκράτους ἐστὶ δόγμα. φαίνεται γὰρ ἐν τοῖς
<span class="pb" data-page="15.14" id="p15.14"></span>
<span class="lb" data-page="15.14" data-line="1" id="l15.14.1"></span>γνησιωτάτοις ἑαυτοῦ βιβλίοις οὐ μόνον τὰς τῶν νόσων διαφορὰς
<span class="lb" data-page="15.14" data-line="2" id="l15.14.2"></span>ἀκολούθως ταῖς ἀρχαῖς ταύταις <span class="milestone ed1page" data-n="5.3" data-unit="ed1page" id="ed1page.5.3"></span>ποιούμενος,
<span class="lb" data-page="15.14" data-line="3" id="l15.14.3"></span>ἀλλὰ καὶ τοὺς τῶν ἰάσεων τρόπους ἐντεῦθεν εὑρίσκων. τὰ
<span class="lb" data-page="15.14" data-line="4" id="l15.14.4"></span>νοσήματα μὲν γὰρ αὐτῶν κατὰ τὸ θερμόν τε καὶ ψυχρὸν,
<span class="lb" data-page="15.14" data-line="5" id="l15.14.5"></span>ὑγρόν τε καὶ ξηρὸν ἀλλήλων διαφέρει. ἡ θεραπεία δὲ γίγνεται
<span class="lb" data-page="15.14" data-line="6" id="l15.14.6"></span>τῶν μὲν θερμῶν ψυχομένων, τῶν δ᾿ ὑγρῶν ξηραινομένων,
<span class="lb" data-page="15.14" data-line="7" id="l15.14.7"></span>ὥσπερ γε καὶ τῶν μὲν ψυχρῶν θερμαινομένων, τῶν
<span class="lb" data-page="15.14" data-line="8" id="l15.14.8"></span>δὲ ξηρῶν ὑγραινομένων. ἔτι τε τούτων ἔμπροσθεν αὐτῶν
<span class="lb" data-page="15.14" data-line="9" id="l15.14.9"></span>τῶν κατὰ τοὺς ἀνθρώπους φύσεων τὰς μὲν θερμὰς ἡγεῖται,
<span class="lb" data-page="15.14" data-line="10" id="l15.14.10"></span>τὰς δὲ ψυχρὰς, τὰς δὲ ὑγρὰς, τὰς δὲ ξηρὰς, ἡλικίας
<span class="lb" data-page="15.14" data-line="11" id="l15.14.11"></span>τε ὡσαύτως καὶ χώρας κατὰ τὸν αὐτὸν τρόπον ἀλλήλων
<span class="lb" data-page="15.14" data-line="12" id="l15.14.12"></span>διαφέρειν ὑπολαμβάνει, μηδὲν τούτων Ἐρασιστράτου ποτὲ
<span class="lb" data-page="15.14" data-line="13" id="l15.14.13"></span>φθεγξαμένου, καθάπερ οὐδὲ ἄλλου τινὸς, ὅσοι τὸ θερμὸν
<span class="lb" data-page="15.14" data-line="14" id="l15.14.14"></span>ἐπίκτητον, οὐ σύμφυτον εἶναι νομίζουσιν. οὕτω δὲ καὶ τἄλλα
<span class="lb" data-page="15.14" data-line="15" id="l15.14.15"></span>πάντα τὰ κατὰ μέρος ὁ μὲν Ἱπποκράτης εἰς τὰς ἀρχὰς
<span class="lb" data-page="15.14" data-line="16" id="l15.14.16"></span>ταύτας ἀναφέρει, οὐ φυλάττει δ᾿ Ἐρασίστρατος, ὡς διὰ
<span class="lb" data-page="15.14" data-line="17" id="l15.14.17"></span>τοῦτο καὶ τῶν φυσικῶν ἔργων ἀνεπιζήτητα καταλιπεῖν ἔνια,
<span class="lb" data-page="15.14" data-line="18" id="l15.14.18"></span>καθάπερ ἐδιδάξαμεν ἐν τοῖς τῶν φυσικῶν δυνάμεων ὑπομνήμασι.
<span class="pb" data-page="15.15" id="p15.15"></span>
<span class="lb" data-page="15.15" data-line="1" id="l15.15.1"></span>ἐπεὶ δὲ οἱ πᾶσι λωβώμενοι τοῖς καλοῖς ἐγκαλοῦσι
<span class="lb" data-page="15.15" data-line="2" id="l15.15.2"></span>τῷ μήκει τοῦ λόγου, πάντα μᾶλλον ἢ ὑπομνήματα
<span class="lb" data-page="15.15" data-line="3" id="l15.15.3"></span>γράφειν ἡμᾶς εἰπόντες, ἔγνωκα καὶ ταύτην αὐτῶν ἀποκόψαι
<span class="lb" data-page="15.15" data-line="4" id="l15.15.4"></span>τὴν ἐπήρειαν, ἰδίαν γράψας ἑτέραν πραγματείαν, ἐν
<span class="lb" data-page="15.15" data-line="5" id="l15.15.5"></span>ᾗ δείξω τὴν αὐτὴν δόξαν Ἱπποκράτει ἐμὲ διαφυλάττοντα,
<span class="lb" data-page="15.15" data-line="6" id="l15.15.6"></span>τῇ κατὰ τὸ περὶ φύσεως ἀνθρώπου γεγραμμένῃ καὶ κατὰ
<span class="lb" data-page="15.15" data-line="7" id="l15.15.7"></span>τὰ ἄλλα πάντα συγγράμματα. οἶδα δὲ πάλιν ὥσπερ ἐν
<span class="lb" data-page="15.15" data-line="8" id="l15.15.8"></span>ἅπασι τοῖς ἀποδεικνυομένοις ὑφ᾿ ἡμῶν, οἱ βάσκανοι διαβάλλειν
<span class="lb" data-page="15.15" data-line="9" id="l15.15.9"></span>αἰδεσθέντες τὰ πρὸς ἁπάντων ἐπαινούμενα, μέμφονταί
<span class="lb" data-page="15.15" data-line="10" id="l15.15.10"></span>τινα θεωρήματα τῶν κοινωνούντων αὐτοῖς, οὕτω
<span class="lb" data-page="15.15" data-line="11" id="l15.15.11"></span>καὶ νῦν πράξοντας αὐτούς. ἐπὶ μὲν γὰρ τῶν γραφησομένων
<span class="lb" data-page="15.15" data-line="12" id="l15.15.12"></span>βιβλίων ἐροῦσι χρῆσθαι μὲν ὄντως Ἱπποκράτην σκοποῖς
<span class="lb" data-page="15.15" data-line="13" id="l15.15.13"></span>στοιχειώδεσι, τῷ θερμῷ καὶ ψυχρῷ καὶ ξηρῷ καὶ
<span class="lb" data-page="15.15" data-line="14" id="l15.15.14"></span>ὑγρῷ, οὐ μήν γ᾿ ἀληθῶς ὑπολαμβάνειν αὐτόν. ὅταν δ᾿ ἀποδεικνύῃ
<span class="lb" data-page="15.15" data-line="15" id="l15.15.15"></span>πάλιν, ἐκ τούτων τὰ σώμαθ᾿ ἡμῶν συγκεῖσθαι, μὴ
<span class="lb" data-page="15.15" data-line="16" id="l15.15.16"></span>δοκεῖν Ἱπποκράτει τοῦτο ἐροῦσιν, οὐ γὰρ εἶναι τὸ περὶ
<span class="lb" data-page="15.15" data-line="17" id="l15.15.17"></span>φύσεως ἀνθρώπου βιβλίον Ἱπποκράτους. ὥσπερ οὖν ἐκεῖνοι
<span class="lb" data-page="15.15" data-line="18" id="l15.15.18"></span>κακουργοῦντες οὐ παύονται, οὕτω καὶ ἡμεῖς μεμνῆσθαι τῶν
<span class="pb" data-page="15.16" id="p15.16"></span>
<span class="lb" data-page="15.16" data-line="1" id="l15.16.1"></span>προκειμένων ἐν ἑκάστῳ τῶν ὑπομνημάτων ἀναμιμνήσκειν αὐτοὺς
<span class="lb" data-page="15.16" data-line="2" id="l15.16.2"></span>καὶ μήθ᾿ ὅταν ἀποδεικνύωμεν Ἱπποκράτην κατὰ πάντα
<span class="lb" data-page="15.16" data-line="3" id="l15.16.3"></span>τὰ συγγράμματα θεμέλιον τῆς ἑαυτοῦ τέχνης τιθέμενον ἐν
<span class="lb" data-page="15.16" data-line="4" id="l15.16.4"></span>τῇ περὶ τῶν εὑρημένων στοιχείων ἐπιστήμῃ, <span class="milestone ed2page" data-n="3.96" data-unit="ed2page" id="ed2page.3.96"></span>καταλιπόντες
<span class="lb" data-page="15.16" data-line="5" id="l15.16.5"></span>τοῦτο, περὶ τῆς ἀληθείας αὐτῶν ζητῶσι, μήθ᾿
<span class="lb" data-page="15.16" data-line="6" id="l15.16.6"></span>ὅταν περὶ τῆς ἀληθείας ζητῶμεν, ἢ καὶ ἀποδεικνύωμεν,
<span class="lb" data-page="15.16" data-line="7" id="l15.16.7"></span>ἀποχωρείτωσαν ἐπὶ τὴν περὶ τῆς γνώμης αὐτοῦ σκέψιν,
<span class="lb" data-page="15.16" data-line="8" id="l15.16.8"></span>ἀλλ᾿ ἰδίᾳ μὲν εἰ ἀληθὴς ὁ περὶ τῶν στοιχείων λόγος ἐξεταζέτωσαν,
<span class="lb" data-page="15.16" data-line="9" id="l15.16.9"></span>ἰδίᾳ δὲ, εἰ ταῦθ᾿ Ἱπποκράτης ἐτίθετο στοιχεῖα.
<span class="lb" data-page="15.16" data-line="10" id="l15.16.10"></span>δυοῖν οὖν ὄντοιν τούτοιν τοῖν προβλημάτοιν, τὸ πρότερον
<span class="lb" data-page="15.16" data-line="11" id="l15.16.11"></span>ἔν τε τῷ περὶ τῶν καθ᾿ Ἱπποκράτην στοιχείων κᾀν τῷ
<span class="lb" data-page="15.16" data-line="12" id="l15.16.12"></span>νῦν προκειμένῳ λόγῳ σκοπείτωσαν. ἐκ περιουσίας δὲ κατὰ
<span class="lb" data-page="15.16" data-line="13" id="l15.16.13"></span>τὴν ἀκολουθίαν τοῖς οὐκ ἀσυνέτοις φαίνεται τὰ αὐτὰ τιθέμενος
<span class="lb" data-page="15.16" data-line="14" id="l15.16.14"></span>ἀεὶ στοιχεῖα, τό τε βιβλίον τὸ νῦν ἡμῖν προκείμενον
<span class="lb" data-page="15.16" data-line="15" id="l15.16.15"></span>αὐτὸς γράψας.
</p>
<span class="lb rule" data-page="15.16" data-line="16" id="l15.16.16"></span>
          </article>

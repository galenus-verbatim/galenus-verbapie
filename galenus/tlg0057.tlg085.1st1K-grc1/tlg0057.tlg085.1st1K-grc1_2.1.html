<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.1">
<span class="pb page1" data-page="15.110" id="p15.110"></span>
<span class="milestone ed1page page1" data-n="5.18" data-unit="ed1page" id="ed1page.5.18"></span>
<span class="milestone ed2page page1" data-n="3.128" data-unit="ed2page" id="ed2page.3.128"></span>
<span class="lb head" data-page="15.110" data-line="1" id="l15.110.1"></span>
            <blockquote class="quote lemma">
<span class="lb" data-page="15.110" data-line="2" id="l15.110.2"></span><span class="milestone ed2page" data-n="3.129" data-unit="ed2page" id="ed2page.3.129"></span>Εἰδέναι χρὴ καὶ τάδε πρὸς ἐκείνοισιν, ὅτι ὁκόσα
<span class="lb" data-page="15.110" data-line="3" id="l15.110.3"></span>πλησμονὴ τίκτει νουσήματα, κένωσις ἰῆται· ὁκόσα δὲ ἀπὸ
<span class="lb" data-page="15.110" data-line="4" id="l15.110.4"></span>κενώσιος γίνεται νουσήματα, πλησμονὴ ἰῆται· ὁκόσα δὲ
<span class="lb" data-page="15.110" data-line="5" id="l15.110.5"></span>ἀπὸ ταλαιπωρίης γίνεται, ἀνάπαυσις ἰῆται· ὁκόσα δὲ
<span class="lb" data-page="15.110" data-line="6" id="l15.110.6"></span>ὑπερτέρη ἀργίη νουσήματα τίκτει, ταλαιπωρίη ἰῆται. τὸ
<span class="lb" data-page="15.110" data-line="7" id="l15.110.7"></span>δὲ ξύμπαν γνῶναι δεῖ τὸν ἰητρὸν ἐναντίον ἵστασθαι τοῖσι
<span class="lb" data-page="15.110" data-line="8" id="l15.110.8"></span>καθεστηκόσι καὶ νουσήμασι καὶ εἴδεσι καὶ ὥρῃσι καὶ
<span class="lb" data-page="15.110" data-line="9" id="l15.110.9"></span>ἡλικίῃσι καὶ τὰ ξυντείνοντα λύειν καὶ τὰ λελυμένα ξυντείνειν.
<span class="lb" data-page="15.110" data-line="10" id="l15.110.10"></span>οὕτω γὰρ ἂν μάλιστα τὸ κάμνον ἀναπαύοιτο, ἥ τε
<span class="lb" data-page="15.110" data-line="11" id="l15.110.11"></span>ἴησις τοῦτό μοι δοκέει εἶναι.
</blockquote>
<span class="lb rule" data-page="15.110" data-line="12" id="l15.110.12"></span>
            <p>
<span class="lb" data-page="15.110" data-line="13" id="l15.110.13"></span>Ταύτης ὅλης τῆς ῥήσεως ἑκάστου στίχου Διοσκουρίδης
<span class="lb" data-page="15.110" data-line="14" id="l15.110.14"></span>προέγραψε σημεῖον ὃ καλοῦσιν ὀβελὸν, οἵῳ σημείῳ καὶ Ἀρίσταρχος
<span class="lb" data-page="15.110" data-line="15" id="l15.110.15"></span>ἐχρήσατο παρὰ τῷ ποιητῇ πρὸς τοὺς ὑποπτευομένους
<span class="lb" data-page="15.110" data-line="16" id="l15.110.16"></span>ὑπ᾿ αὐτοῦ στίχους. ταῦτα μὲν ὁ Διοσκουρίδης ἔγραψεν,
<span class="lb" data-page="15.110" data-line="17" id="l15.110.17"></span>εἰκάζων εἶναι τὴν προκειμένην ῥῆσιν Ἱπποκράτους
<span class="lb" data-page="15.110" data-line="18" id="l15.110.18"></span>τοῦ Θεσσαλοῦ υἱέος. δύο γὰρ υἱοὶ οὗτοι γεγόνασι τοῦ μεγάλου
<span class="pb" data-page="15.111" id="p15.111"></span>
<span class="lb" data-page="15.111" data-line="1" id="l15.111.1"></span>Ἱπποκράτους, Θεσσαλὸς καὶ Δράκων, ὧν ἑκάτεροι
<span class="lb" data-page="15.111" data-line="2" id="l15.111.2"></span>πάλιν Ἱπποκράτεις ἐγέννησαν. ταῦτα μὲν τὰ κατὰ τὴν ῥῆσιν
<span class="lb" data-page="15.111" data-line="3" id="l15.111.3"></span>εἰρημένα. προσήκει δέ που καὶ ἡμῖν ἐπισκέψασθαι
<span class="lb" data-page="15.111" data-line="4" id="l15.111.4"></span>περὶ αὐτῶν, ἑκάστην τῶν λέξεων ἰδίᾳ προειρησαμένοις, ὁκόσα
<span class="lb" data-page="15.111" data-line="5" id="l15.111.5"></span>πλησμονὴ τίκτει νουσήματα, κένωσις ἰῆται. οὐ ταὐτόν ἐστι
<span class="lb" data-page="15.111" data-line="6" id="l15.111.6"></span>φάναι συνεκτικὸν αἴτιον νόσων εἶναι πλησμονήν τε καὶ κένωσιν,
<span class="lb" data-page="15.111" data-line="7" id="l15.111.7"></span>ἕκαστόν τε καὶ τῶν ἐφεξῆς εἰρημένων, τῷ γίγνεσθαί
<span class="lb" data-page="15.111" data-line="8" id="l15.111.8"></span>τι διὰ πλησμονὴν, ἤ τι τῶν ἄλλων. ἀληθὲς μὲν γὰρ τὸ
<span class="lb" data-page="15.111" data-line="9" id="l15.111.9"></span>γίγνεσθαί. τινα νοσήματα διὰ πλησμονὴν, ἢ ὑπὸ πλησμονῆς.
<span class="lb" data-page="15.111" data-line="10" id="l15.111.10"></span>οὐδὲν γὰρ διήνεγκεν οὕτως ἢ ἐκείνως εἰπεῖν, οὐκ ἀληθὲς
<span class="lb" data-page="15.111" data-line="11" id="l15.111.11"></span>δὲ συνεκτικὸν αἴτιον εἶναι νοσήματος πλησμονήν. ἡ μὲν
<span class="lb" data-page="15.111" data-line="12" id="l15.111.12"></span>γὰρ νόσος αὐτὴ διάθεσίς τίς ἐστιν ἐν ζώου σώματι, πρώτως
<span class="lb" data-page="15.111" data-line="13" id="l15.111.13"></span>βλάπτουσα τὴν ἐνέργειαν, ὡς ἐν τῷ περὶ τῆς τῶν νοσημάτων
<span class="lb" data-page="15.111" data-line="14" id="l15.111.14"></span>διαφορᾶς γράμματι δέδεικται. πλησμονὴ δὲ πρώτως
<span class="lb" data-page="15.111" data-line="15" id="l15.111.15"></span>μὲν ἐνέργειαν οὐ βλάπτει, καθότι δέδεικται καὶ τοῦτο
<span class="lb" data-page="15.111" data-line="16" id="l15.111.16"></span>πάλιν ἐν τῷ περὶ πλήθους λόγῳ· διὰ μέσης δέ τινος ἑτέρας
<span class="lb" data-page="15.111" data-line="17" id="l15.111.17"></span>διαθέσεως, ἥντινα διάθεσιν Ἐρασίστρατος μὲν ἑτέρως,
<span class="lb" data-page="15.111" data-line="18" id="l15.111.18"></span>Ἀσκληπιάδης δ᾿ ἑτέρως, οἱ πνευματικοὶ δ᾿ ὀνομασθέντες
<span class="pb" data-page="15.112" id="p15.112"></span>
<span class="lb" data-page="15.112" data-line="1" id="l15.112.1"></span>ἰατροὶ κατ᾿ ἄλλον τρόπον προτίθενται γίγνεσθαι. λέλεκται
<span class="lb" data-page="15.112" data-line="2" id="l15.112.2"></span>δὲ καὶ ἡμῖν ἐπὶ πλέον, ὅπως ὑφ᾿ ἑκατέρου πλήθους νοσήματα
<span class="lb" data-page="15.112" data-line="3" id="l15.112.3"></span>γίγνεται. διττὸν γὰρ ἐδείχθη τὸ πλῆθος, ὡς μὲν
<span class="lb" data-page="15.112" data-line="4" id="l15.112.4"></span>πρὸς τὴν δύναμιν ἕτερον, ὡς δὲ πρὸς τὴν κοιλότητα τῶν
<span class="lb" data-page="15.112" data-line="5" id="l15.112.5"></span>ἀγγείων ἕτερον. τὸ μὲν οὖν ὡς πρὸς τὴν δύναμιν εἰς
<span class="lb" data-page="15.112" data-line="6" id="l15.112.6"></span>διαφθοράς τε τοὺς χυμοὺς ἄγει καὶ ῥεῦμα τοῖς ἀσθενεστέροις
<span class="lb" data-page="15.112" data-line="7" id="l15.112.7"></span>ἐν τῷ σώματι μορίοις ἐπιπέμπει. τὸ δ᾿ ὡς πρὸς τὸ
<span class="lb" data-page="15.112" data-line="8" id="l15.112.8"></span>ἔγχυμα τάς τ᾿ ἀναστομώσεις τε καὶ τὰς ῥήξεις τῶν ἀγγείων
<span class="lb" data-page="15.112" data-line="9" id="l15.112.9"></span>ἐργάζεται καί ποτε θανάτους ἐξαιφνιδίους, ὅταν ἀποφράξῃ
<span class="lb" data-page="15.112" data-line="10" id="l15.112.10"></span>τὰς διαπνοὰς τοῦ σώματος. ἴασις οὖν λέγεται καὶ τῶν
<span class="lb" data-page="15.112" data-line="11" id="l15.112.11"></span>ποιούντων τὰς νόσους, οὐ μόνον αὐτῶν τῶν ἤδη γεγενημένων
<span class="lb" data-page="15.112" data-line="12" id="l15.112.12"></span>νόσων. εἰ δὲ τῷ κυρίῳ κατ᾿ αὐτῶν ὀνόματι χρῶτό τις,
<span class="lb" data-page="15.112" data-line="13" id="l15.112.13"></span>προηγούμενα τῶν νόσων ἐρεῖ τὰ τοιαῦτα τῶν αἰτιῶν, ὥσπερ
<span class="lb" data-page="15.112" data-line="14" id="l15.112.14"></span>Ἀθήναιος. ὑφ᾿ οὗ δὲ πάλιν αὐτὰ ταῦτα τὰ προηγούμενα
<span class="lb" data-page="15.112" data-line="15" id="l15.112.15"></span><span class="milestone ed1page" data-n="5.19" data-unit="ed1page" id="ed1page.5.19"></span>γίγνεται, προκαταρκτικά τε καὶ προκατάρχοντα καλέσεις
<span class="lb" data-page="15.112" data-line="16" id="l15.112.16"></span><span class="milestone ed2page" data-n="3.130" data-unit="ed2page" id="ed2page.3.130"></span>. πλῆθος γὰρ ἐδεσμάτων, ἀπεψίαι τε καὶ
<span class="lb" data-page="15.112" data-line="17" id="l15.112.17"></span>λουτρὰ καὶ γυμνάσια μὴ κατὰ καιρὸν γιγνόμενα καὶ πανθ᾿
<span class="lb" data-page="15.112" data-line="18" id="l15.112.18"></span>ὅσα διῆλθον ἐν τῷ περὶ τῶν προκαταρκτικῶν αἰτιῶν ὑπομνήματι, ﻿
<span class="pb" data-page="15.113" id="p15.113"></span>
<span class="lb" data-page="15.113" data-line="1" id="l15.113.1"></span>τῶν προηγουμένων αἰτιῶν ἑκάστης νόσου γίνεται
<span class="lb" data-page="15.113" data-line="2" id="l15.113.2"></span>ποιητικά. ὁκόσα δὲ ὑπὸ κενώσιος γίγνεται νουσήματα,
<span class="lb" data-page="15.113" data-line="3" id="l15.113.3"></span>πλησμονὴ ἰῆται. οὐ κυρίως δοκεῖ κεχρῆσθαι τῷ τῆς πλησμονῆς
<span class="lb" data-page="15.113" data-line="4" id="l15.113.4"></span>ὀνόματι νῦν ὁ γράψας τὴν ῥῆσιν ταύτην, πάντων
<span class="lb" data-page="15.113" data-line="5" id="l15.113.5"></span>εἰωθότων οὐ μόνον ἰατρῶν, ἀλλὰ καὶ τῶν ἄλλων Ἑλλήνων
<span class="lb" data-page="15.113" data-line="6" id="l15.113.6"></span>τὸ τῆς πλησμονῆς ὄνομα μᾶλλόν πως ἐπιφέρειν ταῖς ὑπερβολαῖς
<span class="lb" data-page="15.113" data-line="7" id="l15.113.7"></span>τῆς συμμέτρου ποσότητος, οὐ μήν γε τὴν κένωσιν
<span class="lb" data-page="15.113" data-line="8" id="l15.113.8"></span>ἐπανορθοῦσθαι διὰ τῆς ἐναντίας ἀμετρίας. ἄκουσον οὖν
<span class="lb" data-page="15.113" data-line="9" id="l15.113.9"></span>ἐφεξῆς τὸν συναγορεύοντα ταῖς ἀμετρίαις λόγον. ὄντων γάρ
<span class="lb" data-page="15.113" data-line="10" id="l15.113.10"></span>τινων συμμέτρων σιτίων, ὡς πρὸς τὴν τοῦδέ τινος ἕξιν,
<span class="lb" data-page="15.113" data-line="11" id="l15.113.11"></span>ὑγιαίνοντος μὲν ἔνδεια καὶ ὑπερβολὴ κατὰ τὴν πρὸς ταῦτα
<span class="lb" data-page="15.113" data-line="12" id="l15.113.12"></span>παραβολὴν νοηθήσεται, ὁ δὲ κενωθεὶς εἰ μέλλοι πληροῦσθαι,
<span class="lb" data-page="15.113" data-line="13" id="l15.113.13"></span>τὴν ποσότητα τῆς ἔμπροσθεν ὑπαρχούσης αὐτῷ συμμετρίας
<span class="lb" data-page="15.113" data-line="14" id="l15.113.14"></span>αὐξηθήσεται. ἐὰν γὰρ ὅσα πρὶν κενωθῆναι προσεφέρετο
<span class="lb" data-page="15.113" data-line="15" id="l15.113.15"></span>τὰ σιτία, τοσαῦτα καὶ νῦν προσφέρηται, τὸ κενωθὲν
<span class="lb" data-page="15.113" data-line="16" id="l15.113.16"></span>οὐδέποτε ἀναπληρώσει. τεχνίτου δέ ἐστι μετρίως ποιήσασθαι
<span class="lb" data-page="15.113" data-line="17" id="l15.113.17"></span>τὴν παραύξησιν αὐτῶν, καὶ μήτε παρὰ καιρὸν ἐμπιπλάναι
<span class="lb" data-page="15.113" data-line="18" id="l15.113.18"></span>μήτ᾿ ἐξαίφνης τε καὶ ἀθρόως τὸ κενωθέν. δοκοῦσι
<span class="pb" data-page="15.114" id="p15.114"></span>
<span class="lb" data-page="15.114" data-line="1" id="l15.114.1"></span>δ᾿ ἔνιοι τῶν ἰατρῶν τὰς κενώσεις μηδέποτε νόσων
<span class="lb" data-page="15.114" data-line="2" id="l15.114.2"></span>αἰτίας γίγνεσθαι. μόνας γὰρ ἐργάζεσθαί φασιν αὐτὰς τῆς
<span class="lb" data-page="15.114" data-line="3" id="l15.114.3"></span>μὲν δυνάμεως ἀῤῥωστίαν, τῆς δ᾿ ἕξεως τοῦ σώματος ἰσχνότητα,
<span class="lb" data-page="15.114" data-line="4" id="l15.114.4"></span>μηδὲν δὲ τῶν νοσημάτων ὑπ᾿ ἐνδείας γίγνεσθαι. ἀλλ᾿
<span class="lb" data-page="15.114" data-line="5" id="l15.114.5"></span>οὗτοί γε οὐχ ὁρῶσι τὰς γιγνομένας νόσους τοῖς ἀμέτρως
<span class="lb" data-page="15.114" data-line="6" id="l15.114.6"></span>κενωθεῖσιν. ἑτοίμως τε γὰρ καὶ ἐπὶ ταῖς τυχούσαις προφάσεσι
<span class="lb" data-page="15.114" data-line="7" id="l15.114.7"></span>καταψύχοντα καὶ πάλιν ἐκκαίονται ταχέως καὶ
<span class="lb" data-page="15.114" data-line="8" id="l15.114.8"></span>κόποις ἁλίσκονται ῥᾳδίως καὶ πᾶσι τοῖς ἔξωθεν αἰτίοις,
<span class="lb" data-page="15.114" data-line="9" id="l15.114.9"></span>ὥσπερ γε καὶ ὑπὸ ἀγρυπνίας καὶ λύπης καὶ ἀπεψίας καὶ
<span class="lb" data-page="15.114" data-line="10" id="l15.114.10"></span>ὀργῆς εἰς νόσους ἄγονται μᾶλλον οὗτοι τῶν εὐεκτούντων.
<span class="lb" data-page="15.114" data-line="11" id="l15.114.11"></span>ὁκόσα δὲ ἀπὸ ταλαιπωρίης γίγνεται, ἀνάπαυσις ἰῆται. ταλαιπωρίας
<span class="lb" data-page="15.114" data-line="12" id="l15.114.12"></span>δηλονότι κέκληκε τὰς κατὰ τὰς ἀμέτρους κινήσεις
<span class="lb" data-page="15.114" data-line="13" id="l15.114.13"></span>γινομένας. ὅτι δ᾿ ἀναπαύεσθαι χρὴ τοὺς οὕτω διατεθέντας
<span class="lb" data-page="15.114" data-line="14" id="l15.114.14"></span>ἅπαντες οἱ ἄνθρωποι γινώσκουσι καὶ πράττουσι,
<span class="lb" data-page="15.114" data-line="15" id="l15.114.15"></span>μηδὲ πυθέσθαι τῶν ἰατρῶν δεόμενοι. δέδεικται δ᾿ ἡμῖν
<span class="lb" data-page="15.114" data-line="16" id="l15.114.16"></span>ὅτι καὶ τὰ ἄλογα ζῶα, οὐ μόνον ἄνθρωποι, διὰ τῶν ἐναντίων
<span class="lb" data-page="15.114" data-line="17" id="l15.114.17"></span>τοῖς βλάψασι τὰς βλάβας ἐπανορθοῦνται. ὁκόσα δὲ
<span class="pb" data-page="15.115" id="p15.115"></span>
<span class="lb" data-page="15.115" data-line="1" id="l15.115.1"></span>ὑπερτέρη ἀργίη νουσήματα τίκτει, ταλαιπωρίη ἰῆται. οὐδ᾿
<span class="lb" data-page="15.115" data-line="2" id="l15.115.2"></span>ἡ ἀργία πρώτως τε καὶ δι᾿ ἑαυτῆς, ἀλλὰ διὰ μέσου τοῦ
<span class="lb" data-page="15.115" data-line="3" id="l15.115.3"></span>πλήθους ἐργάζεται τὰς νόσους. ἧττόν τε γὰρ διαφοροῦνται
<span class="lb" data-page="15.115" data-line="4" id="l15.115.4"></span>τοῖς ἀργοῦσι τὰ τοῦ σώματος μόρια, ἀῤῥωστότερά τε γίγνονται
<span class="lb" data-page="15.115" data-line="5" id="l15.115.5"></span>ὡς ἑκάτερον ὑπ᾿ αὐτῆς γίγνεσθαι πλῆθος. ἡ τοίνυν
<span class="lb" data-page="15.115" data-line="6" id="l15.115.6"></span>ἀμετροτέρα κίνησις ἰσχυροτέραν μὲν οὐκ ἐργάζεται τὴν
<span class="lb" data-page="15.115" data-line="7" id="l15.115.7"></span>δύναμιν, ἐκκενοῖ δὲ τὴν περιουσίαν τῶν ἀθροισθέντων ὑγρῶν.
<span class="lb" data-page="15.115" data-line="8" id="l15.115.8"></span>εὔδηλον οὖν ὅτι εἰ καὶ κατ᾿ αὐτὴν βραχὺ πλεονάσειεν ἢ
<span class="lb" data-page="15.115" data-line="9" id="l15.115.9"></span>προσήκει τῆς συμμέτρου κινήσεως, κοπώδη μὲν ἠρέμα διὰ
<span class="lb" data-page="15.115" data-line="10" id="l15.115.10"></span>ταύτης γενέσθαι τὸν ἄνθρωπον, οὐ μὴν πυρέξαι γε. τὸ δὲ
<span class="lb" data-page="15.115" data-line="11" id="l15.115.11"></span>ξύμπαν γνῶναι δεῖ τὸν ἰητρὸν ἐναντίον ἵστασθαι τοῖσι καθεστηκόσι
<span class="lb" data-page="15.115" data-line="12" id="l15.115.12"></span>νουσήμασι καὶ εἴδεσι καὶ ὥρῃσι καὶ ἡλικίῃσιν.
<span class="lb" data-page="15.115" data-line="13" id="l15.115.13"></span>εἴδεσιν ἔοικε λέγειν ταῖς τοῦ σώματος φύσεσιν, ὧν τὴν οὐσίαν
<span class="lb" data-page="15.115" data-line="14" id="l15.115.14"></span>ἐν τῇ τῶν τεττάρων στοιχείων κράσει δεδείχαμεν εἶναι.
<span class="lb" data-page="15.115" data-line="15" id="l15.115.15"></span>νοσήματα μὲν οὖν ἅπαντα διὰ τῶν ἐναντίων ταῖς δυνάμεσιν,
<span class="lb" data-page="15.115" data-line="16" id="l15.115.16"></span>οὐ ταῖς προχείροις φαντασίαις ἐδείχθη θεραπευόμενα.
<span class="lb" data-page="15.115" data-line="17" id="l15.115.17"></span>φύσις δὲ σώματος, ὅπερ ἐστὶν ἡ κρᾶσις, οὐ πᾶσα διὰ τῶν
<span class="lb" data-page="15.115" data-line="18" id="l15.115.18"></span>ἐναντίων ἐπανορθοῦται, ὥσπερ οὐ δ᾿ ὧραι καὶ ἡλικίαι.
<span class="pb" data-page="15.116" id="p15.116"></span>
<span class="lb" data-page="15.116" data-line="1" id="l15.116.1"></span>γίγνονται μὲν γάρ τινες εὔκρατοι, καθάπερ καὶ δύσκρατοί
<span class="lb" data-page="15.116" data-line="2" id="l15.116.2"></span>τινες ἕτεραι, τῶν μὲν εὐκράτων ἡ εὐκρασία φυλάττεται διὰ
<span class="lb" data-page="15.116" data-line="3" id="l15.116.3"></span>τῶν ὁμοίων, τῶν δὲ δυσκράτων ἡ δυσκρασία διὰ τῶν ἐναντίων
<span class="lb" data-page="15.116" data-line="4" id="l15.116.4"></span>ἐπανορθοῦται. διώρισται δὲ <span class="milestone ed2page" data-n="3.131" data-unit="ed2page" id="ed2page.3.131"></span>περὶ τούτων ἐν
<span class="lb" data-page="15.116" data-line="5" id="l15.116.5"></span>τῇ τῶν ὑγιεινῶν πραγματείᾳ. καὶ τὰ ξυντείνοντα λύειν καὶ
<span class="lb" data-page="15.116" data-line="6" id="l15.116.6"></span>τὰ λελυμένα ξυντείνειν. οὐ κατὰ τὸ πρέπον ἐποιήσατο τὴν
<span class="lb" data-page="15.116" data-line="7" id="l15.116.7"></span>τῶν νοσημάτων ἀντίθεσιν. τῷ μὲν γὰρ ξυντείνοντι τὰ
<span class="lb" data-page="15.116" data-line="8" id="l15.116.8"></span>λύοντα, τῷ δὲ λελυμένῳ τὰ ξυντεταμένα κατὰ ἀντίθεσιν
<span class="lb" data-page="15.116" data-line="9" id="l15.116.9"></span>οἰκείως ὀνομάζεται. λέγεται δὲ τὰ μὲν ξυντείνοντα καὶ
<span class="lb" data-page="15.116" data-line="10" id="l15.116.10"></span>λύοντα κυρίως ἐπὶ τῶν αἰτιῶν, οὐκέτ᾿ ἐπ᾿ αὐτῶν τῶν βλαπτομένων
<span class="lb" data-page="15.116" data-line="11" id="l15.116.11"></span>σωμάτων, ἔμπαλιν δὲ τὰ συντεταμένα καὶ λελυμένα,
<span class="lb" data-page="15.116" data-line="12" id="l15.116.12"></span>κατὰ τῶν ἤδη βεβλαμμένων, ἔπειτα τὰ συντεινόμενα
<span class="lb" data-page="15.116" data-line="13" id="l15.116.13"></span>καὶ λυόμενα σωμάτων ἐστὶν, οὐ νοσημάτων ὀνόματα συντεινομένων
<span class="lb" data-page="15.116" data-line="14" id="l15.116.14"></span>καὶ λελυμένων, ὥσπερ γε καὶ τὸ σκληρὸν καὶ
<span class="lb" data-page="15.116" data-line="15" id="l15.116.15"></span>τὸ μαλακὸν, ἀραιόν τε καὶ πυκνὸν, ὑπὲρ ὧν εἴρηται κάλλιον
<span class="lb" data-page="15.116" data-line="16" id="l15.116.16"></span>ἐν τῷ ἕκτῳ τῶν ἐπιδημιῶν ἐν τῇδε τῇ λέξει· δέρματος
<span class="lb" data-page="15.116" data-line="17" id="l15.116.17"></span>σκληροῦ μάλαξις, συντεταμένου χάλασις. εἴρηται δὲ ἐν
<span class="lb" data-page="15.116" data-line="18" id="l15.116.18"></span>τούτῳ τῷ βιβλίῳ κατὰ τὸ συνεχὲς καὶ περὶ τοῦ στεγνῶσαι,
<span class="pb" data-page="15.117" id="p15.117"></span>
<span class="lb" data-page="15.117" data-line="1" id="l15.117.1"></span>ὅπερ ἐστὶν ἐναντίον τῷ ἀραιῶσαι. τοῦτο δ᾿ αὖ πάλιν τῷ
<span class="lb" data-page="15.117" data-line="2" id="l15.117.2"></span>πυκνουμένῳ τὴν αὐτὴν ἔχει δύναμιν, ὥσπερ γε καὶ τὸ πεπυκνωμένον
<span class="lb" data-page="15.117" data-line="3" id="l15.117.3"></span>τῷ ἐστεγνωμένῳ.
</p>
<span class="lb rule" data-page="15.117" data-line="4" id="l15.117.4"></span>
          </article>

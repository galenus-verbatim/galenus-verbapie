<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.10">
<span class="pb page1" data-page="15.150" id="p15.150"></span>
<span class="milestone ed1page page1" data-n="5.25" data-unit="ed1page" id="ed1page.5.25"></span>
<span class="milestone ed2page page1" data-n="3.141" data-unit="ed2page" id="ed2page.3.141"></span>
<span class="lb head" data-page="15.150" data-line="14" id="l15.150.14"></span>
            <blockquote class="quote lemma">
<span class="lb" data-page="15.150" data-line="15" id="l15.150.15"></span><span class="milestone ed2page" data-n="3.142" data-unit="ed2page" id="ed2page.3.142"></span>Ὁκόσοι πῦον πολλὸν πτύουσιν ἄτερ πυρετοῦ ἐόντες καὶ
<span class="lb" data-page="15.150" data-line="16" id="l15.150.16"></span>ὁκόσοισιν ὑπὸ τὸ οὖρον πῦον ὑφίσταται πολλὸν ἄτερ ὀδύνης
<span class="lb" data-page="15.150" data-line="17" id="l15.150.17"></span>ἐοῦσι καὶ ὁκόσοισι τὰ ὑποχωρήματα αἱματώδεα, ὥσπερ
<span class="lb" data-page="15.150" data-line="18" id="l15.150.18"></span>ἐν τῇσι δυσεντερίῃσι, καὶ χρόνια ἃ νέοισιν ἐοῦσι πέντε
<span class="pb" data-page="15.151" id="p15.151"></span>
<span class="lb" data-page="15.151" data-line="1" id="l15.151.1"></span>καὶ τριάκοντα ἐτέων καὶ γεραιτέροισι, τουτέοισι πᾶσιν
<span class="lb" data-page="15.151" data-line="2" id="l15.151.2"></span>ἀπὸ ταυτομάτου τὰ νουσήματα γίνεται. ἀνάγκη γὰρ τουτέους
<span class="lb" data-page="15.151" data-line="3" id="l15.151.3"></span>ταλαιπώρους τε γίνεσθαι καὶ φιλοπόνους τῷ σώματι
<span class="lb" data-page="15.151" data-line="4" id="l15.151.4"></span>καὶ ἐργάτας νεανίσκους ἐόντας. ἔπειτα δ᾿ ἐξανεθέντας
<span class="lb" data-page="15.151" data-line="5" id="l15.151.5"></span>τῶν πόνων σαρκωθῆναι μαλθακῇ σαρκὶ καὶ πολὺ
<span class="lb" data-page="15.151" data-line="6" id="l15.151.6"></span>διαφερούσῃ τῆς προτέρης καὶ πολλὸν διακεκριμένον ἔχειν
<span class="lb" data-page="15.151" data-line="7" id="l15.151.7"></span>τὸ σῶμα, τότε προϋπάρχον καὶ τὸ ἐπιτραφὲν, ὥστε μὴ
<span class="lb" data-page="15.151" data-line="8" id="l15.151.8"></span>ὁμολογεῖν. ὁκόταν οὖν νούσημά τι καταλάβῃ τοὺς οὕτω
<span class="lb" data-page="15.151" data-line="9" id="l15.151.9"></span>διακειμένους, τότε μὲν παραχρῆμα διαφεύγουσιν, ὕστερον
<span class="lb" data-page="15.151" data-line="10" id="l15.151.10"></span>δὲ μετὰ τὴν νοῦσον χρόνῳ τήκεται τὸ σῶμα καὶ
<span class="lb" data-page="15.151" data-line="11" id="l15.151.11"></span>ῥέει διὰ τῶν φλεβῶν, ᾗ ἂν εὐρυχωρίη μάλιστα τύχῃ,
<span class="lb" data-page="15.151" data-line="12" id="l15.151.12"></span>ἰχωροειδές. ἢν μὲν οὖν ὁρμήσῃ ἐς τὴν κοιλίην τὴν κάτω,
<span class="lb" data-page="15.151" data-line="13" id="l15.151.13"></span>σχεδόν τι οἷόνπερ ἐν τῷ σώματι ἐνέῃ, τοιοῦτο καὶ τὸ διαχώρημα
<span class="lb" data-page="15.151" data-line="14" id="l15.151.14"></span>γίνεται. ἅτε γὰρ τῆς ὁδοῦ κατάντεος ἐούσης,
<span class="lb" data-page="15.151" data-line="15" id="l15.151.15"></span>οὐχ ἵσταται πολλὸν χρόνον ἐν τῷ ἐντέρῳ. ὁκόσοισι δ᾿
<span class="lb" data-page="15.151" data-line="16" id="l15.151.16"></span>ἂν ἐς τὸ στῆθος ἐσρυῇ, ὑπόπυοι γίνονται, ἅτε τῆς καθάρσεως
<span class="lb" data-page="15.151" data-line="17" id="l15.151.17"></span>ἀνάντεος ἐούσης καὶ χρόνον ἐναυλιζόμενον πολλὸν,
<span class="lb" data-page="15.151" data-line="18" id="l15.151.18"></span>ἐν τῷ στήθει κατασήπεται καὶ γίνεται πυοειδές.
<span class="pb" data-page="15.152" id="p15.152"></span>
<span class="lb" data-page="15.152" data-line="1" id="l15.152.1"></span>ὁκόσοισι δ᾿ ἂν ἐς τὴν κύστιν ἐξερεύγηται ὑπὸ τῆς θερμότητος,
<span class="lb" data-page="15.152" data-line="2" id="l15.152.2"></span>τουτέου τοῦ χωρίου τὸ καὶ θερμὸν καὶ λευκὸν
<span class="lb" data-page="15.152" data-line="3" id="l15.152.3"></span>γίνεται καὶ διακρίνεται, καὶ τὸ μὲν ἀραιότατον ὑφίσταται
<span class="lb" data-page="15.152" data-line="4" id="l15.152.4"></span>ἄνω, τὸ δὲ παχύτατον κάτω, ὃ δὴ πῦον καλεῖται.
</blockquote>
<span class="lb rule" data-page="15.152" data-line="5" id="l15.152.5"></span>
            <p>
<span class="lb" data-page="15.152" data-line="6" id="l15.152.6"></span>Τὰ μὲν εἰρημένα κατὰ τὴν προκειμένην ῥῆσιν ἅπαντά
<span class="lb" data-page="15.152" data-line="7" id="l15.152.7"></span>ἐστι σαφῆ καὶ δεῖται τοῦ προσέχοντος αὐτοῖς τὸν νοῦν, οὐκ
<span class="lb" data-page="15.152" data-line="8" id="l15.152.8"></span>ἐξηγητοῦ σαφηνίζοντος. εἰ δ᾿ ἀληθῆ πάντ᾿ ἐστὶ, βασανίζειν
<span class="lb" data-page="15.152" data-line="9" id="l15.152.9"></span>χρὴ τὸ μὲν τῇ πείρᾳ, τὸ δὲ τῷ λόγῳ. τῇ πείρᾳ μὲν, εἰ
<span class="lb" data-page="15.152" data-line="10" id="l15.152.10"></span>χωρὶς τοῦ πυρέξαι τινὲς ὤφθησαν, ἢ ἀποπτύοντες πῦον,
<span class="lb" data-page="15.152" data-line="11" id="l15.152.11"></span>ἢ τοῖς οὔροις ἐκκρίνοντές τι, ἔτι δὲ πρὸς τούτοις, εἰ ταλαιπωροῦντες
<span class="lb" data-page="15.152" data-line="12" id="l15.152.12"></span>ἐν τῷ πρόσθεν βίῳ νῦν ἐπαύσαντο χρόνῳ
<span class="lb" data-page="15.152" data-line="13" id="l15.152.13"></span>συχνῷ καὶ εἰ νοσήσαντες μὲν οὗτοι διεσώθησαν. ὕστερον
<span class="lb" data-page="15.152" data-line="14" id="l15.152.14"></span>δ᾿ αὐτοῖς αἱ εἰρημέναι πυώδεις ἐκκρίσεις ἐπιγίγνονται. ταῦτα
<span class="lb" data-page="15.152" data-line="15" id="l15.152.15"></span>μὲν οὖν τῇ πείρᾳ κριθῆναι χρή. τῷ λόγῳ δὲ τὴν αἰτίαν,
<span class="lb" data-page="15.152" data-line="16" id="l15.152.16"></span>ὑφ᾿ ἧς γίνεσθαί φησιν ὁ γράψας αὐτὰ, πότερον ἀληθὴς,
<span class="lb" data-page="15.152" data-line="17" id="l15.152.17"></span>ἢ ψευδής ἐστιν. ὅτι μὲν οὖν οὐκ ἔχει τὸ ἐξ ἀνάγκης
<span class="lb" data-page="15.152" data-line="18" id="l15.152.18"></span>τὰ εἰρημένα πρὸς αὐτοῦ πρόδηλόν ἐστι τοῖς γεγυμνασμένοις ﻿
<span class="pb" data-page="15.153" id="p15.153"></span>
<span class="lb" data-page="15.153" data-line="1" id="l15.153.1"></span>ἐν ἀποδεικτικαῖς μεθόδοις. εἰ δὲ τὸ πιθανὸν γοῦν
<span class="lb" data-page="15.153" data-line="2" id="l15.153.2"></span>ἔχει καθ᾿ ἑαυτὸν ἕκαστος σκοπείσθω. κινδυνεύει γὰρ |ἐν
<span class="lb" data-page="15.153" data-line="3" id="l15.153.3"></span>τῷ πρός τι τὸ πιθανὸν εἶναι. περὶ μὲν οὖν τῶν διὰ πείρας
<span class="lb" data-page="15.153" data-line="4" id="l15.153.4"></span>φαινομένων ἔχοιμι ἄν σοι κᾀγὼ φάναι τό γε τοσοῦτο,
<span class="lb" data-page="15.153" data-line="5" id="l15.153.5"></span>ὡς αἱματώδεις μὲν ἐκκρίσεις διὰ γαστρὸς εἶδον οὐκ ὀλίγας
<span class="lb" data-page="15.153" data-line="6" id="l15.153.6"></span>γινομένας τισὶ τῶν καταλυσάντων ἔθος γυμνασίων σφοδρῶν,
<span class="lb" data-page="15.153" data-line="7" id="l15.153.7"></span>οὐδεμίαν δὲ ἔκκρισιν πυώδη. μυξώδη μέντοι πολλάκις ἐκ
<span class="lb" data-page="15.153" data-line="8" id="l15.153.8"></span>περιόδων τινῶν ἀτάκτων τε καὶ τεταγμένων, οὐρούμενά τε
<span class="lb" data-page="15.153" data-line="9" id="l15.153.9"></span>καὶ διὰ γαστρὸς ἐκκρινόμενα τούτοις ἐθεασάμην, ὥσπερ γε
<span class="lb" data-page="15.153" data-line="10" id="l15.153.10"></span>καὶ πτύσματα πέπονα μὲν, οὐ μὴν πυώδη γε.
</p>
<span class="lb rule" data-page="15.153" data-line="11" id="l15.153.11"></span>
          </article>

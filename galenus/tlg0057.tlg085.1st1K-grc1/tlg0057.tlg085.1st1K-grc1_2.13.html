<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.13">
<span class="pb page1" data-page="15.155" id="p15.155"></span>
<span class="milestone ed1page page1" data-n="5.26" data-unit="ed1page" id="ed1page.5.26"></span>
<span class="milestone ed2page page1" data-n="3.143" data-unit="ed2page" id="ed2page.3.143"></span>
<span class="lb head" data-page="15.155" data-line="5" id="l15.155.5"></span>
            <blockquote class="quote lemma">
<span class="lb" data-page="15.155" data-line="6" id="l15.155.6"></span>Ἀνάγκη γὰρ αὐξανόμενον καὶ χωρέον τὸ σῶμα πρὸς βίην
<span class="lb" data-page="15.155" data-line="7" id="l15.155.7"></span>θερμὸν εἶναι.
</blockquote>
<span class="lb rule" data-page="15.155" data-line="8" id="l15.155.8"></span>
            <p>
<span class="lb" data-page="15.155" data-line="9" id="l15.155.9"></span>Ἱπποκράτους εἰπόντος τὰ αὐξανόμενα πλεῖστον ἔχειν
<span class="lb" data-page="15.155" data-line="10" id="l15.155.10"></span>τὸ ἔμφυτον θερμὸν, οὕτως ἔοικεν ἁπλῶς ἀκηκοέναι θερμὸν
<span class="lb" data-page="15.155" data-line="11" id="l15.155.11"></span>εἶναι τοῖς αὐξανομένοις τὸ σῶμα, μὴ προσκειμένου τῷ λόγῳ
<span class="lb" data-page="15.155" data-line="12" id="l15.155.12"></span>τὸ ἔμφυτον. χωροῦν γὰρ αὐτό φησι πρὸς βίαν θερμὸν γίνεσθαι.
<span class="lb" data-page="15.155" data-line="13" id="l15.155.13"></span>τὸ δὲ πρὸς βίην χωρεῖν, τοινόδε τι βούλεται
<span class="lb" data-page="15.155" data-line="14" id="l15.155.14"></span>δηλοῦν. ἔργον αὐτῷ δοκεῖ βίαιόν τι καὶ ἰσχυρὸν ἡ αὔξησις
<span class="lb" data-page="15.155" data-line="15" id="l15.155.15"></span>εἶναι, ὥσπερ αὖ τἄλλα τῶν ἰσχυρῶν ἔργων ἐκθερμαίνει
<span class="lb" data-page="15.155" data-line="16" id="l15.155.16"></span>τοὺς ἐνεργοῦντας, οὕτω καὶ ἡ αὔξησις. ἀλλ᾿ ἔμπαλίν γε
<span class="lb" data-page="15.155" data-line="17" id="l15.155.17"></span>ἐχρῆν αὐτὸν εἰρηκέναι, διὰ τὸ ἔμφυτον θερμὸν αὔξεσθαι
<span class="lb" data-page="15.155" data-line="18" id="l15.155.18"></span>τοὺς παῖδας, οὐ διὰ τὴν αὔξησιν γίνεσθαι θερμούς. τὸ γὰρ
<span class="pb" data-page="15.156" id="p15.156"></span>
<span class="lb" data-page="15.156" data-line="1" id="l15.156.1"></span>ἔμφυτον θερμὸν οὐ μόνον εὔκρατον θερμὸν, ἀλλὰ καὶ ὑγρόν.
<span class="lb" data-page="15.156" data-line="2" id="l15.156.2"></span>εἰκότως οὖν αὔξεται τὰ τοιαῦτα σώματα. διατεινόμενα
<span class="lb" data-page="15.156" data-line="3" id="l15.156.3"></span>γὰρ εἰς τὰς τρεῖς διαστάσεις οἱονεὶ καὶ διαφυσώμενα,
<span class="lb" data-page="15.156" data-line="4" id="l15.156.4"></span><span class="milestone ed2page" data-n="3.144" data-unit="ed2page" id="ed2page.3.144"></span>τὴν εἰς ἁπάσας αὐτὰς ἐπίδοσιν λαμβάνει. διατείνει μὲν οὖν
<span class="lb" data-page="15.156" data-line="5" id="l15.156.5"></span>ἡ φύσις αὐτὰ πάντῃ, πρὸς τοῦτο ὀργάνῳ συμφύτῳ χρωμένη
<span class="lb" data-page="15.156" data-line="6" id="l15.156.6"></span>τῷ θερμῷ. διατείνεται γὰρ ἑτοίμως διὰ τὴν ὑγρότητα.
<span class="lb" data-page="15.156" data-line="7" id="l15.156.7"></span>τά γε μὴν πολλὰ τῶν παίδων ἀδηφαγοῦντά πλεῖστον
<span class="lb" data-page="15.156" data-line="8" id="l15.156.8"></span>ἀθροίζει τὸν ἰδίως ὀνομαζόμενον ὠμὸν χυμὸν, ἐξ οὖ ῥᾳδίως
<span class="lb" data-page="15.156" data-line="9" id="l15.156.9"></span>ὁ λίθος γεννᾶται, τούτου μὲν ὕλης ἔχοντος λόγον, ἐξ οὖ ὁ
<span class="lb" data-page="15.156" data-line="10" id="l15.156.10"></span>λίθος γεννᾶται, ποιητικοῦ δὲ αἰτίου τῆς θερμασίας.
</p>
<span class="lb rule" data-page="15.156" data-line="11" id="l15.156.11"></span>
          </article>

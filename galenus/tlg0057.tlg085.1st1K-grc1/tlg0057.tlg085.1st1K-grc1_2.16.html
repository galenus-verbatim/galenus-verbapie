<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.16">
<span class="pb page1" data-page="15.158" id="p15.158"></span>
<span class="milestone ed1page page1" data-n="5.26" data-unit="ed1page" id="ed1page.5.26"></span>
<span class="milestone ed2page page1" data-n="3.144" data-unit="ed2page" id="ed2page.3.144"></span>
<span class="lb head" data-page="15.158" data-line="1" id="l15.158.1"></span>
            <blockquote class="quote lemma">
<span class="lb" data-page="15.158" data-line="2" id="l15.158.2"></span>Ὑγιέες δὲ γίνονται αὐτόματοι οἱ οὕτω διακείμενοι, πλεῖστοι
<span class="lb" data-page="15.158" data-line="3" id="l15.158.3"></span>μὲν ἐν τῇ ὥρῃ ἣν ἄρχονται τήκεσθαι, πέντε καὶ τεσσαράκοντα
<span class="lb" data-page="15.158" data-line="4" id="l15.158.4"></span>ἡμερέων. ὁκόσοι δ᾿ ἂν τὴν ὥρην ταύτην ὑπερβάλλωσιν,
<span class="lb" data-page="15.158" data-line="5" id="l15.158.5"></span>ἐνιαυτῷ αὐτόματοι ὑγιέες γίνονται, ἢν μή τι
<span class="lb" data-page="15.158" data-line="6" id="l15.158.6"></span>ἐς ἄλλο κακουργῆται ὁ ἄνθρωπος.
</blockquote>
<span class="lb rule" data-page="15.158" data-line="7" id="l15.158.7"></span>
            <p>
<span class="lb" data-page="15.158" data-line="8" id="l15.158.8"></span>Τίνας λέγει τοὺς οὕτω διακειμένους; οὓς προειρήκει
<span class="lb" data-page="15.158" data-line="9" id="l15.158.9"></span>δηλονότι καταλύσαντας τὰ γυμνάσια διὰ τὴν ἀργίαν ἀποπτύειν
<span class="lb" data-page="15.158" data-line="10" id="l15.158.10"></span>τε καὶ οὐρεῖν πῦον, ἁλίσκεσθαί τε δυσεντερίαις. ἐγὼ
<span class="lb" data-page="15.158" data-line="11" id="l15.158.11"></span>δὲ ἔφην ἁλισκομένους μὲν δυσεντερίαις αἱματηραῖς ἑωρακέναι
<span class="lb" data-page="15.158" data-line="12" id="l15.158.12"></span>πολλοὺς τῶν εἰς ἄπονον μεταστάντων ἐκ ταλαιπωρικοῦ
<span class="lb" data-page="15.158" data-line="13" id="l15.158.13"></span><span class="milestone ed2page" data-n="3.145" data-unit="ed2page" id="ed2page.3.145"></span>καὶ ἐργαστικοῦ τοῦ πρόσθεν βίου. πῦον δὲ οὔτ᾿ ἀναβήττοντας
<span class="lb" data-page="15.158" data-line="14" id="l15.158.14"></span>οὔτ᾿ οὐροῦντας ὦφθαί μοί τινας. ἀλλ᾿ οὗτός γέ
<span class="lb" data-page="15.158" data-line="15" id="l15.158.15"></span>μοι δοκεῖ τὸν ὠμὸν ὀνομαζόμενον χυμὸν ὅταν πεφθῇ γε,
<span class="lb" data-page="15.158" data-line="16" id="l15.158.16"></span>πῦον εἶναι. καὶ τί θαυμαστὸν, ὅπου γε καὶ ὁ Ἐρασίστρατος
<span class="lb" data-page="15.158" data-line="17" id="l15.158.17"></span>τὰς ἐν τοῖς οὔροις ὑποστάσεις ἐπὶ τῶν πυρεσσόντων
<span class="lb" data-page="15.158" data-line="18" id="l15.158.18"></span>οὐ τοῦτον εἶναι τὸν χυμὸν, ἀλλὰ πῦον ἡγεῖται; μηδ᾿ ὅτι
<span class="pb" data-page="15.159" id="p15.159"></span>
<span class="lb" data-page="15.159" data-line="1" id="l15.159.1"></span>τῶν ὑγιαινόντων τοῖς ἀδηφαγοῦσιν ὑφίσταται πολὺ τὸ τοιοῦτο
<span class="lb" data-page="15.159" data-line="2" id="l15.159.2"></span>γινώσκων. τεθεάμεθα γοῦν παμπόλλους τῶν ἀργῶς
<span class="lb" data-page="15.159" data-line="3" id="l15.159.3"></span>βιούντων διὰ χρόνων τινῶν ἐκκρινομένους διὰ τῶν οὔρων
<span class="lb" data-page="15.159" data-line="4" id="l15.159.4"></span>τῇ καλουμένῃ μύξῃ παραπλήσια πάμπολλα, καί τισιν αὐτῶν
<span class="lb" data-page="15.159" data-line="5" id="l15.159.5"></span>βραδεῖαν ποιησαμένην τὴν διέξοδον πύῳ παραπλήσιον φαίνεται
<span class="lb" data-page="15.159" data-line="6" id="l15.159.6"></span>τὸ ἐκκρινόμενον, καθάπερ γε κᾀπὶ τῶν ἀναπνευστικῶν,
<span class="lb" data-page="15.159" data-line="7" id="l15.159.7"></span>διὰ τὸ πλείονι χρόνῳ κατεγχρωσμένα πέττεσθαι τὰ
<span class="lb" data-page="15.159" data-line="8" id="l15.159.8"></span>τοιαῦτα. τούτου δ᾿ οὖν καὶ αὐτὸς εἶπε τὴν αἰτίαν ἔμπροσθεν
<span class="lb" data-page="15.159" data-line="9" id="l15.159.9"></span>ἐπὶ μὲν τῆς δυσεντερίας τὸ κάταντες τῆς ὁδοῦ, ταχείας
<span class="lb" data-page="15.159" data-line="10" id="l15.159.10"></span>διεξόδου τῶν περιττῶν αἴτιον εἶναι φάσκων, ἐπὶ δὲ
<span class="lb" data-page="15.159" data-line="11" id="l15.159.11"></span>τῶν ἀναπτυομένων τὸ ἄναντες τῆς βραδείας, ἐπὶ δὲ τῶν
<span class="lb" data-page="15.159" data-line="12" id="l15.159.12"></span><span class="milestone ed1page" data-n="5.27" data-unit="ed1page" id="ed1page.5.27"></span>οὔρων τὴν θερμασίαν τοῦ χωρίου. εἰ δέ τις οὐ συγχωρεῖ
<span class="lb" data-page="15.159" data-line="13" id="l15.159.13"></span>διαφέρειν ὠμοῦ χυμοῦ πῦον ἐν οὔροις, ἢ πτύσμασιν,
<span class="lb" data-page="15.159" data-line="14" id="l15.159.14"></span>ἢ διαχωρήμασι, δυοῖν θάτερον οὗτος πέπονθεν, ἢ ἑκὼν
<span class="lb" data-page="15.159" data-line="15" id="l15.159.15"></span>πανουργεῖν διὰ ἀκολουθίαν τὴν πρὸς τὸ δόγμα, καθάπερ
<span class="lb" data-page="15.159" data-line="16" id="l15.159.16"></span>Ἐρασίστρατος ἐπὶ φλεγμονῇ γίνεσθαι βουλόμενος ἅπαντας
<span class="lb" data-page="15.159" data-line="17" id="l15.159.17"></span>τοὺς πυρετοὺς, ἢ σοφιστής ἐστιν ἀνομίλητος τοῖς ἔργοις
<span class="lb" data-page="15.159" data-line="18" id="l15.159.18"></span>τῆς τέχνης, οὓς ὀρθῶς ὀνομάζουσιν οἱ παλαιοὶ λογιατρούς.
<span class="pb" data-page="15.160" id="p15.160"></span>
<span class="lb" data-page="15.160" data-line="1" id="l15.160.1"></span>ἕτερον γάρ ἐστι καὶ χρόᾳ καὶ συστάσει καὶ ὀσμῇ τὸ πῦον
<span class="lb" data-page="15.160" data-line="2" id="l15.160.2"></span>ὠμοῦ χυμοῦ. καὶ γίνεται δὲ καὶ διὰ ῥινῶν καὶ διὰ στόματος
<span class="lb" data-page="15.160" data-line="3" id="l15.160.3"></span>ἐν περιόδοις τισὶν ἀτάκτοις τε καὶ τεταγμέναις ἔκκρισις
<span class="lb" data-page="15.160" data-line="4" id="l15.160.4"></span>ὠμῶν χυμῶν ἐκκαθαίρουσα τὸν ἐγκέφαλον, ἧς οὐκ ἐμνημόνευσε
<span class="lb" data-page="15.160" data-line="5" id="l15.160.5"></span>νῦν ὁ ταύτην τὴν προγεγραμμένην ῥῆσιν γράψας.
<span class="lb" data-page="15.160" data-line="6" id="l15.160.6"></span>εἰκότως δὲ ἔφησεν αὐτομάτως ὑγιάζεσθαι τοὺς προειρημένους,
<span class="lb" data-page="15.160" data-line="7" id="l15.160.7"></span>ὅπερ ἐστὶν οὐδὲν ἡμῶν πραξάντων. αὐτάρκως
<span class="lb" data-page="15.160" data-line="8" id="l15.160.8"></span>γὰρ ἡ φύσις αὐτοὺς ἐκκαθαίρει. προθεσμίαν δὲ τῆς ἐκκαθάρσεως
<span class="lb" data-page="15.160" data-line="9" id="l15.160.9"></span>ἔθετο διττὴν αὐτοῖς, τὴν μὲν ἑτέραν κατὰ τὴν
<span class="lb" data-page="15.160" data-line="10" id="l15.160.10"></span>ὥραν τοῦ ἔτους ἐν ᾗ τὴν εἰρημένην ἔκκρισιν αὐτοῖς ἄρξασθαι
<span class="lb" data-page="15.160" data-line="11" id="l15.160.11"></span>συνέβη, τὴν δὲ ἑτέραν εἰς ἐνιαυτὸν ἐκτεινομένην, ἀλλὰ
<span class="lb" data-page="15.160" data-line="12" id="l15.160.12"></span>καὶ τὴν ὀλιγοχρόνιον εἰς πέντε καὶ τεσσαράκοντα προήκειν
<span class="lb" data-page="15.160" data-line="13" id="l15.160.13"></span>ἡμέρας. τινὲς δὲ οὐ πέντε καὶ τεσσαράκοντα γράφουσι,
<span class="lb" data-page="15.160" data-line="14" id="l15.160.14"></span>ἀλλὰ τεσσεράκοντα. πολλοὺς δὲ ἐγὼ θεασάμενος οὕτω καθαιρομένους
<span class="lb" data-page="15.160" data-line="15" id="l15.160.15"></span>ὑπὸ τῆς φύσεως, οὐ δύο μόνον ὡρῶν τῆς κενώσεως
<span class="lb" data-page="15.160" data-line="16" id="l15.160.16"></span>εἶδον, ὡς οὗτος ἔγραψεν, ἀλλὰ καὶ πάνυ πολλάς.
<span class="lb" data-page="15.160" data-line="17" id="l15.160.17"></span>ἄλλος γὰρ ἐν ἄλλῃ προθεσμίᾳ τελέως ἐξεκαθάρθη, τινὲς
<span class="lb" data-page="15.160" data-line="18" id="l15.160.18"></span>μὲν τετταράκοντα ἡμέρας, τινὲς δὲ καὶ μέχρι μηνῶν προὔβησαν,
<span class="pb" data-page="15.161" id="p15.161"></span>
<span class="lb" data-page="15.161" data-line="1" id="l15.161.1"></span>οὐκ ἴσων τῶν ἀριθμῶν. ἔστι δὲ οἳ καὶ δι᾿ ὅλου
<span class="lb" data-page="15.161" data-line="2" id="l15.161.2"></span>τοῦ ἔτους παραμένον ἔχοντες τὸ σύμπτωμα.
</p>
<span class="lb rule" data-page="15.161" data-line="3" id="l15.161.3"></span>
          </article>

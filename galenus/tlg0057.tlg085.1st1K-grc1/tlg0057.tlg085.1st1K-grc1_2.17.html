<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.17">
<span class="pb page1" data-page="15.161" id="p15.161"></span>
<span class="milestone ed1page page1" data-n="5.27" data-unit="ed1page" id="ed1page.5.27"></span>
<span class="milestone ed2page page1" data-n="3.145" data-unit="ed2page" id="ed2page.3.145"></span>
<span class="lb head" data-page="15.161" data-line="4" id="l15.161.4"></span>
            <blockquote class="quote lemma">
<span class="lb" data-page="15.161" data-line="5" id="l15.161.5"></span>Ὁκόσα δὲ τῶν νουσημάτων γίγνονται ἐξ ὀλίγου καὶ ὁκόσων
<span class="lb" data-page="15.161" data-line="6" id="l15.161.6"></span>αἱ προφάσιες εὔγνωστοι, ταῦτα δὲ ἀσφαλέστατά ἐστι
<span class="lb" data-page="15.161" data-line="7" id="l15.161.7"></span>προσαγορεύεσθαι. τὴν δὲ ἴησιν χρὴ ποιέεσθαι αὐτέων
<span class="lb" data-page="15.161" data-line="8" id="l15.161.8"></span>ἐναγκούμενον τῇ προφάσει τῆς νούσου, οὕτω γὰρ ἂν λύοιτο
<span class="lb" data-page="15.161" data-line="9" id="l15.161.9"></span>τὸ τὴν νοῦσον παρασχὸν ἐν τῷ σώματι.
</blockquote>
<span class="lb rule" data-page="15.161" data-line="10" id="l15.161.10"></span>
            <p>
<span class="lb" data-page="15.161" data-line="11" id="l15.161.11"></span>Τούτῳ μάχεσθαι δοκεῖ τὸ κατὰ τοὺς ἀφορισμοὺς εἰρημένον·
<span class="lb" data-page="15.161" data-line="12" id="l15.161.12"></span>τῶν ὀξέων νοσημάτων οὐ πάμπαν ἀσφαλέες αἱ
<span class="lb" data-page="15.161" data-line="13" id="l15.161.13"></span>προσαγορεύσιες <span class="milestone ed2page" data-n="3.146" data-unit="ed2page" id="ed2page.3.146"></span>οὔτε τῆς ὑγιείης οὔτε τοῦ θανάτου.
<span class="lb" data-page="15.161" data-line="14" id="l15.161.14"></span>καὶ Σαβῖνος αὐτὸ πειραθεὶς λῦσαι περιελάλησε
<span class="lb" data-page="15.161" data-line="15" id="l15.161.15"></span>μὲν, οὐδὲν δὲ εἶπε πιθανόν. οὕτω δὲ καὶ ἄλλοι πολλοὶ τῶν
<span class="lb" data-page="15.161" data-line="16" id="l15.161.16"></span>ἐξηγησαμένων τὸ βιβλίον. δοκοῦσι δή μοι μὴ συνηκέναι τί
<span class="lb" data-page="15.161" data-line="17" id="l15.161.17"></span>σημαίνει τὸ ἐξ ὀλίγου. νομίζουσι γοῦν ἐπὶ τῶν ὀλιγοχρονίων
<span class="lb" data-page="15.161" data-line="18" id="l15.161.18"></span>καὶ ὀξέων γίνεσθαι τὸν λόγον. ἔοικε δὲ οὐ περὶ τούτων
<span class="pb" data-page="15.162" id="p15.162"></span>
<span class="lb" data-page="15.162" data-line="1" id="l15.162.1"></span>λέγειν τοῦτο, ἀλλὰ περὶ τῶν ἐξ αἰτιῶν προδήλων τὴν
<span class="lb" data-page="15.162" data-line="2" id="l15.162.2"></span>γένεσιν ἐσχηκότων πρόσφατον, ἐξ ὀλίγου χρόνου καὶ οὐκ ἐκ
<span class="lb" data-page="15.162" data-line="3" id="l15.162.3"></span>πολλοῦ κατασκευασθεῖσαν. ἐπὶ τούτων γὰρ ἡ πρόῤῥησις
<span class="lb" data-page="15.162" data-line="4" id="l15.162.4"></span>τοῦ γενησομένου ῥᾴστη, ὅτι καὶ τὸ αἴτιον ὁποῖόν τε καὶ
<span class="lb" data-page="15.162" data-line="5" id="l15.162.5"></span>πηλίκον ἐστὶν ἔγνωσται. ὅσα δὲ ἐκ πολλοῦ χρόνου κατὰ
<span class="lb" data-page="15.162" data-line="6" id="l15.162.6"></span>βραχὺ γενόμενα μηδεμίαν ἔχον αἰτίαν προφανῆ τῆς γενέσεως,
<span class="lb" data-page="15.162" data-line="7" id="l15.162.7"></span>οὐχ ὁμοίως ἐπὶ τούτων ἡ πρόγνωσις ἀσφαλής. ὑπόγυοι
<span class="lb" data-page="15.162" data-line="8" id="l15.162.8"></span>δὲ αἰτίαι νοσημάτων εἰσὶν ἐγκαύσεις, ψύξεις, ἀγρυπνίαι,
<span class="lb" data-page="15.162" data-line="9" id="l15.162.9"></span>λῦπαι, φροντίδες, ἀπεψίαι, σκληροκοιτίαι, κάματοι,
<span class="lb" data-page="15.162" data-line="10" id="l15.162.10"></span>μέθαι καὶ τἄλλα τὰ τοιαῦτα. διὰ τοῦτ᾿ οὖν καὶ τὴν ἴασιν
<span class="lb" data-page="15.162" data-line="11" id="l15.162.11"></span>ἔφη τῶν τοιούτων ποιεῖσθαι διὰ τῶν ἐναντίων τῇ προφάσει
<span class="lb" data-page="15.162" data-line="12" id="l15.162.12"></span>τοῦ νοσήματος, οἶον εἰ ἐνεκαύθη|, ψύχοντα, εἰ ἐψύχθη,
<span class="lb" data-page="15.162" data-line="13" id="l15.162.13"></span>θερμαίνοντα, εἰ ἔκαμεν, ἀναπαύοντα, εἰ ἤργησε παρὰ τὸ
<span class="lb" data-page="15.162" data-line="14" id="l15.162.14"></span>ἔθος, ἐπὶ πλέον γυμνάζοντα, εἰ ἐπληρώθη, κενοῦντα, εἰ
<span class="lb" data-page="15.162" data-line="15" id="l15.162.15"></span>ἐκενώθη, πληροῦντα, καθάπερ καὶ πρόσθεν εἶπε κατὰ
<span class="lb" data-page="15.162" data-line="16" id="l15.162.16"></span>τὴν ῥῆσιν, ἦς ἡ ἀρχή· ὁκόσα πλησμονὴ τίκτει νουσήματα,
<span class="lb" data-page="15.162" data-line="17" id="l15.162.17"></span>κένωσις ἰῆται.
</p>
<span class="lb rule" data-page="15.162" data-line="18" id="l15.162.18"></span>
          </article>

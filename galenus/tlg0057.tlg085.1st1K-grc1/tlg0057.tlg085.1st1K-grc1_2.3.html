<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.3">
<span class="pb page1" data-page="15.118" id="p15.118"></span>
<span class="milestone ed1page page1" data-n="5.19" data-unit="ed1page" id="ed1page.5.19"></span>
<span class="milestone ed2page page1" data-n="3.131" data-unit="ed2page" id="ed2page.3.131"></span>
<span class="lb head" data-page="15.118" data-line="1" id="l15.118.1"></span>
            <blockquote class="quote lemma">
<span class="lb" data-page="15.118" data-line="2" id="l15.118.2"></span>Τὴν δὲ διάγνωσιν ἐκατέρων ὧδε χρὴ ποιέεσθαι. ὁκόταν
<span class="lb" data-page="15.118" data-line="3" id="l15.118.3"></span>μὲν ὑπὸ ἑνὸς νουσήματος πολλοὶ ἄνθρωποι ἁλίσκωνται
<span class="lb" data-page="15.118" data-line="4" id="l15.118.4"></span>κατὰ τὸν αὐτὸν χρόνον, τὴν αἰτίην χρὴ ἀνατιθέναι τουτέῳ
<span class="lb" data-page="15.118" data-line="5" id="l15.118.5"></span>ὅ τι ἂν κοινότατόν ἐστι καὶ μάλιστα αὐτέῳ πάντες
<span class="lb" data-page="15.118" data-line="6" id="l15.118.6"></span>χρεώμεθα. ἔστι δὲ τοῦτο ὃ ἀναπνέομεν. φανερὸν γὰρ
<span class="lb" data-page="15.118" data-line="7" id="l15.118.7"></span>δὴ ὅτι τά γε διαιτήματα ἑκάστου ἡμέων οὐκ αἰτία ἐστὶν,
<span class="lb" data-page="15.118" data-line="8" id="l15.118.8"></span>ὅτε ἅπτεται πάντων ἡ νοῦσος ἑξῆς καὶ τῶν νεωτέρων
<span class="lb" data-page="15.118" data-line="9" id="l15.118.9"></span>καὶ τῶν πρεσβυτέρων καὶ γυναικῶν καὶ ἀνδρῶν. ὁμοίως
<span class="lb" data-page="15.118" data-line="10" id="l15.118.10"></span>δὲ καὶ τῶν θωρησσομένων καὶ τῶν ὑδροποτεόντων καὶ
<span class="lb" data-page="15.118" data-line="11" id="l15.118.11"></span>τῶν μᾶζαν ἐσθιόντων καὶ τῶν ἄρτον σιτεόντων καὶ τῶν
<span class="lb" data-page="15.118" data-line="12" id="l15.118.12"></span>πολλὰ ταλαιπωρεόντων καὶ τῶν ὀλίγα. οὐκ ἂν οὖν τά
<span class="lb" data-page="15.118" data-line="13" id="l15.118.13"></span>γε διαιτήματα <span class="milestone ed1page" data-n="5.20" data-unit="ed1page" id="ed1page.5.20"></span>αἴτια εἴη, ὁκόταν διαιτώμενοι
<span class="lb" data-page="15.118" data-line="14" id="l15.118.14"></span>οἱ ἄνθρωποι πάντα τρόπον, ἁλίσκωνται ὑπὸ τῆς αὐτέης
<span class="lb" data-page="15.118" data-line="15" id="l15.118.15"></span>νούσου.
</blockquote>
<span class="lb rule" data-page="15.118" data-line="16" id="l15.118.16"></span>
            <p>
<span class="lb" data-page="15.118" data-line="17" id="l15.118.17"></span>Ὅτι μὲν τὸ κοινὸν πολλοῖς νοσήμασι κοινὴν ἔχει τὴν
<span class="lb" data-page="15.118" data-line="18" id="l15.118.18"></span>αἰτίαν ὀρθῶς εἶπεν, ὥσπερ γε καὶ τὰ ἄλλα πάντα τὰ
<span class="pb" data-page="15.119" id="p15.119"></span>
<span class="lb" data-page="15.119" data-line="1" id="l15.119.1"></span>κατὰ τὴν ῥῆσιν, οὐ μὴν ὀρθῶς εἰς μόνον τὸν ἀέρα τὴν
<span class="lb" data-page="15.119" data-line="2" id="l15.119.2"></span>τῶν κοινῶν νοσημάτων ἀναφέρει γένεσιν, <span class="milestone ed2page" data-n="3.132" data-unit="ed2page" id="ed2page.3.132"></span>εἴπερ οἱ
<span class="lb" data-page="15.119" data-line="3" id="l15.119.3"></span>ἐν Αἴνῳ ἐν λιμῷ ὀσπριοφαγέοντες σκελέων ἀκρατέες ἐγένοντο,
<span class="lb" data-page="15.119" data-line="4" id="l15.119.4"></span>ἀτὰρ καὶ οἱ ὀροβοφαγέοντες, γονυαλγέες. ἴσμεν δ᾿
<span class="lb" data-page="15.119" data-line="5" id="l15.119.5"></span>ὅτι καὶ πυροὺς ἡμισαπεῖς διὰ λιμὸν ἀναγκασθέντες ἐσθίειν
<span class="lb" data-page="15.119" data-line="6" id="l15.119.6"></span>τινὲς κοινὸν ἀπὸ τῆς κοινῆς αἰτίας ἐνόσησαν νόσημα καί
<span class="lb" data-page="15.119" data-line="7" id="l15.119.7"></span>που στρατόπεδον ὅλον ὕδατι μοχθηρῷ χρησάμενον ὁμοίως
<span class="lb" data-page="15.119" data-line="8" id="l15.119.8"></span>ἐν ἅπασι τοῖς στρατιώταις τὴν βλάβην ἔσχε. τὰ δ᾿ ἄλλα
<span class="lb" data-page="15.119" data-line="9" id="l15.119.9"></span>τῆς ῥήσεως δῆλα.
</p>
<span class="lb rule" data-page="15.119" data-line="10" id="l15.119.10"></span>
          </article>

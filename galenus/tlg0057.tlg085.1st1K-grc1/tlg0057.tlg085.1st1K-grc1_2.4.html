<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.4">
<span class="pb page1" data-page="15.119" id="p15.119"></span>
<span class="milestone ed1page page1" data-n="5.20" data-unit="ed1page" id="ed1page.5.20"></span>
<span class="milestone ed2page page1" data-n="3.132" data-unit="ed2page" id="ed2page.3.132"></span>
<span class="lb head" data-page="15.119" data-line="11" id="l15.119.11"></span>
            <blockquote class="quote lemma">
<span class="lb" data-page="15.119" data-line="12" id="l15.119.12"></span>Ὁκόταν δ᾿ αἱ νοῦσοι γίνωνται παντοδαπαὶ κατὰ τὸν αὐτὸν
<span class="lb" data-page="15.119" data-line="13" id="l15.119.13"></span>χρόνον, δῆλον ὅτι τὰ διαιτήματά ἐστιν αἴτια ἕκαστα
<span class="lb" data-page="15.119" data-line="14" id="l15.119.14"></span>ἑκάστοισιν. καὶ τὴν θεραπείην χρὴ ποιέεσθαι ἐναντιούμενον
<span class="lb" data-page="15.119" data-line="15" id="l15.119.15"></span>τῇ προφάσει τῆς νούσου, ὥσπερ μοι πέφρασται
<span class="lb" data-page="15.119" data-line="16" id="l15.119.16"></span>καὶ ἑτέρωθι, καὶ τῇ τῶν διαιτημάτων μεταβολῇ. δῆλον
<span class="lb" data-page="15.119" data-line="17" id="l15.119.17"></span>γὰρ δὴ ὅτι οἶσί γε εἴωθε χρέεσθαι ὁ ἄνθρωπος διαιτήμασιν,
<span class="pb" data-page="15.120" id="p15.120"></span>
<span class="lb" data-page="15.120" data-line="1" id="l15.120.1"></span>οὐκ ἐπιτήδειά οἵ ἐστιν ἢ πάντα, ἢ τὰ πλείω,
<span class="lb" data-page="15.120" data-line="2" id="l15.120.2"></span>ἢ ἕν γέ τι αὐτέων. ἃ χρὴ καταμανθάνοντα μεταβάλλειν
<span class="lb" data-page="15.120" data-line="3" id="l15.120.3"></span>καὶ σκεψάμενον τοῦ ἀνθρώπου τὴν φύσιν τήν τε ἡλικίην
<span class="lb" data-page="15.120" data-line="4" id="l15.120.4"></span>καὶ τὸ εἶδος καὶ τὴν ὥρην τοῦ ἔτεος καὶ τῆς νούσου
<span class="lb" data-page="15.120" data-line="5" id="l15.120.5"></span>τὸν τρόπον, τὴν θεραπείην ποιέεσθαι ποτὲ μὲν ἀφαιρέοντα,
<span class="lb" data-page="15.120" data-line="6" id="l15.120.6"></span>ποτὲ δὲ προστιθέντα, ὥσπερ μοι καὶ πάλαι εἴρηται,
<span class="lb" data-page="15.120" data-line="7" id="l15.120.7"></span>πρὸς ἑκάστας τῶν ἡλικιέων καὶ τῶν ὡρέων καὶ
<span class="lb" data-page="15.120" data-line="8" id="l15.120.8"></span>τῶν εἰδέων καὶ τῶν νούσων, ἔν τε τῇ φαρμακείῃ προτρέπεσθαι
<span class="lb" data-page="15.120" data-line="9" id="l15.120.9"></span>καὶ ἐν τοῖσι διαιτήμασιν. ὁκόταν δὲ νουσήματος
<span class="lb" data-page="15.120" data-line="10" id="l15.120.10"></span>ἑνὸς ἐπιδημίη καταστῇ, δῆλον ὅτι οὐ τὰ διαιτήματα αἴτιά
<span class="lb" data-page="15.120" data-line="11" id="l15.120.11"></span>ἐστιν, ἀλλ᾿ ὃ ἀναπνέομεν, τοῦτ᾿ αἴτιόν ἐστι καὶ τοῦτο
<span class="lb" data-page="15.120" data-line="12" id="l15.120.12"></span>δῆλον ὅτι νοσερήν τινα ἀπόκρισιν ἔχον ἂν εἴη. τοῦτον
<span class="lb" data-page="15.120" data-line="13" id="l15.120.13"></span>οὖν χρὴ τὸν χρόνον τὰς παραινέσιας ποιέεσθαι τοῖσιν
<span class="lb" data-page="15.120" data-line="14" id="l15.120.14"></span>ἀνθρώποισι τοιάσδε. τὰ μὲν διαιτήματα μὴ μεταβάλλειν,
<span class="lb" data-page="15.120" data-line="15" id="l15.120.15"></span>ὅτι γε οὐκ αἴτιά ἐστι τῆς νούσου. τὸ δὲ σῶμα ὁρῇν
<span class="lb" data-page="15.120" data-line="16" id="l15.120.16"></span>ὅκως ἔσται ὡς ἀογκότατον καὶ ἀσθενέστατον. τῶν τε
<span class="lb" data-page="15.120" data-line="17" id="l15.120.17"></span>σιτίων ἀφαιρέοντα καὶ τῶν ποτῶν οἷς εἰώθει χρέεσθαι
<span class="lb" data-page="15.120" data-line="18" id="l15.120.18"></span>κατ᾿ ὀλίγον. ἢν γὰρ μεταβάλλῃ ταχέως τὴν δίαιταν,
<span class="pb" data-page="15.121" id="p15.121"></span>
<span class="lb" data-page="15.121" data-line="1" id="l15.121.1"></span>κίνδυνος καὶ ἀπὸ τῆς μεταβολῆς νεώτερόν τι γενέσθαι ἐν
<span class="lb" data-page="15.121" data-line="2" id="l15.121.2"></span>τῷ σώματι. ἀλλὰ χρὴ τοῖσι μὲν διαιτήμασιν οὕτω χρῆσθαι,
<span class="lb" data-page="15.121" data-line="3" id="l15.121.3"></span>ὅτε γε φαίνεται, οὐδὲν ἀδικέοντα τὸν ἄνθρωπον.
<span class="lb" data-page="15.121" data-line="4" id="l15.121.4"></span>τοῦ δὲ πνεύματος, ὅκως ῥεῦσις ὡς ἐλαχίστη εἰς τὸ σῶμα
<span class="lb" data-page="15.121" data-line="5" id="l15.121.5"></span>εἰσίοι καὶ ὡς ξενοτάτη ἔσται προμηθέεσθαι. τῶν δ᾿ αὖ
<span class="lb" data-page="15.121" data-line="6" id="l15.121.6"></span>χωρίων τοὺς τόπους μεταβάλλοντα εἰς δύναμιν, ἐν οἷσιν
<span class="lb" data-page="15.121" data-line="7" id="l15.121.7"></span>ἂν ἡ νοῦσος καθεστήκῃ, καὶ τὰ σώματα λεπτύνοντα. οὕτως
<span class="lb" data-page="15.121" data-line="8" id="l15.121.8"></span>γὰρ ἂν ἥκιστα πολλοῦ τε καὶ πυκνοῦ πνεύματος
<span class="lb" data-page="15.121" data-line="9" id="l15.121.9"></span>χρῄζοιεν οἱ ἄνθρωποι.
</blockquote>
<span class="lb rule" data-page="15.121" data-line="10" id="l15.121.10"></span>
            <p>
<span class="lb" data-page="15.121" data-line="11" id="l15.121.11"></span>Ἐλλιπῆ τὴν ἴασιν ἔγραψε τῶν κοινῶν νοσημάτων, ὅταν
<span class="lb" data-page="15.121" data-line="12" id="l15.121.12"></span>ὑπὸ τοῦ περιέχοντος γίγνηται. πολλάκις μὲν γὰρ ἀναθυμιάσεις
<span class="lb" data-page="15.121" data-line="13" id="l15.121.13"></span>τινὲς ἐξ ἑλῶν, ἢ λιμνῶν, ἢ τελμάτων, ἢ γῆς τοιαύτης
<span class="lb" data-page="15.121" data-line="14" id="l15.121.14"></span>αἰτίαι γίγνονται τῶν τοιούτων νοσημάτων, ἔστι δ᾿
<span class="lb" data-page="15.121" data-line="15" id="l15.121.15"></span>ὅτε μόνη τῶν ὡρῶν ἡ κρᾶσις. ἐπὶ μὲν οὖν τῶν ἀναθυμιάσεων
<span class="lb" data-page="15.121" data-line="16" id="l15.121.16"></span>ἰδιότητι μᾶλλον ὅλης τῆς οὐσίας, οὐχ ἁπλῇ ποιότητι
<span class="lb" data-page="15.121" data-line="17" id="l15.121.17"></span>λυμαινομένων τοῖς σώμασιν, ὀρθῶς ἔγραψε τὴν θεραπείαν,
<span class="lb" data-page="15.121" data-line="18" id="l15.121.18"></span>εἰς διττοὺς ἀνάγων σκοποὺς, ἀμοιβήν τε τοῦ χωρίου
<span class="pb" data-page="15.122" id="p15.122"></span>
<span class="lb" data-page="15.122" data-line="1" id="l15.122.1"></span>καὶ χρείαν ὀλίγης τῆς εἰσπνοῆς, ἐπὶ δὲ τῶν ἀπὸ ποιότητος
<span class="lb" data-page="15.122" data-line="2" id="l15.122.2"></span>βλαπτομένων οὐ μόνον <span class="milestone ed2page" data-n="3.133" data-unit="ed2page" id="ed2page.3.133"></span>ἡ θεραπεία τῶν γεγονότων
<span class="lb" data-page="15.122" data-line="3" id="l15.122.3"></span>ἤδη νοσημάτων, ἀλλὰ καὶ ἡ προφυλακὴ τοῦ μηδ᾿
<span class="lb" data-page="15.122" data-line="4" id="l15.122.4"></span>ὅλως συστῆναι, διὰ τῶν ἐναντίων ἔσται ποιοτήτων. εἰ μὲν
<span class="lb" data-page="15.122" data-line="5" id="l15.122.5"></span>ἀπὸ θερμότητος ἀμέτρου βλάπτοιτό γε τὸ σῶμα, διὰ τῶν
<span class="lb" data-page="15.122" data-line="6" id="l15.122.6"></span>ψυχόντων. εἰ δὲ ὑπὸ ψύξεως, διὰ τῶν θερμαινόντων, ἐπί
<span class="lb" data-page="15.122" data-line="7" id="l15.122.7"></span>τε τῶν ἄλλων ποιοτήτων ἁπλῶν τε καὶ συνθέτων ἀνάλογον.
<span class="lb" data-page="15.122" data-line="8" id="l15.122.8"></span>περὶ δὲ τῆς ἀπό τε τῶν ἡλικιῶν καὶ τῶν ὡρῶν καὶ τοῦ
<span class="lb" data-page="15.122" data-line="9" id="l15.122.9"></span>σώματος κράσεων ἐνδείξεως εἴρηταί μοι πρόσθεν. τὸ δὲ
<span class="lb" data-page="15.122" data-line="10" id="l15.122.10"></span>τῇ φαρμακείῃ προτρέπεσθαι δοκεῖ μοι λελέχθαι νῦν ἀντὶ
<span class="lb" data-page="15.122" data-line="11" id="l15.122.11"></span>τοῦ προσφέρεσθαι τοῖς νοσήμασιν ἐξ ὑπεναντίου. λέγεται
<span class="lb" data-page="15.122" data-line="12" id="l15.122.12"></span>δὲ καὶ νῦν ἔτι κατὰ τὴν Ἀσίαν ὅδε τις ἄνθρωπος προσφέρεσθαι
<span class="lb" data-page="15.122" data-line="13" id="l15.122.13"></span>τῷδε χρηστῶς, ἢ φιλικῶς, ἢ ἀπίστως, ἢ
<span class="lb" data-page="15.122" data-line="14" id="l15.122.14"></span>ἀπηνῶς.
</p>
<span class="lb rule" data-page="15.122" data-line="15" id="l15.122.15"></span>
          </article>

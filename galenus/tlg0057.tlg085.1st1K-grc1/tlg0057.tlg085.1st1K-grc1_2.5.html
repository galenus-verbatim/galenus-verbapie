<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.5">
<span class="pb page1" data-page="15.122" id="p15.122"></span>
<span class="milestone ed1page page1" data-n="5.20" data-unit="ed1page" id="ed1page.5.20"></span>
<span class="milestone ed2page page1" data-n="3.133" data-unit="ed2page" id="ed2page.3.133"></span>
<span class="lb head" data-page="15.122" data-line="16" id="l15.122.16"></span>
            <blockquote class="quote lemma">
<span class="lb" data-page="15.122" data-line="17" id="l15.122.17"></span>Ὁκόσα δὲ τῶν νουσημάτων γίνεται ἀπὸ τοῦ σώματος τῶν ﻿
<span class="pb" data-page="15.123" id="p15.123"></span>
<span class="lb" data-page="15.123" data-line="1" id="l15.123.1"></span>μελέων τοῦ ἰσχυροτάτου, ταῦτα δεινότατά ἐστι. καὶ
<span class="lb" data-page="15.123" data-line="2" id="l15.123.2"></span>γὰρ ἢν αὐτοῦ μένῃ ἔνθα ἂν ἄρξηται, ἀνάγκη τοῦ ἰσχυροτάτου
<span class="lb" data-page="15.123" data-line="3" id="l15.123.3"></span>τῶν μελέων πονεομένου πᾶν τὸ σῶμα ὀχλέεσθαι.
<span class="lb" data-page="15.123" data-line="4" id="l15.123.4"></span>καὶ ἢν ἐπὶ τῶν ἀσθενεστέρων τι ἀφίκηται ἀπὸ τοῦ ἰσχυροτάτου,
<span class="lb" data-page="15.123" data-line="5" id="l15.123.5"></span>χαλεπαὶ αἱ ἀπολύσιες γίνονται. ὁκόσα δ᾿ ἂν
<span class="lb" data-page="15.123" data-line="6" id="l15.123.6"></span>ἀπὸ τῶν ἀσθενεστέρων ἐπὶ τὰ ἰσχυρότερα ἔλθῃ, εὐλυτώτερά
<span class="lb" data-page="15.123" data-line="7" id="l15.123.7"></span>ἐστιν· ὑπὸ γὰρ τῆς ἰσχύος ἀποκλείζεται ῥηϊδίως
<span class="lb" data-page="15.123" data-line="8" id="l15.123.8"></span>τὰ ἐπιῤῥέοντα.
</blockquote>
<span class="lb rule" data-page="15.123" data-line="9" id="l15.123.9"></span>
            <p>
<span class="lb" data-page="15.123" data-line="10" id="l15.123.10"></span>Εἴτε μόριον εἴτε σῶμα λέγειν ἐθέλοι τις ἰσχυρότατον,
<span class="lb" data-page="15.123" data-line="11" id="l15.123.11"></span>κυρίως μὲν ἐρεῖ τὸ πρὸς τὰς δραστικὰς ἐνεργείας
<span class="lb" data-page="15.123" data-line="12" id="l15.123.12"></span>κάλλιστα κατεσκευασμένον, ὥς που καὶ τὸν Ἡρακλέα λέγομεν
<span class="lb" data-page="15.123" data-line="13" id="l15.123.13"></span>ἰσχυρότατον γεγονέναι. καθ᾿ ἕτερον δὲ τρόπον ὡς
<span class="lb" data-page="15.123" data-line="14" id="l15.123.14"></span>πρὸς <span class="milestone ed1page" data-n="5.21" data-unit="ed1page" id="ed1page.5.21"></span>τήνδε μέν τινα ἐνέργειαν ἰσχυρὸν τουτὶ τὸ σῶμα
<span class="lb" data-page="15.123" data-line="15" id="l15.123.15"></span>καὶ τὸ μόριον, ὡς πρὸς ἑτέραν δὲ ἄλλο, καὶ κατὰ μὲν
<span class="lb" data-page="15.123" data-line="16" id="l15.123.16"></span>πάντα ἰσχὺς ἐν ἑκάστῃ τῶν ἐνεργειῶν ἐστι τῷ δεῖνι, ἄλλο
<span class="lb" data-page="15.123" data-line="17" id="l15.123.17"></span>δὴ κατ᾿ ἄλλην αὐτῶν ἰσχυρὸν γίγνεται. μία μὲν οὖν ἐστιν
<span class="lb" data-page="15.123" data-line="18" id="l15.123.18"></span>ἡ ἐνέργεια τῶν καθ᾿ ὁρμὴν τοῦ ζώου κινήσεων, ὡς ἤτοι
<span class="pb" data-page="15.124" id="p15.124"></span>
<span class="lb" data-page="15.124" data-line="1" id="l15.124.1"></span>τρέχοντος, ἢ συμπλεκομένου ζώοις τισὶν, ἢ διασπῶντός τι
<span class="lb" data-page="15.124" data-line="2" id="l15.124.2"></span>τῶν σωμάτων τῶν ἐμψύχων, ἢ τῶν ἀψύχων, ἢ ἀποσπῶντος
<span class="lb" data-page="15.124" data-line="3" id="l15.124.3"></span>ὡσαύτως ὁτιοῦν. μία δ᾿ ἄλλη δύναμις καὶ κατ᾿ αὐτὴν
<span class="lb" data-page="15.124" data-line="4" id="l15.124.4"></span>ἐνέργειαν ζωτικὴν, καθ᾿ ἣν αἱ ἀρτηρίαι καὶ ἡ καρδία σφύζουσιν.
<span class="lb" data-page="15.124" data-line="5" id="l15.124.5"></span>ἐπὶ δὲ ταῖς κατὰ γένος ἀλλήλων διαφερούσαις ἄλλαι
<span class="lb" data-page="15.124" data-line="6" id="l15.124.6"></span>τινές εἰσιν ἀνομογενεῖς οὐκ ἐν τοῖς ζώοις μόνον, ἀλλὰ κᾀν
<span class="lb" data-page="15.124" data-line="7" id="l15.124.7"></span>τοῖς φυτοῖς, διὸ καὶ φυσικὰς ὀνομάζομεν αὐτὰς, ἑλκτικὴ
<span class="lb" data-page="15.124" data-line="8" id="l15.124.8"></span>καὶ ἀλλοιωτικὴ καὶ καθεκτικὴ καὶ ἀποκριτική. δύναται
<span class="lb" data-page="15.124" data-line="9" id="l15.124.9"></span>τοιγαροῦν ἄλλοτε κατ᾿ ἄλλο καὶ ἄλλο σῶμα ἡ γαστὴρ εἰ
<span class="lb" data-page="15.124" data-line="10" id="l15.124.10"></span>τύχῃ δύναμιν ἰσχυροτάτην ἔχειν, ὡς πρὸς τήνδε τὴν ἐνέργειαν,
<span class="lb" data-page="15.124" data-line="11" id="l15.124.11"></span>οἷον ἤτοι τὴν καθεκτικὴν ἢ τὴν ἀλλοιωτικὴν, ποτὲ
<span class="lb" data-page="15.124" data-line="12" id="l15.124.12"></span>δὲ τὸ ἧπαρ ἢ σπλὴν ἤ τι τῶν ἄλλων. ἔμπαλιν δὲ κατὰ
<span class="lb" data-page="15.124" data-line="13" id="l15.124.13"></span>τὸ αὐτὸ ζῶον ἡ μὲν γαστὴρ· ἀσθενεστάτην ἔχει ἤτοι τὴν
<span class="lb" data-page="15.124" data-line="14" id="l15.124.14"></span>ἑλκτικὴν, ἢ τὴν ἀποκριτικὴν δύναμιν, ἰσχυροτάτην δὲ τὸ
<span class="lb" data-page="15.124" data-line="15" id="l15.124.15"></span>ἧπαρ. παρῆκε δὲ νῦν ὁ γράψας τὴν προκειμένην ῥῆσιν.
<span class="lb" data-page="15.124" data-line="16" id="l15.124.16"></span>ἰσχυρὸν δ᾿ ἐννοεῖν μοι δοκεῖ, ᾧ πρὸς τὸ μὴ ῥᾳδίως πάσχειν
<span class="lb" data-page="15.124" data-line="17" id="l15.124.17"></span>ὑπὸ τῶν τὰς νόσους ἐργαζομένων αἰτιῶν. ἔτι νὴ Δία καὶ
<span class="pb" data-page="15.125" id="p15.125"></span>
<span class="lb" data-page="15.125" data-line="1" id="l15.125.1"></span>τοῦτο πρόσεστι τὸ διὰ τῆς ἀποκριτικῆς δυνάμεως, ὅταν ἐν
<span class="lb" data-page="15.125" data-line="2" id="l15.125.2"></span>αὐτῷ τις ἀθροισθῇ περιουσία χυμῶν, εἰς ἕτερον αὐτὴν
<span class="lb" data-page="15.125" data-line="3" id="l15.125.3"></span>ἀποπέμπειν μόριον. εἶναι δὲ δηλονότι χρὴ τοῦ δεξαμένου
<span class="lb" data-page="15.125" data-line="4" id="l15.125.4"></span>τὸ πέμπον ἰσχυρότερον. ἔσται τοιγαροῦν καθ᾿ ἕκαστον
<span class="lb" data-page="15.125" data-line="5" id="l15.125.5"></span>σῶμα τὸ μέν τοι ἀσθενέστατον μόριον, τὰ δ᾿ ἰσχυρότατα,
<span class="lb" data-page="15.125" data-line="6" id="l15.125.6"></span>ὥσπερ ἀμέλει καὶ πᾶσιν ὡμολόγηται τοῖς ἰατροῖς καὶ τοῖς
<span class="lb" data-page="15.125" data-line="7" id="l15.125.7"></span>ἰδιώταις. ἀσθενεστάτους μὲν γὰρ εἶναι λέγουσι τοὺς πόδας
<span class="lb" data-page="15.125" data-line="8" id="l15.125.8"></span>τοῖς ποδαγρικοῖς, ὥσπερ γε σύμπαν τὸ τῶν ἄρθρων γένος
<span class="lb" data-page="15.125" data-line="9" id="l15.125.9"></span>τοῖς ἀρθριτικοῖς, <span class="milestone ed2page" data-n="3.134" data-unit="ed2page" id="ed2page.3.134"></span>ἀσθενεστάτην δὲ κεφαλὴν τοῖς
<span class="lb" data-page="15.125" data-line="10" id="l15.125.10"></span>κεφαλαλγικοῖς. οὕτως δὲ καὶ τὸν σπλῆνα τοῖς φύσει σπληνώδεσι
<span class="lb" data-page="15.125" data-line="11" id="l15.125.11"></span>καὶ τοὺς ὀφθαλμοὺς ὅσοι ῥᾳδίως ὀφθαλμίαις ἁλίσκονται
<span class="lb" data-page="15.125" data-line="12" id="l15.125.12"></span>καὶ καθ᾿ ἕκαστον μέρος ὡσαύτως. ὄντων δὲ κατὰ
<span class="lb" data-page="15.125" data-line="13" id="l15.125.13"></span>γένος διττῶν τῶν τὰς νόσους ἐργαζομένων αἰτιῶν, τὰ μὲν
<span class="lb" data-page="15.125" data-line="14" id="l15.125.14"></span>γὰρ ἔξωθέν ἐστι, τὰ δὲ ἔξ αὐτῶν ἡμῶν ὁρμᾶται, καὶ πρὸς
<span class="lb" data-page="15.125" data-line="15" id="l15.125.15"></span>μὲν τὰς ἔξωθεν βλάβας ἄλλα μόρια τῶν ἐν ἡμῖν ἐστιν
<span class="lb" data-page="15.125" data-line="16" id="l15.125.16"></span>ἐνίοτε ἀσθενῆ, πρὸς δὲ τὰς ἔνδοθεν ἄλλα. διότι καὶ τῶν
<span class="lb" data-page="15.125" data-line="17" id="l15.125.17"></span>αἰτιῶν αὐτῶν αἱ δυνάμεις ἑτερογενεῖς εἰσιν. ἐξ ἡμῶν γὰρ
<span class="lb" data-page="15.125" data-line="18" id="l15.125.18"></span>κατὰ πλῆθος χυμῶν ἢ μοχθηρίαν αἱ νόσοι γίγνονται. τὰ
<span class="pb" data-page="15.126" id="p15.126"></span>
<span class="lb" data-page="15.126" data-line="1" id="l15.126.1"></span>δ᾿ ἔξωθεν αἴτια τὰ μὲν τῷ δυσκρασίαν τινὰ ἐργάζεσθαι,
<span class="lb" data-page="15.126" data-line="2" id="l15.126.2"></span>τὰ δὲ τῷ θλᾷν, ἢ τέμνειν ἀδικεῖ τὰ τῶν ζώων σώματα.
<span class="lb" data-page="15.126" data-line="3" id="l15.126.3"></span>τὸ γὰρ τῶν ἐξαρθρημάτων πάθος ὑπ᾿ ἀμφοτέρων ἔοικε
<span class="lb" data-page="15.126" data-line="4" id="l15.126.4"></span>γίγνεσθαι. καὶ γὰρ αὐτὸς εἷς μόνος ἄνευ συμπλοκῆς τῆς
<span class="lb" data-page="15.126" data-line="5" id="l15.126.5"></span>πρὸς ἕτερον ἔξαρθρον ἐποίησεν, ἤτοι γόνυ βαδίζων, ἢ
<span class="lb" data-page="15.126" data-line="6" id="l15.126.6"></span>γένυν χασμώμενος, ἤ τι τῶν ἄλλων ἄρθρων, ἢ ὁπωσοῦν
<span class="lb" data-page="15.126" data-line="7" id="l15.126.7"></span>ἐνεργῶν, ἢ περιστρεφόμενος, ἤδη δὲ καὶ κάταγμά τις ἔπαθεν
<span class="lb" data-page="15.126" data-line="8" id="l15.126.8"></span>ἄνευ τῆς ἔξωθεν αἰτίας, ἐν περιστροφαῖς ἀθρόαις, ἢ
<span class="lb" data-page="15.126" data-line="9" id="l15.126.9"></span>τῷ πηδῆσαι σφοδρότερον· ὥσθ᾿ ὅσα γένη τῶν |αἰτιῶν ἐστι,
<span class="lb" data-page="15.126" data-line="10" id="l15.126.10"></span>τοσαῦτα καὶ τῆς τῶν πασχόντων ῥᾳδίως, ἢ μὴ πασχόντων
<span class="lb" data-page="15.126" data-line="11" id="l15.126.11"></span>μορίων ἀσθενείας τε καὶ ἰσχύος. αἱ μὲν οὖν ἐκ τῶν χυμῶν
<span class="lb" data-page="15.126" data-line="12" id="l15.126.12"></span>ὁρμώμεναι νόσοι κατὰ τὴν ῥώμην τε καὶ ἀσθένειαν
<span class="lb" data-page="15.126" data-line="13" id="l15.126.13"></span>ἅπασι γίγνονται τῶν ἀποκριτικῶν δυνάμεων. συμπεφυκότων
<span class="lb" data-page="15.126" data-line="14" id="l15.126.14"></span>γὰρ ἀλλήλοις τῶν τοῦ ζώου μορίων ἐκ τῶν ἀπωθεῖσθαι
<span class="lb" data-page="15.126" data-line="15" id="l15.126.15"></span>δυνατωτέρων εἰς ἕτερα μεταῤῥέουσιν οἱ νοσοποιοὶ
<span class="lb" data-page="15.126" data-line="16" id="l15.126.16"></span>χυμοὶ καὶ πάλιν ἐξ ἐκείνων εἰς ἕτερα, μέχρις ἄν τινι τῶν
<span class="lb" data-page="15.126" data-line="17" id="l15.126.17"></span>ἀσθενεστέρων στηριχθῶσιν, ὃ μηκέτ᾿ ἔχει μηδὲν ἀσθενέστερον
<span class="lb" data-page="15.126" data-line="18" id="l15.126.18"></span>ἑαυτοῦ μέρος, ὥστε πέμψειν τὸν λυποῦντα χυμόν. ἐὰν
<span class="pb" data-page="15.127" id="p15.127"></span>
<span class="lb" data-page="15.127" data-line="1" id="l15.127.1"></span>μὲν οὖν ἐκροὰς ἔχῃ τοῦτο τὸ μόριον, ὡς ἔντερά τε καὶ γαστὴρ
<span class="lb" data-page="15.127" data-line="2" id="l15.127.2"></span>καὶ κύστις καὶ μήτρα, δι᾿ ἐκκρίσεως ἐκκενωθῇ τὸ λυποῦν
<span class="lb" data-page="15.127" data-line="3" id="l15.127.3"></span>αἴτιον. ἐάν γε λεπτότερον ᾖ κατὰ τὴν σύστασιν τῶν
<span class="lb" data-page="15.127" data-line="4" id="l15.127.4"></span>ἐκροῶν τοῦ μορίου, πολλάκις καὶ ἀναῤῥαγέντων, ἢ καὶ ἀναστομωθέντων
<span class="lb" data-page="15.127" data-line="5" id="l15.127.5"></span>ἀγγείων, ἐπὶ πλέον ἡ κένωσις ἐγένετο, καθάπερ
<span class="lb" data-page="15.127" data-line="6" id="l15.127.6"></span>ἐν ταῖς χωρὶς τραυμάτων αἱμοῤῥαγίαις. ἐὰν δὲ μὴ
<span class="lb" data-page="15.127" data-line="7" id="l15.127.7"></span>ἀναστομωθῇ, μήτ᾿ ἀναῤῥαγῇ, παχὺς ἢ γλίσχρος κατασκήψας
<span class="lb" data-page="15.127" data-line="8" id="l15.127.8"></span>χυμὸς ὄγκον ἐργάζεται παρὰ φύσιν ἐν τῷ
<span class="lb" data-page="15.127" data-line="9" id="l15.127.9"></span>μορίῳ. τοιαύτη μὲν οὖν τίς ἐστιν ἰσχὺς καὶ ἀσθένεια τῶν
<span class="lb" data-page="15.127" data-line="10" id="l15.127.10"></span>μελῶν τοῦ σώματος ἐν τοῖς πάθεσιν, ὅσα τὴν γένεσιν ἐξ
<span class="lb" data-page="15.127" data-line="11" id="l15.127.11"></span>ἡμῶν αὐτῶν ἔχει· τὰ δὲ ὑπὸ τῶν ἔξωθεν αἰτιῶν πάσχοντα
<span class="lb" data-page="15.127" data-line="12" id="l15.127.12"></span>κατὰ τὸ θερμαίνεσθαι καὶ ψύχεσθαι καὶ ξηραίνεσθαι καὶ
<span class="lb" data-page="15.127" data-line="13" id="l15.127.13"></span>ὑγραίνεσθαι τοὐπίπαν ἔοικε πάσχειν. σπάνια γάρ ἐστι τὰ
<span class="lb" data-page="15.127" data-line="14" id="l15.127.14"></span>διὰ τοῦ θλᾷν, ἢ τέμνειν, ἤ τι τοιοῦτο ποιεῖν εἰς νόσους
<span class="lb" data-page="15.127" data-line="15" id="l15.127.15"></span>ἄγοντα τὰ τῶν ζώων σώματα. γενήσεται τοίνυν ἐν ταῖς
<span class="lb" data-page="15.127" data-line="16" id="l15.127.16"></span>τοιαύταις νόσοις ἄλλο πρὸς ἄλλην αὐτοῦ ἀσθενές τε καὶ
<span class="lb" data-page="15.127" data-line="17" id="l15.127.17"></span>ἰσχυρόν. ὅσα μὲν γάρ ἐστι φύσει ψυχρότερα μόρια, ταῦτα
<span class="lb" data-page="15.127" data-line="18" id="l15.127.18"></span>πείσεται ῥᾳδίως ὑπὸ τῶν ψυχόντων αἰτίων, ὅσα δὲ θερμότερα, ﻿
<span class="pb" data-page="15.128" id="p15.128"></span>
<span class="lb" data-page="15.128" data-line="1" id="l15.128.1"></span>πρὸς τῶν θερμαινόντων. ἀνάλογον δὲ τούτοις ἐπὶ
<span class="lb" data-page="15.128" data-line="2" id="l15.128.2"></span>τῶν καθ᾿ ὑγρότητα καὶ ξηρότητα δυσκράτων· ἐνδέχεται δὲ
<span class="lb" data-page="15.128" data-line="3" id="l15.128.3"></span>αὐτῶν τούτων ἔνια μὲν ὑπὸ τῶν θερμαινόντων, ἢ ψυχόντων,
<span class="lb" data-page="15.128" data-line="4" id="l15.128.4"></span>ἢ ξηραινόντων, ἢ ὑγραινόντων αἰτίων ἑτοίμως πάσχειν,
<span class="lb" data-page="15.128" data-line="5" id="l15.128.5"></span>ἰσχυροτέραν δ᾿ ἕτερον μόριον ἔχον τὴν ἀποκριτικὴν δύναμιν,
<span class="lb" data-page="15.128" data-line="6" id="l15.128.6"></span>εὐθέως ἀποπέμπειν εἰς ἐκεῖνα τὸ σφέτερον κακόν. ἐπεὶ
<span class="lb" data-page="15.128" data-line="7" id="l15.128.7"></span>τοίνυν οὐχ ἁπλῶς γίγνεταί τε καὶ νοεῖται μόριον ἰσχυρότερον,
<span class="lb" data-page="15.128" data-line="8" id="l15.128.8"></span>ἢ ἀσθενέστερον, ἀλλὰ κατὰ πλείονας τρόπους ἑτερογενεῖς,
<span class="lb" data-page="15.128" data-line="9" id="l15.128.9"></span>οὐχ οἷόν τέ ἐστι κρῖναι τὴν προκειμένην ῥῆσιν,
<span class="lb" data-page="15.128" data-line="10" id="l15.128.10"></span>οὐδ᾿ ἀποφήνασθαι πότερον ἀληθὴς ἢ ψευδής. ἐκεῖνό γε
<span class="lb" data-page="15.128" data-line="11" id="l15.128.11"></span>μήν ἐστι καὶ περὶ τῆσδε καὶ περὶ τῶν ἄλλων ἁπασῶν εἰπεῖν,
<span class="lb" data-page="15.128" data-line="12" id="l15.128.12"></span><span class="milestone ed2page" data-n="3.135" data-unit="ed2page" id="ed2page.3.135"></span>ὅσαι περὶ τῶν πολλαχῶς λεγομένων τε καὶ
<span class="lb" data-page="15.128" data-line="13" id="l15.128.13"></span>νοουμένων ἀδιορίστως ἀποφαίνονται, συγκεχυμένην τε καὶ
<span class="lb" data-page="15.128" data-line="14" id="l15.128.14"></span>ἀδιάρθρωτον εἶναι τὴν ἀπόφασιν αὐτῶν, ὡς μηδένα τῶν
<span class="lb" data-page="15.128" data-line="15" id="l15.128.15"></span>ἀκουσάντων αὐτῆς ὠφελεῖσθαι. καὶ μέντοι καὶ ἀντιλογίαν
<span class="lb" data-page="15.128" data-line="16" id="l15.128.16"></span>ἰσχυρὰν ἔχει τὸ κατὰ τὴν προκειμένην ῥῆσιν εἰρημένον,
<span class="lb" data-page="15.128" data-line="17" id="l15.128.17"></span>ἔνθα φησὶν· ὁκόσα δ᾿ ἂν ἀπὸ τῶν ἀσθενεστέρων ἐπὶ τὰ
<span class="lb" data-page="15.128" data-line="18" id="l15.128.18"></span>ἰσχυρότερα ἔλθῃ, εὐλυτώτερά ἐστιν. ὑπὸ γὰρ τῆς ἰσχύος
<span class="pb" data-page="15.129" id="p15.129"></span>
<span class="lb" data-page="15.129" data-line="1" id="l15.129.1"></span>ἀποκλείζεται ῥηϊδίως τὰ ἐπιῤῥέοντα, διὸ καὶ διαφόρως ἔγραψαν
<span class="lb" data-page="15.129" data-line="2" id="l15.129.2"></span>οἱ ἐξηγηταὶ τὴν τοῦ ἀποκλείζεται ἐξήγησιν, ἔνιοι μὲν
<span class="lb" data-page="15.129" data-line="3" id="l15.129.3"></span>ἀποκλείζεται γράψαντες, ἔνιοι δὲ ἀποκλείεται, τινὲς δὲ ἀποπαγιώσεται,
<span class="lb" data-page="15.129" data-line="4" id="l15.129.4"></span>τὴν τρίτην συλλαβὴν τοῦ ἀποπαγιώσεται ῥήματος
<span class="lb" data-page="15.129" data-line="5" id="l15.129.5"></span>διὰ τοῦ ω προενεγκάμενοι, τινὲς δὲ διὰ τοῦ η
<span class="lb" data-page="15.129" data-line="6" id="l15.129.6"></span>καὶ σ, καθάπερ ὁ Διοσκουρίδης, ἀπὸ τοῦ παγήσεσθαί φασιν,
<span class="lb" data-page="15.129" data-line="7" id="l15.129.7"></span>ἀντὶ τοῦ ἀποκρούεσθαι εἰρῆσθαι τοῦτο τὸ ῥῆμα. ἀλλ᾿
<span class="lb" data-page="15.129" data-line="8" id="l15.129.8"></span>εἴπερ ἀπὸ τῶν ἀσθενεστέρων μορίων ἐπί τι τῶν ἰσχυροτέρων
<span class="lb" data-page="15.129" data-line="9" id="l15.129.9"></span>ἀφικνούμενος ὁ λυπῶν χυμὸς ἀποκρουσθείη, πάλιν
<span class="lb" data-page="15.129" data-line="10" id="l15.129.10"></span>ὑπ᾿ αὐτοῦ πλέον οὐδὲν οὕτω γε τῷ κάμνοντι γένοιτο. βέλτιον
<span class="lb" data-page="15.129" data-line="11" id="l15.129.11"></span>οὖν γράφειν τὴν λέξιν ὧδέ πως. ἀπὸ γὰρ τῆς ἰσχύος
<span class="lb" data-page="15.129" data-line="12" id="l15.129.12"></span>ἀναλώσεται τὰ ἐπιῤῥέοντα, τουτέστιν ἀναλωθήσεται πεττόμενά
<span class="lb" data-page="15.129" data-line="13" id="l15.129.13"></span>τε καὶ διαφορούμενα. τινὲς δὲ τὰ κυριώτατα μόριά
<span class="lb" data-page="15.129" data-line="14" id="l15.129.14"></span>φασιν εἰρῆσθαι νῦν ἰσχυρότατα, ψευδῆ ποιοῦντες τὸν λόγον.
<span class="lb" data-page="15.129" data-line="15" id="l15.129.15"></span>ἀπὸ γὰρ τῶν κυριωτέρων μορίων εἰς ἀκυρώτερα μεθίστασθαι
<span class="lb" data-page="15.129" data-line="16" id="l15.129.16"></span>τοὺς λυποῦντας χυμοὺς, οὐκ ἀπὸ ἀκυρωτάτων
<span class="lb" data-page="15.129" data-line="17" id="l15.129.17"></span>εἰς τὰ κυριώτατα βέλτιόν ἐστι. πολλάκις δ᾿ ἤδη τεθεάμεθα
<span class="lb" data-page="15.129" data-line="18" id="l15.129.18"></span>τῶν ἐπὶ τὰ κῶλα φερομένων χυμῶν ἐν ἀρθρίτισί τε καὶ
<span class="pb" data-page="15.130" id="p15.130"></span>
<span class="lb" data-page="15.130" data-line="1" id="l15.130.1"></span>ποδάγραις ἀποκρουσθέντων ἐκεῖθεν, εἶτ᾿ ἐπὶ τι κύριον ἐλθόντων,
<span class="lb" data-page="15.130" data-line="2" id="l15.130.2"></span>ἀποθανόντα <span class="milestone ed1page" data-n="5.22" data-unit="ed1page" id="ed1page.5.22"></span>τὸν ἄνθρωπον, εἶναί τε μίαν
<span class="lb" data-page="15.130" data-line="3" id="l15.130.3"></span>ἐλπίδα σωτηρίας, ἐὰν δυνηθῶμεν αὖθις ἐπὶ τὸ κῶλον αὐτοὺς
<span class="lb" data-page="15.130" data-line="4" id="l15.130.4"></span>ἀντισπάσαι.
</p>
<span class="lb rule" data-page="15.130" data-line="5" id="l15.130.5"></span>
          </article>

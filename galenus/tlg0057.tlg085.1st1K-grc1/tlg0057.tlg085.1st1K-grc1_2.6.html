<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.6">
<span class="pb page1" data-page="15.130" id="p15.130"></span>
<span class="milestone ed1page page1" data-n="5.22" data-unit="ed1page" id="ed1page.5.22"></span>
<span class="milestone ed2page page1" data-n="3.135" data-unit="ed2page" id="ed2page.3.135"></span>
<span class="lb head" data-page="15.130" data-line="6" id="l15.130.6"></span>
            <blockquote class="quote lemma">
<span class="lb" data-page="15.130" data-line="7" id="l15.130.7"></span>Αἱ παχύταται δὲ τῶν φλεβῶν ὧδε πεφύκασιν· τέσσαρα
<span class="lb" data-page="15.130" data-line="8" id="l15.130.8"></span>ζεύγεά ἐστιν ἐν τῷ σώματι καὶ ἓν μὲν δὴ αὐτέων ἀπὸ
<span class="lb" data-page="15.130" data-line="9" id="l15.130.9"></span>τῆς κεφαλῆς ὄπισθεν διὰ τοῦ αὐχένος, ἔξωθεν ἐπὶ τὴν
<span class="lb" data-page="15.130" data-line="10" id="l15.130.10"></span>ῥάχιν, ἔνθεν τε καὶ ἔνθεν ἐς τὰ ἰσχία ἀφικνέεται καὶ ἐς
<span class="lb" data-page="15.130" data-line="11" id="l15.130.11"></span>τὰ σκέλεα, ἔπειτα διὰ τῶν κνημέων, ἕως τῶν σφυρῶν
<span class="lb" data-page="15.130" data-line="12" id="l15.130.12"></span>τὰ ἔξω καὶ ἐς τοὺς πόδας διήκει. δεῖ οὖν τὰς φλεβοτομίας
<span class="lb" data-page="15.130" data-line="13" id="l15.130.13"></span>τὰς ἐπὶ τῶν ἀλγημάτων τῶν ἐν τῷ νώτῳ καὶ τοῖσιν
<span class="lb" data-page="15.130" data-line="14" id="l15.130.14"></span>ἰσχίοισιν ἀπὸ τῶν ἰγνύων ποιέεσθαι καὶ ἀπὸ τῶν
<span class="lb" data-page="15.130" data-line="15" id="l15.130.15"></span>σφυρῶν ἔξωθεν. αἱ δὲ ἕτεραι φλέβες ἔχουσαι τὴν ἀρχὴν
<span class="lb" data-page="15.130" data-line="16" id="l15.130.16"></span>ἀπὸ τῆς κεφαλῆς παρὰ τὰ οὔατα διὰ τοῦ αὐχένος αἱ
<span class="lb" data-page="15.130" data-line="17" id="l15.130.17"></span>σφαγίτιδες καλεόμεναι, εἴσωθεν ἀπὸ τῆς κοίλης παρὰ τὴν
<span class="lb" data-page="15.130" data-line="18" id="l15.130.18"></span>ῥάχιν ἑκατέρωθεν φέρουσαι παρὰ τὰς ψόας καὶ ἐς τοὺς ὄρχιας
<span class="pb" data-page="15.131" id="p15.131"></span>
<span class="lb" data-page="15.131" data-line="1" id="l15.131.1"></span>καὶ ἐς τοὺς μηροὺς καὶ διὰ τῶν ἰγνύων ἐκ τοῦ εἴσωθεν μέρους,
<span class="lb" data-page="15.131" data-line="2" id="l15.131.2"></span>ἔπειτα διὰ τῶν κνημέων παρὰ τὰ σφυρὰ τὰ εἴσωθεν μέρεος
<span class="lb" data-page="15.131" data-line="3" id="l15.131.3"></span>καὶ ἐς τοὺς πόδας. δεῖ οὖν τὰς φλεβοτομίας ποιέεσθαι
<span class="lb" data-page="15.131" data-line="4" id="l15.131.4"></span>πρὸς τὰς ὀδύνας, τὰς ἀπὸ τῶν ψοῶν καὶ τῶν ὄρχεων,
<span class="lb" data-page="15.131" data-line="5" id="l15.131.5"></span>ἀπὸ τῶν ἰγνύων καὶ ἀπὸ τῶν σφυρῶν εἴσωθεν. αἱ δὲ
<span class="lb" data-page="15.131" data-line="6" id="l15.131.6"></span>τρίται φλέβες ἐκ τῶν κροτάφων διὰ τοῦ αὐχένος ὑπὸ τὰς
<span class="lb" data-page="15.131" data-line="7" id="l15.131.7"></span>ὠμοπλάτας, ἔπειτα ξυμφέρονται ἐπὶ τὸν πνεύμονα καὶ
<span class="lb" data-page="15.131" data-line="8" id="l15.131.8"></span>ἀφικνέονται ἡ μὲν ἐκ τῶν δεξιῶν εἰς τὰ ἀριστερὰ, ἡ δὲ
<span class="lb" data-page="15.131" data-line="9" id="l15.131.9"></span>ἐκ τῶν ἀριστερῶν ἐπὶ τὰ δεξιά. καὶ ἡ μὲν δεξιὰ ἀφικνέεται
<span class="lb" data-page="15.131" data-line="10" id="l15.131.10"></span>καὶ ἐκ τοῦ πνεύμονος ὑπὸ τὸν μαζὸν καὶ ἐς τὸν
<span class="lb" data-page="15.131" data-line="11" id="l15.131.11"></span>σπλῆνα καὶ ἐς τὸν νεφρὸν, ἡ δὲ ἐκ τῶν ἀριστερῶν ἐπὶ
<span class="lb" data-page="15.131" data-line="12" id="l15.131.12"></span>τὰ δεξιὰ ἐκ τοῦ πνεύμονος ὑπὸ τὸν μαζὸν καὶ ἐς τὸ
<span class="lb" data-page="15.131" data-line="13" id="l15.131.13"></span>ἧπαρ καὶ ἐς τὸν νεφρόν. <span class="milestone ed2page" data-n="3.136" data-unit="ed2page" id="ed2page.3.136"></span>τελευτῶσι δὲ ἐς τὸν
<span class="lb" data-page="15.131" data-line="14" id="l15.131.14"></span>ἀρχὸν αὗται ἀμφότεραι. αἱ δὲ τέταρται ἀπὸ τοῦ ἔμπροσθεν
<span class="lb" data-page="15.131" data-line="15" id="l15.131.15"></span>τῆς κεφαλῆς καὶ τῶν ὀφθαλμῶν ὑπὸ τὸν αὐχένα
<span class="lb" data-page="15.131" data-line="16" id="l15.131.16"></span>καὶ τὰς κληῖδας, ἔπειτα δὲ ὑπὲρ τῶν βραχιόνων
<span class="lb" data-page="15.131" data-line="17" id="l15.131.17"></span>ἄνωθεν ἐς τὰς ξυγκαμπτὰς, ἔπειτα δὲ διὰ τῶν πήχεων
<span class="lb" data-page="15.131" data-line="18" id="l15.131.18"></span>καὶ ἐπὶ τοὺς καρποὺς καὶ τοὺς δακτύλους, ἔπειτα ἀπὸ
<span class="lb" data-page="15.131" data-line="19" id="l15.131.19"></span>τῶν δακτύλων πάλιν διὰ τῶν πήχεων καὶ τῶν χειρῶν
<span class="lb" data-page="15.131" data-line="20" id="l15.131.20"></span>ἄνωθεν ἐς τὰς ξυγκαμπτὰς καὶ διὰ βραχιόνων τοῦ κάτωθεν
<span class="pb" data-page="15.132" id="p15.132"></span>
<span class="lb" data-page="15.132" data-line="1" id="l15.132.1"></span>μέρεος ἐς τὰς μασχάλας καὶ ἀπὸ τῶν πλευρέων ἄνωθεν
<span class="lb" data-page="15.132" data-line="2" id="l15.132.2"></span>ἡ μὲν ἐς τὸν σπλῆνα ἀφικνέεται, ἡ δὲ εἰς τὸ ἧπαρ,
<span class="lb" data-page="15.132" data-line="3" id="l15.132.3"></span>ἔπειτα ὑπὲρ τῆς γαστρὸς ἐς τὸ αἰδοῖον τελευτῶσιν ἀμφότεραι.
<span class="lb" data-page="15.132" data-line="4" id="l15.132.4"></span>καὶ αἱ μὲν παχύταται τῶν φλεβῶν ὧδε ἔχουσιν.
<span class="lb" data-page="15.132" data-line="5" id="l15.132.5"></span>εἰσὶ δὲ καὶ ἀπὸ τῆς κοίλης φλέβες ἀνὰ τὸ σῶμα
<span class="lb" data-page="15.132" data-line="6" id="l15.132.6"></span>πάμπολλαί τε καὶ παντοῖαι καὶ δι᾿ ὧν τῷ σώματι τροφαὶ
<span class="lb" data-page="15.132" data-line="7" id="l15.132.7"></span>ἔρχονται.
</blockquote>
<span class="lb rule" data-page="15.132" data-line="8" id="l15.132.8"></span>
            <p>
<span class="lb" data-page="15.132" data-line="9" id="l15.132.9"></span>Τῶν κατὰ τὰς τέχνας ἀμφισβητουμένων ἔνια μὲν αἴσθησις,
<span class="lb" data-page="15.132" data-line="10" id="l15.132.10"></span>ἔνια δὲ ἀπόδειξις κρίνει. τὰ μὲν οὖν αἰσθήσει
<span class="lb" data-page="15.132" data-line="11" id="l15.132.11"></span>κρινόμενα τῆς κρινούσης αἰσθήσεως ἐῤῥωμένης δεῖται, τὰ
<span class="lb" data-page="15.132" data-line="12" id="l15.132.12"></span>δ᾿ ἀποδείξει τοῦ λογισμοῦ γεγυμνασμένου. περὶ μὲν οὖν
<span class="lb" data-page="15.132" data-line="13" id="l15.132.13"></span>τῆς τῶν σιτίων πέψεως τῆς ἐν γαστρὶ καὶ τῆς μετὰ ταύτην
<span class="lb" data-page="15.132" data-line="14" id="l15.132.14"></span>τῶν χυμῶν γενέσεως, ἀναδόσεως τε καὶ θρέψεως, ὅσα
<span class="lb" data-page="15.132" data-line="15" id="l15.132.15"></span>τ᾿ ἄλλα τοιαῦτα, λογισμοῦ δεόμεθα τοῦ κρίνοντος τὰς εἰρημένας
<span class="lb" data-page="15.132" data-line="16" id="l15.132.16"></span>ὑπὸ τῶν παλαιῶν δόξας. εἰ δὲ τέτταρας ἔχει κοιλίας
<span class="lb" data-page="15.132" data-line="17" id="l15.132.17"></span>τὰ μηρυκάζοντα ζῶα, τὰ δ᾿ ἀμφόδοντα μίαν, αἰσθήσεως,
<span class="lb" data-page="15.132" data-line="18" id="l15.132.18"></span>οὐκ ἀποδείξεως χρεία. ἔμπαλιν οὖν ἔχει τὸν ἔλεγχον ﻿
<span class="pb" data-page="15.133" id="p15.133"></span>
<span class="lb" data-page="15.133" data-line="1" id="l15.133.1"></span>τῶν ψευδομένων τά τε αἰσθήσει κρινόμενα καὶ τὰ τῷ λογισμῷ.
<span class="lb" data-page="15.133" data-line="2" id="l15.133.2"></span>τὰ μὲν γὰρ αἰσθήσει κρινόμενα τοῖς διαλεγομένοις
<span class="lb" data-page="15.133" data-line="3" id="l15.133.3"></span>πρὸς ἀλλήλους ἑτοιμοτάτην φέρει τὴν κρίσιν, ἐπὶ τὸ φαινόμενον
<span class="lb" data-page="15.133" data-line="4" id="l15.133.4"></span>ἐν ταῖς ἀνατομαῖς ἀφικνουμένοις. τὰ δ᾿ ἀποδείξει
<span class="lb" data-page="15.133" data-line="5" id="l15.133.5"></span>καὶ χωρὶς ἀνατομῆς κρίνασθαι δύναται, γραφομένης τῆς
<span class="lb" data-page="15.133" data-line="6" id="l15.133.6"></span>ἀποδείξεως. ἐὰν οὖν τις ἀναγκάζηται διὰ γραμμάτων ἀντιλέγειν
<span class="lb" data-page="15.133" data-line="7" id="l15.133.7"></span>τοῖς ἀναισχυντότατά τε καὶ ἀμαθέστατα τολμήσασιν
<span class="lb" data-page="15.133" data-line="8" id="l15.133.8"></span>ἀποφήνασθαι περί τινος ἀνατομικοῦ θεωρήματος, αἰσθήσει
<span class="lb" data-page="15.133" data-line="9" id="l15.133.9"></span>τὴν κρίσιν ἔχοντος, οἱ μὴ γινώσκοντες τὸ φαινόμενον
<span class="lb" data-page="15.133" data-line="10" id="l15.133.10"></span>ἐν ταῖς ἀνατομαῖς, ἀδυνατοῦσι διακρίνειν ἀπὸ τῶν ἀληθευόντων
<span class="lb" data-page="15.133" data-line="11" id="l15.133.11"></span>τοὺς ψευδομένους. ὥσπερ γὰρ ἐάν τις λέγῃ Κρήτην
<span class="lb" data-page="15.133" data-line="12" id="l15.133.12"></span>οὐκ εἶναι νῆσον, ὑπὸ πάντων τῶν ἀκουόντων καταγινώσκεται,
<span class="lb" data-page="15.133" data-line="13" id="l15.133.13"></span>διότι γινώσκουσιν αὐτὴν εἶναι νῆσον, οὕτως ἐάν
<span class="lb" data-page="15.133" data-line="14" id="l15.133.14"></span>τις λέγῃ τέτταρας μὲν ἔχειν τὰς κοιλίας τοὺς κύνας, μίαν
<span class="lb" data-page="15.133" data-line="15" id="l15.133.15"></span>δὲ τὰ μηρυκάζοντα, καταγελᾶται πρὸς τῶν ἑωρακότων ἐν
<span class="lb" data-page="15.133" data-line="16" id="l15.133.16"></span>μὲν τοῖς μηρυκάζουσι τέτταρας, ἐν δὲ τοῖς κυσὶ μίαν.
<span class="lb" data-page="15.133" data-line="17" id="l15.133.17"></span>ταὐτὸ δὴ τοῦτο καὶ περὶ τῆς τῶν φλεβῶν ἀνατομῆς ἐστιν.
<span class="pb" data-page="15.134" id="p15.134"></span>
<span class="lb" data-page="15.134" data-line="1" id="l15.134.1"></span>οὐ γὰρ ἀποδείξεως ἡ κρίσις, ἀλλ᾿ αἰσθήσεως δεῖται. μέχρι
<span class="lb" data-page="15.134" data-line="2" id="l15.134.2"></span>δ᾿ ἂν οἱ διαφωνοῦντες ἐν τοῖς ἰδίοις χαρτίοις γράφωσιν
<span class="lb" data-page="15.134" data-line="3" id="l15.134.3"></span>ἅπερ ἂν ἐθέλωσιν, ἄδηλός ἐστιν ἡ ἀλήθεια τοῖς ἀπείροις
<span class="lb" data-page="15.134" data-line="4" id="l15.134.4"></span>ἀνατομῆς. εἰς τοιαύτην γοῦν ἀφιγμένοι διαφωνίαν ἡμεῖς
<span class="lb" data-page="15.134" data-line="5" id="l15.134.5"></span>ἐν τῷ παρόντι λόγῳ πρὸς τοὺς τολμήσαντας εἰπεῖν ἀπὸ
<span class="lb" data-page="15.134" data-line="6" id="l15.134.6"></span>τῆς κεφαλῆς εἰς τὸ σῶμα τέτταρα ζεύγη φλεβῶν κατιέναι,
<span class="lb" data-page="15.134" data-line="7" id="l15.134.7"></span>τοῖς ἀγνοοῦσι τὰ κατὰ τὰς ἀνατομὰς οὐδεμίαν δυνάμεθα
<span class="lb" data-page="15.134" data-line="8" id="l15.134.8"></span>διὰ τῆς γραφῆς ἰσχυρὰν εἰπεῖν ἀπόδειξιν, ὅτι μηδὲ λογικῆς
<span class="lb" data-page="15.134" data-line="9" id="l15.134.9"></span>ὅλως ἀποδείξεως, ἀλλ᾿ αἰσθήσεως μόνης ἐπιστημονικῆς ἡ
<span class="lb" data-page="15.134" data-line="10" id="l15.134.10"></span>κρίσις δεῖται. εἰ δὲ μή τις ἄρα τὰ περὶ κρίσεως ἱστορίας
<span class="lb" data-page="15.134" data-line="11" id="l15.134.11"></span>γεγραμμένα καὶ ἄλλοις μέν τισιν ἰατροῖς τε καὶ φιλοσόφοις,
<span class="lb" data-page="15.134" data-line="12" id="l15.134.12"></span>οὐχ ἥκιστα δὲ τοῖς ἐμπειρικοῖς, ἐθέλοι προχειριζόμενος κατὰ
<span class="lb" data-page="15.134" data-line="13" id="l15.134.13"></span>ταῦτα ποιεῖσθαι τὴν κρίσιν. ἐγὼ μὲν γὰρ οὐ φεύγω τὰ
<span class="lb" data-page="15.134" data-line="14" id="l15.134.14"></span>παλαιὰ κριτήρια καὶ τὴν συμφωνίαν τῶν ἱστορησάντων,
<span class="lb" data-page="15.134" data-line="15" id="l15.134.15"></span><span class="milestone ed2page" data-n="3.137" data-unit="ed2page" id="ed2page.3.137"></span>καὶ μάλιστα ἂν ἔμπειρος τῆς ἱστορουμένης ὕλης
<span class="lb" data-page="15.134" data-line="16" id="l15.134.16"></span>εἶεν, ὥσπερ Εὔδημος μὲν καὶ Ἡρόφιλος ἀνατομῆς, Κρατεύας
<span class="lb" data-page="15.134" data-line="17" id="l15.134.17"></span>δὲ καὶ Διοσκουρίδης τῶν μεταλλικῶν φαρμάκων. εἰ
<span class="pb" data-page="15.135" id="p15.135"></span>
<span class="lb" data-page="15.135" data-line="1" id="l15.135.1"></span>δέ τις ἐκφύγῃ τὴν κρίσιν ταύτην, οὐ μόνον ὀκτὼ φλέβας
<span class="lb" data-page="15.135" data-line="2" id="l15.135.2"></span>ἀδυνατήσει <span class="milestone ed1page" data-n="5.23" data-unit="ed1page" id="ed1page.5.23"></span>δεικνύειν ἀπὸ τῆς κεφαλῆς καταφερομένας,
<span class="lb" data-page="15.135" data-line="3" id="l15.135.3"></span>ἀλλ᾿ οὐδὲ τρεῖς ἢ δύο, μία γάρ ἐστι μόνη μεγίστη φλὲψ, ἣν
<span class="lb" data-page="15.135" data-line="4" id="l15.135.4"></span>κοίλην ὀνομάζουσιν. διὰ δὲ τῶν κυρτῶν τοῦ ἥπατος ἐκτεταμένη
<span class="lb" data-page="15.135" data-line="5" id="l15.135.5"></span>κατὰ τὸ τοῦ ζώου μῆκος, ὁριζουσῶν δηλονότι τῶν
<span class="lb" data-page="15.135" data-line="6" id="l15.135.6"></span>φρενῶν τὸ κάτω καὶ τὸ ἄνω τοῦ ζώου. φέρεται δ᾿ ἡ κοίλη
<span class="lb" data-page="15.135" data-line="7" id="l15.135.7"></span>φλὲψ αὕτη διὰ τῶν φρενῶν, ἄνω μὲν ἐπὶ τὴν καρδίαν,
<span class="lb" data-page="15.135" data-line="8" id="l15.135.8"></span>κάτω δ᾿ ἐπὶ τὴν ῥάχιν κατὰ τὸ κυρτὸν τοῦ ἥπατος διεξερχομένη.
<span class="lb" data-page="15.135" data-line="9" id="l15.135.9"></span>κᾄπειθ᾿ οὕτως ἀπὸ μὲν τῆς ἄνω φερομένης ἀποφυόμεναι
<span class="lb" data-page="15.135" data-line="10" id="l15.135.10"></span>φαίνονται σαφῶς ἀπὸ στελέχους αἱ ἄνω τοῦ διαφράγματος
<span class="lb" data-page="15.135" data-line="11" id="l15.135.11"></span>ἅπασαι φλέβες, ἀπὸ δὲ τῆς ἐπὶ τὴν ῥάχιν
<span class="lb" data-page="15.135" data-line="12" id="l15.135.12"></span>καμπτομένης αἱ κάτω. καὶ ταῦτα γέγραπται μὲν καὶ ὑφ᾿
<span class="lb" data-page="15.135" data-line="13" id="l15.135.13"></span>Ἱπποκράτους ἐν τῷ δευτέρῳ τῶν ἐπιδημιῶν, ἡπατῖτιν ὀνομάζοντος
<span class="lb" data-page="15.135" data-line="14" id="l15.135.14"></span>αὐτοῦ τὴν κοίλην φλέβα. γέγραπται δὲ καὶ ὧδε
<span class="lb" data-page="15.135" data-line="15" id="l15.135.15"></span>καὶ πρὸς ἁπάντων τῶν ἀνατομικῶν. οὐδεὶς δ᾿ ἄλλος ἰατρὸς
<span class="lb" data-page="15.135" data-line="16" id="l15.135.16"></span>εἶπεν ὀκτὼ φλέβας ἀπὸ κεφαλῆς ἐπὶ τὰ κάτω τοῦ
<span class="lb" data-page="15.135" data-line="17" id="l15.135.17"></span>σώματος ἥκειν οὔτε τῶν ἧττον οὔτε τῶν μᾶλλον ἀκριβῶς
<span class="pb" data-page="15.136" id="p15.136"></span>
<span class="lb" data-page="15.136" data-line="1" id="l15.136.1"></span>ἀνατεμνόντων, οὐ Διοκλῆς, οὐ Πραξαγόρας, οὐκ Ἐρασίστρατος,
<span class="lb" data-page="15.136" data-line="2" id="l15.136.2"></span>οὐ Πλειστόνικος, οὐ Φιλότιμος, οὐ Μνησίθεος, οὐ
<span class="lb" data-page="15.136" data-line="3" id="l15.136.3"></span>Διεύχης, οὐ Χρύσιππος, οὐκ Ἀντιγένης, ἢ Μήδειος, ἢ
<span class="lb" data-page="15.136" data-line="4" id="l15.136.4"></span>Εὐρυφῶν, οὐκ ἄλλος τις ἰατρὸς τῶν ἀρχαίων. τί δεῖ λέγειν
<span class="lb" data-page="15.136" data-line="5" id="l15.136.5"></span>ἔτι περὶ τῶν μετ᾿ αὐτοὺς ἐπὶ πλεῖστον αὐξησάντων
<span class="lb" data-page="15.136" data-line="6" id="l15.136.6"></span>τὴν ἀνατομικὴν θεωρίαν; ὡς Ἡρόφιλός τε καὶ Εὔδημος,
<span class="lb" data-page="15.136" data-line="7" id="l15.136.7"></span>οἷς εἰς τὴν μέθοδον οὐκέτι οὐδεὶς προσεξεῦρεν οὐδὲν ἄχρι
<span class="lb" data-page="15.136" data-line="8" id="l15.136.8"></span>Μαρίνου τε καὶ Νομισιανοῦ, οὐδ᾿ Ἡρακλειανὸς, ᾧ συνεγενόμην
<span class="lb" data-page="15.136" data-line="9" id="l15.136.9"></span>ἐπὶ τῆς Ἀλεξανδρείας οὐκ ἐν παρέργῳ. μαθηταὶ δὲ
<span class="lb" data-page="15.136" data-line="10" id="l15.136.10"></span>τῶν ἀνδρῶν τῶνδε πολλοί τε καὶ ἄλλοι, διαπρεπέστατοι
<span class="lb" data-page="15.136" data-line="11" id="l15.136.11"></span>δὲ Νομισιανοῦ μὲν ὁ διδάσκαλος ἡμῶν Πέλοψ, Μαρίνου
<span class="lb" data-page="15.136" data-line="12" id="l15.136.12"></span>δὲ Κόιντος. ἀλλὰ Κόιντος μὲν οὔτ᾿ ἄλλο τι βιβλίον οὔτ᾿
<span class="lb" data-page="15.136" data-line="13" id="l15.136.13"></span>ἀνατομικὸν ἔγραψε· τῶν δ᾿ ἄλλων ἁπάντων ἀνατομικὰς
<span class="lb" data-page="15.136" data-line="14" id="l15.136.14"></span>ἔχομεν οὐκ ὀλίγας βίβλους. ἀλλὰ καὶ τῶν Κοΐντου μαθητῶν
<span class="lb" data-page="15.136" data-line="15" id="l15.136.15"></span>ἐστιν ἀνατομικὰ συγγράμματα, καθάπερ τὰ Σατύρου
<span class="lb" data-page="15.136" data-line="16" id="l15.136.16"></span>τε τοῦ ἡμετέρου διδασκάλου καὶ Λύκου. τούτων οὖν ἁπάντων
<span class="lb" data-page="15.136" data-line="17" id="l15.136.17"></span>καὶ πρὸς τούτοις ἄλλων πολλῶν ἀνατομὰς γεγραφότων
<span class="pb" data-page="15.137" id="p15.137"></span>
<span class="lb" data-page="15.137" data-line="1" id="l15.137.1"></span>οὐδεὶς οἶδε τέτταρα ζεύγη φλεβῶν ἀπὸ τῆς κεφαλῆς ὁρμᾶσθαι.
<span class="lb" data-page="15.137" data-line="2" id="l15.137.2"></span>τοῦτο γὰρ ὅμοιόν ἐστι τῷ λέγειν ὀκτὼ κατὰ τὴν
<span class="lb" data-page="15.137" data-line="3" id="l15.137.3"></span>τῶν Ἀθηναίων πόλιν ἀκροπόλεις εἶναι, μιᾶς οὔσης μόνης.
<span class="lb" data-page="15.137" data-line="4" id="l15.137.4"></span>κατὰ μέν γε τὴν Ῥωμαίων πόλιν ἐγχωρεῖ τινα φᾶναι τοὺς
<span class="lb" data-page="15.137" data-line="5" id="l15.137.5"></span>ᾠκισμένους λόφους ὑπάρχειν ὀκτὼ, καθάπερ κᾂν ἕξ τις
<span class="lb" data-page="15.137" data-line="6" id="l15.137.6"></span>φήσῃ. παρ᾿ ἕνα γὰρ ἑκάτερος ἐψεύσεται. εἰ δέ τις ἀντὶ τῶν
<span class="lb" data-page="15.137" data-line="7" id="l15.137.7"></span>ἑπτὰ, ἕνα εἶναι φήσει τὸν ᾠκισμένον λόφον, ἢ ἔμπαλιν
<span class="lb" data-page="15.137" data-line="8" id="l15.137.8"></span>Ἀθήνησιν ἀντὶ μιᾶς ἀκροπόλεως ὀκτὼ, πολλῷ μᾶλλον ψεύσεται
<span class="lb" data-page="15.137" data-line="9" id="l15.137.9"></span>τοῦ παρ᾿ ἕνα τἀληθῆ εἰπόντος. διαφερομένης οὖν
<span class="lb" data-page="15.137" data-line="10" id="l15.137.10"></span>ἀπὸ τῶν κυρτῶν τοῦ ἥπατος εἰς τὰ τοῦ σώματος ἄνω μιᾶς
<span class="lb" data-page="15.137" data-line="11" id="l15.137.11"></span>φλεβὸς, ἢ κᾂν ἄνωθεν ἄρξηταί τις ἀνατέμνειν, οὐκ ἀναφέρεσθαι,
<span class="lb" data-page="15.137" data-line="12" id="l15.137.12"></span>ἀλλὰ καταφέρεσθαι λεχθήσεται, μία δ᾿ ὡσαύτως
<span class="lb" data-page="15.137" data-line="13" id="l15.137.13"></span>φανεῖται, γελοιότατος ἂν εἴη τις ὀκτὼ λέγων ἄνωθεν κάτω
<span class="lb" data-page="15.137" data-line="14" id="l15.137.14"></span>φέρεσθαι φλέβας. εἴτε γὰρ ἄνωθεν κάτω βουληθείης λέγειν,
<span class="lb" data-page="15.137" data-line="15" id="l15.137.15"></span>εἴτ᾿ ἐκ τῶν κάτω μερῶν ἄνω φέρεσθαι τὴν ἡπατῖτιν ἢ
<span class="lb" data-page="15.137" data-line="16" id="l15.137.16"></span>κοίλην ὀνομαζομένην φλέβα, μία πάντως ἐστὶν αὐτὴ διὰ
<span class="lb" data-page="15.137" data-line="17" id="l15.137.17"></span>τῶν κυρτῶν τοῦ ἥπατος ἐκτεταμένη. εἰ μὲν οὖν ἑτέρου ﻿
<span class="pb" data-page="15.138" id="p15.138"></span>
<span class="lb" data-page="15.138" data-line="1" id="l15.138.1"></span>τινὸς εὑρεθῇ βιβλίον ἀνατομὴν ἔχον τοιαύτην, οὐδ᾿ ἂν ἐποιήσατό
<span class="lb" data-page="15.138" data-line="2" id="l15.138.2"></span>τις ὑπὲρ αὐτοῦ λόγον, οὐδ᾿ ἀναγνῶναι τὰ κατὰ μέρος
<span class="lb" data-page="15.138" data-line="3" id="l15.138.3"></span>ὑπέμεινεν, ἀλλὰ τοῦτο μόνον ἀκούσας ὡς ἔστι τέσσαρα ζεύγη
<span class="lb" data-page="15.138" data-line="4" id="l15.138.4"></span>φλεβῶν ἐν τῷ σώματι, <span class="milestone ed2page" data-n="3.138" data-unit="ed2page" id="ed2page.3.138"></span>καταγνοὺς ὡς ἐμπλήκτου τῆς
<span class="lb" data-page="15.138" data-line="5" id="l15.138.5"></span>ἐπαγγελίας ἀπεχώρησεν εὐθέως. ἐπεὶ δ᾿ Ἱπποκράτους συγγράμματι
<span class="lb" data-page="15.138" data-line="6" id="l15.138.6"></span>παρενέθηκέ τις τὸν λόγον, ἀνάγκην ἡμῖν παρέσχεν
<span class="lb" data-page="15.138" data-line="7" id="l15.138.7"></span>ἀπολλύειν τὸν χρόνον, αὐτόν τε τοῦτον ὃν ἀναλίσκομεν
<span class="lb" data-page="15.138" data-line="8" id="l15.138.8"></span>ἐλέγχοντες αὐτὸν, ἔτι τε πρὸς τούτοις καθ᾿ ὃν ἀναγινώσκομεν
<span class="lb" data-page="15.138" data-line="9" id="l15.138.9"></span>τὰ κακῶς ἐγγεγραμμένα. ἀπὸ τῶν ὄπισθεν τῆς κεφαλῆς,
<span class="lb" data-page="15.138" data-line="10" id="l15.138.10"></span>φησὶ, ζεῦγός τι φλεβῶν ὥρμηται φέρεσθαι διὰ τοῦ αὐχένος,
<span class="lb" data-page="15.138" data-line="11" id="l15.138.11"></span>εἶτ᾿ ἐκ τῶν ἔξω μερῶν περὶ τὴν ῥάχιν ἀφικνούμενον
<span class="lb" data-page="15.138" data-line="12" id="l15.138.12"></span>ἐπὶ τὰ ἰσχία. τοὐντεῦθεν δὲ διὰ τῆς κνήμης ἐπὶ τὰ τῶν
<span class="lb" data-page="15.138" data-line="13" id="l15.138.13"></span>σφυρῶν ἔξω παραγίνεται. ἕτερον δ᾿ ἄλλο ζεῦγος ἄρχεται
<span class="lb" data-page="15.138" data-line="14" id="l15.138.14"></span>μὲν, φησὶν, ἐκ τῶν περὶ τὰ ὦτα χωρίων, κατέρχεται δὲ διὰ
<span class="lb" data-page="15.138" data-line="15" id="l15.138.15"></span>τοῦ τραχήλου τῶν σφαγιτίδων ὀνομαζομένων φλεβῶν, εἶθ᾿
<span class="lb" data-page="15.138" data-line="16" id="l15.138.16"></span>ὥσπερ τὸ πρότερον ζεῦγος ἐκ τῶν ἔξω μερῶν περὶ τὴν
<span class="lb" data-page="15.138" data-line="17" id="l15.138.17"></span>ῥάχιν, οὕτως ἐκ τῶν ἔνδον, τοῦτο πρός τε τοὺς ὄρχεις καὶ
<span class="lb" data-page="15.138" data-line="18" id="l15.138.18"></span>τοὺς μηροὺς ἥκει. κᾄπειτα διὰ τῶν ἰγνύων ἐπὶ τὰ τῶν
<span class="pb" data-page="15.139" id="p15.139"></span>
<span class="lb" data-page="15.139" data-line="1" id="l15.139.1"></span>σφυρῶν ἔνδον ἀφικνεῖται. τίς ἀνάσχοιτο ταῦτα ἀκούων
<span class="lb" data-page="15.139" data-line="2" id="l15.139.2"></span>ἡμέρᾳ μιᾷ τεθεαμένος ἀνατομὰς ζώου; πολλὰ μὲν γάρ ἐστι
<span class="lb" data-page="15.139" data-line="3" id="l15.139.3"></span>καὶ δύσδεικτα θεωρήματα κατὰ τὰς ἀνατομὰς, ὑπὲρ ὧν
<span class="lb" data-page="15.139" data-line="4" id="l15.139.4"></span>εἰκὸς ἀγνοεῖν τινα τῶν μὴ πάνυ τετριμμένων ἐν τῷ πράγματι,
<span class="lb" data-page="15.139" data-line="5" id="l15.139.5"></span>καὶ διὰ τοῦτο διαφωνία γέγονεν ἐπ᾿ αὐτῶν· τὸ δὲ
<span class="lb" data-page="15.139" data-line="6" id="l15.139.6"></span>τῆς μεγίστης φλεβὸς οὕτως ἐστὶ πρόδηλον, ὡς μήτε τινα
<span class="lb" data-page="15.139" data-line="7" id="l15.139.7"></span>λαθεῖν δύνασθαι τῶν δυνηθέντων ἐξ ἀνατομῆς τι μαθεῖν,
<span class="lb" data-page="15.139" data-line="8" id="l15.139.8"></span>ὡμολόγηταί τε πᾶσιν ἄχρι τοῦ καὶ τοὺς ποιητὰς αὐτοὺς
<span class="lb" data-page="15.139" data-line="9" id="l15.139.9"></span>γινώσκειν. Ὅμηρος γοῦν φησιν
</p>
            <div class="lg">
              <div class="l"><span class="lb" data-page="15.139" data-line="10" id="l15.139.10"></span>ἀπὸ δὲ φλέβα πᾶσαν ἔκερσεν,</div>
              <div class="l"><span class="lb" data-page="15.139" data-line="11" id="l15.139.11"></span>Ἥτ᾿ ἀνὰ νῶτα θέουσα διαμπερὲς αὐχέν᾿ ἱκάνει.</div>
            </div>
            <p>
<span class="lb" data-page="15.139" data-line="12" id="l15.139.12"></span>μίαν οὖν αὐτὴν οἶδεν, ὥσπερ μία καί ἐστιν, οὐ τέσσαρας,
<span class="lb" data-page="15.139" data-line="13" id="l15.139.13"></span>ἔξωθεν μὲν τῆς ῥάχεως δύο, δύο δὲ κατὰ τὸν αὐτὸν τρόπον
<span class="lb" data-page="15.139" data-line="14" id="l15.139.14"></span>ἐκείναις παρατεταμένας ἑκατέρωθι τῇ ῥάχει ἄλλας.
<span class="lb" data-page="15.139" data-line="15" id="l15.139.15"></span>ἀλλὰ τὰς μὲν τέσσαρας, ὡς ὁ διαπλάσας τὴν ἐνταῦθα γεγραμμένην
<span class="lb" data-page="15.139" data-line="16" id="l15.139.16"></span>ἀνατομὴν ἔγραψεν, οὐδὲν ἔχει ζῶον· ἀπὸ δὲ
<span class="lb" data-page="15.139" data-line="17" id="l15.139.17"></span>τῆς μιᾶς φλεβὸς τῆς μεγίστης ἀποφύσεις γίνονται καθ᾿
<span class="pb" data-page="15.140" id="p15.140"></span>
<span class="lb" data-page="15.140" data-line="1" id="l15.140.1"></span>ὅλον τὸ μεταξὺ τῶν τοῦ νωτιαίου περάτων, ὡς Ἱπποκράτης
<span class="lb" data-page="15.140" data-line="2" id="l15.140.2"></span>ἔγραψεν ἐν τῷ δευτέρῳ τῶν ἐπιδημιῶν, τό τ᾿ ἄνω πρὸς
<span class="lb" data-page="15.140" data-line="3" id="l15.140.3"></span>ταῖς κλεισὶ πέρας αὐτῆς καὶ τὸ κάτω πρὸς τῷ ἱερῷ ὀστέῳ.
<span class="lb" data-page="15.140" data-line="4" id="l15.140.4"></span>καὶ τὸ μὲν εἰς τὰς σφαγίτιδας φλέβας σχίζεται, τὸ δ᾿ εἰς
<span class="lb" data-page="15.140" data-line="5" id="l15.140.5"></span>τὰς ἐπὶ τὰ σκέλη φερομένας. πῶς οὖν ὁ τοῦτο τὸ δεύτερον
<span class="lb" data-page="15.140" data-line="6" id="l15.140.6"></span>ζεῦγος γράψας δύο διαμενούσας τὰς σφαγίτιδας φλέβας
<span class="lb" data-page="15.140" data-line="7" id="l15.140.7"></span>οἴεται παρὰ τὴν ῥάχιν ἐκ τῶν ἔνδον μερῶν ἐπὶ τὰ σκέλη
<span class="lb" data-page="15.140" data-line="8" id="l15.140.8"></span>φέρεσθαι; πῶς δ᾿ ἐπὶ τὰ τῶν σφυρῶν ἔνδον ἥκειν ; μιᾶς
<span class="lb" data-page="15.140" data-line="9" id="l15.140.9"></span>καὶ μόνης φλεβὸς εἰς ἑκάτερον τῶν σκελῶν ἀφικνουμένης,
<span class="lb" data-page="15.140" data-line="10" id="l15.140.10"></span>οὐκ ἄλλης μέν τινος ἔνδον τῶν σφυρῶν, ἄλλης δ᾿ ἔξωθεν,
<span class="lb" data-page="15.140" data-line="11" id="l15.140.11"></span>ἀλλὰ τῆς αὐτῆς εἰσιν ἀποβλαστήματα. ἔτι δὲ τούτων ἐστὶ
<span class="lb" data-page="15.140" data-line="12" id="l15.140.12"></span>γελοιότερον τὸ τρίτον ζεῦγος τῶν φλεβῶν, ἃς ἐκ τῶν κροτάφων
<span class="lb" data-page="15.140" data-line="13" id="l15.140.13"></span>ὁρμηθείσας φέρεσθαί φησι διὰ τοῦ αὐχένος ὑπὸ τὰς
<span class="lb" data-page="15.140" data-line="14" id="l15.140.14"></span>ὠμοπλάτας εἰς τὸν πνεύμονα. κἄπειτ᾿ ἐντεῦθεν ὑπαλλαττούσας
<span class="lb" data-page="15.140" data-line="15" id="l15.140.15"></span>τὸ κατ᾿ εὐθὺ τῆς φορᾶς ἐκτρέπεσθαι πρὸς τὰ πλάγια,
<span class="lb" data-page="15.140" data-line="16" id="l15.140.16"></span>τὴν μὲν ἐκ τῶν δεξιῶν μερῶν ἐπὶ τὰ ἀριστερὰ μετερχομένην,
<span class="lb" data-page="15.140" data-line="17" id="l15.140.17"></span>εἶθ᾿ ὑπὸ τὸν μαζὸν, ἐπί τε τὸν σπλῆνα καὶ τὸν
<span class="lb" data-page="15.140" data-line="18" id="l15.140.18"></span>ἀριστερὸν ἀφικνουμένην νεφρόν. τὴν δ᾿ ἐκ τῶν ἀριστερῶν
<span class="lb" data-page="15.140" data-line="19" id="l15.140.19"></span>μερῶν ὑπὸ τὸν δεξιὸν νεφρὸν, ἀμφοτέρας δ᾿ αὐτὰς εἰς τὸν
<span class="pb" data-page="15.141" id="p15.141"></span>
<span class="lb" data-page="15.141" data-line="1" id="l15.141.1"></span>ἀρχὸν τελευτᾷν. ἀλλὰ καὶ ὁ ἀρχὸς, ὦ βέλτιστε, φαίη ἄν
<span class="lb" data-page="15.141" data-line="2" id="l15.141.2"></span>τις εἰκότως πρὸς τὸν ταῦτα γράψαντα, παρὰ τῆς ἐπ᾿ ὀσφύϊ
<span class="lb" data-page="15.141" data-line="3" id="l15.141.3"></span>κοίλης ἀποφύσεις λαμβάνει, κατ᾿ ἐκεῖνον τὸν τόπον, ἔνθα
<span class="lb" data-page="15.141" data-line="4" id="l15.141.4"></span>καὶ τὰς εἰς ἑκάτερον μέρος ἀποφυομένας τῆς κοίλης, ὥσπερ
<span class="lb" data-page="15.141" data-line="5" id="l15.141.5"></span>τινὰς κλάδους μεγάλους ἐπὶ τὰ σκέλη φέρεσθαι. τῷ δὲ
<span class="lb" data-page="15.141" data-line="6" id="l15.141.6"></span>πνεύμονι τίς ἀγνοεῖ μὴ ὅτι τῶν ἰατρῶν, ἀλλὰ καὶ τῶν μαγείρων,
<span class="lb" data-page="15.141" data-line="7" id="l15.141.7"></span>ἀπὸ καρδίας χορηγούμενον αἷμα διὰ μιᾶς φλεβὸς,
<span class="lb" data-page="15.141" data-line="8" id="l15.141.8"></span>ἧς καρδίας οὐδαμόθι μέμνηται κατὰ τὸν λόγον ὁ τὸ τρίτον
<span class="lb" data-page="15.141" data-line="9" id="l15.141.9"></span>ζεῦγος αὐτὸ πλάσας; <span class="milestone ed2page" data-n="3.139" data-unit="ed2page" id="ed2page.3.139"></span>ἀλλ᾿ ἣν ἔνιοι τῶν ἀνατομικῶν
<span class="lb" data-page="15.141" data-line="10" id="l15.141.10"></span>ἀνδρῶν ἀρχὴν εἶναί φασιν τῶν καθ᾿ ὅλον τὸ σῶμα φλεβῶν,
<span class="lb" data-page="15.141" data-line="11" id="l15.141.11"></span>ταύτην ἡ προκειμένη ῥῆσις οὐδεμίαν οἶδεν ἔχουσαν φλέβα.
<span class="lb" data-page="15.141" data-line="12" id="l15.141.12"></span>καὶ γὰρ οὖν καὶ τὸ τέταρτον ζεῦγος ἄρχεσθαι μὲν ἀπό τε
<span class="lb" data-page="15.141" data-line="13" id="l15.141.13"></span>τῶν πρόσω τῆς κεφαλῆς καὶ τῶν ὀφθαλμῶν ἔφησεν,
<span class="lb" data-page="15.141" data-line="14" id="l15.141.14"></span><span class="milestone ed1page" data-n="5.24" data-unit="ed1page" id="ed1page.5.24"></span>ὑπὸ δὲ τὸν αὐχένα καὶ τὰς κλεῖς ἐνεχθὲν αὐτὰς, ἐπιβαίνειν
<span class="lb" data-page="15.141" data-line="15" id="l15.141.15"></span>τῷ βραχίονι καθ᾿ ἑτέραν δηλονότι χεῖρα μίαν, εἶτ᾿ ἐκ τῶν
<span class="lb" data-page="15.141" data-line="16" id="l15.141.16"></span>ἄνω μερῶν ἐπὶ τοὺς δακτύλους ἐνεχθείσας αὖθις ἀναφέρεσθαι
<span class="lb" data-page="15.141" data-line="17" id="l15.141.17"></span>διὰ τῆς ὅλης χειρὸς ἐπὶ τὴν μασχάλην, ἐντεῦθέν τε
<span class="lb" data-page="15.141" data-line="18" id="l15.141.18"></span>διὰ τῶν πλευρῶν ἰέναι, τὴν μὲν ἑτέραν ἐπὶ τὸ ἧπαρ, τὴν
<span class="lb" data-page="15.141" data-line="19" id="l15.141.19"></span>δ᾿ ἑτέραν ἐπὶ τὸν σπλῆνα, κᾄπειτα φερομένας ἀπὸ τῆς
<span class="pb" data-page="15.142" id="p15.142"></span>
<span class="lb" data-page="15.142" data-line="1" id="l15.142.1"></span>γαστρὸς εἰς τὸ αἰδοῖον ἀμφοτέρας τελευτᾷν, ὥστε οὐδ᾿ αὗται
<span class="lb" data-page="15.142" data-line="2" id="l15.142.2"></span>διδόασί τι τῇ καρδίᾳ μέρος. πῶς οὖν εἰς τέλος ἐπελάθετο
<span class="lb" data-page="15.142" data-line="3" id="l15.142.3"></span>τηλικούτου σπλάγχνου τῆς καρδίας ὁ ταῦτα διαπλάττων
<span class="lb" data-page="15.142" data-line="4" id="l15.142.4"></span>ὡς καινὸς ὄντως Προμηθεύς; οὐ μὴν οὐδ᾿ ἐγκεφάλου
<span class="lb" data-page="15.142" data-line="5" id="l15.142.5"></span>μνήμην ἐποιήσατο. δῆλον γὰρ ὅτι καὶ οὗτος ἀτιμότερος
<span class="lb" data-page="15.142" data-line="6" id="l15.142.6"></span>ἦν τῶν σφυρῶν. ὑπὲρ ἅπασαν δὲ τυφλότητα τὸ κατὰ τοὺς
<span class="lb" data-page="15.142" data-line="7" id="l15.142.7"></span>νεφρούς ἐστιν, ἐφ᾿ οὓς ἀπὸ τῆς κοίλης μέγισται φέρονται
<span class="lb" data-page="15.142" data-line="8" id="l15.142.8"></span>φλέβες, ἃς παραλιπὼν ἀναπλάττει τινὰς ἀπὸ τοῦ πνεύμονος
<span class="lb" data-page="15.142" data-line="9" id="l15.142.9"></span>ἐπ᾿ αὐτοὺς φέρεσθαι. δῆλον οὖν ἐστιν ἐξ ἁπάντων, οὐχ
<span class="lb" data-page="15.142" data-line="10" id="l15.142.10"></span>ὥσπερ ἔνιοι τῶν ἀνατεμνόντων παρεῖδόν τινα καὶ αὐτὸς
<span class="lb" data-page="15.142" data-line="11" id="l15.142.11"></span>οὗτος παρεωρακὼς, ἀλλ᾿ ὅλως οὐδὲν ἑωρακώς. ὁ γὰρ τὰ
<span class="lb" data-page="15.142" data-line="12" id="l15.142.12"></span>μέγιστα μὴ βλέπων οὐ παραβλέπειν, ἀλλ᾿ ὅλως οὐ βλέπειν
<span class="lb" data-page="15.142" data-line="13" id="l15.142.13"></span>ἀληθῶς ἂν λέγοιτο. ὅτι μὲν οὖν ἐνυπνίοις μεθυόντων ἔοικεν
<span class="lb" data-page="15.142" data-line="14" id="l15.142.14"></span>ὁ περὶ τῶν ἀπὸ τῆς κεφαλῆς εἰς ὅλον τὸ σῶμα καταφερομένων
<span class="lb" data-page="15.142" data-line="15" id="l15.142.15"></span>φλεβῶν λόγος οὐδεὶς ἀγνοεῖ τῶν ὅλως ἐπιχειρησάντων
<span class="lb" data-page="15.142" data-line="16" id="l15.142.16"></span>τι θεάσασθαι κατὰ τὰς ἀνατομάς. ἄλλας μὲν γάρ
<span class="lb" data-page="15.142" data-line="17" id="l15.142.17"></span>τινας μικρὰς παρῶφθαι τοῖς ἀνατομικοῖς εἰκὸς, οὐ μὴν ﻿
<span class="pb" data-page="15.143" id="p15.143"></span>
<span class="lb" data-page="15.143" data-line="1" id="l15.143.1"></span>ἔγραψέ τις ἄλλην ἄλλως, οὐδὲ παρέλιπε τὰ καὶ τοῖς τυφλοῖς
<span class="lb" data-page="15.143" data-line="2" id="l15.143.2"></span>δυνάμενα γενέσθαι γνωρίματα τοὺς δακτύλους τῆς
<span class="lb" data-page="15.143" data-line="3" id="l15.143.3"></span>χειρὸς ἐπιβάλλουσι. μία γοῦν ἐστι φλὲψ δι᾿ ἧς ἐξ ἥπατος
<span class="lb" data-page="15.143" data-line="4" id="l15.143.4"></span>εἰς ὅλον τὸ σῶμα φέρεται τὸ αἷμα, καθάπερ ἀπὸ στελέχους
<span class="lb" data-page="15.143" data-line="5" id="l15.143.5"></span>κλάδων πολλῶν, ἀποφυομένων ἀπ᾿ αὐτῆς φλεβῶν σμικρῶν,
<span class="lb" data-page="15.143" data-line="6" id="l15.143.6"></span>αἳ διανέμουσιν αὐτὸ τοῖς τοῦ ζώου μορίοις ἅπασιν.
<span class="lb" data-page="15.143" data-line="7" id="l15.143.7"></span>εἰ μὲν οὖν ποταμῷ παρεικάσαις τὸ κατὰ τὴν κοίλην αἷμα,
<span class="lb" data-page="15.143" data-line="8" id="l15.143.8"></span>τὸ δ᾿ ἀπ᾿ αὐτῆς φερόμενον εἰς τὰ μόρια τοῦ σώματος ὀχετῷ,
<span class="lb" data-page="15.143" data-line="9" id="l15.143.9"></span>οὐδ᾿ οὕτως ψευσθήσῃ τῆς εἰκόνος. ἀλλ᾿ εἴτε ποταμῷ
<span class="lb" data-page="15.143" data-line="10" id="l15.143.10"></span>προσεοικέναι φαίη τις, εἴτε πρέμνῳ τὴν μεγάλην φλέβα, τό
<span class="lb" data-page="15.143" data-line="11" id="l15.143.11"></span>γε μίαν αὐτὴν εἶναι πᾶσι τοῖς ἰατροῖς ὡμολόγηται, πλὴν
<span class="lb" data-page="15.143" data-line="12" id="l15.143.12"></span>τούτου τολμηρότατα παραγράψαντος τῷ βιβλίῳ τούτῳ τὰ
<span class="lb" data-page="15.143" data-line="13" id="l15.143.13"></span>τέσσαρα ζεύγη. πρὸς γὰρ αὖ τοῖς ἄλλοις ὥσπερ τὴν καρδίαν
<span class="lb" data-page="15.143" data-line="14" id="l15.143.14"></span>ἀμνημόνευτον εἴασεν, οὕτω καὶ αὐτὴν τὴν κοίλην
<span class="lb" data-page="15.143" data-line="15" id="l15.143.15"></span>φλέβα. καί τοι τῶν γε σφαγιτίδων μνημονεύσας, εἰς ἃς
<span class="lb" data-page="15.143" data-line="16" id="l15.143.16"></span>αὕτη σχίζεται κατὰ τὸ τοῦ θώρακος ἀνωτέρω. ὅσον γάρ
<span class="lb" data-page="15.143" data-line="17" id="l15.143.17"></span>ἐστι μεταξὺ τούτου τε τοῦ χωρίου καὶ τοῦ τῆς ῥάχεως
<span class="lb" data-page="15.143" data-line="18" id="l15.143.18"></span>πέρατος, ἡ μεγάλη φλέψ αὐτὸ κατείληφεν, ἀποφύουσα φλέβας
<span class="pb" data-page="15.144" id="p15.144"></span>
<span class="lb" data-page="15.144" data-line="1" id="l15.144.1"></span>ἑκατέρωθεν. σχίζεται δὲ διχῇ, καθ᾿ ἑκάτερον τῶν περάτων
<span class="lb" data-page="15.144" data-line="2" id="l15.144.2"></span>καὶ τῶν μορίων αὐτῆς. ἄνω μὲν γὰρ διὰ τοῦ τραχήλου
<span class="lb" data-page="15.144" data-line="3" id="l15.144.3"></span>φέρονται μέγισται φλέβες, αἳ σφαγίτιδες ὀνομάζονται.
<span class="lb" data-page="15.144" data-line="4" id="l15.144.4"></span>κάτω δὲ ἐφ᾿ ἑκάτερον σκέλος, ὡς εἴρηται, μία μὲν, μεγίστη
<span class="lb" data-page="15.144" data-line="5" id="l15.144.5"></span>δὲ φλέψ. τῶν δὲ διὰ τοῦ τραχήλου φερομένων, αἳ
<span class="lb" data-page="15.144" data-line="6" id="l15.144.6"></span>καλοῦνται σφαγίτιδες, ἐν τῷ δευτέρῳ ζεύγει μνημονεύσας
<span class="lb" data-page="15.144" data-line="7" id="l15.144.7"></span>ὁ νέος οὗτος Προμηθεὺς ἄγνοιαν καὶ τόλμαν ἐπεδείξατο
<span class="lb" data-page="15.144" data-line="8" id="l15.144.8"></span>μεγίστην, οὐδαμόθι τῆς κοίλης φλεβὸς σχιζομένης, ἐξ ἧς
<span class="lb" data-page="15.144" data-line="9" id="l15.144.9"></span>αὗται γεννῶνται μνημονεύσας. ἐχρῆν γὰρ, εἴπερ ἑωράκει τι
<span class="lb" data-page="15.144" data-line="10" id="l15.144.10"></span>σμικρὸν ἐν ταῖς ἀνατομαῖς, ἐς ταὐτὸ ἀλλήλαις φάναι τὰς
<span class="lb" data-page="15.144" data-line="11" id="l15.144.11"></span>σφαγίτιδας ἰούσας μίαν ἀποτελεῖν φλέβα τὴν ἡπατῖτιν, ἢ
<span class="lb" data-page="15.144" data-line="12" id="l15.144.12"></span>κοίλην, ἢ ὅπως ἄν τις ἑτέρως ὀνομάζειν ἐθέλει νῦν. εἰ δ᾿
<span class="lb" data-page="15.144" data-line="13" id="l15.144.13"></span>ὡς δύο μενουσῶν αὐτῶν ὁ λόγος αὐτῷ γέγραπται
<span class="lb" data-page="15.144" data-line="14" id="l15.144.14"></span><span class="milestone ed2page" data-n="3.140" data-unit="ed2page" id="ed2page.3.140"></span>φάσκοντι διὰ τῶν ἔνδον μερῶν παρὰ τὴν ῥάχιν ἐπὶ τὰ τῶν
<span class="lb" data-page="15.144" data-line="15" id="l15.144.15"></span>σφυρῶν ἔσω καταφέρεσθαι. τί ἂν οὖν ἔτι μνημονεύσῃ τις
<span class="lb" data-page="15.144" data-line="16" id="l15.144.16"></span>τῶν μετὰ τέτταρα ζεύγη γεγραμμένων φλεβῶν; ἃς ἀπὸ τῆς
<span class="lb" data-page="15.144" data-line="17" id="l15.144.17"></span>κοίλης ἀναφέρειν εἰς ὅλον τὸ σῶμα τὴν τροφὴν ἡγεῖται,
<span class="lb" data-page="15.144" data-line="18" id="l15.144.18"></span>ὥσπερ τῶν εἰρημένων τεττάρων ζευγῶν, ἄλλου τινὸς ἕνεκεν
<span class="pb" data-page="15.145" id="p15.145"></span>
<span class="lb" data-page="15.145" data-line="1" id="l15.145.1"></span>ὑπὸ τῆς φύσεως γεγονότων, ἀλλ᾿ οὐχὶ μίαν ἁπασῶν φλεβῶν
<span class="lb" data-page="15.145" data-line="2" id="l15.145.2"></span>ἐχουσῶν χρείαν κοινὴν, ἀναφέρειν ἐξ ἥπατος ἅπασι τοῖς
<span class="lb" data-page="15.145" data-line="3" id="l15.145.3"></span>τοῦ ζώου μέρεσιν αἷμα. τῶν δ᾿ ἐκ τῆς κοιλίας καὶ τῶν ἐντέρων
<span class="lb" data-page="15.145" data-line="4" id="l15.145.4"></span>ἀνακομιζουσῶν εἰς ἧπάρ τε ἐκ τῶν ἐδεσμάτων χυλὸν
<span class="lb" data-page="15.145" data-line="5" id="l15.145.5"></span>οὐδεμία προσωτέρω τοῦ ἥπατος ἀνέρχεται. ἀλλ᾿ οὐδὲ κατὰ
<span class="lb" data-page="15.145" data-line="6" id="l15.145.6"></span>πολλοὺς τοῦ ἥπατος τόπους φαίνονται, καίτοι πάμπολλαι
<span class="lb" data-page="15.145" data-line="7" id="l15.145.7"></span>τὸν ἀριθμὸν οὖσαι καθ᾿ ἃ τῇ γαστρὶ καὶ τοῖς ἄλλοις ἐντέροις
<span class="lb" data-page="15.145" data-line="8" id="l15.145.8"></span>ὁμιλοῦσιν, ἀλλ᾿ εἰς ἕνα τόπον, ὃν ὀνομάζουσι πύλας
<span class="lb" data-page="15.145" data-line="9" id="l15.145.9"></span>ἥπατος, ἀφικνοῦνται δὲ πᾶσαι, τοῦ θεμένου πρώτου πύλας
<span class="lb" data-page="15.145" data-line="10" id="l15.145.10"></span>ὄνομα τῷ χωρίῳ τούτῳ πόλει μὲν ἢ οἰκίᾳ τινὶ μεγάλῃ
<span class="lb" data-page="15.145" data-line="11" id="l15.145.11"></span>τὸ ἧπαρ παρεικάσαντος, ἀγροῖς δὲ τά τε ἔντερα καὶ τὴν
<span class="lb" data-page="15.145" data-line="12" id="l15.145.12"></span>κοιλίαν, ἐξ ὧν ὥσπερ δι᾿ ὁδῶν τινων, πολλῶν τῶν φλεβῶν,
<span class="lb" data-page="15.145" data-line="13" id="l15.145.13"></span>εἰς τὰς πύλας τῆς πόλεως, ἢ τῆς οἰκίας κομίζεται τὰ σιτία.
<span class="lb" data-page="15.145" data-line="14" id="l15.145.14"></span>ληρεῖ τοίνυν ὁ νέος Προμηθεὺς ἐν ᾧ διαπλάττει ζώῳ κατὰ
<span class="lb" data-page="15.145" data-line="15" id="l15.145.15"></span>τὸν ἑαυτοῦ λόγον. οὐ γὰρ δὴ τοῖς ἔργοις γε διέπλασέ τις
<span class="lb" data-page="15.145" data-line="16" id="l15.145.16"></span>ζῶον, ἐν ᾧ φλέβες ἐκ τῆς κοιλίας καὶ τῶν ἐντέρων εἰς
<span class="lb" data-page="15.145" data-line="17" id="l15.145.17"></span>ὅλον ἀναφέρουσι τὸ σῶμα τὴν τροφήν. εἰς ἕνα γὰρ ἀφικνοῦνται
<span class="lb" data-page="15.145" data-line="18" id="l15.145.18"></span>τόπον ἅπασαι, τὰς πύλας τοῦ ἥπατος, ἐντεῦθέν
<span class="pb" data-page="15.146" id="p15.146"></span>
<span class="lb" data-page="15.146" data-line="1" id="l15.146.1"></span>τε πάλιν αἱ κατὰ τὸ σπλάγχνον ὑποδεχόμεναι φλέβες τὴν
<span class="lb" data-page="15.146" data-line="2" id="l15.146.2"></span>ἀνενεχθεῖσαν τροφὴν εἰς τὴν κοίλην φλέβα παράγουσιν, ἐξ
<span class="lb" data-page="15.146" data-line="3" id="l15.146.3"></span>ἧς, ὡς ἔφην ὀλίγον ἔμπροσθεν, εἰς ὅλον τὸ σῶμα διανέμεται
<span class="lb" data-page="15.146" data-line="4" id="l15.146.4"></span>τὸ αἷμα.
</p>
<span class="lb rule" data-page="15.146" data-line="5" id="l15.146.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg085.1st1K-grc1:2.7">
<span class="pb page1" data-page="15.146" id="p15.146"></span>
<span class="milestone ed1page page1" data-n="5.24" data-unit="ed1page" id="ed1page.5.24"></span>
<span class="milestone ed2page page1" data-n="3.140" data-unit="ed2page" id="ed2page.3.140"></span>
<span class="lb head" data-page="15.146" data-line="6" id="l15.146.6"></span>
            <blockquote class="quote lemma">
<span class="lb" data-page="15.146" data-line="7" id="l15.146.7"></span>Φέρουσι δὲ καὶ ἀπὸ τῶν παχειῶν φλεβῶν εἰς τὴν κοιλίην
<span class="lb" data-page="15.146" data-line="8" id="l15.146.8"></span>καὶ εἰς τὸ ἄλλο σῶμα καὶ ἀπὸ τῶν ἔξω καὶ ἀπὸ τῶν
<span class="lb" data-page="15.146" data-line="9" id="l15.146.9"></span>εἴσω καὶ εἰς ἀλλήλας διδόασιν αἵ τε εἴσωθεν ἔξω καὶ αἱ
<span class="lb" data-page="15.146" data-line="10" id="l15.146.10"></span>ἔξωθεν εἴσω.
</blockquote>
<span class="lb rule" data-page="15.146" data-line="11" id="l15.146.11"></span>
            <p>
<span class="lb" data-page="15.146" data-line="12" id="l15.146.12"></span>Ἤρκει μὲν τῷ νέῳ Προμηθεῖ τὰ τέτταρα ζεύγη τῶν
<span class="lb" data-page="15.146" data-line="13" id="l15.146.13"></span>φλεβῶν, οὐ μὴν ἠρκέσθη γε αὐτὸς, ἀλλ᾿ ὑπ᾿ ἀπληστίας
<span class="lb" data-page="15.146" data-line="14" id="l15.146.14"></span>ἠσχημόνησε, προσθεὶς αὐτοῖς τὰς ἐκ τῆς κοίλης φερούσας
<span class="lb" data-page="15.146" data-line="15" id="l15.146.15"></span>τὴν τροφὴν εἰς τὸ σῶμα. νυνὶ δ᾿ αὖθις ἐπήνεγκε τῷ λόγῳ
<span class="lb" data-page="15.146" data-line="16" id="l15.146.16"></span>τὸν κολοφῶνα περὶ τῆς κοινωνίας τῶν φλεβῶν εἰπὼν οὐκ
<span class="lb" data-page="15.146" data-line="17" id="l15.146.17"></span>ἀληθές. οὐδεμία γὰρ τῶν ἀπὸ τῆς κοίλης ἀποπεφυκυιῶν
<span class="lb" data-page="15.146" data-line="18" id="l15.146.18"></span>φλεβῶν, ἃς παχείας ὠνόμασεν, εἰς ἕτερα ζεύγη διανενεμημένη,
<span class="pb" data-page="15.147" id="p15.147"></span>
<span class="lb" data-page="15.147" data-line="1" id="l15.147.1"></span>εἰς κοιλίαν, ἢ ἔντερα φαίνεται καταπεφυκυῖα. καθάπερ
<span class="lb" data-page="15.147" data-line="2" id="l15.147.2"></span>γοῦν ἐπὶ τῆς νῦν εἰρημένης ἀνατομῆς οὐδὲν ὅλως οὐδ᾿
<span class="lb" data-page="15.147" data-line="3" id="l15.147.3"></span>ἄχρι ῥήματος ἑνὸς ἀληθὲς εἶπεν ὁ πλάστης αὐτῶν, οὕτως
<span class="lb" data-page="15.147" data-line="4" id="l15.147.4"></span>ἐπὶ τῆς κατὰ τὸ δεύτερον τῶν ἐπιδημιῶν οὐδὲν ὅλως ὁ Ἱπποκράτης
<span class="lb" data-page="15.147" data-line="5" id="l15.147.5"></span>ἐψεύσατο. παραφρονοῦσιν οὖν ὅσοι οὐδ᾿ ὄναρ
<span class="lb" data-page="15.147" data-line="6" id="l15.147.6"></span>ἀνατομῆς ἁψάμενοι, τῶν Ἱπποκράτους βιβλίων ἐξηγήσεις
<span class="lb" data-page="15.147" data-line="7" id="l15.147.7"></span>ἐπιχειροῦσι ποιεῖσθαι. καὶ μάλιστ᾿ αὐτῶν οἱ καλοῦντες
<span class="lb" data-page="15.147" data-line="8" id="l15.147.8"></span>ἑαυτοὺς Ἱπποκρατείους, ἑνὸς ἀνδρὸς ἡγούμενοι καὶ τοῦτον
<span class="lb" data-page="15.147" data-line="9" id="l15.147.9"></span>εἶναι τὸν λῆρον ἅπαντα, τῆς τῶν φλεβῶν ἀνατομῆς καὶ τὴν
<span class="lb" data-page="15.147" data-line="10" id="l15.147.10"></span>ἐν τῷ δευτέρῳ τῶν ἐπιδημιῶν ἀκρίβειαν. εἰ μὲν γὰρ ἐπεξεύρηταί
<span class="lb" data-page="15.147" data-line="11" id="l15.147.11"></span>τι κατὰ τὸ ἕτερον αὐτῶν, ἐγχωρεῖ τὸν αὐτὸν ἄνδρα
<span class="lb" data-page="15.147" data-line="12" id="l15.147.12"></span>τοῦ χρόνου προϊόντος ἑαυτοῦ βελτίονα γινόμενον ἐφ᾿ οἷς
<span class="lb" data-page="15.147" data-line="13" id="l15.147.13"></span>ἔμπροσθεν εἰρήκει καλῶς ἕτερα προσθεῖναι. ἐπεὶ δὲ ὁ μὲν Ἱπποκράτης
<span class="lb" data-page="15.147" data-line="14" id="l15.147.14"></span>αὐτὸς ἀκριβῶς φαίνεται γράψας οὐ μόνα τὰ σαφῶς ὁρώμενα
<span class="lb" data-page="15.147" data-line="15" id="l15.147.15"></span>πᾶσιν, ἀλλὰ καὶ τὰ δυσθεώρητα, μὴ βλέπων δὲ καὶ ὁ τὴν
<span class="lb" data-page="15.147" data-line="16" id="l15.147.16"></span>ἐνθάδε συνθεὶς ἀνατομὴν, ἃ καὶ ψηλαφῶν ἄν τις εὕροι,
<span class="lb" data-page="15.147" data-line="17" id="l15.147.17"></span><span class="milestone ed2page" data-n="3.141" data-unit="ed2page" id="ed2page.3.141"></span>πῶς ἐγχωρεῖ φάναι τὸν αὐτὸν ἀμφότερα γεγραφέναι; ﻿
<span class="pb" data-page="15.148" id="p15.148"></span>
<span class="lb" data-page="15.148" data-line="1" id="l15.148.1"></span>κατὰ τί δ᾿ εὔλογον, ὅλον ἀναπληρώσας τὸν περὶ τῶν στοιχείων
<span class="lb" data-page="15.148" data-line="2" id="l15.148.2"></span>τοῦ ἀνθρώπου λόγον, ἐφεξῆς αὐτῶν συνῆψε τὸν
<span class="lb" data-page="15.148" data-line="3" id="l15.148.3"></span>περὶ τῶν φλεβῶν; ἢ γὰρ πᾶσαν ἐχρῆν τὴν ἀνατομὴν γράφειν,
<span class="lb" data-page="15.148" data-line="4" id="l15.148.4"></span>ἢ μηδὲ τὴν περὶ τῶν <span class="milestone ed1page" data-n="5.25" data-unit="ed1page" id="ed1page.5.25"></span>φλεβῶν. ὑποτυπώσεσι μὲν
<span class="lb" data-page="15.148" data-line="5" id="l15.148.5"></span>γὰρ, ἃς ἑαυτοῖς ἀναμνήσεως ἕνεκα γράφομεν, οἰκεῖόν ἐστιν
<span class="lb" data-page="15.148" data-line="6" id="l15.148.6"></span>ὅτε τοιαύτη ποικιλία θεωρημάτων γίνεται, συγγράμματι δὲ
<span class="lb" data-page="15.148" data-line="7" id="l15.148.7"></span>οὐδαμῶς ἐστιν οἰκεῖον ἐπιπεπληρωμένῃ τῇ προτέρᾳ διδασκαλίᾳ
<span class="lb" data-page="15.148" data-line="8" id="l15.148.8"></span>μόριόν τι τῆς δευτέρας προσγράφειν, κᾄπειτα τοῦτο
<span class="lb" data-page="15.148" data-line="9" id="l15.148.9"></span>καταλιπόντα μικρὸν ὕστερον ἄλλο τι γράφειν, εἶτ᾿ αὖθις
<span class="lb" data-page="15.148" data-line="10" id="l15.148.10"></span>ἄλλο, καθάπερ ἐν τούτοις τοῖς ὑποκειμένοις ἐν τῷ περὶ
<span class="lb" data-page="15.148" data-line="11" id="l15.148.11"></span>φύσιος ἀνθρώπου.
</p>
<span class="lb rule" data-page="15.148" data-line="12" id="l15.148.12"></span>
          </article>

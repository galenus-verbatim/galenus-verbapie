<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.15">
<span class="pb page1" data-page="15.197" id="p15.197"></span>
<span class="milestone ed1page page1" data-n="5.33" data-unit="ed1page" id="ed1page.5.33"></span>
<span class="milestone ed2page page1" data-n="6.228" data-unit="ed2page" id="ed2page.6.228"></span>
<span class="lb head" data-page="15.197" data-line="18" id="l15.197.18"></span>
            <blockquote class="quote lemma">
<span class="lb" data-page="15.197" data-line="19" id="l15.197.19"></span>Τοῖσι δὲ ἐμέτοισι χρὴ καὶ τοῖσι κατακλύσμασι τοῖσι τῆς
<span class="pb" data-page="15.198" id="p15.198"></span>
<span class="lb" data-page="15.198" data-line="1" id="l15.198.1"></span>κοιλίης, ᾧδε χρέεσθαι ἓξ μῆνας τοὺς χειμερινοὺς ἐμέειν·
<span class="lb" data-page="15.198" data-line="2" id="l15.198.2"></span>οὗτος γὰρ ὁ χρόνος φλεγματωδέστερος τοῦ θερινοῦ καὶ
<span class="lb" data-page="15.198" data-line="3" id="l15.198.3"></span>τὰ νουσήματα γίνεται περὶ τὴν κεφαλὴν καὶ περὶ τὸ χωρίον
<span class="lb" data-page="15.198" data-line="4" id="l15.198.4"></span>τοῦτο τὸ ὑπὲρ τῶν φρενῶν. ὅταν δὲ ᾖ τὸ θάλπος,
<span class="lb" data-page="15.198" data-line="5" id="l15.198.5"></span>τοῖσι κατακλύσμασι χρέεσθαι. ἡ γὰρ ὥρη καυματώδης
<span class="lb" data-page="15.198" data-line="6" id="l15.198.6"></span>καὶ χολωδέστερόν ἐστι τὸ σῶμα καὶ αἱ βαρύτητες ἐν τῇ
<span class="lb" data-page="15.198" data-line="7" id="l15.198.7"></span>ὀσφύϊ καὶ ἐν τοῖσι γούνασι καὶ θερμὰ γίνονται καὶ ἐν
<span class="lb" data-page="15.198" data-line="8" id="l15.198.8"></span>γαστρὶ στρόφοι <span class="milestone ed2page" data-n="6.229" data-unit="ed2page" id="ed2page.6.229"></span>γίνονται. δεῖ οὖν τὸ σῶμα
<span class="lb" data-page="15.198" data-line="9" id="l15.198.9"></span>ψύχειν καὶ τὰ μετεωριζόμενα κάτω ὑπάγειν ἀπὸ τῶν
<span class="lb" data-page="15.198" data-line="10" id="l15.198.10"></span>χωρίων τουτέων.
</blockquote>
<span class="lb rule" data-page="15.198" data-line="11" id="l15.198.11"></span>
            <p>
<span class="lb" data-page="15.198" data-line="12" id="l15.198.12"></span>Τίνα καλεῖ κατακλύσματα διὰ τῶν ἐφεξῆς ἐδήλωσεν
<span class="lb" data-page="15.198" data-line="13" id="l15.198.13"></span>αὐτός. τά τε ἀπὸ τῶν γαλάκτων εἰπὼν καὶ τὸ ἀπὸ τῶν
<span class="lb" data-page="15.198" data-line="14" id="l15.198.14"></span>ἐρεβίνθων ἑψημένον ὕδωρ ἅλμην τε καὶ θάλασσαν. ἕτερα
<span class="lb" data-page="15.198" data-line="15" id="l15.198.15"></span>γάρ ἐστι τούτων τὰ καθαίροντα φάρμακα κενωτικὰ τοῦ παντὸς
<span class="lb" data-page="15.198" data-line="16" id="l15.198.16"></span>σώματος ὄντα. ὥσπερ οὖν τὰ βαλανεῖα κατακλύζειν οἱ
<span class="lb" data-page="15.198" data-line="17" id="l15.198.17"></span>βαλανεῖς λέγουσι, τῶν ἐν αὐτοῖς λίθων ἀποπλύνοντες τὸν
<span class="lb" data-page="15.198" data-line="18" id="l15.198.18"></span>πηλὸν καὶ τὸν ῥύπον, οὕτω καὶ τὰ τῆς γαστρός τε καὶ τῶν
<span class="pb" data-page="15.199" id="p15.199"></span>
<span class="lb" data-page="15.199" data-line="1" id="l15.199.1"></span>ἐντέρων κατακλύσματα, περιπλύνει τὸ φλέγμα καὶ τὴν χολὴν
<span class="lb" data-page="15.199" data-line="2" id="l15.199.2"></span>αὐτῶν. ἐπεὶ τοίνυν ἐν τῷ χειμῶνι φλέγμα γεννᾶται
<span class="lb" data-page="15.199" data-line="3" id="l15.199.3"></span>κατὰ τὴν κοιλίαν, ἐκκενοῦν αὐτὸ διὰ τῶν ἐμέτων συμβουλεύει.
<span class="lb" data-page="15.199" data-line="4" id="l15.199.4"></span>τοῦ θέρους δὲ τὴν ἐπιπολάζουσαν ἄνω χολὴν ἀντισπᾷν
<span class="lb" data-page="15.199" data-line="5" id="l15.199.5"></span>κάτω. καθαίρειν μέντοι τὸ σύμπαν σῶμα βουληθέντι
<span class="lb" data-page="15.199" data-line="6" id="l15.199.6"></span>σοι θέρους μὲν διὰ τῆς ἄνω, χειμῶνος δὲ διὰ τῆς κάτω
<span class="lb" data-page="15.199" data-line="7" id="l15.199.7"></span>κοιλίας φαρμακευτέον, ὡς ἐν ἀφορισμοῖς εἴρηται. τὰ
<span class="lb" data-page="15.199" data-line="8" id="l15.199.8"></span>μὲν γὰρ ἤδη πλεονάζοντα ἡ κάθαρσις ἰᾶται διὰ τῶν χωρίων
<span class="lb" data-page="15.199" data-line="9" id="l15.199.9"></span>ᾗ ῥέπει τὴν κάθαρσιν ποιούμενος. ἀκτέα γὰρ ᾗ ῥέπει διὰ
<span class="lb" data-page="15.199" data-line="10" id="l15.199.10"></span>τῶν συμφερόντων χωρίων. ὅσα δὲ κωλῦσαι θέλεις αὐξηθῆναι,
<span class="lb" data-page="15.199" data-line="11" id="l15.199.11"></span>διὰ τῶν ἀντικειμένων χωρίων ἀντισπᾷν προσήκει.
</p>
<span class="lb rule" data-page="15.199" data-line="12" id="l15.199.12"></span>
          </article>

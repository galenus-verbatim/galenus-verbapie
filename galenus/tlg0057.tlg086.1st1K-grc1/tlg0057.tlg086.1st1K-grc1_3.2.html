<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.2">
<span class="pb page1" data-page="15.177" id="p15.177"></span>
<span class="milestone ed1page page1" data-n="4.3" data-unit="ed1page" id="ed1page.5.30"></span>
<span class="milestone ed2page page1" data-n="6.221" data-unit="ed2page" id="ed2page.6.221"></span>
<span class="lb head" data-page="15.177" data-line="11" id="l15.177.11"></span>
            <blockquote class="quote lemma">
<span class="lb" data-page="15.177" data-line="12" id="l15.177.12"></span>Τοῦ μὲν χειμῶνος ἐσθίειν ὡς πλεῖστα, πίνειν δὲ ὡς ἐλάχιστα.
<span class="lb" data-page="15.177" data-line="13" id="l15.177.13"></span>εἶναι δὲ χρὴ τὸ πόμα οἶνον ὡς ἀκρητέστατον·
<span class="lb" data-page="15.177" data-line="14" id="l15.177.14"></span>τὰ δὲ σιτία ἄρτον καὶ τὰ ὄψα ὀπτὰ πάντα.
<span class="lb" data-page="15.177" data-line="15" id="l15.177.15"></span>λαχάνοισι δὲ ὡς ἐλαχίστοισι χρέεσθαι ταύτην τὴν ὥρην.
<span class="lb" data-page="15.177" data-line="16" id="l15.177.16"></span>οὕτω γὰρ ἂν μάλιστα τὸ σῶμα θερμόν τε εἴη καὶ ξηρόν.
</blockquote>
<span class="lb rule" data-page="15.177" data-line="17" id="l15.177.17"></span>
            <p>
<span class="lb" data-page="15.177" data-line="18" id="l15.177.18"></span>Τὸ κεφάλαιον εἰπὼν τῆς ὅλης διαίτης ὀρθῶς ἐποίησε
<span class="pb" data-page="15.178" id="p15.178"></span>
<span class="lb" data-page="15.178" data-line="1" id="l15.178.1"></span>προσγράψας ἐπὶ τῇ τελευτῇ τῆς ῥήσεως, διὰ τί τῶν εἰρημένων
<span class="lb" data-page="15.178" data-line="2" id="l15.178.2"></span>ἕκαστον αἱρεῖται. θερμαίνειν μὲν γὰρ ἀξιοῖ τὸ σῶμα
<span class="lb" data-page="15.178" data-line="3" id="l15.178.3"></span>καὶ ξηραίνειν διὰ τὴν ἀμετρίαν τῆς κατὰ τὴν ὥραν κράσεως.
<span class="lb" data-page="15.178" data-line="4" id="l15.178.4"></span>ὡς εἴ γε ἦν σύμμετρον, ὡς κατὰ τὸ ἔαρ ἐστὶ, σύμμετρον
<span class="lb" data-page="15.178" data-line="5" id="l15.178.5"></span>ἂν ἐκέλευσε καὶ τὴν δίαιταν ποιεῖσθαι. φυλάττειν
<span class="lb" data-page="15.178" data-line="6" id="l15.178.6"></span>μὲν<span class="milestone ed1page" data-n="5.30" data-unit="ed1page" id="ed1page.5.30"></span> γὰρ προσήκει τὰ συμμέτρως διακείμενα, μεταβάλλειν
<span class="lb" data-page="15.178" data-line="7" id="l15.178.7"></span>δὲ τὰ ἀμέτρως. <span class="milestone ed2page" data-n="6.222" data-unit="ed2page" id="ed2page.6.222"></span>μεταβολὴ δὲ οὐκ ἄλλως ἂν
<span class="lb" data-page="15.178" data-line="8" id="l15.178.8"></span>ἢ ἐκ τῶν ἐναντίων ἀμετρίων γίνοιτο. τὸ μὲν γὰρ ἀμετρότερον,
<span class="lb" data-page="15.178" data-line="9" id="l15.178.9"></span>ἢ τεθερμασμένον, ἢ θερμαινόμενον σῶμα ψύχειν
<span class="lb" data-page="15.178" data-line="10" id="l15.178.10"></span>προσήκει, τὸ δὲ ἐψυγμένον, ἢ ψυχόμενον θερμαίνειν. ὡσαύτως
<span class="lb" data-page="15.178" data-line="11" id="l15.178.11"></span>δὲ κᾀπὶ καὶ κατὰ τὸ ὑγρόν τε καὶ ξηρὸν ἀμετρίας διὰ
<span class="lb" data-page="15.178" data-line="12" id="l15.178.12"></span>τῆς τῶν ἐναντίων προσφορᾶς τὰς νοσαζούσας ὑπερβολὰς
<span class="pb" id="p"></span>
<span class="lb" data-page="" data-line="1" id="l.1"></span>καθαιρεῖν χρὴ, τὴν ἐναντίαν ἀμετρίαν προσφέροντας, τοσοῦτον
<span class="lb" data-page="" data-line="2" id="l.2"></span>ἀπέχουσαν τοῦ μέσου τε καὶ συμμέτρου, ὅσον ἀφέστηκεν
<span class="lb" data-page="" data-line="3" id="l.3"></span>ἡ νοσάζουσα. κατὰ τοῦτο γοῦν ἐν τῷ χειμῶνι ψυχρῷ
<span class="lb" data-page="" data-line="4" id="l.4"></span>καὶ ὑγρῷ τὴν κρᾶσιν ὄντι συμφέρει ἐσθίειν μὲν ὡς
<span class="lb" data-page="" data-line="5" id="l.5"></span>πλεῖστα, πίνειν δὲ ὡς ἐλάχιστα. πλεῖστα δ᾿ ἀκουστέον οὐχ
<span class="lb" data-page="" data-line="6" id="l.6"></span>ὡς πρὸς τὴν δύναμιν, ἀλλ᾿ ὡς πρὸς τὰς ἄλλας ὥρας. ὡσαύτως
<span class="pb" data-page="15.179" id="p15.179"></span>
<span class="lb" data-page="15.179" data-line="1" id="l15.179.1"></span>﻿ δὲ καὶ πίνειν ὡς ἐλάχιστα πρὸς τὰς ἄλλας ὥρας ἀναφέροντα
<span class="lb" data-page="15.179" data-line="2" id="l15.179.2"></span>τὴν παραβολήν. ὁμοίως δὲ εἴρηται καὶ τὸ τὸν
<span class="lb" data-page="15.179" data-line="3" id="l15.179.3"></span>οἶνον ἀκρατέστατον εἶναι δεῖν ὡς πρὸς τὴν ἐν ταῖς ἄλλαις
<span class="lb" data-page="15.179" data-line="4" id="l15.179.4"></span>ὥραις κρᾶσιν αὐτοῦ. τῷ μέντοι πρὸς τὴν δύναμιν μέτρῳ
<span class="lb" data-page="15.179" data-line="5" id="l15.179.5"></span>καὶ τῷ πρὸς τὴν ἐνεστῶσαν ὠφέλειαν προσέχων τὸν νοῦν
<span class="lb" data-page="15.179" data-line="6" id="l15.179.6"></span>ἀεὶ τὸ σύμμετρον οἴνου τε καὶ σιτίου δώσεις, ὥσπερ γε καὶ
<span class="lb" data-page="15.179" data-line="7" id="l15.179.7"></span>ὕπνου καὶ γυμνασίων καὶ πάντων ἁπλῶς τῶν καλουμένων
<span class="lb" data-page="15.179" data-line="8" id="l15.179.8"></span>ὑπὸ τῶν ἰατρῶν ἐπιτηδευμάτων. ὅτι δ᾿ οἶνος ὁ ἀκρατέστερος
<span class="lb" data-page="15.179" data-line="9" id="l15.179.9"></span>καὶ ὅτι τὰ ὀπτὰ κρέα θερμαίνει καὶ ξηραίνει, παραβαλλόμενα
<span class="lb" data-page="15.179" data-line="10" id="l15.179.10"></span>μάζῃ τε καὶ λαχάνοις, οὐδεὶς ἀγνοεῖ. παραπλησίως
<span class="lb" data-page="15.179" data-line="11" id="l15.179.11"></span>δὲ καὶ ὁ ἄρτος, εἰ παραβάλλοιτο μάζῃ, θερμαίνειν τε
<span class="lb" data-page="15.179" data-line="12" id="l15.179.12"></span>καὶ ξηραίνειν λεχθήσεται. ταῦτα οὖν ὡς παραδείγματα νομιστέον
<span class="lb" data-page="15.179" data-line="13" id="l15.179.13"></span>εἰρῆσθαι τἀνδρὶ. σὺ δὲ καὶ τῶν ὀσπρίων ἐπιλέξῃ
<span class="lb" data-page="15.179" data-line="14" id="l15.179.14"></span>τὰ θερμαίνοντα καὶ ξηραίνοντα, καθάπερ τὴν φακήν. ἀλλὰ
<span class="lb" data-page="15.179" data-line="15" id="l15.179.15"></span>καὶ τῶν λαχάνων, ὅσα ταύτην ἔχει τὴν δύναμιν, ὥσπερ
<span class="lb" data-page="15.179" data-line="16" id="l15.179.16"></span>ἡ κράμβη. καὶ τῶν κρεῶν ὡσαύτως, οἷα τὰ τῶν ἀγρίων
<span class="lb" data-page="15.179" data-line="17" id="l15.179.17"></span>ζώων ἐστὶ καὶ τὰ ταριχευθέντα. ταῦτα δὲ λέλεκται κᾀμοὶ
<span class="pb" data-page="15.180" id="p15.180"></span>
<span class="lb" data-page="15.180" data-line="1" id="l15.180.1"></span>πάντα παραδείγματος ἕνεκεν. ἡ δὲ σύμπασα κατὰ μέρος
<span class="lb" data-page="15.180" data-line="2" id="l15.180.2"></span>ὕλη τῶν τροφῶν ἐν τρισὶν ὑπομνήμασι σύγκειται, τήνδε
<span class="lb" data-page="15.180" data-line="3" id="l15.180.3"></span>ἐπιγραφὴν ἔχουσα, περὶ τῶν ἐν ταῖς τροφαῖς δυνάμεων.
<span class="lb" data-page="15.180" data-line="4" id="l15.180.4"></span>ὥσπερ οὖν ταῦτα καλῶς εἴρηται περὶ τῆς κατὰ τὰς ποιότητας
<span class="lb" data-page="15.180" data-line="5" id="l15.180.5"></span>αἱρέσεως τε καὶ φυγῆς σιτίων, οὕτω καὶ τὰ περὶ τῆς
<span class="lb" data-page="15.180" data-line="6" id="l15.180.6"></span>τῶν σιτίων ποσότητος. ἐσθίειν γὰρ ὡς πρὸς τὰς ἄλλας ὥρας
<span class="lb" data-page="15.180" data-line="7" id="l15.180.7"></span>πλεῖστα συγχωρητέον ἐν χειμῶνι, μεμαθηκότας ἐν ἀφορισμοῖς
<span class="lb" data-page="15.180" data-line="8" id="l15.180.8"></span>ὀρθῶς εἰρῆσθαι. θέρεος καὶ φθινοπώρου σιτία δυσφορώτατα
<span class="lb" data-page="15.180" data-line="9" id="l15.180.9"></span>φέρουσι, χειμῶνος ῥήϊστα, ἦρος δεύτερον. εἰ δὲ καὶ διὰ τί
<span class="lb" data-page="15.180" data-line="10" id="l15.180.10"></span>γίνεται ταῦτα μαθεῖν ἐθέλοι τις, ἐδίδαξε καὶ τοῦτο κατὰ
<span class="lb" data-page="15.180" data-line="11" id="l15.180.11"></span>τοὺς ἀφορισμοὺς εἰπών. αἱ κοιλίαι χειμῶνος καὶ ἦρος θερμόταται
<span class="lb" data-page="15.180" data-line="12" id="l15.180.12"></span>φύσει, διότι τὸ περιέχον ψυχρὸν ὂν, ἐναποστέγει
<span class="lb" data-page="15.180" data-line="13" id="l15.180.13"></span>στεγανοῦν καὶ κατακλείει τὸ ἔμφυτον θερμὸν ἐν τῷ βάθει
<span class="lb" data-page="15.180" data-line="14" id="l15.180.14"></span>τοῦ σώματος. ἐν δὲ τῷ θέρει διαφορεῖται μὲν τοῦτο διὰ τῆς
<span class="lb" data-page="15.180" data-line="15" id="l15.180.15"></span>διαπνοῆς. διὰ τῆς ἀναπνοῆς δὲ ἕλκεται τὸ περιέχον θερμόν.
<span class="lb" data-page="15.180" data-line="16" id="l15.180.16"></span>ὀνομάζω δὲ ἀναπνοὴν μὲν τὴν διὰ τοῦ στόματος ἔξω τε
<span class="lb" data-page="15.180" data-line="17" id="l15.180.17"></span>καὶ εἴσω φορὰν τοῦ πνεύματος, διαπνοὴν δὲ τὴν δι᾿ ὅλου
<span class="lb" data-page="15.180" data-line="18" id="l15.180.18"></span>τοῦ σώματος ὁμοίως γιγνομένην.
</p>
<span class="lb rule" data-page="15.180" data-line="19" id="l15.180.19"></span>
          </article>

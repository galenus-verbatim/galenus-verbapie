<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.20">
<span class="pb page1" data-page="15.202" id="p15.202"></span>
<span class="milestone ed1page page1" data-n="5.34" data-unit="ed1page" id="ed1page.5.34"></span>
<span class="milestone ed2page page1" data-n="6.230" data-unit="ed2page" id="ed2page.6.230"></span>
<span class="lb head" data-page="15.202" data-line="17" id="l15.202.17"></span>
            <blockquote class="quote lemma">
<span class="lb" data-page="15.202" data-line="18" id="l15.202.18"></span>Οἱ δὲ λεπτότεροι καὶ ἀσθενέστεροι ἀπὸ σιτίων ποιεέσθωσαν
<span class="pb" data-page="15.203" id="p15.203"></span>
<span class="lb" data-page="15.203" data-line="1" id="l15.203.1"></span>τὸν ἔμετον τρόπῳ τοιῷδε. λουσάμενοι θερμῷ προπιέτωσαν
<span class="lb" data-page="15.203" data-line="2" id="l15.203.2"></span>ἀκρήτου κοτύλην, ἔπειτα σιτία παντοδαπὰ ἐσθιέτωσαν
<span class="lb" data-page="15.203" data-line="3" id="l15.203.3"></span>καὶ μὴ πινέτωσαν ἐπὶ τῷ σιτίῳ, μηδὲ ἀπὸ τοῦ
<span class="lb" data-page="15.203" data-line="4" id="l15.203.4"></span>σιτίου, ἀλλὰ ἐπισχέτωσαν ὅσον τέσσαρα στάδια διελθεῖν.
<span class="lb" data-page="15.203" data-line="5" id="l15.203.5"></span>ἔπειτα δὲ συμμίξας οἴνους τρεῖς πίνειν διδόναι αὐστηρὸν
<span class="lb" data-page="15.203" data-line="6" id="l15.203.6"></span>καὶ γλυκὺν καὶ ὀξύν. πρῶτον μὲν ἀκρητέστερον καὶ κατ᾿
<span class="lb" data-page="15.203" data-line="7" id="l15.203.7"></span>ὀλίγον καὶ διὰ πολλοῦ χρόνου. ἔπειτα δὲ ὑδαρέστερόν τε
<span class="lb" data-page="15.203" data-line="8" id="l15.203.8"></span>καὶ θᾶσσον καὶ κατὰ πολλόν.
</blockquote>
<span class="lb rule" data-page="15.203" data-line="9" id="l15.203.9"></span>
            <p>
<span class="lb" data-page="15.203" data-line="10" id="l15.203.10"></span>Λουσάμενον θερμῷ προπίνειν ἀξιοῖ πόματος ἀκρατεστέρῳ,
<span class="lb" data-page="15.203" data-line="11" id="l15.203.11"></span>λογισμῷ τοιῷδε χρώμενος, ὡς ἂν εἰκάσειέ τις. ἐκ
<span class="lb" data-page="15.203" data-line="12" id="l15.203.12"></span>τοῦ θερμοῦ λουτροῦ θερμαίνεται πᾶν τὸ σῶμα καὶ οἱ χυμοὶ
<span class="lb" data-page="15.203" data-line="13" id="l15.203.13"></span>χέονται καὶ χαλαρὰ γίνονται τὰ ἀγγεῖα, τὰ αὐτὰ δὲ
<span class="lb" data-page="15.203" data-line="14" id="l15.203.14"></span>ταῦτα καὶ ὁ ἀκρατέστερος οἶνος ἐργάζεται, μετὰ τοῦ καὶ
<span class="lb" data-page="15.203" data-line="15" id="l15.203.15"></span>ῥωννύναι τὴν δύναμιν, ἧς μάλιστα φροντίζειν ἔοικεν ἐπὶ
<span class="lb" data-page="15.203" data-line="16" id="l15.203.16"></span>τῶν ἰσχνῶν. ἔπειτα, <span class="milestone ed2page" data-n="6.231" data-unit="ed2page" id="ed2page.6.231"></span>φησὶ, σιτία παντοδαπὰ ἐσθιέτωσαν.
<span class="lb" data-page="15.203" data-line="17" id="l15.203.17"></span>τούτου δὲ λογισμὸν οὐ τὸν αὐτὸν πάντες ἔγραψαν
<span class="lb" data-page="15.203" data-line="18" id="l15.203.18"></span>οἱ ἐξηγησάμενοι τὸ βιβλίον. ἐνίοις μὲν γὰρ αὐτῶν δοκεῖ
<span class="lb" data-page="15.203" data-line="19" id="l15.203.19"></span>διδόναι παντοδαπὰ, διότι στασιάζοντα πρὸς ἄλληλα ῥᾷον εἰς ﻿
<span class="pb" data-page="15.204" id="p15.204"></span>
<span class="lb" data-page="15.204" data-line="1" id="l15.204.1"></span>ἔμετον ὁρμᾷ, τισὶ δὲ ὑπὲρ τοῦ πλεῖον προσενεγκέσθαι. τὰ
<span class="lb" data-page="15.204" data-line="2" id="l15.204.2"></span>γὰρ ἁπλᾶ καὶ μονοειδῆ ταχέως ἐμπίπλησιν, οὐκ ἐᾷ δὲ πίνειν
<span class="lb" data-page="15.204" data-line="3" id="l15.204.3"></span>εὐθέως αὐτοὺς, ἵνα μὴ ταχέως ἐπιπολάσῃ τὰ σιτία, ὅ
<span class="lb" data-page="15.204" data-line="4" id="l15.204.4"></span>οὐ βούλεται. διὰ δὲ τὸ μὴ γενέσθαι τοῦτο καὶ χρόνον τινὰ
<span class="lb" data-page="15.204" data-line="5" id="l15.204.5"></span>μεταξὺ πρὸς τὴν θρέψιν αὐτάρκη διατρίβειν ὁρίζει καὶ τὸν
<span class="lb" data-page="15.204" data-line="6" id="l15.204.6"></span>χρόνον δὲ αὐτὸν εἶπεν, ὅσον τεσσάρων σταδίων διελθεῖν.
<span class="lb" data-page="15.204" data-line="7" id="l15.204.7"></span>ἐπὶ δὲ τούτοις, οὕτω προαχθεῖσι, δίδωσι τὸ ποτὸν, οἴνους
<span class="lb" data-page="15.204" data-line="8" id="l15.204.8"></span>τρεῖς διαφέροντας ἀλλήλων κατὰ ποιότητα. κελεύει γὰρ εἶναι
<span class="lb" data-page="15.204" data-line="9" id="l15.204.9"></span>τὸν μέν τινα τῶν οἴνων αὐστηρὸν, τὸν δὲ γλυκὺν, τὸν
<span class="lb" data-page="15.204" data-line="10" id="l15.204.10"></span>δὲ ὀξύν. οὐκ εἰπὼν οὐδὲ ἐνταῦθα τὴν αἰτίαν, δι᾿ ἣν οὕτως
<span class="lb" data-page="15.204" data-line="11" id="l15.204.11"></span>ἐκέλευσεν. οἱ δ᾿ ἀπομαντευόμενοι τῆς γνώμης αὐτοῦ φασὶ
<span class="lb" data-page="15.204" data-line="12" id="l15.204.12"></span>τὸν μὲν αὐστηρὸν διδόναι ῥώμης ἕνεκα τῶν ὀργάνων, δι᾿
<span class="lb" data-page="15.204" data-line="13" id="l15.204.13"></span>ὦν ὁ ἔμετος ἔσται, τὸν δὲ γλυκὺν ἵνα εἰς ἔμετον ὁρμήσῃ
<span class="lb" data-page="15.204" data-line="14" id="l15.204.14"></span>καὶ διὰ τὸ χέειν τοὺς χυμοὺς τὸν γλυκὺν οἶνον, τὸν δ᾿
<span class="lb" data-page="15.204" data-line="15" id="l15.204.15"></span>ὀξὺν ἵνα ἀποῤῥύψῃ τὰ ἐμπεπλασμένα τῇ γαστρί. τάχα γοῦν
<span class="lb" data-page="15.204" data-line="16" id="l15.204.16"></span>καὶ τὰ σιτία παντοδαπὰ κατὰ τὰς ποιότητας ἐκέλευσε λαμβάνειν
<span class="lb" data-page="15.204" data-line="17" id="l15.204.17"></span>αὐτοὺς, ἵνα τὰ μὲν ῥώσῃ τὴν γαστέρα, τὰ δὲ εἰς ἔμετον
<span class="lb" data-page="15.204" data-line="18" id="l15.204.18"></span>παροξύνῃ, τὰ δὲ ἀποῤῥύψῃ τοὺς ἐμπεπλασμένους χυμούς.
<span class="pb" data-page="15.205" id="p15.205"></span>
<span class="lb" data-page="15.205" data-line="1" id="l15.205.1"></span>ὅπερ δὲ λέγω πολλάκις ἐν ταῖς πρὸς τοὺς ἑταίρους τε καὶ
<span class="lb" data-page="15.205" data-line="2" id="l15.205.2"></span>τοὺς ἄλλους φίλους συνουσίαις, ἐρῶ καὶ νῦν. οὐ σμικρά
<span class="lb" data-page="15.205" data-line="3" id="l15.205.3"></span>μοι δοκοῦσιν ἁμαρτάνειν οἱ τὴν δογματικὴν αἵρεσιν ἄνδρες
<span class="lb" data-page="15.205" data-line="4" id="l15.205.4"></span>πρεσβεύοντες, ἄνευ τοῦ τὸν λογισμὸν εἰπεῖν ὦν συμβουλεύουσιν,
<span class="lb" data-page="15.205" data-line="5" id="l15.205.5"></span>ἀποφαινόμενοι καθάπερ τινὰ προστάγματα βασιλικά.
<span class="lb" data-page="15.205" data-line="6" id="l15.205.6"></span>βέλτιον γὰρ ἦν ἑκάστου τῶν πραττομένων αὐτὸν τὸν γράψαντα
<span class="lb" data-page="15.205" data-line="7" id="l15.205.7"></span>τὸ βιβλίον εἰπεῖν τὴν δύναμιν, ὡς Ἱπποκράτης ἐποίησεν
<span class="lb" data-page="15.205" data-line="8" id="l15.205.8"></span>ἐν τῷ περὶ διαίτης ὀξέων, ἐπὶ τῆς πτισάνης εἰπών.
<span class="lb" data-page="15.205" data-line="9" id="l15.205.9"></span>τὸ γὰρ γλίσχρον αὐτῆς λεῖον καὶ προσηνὲς καὶ συνεχές ἐστι
<span class="lb" data-page="15.205" data-line="10" id="l15.205.10"></span>καὶ ὀλισθηρὸν καὶ πλαδαρὸν μετρίως καὶ ἄδιψον καὶ εὐέκπλυτον,
<span class="lb" data-page="15.205" data-line="11" id="l15.205.11"></span>εἴ τι καὶ τούτου προσδέοι καὶ οὔτε στύψιν ἔχον,
<span class="lb" data-page="15.205" data-line="12" id="l15.205.12"></span>οὔτε ἄραδον κακὸν, οὔτε ἀνοιδίσκεται ἐν τῇ κοιλίᾳ. οὕτως
<span class="lb" data-page="15.205" data-line="13" id="l15.205.13"></span>δὲ καὶ περὶ μελικράτου καὶ οἴνου καὶ ὀξυμέλιτος, ἔτι τε
<span class="lb" data-page="15.205" data-line="14" id="l15.205.14"></span>λουτρῶν ἔγραψεν, ὥστε ἀρχὴν ἔχειν ἡμᾶς τῆς ὁδοῦ καθ᾿ ἣν
<span class="lb" data-page="15.205" data-line="15" id="l15.205.15"></span>ἀκολούθως τῷ συγγραφεῖ τῶν οὐκ εἰρημένων ὑπ᾿ αὐτοῦ προσθῶμέν
<span class="lb" data-page="15.205" data-line="16" id="l15.205.16"></span>τινα. καὶ νῦν οὖν εἰρηκότος αὐτοῦ τἄλλα, χωρὶς τοῦ τῆς
<span class="lb" data-page="15.205" data-line="17" id="l15.205.17"></span>αἰτίας λογισμοῦ καὶ μέντοι ὡς ἤτοι πίνειν ἔνεστι τὸν οἶνον
<span class="lb" data-page="15.205" data-line="18" id="l15.205.18"></span>πρῶτον μὲν ἀκρητέστερον καὶ κατ᾿ ὀλίγον καὶ διὰ πολλοῦ,
<span class="lb" data-page="15.205" data-line="19" id="l15.205.19"></span>ἔπειτα δὲ ὑδαρέστερόν τε καὶ θᾶσσον καὶ κατὰ πολλόν. ἡμᾶς
<span class="pb" data-page="15.206" id="p15.206"></span>
<span class="lb" data-page="15.206" data-line="1" id="l15.206.1"></span>δεῖ στοχάζεσθαι τῆς γνώμης αὐτοῦ, καθ᾿ ἣν ἔγραψεν. ἔστι δὲ
<span class="lb" data-page="15.206" data-line="2" id="l15.206.2"></span>καὶ ἄλλως μὲν ἅπας στοχασμὸς ἀμφίβολον πρᾶγμα· μάλιστα
<span class="lb" data-page="15.206" data-line="3" id="l15.206.3"></span>δὲ ὅταν ἔτ᾿ ἀνθρώπου γνώμη ἠγνόηται. τὸ μὲν οὖν ὑδαρέστερον
<span class="lb" data-page="15.206" data-line="4" id="l15.206.4"></span>πίνειν τὸν οἶνον καὶ θᾶσσον καὶ κατὰ πολλὸν εἰκότως ἂν
<span class="lb" data-page="15.206" data-line="5" id="l15.206.5"></span>εἰρῆσθαι δόξειεν ἐπὶ τῶν ἐμεῖν ἐθελόντων, εἴπερ γε καὶ τἀναντία
<span class="lb" data-page="15.206" data-line="6" id="l15.206.6"></span>τοῖς κατασχεῖν βουλομένοις καὶ πέψαι τὴν τροφὴν ἐστὶν
<span class="lb" data-page="15.206" data-line="7" id="l15.206.7"></span>ἐπιτήδεια, τό τε ἀκρατέστερον καὶ κατ᾿ ὀλίγον καὶ διὰ πολλοῦ.
<span class="lb" data-page="15.206" data-line="8" id="l15.206.8"></span>διὰ τί δ᾿ ὅλως τὰ πρὸς τὸ κατασχεῖν ἁρμόττοντα πρῶτα παρέλαβεν
<span class="lb" data-page="15.206" data-line="9" id="l15.206.9"></span>ἐπὶ τοῦ μέλλοντος ἐμεῖν ὀλίγον ὕστερον, οὐκ ἔχομεν εἰπεῖν
<span class="lb" data-page="15.206" data-line="10" id="l15.206.10"></span>τι πιθανόν. ἴσως δ᾿ ἐκείνῳ τῷ γράψαντι ταῦτα πιθανὸν
<span class="lb" data-page="15.206" data-line="11" id="l15.206.11"></span>ἐδόκει τὸ καὶ τῶν ἐξηγητῶν ἐνίοις ἀρέσκον. ἐπειδὴ βούλεται
<span class="lb" data-page="15.206" data-line="12" id="l15.206.12"></span>μὴ καταλύεσθαι τὴν δύναμιν τῶν λεπτῶν ἀνθρώπων
<span class="lb" data-page="15.206" data-line="13" id="l15.206.13"></span>ὑπὲρ ὦν ταῦτα γράφει, διὰ τοῦτ᾿ οὖν πρώτην ἐκείνην ῥώννυσιν,
<span class="lb" data-page="15.206" data-line="14" id="l15.206.14"></span>εἶθ᾿ οὕτως ἐπὶ τὰ τὸν ἔμετον κινοῦντα παραγίνεται. ἀλλ᾿
<span class="lb" data-page="15.206" data-line="15" id="l15.206.15"></span>εἰς τὸ ῥωσθῆναι τὴν δύναμιν αὐτάρκης ἦν ὁ ἐπὶ τῇ τῶν σιτίων
<span class="lb" data-page="15.206" data-line="16" id="l15.206.16"></span>προσφορᾷ χρόνος. ἄλλο δὲ ἄλλῳ πιθανὸν, ὡς ἔφην,
<span class="lb" data-page="15.206" data-line="17" id="l15.206.17"></span>ἐστὶν, οὐκ ἀποτετμημένον, ὡς ἕν τι, καθάπερ τὸ ἀναγκαῖον, ὃ
<span class="lb" data-page="15.206" data-line="18" id="l15.206.18"></span>κατὰ τὰς ἐπιστημονικὰς ἀποδείξεις βεβαιοῦται.
</p>
<span class="lb rule" data-page="15.206" data-line="19" id="l15.206.19"></span>
          </article>

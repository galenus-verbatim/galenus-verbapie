<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.22">
<span class="pb page1" data-page="15.207" id="p15.207"></span>
<span class="milestone ed1page page1" data-n="5.34" data-unit="ed1page" id="ed1page.5.34"></span>
<span class="milestone ed2page page1" data-n="6.232" data-unit="ed2page" id="ed2page.6.232"></span>
<span class="lb head" data-page="15.207" data-line="15" id="l15.207.15"></span>
            <blockquote class="quote lemma">
<span class="lb" data-page="15.207" data-line="16" id="l15.207.16"></span>Ὁκόσοισι μὲν ἀνεπιτήδειον ἀπεμέειν τὰ σιτία, ἢ ὁκόσοισιν
<span class="lb" data-page="15.207" data-line="17" id="l15.207.17"></span>αἱ κοιλίαι οὐκ εὐδιέξοδοί εἰσι, τουτέοισι πᾶσι ξυμφέρει
<span class="lb" data-page="15.207" data-line="18" id="l15.207.18"></span>πολλάκις τῆς ἡμέρης ἐσθίειν καὶ παντοδαποῖσι βρώμασι
<span class="pb" data-page="15.208" id="p15.208"></span>
<span class="lb" data-page="15.208" data-line="1" id="l15.208.1"></span>χρέεσθαι καὶ ὄψοισι πάντας τρόπους ἐσκευασμένοισι καὶ
<span class="lb" data-page="15.208" data-line="2" id="l15.208.2"></span>οἴνους τε πίνειν δισσοὺς ἢ τρισσούς. <span class="milestone ed1page" data-n="5.35" data-unit="ed1page" id="ed1page.5.35"></span>ὁκόσοισι δὲ
<span class="lb" data-page="15.208" data-line="3" id="l15.208.3"></span>μὴ ἀνεμέουσι τὰ σιτία, ἢ καὶ κοιλίας ἔχουσιν ὑγρὰς,
<span class="lb" data-page="15.208" data-line="4" id="l15.208.4"></span>τουτέοισι πᾶσιν ἐναντίον τουτέου τοῦ τρόπου ξυμφέρει
<span class="lb" data-page="15.208" data-line="5" id="l15.208.5"></span>ποιέειν.
</blockquote>
<span class="lb rule" data-page="15.208" data-line="6" id="l15.208.6"></span>
            <p>
<span class="lb" data-page="15.208" data-line="7" id="l15.208.7"></span>Ἐπιτήδειον μὲν ἀνεμεῖν τὰ σιτία τοῖς ἤτοι διαῤῥύψαι
<span class="lb" data-page="15.208" data-line="8" id="l15.208.8"></span>βουλομένοις τὴν κοιλίαν, ἢ κένωσιν μετρίαν ποιήσασθαι τοῦ
<span class="lb" data-page="15.208" data-line="9" id="l15.208.9"></span>παντός. ἀξιοῖ δὲ τούτους ἐσθίειν τε πολλάκις καὶ ποικίλα
<span class="lb" data-page="15.208" data-line="10" id="l15.208.10"></span>καὶ οἴνους πλείονας πίνειν. ἔμπαλιν δὲ τοὺς μήτε ἐμεῖν
<span class="lb" data-page="15.208" data-line="11" id="l15.208.11"></span>βουλομένους, ὑγροτέρας τε τοῦ προσήκοντος ἔχοντας κοιλίας,
<span class="lb" data-page="15.208" data-line="12" id="l15.208.12"></span>ὡς ἐπισχέσεως δεῖσθαι, μήτε πολλάκις
<span class="lb" data-page="15.208" data-line="13" id="l15.208.13"></span>ἐσθίειν, μήτε πολυειδῆ σιτία τε καὶ οἴνους προσφέρεσθαι. τὸ μὲν γὰρ ἅπαξ
<span class="lb" data-page="15.208" data-line="14" id="l15.208.14"></span>φαγεῖν ἕν τι μονοειδὲς ἔνα τε πίνειν οἶνον εἰς τὸ κατασχεῖν
<span class="lb" data-page="15.208" data-line="15" id="l15.208.15"></span>αὐτὰ τὴν γαστέρα τε καὶ πέψαι συντελεῖ, τὰ δὲ
<span class="lb" data-page="15.208" data-line="16" id="l15.208.16"></span>ἐναντία πεφθῆναί τε δυσχερέστερα καὶ μεῖναι κατὰ τὴν γαστέρα.
<span class="lb" data-page="15.208" data-line="17" id="l15.208.17"></span>παρὰ δὲ τὴν ποιότητα τῶν προσενηνεγμένων καὶ
<span class="pb" data-page="15.209" id="p15.209"></span>
<span class="lb" data-page="15.209" data-line="1" id="l15.209.1"></span>τὴν τάξιν τῆς προσφορᾶς, ἤτοι γ᾿ ἐπιπολάζειν αὐτὰ, ἢ ὑπέρχεσθαι
<span class="lb" data-page="15.209" data-line="2" id="l15.209.2"></span>κάτω συμβαίνει.
</p>
<span class="lb rule" data-page="15.209" data-line="3" id="l15.209.3"></span>
          </article>

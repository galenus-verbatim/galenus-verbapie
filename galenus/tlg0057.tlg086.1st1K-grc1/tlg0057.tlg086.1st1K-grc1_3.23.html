<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.23">
<span class="pb page1" data-page="15.209" id="p15.209"></span>
<span class="milestone ed1page page1" data-n="5.35" data-unit="ed1page" id="ed1page.5.35"></span>
<span class="milestone ed2page page1" data-n="6.232" data-unit="ed2page" id="ed2page.6.232"></span>
<span class="lb head" data-page="15.209" data-line="4" id="l15.209.4"></span>
            <blockquote class="quote lemma">
<span class="lb" data-page="15.209" data-line="5" id="l15.209.5"></span>Τὰ δὲ παιδία χρὴ τὰ νήπια βρέχειν ἐν θερμῷ ὕδατι πουλὺν
<span class="lb" data-page="15.209" data-line="6" id="l15.209.6"></span>χρόνον καὶ πίνειν ὑδαρέστατον τὸν οἶνον διδόναι
<span class="lb" data-page="15.209" data-line="7" id="l15.209.7"></span>καὶ μὴ ψυχρὸν παντάπασι. τοῦτον δὲ διδόναι, ὃς ἥκιστα
<span class="lb" data-page="15.209" data-line="8" id="l15.209.8"></span>τὴν γαστέρα μετεωρέει καὶ φῦσαν παρέξει. ταῦτα
<span class="lb" data-page="15.209" data-line="9" id="l15.209.9"></span>δὲ ποιέειν, ὅκως οἴ τε σπασμοὶ ἧσσον ἐπιλαμβάνωσιν καὶ
<span class="lb" data-page="15.209" data-line="10" id="l15.209.10"></span>μείζονα γίνηται καὶ εὐχροώτερα.
</blockquote>
<span class="lb rule" data-page="15.209" data-line="11" id="l15.209.11"></span>
            <p>
<span class="lb" data-page="15.209" data-line="12" id="l15.209.12"></span>Αὐτὸς εἶπε τοὺς σκοποὺς τῆς εἰρημένης διαίτης. ἵνα
<span class="lb" data-page="15.209" data-line="13" id="l15.209.13"></span>γὰρ οἵ τε σπασμοὶ ἧσσον ἐπιλαμβάνωσι καὶ μείζοα γίγνηται
<span class="lb" data-page="15.209" data-line="14" id="l15.209.14"></span>καὶ εὐχροώτερα. <span class="milestone ed2page" data-n="6.233" data-unit="ed2page" id="ed2page.6.233"></span>τὰ γὰρ ἐν ὕδατι θερμῷ βρεχόμενα
<span class="lb" data-page="15.209" data-line="15" id="l15.209.15"></span>παιδία πλείονι χρόνῳ μαλακὰ διαμένει, τοῦτο δ᾿ εἰς
<span class="lb" data-page="15.209" data-line="16" id="l15.209.16"></span>τὸ μὴ σπᾶσθαι συντελεῖ. τοὺς γὰρ σπασμοὺς αὐτὸς ὁ Ἱπποκράτης
<span class="lb" data-page="15.209" data-line="17" id="l15.209.17"></span>τοῖς ἐντεταμένοις σώμασι μᾶλλον γίγνεσθαί φησι
<span class="lb" data-page="15.209" data-line="18" id="l15.209.18"></span>τῶν ἀνιεμένων καὶ χαλαρῶν, αὔξεται δὲ τὰ μαλακὰ σώματα
<span class="pb" data-page="15.210" id="p15.210"></span>
<span class="lb" data-page="15.210" data-line="1" id="l15.210.1"></span>ῥᾷον, ἐπειδὴ καὶ πάντη τὴν διάστασιν εὐκολωτέραν ἴσχῃ. ὅτι
<span class="lb" data-page="15.210" data-line="2" id="l15.210.2"></span>δὲ τὰ μήτε σπασμοῖς ἁλισκόμενα καὶ καλῶς αὐξανόμενα
<span class="lb" data-page="15.210" data-line="3" id="l15.210.3"></span>τὴν ὅλην ἕξιν ὑγιεινὴν ἴσχει πρόδηλον παντί. τοῦτ᾿ οὖν
<span class="lb" data-page="15.210" data-line="4" id="l15.210.4"></span>αὐτῷ δεδήλωται δι᾿ ἑνὸς γνωρίσματος οὐ μικροῦ τῆς εὐχροίας.
<span class="lb" data-page="15.210" data-line="5" id="l15.210.5"></span>ἀλλὰ καὶ τὸν οἶνον ὑδαρῆ κελεύει πίνειν αὐτὰ, μὴ βουλόμενος
<span class="lb" data-page="15.210" data-line="6" id="l15.210.6"></span>ὑπερθερμαίνεσθαι καὶ μάλιστα διὰ τὸ σπᾶσθαι πολλάκις
<span class="lb" data-page="15.210" data-line="7" id="l15.210.7"></span>αὐτὰ, ὃ πάλιν αὐτοῖς διὰ τὴν τῶν νεύρων ἀσθένειαν
<span class="lb" data-page="15.210" data-line="8" id="l15.210.8"></span>γίνεται καὶ τὴν ἀδηφαγίαν. διὰ τοῦτ᾿ οὖν αὐτὸς καὶ μὴ
<span class="lb" data-page="15.210" data-line="9" id="l15.210.9"></span>ψυχρὸν αὐτὰ πίνειν κελεύει. τὸ δὲ τοιοῦτον δεῖν εἶναι τὸν
<span class="lb" data-page="15.210" data-line="10" id="l15.210.10"></span>οἶνον, ὃς ἥκιστα φυσώδης ἐστὶν, ἅπασι κοινῇ συμφέρει τοῖς
<span class="lb" data-page="15.210" data-line="11" id="l15.210.11"></span>ἀνθρώποις, οὐ μόνον τοῖς νηπίοις.
</p>
<span class="lb rule" data-page="15.210" data-line="12" id="l15.210.12"></span>
          </article>

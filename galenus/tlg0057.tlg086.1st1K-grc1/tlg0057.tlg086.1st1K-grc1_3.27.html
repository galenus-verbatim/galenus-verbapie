<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.27">
<span class="pb page1" data-page="15.212" id="p15.212"></span>
<span class="milestone ed1page page1" data-n="5.35" data-unit="ed1page" id="ed1page.5.35"></span>
<span class="milestone ed2page page1" data-n="6.234" data-unit="ed2page" id="ed2page.6.234"></span>
<span class="lb head" data-page="15.212" data-line="16" id="l15.212.16"></span>
            <blockquote class="quote lemma">
<span class="lb" data-page="15.212" data-line="17" id="l15.212.17"></span>Ὁκόσους γυμναζομένους μάλιστα διάῤῥοιαι λαμβάνουσι καὶ
<span class="lb" data-page="15.212" data-line="18" id="l15.212.18"></span>τὰ ὑποχωρήματα σιτώδεα καὶ ἄπεπτα, τουτέοισι τῶν τε
<span class="pb" data-page="15.213" id="p15.213"></span>
<span class="lb" data-page="15.213" data-line="1" id="l15.213.1"></span>γυμνασίων ἀφαιρέειν, μὴ ἔλασσον τοῦ τρίτου μέρους καὶ
<span class="lb" data-page="15.213" data-line="2" id="l15.213.2"></span>τῶν σιτίων τοῖσιν ἡμίσεσι χρέεσθαι. δῆλον γὰρ δὴ ὅτι
<span class="lb" data-page="15.213" data-line="3" id="l15.213.3"></span>ἡ κοιλίη ξυνθάλπειν οὐ δύναται, ὥστε πέσσεσθαι τὸ πλῆθος
<span class="lb" data-page="15.213" data-line="4" id="l15.213.4"></span>τῶν εἰσιόντων σιτίων. ἔστω δὲ τουτέοισι τὰ σιτία
<span class="lb" data-page="15.213" data-line="5" id="l15.213.5"></span>ἄρτος ὡς ἐξοπτότατος ἐν οἴνῳ ἐντετριμμένος καὶ τὰ πόματα
<span class="lb" data-page="15.213" data-line="6" id="l15.213.6"></span>ὡς ἐλάχιστα καὶ ἀκρητέστατα, καὶ περιπάτοισι μὴ
<span class="lb" data-page="15.213" data-line="7" id="l15.213.7"></span>χρεέσθωσαν ἀπὸ τοῦ σιτίου. μονοσιτέειν δὲ χρὴ ὑπὸ
<span class="lb" data-page="15.213" data-line="8" id="l15.213.8"></span>τοῦτον τὸν χρόνον, οὕτω γὰρ ἂν μάλιστα ξυνθάλποιτο ἡ
<span class="lb" data-page="15.213" data-line="9" id="l15.213.9"></span>κοιλίη καὶ τῶν εἰσιόντων ἐπικρατέοι. γίνεται δὲ ὁ τρόπος
<span class="lb" data-page="15.213" data-line="10" id="l15.213.10"></span>οὗτος τῆς διαῤῥοίης τῶν σωμάτων μάλιστα τοῖσι πυκνοσάρκοισιν,
<span class="lb" data-page="15.213" data-line="11" id="l15.213.11"></span>ὁκόταν ἀναγκάζηται ὁ ἄνθρωπος κρεηφαγέειν,
<span class="lb" data-page="15.213" data-line="12" id="l15.213.12"></span>τῆς φύσιος ὑπαρχούσης τοιαύτης. αἱ γὰρ φλέβες πυκνωθεῖσαι
<span class="lb" data-page="15.213" data-line="13" id="l15.213.13"></span>οὐκ ἀντιλαμβάνονται τῶν σιτίων τῶν εἰσιόντων.
</blockquote>
<span class="lb rule" data-page="15.213" data-line="14" id="l15.213.14"></span>
            <p>
<span class="lb" data-page="15.213" data-line="15" id="l15.213.15"></span><span class="milestone ed1page" data-n="5.36" data-unit="ed1page" id="ed1page.5.36"></span>Οὐ περὶ τῶν τῆς ὑγείας ἕνεκα γυμναζομένων
<span class="lb" data-page="15.213" data-line="16" id="l15.213.16"></span>ἔοικε ποιεῖσθαι τὸν λόγον νῦν, ἀλλὰ περὶ τῶν γυμναστικῶν
<span class="lb" data-page="15.213" data-line="17" id="l15.213.17"></span>τι μετιόντων ἐπιτηδευμάτων καὶ μήτε παύεσθαι τελέως αὐτοῦ
<span class="lb" data-page="15.213" data-line="18" id="l15.213.18"></span>δυναμένων μήτε εἰς πάνυ βραχὺ συστεῖλαι, διὰ τοῦτο
<span class="pb" data-page="15.214" id="p15.214"></span>
<span class="lb" data-page="15.214" data-line="1" id="l15.214.1"></span>αὐτῶν ἀφαιρεῖ τοῦ μὲν γυμνασίου τὸ τρίτον μέρος, τῶν δὲ
<span class="lb" data-page="15.214" data-line="2" id="l15.214.2"></span>σιτίων τὸ ἥμισυ. τοσοῦτο γὰρ ἐλπίζει κρατήσειν αὐτοῦ,
<span class="lb" data-page="15.214" data-line="3" id="l15.214.3"></span>ὡς μηκέτι ἀπεπτεῖν τε καὶ διαῤῥοΐζεσθαι. ὀρθῶς δ᾿ ἐποίησε
<span class="lb" data-page="15.214" data-line="4" id="l15.214.4"></span>κᾀνταῦθα προσγράψας αὐτῶν τὸν λογισμὸν, ᾦ χρώμενος
<span class="lb" data-page="15.214" data-line="5" id="l15.214.5"></span>αὐτά τε ταῦτα καὶ τὰ τούτοις εἰρημένα συνεβούλευσε. γίνεται
<span class="lb" data-page="15.214" data-line="6" id="l15.214.6"></span>γὰρ, φησὶν, ὁ τρόπος οὗτος τῆς διαῤῥοΐης τοῖσι πυκνοσάρκοισι,
<span class="lb" data-page="15.214" data-line="7" id="l15.214.7"></span>ὅταν κρεηφαγεῖν ἀναγκάζωνται, δηλώσας ἐνταῦθα
<span class="lb" data-page="15.214" data-line="8" id="l15.214.8"></span>περὶ τῶν γυμναστικῶν εἶναι τὸν λόγον αὐτοῦ. κρεηφαγεῖν
<span class="lb" data-page="15.214" data-line="9" id="l15.214.9"></span>γὰρ ἀναγκάζουσι τούτους· εἶτ᾿ ἐφεξῆς φησιν, αἱ φλέβες πυκνωθεῖσαι
<span class="lb" data-page="15.214" data-line="10" id="l15.214.10"></span>οὐκ ἀντιλαμβάνονται τῶν σιτίων τῶν εἰσιόντων.
<span class="lb" data-page="15.214" data-line="11" id="l15.214.11"></span>ἀσαφῶς δὲ εἶπε τοῦτο καὶ διὰ τοῦτο ἠναγκάσθησαν ὑπολαβεῖν
<span class="lb" data-page="15.214" data-line="12" id="l15.214.12"></span>οἱ ἐξηγηταὶ τὸ τὰς πυκνωθείσας αὐτὸν λέγειν, ἀντὶ
<span class="lb" data-page="15.214" data-line="13" id="l15.214.13"></span>τοῦ σκληρὰς γινομένας καὶ δυσεπεκτάτους, ὡς μὴ παραδέχεσθαι
<span class="lb" data-page="15.214" data-line="14" id="l15.214.14"></span>τὴν τροφὴν καὶ σημαίνεσθαι τοῦτό φασιν, ἐκ τοῦ
<span class="lb" data-page="15.214" data-line="15" id="l15.214.15"></span>οὐκ ἀντιλαμβάνονται τῶν σιτίων, ἀλλὰ τοῦτό γε τὴν ἀνάδοσιν
<span class="lb" data-page="15.214" data-line="16" id="l15.214.16"></span>μᾶλλον, οὐ τὴν πέψιν εἴωθε βλάπτειν, ὥστε διαχωρεῖν
<span class="lb" data-page="15.214" data-line="17" id="l15.214.17"></span>μὲν αὐτοὺς ὑγρὰ, οὐ μὴν ἄπεπτα. προείρηται δὲ ὑπ᾿ αὐτοῦ
<span class="lb" data-page="15.214" data-line="18" id="l15.214.18"></span>σιτώδη καὶ ἄπεπτα τοὺς τοιούτους διαχωρεῖν. ὁπόταν
<span class="lb" data-page="15.214" data-line="19" id="l15.214.19"></span>δὲ προσγράψαντος αὐτοῦ τὸν λογισμὸν, ᾧ πιστεύσας συνεβούλευσεν
<span class="pb" data-page="15.215" id="p15.215"></span>
<span class="lb" data-page="15.215" data-line="1" id="l15.215.1"></span>ἅ συνεβούλευσεν, ὅμως ἀπορία τις ὑπολείπεται, τί
<span class="lb" data-page="15.215" data-line="2" id="l15.215.2"></span>χρὴ νομίζειν γίνεσθαι κατ᾿ ἐκείνους τῶν λόγων, ἐν οἷς οὐ
<span class="lb" data-page="15.215" data-line="3" id="l15.215.3"></span>προσέγραψε τὴν αἰτίαν ὧν κελεύει ποιεῖν ἡμᾶς. ἐγὼ δὲ εἰ
<span class="lb" data-page="15.215" data-line="4" id="l15.215.4"></span>μὲν μὴ προσεγεγράφει περὶ τῶν πυκνοσάρκων, ὡμολόγουν ἂν
<span class="lb" data-page="15.215" data-line="5" id="l15.215.5"></span>ἀπορεῖν παντάπασιν ὡς ἐπὶ πολλῶν ἄλλων, ἐν οἷς οὐδὲν
<span class="lb" data-page="15.215" data-line="6" id="l15.215.6"></span>τοιοῦτον προστεθέντος τοῦ συγγραφέως ἀποφαίνονται τολμηρότατοι
<span class="lb" data-page="15.215" data-line="7" id="l15.215.7"></span>τὸ ἐπελθὸν αὐτοῖς οἱ ἐξηγηταί. ἐπεὶ δὲ αὐτὸς
<span class="lb" data-page="15.215" data-line="8" id="l15.215.8"></span>ἐμνημόνευσε τῶν πυκνοσάρκων, ἀφορμὴν ἔδωκε τοῦ γράψαι
<span class="lb" data-page="15.215" data-line="9" id="l15.215.9"></span>τι καὶ αὐτοὺς χρήσιμον ἐπὶ τῶν <span class="milestone ed2page" data-n="6.235" data-unit="ed2page" id="ed2page.6.235"></span>τοιούτων φύσεων.
<span class="lb" data-page="15.215" data-line="10" id="l15.215.10"></span>ἀθροίζουσι γὰρ οὗτοι τάχιστα πλῆθος, ἐλλιπῶς διαπνεόμενοι
<span class="lb" data-page="15.215" data-line="11" id="l15.215.11"></span>καὶ διὰ τοῦτο τῆς ἀναδόσεως ἰσχομένης αὐτοῖς, ὑγρὰ
<span class="lb" data-page="15.215" data-line="12" id="l15.215.12"></span>μὲν πάντως γίνεται τὰ διαχωρήματα, ποτὲ δ᾿ οὐχ ὑγρὰ
<span class="lb" data-page="15.215" data-line="13" id="l15.215.13"></span>μόνον, ἀλλὰ καὶ λεπτὰ καὶ μάλιστα ἐπὶ τῶν ἀδηφαγούντων.
<span class="lb" data-page="15.215" data-line="14" id="l15.215.14"></span>ὅταν μὲν γὰρ ἀναδίδοταί τι τῶν καταποθέντων, ἑτοιμότερον
<span class="lb" data-page="15.215" data-line="15" id="l15.215.15"></span>ἡ γαστὴρ πέττει τὰ κατάλοιπα. διαμένοντος δὲ ἐν αὐτῇ
<span class="lb" data-page="15.215" data-line="16" id="l15.215.16"></span>τοῦ πλήθους τῶν σιτίων, ὅταν ποτὲ βαρύνηται πρὸς αὐτῶν,
<span class="lb" data-page="15.215" data-line="17" id="l15.215.17"></span>ἀποτρίβεται πάντα πρὶν πεφθῆναι. ἴσως δὲ καὶ διὰ τὴν
<span class="lb" data-page="15.215" data-line="18" id="l15.215.18"></span>σκληρότητα τῶν φλεβῶν ἡ τῆς τροφῆς ἀνάδοσις ἐκωλύετο,
<span class="pb" data-page="15.216" id="p15.216"></span>
<span class="lb" data-page="15.216" data-line="1" id="l15.216.1"></span>μὴ δυναμένων αὐτῶν ἐπὶ πλέον διαστείλασθαι, ἀλλὰ τήν γε
<span class="lb" data-page="15.216" data-line="2" id="l15.216.2"></span>τῶν τοιούτων φύσεων ἐπιμέλειαν ἐχρῆν αὐτὸν γεγραφέναι
<span class="lb" data-page="15.216" data-line="3" id="l15.216.3"></span>διὰ τῆς εἰς τοὐναντίον ἀγωγῆς. ἀραίωσίς τε γὰρ καὶ μάλαξις
<span class="lb" data-page="15.216" data-line="4" id="l15.216.4"></span>ὅλης τῆς ἕξεως εἰσὶν οἱ σκοποὶ, διὰ μαλακῆς τρίψεως
<span class="lb" data-page="15.216" data-line="5" id="l15.216.5"></span>καὶ λίπους πολλοῦ ἐν ταῖς πυέλοις γινόμεναι. ὁ δέ γε πρὸς
<span class="lb" data-page="15.216" data-line="6" id="l15.216.6"></span>τὸ σύμπτωμα μόνον ἵσταται, παραλιπὼν αὐτοῦ τὴν οἷον ῥίζαν
<span class="lb" data-page="15.216" data-line="7" id="l15.216.7"></span>ἐκκόψαι. λέλεκται δὲ κατὰ τὴν προκειμένην ῥῆσιν καὶ
<span class="lb" data-page="15.216" data-line="8" id="l15.216.8"></span>τοῦτο αὐτῷ. δῆλον γὰρ ὅτι ἡ κοιλία συνθάλπειν οὐ δύναται.
<span class="lb" data-page="15.216" data-line="9" id="l15.216.9"></span>καὶ μὴν εἴπερ ἀληθῶς ᾐτιάσατο τὴν πυκνότητα τῆς
<span class="lb" data-page="15.216" data-line="10" id="l15.216.10"></span>ἕξεως καὶ τὰς φλέβας οὐκ ἀντιλαμβανομένας τῆς τροφῆς,
<span class="lb" data-page="15.216" data-line="11" id="l15.216.11"></span>οὐκ ὀρθῶς αἰτιᾶται τὴν κοιλίαν. εἰ μέν τις αὐτῷ συγχωρήσειεν
<span class="lb" data-page="15.216" data-line="12" id="l15.216.12"></span>ἀληθεύειν ἐν τούτῳ, συγχωρήσειε καὶ τὴν ἐφεξῆς
<span class="lb" data-page="15.216" data-line="13" id="l15.216.13"></span>γεγραμμένην δίαιταν ὀρθῶς εἰρῆσθαι, τὸν ἔξοπτον ἄρτον
<span class="lb" data-page="15.216" data-line="14" id="l15.216.14"></span>καὶ τὸ ποτὸν εὔκρατον. ἔλαττον δὲ καὶ τὴν μονοσιτίαν καὶ
<span class="lb" data-page="15.216" data-line="15" id="l15.216.15"></span>τὸ μὴ περιπατεῖν ἐπὶ τοῖς σιτίοις.
</p>
<span class="lb rule" data-page="15.216" data-line="16" id="l15.216.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.3">
<span class="pb page1" data-page="15.181" id="p15.181"></span>
<span class="milestone ed1page page1" data-n="5.30" data-unit="ed1page" id="ed1page.5.30"></span>
<span class="milestone ed2page page1" data-n="6.222" data-unit="ed2page" id="ed2page.6.222"></span>
<span class="lb head" data-page="15.181" data-line="1" id="l15.181.1"></span>
            <blockquote class="quote lemma">
<span class="lb" data-page="15.181" data-line="2" id="l15.181.2"></span>Ὁκόταν δὲ τὸ ἔαρ ἐπιλαμβάνῃ, τό τε πόμα χρὴ πλέον πίνειν
<span class="lb" data-page="15.181" data-line="3" id="l15.181.3"></span>οἶνον καὶ ὑδαρέστερον καὶ κατ᾿ ὀλίγον καὶ τοῖσι σιτίοισι
<span class="lb" data-page="15.181" data-line="4" id="l15.181.4"></span>μαλθακωτέροισι χρέεσθαι καὶ ἐλάσσοσι· καὶ τὸν
<span class="lb" data-page="15.181" data-line="5" id="l15.181.5"></span>ἄρτον ἀφαιρέοντα μᾶζαν προστιθέναι· καὶ τὰ ὄψα κατὰ
<span class="lb" data-page="15.181" data-line="6" id="l15.181.6"></span>τὸν αὐτὸν λόγον ἀφαιρέειν, ἔκ τε τῶν ὀπτῶν πάντα
<span class="lb" data-page="15.181" data-line="7" id="l15.181.7"></span>ἑφθὰ ποιέεσθαι καὶ λαχάνοισιν ἤδη χρέεσθαι τοῦ ἦρος
<span class="lb" data-page="15.181" data-line="8" id="l15.181.8"></span>ὀλίγοισιν, ἕως ἐς τὴν θερίην καταστήσεται ὁ ἄνθρωπος.
<span class="lb" data-page="15.181" data-line="9" id="l15.181.9"></span>τοῖσί τε σιτίοισι πᾶσι μαλακωτέροισι χρεόμενος καὶ
<span class="lb" data-page="15.181" data-line="10" id="l15.181.10"></span><span class="milestone ed2page" data-n="6.223" data-unit="ed2page" id="ed2page.6.223"></span>τοῖσιν ὄψοισιν ἑφθοῖσι καὶ λαχάνοισιν ὠμοῖσι καὶ ἑφθοῖσι,
<span class="lb" data-page="15.181" data-line="11" id="l15.181.11"></span>ὡσαύτως καὶ τοῖσι πόμασιν ὡς ὑδαρεστάτοισι καὶ πλείστοισι,
<span class="lb" data-page="15.181" data-line="12" id="l15.181.12"></span>καὶ ὅκως μὴ μεγάλη ἡ μεταβολὴ ἔσται κατὰ μικρὸν,
<span class="lb" data-page="15.181" data-line="13" id="l15.181.13"></span>μὴ ἐξαπίνης χρεομένῳ.
</blockquote>
<span class="lb rule" data-page="15.181" data-line="14" id="l15.181.14"></span>
            <p>
<span class="lb" data-page="15.181" data-line="15" id="l15.181.15"></span>Πλεῖον εἶπε καὶ ὑδαρέστερον, οὐ πλεῖστον οὐδὲ ὑδαρέστατον
<span class="lb" data-page="15.181" data-line="16" id="l15.181.16"></span>ἐν τῷ ἦρι τὸ πόμα προσφέρεσθαι. τὸ γὰρ πλεῖστον
<span class="lb" data-page="15.181" data-line="17" id="l15.181.17"></span>καὶ ὑδαρέστατον ἐν τῷ θέρει κελεύει πίνειν, ὡς ἐναντίαν
<span class="lb" data-page="15.181" data-line="18" id="l15.181.18"></span>ἔχοντι τὴν κρᾶσιν ἧς ὁ χειμὼν ἔχει. τὸ δὲ ἔαρ,
<span class="lb" data-page="15.181" data-line="19" id="l15.181.19"></span>ὥσπερ ἐν τῷ μεταξὺ τῶν ἄκρων ἔχει τὴν κρᾶσιν, οὕτω καὶ
<span class="pb" data-page="15.182" id="p15.182"></span>
<span class="lb" data-page="15.182" data-line="1" id="l15.182.1"></span>τῆς διαίτης μέσης δεῖται, ψυχροτέρας μὲν καὶ ὑγροτέρας,
<span class="lb" data-page="15.182" data-line="2" id="l15.182.2"></span>ὡς πρὸς τὸν χειμῶνα, θερμοτέρας δὲ καὶ ξηροτέρας, ὡς
<span class="lb" data-page="15.182" data-line="3" id="l15.182.3"></span>πρὸς τὸ θέρος. ἐκ τούτων οὖν δῆλόν ἐστιν ὅπως ἀκούειν
<span class="lb" data-page="15.182" data-line="4" id="l15.182.4"></span>χρὴ τῆς κατὰ τὸ θέρος καὶ φθινόπωρον εἰρημένης ὑπ᾿ αὐτοῦ
<span class="lb" data-page="15.182" data-line="5" id="l15.182.5"></span>διαίτης· ὥστ᾿ ἐμοὶ μὲν ὑπερβαίνειν αὐτὸ προσήκει, τοῖς
<span class="lb" data-page="15.182" data-line="6" id="l15.182.6"></span>δ᾿ ἀναγινώσκουσι πολλάκις ἐπιμελῶς τε προσέχουσι τὸν νοῦν
<span class="lb" data-page="15.182" data-line="7" id="l15.182.7"></span>εἴρηται πάντα σαφῶς, ὡς μηδεμιᾶς ἐξηγήσεως δεῖσθαι περὶ
<span class="lb" data-page="15.182" data-line="8" id="l15.182.8"></span>τὰς ἄχρι δεῦρο λελεγμένας.
</p>
<span class="lb rule" data-page="15.182" data-line="9" id="l15.182.9"></span>
          </article>

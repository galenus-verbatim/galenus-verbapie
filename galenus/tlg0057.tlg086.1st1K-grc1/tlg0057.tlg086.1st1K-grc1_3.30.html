<article xmlns="http://www.w3.org/1999/xhtml" id="urn:cts:greekLit:tlg0057.tlg086.1st1K-grc1:3.30">
<span class="pb page1" data-page="15.218" id="p15.218"></span>
<span class="milestone ed1page page1" data-n="5.36" data-unit="ed1page" id="ed1page.5.36"></span>
<span class="milestone ed2page page1" data-n="6.235" data-unit="ed2page" id="ed2page.6.235"></span>
<span class="lb head" data-page="15.218" data-line="14" id="l15.218.14"></span>
            <blockquote class="quote lemma">
<span class="lb" data-page="15.218" data-line="15" id="l15.218.15"></span><span class="milestone ed2page" data-n="6.236" data-unit="ed2page" id="ed2page.6.236"></span>Καὶ ὁκόσοι τὰ σιτία ἀνερεύγονται τῇ ὑστερέῃ καὶ
<span class="lb" data-page="15.218" data-line="16" id="l15.218.16"></span>τὰ ὑποχόνδρια μετεωρίζεται αὐτέοισιν, ὡς ἀπέπτων τῶν
<span class="lb" data-page="15.218" data-line="17" id="l15.218.17"></span>σιτίων ἐόντων, τουτέοισι καθεύδειν μὲν πλείονα χρόνον
<span class="pb" data-page="15.219" id="p15.219"></span>
<span class="lb" data-page="15.219" data-line="1" id="l15.219.1"></span>ξυμφέρει, τῇ δὲ ἄλλῃ ταλαιπωρίῃ ἀναγκάζειν χρὴ αὐτῶν
<span class="lb" data-page="15.219" data-line="2" id="l15.219.2"></span>τὰ σώματα καὶ τὸν οἶνον ἀκρητέστερον πινόντων καὶ πλείω
<span class="lb" data-page="15.219" data-line="3" id="l15.219.3"></span>καὶ τοῖσι σιτίοισιν ἐλάσσοσι χρέεσθαι ὑπὸ τοῦτον τὸν χρόνον.
<span class="lb" data-page="15.219" data-line="4" id="l15.219.4"></span>δῆλον γὰρ δὴ ὅτι ὑπ᾿ ἀσθενείης καὶ ψυχρότητος ἡ
<span class="lb" data-page="15.219" data-line="5" id="l15.219.5"></span>κοιλίη οὐ δύναται τὸ πλῆθος τῶν σιτίων καταπέσσειν.
</blockquote>
<span class="lb rule" data-page="15.219" data-line="6" id="l15.219.6"></span>
            <p>
<span class="lb" data-page="15.219" data-line="7" id="l15.219.7"></span>Καλῶς ἐποίησεν ἐνταῦθα προσθεὶς αὐτὸς ἐπὶ τῷ τέλει.
<span class="lb" data-page="15.219" data-line="8" id="l15.219.8"></span>δῆλον γὰρ δὴ ὅτι ὑπὸ ἀσθενείης καὶ ψυχρότητος ἡ
<span class="lb" data-page="15.219" data-line="9" id="l15.219.9"></span>κοιλία οὐ δύναται τὸ πλῆθος τῶν σιτίων καταπέσσειν. ὡς
<span class="lb" data-page="15.219" data-line="10" id="l15.219.10"></span>πρὸς τοῦτον γὰρ ἀποβλέπων τὸν σκοπὸν, ἐκθερμαίνειν αὐτὴν
<span class="lb" data-page="15.219" data-line="11" id="l15.219.11"></span>πειρᾶται. καὶ κατὰ τοῦτο καθεύδειν τε πλείω χρόνον
<span class="lb" data-page="15.219" data-line="12" id="l15.219.12"></span>αὐτοῖς συμβουλεύει καὶ γυμνάζεσθαι, καὶ τὸν οἶνον ἀκρατέστερον
<span class="lb" data-page="15.219" data-line="13" id="l15.219.13"></span>πίνειν καὶ πλείονα καὶ τοῖς σιτίοις ἐλάττοσι χρῆσθαι
<span class="lb" data-page="15.219" data-line="14" id="l15.219.14"></span>κατ᾿ ἐκεῖνον τὸν χρόνον, καθ᾿ ὃν ἂν ἠπεπτηκότες τυγχάνωσιν,
<span class="lb" data-page="15.219" data-line="15" id="l15.219.15"></span>ὡς ἄν γε τῷ λοιπῷ γυμναζόμενοί τε καὶ κινούμενοι
<span class="lb" data-page="15.219" data-line="16" id="l15.219.16"></span>καὶ πίνοντες τὸν οἶνον, ὡς εἰρήκαμεν, οὐδέν τι δέονται
<span class="lb" data-page="15.219" data-line="17" id="l15.219.17"></span>τῆς συμμέτρου ποσότητος τῶν σιτίων ἀφαιρεῖν.
</p>
<span class="lb rule" data-page="15.219" data-line="18" id="l15.219.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.12">
<span class="pb page1" data-page="15.433" id="p15.433"></span>
<span class="milestone ed1page page1" data-n="5.40" data-unit="ed1page" id="ed1page.5.40"></span>
<span class="milestone ed2page page1" data-n="8.7" data-unit="ed2page" id="ed2page.8.7"></span>
<span class="lb head" data-page="15.433" data-line="1" id="l15.433.1"></span>
            <blockquote class="quote lemma">
<span class="lb" data-page="15.433" data-line="2" id="l15.433.2"></span>Δοκέει δέ μοι ἄξια γραφῆς εἶναι ταῦτα μάλιστα, ὁκόσα τε
<span class="lb" data-page="15.433" data-line="3" id="l15.433.3"></span>ἀκαταμάθητά ἐστι τοῖσιν ἰητροῖσιν, ἐπίκαιρα ἐόντα εἰδέναι,
<span class="lb" data-page="15.433" data-line="4" id="l15.433.4"></span>καὶ ὁκόσα μεγάλας ὠφελείας φέρει ἢ μεγάλας βλάβας.
<span class="lb" data-page="15.433" data-line="5" id="l15.433.5"></span>ἀκαταμάθητα μὲν οὖν καὶ τάδε ἐστί· διὰ τί ἆρα ἐν τῇσιν
<span class="lb" data-page="15.433" data-line="6" id="l15.433.6"></span>ὀξείῃσι νούσοισιν οἱ μὲν τῶν ἰητρῶν ἅπαντα τὸν
<span class="lb" data-page="15.433" data-line="7" id="l15.433.7"></span>αἰῶνα διατελοῦσι πτισάνας διδόντες ἀδιηθήτους καὶ νομίζουσιν
<span class="lb" data-page="15.433" data-line="8" id="l15.433.8"></span>ὀρθῶς ἰητρεύειν, οἱ δέ τινες περὶ παντὸς ποιέονται
<span class="lb" data-page="15.433" data-line="9" id="l15.433.9"></span>ὅπως κριθὴν μηδεμίην καταπίῃ ὁ κάμνων, μεγάλην
<span class="lb" data-page="15.433" data-line="10" id="l15.433.10"></span>γὰρ βλάβην ἡγέονται εἶναι, ἀλλὰ δι᾿ ὀθονίου τὸν χυλὸν
<span class="lb" data-page="15.433" data-line="11" id="l15.433.11"></span>διηθέοντες διδόασιν· οἱ δὲ αὖ τινες αὐτέων οὐδ᾿ ἂν
<span class="lb" data-page="15.433" data-line="12" id="l15.433.12"></span>πτισάνην παχείην δοῖεν, οὔτε χυλὸν, οἱ μὲν μέχρις ἢν
<span class="lb" data-page="15.433" data-line="13" id="l15.433.13"></span>ἑβδομαῖος γένηται ὁ κάμνων, οἱ δὲ καὶ διὰ τέλεος ἄχρις
<span class="lb" data-page="15.433" data-line="14" id="l15.433.14"></span>ἢν κριθῇ ἡ νοῦσος.
</blockquote>
<span class="lb rule" data-page="15.433" data-line="15" id="l15.433.15"></span>
            <p>
<span class="lb" data-page="15.433" data-line="16" id="l15.433.16"></span>Δόξει μὲν εἶναι λογικώτερον τὸ προβεβλημένον ὑπ᾿ αὐτοῦ,
<span class="lb" data-page="15.433" data-line="17" id="l15.433.17"></span>δυναμένων ἡμῶν καὶ χωρὶς τῶν τοιούτων σκεμμάτων
<span class="lb" data-page="15.433" data-line="18" id="l15.433.18"></span>ἰατρεύειν ὀρθῶς· ἐκ γὰρ τοῦ μαθεῖν τὰ ποιητέα, τὸ καλῶς
<span class="pb" data-page="15.434" id="p15.434"></span>
<span class="lb" data-page="15.434" data-line="1" id="l15.434.1"></span>ἰᾶσθαι τὰς νόσους περιγίνεται τοῖς ἰατροῖς, οὐκ ἐκ τοῦ ζητῆσαι
<span class="lb" data-page="15.434" data-line="2" id="l15.434.2"></span>τὴν αἰτίαν τῆς διαφωνίας τῶν διαφόρους θεραπείας
<span class="lb" data-page="15.434" data-line="3" id="l15.434.3"></span>γραψάντων ἐπὶ τοῖς αὐτοῖς νοσήμασιν· ἔστι δὲ κατ᾿ ἀλήθειαν
<span class="lb" data-page="15.434" data-line="4" id="l15.434.4"></span>οὐ μόνον χρησιμώτατον, ἀλλὰ καὶ πρῶτον ἁπάντων
<span class="lb" data-page="15.434" data-line="5" id="l15.434.5"></span>ἐζητῆσθαι δεόμενον, ὡς δείξω προϊόντος τοῦ λόγου. πρότερον
<span class="lb" data-page="15.434" data-line="6" id="l15.434.6"></span>γὰρ, ὅτι τε ζητήσεως ἄξιόν ἐστιν ὃ προβάλλει καὶ ὅπως
<span class="lb" data-page="15.434" data-line="7" id="l15.434.7"></span>αὐτὸ λύει, διελθεῖν ἄμεινον. ὅτι μὲν οὖν ἄξιόν ἐστι ζητήσεως,
<span class="lb" data-page="15.434" data-line="8" id="l15.434.8"></span>ἐντεῦθεν μαθήσῃ. τῆς μὲν γὰρ τῶν φιλοσόφων διαφωνίας
<span class="lb" data-page="15.434" data-line="9" id="l15.434.9"></span>οὐδὲν ἔχομεν ἐμφανὲς τεκμήριον· οὔτε γὰρ εἰ γενητὸς
<span class="lb" data-page="15.434" data-line="10" id="l15.434.10"></span>ὁ κόσμος, οὔτ᾿ εἰ φθαρτὸς, οὔτ᾿ εἰ μὴ κενόν ἐστιν ἔξωθεν
<span class="lb" data-page="15.434" data-line="11" id="l15.434.11"></span>αὐτοῦ, οὔτ᾿ εἰ ἄπειρος, οὔτ᾿ εἰ μόνος οὗτος εἷς ἐστιν,
<span class="lb" data-page="15.434" data-line="12" id="l15.434.12"></span>οὔτ᾿ εἰ πλείους, οὔτε πόσοι τὸν ἀριθμὸν, εἴπερ πλείους,
<span class="lb" data-page="15.434" data-line="13" id="l15.434.13"></span>οὔτ᾿ εἰ πλῆθος ἀπερίληπτον ἢ ἄπειρον αὐτῶν, ἐναργεῖ τεκμηρίῳ
<span class="lb" data-page="15.434" data-line="14" id="l15.434.14"></span>χρήσασθαι δυνατόν· οὕτως δὲ καὶ ἄλλα πολλὰ τῶν
<span class="lb" data-page="15.434" data-line="15" id="l15.434.15"></span>κατὰ φιλοσοφίαν ζητουμένων ἔνια μὲν οὐδ᾿ ὅλως ἐπικρῖναι
<span class="lb" data-page="15.434" data-line="16" id="l15.434.16"></span>δυνάμεθα, τινὰ δὲ μετὰ πολλῆς ἐπισκέψεως. περὶ δὲ τῶν
<span class="lb" data-page="15.434" data-line="17" id="l15.434.17"></span>ὠφελούντων τοὺς κάμνοντας ἢ βλαπτόντων οὐχ ὁμοίως ἔχει·
<span class="pb" data-page="15.435" id="p15.435"></span>
<span class="lb" data-page="15.435" data-line="1" id="l15.435.1"></span>τὸ μὲν γὰρ εὑρεῖν αὐτὰ χρόνου δεῖται μακροῦ, διαφέροντός
<span class="lb" data-page="15.435" data-line="2" id="l15.435.2"></span>τε τῶν πολλῶν ἀνδρός· ὅσα δὲ εὑρηκέναι τινὲς ἐπαγγέλλονται,
<span class="lb" data-page="15.435" data-line="3" id="l15.435.3"></span>δόξει ταῦτα ῥᾳδίαν ἔχειν τὴν κρίσιν. <span class="milestone ed2page" data-n="8.8" data-unit="ed2page" id="ed2page.8.8"></span>εἰ μὲν
<span class="lb" data-page="15.435" data-line="4" id="l15.435.4"></span>γὰρ ὠφέλησε προσαχθέντα τοῖς κάμνουσιν, ἐπαινεῖν αὐτὰ
<span class="lb" data-page="15.435" data-line="5" id="l15.435.5"></span>χρὴ καὶ προσίεσθαι, βλάψαντα δὲ φεύγειν τε καὶ ἀποτρέπεσθαι,
<span class="lb" data-page="15.435" data-line="6" id="l15.435.6"></span>μηδὲν δὲ ἀξιόλογον εἰς βλάβην ἢ εἰς ὠφέλειαν ἐργασάμενα
<span class="lb" data-page="15.435" data-line="7" id="l15.435.7"></span>τῶν οὐδετέρων ὑπολαμβάνειν· ἀλλὰ καὶ τοὺς ἰατροὺς
<span class="lb" data-page="15.435" data-line="8" id="l15.435.8"></span>ἀφίστασθαι τῶν ἐναργῶς βλαπτόντων. ὅσα μὲν οὖν
<span class="lb" data-page="15.435" data-line="9" id="l15.435.9"></span>ὀλίγην ἔχει τὴν διαφορὰν, οὐδὲν θαυμαστὸν ἐπιμένειν αὐτοῖς
<span class="lb" data-page="15.435" data-line="10" id="l15.435.10"></span>τοὺς ὁπωσοῦν ἐξ ἀρχῆς δόξαντας· ὅσα δὲ πάμπολυ
<span class="lb" data-page="15.435" data-line="11" id="l15.435.11"></span>διέστηκεν, ὡς ἐπαινεῖσθαι μὲν ὑφ᾿ ἑτέρων, ψέγεσθαι δὲ ὑπ᾿
<span class="lb" data-page="15.435" data-line="12" id="l15.435.12"></span>ἐνίων, ἐπὶ τούτων ἄν τις θαυμάσειεν ἢ τοὺς ἐπαινοῦντας
<span class="lb" data-page="15.435" data-line="13" id="l15.435.13"></span>τὰ μεγάλην ἔχοντα βλάβην ἢ τοὺς ψέγοντας τὰ κατὰ ἀλήθειαν
<span class="lb" data-page="15.435" data-line="14" id="l15.435.14"></span>ὠφέλιμα. τοῦτ᾿ οὖν ἐστιν αὐτὸ νῦν προβαλλόμενον
<span class="lb" data-page="15.435" data-line="15" id="l15.435.15"></span>ὑπὸ Ἱπποκράτους, ἐφ᾿ ἑνὸς τῶν κατὰ μέρος ὑποδειγμάτων·
<span class="lb" data-page="15.435" data-line="16" id="l15.435.16"></span>εἴρηται δὲ καὶ ὑπὸ Ἐρασιστράτου κατὰ τὸ πρῶτον βιβλίον
<span class="lb" data-page="15.435" data-line="17" id="l15.435.17"></span>περὶ πυρετῶν αὐτό τε καὶ ἡ λύσις αὐτοῦ διὰ ταχέων τε
<span class="lb" data-page="15.435" data-line="18" id="l15.435.18"></span>καὶ σαφῶς, ἀκολουθήσαντος αὐτοῦ τῷ Ἱπποκράτει πάντῃ.
<span class="pb" data-page="15.436" id="p15.436"></span>
<span class="lb" data-page="15.436" data-line="1" id="l15.436.1"></span>διελθὼν γὰρ ἐν τῷ προειρημένῳ βιβλίῳ τοὺς ἐναντιωτάταις
<span class="lb" data-page="15.436" data-line="2" id="l15.436.2"></span>ἀγωγαῖς ἐπὶ τῶν πυρεττόντων χρωμένους ἰατροὺς, τούς τε
<span class="lb" data-page="15.436" data-line="3" id="l15.436.3"></span>μακραῖς ἀσιτίαις καταπονοῦντας τοὺς κάμνοντας καὶ Πετρωνᾶν
<span class="lb" data-page="15.436" data-line="4" id="l15.436.4"></span>τὸν κρέα τε καὶ οἶνον διδόντα, ἐπιφέρων φησὶ κατὰ
<span class="lb" data-page="15.436" data-line="5" id="l15.436.5"></span>λέξιν οὕτως. ἐπὶ πολλῶν μὲν οὖν πάνυ μεγάλαις πληγαῖς
<span class="lb" data-page="15.436" data-line="6" id="l15.436.6"></span>περιέπιπτον· εἰ δὲ πάντες κακῶς ἀπηλλάττοντο πυρέττοντες
<span class="lb" data-page="15.436" data-line="7" id="l15.436.7"></span>ἐν τῇ τοιαύτῃ ἀγωγῇ τῆς θεραπείας, πεπαυμένοι ἂν ἦσαν
<span class="lb" data-page="15.436" data-line="8" id="l15.436.8"></span>τοῦ θεραπεύειν οἱ ἰατρεύοντες οὕτως· ἀλλ᾿ ὡς ἔοικεν οὐκ
<span class="lb" data-page="15.436" data-line="9" id="l15.436.9"></span>ἐφαρμόζει πᾶσι τοῖς πυρετοῖς ἡ αὐτὴ ἀγωγὴ τῆς θεραπείας.
<span class="lb" data-page="15.436" data-line="10" id="l15.436.10"></span>ἐπαινεῖν οὖν χρὴ καὶ τὸν Ἐρασίστρατον καὶ τοὺς ἄλλους,
<span class="lb" data-page="15.436" data-line="11" id="l15.436.11"></span>οἳ προβάλλοντες τοῦτο τὸ ζήτημα καὶ τὴν λύσιν ἔγραψαν·
<span class="lb" data-page="15.436" data-line="12" id="l15.436.12"></span>ἐπαινεῖν δὲ καὶ τὸν πρῶτον αὐτὸ προβάλλοντα, καὶ γινώσκειν
<span class="lb" data-page="15.436" data-line="13" id="l15.436.13"></span>οὐ μᾶλλόν τι περὶ τῶν ὀξέων νοσημάτων ἢ τῶν ἄλλων
<span class="lb" data-page="15.436" data-line="14" id="l15.436.14"></span>ἁπάντων προβάλλεσθαι καὶ λύεσθαι τοῦτο τὸ ζήτημα·
<span class="lb" data-page="15.436" data-line="15" id="l15.436.15"></span>καὶ γὰρ ἡ ἀπόκρισις κοινὴ περὶ πάντων ἐστί. οὐ γὰρ ἐπὶ
<span class="lb" data-page="15.436" data-line="16" id="l15.436.16"></span>τῶν ὀξέων μόνον, ἀλλὰ καὶ ἐπὶ τῶν ἄλλων νοσημάτων ἐν
<span class="lb" data-page="15.436" data-line="17" id="l15.436.17"></span>τῇ θεραπείᾳ διεφώνησαν οἱ ἰατροὶ καὶ διὰ τοῦτο μέχρι πολλοῦ
<span class="lb" data-page="15.436" data-line="18" id="l15.436.18"></span>ταῖς ἑαυτῶν ἀγωγαῖς ἕκαστοι προσμένουσιν, ὅτι θεῶνταί
<span class="pb" data-page="15.437" id="p15.437"></span>
<span class="lb" data-page="15.437" data-line="1" id="l15.437.1"></span>τινας ἐπ᾿ αὐτῶν ἐναργῶς ὠφελουμένους. ἐπὶ τῶν ἄλλων
<span class="lb" data-page="15.437" data-line="2" id="l15.437.2"></span>οὖν ὅσοι μηδὲν ὀνίνανται, τάχα μὲν ὑπονοοῦσι καὶ τοὺς
<span class="lb" data-page="15.437" data-line="3" id="l15.437.3"></span>κάμνοντάς τι λαθραίως ἁμαρτάνειν· οὐ μὴν ἀλλὰ ὅπερ εἶπε
<span class="lb" data-page="15.437" data-line="4" id="l15.437.4"></span>καὶ αὐτὸς ὁ Ἱπποκράτης ἐν τῷ περὶ ἀγμῶν ἐπὶ τῶν κακῶς
<span class="lb" data-page="15.437" data-line="5" id="l15.437.5"></span>ἐπιδούντων τὰ μεθ᾿ ἕλκους κατάγματα καὶ διὰ τοῦτο
<span class="lb" data-page="15.437" data-line="6" id="l15.437.6"></span>βλαπτόντων (οὐ γὰρ οἴονται, φησὶ, τὴν ἐπίδεσιν αἰτίην
<span class="lb" data-page="15.437" data-line="7" id="l15.437.7"></span>εἶναι, ἀλλὰ ἄλλην τινὰ ἀτυχίαν) οὕτω καὶ ἐπὶ τῶν κατὰ
<span class="lb" data-page="15.437" data-line="8" id="l15.437.8"></span>δίαιταν εἰκὸς αὐτοὺς ὑπολαμβάνειν. ὃ δὲ εἶπε νῦν ἐν τῇ
<span class="lb" data-page="15.437" data-line="9" id="l15.437.9"></span>προκειμένῃ ῥήσει, πρόδηλόν ἐστιν, ἐάν τις αὐτὴν ἀναγνῷ
<span class="lb" data-page="15.437" data-line="10" id="l15.437.10"></span>δὶς καὶ τρὶς αὐτὸς ἐφ᾿ ἑαυτοῦ προσέχων τὸν νοῦν· εὑρήσει
<span class="lb" data-page="15.437" data-line="11" id="l15.437.11"></span>γὰρ ἐπὶ μερικοῦ παραδείγματος τὸν κοινὸν διδασκόμενον
<span class="lb" data-page="15.437" data-line="12" id="l15.437.12"></span>λόγον, ὃν δὴ καὶ καθόλου <span class="milestone ed1page" data-n="5.41" data-unit="ed1page" id="ed1page.5.41"></span>καλεῖν εἰώθασιν οὐχ οἱ
<span class="lb" data-page="15.437" data-line="13" id="l15.437.13"></span>φιλόσοφοι μόνον, ἀλλὰ καὶ σχεδὸν οἱ ἀπὸ πασῶν ἤδη τῶν
<span class="lb" data-page="15.437" data-line="14" id="l15.437.14"></span>λογικῶν τεχνῶν. ὁ μὲν οὖν Ἐρασίστρατος ἐναντιωτάτων
<span class="lb" data-page="15.437" data-line="15" id="l15.437.15"></span>ἀγωγῶν ἐμνημόνευσεν, ὁ δὲ Ἱπποκράτης τὰς ἀλλοκότους
<span class="lb" data-page="15.437" data-line="16" id="l15.437.16"></span>ἐάσας ἐπὶ τὰς μετριωτέρας ἧκεν. ἀλλόκοτοι γάρ εἰσιν ὄντως
<span class="lb" data-page="15.437" data-line="17" id="l15.437.17"></span>αἱ διὰ λιμαγχονίας ἐσχάτης καὶ αἱ διὰ τὸ πληροῦν
<span class="lb" data-page="15.437" data-line="18" id="l15.437.18"></span>ἀμέτρως, ὡς ὁ Πετρωνᾶς· μέτριαι δὲ τούτων, ὧν ἐμνημόνευσεν
<span class="pb" data-page="15.438" id="p15.438"></span>
<span class="lb" data-page="15.438" data-line="1" id="l15.438.1"></span>ὁ Ἱπποκράτης, ἐπὶ τῶν ὀξέων νοσημάτων γιγνόμεναι
<span class="lb" data-page="15.438" data-line="2" id="l15.438.2"></span>ὑπὸ τῶν ἀξιολόγων ἰατρῶν. ἔνιοι μὲν γὰρ τὴν κριθώδη
<span class="lb" data-page="15.438" data-line="3" id="l15.438.3"></span>πτισάνην ἐπ᾿ αὐτῶν διδόασιν, ἔνιοι δὲ τὸν χυλὸν μόνον,
<span class="lb" data-page="15.438" data-line="4" id="l15.438.4"></span>ἔνιοι δὲ οὐδὲ τοῦτον ( ἐπὶ τῶν ὀξέων νοσημάτων καὶ πρὸ
<span class="lb" data-page="15.438" data-line="5" id="l15.438.5"></span>τῆς κρίσεως ἔνιοι δι᾿ ὕδατος διῄτων μόνον ) ἄχρις ἂν ἡ νόσος
<span class="lb" data-page="15.438" data-line="6" id="l15.438.6"></span>κριθῇ, διαιτῶντες ἐν τῷ μεταξὺ πόμασι μόνοις, ὕδατί
<span class="lb" data-page="15.438" data-line="7" id="l15.438.7"></span>τε καὶ μελικράτῳ καὶ εἰ δεήσειεν ὀξυμέλιτι. ἡ μὲν οὖν αἰτία
<span class="lb" data-page="15.438" data-line="8" id="l15.438.8"></span>τῆς διαφωνίας ἐστὶν, ἣν αὐτὸς ὁ Ἱπποκράτης ἐφεξῆς
<span class="lb" data-page="15.438" data-line="9" id="l15.438.9"></span>ποιήσεται, καὶ καλῶς ἔφην αὐτὴν ὑπ᾿ Ἐρασιστράτου
<span class="lb" data-page="15.438" data-line="10" id="l15.438.10"></span><span class="milestone ed2page" data-n="8.9" data-unit="ed2page" id="ed2page.8.9"></span>κατὰ τὸ πρῶτον εἰρῆσθαι περὶ πυρετῶν· ἔστι δὲ αὕτη τὸ
<span class="lb" data-page="15.438" data-line="11" id="l15.438.11"></span>τινὰς τοῦ χυλοῦ μόνον δεῖσθαι τῆς πτισάνης, τινὰς δὲ
<span class="lb" data-page="15.438" data-line="12" id="l15.438.12"></span>καὶ τῆς κριθώδους πτισάνης, ἐνίους δὲ μηδετέρου τούτων,
<span class="lb" data-page="15.438" data-line="13" id="l15.438.13"></span>ἀλλ᾿ ἐπὶ πομάτων μόνον ἄχρι τῆς κρίσεως ὠφελίμως διαφυλάττεσθαι.
<span class="lb" data-page="15.438" data-line="14" id="l15.438.14"></span>καὶ δείξει γε ἐφεξῆς τίνες μέν εἰσιν οἱ τῆς
<span class="lb" data-page="15.438" data-line="15" id="l15.438.15"></span>κριθώδους πτισάνης δεόμενοι, τίνες δὲ οἱ πτισάνης χυλοῦ,
<span class="lb" data-page="15.438" data-line="16" id="l15.438.16"></span>τίνες δὲ οἱ μηδετέρου τούτων.
</p>
<span class="lb rule" data-page="15.438" data-line="17" id="l15.438.17"></span>
          </article>

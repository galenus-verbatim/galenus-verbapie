<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.15">
<span class="pb page1" data-page="15.440" id="p15.440"></span>
<span class="milestone ed1page page1" data-n="5.41" data-unit="ed1page" id="ed1page.5.41"></span>
<span class="milestone ed2page page1" data-n="8.9" data-unit="ed2page" id="ed2page.8.9"></span>
<span class="lb head" data-page="15.440" data-line="11" id="l15.440.11"></span>
            <blockquote class="quote lemma">
<span class="lb" data-page="15.440" data-line="12" id="l15.440.12"></span>Ὥστ᾿ ἔν γε τοῖς ὀξυτάτοις τῶν νοσημάτων τοσόνδε διοίσουσιν
<span class="lb" data-page="15.440" data-line="13" id="l15.440.13"></span>ἀλλήλων οἱ χειρώνακτες ὥστε ἃ ὁ ἕτερος προσφέρει
<span class="lb" data-page="15.440" data-line="14" id="l15.440.14"></span>ἡγεόμενος ἄριστα εἶναι, ταῦτα νομίζειν ἤδη τὸν ἕτερον
<span class="lb" data-page="15.440" data-line="15" id="l15.440.15"></span>κακὰ εἶναι. καὶ σχεδὸν ἂν κατά γε τοῦτο τὴν τέχνην
<span class="lb" data-page="15.440" data-line="16" id="l15.440.16"></span>φαίην ὁμοιοῦσθαι τῇ μαντικῇ, ὅτι καὶ οἱ μάντιες τὸν
<span class="lb" data-page="15.440" data-line="17" id="l15.440.17"></span>αὐτὸν <span class="milestone ed2page" data-n="8.10" data-unit="ed2page" id="ed2page.8.10"></span>ὄρνιθα, εἰ μὲν ἀριστερὸς εἴη, ἀγαθὸν εἶναι
<span class="lb" data-page="15.440" data-line="18" id="l15.440.18"></span>νομίζουσιν, εἰ δὲ δεξιὸς, κακόν· καὶ ἐν ἱεροσκοπίῃ δὲ τὰ
<span class="pb" data-page="15.441" id="p15.441"></span>
<span class="lb" data-page="15.441" data-line="1" id="l15.441.1"></span>τοιάδε, ἄλλα ἐπ᾿ ἄλλοισιν· ἀλλ᾿ ἔνιοι τῶν μάντεων τὰ
<span class="lb" data-page="15.441" data-line="2" id="l15.441.2"></span>ἐναντία τουτέων. φημὶ δὴ πάγκαλον εἶναι τοῦτο τὸ
<span class="lb" data-page="15.441" data-line="3" id="l15.441.3"></span>σκέμμα καὶ ἠδελφισμένον τοῖσι πλείστοισι τῶν ἐν τῇ τέχνῃ
<span class="lb" data-page="15.441" data-line="4" id="l15.441.4"></span>καὶ ἐπικαιροτάτοισι.
</blockquote>
<span class="lb rule" data-page="15.441" data-line="5" id="l15.441.5"></span>
            <p>
<span class="lb" data-page="15.441" data-line="6" id="l15.441.6"></span>Μαντικὴν μὲν ὠνόμασε τὴν οἰωνιστικήν· καὶ ἱεροσκοπίαν
<span class="lb" data-page="15.441" data-line="7" id="l15.441.7"></span>δὲ, τὴν θυτικὴν ὑπὸ τῶν πολλῶν καλουμένην, ἣν ὄντως
<span class="lb" data-page="15.441" data-line="8" id="l15.441.8"></span>καὶ οἱ ἄλλοι παλαιοὶ καλοῦσιν ἱεροσκοπίαν, ἐπειδὴ σκοποῦντες
<span class="lb" data-page="15.441" data-line="9" id="l15.441.9"></span>τὰ ἱερεῖα προλέγουσιν ἐξ αὐτῶν οἱ περὶ ταῦτα δεινοὶ
<span class="lb" data-page="15.441" data-line="10" id="l15.441.10"></span>τὰ γενησόμενα· ἱερεῖα δὲ ἴσμεν ὀνομαζόμενα ἅπαντα
<span class="lb" data-page="15.441" data-line="11" id="l15.441.11"></span>τὰ τοῖς θεοῖς εἰς τιμὴν γιγνόμενα, οἷα τὰ τῶν θυομένων
<span class="lb" data-page="15.441" data-line="12" id="l15.441.12"></span>ἱερείων, ὧν τὰ σπλάγχνα θεώμενοι προλέγουσιν οἱ ἱεροσκόποι.
<span class="lb" data-page="15.441" data-line="13" id="l15.441.13"></span>τοὺς δὲ διὰ τῆς τῶν ὀρνίθων πτήσεως μαντευομένους,
<span class="lb" data-page="15.441" data-line="14" id="l15.441.14"></span>οὓς οἰωνιστάς τε καὶ οἰωνοσκόπους ὀνομάζουσι, τούτους νῦν
<span class="lb" data-page="15.441" data-line="15" id="l15.441.15"></span>μάντεις ἐκάλεσεν ὁ Ἱπποκράτης. καίτοι τὸ τοῦ μάντεως
<span class="lb" data-page="15.441" data-line="16" id="l15.441.16"></span>ὄνομα καὶ ἡ μαντικὴ κατὰ πασῶν τῶν οὕτω προλεγουσῶν
<span class="lb" data-page="15.441" data-line="17" id="l15.441.17"></span>τεχνῶν ἐπιφέρεται· μάντεις μὲν γὰρ καλοῦνται οἵ τε ἱεροσκόποι
<span class="lb" data-page="15.441" data-line="18" id="l15.441.18"></span>καὶ οἱ οἰωνισταὶ καὶ οἱ γενεθλιακοὶ προσαγορευόμενοι
<span class="pb" data-page="15.442" id="p15.442"></span>
<span class="lb" data-page="15.442" data-line="1" id="l15.442.1"></span>καὶ οἱ διὰ συμβόλων καὶ οἱ διὰ ἱερείων προλέγοντες τὰ
<span class="lb" data-page="15.442" data-line="2" id="l15.442.2"></span>ἐσόμενα, πρὸς τούτοις τε χρησμολόγοι καὶ θεομάντεις· ἔνιοι
<span class="lb" data-page="15.442" data-line="3" id="l15.442.3"></span>δὲ καὶ τοὺς ὀνειροπόλους ὑπὸ τοῦ ποιητοῦ κληθέντας ἐν
<span class="lb" data-page="15.442" data-line="4" id="l15.442.4"></span>τοῖς μάντεσι καταλέγουσιν. ἀλλ᾿ ὅ γε Ἱπποκράτης δῆλος
<span class="lb" data-page="15.442" data-line="5" id="l15.442.5"></span>ὅτι τοὺς οἰωνιστὰς μόνους ὀνομάζει μάντεις ὡσαύτως τῷ
<span class="lb" data-page="15.442" data-line="6" id="l15.442.6"></span>ποιητῇ· καὶ γὰρ κᾀκεῖνος ἐν πολλοῖς μέρεσι τῆς ποιήσεως,
<span class="lb" data-page="15.442" data-line="7" id="l15.442.7"></span>ἐνδεικνύμενος τὴν οἰωνιστικὴν τέχνην πρόγνωσιν εἶναι τῶν
<span class="lb" data-page="15.442" data-line="8" id="l15.442.8"></span>γενησομένων, ὁμοίως ἐν ἀρχῇ τοῦ ἄλφα φησί·
</p>
            <div class="lg">
              <div class="l"><span class="lb" data-page="15.442" data-line="9" id="l15.442.9"></span>Ἂλλ᾿ ἄγε δή τινα μάντιν ἐρείομεν ἢ ἱερῆα,</div>
              <div class="l"><span class="lb" data-page="15.442" data-line="10" id="l15.442.10"></span>Ἢ καὶ ὀνειροπόλον, καὶ γάρ τ᾿ ὄναρ ἐκ Διός ἐστιν·</div>
            </div>
            <p>
<span class="lb" data-page="15.442" data-line="11" id="l15.442.11"></span>ἱερέα μὲν λέγων τὸν ἱεροσκόπον, ὀνειροπόλον δὲ τὸν περὶ
<span class="lb" data-page="15.442" data-line="12" id="l15.442.12"></span>τοὺς ὀνείρους ἔχοντα, μάντιν δὲ δηλονότι τὸν οἰωνιστὴν, οὐ
<span class="lb" data-page="15.442" data-line="13" id="l15.442.13"></span>γὰρ δὴ παρέλιπεν αὐτὸν, εἰς τὰ μέγιστα πολλαχόθι τῆς
<span class="lb" data-page="15.442" data-line="14" id="l15.442.14"></span>ποιήσεως καὶ τῇ περὶ τοὺς οἰωνοὺς τέχνῃ χρώμενος. ἀλλὰ
<span class="lb" data-page="15.442" data-line="15" id="l15.442.15"></span>ταῦτα μὲν ἴσως καὶ πλείω τοῦ δέοντος εἴρηταί μοι περὶ τῆς
<span class="lb" data-page="15.442" data-line="16" id="l15.442.16"></span>τοῦ μάντεως προσηγορίας· ἐπ᾿ αὐτὸ δὲ τὸ λεγόμενον μεταβαίνειν
<span class="lb" data-page="15.442" data-line="17" id="l15.442.17"></span>ἤδη καιρός. ὃ γὰρ λέγει τοιοῦτόν ἐστιν· οἱ τὰς
<span class="pb" data-page="15.443" id="p15.443"></span>
<span class="lb" data-page="15.443" data-line="1" id="l15.443.1"></span>μαντικὰς τέχνας μετιόντες οὐδὲν ἧττον ἀλλήλοις διαφέρονται
<span class="lb" data-page="15.443" data-line="2" id="l15.443.2"></span>τῶν ἰατρῶν ἐν πολλοῖς τῶν κατὰ μέρος. ἐγὼ γοῦν
<span class="lb" data-page="15.443" data-line="3" id="l15.443.3"></span>ποτε διαφερομένους οἰωνιστὰς εἶδον ἐπ᾿ αὐτῶν τούτων τῶν
<span class="lb" data-page="15.443" data-line="4" id="l15.443.4"></span>πτήσεων, ὧν καὶ νῦν ὁ Ἱπποκράτης ἐμνημόνευσεν, ἀριστερᾶς
<span class="lb" data-page="15.443" data-line="5" id="l15.443.5"></span>τε καὶ δεξιᾶς· ἦν δὲ ὁ μὲν ἕτερος αὐτῶν Ἄραψ, ὁ δὲ
<span class="lb" data-page="15.443" data-line="6" id="l15.443.6"></span>ἕτερος Ἕλλην ἐξ Ἀσίας τῆς ἡμετέρας. ἔλεγεν οὖν ὁ μὲν
<span class="lb" data-page="15.443" data-line="7" id="l15.443.7"></span>Ἄραψ τὸν δεξιὸν οἰωνὸν γυναῖκας σώζειν νοσούσας, τὸν
<span class="lb" data-page="15.443" data-line="8" id="l15.443.8"></span>ἀριστερὸν δὲ ἄνδρας· ὁ δὲ ἐκ τῆς Ἀσίας τὸν μὲν δεξιὸν
<span class="lb" data-page="15.443" data-line="9" id="l15.443.9"></span>ἐπ᾿ ἀνδρῶν νοσούντων φανέντα τοῖς ἐρωτῶσιν, εἰ σωθήσεται,
<span class="lb" data-page="15.443" data-line="10" id="l15.443.10"></span>καταφάσκειν τὴν ἐρώτησιν, ἀποφάσκειν δὲ τὸν ἀριστερόν.
<span class="lb" data-page="15.443" data-line="11" id="l15.443.11"></span>ἠρόμην οὖν αὐτοὺς εἰ τὸν ὁπωσοῦν πετόμενον, ἀριστερὸν
<span class="lb" data-page="15.443" data-line="12" id="l15.443.12"></span>ἢ δεξιὸν ὄρνιθα, ταύτην ἔχειν φασὶ τὴν δύναμιν, οὐδὲν
<span class="lb" data-page="15.443" data-line="13" id="l15.443.13"></span>ἡγούμενοι διαφέρειν εἰ ὑψηλότατός ἐστιν ἢ προσγειότατος
<span class="lb" data-page="15.443" data-line="14" id="l15.443.14"></span>ἢ μεταξύ· καὶ εἰ ἐν τῷ μεταξὺ, ἐγγυτέρω ἄρα τοῦ
<span class="lb" data-page="15.443" data-line="15" id="l15.443.15"></span>ὑψηλοτάτου ἢ ἐν μέσῳ· ὡσαύτως δὲ καὶ περὶ τοῦ πλησίον
<span class="lb" data-page="15.443" data-line="16" id="l15.443.16"></span>τε καὶ πόῤῥω διεστάναι τὸν οἰωνὸν ἠρόμην εἰ μηδὲν αὐτοῖς
<span class="lb" data-page="15.443" data-line="17" id="l15.443.17"></span>διαφέρει. ὁ μὲν οὖν Ἄραψ ἔφασκεν ὅπως ἂν ἔχῃ τῆς εἰς
<span class="pb" data-page="15.444" id="p15.444"></span>
<span class="lb" data-page="15.444" data-line="1" id="l15.444.1"></span>ὕψος ἢ μῆκος ἢ <span class="milestone ed2page" data-n="8.11" data-unit="ed2page" id="ed2page.8.11"></span>πλάτος ἀποστάσεως οὐδὲν διαφέρειν·
<span class="lb" data-page="15.444" data-line="2" id="l15.444.2"></span>ὁ δὲ Ἕλλην διωρίζετο καὶ περὶ τοῦ συμμέτρου, δεξιοῦ τε καὶ
<span class="lb" data-page="15.444" data-line="3" id="l15.444.3"></span>ἀριστεροῦ, καὶ γεγράφθαι ταῦτα τοῖς οἰωνισταῖς ἔλεγε, τὰς
<span class="lb" data-page="15.444" data-line="4" id="l15.444.4"></span>δὲ ἀμέτρους ἀποστάσεις ἐναντίας εἶναι ταῖς ἐμμέτρως ἐχούσαις·
<span class="lb" data-page="15.444" data-line="5" id="l15.444.5"></span>ἐδείκνυε δὲ καὶ Ἀπόλλητος καὶ Ἀθηναίου καὶ Χαιρήμονος
<span class="lb" data-page="15.444" data-line="6" id="l15.444.6"></span>καὶ Ἀρτεμιδώρου τοῦ Φωκᾶ ἄλλων τέ τινων οἰωνιστῶν
<span class="lb" data-page="15.444" data-line="7" id="l15.444.7"></span>ἐνδόξων βίβλους, αὐτῷ μαρτυρούσας. ἔγνων οὖν
<span class="lb" data-page="15.444" data-line="8" id="l15.444.8"></span>ἀδιόριστον μὲν τὸν Ἄραβα, διωρισμένον δὲ καὶ τεχνικὸν
<span class="lb" data-page="15.444" data-line="9" id="l15.444.9"></span>τὸν Ἕλληνα· <span class="milestone ed1page" data-n="5.42" data-unit="ed1page" id="ed1page.5.42"></span>τέχνης γὰρ ἐμπειρίᾳ τὴν κρίσιν τῶν
<span class="lb" data-page="15.444" data-line="10" id="l15.444.10"></span>θεωρημάτων ἐχούσης ἡ διαφωνία κατὰ τὸ διωρισμένον τε
<span class="lb" data-page="15.444" data-line="11" id="l15.444.11"></span>καὶ ἀδιόριστον γίγνεται. καὶ τοῦτο μεμαθηκὼς ἐγὼ παρ᾿
<span class="lb" data-page="15.444" data-line="12" id="l15.444.12"></span>Ἱπποκράτους ἔκρινα τὸν Ἕλληνα τεχνικώτερον ἀποφαίνεσθαι
<span class="lb" data-page="15.444" data-line="13" id="l15.444.13"></span>περὶ τῆς πτήσεως τῶν οἰωνῶν· ἐξ ἐπιμέτρου δὲ τοὺς
<span class="lb" data-page="15.444" data-line="14" id="l15.444.14"></span>ἐνδοξοτάτους τῶν οἰωνιστῶν μάρτυρας παρεχόμενος ἔτι μᾶλλον
<span class="lb" data-page="15.444" data-line="15" id="l15.444.15"></span>ἦν ἀξιόπιστος. ἐπαγομένου δὲ καὶ τοῦ Ἄραβος πολλοὺς
<span class="lb" data-page="15.444" data-line="16" id="l15.444.16"></span>μάρτυρας, ὧν προεῖπεν ἀληθῶς νοσούντων, εἶπον αὐτῷ
<span class="lb" data-page="15.444" data-line="17" id="l15.444.17"></span>τῆς ὡς τὸ πολὺ γεγενημένης ἐπιτυχίας τὴν αἰτίαν· εἰ
<span class="lb" data-page="15.444" data-line="18" id="l15.444.18"></span>γὰρ ὁ μὲν ἔμμετρος δεξιὸς σώζει τοὺς ἄνδρας, οἱ δὲ ἄμετροι
<span class="pb" data-page="15.445" id="p15.445"></span>
<span class="lb" data-page="15.445" data-line="1" id="l15.445.1"></span>τὰς γυναῖκας, εἰσὶ δὲ πάμπολλοι μὲν οἱ ἄμετροι, μόνος δὲ
<span class="lb" data-page="15.445" data-line="2" id="l15.445.2"></span>εἷς ὁ ἔμμετρος· εἰκότως ἐπὶ πολλῶν μὲν ἐπέτυχεν, ὀλιγάκις
<span class="lb" data-page="15.445" data-line="3" id="l15.445.3"></span>δὲ ἀπέτυχεν. ὅ γε μὴν Ἕλλην οἰνωνιστὴς καὶ ἄλλους τινὰς
<span class="lb" data-page="15.445" data-line="4" id="l15.445.4"></span>διορισμοὺς προσετίθει, καθ᾿ οὓς κᾂν ὁ δεξιὸς ἄμετρος ᾖ,
<span class="lb" data-page="15.445" data-line="5" id="l15.445.5"></span>δηλώσει ποτὲ σωθήσεσθαι τὸν νοσοῦντα· τὸν γὰρ κίναιδον
<span class="lb" data-page="15.445" data-line="6" id="l15.445.6"></span>καὶ τὸν γυναικεῖον ἐπιτήδευμα μετιόντα, καθάπερ τὸν ἐριουργὸν,
<span class="lb" data-page="15.445" data-line="7" id="l15.445.7"></span>τοῖς τῶν γυναικῶν ἔφη σχήμασι σώζεσθαι, καὶ τοῦτ᾿
<span class="lb" data-page="15.445" data-line="8" id="l15.445.8"></span>αὖ πάλιν ἐδείκνυε παρὰ τοῖς ἀρίστοις οἰωνισταῖς γεγραμμένον.
<span class="lb" data-page="15.445" data-line="9" id="l15.445.9"></span>ἔτι δὲ πρὸς τούτοις καὶ ἄλλους τινὰς διορισμοὺς προσετίθει,
<span class="lb" data-page="15.445" data-line="10" id="l15.445.10"></span>περὶ ὧν οὐδὲν ἐφαίνετο γινώσκειν ὁ Ἄραψ. εἴρηται
<span class="lb" data-page="15.445" data-line="11" id="l15.445.11"></span>δέ μοι ταῦτα διὰ τὴν ἐφεξῆς ῥῆσιν, ἣν οὐδεὶς ἐξηγήσατο
<span class="lb" data-page="15.445" data-line="12" id="l15.445.12"></span>προσηκόντως, ὥσπερ οὐδὲ τὴν προγεγραμμένην αὐτῆς,
<span class="lb" data-page="15.445" data-line="13" id="l15.445.13"></span>ἔνθα φησί· μᾶλλον μὲν οὐδὲ προβάλλεσθαι τὰ τοιαῦτα ζητήματα
<span class="lb" data-page="15.445" data-line="14" id="l15.445.14"></span>εἴθισται τοῖς ἰατροῖς, ἴσως δὲ οὐδὲ προβαλλόμενα
<span class="lb" data-page="15.445" data-line="15" id="l15.445.15"></span>εὑρίσκεται· σαφῶς γὰρ εἰπόντος αὐτοῦ τὰ τοιάδε, ὅ ἐστι
<span class="lb" data-page="15.445" data-line="16" id="l15.445.16"></span>τὰ οὕτω διαφωνούμενα, τινὲς μὲν ἐπὶ τῆς πτισάνης μόνης
<span class="lb" data-page="15.445" data-line="17" id="l15.445.17"></span>ἤκουσαν οὐκ ὀρθῶς, ἔνιοι δὲ βραχὺ τούτων ἄμεινον ἐπὶ τῆς
<span class="lb" data-page="15.445" data-line="18" id="l15.445.18"></span>τῶν ὀξέων διαίτης· ἔνιοι δὲ ἐπὶ πάσης ἁπλῶς, ἔνιοι δὲ
<span class="pb" data-page="15.446" id="p15.446"></span>
<span class="lb" data-page="15.446" data-line="1" id="l15.446.1"></span>ἐπὶ θεραπείας ἁπάσης, βέλτιον μὲν τῶν προτέρων, οὔπω δὲ
<span class="lb" data-page="15.446" data-line="2" id="l15.446.2"></span>οὐδ᾿ αὐτοὶ τελέως· αἰτίαν γὰρ ὡς εἶπον ὁ Ἱπποκράτης ἐπεζήτησεν
<span class="lb" data-page="15.446" data-line="3" id="l15.446.3"></span>ἁπάσης διαφωνίας, ἐπὶ πάσης τέχνης τῇ πείρᾳ κριθῆναι
<span class="lb" data-page="15.446" data-line="4" id="l15.446.4"></span>δυναμένης. ὅτι δὲ οὕτως ἔχει τοῦτο μαθήσῃ σαφῶς
<span class="lb" data-page="15.446" data-line="5" id="l15.446.5"></span>διὰ τῆς ἐφεξῆς ῥήσεως.
</p>
<span class="lb rule" data-page="15.446" data-line="6" id="l15.446.6"></span>
          </article>

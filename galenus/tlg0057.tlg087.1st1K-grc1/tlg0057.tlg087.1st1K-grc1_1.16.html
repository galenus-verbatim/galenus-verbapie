<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.16">
<span class="pb page1" data-page="15.446" id="p15.446"></span>
<span class="milestone ed1page page1" data-n="5.42" data-unit="ed1page" id="ed1page.5.42"></span>
<span class="milestone ed2page page1" data-n="8.11" data-unit="ed2page" id="ed2page.8.11"></span>
<span class="lb head" data-page="15.446" data-line="7" id="l15.446.7"></span>
            <blockquote class="quote lemma">
<span class="lb" data-page="15.446" data-line="8" id="l15.446.8"></span>Καὶ γὰρ τοῖσι νοσέουσι πᾶσιν ἐς ὑγείην μέγα τι δύναται.
<span class="lb" data-page="15.446" data-line="9" id="l15.446.9"></span>καὶ τοῖσιν ὑγιαίνουσιν ἐς ἀσφαλείην καὶ τοῖσιν ἀσκέουσιν
<span class="lb" data-page="15.446" data-line="10" id="l15.446.10"></span>ἐς εὐεξίην καὶ ἐς ὅ τι ἂν ἕκαστος ἐθέλοι.
</blockquote>
<span class="lb rule" data-page="15.446" data-line="11" id="l15.446.11"></span>
            <p>
<span class="lb" data-page="15.446" data-line="12" id="l15.446.12"></span><span class="milestone ed2page" data-n="8.12" data-unit="ed2page" id="ed2page.8.12"></span>Οὗτος ὁ λόγος ἐξελέγχει καὶ τοὺς περὶ πτισάνης
<span class="lb" data-page="15.446" data-line="13" id="l15.446.13"></span>μόνης οἰομένους αὐτὸν προβεβληκέναι τὴν προγεγραμμένην
<span class="lb" data-page="15.446" data-line="14" id="l15.446.14"></span>ῥῆσιν καὶ τοὺς περὶ διαίτης, ἤτοι περὶ τῆς ἐπὶ τῶν
<span class="lb" data-page="15.446" data-line="15" id="l15.446.15"></span>ὀξέων ἢ καὶ πάσης ἁπλῶς· ὡσαύτως δὲ καὶ τοὺς περὶ θεραπείας
<span class="lb" data-page="15.446" data-line="16" id="l15.446.16"></span>ἁπάσης ὑπειληφότας εἶναι τὸ πρόβλημα. προδήλως
<span class="lb" data-page="15.446" data-line="17" id="l15.446.17"></span>γὰρ ἡ νῦν ἡμῖν προκειμένη ῥῆσις ἐλέγχει τοὺς μὲν ἤτοι
<span class="pb" data-page="15.447" id="p15.447"></span>
<span class="lb" data-page="15.447" data-line="1" id="l15.447.1"></span>περὶ πτισάνης ἢ τῆς ἐπὶ τῶν ὀξέων διαίτης μόνης ἢ τῆς
<span class="lb" data-page="15.447" data-line="2" id="l15.447.2"></span>ἐπὶ πάντων τῶν νοσημάτων οἰομένους εἶναι τὸν λόγον ἐν τῷ
<span class="lb" data-page="15.447" data-line="3" id="l15.447.3"></span>προσγεγράφθαι, καὶ γὰρ τοῖς γε νοσέουσι πᾶσιν ἐς ὑγίην
<span class="lb" data-page="15.447" data-line="4" id="l15.447.4"></span>μέγα τι δύναται· πάντες γὰρ οἱ νοσοῦντες ὑπὸ διαίτης μόνης
<span class="lb" data-page="15.447" data-line="5" id="l15.447.5"></span>οὐ θεραπεύονται, διὰ τὸ πολλοὺς δεῖσθαι καὶ χειρουργίας
<span class="lb" data-page="15.447" data-line="6" id="l15.447.6"></span>καὶ φαρμακείας, ἔτι δὲ μᾶλλον οὐδὲ ὑπὸ πτισάνης
<span class="lb" data-page="15.447" data-line="7" id="l15.447.7"></span>μόνης· οὔτε περὶ διαίτης μόνης ὀξέων οὔτε περὶ διαίτης
<span class="lb" data-page="15.447" data-line="8" id="l15.447.8"></span>ἁπλῶς τῆς ἐπὶ πάντων τῶν νοσημάτων ὁ λόγος αὐτῷ νῦν
<span class="lb" data-page="15.447" data-line="9" id="l15.447.9"></span>ἐστιν, οὐδὲ περὶ τῆς ἐν τούτῳ διαφωνίας μόνης, ἀλλὰ περὶ
<span class="lb" data-page="15.447" data-line="10" id="l15.447.10"></span>πάσης ἁπλῶς τέχνης τῇ πείρᾳ κρίνεσθαι πεφυκυίας. ὁ γὰρ
<span class="lb" data-page="15.447" data-line="11" id="l15.447.11"></span>τὸ κοινὸν καὶ καθόλου κριτήριον εὑρὼν, ἐκείνῳ κρίνει τὰ
<span class="lb" data-page="15.447" data-line="12" id="l15.447.12"></span>κατὰ μέρος· ἓν δέ τι τῶν κατὰ μέρος ἐστὶ καὶ τὸ περὶ
<span class="lb" data-page="15.447" data-line="13" id="l15.447.13"></span>πτισάνης τοῖς ἰατροῖς διαπεφωνημένον, ὥσπερ γε καὶ τὸ
<span class="lb" data-page="15.447" data-line="14" id="l15.447.14"></span>περὶ διαίτης οὐ μόνον ἐπὶ τῶν ὀξέων, ἀλλὰ καὶ τῶν ἄλλων
<span class="lb" data-page="15.447" data-line="15" id="l15.447.15"></span>νοσημάτων, ἔτι τε γενικώτερον ὑπὲρ ἁπάσης θεραπείας καὶ
<span class="lb" data-page="15.447" data-line="16" id="l15.447.16"></span>τούτου γενικώτερον ὑπὲρ ἁπάσης προνοίας σώματος, κᾂν
<span class="lb" data-page="15.447" data-line="17" id="l15.447.17"></span>ἐφ᾿ ὑγείας ὄντων γίγνηται· δέονται γὰρ καὶ οὗτοι τῆς τέχνης
<span class="pb" data-page="15.448" id="p15.448"></span>
<span class="lb" data-page="15.448" data-line="1" id="l15.448.1"></span>ἐπιστατούσης, οὐκ εἰς τὸ κτήσασθαι τὴν ὑγείαν, ἀλλ᾿ εἰς τὸ
<span class="lb" data-page="15.448" data-line="2" id="l15.448.2"></span>φυλάττειν, ὅπερ ὁ Ἱπποκράτης εἶπε καὶ τοῖς ὑγιαίνουσιν ἐς
<span class="lb" data-page="15.448" data-line="3" id="l15.448.3"></span>ἀσφαλείην· τὸ γὰρ φυλάττειν ὁτιοῦν ἀσφαλείας δεῖται.
<span class="lb" data-page="15.448" data-line="4" id="l15.448.4"></span>χρήσιμον δ᾿ εἶναί φησι τὸ σκέμμα καὶ τοῖς ἀσκέουσιν εὐεξίην·
<span class="lb" data-page="15.448" data-line="5" id="l15.448.5"></span>ὥσπερ γὰρ ἡ τῶν νοσούντων θεραπεία τοῦ προβεβλημένου
<span class="lb" data-page="15.448" data-line="6" id="l15.448.6"></span>νῦν ὑπ᾿ αὐτοῦ δεῖται σκέμματος, οὕτως καὶ ἡ τῶν
<span class="lb" data-page="15.448" data-line="7" id="l15.448.7"></span>ὑγιαινόντων ἀσφάλεια φυλακῆς ἕνεκα τῆς ὑγείας καὶ ἡ τῶν
<span class="lb" data-page="15.448" data-line="8" id="l15.448.8"></span>ἀσκούντων πρόνοια κτήσεως ἕνεκα τῆς εὐεξίας. ταῦτα μὲν
<span class="lb" data-page="15.448" data-line="9" id="l15.448.9"></span>οὖν πάντα τῆς περὶ τὸ σῶμα τέχνης ἐστὶ, τὸ δ᾿ ἐφεξῆς
<span class="lb" data-page="15.448" data-line="10" id="l15.448.10"></span>εἰρημένον ἐπὶ πᾶσαν τέχνην ἐκτέταται. τί γάρ φησι καὶ
<span class="lb" data-page="15.448" data-line="11" id="l15.448.11"></span>ἐς ὅ τι ἕκαστος ἐθέλει; καὶ γὰρ ὁ οἰωνιστὴς καὶ ἱεροσκόπος
<span class="lb" data-page="15.448" data-line="12" id="l15.448.12"></span>καὶ μουσικὸς καὶ ῥήτωρ καὶ πᾶς τεχνίτης ἁπλῶς τῆς
<span class="lb" data-page="15.448" data-line="13" id="l15.448.13"></span>κατὰ τὴν ἑαυτοῦ τέχνην διαφωνίας τὴν αἰτίαν εἴσεται μίαν
<span class="lb" data-page="15.448" data-line="14" id="l15.448.14"></span>οὖσαν, ὅταν ἕκαστος τὸ κατὰ μέρος ἐπὶ τὸ καθόλου μεταφέρει.
<span class="lb" data-page="15.448" data-line="15" id="l15.448.15"></span>οὕτως οὖν καὶ τὴν τῶν οἰωνιστῶν διαφωνίαν ἔγνων γεγονυῖαν
<span class="lb" data-page="15.448" data-line="16" id="l15.448.16"></span>ἔκρινά τε τὸν ἀληθέστερα λέγοντα, καὶ τούτου χάριν ὀλίγον
<span class="lb" data-page="15.448" data-line="17" id="l15.448.17"></span>ἔμπροσθεν ἐμνημόνευσα τοῦ τε Ἄραβος καὶ τοῦ Ἕλληνος
<span class="pb" data-page="15.449" id="p15.449"></span>
<span class="lb" data-page="15.449" data-line="1" id="l15.449.1"></span>οἰωνιστοῦ. Πάσης γὰρ τέχνης σύστασις ἐν διορισμῷ γίνεται
<span class="lb" data-page="15.449" data-line="2" id="l15.449.2"></span>τῶν ἰδίων ἀπὸ τῶν κοινῶν· ὁ γὰρ ταῦτα διορίσασθαι
<span class="lb" data-page="15.449" data-line="3" id="l15.449.3"></span>δυνάμενος ἄριστος τεχνίτης ἐστίν. ὥσπερ δὲ καὶ ἡ σύστασις,
<span class="lb" data-page="15.449" data-line="4" id="l15.449.4"></span>οὕτως καὶ ἡ κρίσις ἐν τῷ διορισμῷ τὴν ὕπαρξιν ἔχει·
<span class="lb" data-page="15.449" data-line="5" id="l15.449.5"></span>σφάλλονται γὰρ οἱ συνιστάμενοι τὰς τέχνας, ὅταν τό τινι
<span class="lb" data-page="15.449" data-line="6" id="l15.449.6"></span>συμβεβηκὸς ἤτοι γε ἐπὶ πάντας ἐκτείνωσιν, ἢ πλείονάς γε
<span class="lb" data-page="15.449" data-line="7" id="l15.449.7"></span>τοῦ προσήκοντος· τὸ μὲν γὰρ ὅλως μηδενὶ συμβεβηκὸς οὐδεὶς
<span class="lb" data-page="15.449" data-line="8" id="l15.449.8"></span>ἂν ἐν τέχνῃ τοιαύτῃ πείσειεν ἑαυτὸν ἀληθὲς εἶναι·
<span class="lb" data-page="15.449" data-line="9" id="l15.449.9"></span>κατὰ τοῦτο γὰρ ἡ ὄντως γίγνεται διαφωνία κατὰ τὸ πείθειν
<span class="lb" data-page="15.449" data-line="10" id="l15.449.10"></span>ἕκαστον ἑαυτὸν, οὐ κατὰ τὸ προσποιούμενον καὶ καταπλαττόμενον
<span class="lb" data-page="15.449" data-line="11" id="l15.449.11"></span>ἐρίζειν φιλονεικοῦντα, καθάπερ ἔνιοι περί
<span class="lb" data-page="15.449" data-line="12" id="l15.449.12"></span>τινων ἑτέρως ἢ ὡς κατὰ τὴν ψυχὴν διάκεινται καὶ οἱ φάσκοντες
<span class="lb" data-page="15.449" data-line="13" id="l15.449.13"></span>ἄδηλον εἶναι πότερον ἐγρηγόραμεν ἢ κοιμώμεθα καὶ
<span class="lb" data-page="15.449" data-line="14" id="l15.449.14"></span>σωφρονοῦμεν ἢ μαινόμεθα· καὶ εἰ τοῦτό γε συγχωρηθείη
<span class="lb" data-page="15.449" data-line="15" id="l15.449.15"></span>δῆλον εἶναι, ἀλλ᾿ ὁπότεροί γε μᾶλλον ἀληθεύουσιν ἄδηλον
<span class="lb" data-page="15.449" data-line="16" id="l15.449.16"></span>ὑπάρχειν φασὶν, εἴθ᾿ οἱ ἐγρηγορότες τῶν κοιμωμένων εἴτε
<span class="lb" data-page="15.449" data-line="17" id="l15.449.17"></span>τῶν μαινομένων μᾶλλον οἱ μὴ <span class="milestone ed2page" data-n="8.13" data-unit="ed2page" id="ed2page.8.13"></span>μαινόμενοι· πεπεισμένος
<span class="lb" data-page="15.449" data-line="18" id="l15.449.18"></span>γὰρ οὐδεὶς οὕτως οὐδὲ δοξάζων ἐν τῇ ψυχῇ τοὺς λόγους
<span class="pb" data-page="15.450" id="p15.450"></span>
<span class="lb" data-page="15.450" data-line="1" id="l15.450.1"></span>τούτους, ἀλλ᾿ ἐρίζων ποιεῖται. κατὰ τὴν ἰατρικὴν δὲ τέχνην
<span class="lb" data-page="15.450" data-line="2" id="l15.450.2"></span>τινὲς μὲν ἐπεχείρησαν καινοτομεῖν, οὐ δυνάμενοι βέλτιόν τι
<span class="lb" data-page="15.450" data-line="3" id="l15.450.3"></span>τῶν ἔμπροσθεν εὑρηκέναι, κατανενοηκότες δὲ τὸ τῶν ἰδιωτῶν
<span class="lb" data-page="15.450" data-line="4" id="l15.450.4"></span>πάθος, ὅπερ Ἱπποκράτης εἶπε· τὸ γὰρ ξενοπρεπὲς
<span class="lb" data-page="15.450" data-line="5" id="l15.450.5"></span>οὔπω συνιέντες εἰ χρηστὸν ἐπαινοῦσι μᾶλλον ἢ τὸ σύνηθες,
<span class="lb" data-page="15.450" data-line="6" id="l15.450.6"></span>ὃ οἴδασιν ὅτι χρηστόν. ἔνιοι δὲ καὶ διὰ τῆς ἡδίστων διαιτημάτων
<span class="lb" data-page="15.450" data-line="7" id="l15.450.7"></span>ἐπαγγελίας ἀναπείθοντες προσάγονται τοὺς κάμνοντας,
<span class="lb" data-page="15.450" data-line="8" id="l15.450.8"></span>εἰδότες μὲν ὅτι πανουργοῦσιν, ἀλλ᾿ ἤτοι διὰ φιλοχρηματίαν
<span class="lb" data-page="15.450" data-line="9" id="l15.450.9"></span>ἢ διὰ φιλοδοξίαν ἐπιχειροῦντες πανουργεῖν τὰ
<span class="lb" data-page="15.450" data-line="10" id="l15.450.10"></span>τοιαῦτα. τῆς οὖν ἄχρι λόγου διαφωνίας, ὁποία καὶ ἡ τῶν
<span class="lb" data-page="15.450" data-line="11" id="l15.450.11"></span>τοιούτων ἀνδρῶν ἐστιν, ἐξῃρημένης, ἡ κατ᾿ ἀλήθειάν τε καὶ
<span class="lb" data-page="15.450" data-line="12" id="l15.450.12"></span>ὄντως διαφωνία γίγνεται, παρὰ τὸ μὴ διορισθῆναι τὴν
<span class="lb" data-page="15.450" data-line="13" id="l15.450.13"></span>ἀπόφασιν, ἀλλ᾿ ἤτοι περὶ πλειόνων ἢ προσῆκεν ἢ περὶ πάντων
<span class="lb" data-page="15.450" data-line="14" id="l15.450.14"></span>ὡς ὁμοίως ἐχόντων ἀποφήνασθαι. καὶ κατὰ τοῦτο
<span class="lb" data-page="15.450" data-line="15" id="l15.450.15"></span>ἐπαινεῖσθαι δίκαιόν ἐστι τὸν Ἱπποκράτην τῆς ὄντως διαφωνίας
<span class="lb" data-page="15.450" data-line="16" id="l15.450.16"></span>μνημονεύσαντα μόνης, ἣν οἱ κατ᾿ ἀλήθειαν ἐθέλοντες
<span class="lb" data-page="15.450" data-line="17" id="l15.450.17"></span>τέχνην τινὰ συστήσασθαι πάσχουσιν, ἐν ταῖς ἑαυτῶν ψυχαῖς
<span class="pb" data-page="15.451" id="p15.451"></span>
<span class="lb" data-page="15.451" data-line="1" id="l15.451.1"></span>διαφόρως δοξάζοντες, οὐκ ἄχρι λόγου προσποιητῶς ὑπὸ
<span class="lb" data-page="15.451" data-line="2" id="l15.451.2"></span>πανουργίας διὰ φιλοδοξίαν ἢ φιλοχρηματίαν. οὐδεὶς γὰρ
<span class="lb" data-page="15.451" data-line="3" id="l15.451.3"></span>ὄντως τῇ πείρᾳ κρίνων τὰς ἐπινοίας ἐπὶ τὴν Πετρωνᾶ
<span class="lb" data-page="15.451" data-line="4" id="l15.451.4"></span>ἀγωγὴν ἀφίξεται, κρέα διδοὺς ὀπτὰ καὶ οἶνον <span class="milestone ed1page" data-n="5.43" data-unit="ed1page" id="ed1page.5.43"></span>μέλανα
<span class="lb" data-page="15.451" data-line="5" id="l15.451.5"></span>τοῖς ὀξέως πυρέττουσιν, ὥσπερ δὲ οὐδὲ δίψει τοσούτῳ κολάζων
<span class="lb" data-page="15.451" data-line="6" id="l15.451.6"></span>αὐτοὺς, ὡς κοτύλης ὕδατος εἰκοστὸν μέρος διδόναι·
<span class="lb" data-page="15.451" data-line="7" id="l15.451.7"></span>τὰ γὰρ τοιαῦτα διαιτήματα παντάπασιν ἄτοπα καὶ δυοῖν
<span class="lb" data-page="15.451" data-line="8" id="l15.451.8"></span>θάτερον, ἢ διὰ τὸ ξενοπρεπὲς ἐπιτηδευόμενα πανούργοις ἀνθρώποις,
<span class="lb" data-page="15.451" data-line="9" id="l15.451.9"></span>ἢ δι᾿ ἐμπληξίαν ἐσχάτην, εἴπερ ὄντως ᾤοντο μόνοι
<span class="lb" data-page="15.451" data-line="10" id="l15.451.10"></span>τὴν ἀλήθειαν εὑρηκέναι. τὰ δ᾿ ὑφ᾿ Ἱπποκράτους γεγραμμένα
<span class="lb" data-page="15.451" data-line="11" id="l15.451.11"></span>καὶ περὶ τοὺς ἀληθῶς σπουδάζοντας τέχνην συστήσασθαι
<span class="lb" data-page="15.451" data-line="12" id="l15.451.12"></span>φρονίμους ἄνδρας γίνεσθαι δύναται, διὰ τὸ μὴ φέρειν
<span class="lb" data-page="15.451" data-line="13" id="l15.451.13"></span>μεγίστην βλάβην, ὅταν οἷς οὐ χρὴ προσενεχθῇ. τὰ μὲν
<span class="lb" data-page="15.451" data-line="14" id="l15.451.14"></span>οὖν τοιαῦτα δυσδιόριστον ἔχει τὴν ἐκ τῆς πείρας κρίσιν, τὰ
<span class="lb" data-page="15.451" data-line="15" id="l15.451.15"></span>δὲ πολὺ διαφέροντα ῥᾳδίαν· τὴν οὖν ἐν τοῖς ὀλίγον ἀλλήλων
<span class="lb" data-page="15.451" data-line="16" id="l15.451.16"></span>ὑπερέχουσι κρῖναι διαφωνίαν καὶ δεῖξαι τίσι μὲν ἐπὶ πτισάνης
<span class="lb" data-page="15.451" data-line="17" id="l15.451.17"></span>μόνης διαιτητέον ἐστὶ τῶν ὀξέως νοσούντων, τίσι δὲ
<span class="pb" data-page="15.452" id="p15.452"></span>
<span class="lb" data-page="15.452" data-line="1" id="l15.452.1"></span>κριθώδους δοτέον, τίσι δ᾿ οὐδ᾿ ὅλως, ἀλλ᾿ ἐπὶ ποτοῦ μόνου
<span class="lb" data-page="15.452" data-line="2" id="l15.452.2"></span>διαιτητέον ἄχρι κρίσεως, ἄξιόν ἐστι τῆς Ἱπποκράτους
<span class="lb" data-page="15.452" data-line="3" id="l15.452.3"></span>συνέσεως.
</p>
<span class="lb rule" data-page="15.452" data-line="4" id="l15.452.4"></span>
          </article>

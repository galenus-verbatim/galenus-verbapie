<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.17">
<span class="pb page1" data-page="15.452" id="p15.452"></span>
<span class="milestone ed1page page1" data-n="5.43" data-unit="ed1page" id="ed1page.5.43"></span>
<span class="milestone ed2page page1" data-n="8.13" data-unit="ed2page" id="ed2page.8.13"></span>
<span class="lb head" data-page="15.452" data-line="5" id="l15.452.5"></span>
            <blockquote class="quote lemma">
<span class="lb" data-page="15.452" data-line="6" id="l15.452.6"></span>Πτισάνη μὲν οὖν μοι δοκέει ὀρθῶς προκεκρίσθαι τῶν σιτηρῶν
<span class="lb" data-page="15.452" data-line="7" id="l15.452.7"></span>γευμάτων ἐν τουτέοισι τοῖσιν ὀξέσι νοσήμασι, καὶ
<span class="lb" data-page="15.452" data-line="8" id="l15.452.8"></span>ἐπαινέω γε τοὺς προκρίναντας. τὸ γὰρ γλίσχρασμα αὐτέης
<span class="lb" data-page="15.452" data-line="9" id="l15.452.9"></span>λεῖον καὶ συνεχὲς καὶ προσηνές ἐστι καὶ ὀλισθηρὸν
<span class="lb" data-page="15.452" data-line="10" id="l15.452.10"></span>καὶ πλαδαρὸν μετρίως καὶ ἄδιψον καὶ εὐέκπλυτον, εἴ τι
<span class="lb" data-page="15.452" data-line="11" id="l15.452.11"></span>καὶ τουτέου προσδέοι, καὶ οὔτε στύψιν ἔχον οὔτε ἄραδον
<span class="lb" data-page="15.452" data-line="12" id="l15.452.12"></span>κακὸν, οὔτε ἀνοιδίσκεται ἐν τῇ κοιλίῃ, ἀνῴδηκε γὰρ ἐν τῇ
<span class="lb" data-page="15.452" data-line="13" id="l15.452.13"></span>ἑψήσει, ὁκόσον ἂν πλεῖστον ἐπεφύκει διογκοῦσθαι.
</blockquote>
<span class="lb rule" data-page="15.452" data-line="14" id="l15.452.14"></span>
            <p>
<span class="lb" data-page="15.452" data-line="15" id="l15.452.15"></span><span class="milestone ed2page" data-n="8.14" data-unit="ed2page" id="ed2page.8.14"></span>Τοῦτον τὸν λόγον ἀναγνῶναί μοι δοκοῦσι μόνον
<span class="lb" data-page="15.452" data-line="16" id="l15.452.16"></span>οἱ περὶ πτισάνης ἐπιγράψαντες τὸ βιβλίον· ὥσπερ
<span class="lb" data-page="15.452" data-line="17" id="l15.452.17"></span>αὖ πάλιν οἱ πρὸς τὰς Κνιδίας γνώμας τὸ πρῶτον προοίμιον·
<span class="lb" data-page="15.452" data-line="18" id="l15.452.18"></span>ἐδείχθη γὰρ ἐν τῷ δευτέρῳ μηκέτι πρὸς τοὺς Κνιδίους ἰατροὺς
<span class="pb" data-page="15.453" id="p15.453"></span>
<span class="lb" data-page="15.453" data-line="1" id="l15.453.1"></span>τὸν λόγον ποιούμενος, ἀλλὰ προτρέπων ἐπὶ τὴν ἄσκησιν
<span class="lb" data-page="15.453" data-line="2" id="l15.453.2"></span>τῆς τῶν ὀξέων νοσημάτων θεραπείας. ὁ δὲ δὴ τρίτος
<span class="lb" data-page="15.453" data-line="3" id="l15.453.3"></span>λόγος, ὃν ἄχρι δεῦρο διῆλθεν, ἤδη αὐτῆς τῆς διαιτητικῆς
<span class="lb" data-page="15.453" data-line="4" id="l15.453.4"></span>τέχνης τῶν ὀξέων νοσημάτων ἐστὶν, οὐ μὴν εἰς μόνην γε
<span class="lb" data-page="15.453" data-line="5" id="l15.453.5"></span>αὐτὴν χρήσιμος, ἀλλ᾿ ὑποπεπτωκὼς ἑτέρῳ γενικωτέρῳ. δέδεικται
<span class="lb" data-page="15.453" data-line="6" id="l15.453.6"></span>δέ μοι κᾀν τοῖς περὶ ἀγμῶν καὶ ἄρθρων ἔθος Ἱπποκράτει
<span class="lb" data-page="15.453" data-line="7" id="l15.453.7"></span>τοὺς ὑποπεπτωκότας λόγους ἑτέροις τισὶ καθολικωτέροις
<span class="lb" data-page="15.453" data-line="8" id="l15.453.8"></span>ἐπισημαίνεσθαι καὶ τήν γε διδασκαλίαν τῶν καθόλου
<span class="lb" data-page="15.453" data-line="9" id="l15.453.9"></span>δι᾿ αὐτῶν ποιεῖσθαι προκειμένων ὡς παραδειγμάτων·
<span class="lb" data-page="15.453" data-line="10" id="l15.453.10"></span>οὗτος γὰρ οὔτε ἀποχωρεῖ τοῦ προκειμένου σκέμματος οὔτε
<span class="lb" data-page="15.453" data-line="11" id="l15.453.11"></span>πολλαχῶς διδάσκει τὸ κοινὸν πολλῶν. ὥσπερ δὲ ἐπὶ τῆς
<span class="lb" data-page="15.453" data-line="12" id="l15.453.12"></span>πτισάνης τὸν λόγον ἐποιήσατο, τὴν αἰτίαν τῆς περὶ αὐτῆς
<span class="lb" data-page="15.453" data-line="13" id="l15.453.13"></span>διαφωνίας καὶ ζητήσας καὶ κρίνας, οὕτω καὶ περὶ διαίτης
<span class="lb" data-page="15.453" data-line="14" id="l15.453.14"></span>ἁπάσης τῶν ὀξέων τὴν κρίσιν ὀρθὴν ἐποιήσατο. καὶ γὰρ
<span class="lb" data-page="15.453" data-line="15" id="l15.453.15"></span>καὶ περὶ φλεβοτομίας καὶ περὶ καθάρσεως καὶ βαλάνου καὶ
<span class="lb" data-page="15.453" data-line="16" id="l15.453.16"></span>κλυστῆρος χρήσεως, ὡσαύτως δὲ καὶ περὶ καταπλασμάτων
<span class="lb" data-page="15.453" data-line="17" id="l15.453.17"></span>καὶ πυριαμάτων, οἴνου τε καὶ μελικράτου καὶ ὀξυμέλιτος
<span class="pb" data-page="15.454" id="p15.454"></span>
<span class="lb" data-page="15.454" data-line="1" id="l15.454.1"></span>καὶ λουτροῦ χρήσεως οὐ σμικρὰ διαφωνία γέγονε τοῖς ἰατροῖς,
<span class="lb" data-page="15.454" data-line="2" id="l15.454.2"></span>ὑπὲρ ὧν ἁπάντων ὁ Ἱπποκράτης ἐν τούτῳ τῷ βιβλίῳ διῆλθε,
<span class="lb" data-page="15.454" data-line="3" id="l15.454.3"></span>κατὰ μίαν μέθοδον ἣν ἀρτίως εἶπον, ἧς τὴν δύναμιν
<span class="lb" data-page="15.454" data-line="4" id="l15.454.4"></span>ἐοίκασιν ἐγνωκέναι καὶ οἱ ἐμπειρικοὺς ἑαυτοὺς ὀνομάσαντες,
<span class="lb" data-page="15.454" data-line="5" id="l15.454.5"></span>διορισμοῖς χωρίζοντες ἀπὸ τῶν κοινῶν τὰ ἴδια· καλεῖν δὲ
<span class="lb" data-page="15.454" data-line="6" id="l15.454.6"></span>εἰώθασι διαστολὰς μᾶλλον ἢ διορισμοὺς τοὺς ἀπὸ τοῦ κοινοῦ
<span class="lb" data-page="15.454" data-line="7" id="l15.454.7"></span>τὸ ἴδιον ἀποκρίναντάς τε καὶ χωρίζοντας λόγους. ἴδωμεν
<span class="lb" data-page="15.454" data-line="8" id="l15.454.8"></span>οὖν ἤδη τὰ περὶ τῆς πτισάνης εἰρημένα τῷ Ἱπποκράτει.
<span class="lb" data-page="15.454" data-line="9" id="l15.454.9"></span>δοκέουσιν οὖν μοι, φησὶν, οἱ πρόσθεν ἰατροὶ προκρῖναι
<span class="lb" data-page="15.454" data-line="10" id="l15.454.10"></span>πτισάνην ὀρθῶς τῶν σιτηρῶν γευμάτων ἐν τοῖς
<span class="lb" data-page="15.454" data-line="11" id="l15.454.11"></span>ὀξέσι νοσήμασι. σιτηρὰ δὲ γεύματα λέγει τὰ ἐκ σίτου γινόμενα·
<span class="lb" data-page="15.454" data-line="12" id="l15.454.12"></span>σῖτον δὲ ὀνομάζουσιν οἱ ἄνθρωποι μάλιστα μὲν τοὺς
<span class="lb" data-page="15.454" data-line="13" id="l15.454.13"></span>πυροὺς, ἤδη δὲ καὶ τὰς κριθὰς τούτοις προσνέμουσι καὶ
<span class="lb" data-page="15.454" data-line="14" id="l15.454.14"></span>τὰς ζειάς· ἐπὶ πλεῖον δὲ ἐκτείνοντες τὴν προσηγορίαν καὶ
<span class="lb" data-page="15.454" data-line="15" id="l15.454.15"></span>τὰ δημήτρια καλούμενα σπέρματα συγκαταλέγουσι, φακοὺς
<span class="lb" data-page="15.454" data-line="16" id="l15.454.16"></span>δηλονότι καὶ κυάμους καὶ θέρμους καὶ λαθύρους ἔλυμόν τε
<span class="lb" data-page="15.454" data-line="17" id="l15.454.17"></span>καὶ κέγχρον καὶ πισὸν καὶ τῆλιν καὶ βρόμον καὶ τίφας,
<span class="lb" data-page="15.454" data-line="18" id="l15.454.18"></span>ἐρεβίνθους τε καὶ ὅσα τἄλλα τοιαῦτα. τούτων οὖν πάντων
<span class="pb" data-page="15.455" id="p15.455"></span>
<span class="lb" data-page="15.455" data-line="1" id="l15.455.1"></span>τῶν σιτηρῶν γευμάτων τὰ μὲν ἄλλα καὶ πρὸς τῶν ἰδιωτῶν
<span class="lb" data-page="15.455" data-line="2" id="l15.455.2"></span>κατέγνωσται διὰ τὸ παραχρῆμα μεγάλην ἐπιφέρειν βλάβην,
<span class="lb" data-page="15.455" data-line="3" id="l15.455.3"></span>ἄρτος δὲ μόνος καὶ χόνδρος ἐπὶ τῶν ὀξέως νοσούντων δίδοται
<span class="lb" data-page="15.455" data-line="4" id="l15.455.4"></span>καὶ πρὸς ταῦτά ἐστι μόνα παραβάλλειν τὴν πτισάνην
<span class="lb" data-page="15.455" data-line="5" id="l15.455.5"></span>ἡ γάρ τοι φακὴ καὶ ἡ κέγχρος καὶ ἡ τῆλις ὡς φάρμακά
<span class="lb" data-page="15.455" data-line="6" id="l15.455.6"></span>ποτε προσφέρεται διά τινα τῶν κατὰ κοιλίαν νοσημάτων,
<span class="lb" data-page="15.455" data-line="7" id="l15.455.7"></span>οὐχ ὡς σιτία τροφῆς ἕνεκα. τῶν οὖν σιτηρῶν ἐδεσμάτων
<span class="lb" data-page="15.455" data-line="8" id="l15.455.8"></span>ὀρθῶς προκεκρίσθαι φησὶ τὴν πτισάνην, ἄρτου δηλονότι
<span class="lb" data-page="15.455" data-line="9" id="l15.455.9"></span>καὶ χόνδρου καὶ ζειῶν, ἐξ ὧν ὁ καλούμενος τράγος γίνεται.
<span class="lb" data-page="15.455" data-line="10" id="l15.455.10"></span>τοὺς γὰρ οἰομένους μηδέπω χόνδρον εἶναι κατὰ
<span class="lb" data-page="15.455" data-line="11" id="l15.455.11"></span>τοὺς Ἱπποκράτους χρόνους ἀγνοοῦντας ἐλέγξεις ἐκ τοῦ τῶν
<span class="lb" data-page="15.455" data-line="12" id="l15.455.12"></span>παλαιῶν κωμικῶν ἐνίους μεμνημονευκέναι χόνδρου, καὶ αὐτὸν
<span class="lb" data-page="15.455" data-line="13" id="l15.455.13"></span>δὲ τὸν Ἱπποκράτην κατὰ τὸ περὶ διαίτης ὑγιεινῆς· εἰ
<span class="lb" data-page="15.455" data-line="14" id="l15.455.14"></span>γὰρ καὶ μὴ Ἱπποκράτους ἐστὶν ἐκεῖνο τὸ βιβλίον, ἀλλ᾿ Εὐρυφῶντος
<span class="lb" data-page="15.455" data-line="15" id="l15.455.15"></span>ἢ Φαῶντος <span class="milestone ed2page" data-n="8.15" data-unit="ed2page" id="ed2page.8.15"></span>ἢ Φιλιστίωνος ἢ Ἀρίστωνος ἤ
<span class="lb" data-page="15.455" data-line="16" id="l15.455.16"></span>τινος ἄλλου τῶν παλαιῶν, (εἰς πολλοὺς γὰρ ἀναφέρουσιν
<span class="lb" data-page="15.455" data-line="17" id="l15.455.17"></span>αὐτὸ) πάντες ἐκεῖνοι τῶν παλαιῶν ἀνδρῶν εἰσι, ἔνιοι μὲν
<span class="lb" data-page="15.455" data-line="18" id="l15.455.18"></span>Ἱπποκράτους πρεσβύτεροι, τινὲς δὲ συνηκμακότες αὐτῷ. μνημονεύω
<span class="pb" data-page="15.456" id="p15.456"></span>
<span class="lb" data-page="15.456" data-line="1" id="l15.456.1"></span>δὲ Ἱπποκράτους νῦν τοῦ Ἡρακλείδα υἱέος, οὗ τοῦτό
<span class="lb" data-page="15.456" data-line="2" id="l15.456.2"></span>ἐστι τὸ βιβλίον· ὁ γάρ τοι πάππος αὐτοῦ, ὁ Γνωσιδίκου
<span class="lb" data-page="15.456" data-line="3" id="l15.456.3"></span>υἱὸς Ἱπποκράτης, κατὰ τινὰς μὲν ὅλως οὐδὲν ἔγραψε, κατὰ
<span class="lb" data-page="15.456" data-line="4" id="l15.456.4"></span>τινὰς δὲ δύο μόνα, τὸ περὶ ἀγμῶν καὶ τὸ περὶ ἄρθρων.
<span class="lb" data-page="15.456" data-line="5" id="l15.456.5"></span>διὰ τί δὲ ὀρθῶς ἡ πτισάνη προκέκριται τῶν σιτηρῶν ἐδεσμάτων
<span class="lb" data-page="15.456" data-line="6" id="l15.456.6"></span>ἀποδειχθήσεται δι᾿ ὧν ἐπιφέρει αὐτὸς λέγων· ὅσα
<span class="lb" data-page="15.456" data-line="7" id="l15.456.7"></span>γὰρ αὐτῇ πρόσεστιν ἀγαθὰ πρὸς τὴν τῶν ὀξέων νοσημάτων
<span class="lb" data-page="15.456" data-line="8" id="l15.456.8"></span>ἴασιν, οὐδενὶ τῶν ἄλλων ὑπάρχοντα εὑρήσεις· ὀρθὴ δ᾿ ἄν
<span class="lb" data-page="15.456" data-line="9" id="l15.456.9"></span>σοι γένοιτο κρίσις ἐννοήσαντι τήν τε τῶν ὀξέων νοσημάτων
<span class="lb" data-page="15.456" data-line="10" id="l15.456.10"></span>φύσιν καὶ τὴν τῆς πτισάνης δύναμιν. ἡ μὲν οὖν τῶν
<span class="lb" data-page="15.456" data-line="11" id="l15.456.11"></span>ὀξέων νοσημάτων φύσις ἐστὶν, ὡς αὐτὸς εἶπεν ὀλίγον ἔμπροσθεν,
<span class="lb" data-page="15.456" data-line="12" id="l15.456.12"></span>ὧν οἱ πυρετοὶ τοὐπίπαν εἰσὶ συνεχεῖς· ἡ δὲ τοῦ πυρετοῦ
<span class="lb" data-page="15.456" data-line="13" id="l15.456.13"></span>γένεσις ἐκτροπὴ τῆς ἐμφύτου θερμασίας ἐπὶ τὸ πυρῶδές
<span class="lb" data-page="15.456" data-line="14" id="l15.456.14"></span>ἐστιν, ὡς ἐν ἄλλοις τέ τισιν ἔχει δεῖξαι καὶ νῦν δηλώσει
<span class="lb" data-page="15.456" data-line="15" id="l15.456.15"></span>λέγων ἐπ᾿ αὐτοῦ· ἄρχεσθαι μὲν γὰρ ἐκ τοῦ θώρακος,
<span class="lb" data-page="15.456" data-line="16" id="l15.456.16"></span>εἰς τὴν κεφαλὴν δὲ ἀναπέμπειν τὴν φλόγα. καὶ μὲν δὴ
<span class="lb" data-page="15.456" data-line="17" id="l15.456.17"></span>κᾀν τοῖς τῶν ἐπιδημιῶν τὸν μέγαν πυρετὸν ὀνομάζειν εἴωθε
<span class="lb" data-page="15.456" data-line="18" id="l15.456.18"></span>πῦρ, ὡς οὐκ ἄλλην τινὰ φύσιν ἔχοντα παρὰ τὴν τοῦ πυρὸς
<span class="pb" data-page="15.457" id="p15.457"></span>
<span class="lb" data-page="15.457" data-line="1" id="l15.457.1"></span>οὐσίαν. εἴπερ οὖν τὰ ἐναντία τῶν ἐναντίων ἐστὶν ἰάματα,
<span class="lb" data-page="15.457" data-line="2" id="l15.457.2"></span>τὸ τῶν πυρετῶν ἴδιον ἴαμα δύναμιν χρὴ ἔχειν ψύχουσάν
<span class="lb" data-page="15.457" data-line="3" id="l15.457.3"></span>τε καὶ ὑγραίνουσαν· τοῦτο γὰρ ὑπεναντίον ἔσται τῇ φύσει
<span class="lb" data-page="15.457" data-line="4" id="l15.457.4"></span>τοῦ πυρετοῦ, θερμῇ τε οὔσῃ καὶ ξηρᾷ, τοιοῦτον γὰρ τὸ
<span class="lb" data-page="15.457" data-line="5" id="l15.457.5"></span>πῦρ· καὶ μὲν δὴ καὶ τῶν διὰ τὴν τῶν χυμῶν σηπεδόνα
<span class="lb" data-page="15.457" data-line="6" id="l15.457.6"></span>γιγνομένων πυρετῶν οὐ σμικρὰν φροντίδα πεποιῆσθαι χρὴ
<span class="lb" data-page="15.457" data-line="7" id="l15.457.7"></span>τοῦ πεφθῆναι μὲν αὐτῶν ὅσον ἂν ἐγχωρῇ δέξασθαι τὴν
<span class="lb" data-page="15.457" data-line="8" id="l15.457.8"></span>πέψιν, ἐκκριθῆναι δὲ τὸ κατωπτημένον ἤδη καὶ μηκέθ᾿ οἷόν
<span class="lb" data-page="15.457" data-line="9" id="l15.457.9"></span>τε πεφθῆναι. καὶ εἴπερ <span class="milestone ed1page" data-n="5.44" data-unit="ed1page" id="ed1page.5.44"></span>τῶν ταῦτα ἐργάσασθαι δυναμένου
<span class="lb" data-page="15.457" data-line="10" id="l15.457.10"></span>σιτίου τοῖς πυρέττουσίν ἐστι χρεία, ἐὰν καὶ τὸ
<span class="lb" data-page="15.457" data-line="11" id="l15.457.11"></span>ῥᾳδίως πέττεσθαί τε καὶ ἀναδίδοσθαι παρῇ, πάντα ἂν ἤδη
<span class="lb" data-page="15.457" data-line="12" id="l15.457.12"></span>τὰ τοιαῦτα ὧν χρῄζομεν ἔχοι. τίς οὖν ἐστιν ἡ τῆς πτισάνης
<span class="lb" data-page="15.457" data-line="13" id="l15.457.13"></span>δύναμις ἀκούσωμεν αὐτοῦ. τὸ γλίσχρασμα, φησὶ,
<span class="lb" data-page="15.457" data-line="14" id="l15.457.14"></span>λεῖον. τὸ λεῖον ἀντίκειται τῷ τραχύνοντι· τραχύνει δὲ τὰ
<span class="lb" data-page="15.457" data-line="15" id="l15.457.15"></span>δριμέα καὶ ὀξέα καὶ στύφοντα. δριμέα μὲν οὖν ἅπαντ᾿ ἐστὶ
<span class="lb" data-page="15.457" data-line="16" id="l15.457.16"></span>τὰ θερμαίνοντα, καθάπερ ὄροβος καὶ τῆλις· ὀξέα δὲ τὰ
<span class="lb" data-page="15.457" data-line="17" id="l15.457.17"></span>μὲν ἄλλα παρείσθω, τὸ δ᾿ ὀξύμελι μόνον ἐν λόγῳ γιγνέσθω·
<span class="lb" data-page="15.457" data-line="18" id="l15.457.18"></span>καθάπερ γε τῶν στυφόντων παρείσθωσαν ἀχράδες καὶ μέσπιλα
<span class="pb" data-page="15.458" id="p15.458"></span>
<span class="lb" data-page="15.458" data-line="1" id="l15.458.1"></span>καὶ ὅσα τοιαῦτα, τῶν δὲ σιτηρῶν ἡ φακή ἐστι καὶ
<span class="lb" data-page="15.458" data-line="2" id="l15.458.2"></span>τὰ τοιαῦτα. ἐκπέφευγεν οὖν ἡ πτισάνη τὴν τῶν τραχυνόντων
<span class="lb" data-page="15.458" data-line="3" id="l15.458.3"></span>κακίαν, ἔχουσα πρὸς τῷ κατὰ τὴν ἁφὴν λείῳ καὶ
<span class="lb" data-page="15.458" data-line="4" id="l15.458.4"></span>τὸ κατὰ δύναμιν λεῖον. ἔστι δὲ καὶ συνεχὴς ἡ γλισχρότης
<span class="lb" data-page="15.458" data-line="5" id="l15.458.5"></span>αὐτῆς, ὁμοίας ἑαυτῇ κατὰ πάντα ὑπαρχούσης τὰ μόρια διὰ
<span class="lb" data-page="15.458" data-line="6" id="l15.458.6"></span>τὸ τῆς ἑνώσεως ἀκριβὲς, ὅπερ οὐχ ὑπάρχει ταῖς ζειαῖς.
<span class="lb" data-page="15.458" data-line="7" id="l15.458.7"></span>ἔπαινος δὲ οὐ μικρὸς τῆς πτισάνης καὶ τὸ προσηνὲς, ἐναντίον
<span class="lb" data-page="15.458" data-line="8" id="l15.458.8"></span>ὑπάρχον τῷ ἀπηνεῖ, τουτέστι τῷ κατὰ τὴν λῆψιν ἀηδίαν
<span class="lb" data-page="15.458" data-line="9" id="l15.458.9"></span>τινὰ ποιοῦντι, καθάπερ ἀμέλει καὶ ὁ ἄρτος ἀηδής ἐστι
<span class="lb" data-page="15.458" data-line="10" id="l15.458.10"></span>λαμβανόμενος, εἰ μὴ διαβρέξειας αὐτὸν ἱκανῶς· ἀλλὰ καὶ
<span class="lb" data-page="15.458" data-line="11" id="l15.458.11"></span>οὕτως ἀπολείπεται τῶν κατὰ τὴν πτισάνην προσηνοῦς, ὡς
<span class="lb" data-page="15.458" data-line="12" id="l15.458.12"></span>ἂν μηδὲ μασήσεως δεομένης, ἀλλ᾿ ὁμοίως τοῖς ποτοῖς καταπίνεσθαι
<span class="lb" data-page="15.458" data-line="13" id="l15.458.13"></span>δυναμένης. οὐ σμικρὸν δὲ πλεονέκτημα καὶ τὸ
<span class="lb" data-page="15.458" data-line="14" id="l15.458.14"></span>ὀλισθηρὸν αὐτῆς καὶ μάλιστα τοῦ χυμοῦ· διεξέρχεται γὰρ
<span class="lb" data-page="15.458" data-line="15" id="l15.458.15"></span>τὸν θώρακα, μηδαμόθι μέρος αὐτοῦ καταλιπὼν μηδὲν τῇ
<span class="lb" data-page="15.458" data-line="16" id="l15.458.16"></span>διόδῳ, καθάπερ τὰ δυσαπολύτως ἐμπλαττόμενα· καὶ σχεδὸν
<span class="lb" data-page="15.458" data-line="17" id="l15.458.17"></span>ἅπαντα τὰ γλίσχρα, πλὴν τῆς πτισάνης, <span class="milestone ed2page" data-n="8.16" data-unit="ed2page" id="ed2page.8.16"></span>πέπονθε
<span class="lb" data-page="15.458" data-line="18" id="l15.458.18"></span>τοῦτο, ὅπου γε καὶ τὸ ἐκ τοῦ χόνδρου ῥόφημα τὸ μὲν
<span class="pb" data-page="15.459" id="p15.459"></span>
<span class="lb" data-page="15.459" data-line="1" id="l15.459.1"></span>γλίσχρον ἔχει, τὸ δὲ ὀλισθηρὸν οὐκ ἔχει· πτισάνῃ δ᾿ ὑπάρχει
<span class="lb" data-page="15.459" data-line="2" id="l15.459.2"></span>τὸ ὀλισθηρὸν καὶ τὸ ῥυπτικόν. οἱ δ᾿ οὖν ἰατροὶ πρὸς
<span class="lb" data-page="15.459" data-line="3" id="l15.459.3"></span>τὸ διαῤῥύψαι γλίσχρον χυμὸν ἐμπεπλασμένον τῇ γαστρὶ
<span class="lb" data-page="15.459" data-line="4" id="l15.459.4"></span>τοῖς ἀπὸ τοῦ χυλοῦ τῆς πτισάνης ἐμέτοις χρῶνται καθὰ
<span class="lb" data-page="15.459" data-line="5" id="l15.459.5"></span>τοῖς ἀπὸ τοῦ μελικράτου, καὶ ὠμὴν δὲ λειοῦντες ἐπιχρίουσι
<span class="lb" data-page="15.459" data-line="6" id="l15.459.6"></span>τοῖς προσώποις οἱ ἀνδραποδοκάπηλοι, ῥύψεως ἕνεκα τῆς ἐν
<span class="lb" data-page="15.459" data-line="7" id="l15.459.7"></span>αὐτοῖς ἀχροίας κατὰ τὸ δέρμα συνισταμένης. τοῦτ᾿ οὖν τὸ
<span class="lb" data-page="15.459" data-line="8" id="l15.459.8"></span>ῥυπτικὸν αὐτῆς καὶ πρὸς τὴν ὑποχώρησιν ἐπιτήδειον καὶ
<span class="lb" data-page="15.459" data-line="9" id="l15.459.9"></span>πρὸς τὴν ἀνάδοσιν, καὶ μάλισθ᾿ ὅταν ἐκ τῶν σιμῶν τοῦ ἥπατος
<span class="lb" data-page="15.459" data-line="10" id="l15.459.10"></span>εἰς τὰ κυρτὰ δέῃ μεταληφθῆναι τὴν ἀναδιδομένην
<span class="lb" data-page="15.459" data-line="11" id="l15.459.11"></span>τροφήν· ἐνταῦθα γὰρ ἐμπλάττεται τὰ παχύχυμα καὶ κολλώδη
<span class="lb" data-page="15.459" data-line="12" id="l15.459.12"></span>πάντα καὶ διὰ τοῦτο χόνδρος οὐκ ἐπὶ τῶν μόνον
<span class="lb" data-page="15.459" data-line="13" id="l15.459.13"></span>τοῦτο τὸ σπλάγχνον πεπονθότων βλαβερώτατός ἐστιν, ἀλλὰ
<span class="lb" data-page="15.459" data-line="14" id="l15.459.14"></span>κᾀπὶ τῶν μηδέπω μὲν ἐχόντων αὐτὸ βεβλαμμένον,
<span class="lb" data-page="15.459" data-line="15" id="l15.459.15"></span>ἐν δὲ τῇ φυσικῇ διαπλάσει στενόπορον· ὅσοι γὰρ οὕτω
<span class="lb" data-page="15.459" data-line="16" id="l15.459.16"></span>διάκεινται φύσει, τὰ κολλώδη καὶ παχύχυμα πάντα αὐτοῖς
<span class="lb" data-page="15.459" data-line="17" id="l15.459.17"></span>ἐμπλάττεται καὶ διὰ τοῦτο βάρους αἰσθάνονται κατὰ
<span class="lb" data-page="15.459" data-line="18" id="l15.459.18"></span>τὸ σπλάγχνον ἐν ταῖς ἀναδόσεσιν αὐτῶν. καὶ μὲν δὴ
<span class="pb" data-page="15.460" id="p15.460"></span>
<span class="lb" data-page="15.460" data-line="1" id="l15.460.1"></span>καὶ πλαδαρόν ἐστι τὸ γλίσχρασμα τῆς πτισάνης, οὐ
<span class="lb" data-page="15.460" data-line="2" id="l15.460.2"></span>σφοδρῶς ὡς ὕδωρ καὶ μελίκρατον καὶ πρὸς τούτοις γε τό
<span class="lb" data-page="15.460" data-line="3" id="l15.460.3"></span>τε ἐκ χόνδρου ῥόφημα καὶ τὰ ῥοφούμενα τῶν ὠῶν· ἅπαντα
<span class="lb" data-page="15.460" data-line="4" id="l15.460.4"></span>γὰρ ταῦτα τὸν στόμαχον ἐργάζεται ὕπτιον τοῖς κάμνουσιν
<span class="lb" data-page="15.460" data-line="5" id="l15.460.5"></span>αὐτοῖς ἐπιδήλως, ὡς ἀνατετράφθαι φάσκειν αὐτόν· ἡ δὲ
<span class="lb" data-page="15.460" data-line="6" id="l15.460.6"></span>πτισάνη τὸ ὑγραίνειν ἔχουσα, τὸ ἀνατρέπειν τὸν στόμαχον
<span class="lb" data-page="15.460" data-line="7" id="l15.460.7"></span>οὐκ ἔχει. στόμαχον δὲ ἀκουστέον νῦν, ὡς ἔθος νῦν τοῖς
<span class="lb" data-page="15.460" data-line="8" id="l15.460.8"></span>ἀνθρώποις λέγειν ἐστιν, οὐ μόνον τὸν πόρον, ἀλλὰ καὶ τὸ
<span class="lb" data-page="15.460" data-line="9" id="l15.460.9"></span>στόμα τῆς γαστρός. ὅταν οὖν ἄτονον τοῦτο καὶ ἔκλυτον
<span class="lb" data-page="15.460" data-line="10" id="l15.460.10"></span>γένηται, μέχρι πολλοῦ μένει κατ᾿ αὐτὸ τὸ ἐδηδεσμένον ἐπιπολάζον
<span class="lb" data-page="15.460" data-line="11" id="l15.460.11"></span>αὐτῷ· τοὐναντίον δὲ συμβαίνειν πέφυκεν ὅταν ὑποστραφὲν
<span class="lb" data-page="15.460" data-line="12" id="l15.460.12"></span>ὑπό τινος τῶν εὐστομάχων ἐδεσμάτων ἀπώσηται τὸ
<span class="lb" data-page="15.460" data-line="13" id="l15.460.13"></span>περιεχόμενον· αὐτίκα γὰρ ὁ πλάδος αὐτῷ συναπέρχεται καὶ
<span class="lb" data-page="15.460" data-line="14" id="l15.460.14"></span>πέττεται καὶ ὑποχωρεῖ τὸ οὕτως ἀπωσθὲν, ὥσπερ ἄπεπτόν
<span class="lb" data-page="15.460" data-line="15" id="l15.460.15"></span>τε μένει καὶ οὐ διαχωρεῖται ταχέως τὸ κατὰ τὸ στόμα τῆς
<span class="lb" data-page="15.460" data-line="16" id="l15.460.16"></span>γαστρὸς ἐπιπολάζον· ὀρέγεσθαι γὰρ ἔργον οὐ πέττειν ἐστὶ
<span class="lb" data-page="15.460" data-line="17" id="l15.460.17"></span>τοῦδε τοῦ μορίου. τὰ μὲν οὖν στύφοντα τῶν ἐδεσμάτων
<span class="lb" data-page="15.460" data-line="18" id="l15.460.18"></span>ὥσπερ ἔχουσι τὸ ῥωννύειν τὸ στόμα τῆς γαστρὸς, οὕτω
<span class="pb" data-page="15.461" id="p15.461"></span>
<span class="lb" data-page="15.461" data-line="1" id="l15.461.1"></span>καὶ ξηραίνει περαιτέρω τοῦ προσήκοντος· οὕτω δὲ καὶ ῥόφημα
<span class="lb" data-page="15.461" data-line="2" id="l15.461.2"></span>τὸ ἐκ· χόνδρου καθάπερ ὑγραίνειν, οὕτω καὶ ὑπτιάζειν
<span class="lb" data-page="15.461" data-line="3" id="l15.461.3"></span>πέφυκεν. ἡ τοίνυν πτισάνη τὴν ἀρετὴν τῶν ὑγραινόντων
<span class="lb" data-page="15.461" data-line="4" id="l15.461.4"></span>ἔχουσα τὴν κακίαν ἐκπέφευγεν. ἐφεξῆς δὲ τί φησιν
<span class="lb" data-page="15.461" data-line="5" id="l15.461.5"></span>ὁ Ἱπποκράτης; καὶ ἄδιψον αὐτὴν εἶναι· μέγιστόν τε
<span class="lb" data-page="15.461" data-line="6" id="l15.461.6"></span>καὶ τοῦτο μαρτυρῶν, ἐν νοσήματι διακαίοντί τε καὶ ξηραίνοντι
<span class="lb" data-page="15.461" data-line="7" id="l15.461.7"></span>πᾶν τὸ σῶμα. κατὰ τοῦτο μὲν οὖν καὶ τοῦ μελικράτου
<span class="lb" data-page="15.461" data-line="8" id="l15.461.8"></span>πολὺ κρεῖττόν ἐστιν ἡ πτισάνη, καίτοι τὸ εὐέκκριτον,
<span class="lb" data-page="15.461" data-line="9" id="l15.461.9"></span>ὅπερ ἐφεξῆς εἶπεν ὑπάρχειν αὐτῇ, παραπλησίως τῷ μελικράτῳ
<span class="lb" data-page="15.461" data-line="10" id="l15.461.10"></span>κεκτημένη· καὶ εἴ γε παραβαλεῖς πτισάνην μελικράτῳ,
<span class="lb" data-page="15.461" data-line="11" id="l15.461.11"></span>πλεονεκτοῦσαν εὑρήσεις ἐπί τῶν ὀξέων νοσημάτων·
<span class="lb" data-page="15.461" data-line="12" id="l15.461.12"></span>ἀλλὰ τοῦτο μὲν ἐπὶ προήκοντι τῷ λόγῳ δείξω, τὸν δὲ περὶ
<span class="lb" data-page="15.461" data-line="13" id="l15.461.13"></span>πτισάνης λόγον ἐπὶ τέλος ἀγαγεῖν καιρός. εὐέκπλυτον γὰρ
<span class="lb" data-page="15.461" data-line="14" id="l15.461.14"></span>αὐτὴν εἶπε μετὰ τοῦ προσθεῖναι, εἴ τι καὶ τούτου προσδέοι,
<span class="lb" data-page="15.461" data-line="15" id="l15.461.15"></span>ὡς οὐκ ἐπὶ πάντων νοσημάτων ὀξέων χρῃζόντων ἡμῶν ἐδέσματος
<span class="lb" data-page="15.461" data-line="16" id="l15.461.16"></span>εὐεκπλύτου. τὰ μὲν γὰρ ἄλλα πάντα τὰ εἰρημένα
<span class="lb" data-page="15.461" data-line="17" id="l15.461.17"></span>τῆς πτισάνης ἀγαθὰ διὰ παντός εἰσι χρήσιμα τοῖς ὀξέσι
<span class="lb" data-page="15.461" data-line="18" id="l15.461.18"></span>νοσήμασι, τὸ δ᾿ εὐέκπλυτον, ἐφ᾿ ὧν ὑπιέναι βουλόμεθα τὴν
<span class="pb" data-page="15.462" id="p15.462"></span>
<span class="lb" data-page="15.462" data-line="1" id="l15.462.1"></span>γαστέρα, βραδυνόντων κατὰ τὴν διέξοδον τῶν σιτίων ἐπιτήδειόν
<span class="lb" data-page="15.462" data-line="2" id="l15.462.2"></span>ἐστιν. οὐκ οὖν ὡς ἐναντίον τῇ διαθέσει τοῦ πυρετοῦ
<span class="lb" data-page="15.462" data-line="3" id="l15.462.3"></span>τὸ εὐέκπλυτον, οὐδ᾿ ὡς ἕν τι τῶν οἰκείων βοηθημάτων,
<span class="lb" data-page="15.462" data-line="4" id="l15.462.4"></span><span class="milestone ed2page" data-n="8.17" data-unit="ed2page" id="ed2page.8.17"></span>ἀλλ᾿ ὡς ἐπανορθούμενόν τι σύμπτωμα χρήσιμον ὑπάρχει.
<span class="lb" data-page="15.462" data-line="5" id="l15.462.5"></span>ἐφεξῆς δέ φησι· καὶ οὔτε στύψιν ἔχον οὔτε ἄραδον
<span class="lb" data-page="15.462" data-line="6" id="l15.462.6"></span>κακόν· τὸ γλίσχρασμα δηλονότι τῆς πτισάνης, οὕτω γὰρ
<span class="lb" data-page="15.462" data-line="7" id="l15.462.7"></span>ἤρξατο τοῦ περὶ αὐτῆς λόγου. τὸ μὲν δὴ μὴ ἔχειν στύψιν
<span class="lb" data-page="15.462" data-line="8" id="l15.462.8"></span>ἀγαθόν ἐστιν ἐνίοις μάλιστα· πλὴν γὰρ ἢ διὰ σύμπτωμα
<span class="lb" data-page="15.462" data-line="9" id="l15.462.9"></span>συγκοπτικὸν ἢ γαστρὸς ἄμετρον ῥύσιν οὐκ ἄν τις χρήσαιτο
<span class="lb" data-page="15.462" data-line="10" id="l15.462.10"></span>τῶν στυφόντων ἐδεσμάτων οὐδενί· συνάγει γὰρ καὶ σφίγγει
<span class="lb" data-page="15.462" data-line="11" id="l15.462.11"></span>τὰ σώματα καὶ μύειν ἀναγκάζει τὰς διεξόδους τῆς ἀναδόσεως
<span class="lb" data-page="15.462" data-line="12" id="l15.462.12"></span>καὶ τῆς τροφῆς καὶ τῆς εἰς τοὐκτὸς διαπνοῆς, ἃς ἀνεῷχθαι
<span class="lb" data-page="15.462" data-line="13" id="l15.462.13"></span>συμφέρει. τὸ δὲ μηδὲ ἄραδον ἔχειν, τουτέστι τὸ
<span class="lb" data-page="15.462" data-line="14" id="l15.462.14"></span>μηδεμίαν ἐν τῷ πέττεσθαι ταραχὴν ἐμποιεῖν, εἰς ἔπαινον
<span class="lb" data-page="15.462" data-line="15" id="l15.462.15"></span>καὶ αὐτὸ διαφέρει τῆς πτισάνης· ὅπερ ἐπὶ πολλῶν ἐδεσμάτων
<span class="lb" data-page="15.462" data-line="16" id="l15.462.16"></span>γίνεται, τῶν μὲν δακνόντων τὴν γαστέρα, τῶν δὲ
<span class="lb" data-page="15.462" data-line="17" id="l15.462.17"></span>φυσώντων, ἐνίων δὲ καὶ ἐκ μαχομένων ταῖς δυνάμεσι μερῶν
<span class="lb" data-page="15.462" data-line="18" id="l15.462.18"></span>συγκειμένων, ὅπερ ἀμέλει κᾀπὶ τῆς φακῆς ἐστι καὶ τῆς
<span class="pb" data-page="15.463" id="p15.463"></span>
<span class="lb" data-page="15.463" data-line="1" id="l15.463.1"></span>κράμβης· αὐτὸ μὲν γὰρ αὐτῶν τὸ στερεὸν σῶμα τῶν ἐφεκτικῶν
<span class="lb" data-page="15.463" data-line="2" id="l15.463.2"></span>γαστρός ἐστιν· ὁ δὲ χυλὸς τῶν ἐρεθιστικῶν τε καὶ
<span class="lb" data-page="15.463" data-line="3" id="l15.463.3"></span>ὑπακτικῶν. οὕτω δὲ καὶ οἱ τὸν ἐγκέφαλον ἀρτύοντες ἐλαίῳ
<span class="lb" data-page="15.463" data-line="4" id="l15.463.4"></span>καὶ γάρῳ τὸ σύμπαν ἐξ αὐτῶν ἀνομοιομερές· τε καὶ στασιάζον
<span class="lb" data-page="15.463" data-line="5" id="l15.463.5"></span>ἑαυτῷ ποιοῦσι, τοῦ μὲν ἐγκεφάλου τὸ στάσιμον καὶ
<span class="lb" data-page="15.463" data-line="6" id="l15.463.6"></span>βραδύπορον ἔχοντος, τῶν δὲ μιχθέντων αὐτῷ πρὸς τὴν
<span class="lb" data-page="15.463" data-line="7" id="l15.463.7"></span>ἔκκρισιν ὁρμᾷν χρησίμων. ὡσαύτως καὶ ὠὸν, εἴτε μετὰ
<span class="lb" data-page="15.463" data-line="8" id="l15.463.8"></span>μέλιτος, εἴτε μεθ᾿ ἁλῶν, εἴτε μετὰ γάρου λαμβάνοιτο τὸ
<span class="lb" data-page="15.463" data-line="9" id="l15.463.9"></span>συγκείμενον ἐξ αὐτῶν, διαφόρους ἔχει τὰς δυνάμεις, οἵ τε ζωμοὶ
<span class="lb" data-page="15.463" data-line="10" id="l15.463.10"></span>σχεδὸν ἅπαντες. ὅθεν καὶ κατὰ τὴν ἀρχὴν τοῦ λόγου
<span class="lb" data-page="15.463" data-line="11" id="l15.463.11"></span>τὸ γλίσχρασμα τῆς πτισάνης ἐπαινῶν ἔφη, συνεχὲς, ὅπερ
<span class="lb" data-page="15.463" data-line="12" id="l15.463.12"></span>οὐκ ἂν γένοιτο χωρὶς τοῦ τὸ σύμπαν ὁμοιομερὲς εἶναι. νυνὶ
<span class="lb" data-page="15.463" data-line="13" id="l15.463.13"></span>δὲ τῷ ἀράδῳ καὶ τὸ κακὸν προσέγραψεν, οὐχ ἁπλῶς
<span class="lb" data-page="15.463" data-line="14" id="l15.463.14"></span><span class="milestone ed1page" data-n="5.45" data-unit="ed1page" id="ed1page.5.45"></span>εἰπὼν οὐκ ἔχειν ἄραδον τὴν πτισάνην, ἀλλὰ προσθεὶς τὸ
<span class="lb" data-page="15.463" data-line="15" id="l15.463.15"></span>κακόν· οὐδὲν γὰρ τοῦδε μᾶλλον ἐναντιοῦται πέψει σιτίων.
<span class="lb" data-page="15.463" data-line="16" id="l15.463.16"></span>ὥστε καὶ οἱ περὶ πέψεως γράψαντες τὴν ποικιλίαν τῶν
<span class="lb" data-page="15.463" data-line="17" id="l15.463.17"></span>ἐδεσμάτων, καὶ μάλισθ᾿ ὅταν ἐξ ἐναντίων ταῖς δυνάμεσι
<span class="lb" data-page="15.463" data-line="18" id="l15.463.18"></span>σύγκειται, βλαβερωτάτην εἶναί φασι, κωλύουσαν τὰ ληφθέντα
<span class="pb" data-page="15.464" id="p15.464"></span>
<span class="lb" data-page="15.464" data-line="1" id="l15.464.1"></span>πέττεσθαι καλῶς. φυλάττονται δὲ αὐτὸ μάλιστα καὶ οἱ
<span class="lb" data-page="15.464" data-line="2" id="l15.464.2"></span>γυμνασταὶ καὶ οἵ |γε νομίμως ἀθλοῦντες ἐπὶ μὲν τοῦ ἀρίστου
<span class="lb" data-page="15.464" data-line="3" id="l15.464.3"></span>τὸν ἄρτον μόνον ἐσθίουσιν, ἐπὶ δὲ τοῦ δείπνου τὸ
<span class="lb" data-page="15.464" data-line="4" id="l15.464.4"></span>κρέας. ἐπὶ πλέον δ᾿ ἄν σοι περὶ τούτων ἔλεγον, εἰ μὴ καὶ
<span class="lb" data-page="15.464" data-line="5" id="l15.464.5"></span>κατὰ σεαυτὸν δυνατὸς ἦσθα εὑρίσκειν αὐτὰ, ὁρμώμενος ἐκ
<span class="lb" data-page="15.464" data-line="6" id="l15.464.6"></span>τῶν εἰρημένων περὶ πέψεως ἐν τοῖς τῶν φυσικῶν δυνάμεων
<span class="lb" data-page="15.464" data-line="7" id="l15.464.7"></span>ὑπομνήμασιν· εἰ δὲ οὐκ ἐξεμελέτησας ἐκεῖνα, μάτην καὶ τούτοις
<span class="lb" data-page="15.464" data-line="8" id="l15.464.8"></span>ὁμιλεῖς. διὸ περὶ μὲν ἀράδου παύομαι λέγων, ἐπὶ δὲ
<span class="lb" data-page="15.464" data-line="9" id="l15.464.9"></span>τὸ πάντων ὕστατον εἰρημένον ὑπ᾿ αὐτοῦ μεταβήσομαι λέγοντος
<span class="lb" data-page="15.464" data-line="10" id="l15.464.10"></span>ἔτι περὶ τῆς πτισάνης. οὔτ᾿ ἀνοιδίσκεται ἐν τῇ
<span class="lb" data-page="15.464" data-line="11" id="l15.464.11"></span>κοιλίῃ. γινώσκων γὰρ ὅτι μέμφονται τῆς πτισάνης πολλοὶ
<span class="lb" data-page="15.464" data-line="12" id="l15.464.12"></span>τὸ φυσῶδες, εἰκότως προσέθηκεν· ἀνῴδηκε γὰρ ἐν τῇ ἑψήσει
<span class="lb" data-page="15.464" data-line="13" id="l15.464.13"></span>ὅσον πλεῖστον ἐπεφύκει διογκοῦσθαι· τῇ προσθήκῃ καὶ
<span class="lb" data-page="15.464" data-line="14" id="l15.464.14"></span>τὸ ἔγκλημα συνενδειξάμενος καὶ τὴν λύσιν εἰπὼν αὐτοῦ καὶ
<span class="lb" data-page="15.464" data-line="15" id="l15.464.15"></span>τὴν ἕψησιν διδάξας. γράφει δ᾿ οὐδὲν ἦττον ἔτι κᾀν τοῖς
<span class="lb" data-page="15.464" data-line="16" id="l15.464.16"></span>ἐχομένοις περὶ τῆς ἑψήσεως· ἀλλὰ νῦν γε τοσοῦτον
<span class="lb" data-page="15.464" data-line="17" id="l15.464.17"></span>προσθήσω τῷ περὶ πτισάνης λόγῳ. πτισάνην μὲν ἑψήσας
<span class="pb" data-page="15.465" id="p15.465"></span>
<span class="lb" data-page="15.465" data-line="1" id="l15.465.1"></span>ἐπὶ πλεῖστον ἄφυσον ἔδεσμα ποιήσεις. ἔτνος δὲ κυάμινον
<span class="lb" data-page="15.465" data-line="2" id="l15.465.2"></span>οὐδ᾿ εἰ τρισὶν ἡμέραις καθεψήσαις, ἄφυσον ἐργάσῃ ποτέ·
<span class="lb" data-page="15.465" data-line="3" id="l15.465.3"></span>ἐκ γὰρ τῆς οἰκείας οὐσίας ἔχει τὸ φυσῶδες, οὐχ ὥσπερ ἡ
<span class="lb" data-page="15.465" data-line="4" id="l15.465.4"></span>πτισάνη διὰ τὸ τῆς ἑψήσεως ἐλλιπές. εἰθισμένοι γοῦν εἰσιν
<span class="lb" data-page="15.465" data-line="5" id="l15.465.5"></span>οἱ ἕψοντες αὐτὴν ἀφίστασθαι θᾶττον ἤδη καὶ μάλισθ᾿
<span class="lb" data-page="15.465" data-line="6" id="l15.465.6"></span>οἱ τῶν πλουσίων μάγειροι· τρίβοντες γὰρ αὐτὴν ὠμὴν ἐν
<span class="lb" data-page="15.465" data-line="7" id="l15.465.7"></span>θυείᾳ καὶ μετὰ ταῦτα θερμήναντες ἐπ᾿ ὀλίγον, <span class="milestone ed2page" data-n="8.18" data-unit="ed2page" id="ed2page.8.18"></span>οὐ γὰρ
<span class="lb" data-page="15.465" data-line="8" id="l15.465.8"></span>ἑψήσαντές γε προσφέρουσι τοῖς δεσπόταις. ἀλλὰ περὶ μὲν
<span class="lb" data-page="15.465" data-line="9" id="l15.465.9"></span>ἑψήσεως πτισάνης, ὡς ἔφην, καὶ αὖθις εἰρήσεται· νυνὶ δὲ
<span class="lb" data-page="15.465" data-line="10" id="l15.465.10"></span>ἐπεὶ τὴν δύναμιν ἐδήλωσεν αὐτῆς, ἑξῆς ἐρεῖ τὸν διορισμὸν
<span class="lb" data-page="15.465" data-line="11" id="l15.465.11"></span>τῆς χρήσεως, ἐφ᾿ ὃν κᾀγὼ μεταβήσομαι, προαναμνήσας ὅτι
<span class="lb" data-page="15.465" data-line="12" id="l15.465.12"></span>τὸν περὶ τῆς παραβολῆς πρός γε μελίκρατον καὶ τἄλλα τῆς
<span class="lb" data-page="15.465" data-line="13" id="l15.465.13"></span>πτισάνης λόγον ἐν τοῖς ἑξῆς ὑπέσχημαι τελέως
<span class="lb" data-page="15.465" data-line="14" id="l15.465.14"></span>ποιήσασθαι.
</p>
<span class="lb rule" data-page="15.465" data-line="15" id="l15.465.15"></span>
          </article>

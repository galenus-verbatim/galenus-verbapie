<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.19">
<span class="pb page1" data-page="15.468" id="p15.468"></span>
<span class="milestone ed1page page1" data-n="5.45" data-unit="ed1page" id="ed1page.5.45"></span>
<span class="milestone ed2page page1" data-n="8.19" data-unit="ed2page" id="ed2page.8.19"></span>
<span class="lb head" data-page="15.468" data-line="16" id="l15.468.16"></span>
            <blockquote class="quote lemma">
<span class="lb" data-page="15.468" data-line="17" id="l15.468.17"></span>Καὶ τοῖσι μέν γε εἰθισμένοισι δὶς σιτέεσθαι τῆς ἡμέρης
<span class="pb" data-page="15.469" id="p15.469"></span>
<span class="lb" data-page="15.469" data-line="1" id="l15.469.1"></span>δὶς δοτέον, τοῖσι δὲ μονοσιτέειν εἰθισμένοισιν ἅπαξ δοτέον
<span class="lb" data-page="15.469" data-line="2" id="l15.469.2"></span>τὴν πρώτην, ἐκ προσαγωγῆς δὲ ἢν ἐνδέχηται, καὶ τουτέοισι
<span class="lb" data-page="15.469" data-line="3" id="l15.469.3"></span>δὶς διδόναι ἤν τι δοκέῃ προσδεῖν.
</blockquote>
<span class="lb rule" data-page="15.469" data-line="4" id="l15.469.4"></span>
            <p>
<span class="lb" data-page="15.469" data-line="5" id="l15.469.5"></span>Δὶς αὐτοὺς σιτεῖσθαί φησιν, εἴπερ οὕτως εἰθισμένοι
<span class="lb" data-page="15.469" data-line="6" id="l15.469.6"></span>εἰσὶ διαιτᾶσθαι· χρείας δὲ οὔσης δὶς λαμβάνειν καὶ τοῖς
<span class="lb" data-page="15.469" data-line="7" id="l15.469.7"></span>ἅπαξ εἰθισμένοις ἐσθίειν, δὶς δώσεις τὴν πτισάνην, ἀρξάμενος
<span class="lb" data-page="15.469" data-line="8" id="l15.469.8"></span>μὲν ἀπὸ τοῦ ἅπαξ, κατὰ βραχὺ δὲ προελθὼν ἐπὶ τὸ
<span class="lb" data-page="15.469" data-line="9" id="l15.469.9"></span>δίς· τὸ γὰρ ἐκ προσαγωγῆς τοῦτο δηλοῖ καὶ γίνεται τὸν
<span class="lb" data-page="15.469" data-line="10" id="l15.469.10"></span>τρόπον τοῦτον· ἅπαξ μὲν δώσεις αὔταρκες, ἐλάχιστον δὲ τὸ
<span class="lb" data-page="15.469" data-line="11" id="l15.469.11"></span>κατὰ τὴν ἑτέραν δόσιν, εἶτα παραυξήσεις κατὰ βραχὺ καὶ
<span class="lb" data-page="15.469" data-line="12" id="l15.469.12"></span>τοῦτο μέχρις ἂν εἰς ἴσον ἀμφοτέρας τὰς τροφὰς καταστήσῃς.
<span class="lb" data-page="15.469" data-line="13" id="l15.469.13"></span>ἡ δὲ τοῦ λόγου πίστις οὔπω σαφής ἐστι τῷ τὸ βιβλίον
<span class="lb" data-page="15.469" data-line="14" id="l15.469.14"></span>ἀναγινώσκοντι τοῦ Ἱπποκράτους, διὰ τὸ μὴ προδεδηλῶσθαι
<span class="lb" data-page="15.469" data-line="15" id="l15.469.15"></span>παρ᾿ αὐτοῦ τίνες εἰσὶν οἱ πτισάνῃ χρώμενοι συμφερόντως.
<span class="lb" data-page="15.469" data-line="16" id="l15.469.16"></span>ἀλλ᾿ ἐγὼ προειρηκὼς τοὺς μετρίως νοσοῦντας οὕτως
<span class="lb" data-page="15.469" data-line="17" id="l15.469.17"></span>ὑπ᾿ αὐτοῦ διαιτᾶσθαι δείξω μικρὸν ὕστερον καὶ αὐτὸν
<span class="lb" data-page="15.469" data-line="18" id="l15.469.18"></span>τὸν Ἱπποκράτην τοῦτο βουλόμενον. αὕτη μέν σοι τῆς προκειμένης
<span class="pb" data-page="15.470" id="p15.470"></span>
<span class="lb" data-page="15.470" data-line="1" id="l15.470.1"></span>ῥήσεως ἡ ἐξήγησις· οἱ πλείους δὲ γράφουσιν αὐτὴν
<span class="lb" data-page="15.470" data-line="2" id="l15.470.2"></span>κατὰ τήνδε τὴν λέξιν· τοῖσι δὲ μονοσιτέειν εἰθισμένοισιν
<span class="lb" data-page="15.470" data-line="3" id="l15.470.3"></span>ἅπαξ δοτέον, τὴν πρώτην ἐκ προσαγωγῆς· ἢν δ᾿ ἐνδέχηται,
<span class="lb" data-page="15.470" data-line="4" id="l15.470.4"></span>καὶ τουτέοισι δὶς διδόναι, εἰ δοκέει προσδεῖν. ἀλλ᾿ οὐκ
<span class="lb" data-page="15.470" data-line="5" id="l15.470.5"></span>ἔχει νοῦν ἡ λέξις αὕτη· τὸ <span class="milestone ed1page" data-n="5.46" data-unit="ed1page" id="ed1page.5.46"></span>γὰρ τὴν πρώτην ἐκ προσαγωγῆς
<span class="lb" data-page="15.470" data-line="6" id="l15.470.6"></span>ἀδύνατόν ἐστι γενέσθαι, τοῦ ἐν προσαγωγαῖς ἐν
<span class="lb" data-page="15.470" data-line="7" id="l15.470.7"></span>πλείοσι προσφοραῖς γίνεσθαι πεφυκότος, οὐχ ἅπαξ οὐδὲ εὐθέως
<span class="lb" data-page="15.470" data-line="8" id="l15.470.8"></span>ἐν τῇ πρώτῃ.
</p>
<span class="lb rule" data-page="15.470" data-line="9" id="l15.470.9"></span>
          </article>

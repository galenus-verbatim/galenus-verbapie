<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.2">
<span class="pb page1" data-page="15.420" id="p15.420"></span>
<span class="milestone ed1page page1" data-n="5.38" data-unit="ed1page" id="ed1page.5.38"></span>
<span class="milestone ed2page page1" data-n="8.2" data-unit="ed2page" id="ed2page.8.2"></span>
<span class="lb head" data-page="15.420" data-line="6" id="l15.420.6"></span>
            <blockquote class="quote lemma">
<span class="lb" data-page="15.420" data-line="7" id="l15.420.7"></span>Ὁκόταν δὲ ἐς τέκμαρσιν λέγηται, ὡς χρὴ ἕκαστα ἰητρεύειν,
<span class="lb" data-page="15.420" data-line="8" id="l15.420.8"></span>ἐν τουτέοισι πολλὰ ἑτεροίως γινώσκω, ἢ ὡς ἐκεῖνοι
<span class="lb" data-page="15.420" data-line="9" id="l15.420.9"></span>ἐπεξίεσαν.
</blockquote>
<span class="lb rule" data-page="15.420" data-line="10" id="l15.420.10"></span>
            <p>
<span class="lb" data-page="15.420" data-line="11" id="l15.420.11"></span>Ἐπειδὴ πολλὰ παραλελεῖφθαι τοῖς Κνιδίοις ἰατροῖς εἶπεν
<span class="lb" data-page="15.420" data-line="12" id="l15.420.12"></span>εἰς τέκμαρσιν χρήσιμα, τίνα λέγει τέκμαρσιν αὐτὸς ἐφεξῆς
<span class="lb" data-page="15.420" data-line="13" id="l15.420.13"></span>ἐδίδαξεν, ὡς χρὴ εἰπὼν ἕκαστα ἰητρεύειν· εἰς γὰρ τὴν
<span class="lb" data-page="15.420" data-line="14" id="l15.420.14"></span>τούτων εὕρεσιν ὅ τί περ ἂν ᾖ χρήσιμον, ἐκ τῆς τέχνης
<span class="lb" data-page="15.420" data-line="15" id="l15.420.15"></span>ἐστίν. ἴσως οὖν τις δόξειε παραλελεῖφθαι τὰ πρὸς τὴν
<span class="lb" data-page="15.420" data-line="16" id="l15.420.16"></span>διάγνωσίν τε καὶ πρόγνωσιν διαφέροντα τεκμήρια· τὸ δὲ
<span class="lb" data-page="15.420" data-line="17" id="l15.420.17"></span>οὐχ οὕτως ἔχει, περιέχεται γὰρ ἐξ ἀνάγκης ταῦτα τοῖς εἰς
<span class="lb" data-page="15.420" data-line="18" id="l15.420.18"></span>θεραπείαν διαφέρουσιν, ὡς εἴ γε μηδὲν εἰς τὴν τῆς ἀρίστης
<span class="pb" data-page="15.421" id="p15.421"></span>
<span class="lb" data-page="15.421" data-line="1" id="l15.421.1"></span>θεραπείας εὕρεσιν ἡ διάγνωσις τῶν νοσημάτων ἢ ἡ πρόγνωσις
<span class="lb" data-page="15.421" data-line="2" id="l15.421.2"></span>τῶν ἀποβησομένων συνετέλουν, παντάπασιν ἂν ἦσαν
<span class="lb" data-page="15.421" data-line="3" id="l15.421.3"></span>περιτταὶ, νυνὶ δὲ ὅτι συντελοῦσι, διὰ τοῦτό εἰσι χρήσιμαι.
<span class="lb" data-page="15.421" data-line="4" id="l15.421.4"></span>ὅτι μὲν οὖν διάγνωσις τῶν παθῶν ἀναγκαιοτάτη πρὸς τὴν
<span class="lb" data-page="15.421" data-line="5" id="l15.421.5"></span>θεραπείαν ἐστὶν οὐδὲ λόγου δεῖ. πρῶτον γὰρ διαγνῶναι
<span class="lb" data-page="15.421" data-line="6" id="l15.421.6"></span>χρὴ τί ποτέ ἐστι τὸ πάθος, εἶθ᾿ οὕτως ἐπιχειρεῖν αὐτὸ
<span class="lb" data-page="15.421" data-line="7" id="l15.421.7"></span>θεραπεύειν. ὅτι δὲ καὶ ἡ πρόγνωσις εἰς τὴν θεραπείαν χρήσιμος
<span class="lb" data-page="15.421" data-line="8" id="l15.421.8"></span>κατὰ τὸ προοίμιον ἐδίδαξεν αὐτὸς τοῦ προγνωστικοῦ.
<span class="lb" data-page="15.421" data-line="9" id="l15.421.9"></span>ὥστε ἄν τις λέγῃ πάντα τὰ κατὰ τὴν ἰατρικὴν ἤτοι
<span class="lb" data-page="15.421" data-line="10" id="l15.421.10"></span>γε εἰς διάγνωσιν ἢ εἰς θεραπείαν εἶναι χρήσιμα ἢ εἰς πρόγνωσιν,
<span class="lb" data-page="15.421" data-line="11" id="l15.421.11"></span>δυνάμει λέγει ταὐτόν· ἡ μὲν γὰρ θεραπεία δι᾿ ἑαυτὴν
<span class="lb" data-page="15.421" data-line="12" id="l15.421.12"></span>ἀσκεῖται τοῖς ἰατροῖς, ἡ δὲ πρόγνωσις καὶ διάγνωσις
<span class="lb" data-page="15.421" data-line="13" id="l15.421.13"></span>ἕνεκα τῆς θεραπείας· ὅθεν οὐδὲ τὸ τέλος τῆς τέχνης διάγνωσιν
<span class="lb" data-page="15.421" data-line="14" id="l15.421.14"></span>ἢ πρόγνωσιν εἶπεν εἶναί τις ὥσπερ τὴν θεραπείαν.
<span class="lb" data-page="15.421" data-line="15" id="l15.421.15"></span>ἄκουε δὴ νῦν τὴν θεραπείαν τὴν τῶν νοσημάτων ἀναίρεσιν
<span class="lb" data-page="15.421" data-line="16" id="l15.421.16"></span>ἤδη γεγενημένων, οὐ γινομένων ἔτι. γέγραπται δὲ περὶ τούτων
<span class="lb" data-page="15.421" data-line="17" id="l15.421.17"></span>ἁπάντων ἱκανῶς ἐν τῷ περὶ τοῦ τέλους τῆς ἰατρικῆς
<span class="lb" data-page="15.421" data-line="18" id="l15.421.18"></span>βιβλίῳ καὶ νῦν οὐ χρὴ τὸ πάρεργον ἔργον ποιεῖσθαι, τὴν
<span class="pb" data-page="15.422" id="p15.422"></span>
<span class="lb" data-page="15.422" data-line="1" id="l15.422.1"></span>γνώμην τοῦ παλαιοῦ κατανοήσαντας ἤδη καὶ χωρὶς τῆς περὶ
<span class="lb" data-page="15.422" data-line="2" id="l15.422.2"></span>τοῦ τέλους ἀκριβολογίας. γεγραμμένης δὲ τῆς προκειμένης
<span class="lb" data-page="15.422" data-line="3" id="l15.422.3"></span>ῥήσεως καὶ καθ᾿ ἕτερον τρόπον ἐν πολλοῖς τῶν ἀξιοπίστων
<span class="lb" data-page="15.422" data-line="4" id="l15.422.4"></span>ἀντιγράφων οὐκ ἄκαιρόν ἐστι κᾀκείνης μνημονεῦσαι· διαφέρει
<span class="lb" data-page="15.422" data-line="5" id="l15.422.5"></span>δὲ τῆς προγεγραμμένης ἑνὶ γράμματι τῷ ἢ κατὰ τόνδε
<span class="lb" data-page="15.422" data-line="6" id="l15.422.6"></span>τὸν τρόπον ἔχουσα, <span class="milestone ed2page" data-n="8.3" data-unit="ed2page" id="ed2page.8.3"></span>ὁκόταν δὲ εἰς τέκμαρσιν λέγηται
<span class="lb" data-page="15.422" data-line="7" id="l15.422.7"></span>ἢ ὡς χρὴ ἕκαστα ἰητρεύειν. οἱ δὲ οὕτω γράφοντες τέκμαρσιν
<span class="lb" data-page="15.422" data-line="8" id="l15.422.8"></span>μὲν τὴν διάγνωσίν τε καὶ πρόγνωσιν ἀκούουσι, τὸ δὲ,
<span class="lb" data-page="15.422" data-line="9" id="l15.422.9"></span>ὡς χρὴ ἕκαστα ἰητρεύειν τὴν θεραπείαν, οὐ βουλόμενοι ταύτην
<span class="lb" data-page="15.422" data-line="10" id="l15.422.10"></span>περιέχεσθαι ἐν τῷ τῆς τεκμάρσεως ὀνόματι· εἰ δέ γε
<span class="lb" data-page="15.422" data-line="11" id="l15.422.11"></span>τοῦθ᾿ οὕτως ἔχει, κατὰ τὴν προγεγραμμένην ῥῆσιν, ἐν ᾗ
<span class="lb" data-page="15.422" data-line="12" id="l15.422.12"></span>φησιν, πολλὰ παρεῖται ἄλλα ἐν ἄλλοισι καὶ ἐπίκαιρα ἔνια
<span class="lb" data-page="15.422" data-line="13" id="l15.422.13"></span>ἐόντα ἐς τέκμαρσιν, οὐκ ὀρθῶς ἔσται παραλελοιπὼς τὸ θεραπευτικὸν
<span class="lb" data-page="15.422" data-line="14" id="l15.422.14"></span>μέρος τῆς τέχνης. εὔδηλον δ᾿ ὅτι φήσουσιν
<span class="lb" data-page="15.422" data-line="15" id="l15.422.15"></span>ἐκεῖνοι δι᾿ αὐτὸ τοῦτο πάλιν ἐπαναλαβεῖν καὶ γράψαι τὴν
<span class="lb" data-page="15.422" data-line="16" id="l15.422.16"></span>ἑξῆς ῥῆσιν, ἵνα προσθῇ καὶ τὸ θεραπευτικόν. ἔνθα δὲ οὐκ
<span class="lb" data-page="15.422" data-line="17" id="l15.422.17"></span>ἔστι περὶ πράγματος εἰς θεραπείαν χρησίμου διαφωνία περιττὸν
<span class="pb" data-page="15.423" id="p15.423"></span>
<span class="lb" data-page="15.423" data-line="1" id="l15.423.1"></span>τὸ μακρολογεῖν· ἐπ᾿ ἐκεῖνα τοίνυν σπεύσωμεν, ἐν οἷς
<span class="lb" data-page="15.423" data-line="2" id="l15.423.2"></span>καὶ διδάσκει τὰ πρὸς τὴν θεραπείαν χρήσιμα.
</p>
<span class="lb rule" data-page="15.423" data-line="3" id="l15.423.3"></span>
          </article>

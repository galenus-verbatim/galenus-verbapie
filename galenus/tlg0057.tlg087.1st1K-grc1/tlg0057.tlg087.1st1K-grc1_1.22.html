<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.22">
<span class="pb page1" data-page="15.473" id="p15.473"></span>
<span class="milestone ed1page page1" data-n="5.46" data-unit="ed1page" id="ed1page.5.46"></span>
<span class="milestone ed2page page1" data-n="8.20" data-unit="ed2page" id="ed2page.8.20"></span>
<span class="lb head" data-page="15.473" data-line="14" id="l15.473.14"></span>
            <blockquote class="quote lemma">
<span class="lb" data-page="15.473" data-line="15" id="l15.473.15"></span>Ἢν δ᾿ ὑγραίνηται τὸ στόμα καὶ τὰ ἀπὸ τοῦ πνεύμονος εἴη
<span class="lb" data-page="15.473" data-line="16" id="l15.473.16"></span>ὁκοῖα δεῖ, ἐπιδιδόναι χρὴ ἐς πλῆθος τοῦ ῥοφήματος, ὡς
<span class="lb" data-page="15.473" data-line="17" id="l15.473.17"></span>ἐν κεφαλαίῳ εἰρῆσθαι. τὰ μὲν γὰρ θᾶσσον καὶ μᾶλλον
<span class="pb" data-page="15.474" id="p15.474"></span>
<span class="lb" data-page="15.474" data-line="1" id="l15.474.1"></span>πλαδῶντα, ταχυτῆτα σημαίνει κρίσιος, τὰ δὲ βραδύτερον
<span class="lb" data-page="15.474" data-line="2" id="l15.474.2"></span>καὶ ἧττον βραδυτέρην σημαίνει τὴν κρίσιν.
</blockquote>
<span class="lb rule" data-page="15.474" data-line="3" id="l15.474.3"></span>
            <p>
<span class="lb" data-page="15.474" data-line="4" id="l15.474.4"></span><span class="milestone ed2page" data-n="8.21" data-unit="ed2page" id="ed2page.8.21"></span>Ἀπὸ τοῦ γένους τῶν ξηρῶν νοσημάτων ἐπὶ τἀναντία
<span class="lb" data-page="15.474" data-line="5" id="l15.474.5"></span>μεταβὰς, εἶθ᾿ ἑνὸς μνημονεύσας ἄνευ τοῦ προσθεῖναι
<span class="lb" data-page="15.474" data-line="6" id="l15.474.6"></span>πάντα, παράδειγμα κοινὸν γενέσθαι τὸν ἑαυτοῦ λόγον
<span class="lb" data-page="15.474" data-line="7" id="l15.474.7"></span>ἁπάντων ὁμογενῶν οἰηθεὶς, εἰκότως ἀσάφειαν εἰργάσατο.
<span class="lb" data-page="15.474" data-line="8" id="l15.474.8"></span>τὸ γὰρ ὑγραίνεσθαι τὸ στόμα καὶ τὰ ἀπὸ τοῦ πνεύμονος
<span class="lb" data-page="15.474" data-line="9" id="l15.474.9"></span>ἀναπτύεσθαι νοσήματος οὐχ ἁπλῶς ἐστιν ὑγροῦ γνωρίσματα
<span class="lb" data-page="15.474" data-line="10" id="l15.474.10"></span>παντὸς ἐν παντὶ μορίῳ τοῦ σώματος, ἀλλὰ μετὰ τοῦ
<span class="lb" data-page="15.474" data-line="11" id="l15.474.11"></span>πεπονθέναι τι τῶν ἀναπνευστικῶν ὀργάνων διὰ τοῦθ᾿, ὡς
<span class="lb" data-page="15.474" data-line="12" id="l15.474.12"></span>ἔφην, ἀσαφὴς ὁ λόγος ἐγένετο· τό γε μὴν εἰρημένον αὐτῷ
<span class="lb" data-page="15.474" data-line="13" id="l15.474.13"></span>παντὸς μᾶλλον ἀληθέστερόν ἐστιν, ὡς τὰ μὲν ἐκκαθαιρόμενα
<span class="lb" data-page="15.474" data-line="14" id="l15.474.14"></span>διὰ τῶν πτυσμάτων οἵων χρὴ πτυομένων ταχέως κρίνεται,
<span class="lb" data-page="15.474" data-line="15" id="l15.474.15"></span>τὰ δ᾿ ἐναντία δυοῖν θάτερον, ἢ εἰς ὄλεθρον ἢ εἰς μῆκος
<span class="lb" data-page="15.474" data-line="16" id="l15.474.16"></span>χρόνου τελευτᾷ. διδόναι οὖν χρὴ τοῖς καλῶς ἐκκαθαιρομένοις
<span class="lb" data-page="15.474" data-line="17" id="l15.474.17"></span>πτισάνης, ἕνεκα τοῦ ῥωσθῆναι τὴν δύναμιν καὶ ἐξαρκεῖν
<span class="lb" data-page="15.474" data-line="18" id="l15.474.18"></span>ταῖς διὰ τῶν βηχῶν γιγνομέναις ἀναπτύσεσι τῶν ἐκ
<span class="pb" data-page="15.475" id="p15.475"></span>
<span class="lb" data-page="15.475" data-line="1" id="l15.475.1"></span>τοῦ πνεύμονος ὑγρῶν· τὸ γὰρ ὁκοῖα δεῖ τὰ τῆς πέψεως
<span class="lb" data-page="15.475" data-line="2" id="l15.475.2"></span>ἐστιν ἔχοντα γνωρίσματα, περὶ ὧν τελεώτατα εἰρήκαμεν ἔν
<span class="lb" data-page="15.475" data-line="3" id="l15.475.3"></span>τε τοῖς περὶ κρίσεων καὶ περὶ τῶν ἐν ταῖς νόσοις καιρῶν,
<span class="lb" data-page="15.475" data-line="4" id="l15.475.4"></span>οἷον ἔτι δὲ ἐν ἐξηγήσει τοῦ ἀφορισμοῦ, ἔνθα διδάσκων ὁ
<span class="lb" data-page="15.475" data-line="5" id="l15.475.5"></span>Ἱπποκράτης ὅπως χρὴ διὰ τῶν ἐπιφαινομένων τὰς προγνώσεις
<span class="lb" data-page="15.475" data-line="6" id="l15.475.6"></span>ποιεῖσθαι, παράδειγμα τοῦ λόγου τὴν πλευρῖτιν ἔγραψεν,
<span class="lb" data-page="15.475" data-line="7" id="l15.475.7"></span>ὧδέ πως εἰπών· οἷον ἐν πλευριτικοῖσι πτύελον, ἢν μὲν
<span class="lb" data-page="15.475" data-line="8" id="l15.475.8"></span>αὐτίκα ἐπιφαίνηται, ἀρχομένου μὲν βραχύνει, ἢν δ᾿ ὕστερον
<span class="lb" data-page="15.475" data-line="9" id="l15.475.9"></span>ἐπιφαίνηται μηκύνει.
</p>
<span class="lb rule" data-page="15.475" data-line="10" id="l15.475.10"></span>
          </article>

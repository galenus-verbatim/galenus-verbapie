<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.24">
<span class="pb page1" data-page="15.476" id="p15.476"></span>
<span class="milestone ed1page page1" data-n="5.46" data-unit="ed1page" id="ed1page.5.46"></span>
<span class="milestone ed2page page1" data-n="8.21" data-unit="ed2page" id="ed2page.8.21"></span>
<span class="lb head" data-page="15.476" data-line="4" id="l15.476.4"></span>
            <blockquote class="quote lemma">
<span class="lb" data-page="15.476" data-line="5" id="l15.476.5"></span>Καὶ ὁκόσῳ ἂν πλείων ἡ κάθαρσις γίγνηται, τοσῷδε χρὴ
<span class="lb" data-page="15.476" data-line="6" id="l15.476.6"></span>πλεῖον ἐπιδιδόναι μέχρι κρίσιος· μάλιστα δὲ κρίσιος
<span class="lb" data-page="15.476" data-line="7" id="l15.476.7"></span>ὑπερβολῆς δύο ἡμερέων, οἷσί γε ἢ πεμπταίοισιν ἢ ἑβδομαίοισιν
<span class="lb" data-page="15.476" data-line="8" id="l15.476.8"></span>ἢ ἐναταίοισι δοκέει κρίνεσθαι, ὡς καὶ τὸ ἄρτιον
<span class="lb" data-page="15.476" data-line="9" id="l15.476.9"></span>καὶ τὸ περιττὸν προμηθὲς ᾖ. μετὰ δὲ τοῦτο τῷ
<span class="lb" data-page="15.476" data-line="10" id="l15.476.10"></span>μὲν ῥοφήματι ἐς τὸ πρωῒ χρηστέον, ἐς ὀψὲ δὲ ἐς σιτία
<span class="lb" data-page="15.476" data-line="11" id="l15.476.11"></span>μεταβάλλειν.
</blockquote>
<span class="lb rule" data-page="15.476" data-line="12" id="l15.476.12"></span>
            <p>
<span class="lb" data-page="15.476" data-line="13" id="l15.476.13"></span><span class="milestone ed2page" data-n="8.22" data-unit="ed2page" id="ed2page.8.22"></span>Κρίσιν νῦν εἴρηκεν ἤτοι τὴν τελείαν λύσιν τοῦ
<span class="lb" data-page="15.476" data-line="14" id="l15.476.14"></span>νοσήματος, ἤτοι τὴν εἰς τοσοῦτον ἀξιόλογον μεταβολὴν, ὡς
<span class="lb" data-page="15.476" data-line="15" id="l15.476.15"></span>ἤδη κινδύνου παντὸς ἐκτὸς καθεστηκέναι· ἐπιμετρεῖν δὲ
<span class="lb" data-page="15.476" data-line="16" id="l15.476.16"></span>ἀξιοῖ τῇ κρίσει δύο ἡμέρας, ἵνα καὶ τὰς ἐν ἀρτίαις καὶ
<span class="lb" data-page="15.476" data-line="17" id="l15.476.17"></span>ταῖς <span class="milestone ed1page" data-n="5.47" data-unit="ed1page" id="ed1page.5.47"></span>περισσαῖς ἡμέραις περιόδους τῶν παροξυσμῶν φυλαξώμεθα·
<span class="lb" data-page="15.476" data-line="18" id="l15.476.18"></span>συμβαίνει γὰρ ἐνίοτε, θαρσύνοντας, ὡς λελυμένου
<span class="pb" data-page="15.477" id="p15.477"></span>
<span class="lb" data-page="15.477" data-line="1" id="l15.477.1"></span>τοῦ νοσήματος ἀκριβῶς, εἶτα διαιτηθέντας ἀμελέστερον,
<span class="lb" data-page="15.477" data-line="2" id="l15.477.2"></span>ἀφορμὴν ἀναμνήσεως τοῦ κατὰ περίοδον γιγνομένου παροξυσμοῦ
<span class="lb" data-page="15.477" data-line="3" id="l15.477.3"></span>παρασχεῖν. ἀσφαλὲς γοῦν ἐστι, κᾂν ἤδη δοκῇ κεκρίσθαι
<span class="lb" data-page="15.477" data-line="4" id="l15.477.4"></span>τὸ νόσημα, φυλάττειν ἄχρι δυοῖν ἡμερῶν τὴν ἀκρίβειαν
<span class="lb" data-page="15.477" data-line="5" id="l15.477.5"></span>τῆς διαίτης, ᾗ χρώμενος ὁ κάμνων ἦν, κᾂν ἤδη δοκῇ
<span class="lb" data-page="15.477" data-line="6" id="l15.477.6"></span>κεκρίσθαι τὸν κάμνοντα· παρελθουσῶν δὲ τῶν μετὰ τὴν
<span class="lb" data-page="15.477" data-line="7" id="l15.477.7"></span>κρίσιν δυοῖν ἡμερῶν ἤδη ἀσφαλὲς διαιτᾷν ἁδρότερον, οὐδὲ
<span class="lb" data-page="15.477" data-line="8" id="l15.477.8"></span>τότε τὴν μεταβολὴν ἀθρόως ποιουμένους, ἀλλ᾿ ἕωθεν μὲν
<span class="lb" data-page="15.477" data-line="9" id="l15.477.9"></span>τῷ ῥοφήματι χρωμένους, ὕστερον δὲ προϊούσης τῆς ἡμέρας
<span class="lb" data-page="15.477" data-line="10" id="l15.477.10"></span>ἤδη καὶ σιτώδη τροφὴν προσφέροντας. εὔδηλος οὖν ἐστι
<span class="lb" data-page="15.477" data-line="11" id="l15.477.11"></span>μήτ᾿ ἄλλο τι διδοὺς τοῖς κάμνουσι πρὸ τῆς εἰρημένης ἄρτι
<span class="lb" data-page="15.477" data-line="12" id="l15.477.12"></span>προθεσμίας μήτ᾿ ἄρτον, ἀλλὰ πτισάνῃ διὰ παντὸς ἀρκούμενος,
<span class="lb" data-page="15.477" data-line="13" id="l15.477.13"></span>ὅπερ οὐκ ἔστιν ἐμπιπλάντος, ἀλλὰ μᾶλλον, ἐγκαλεῖν
<span class="lb" data-page="15.477" data-line="14" id="l15.477.14"></span>εἰ τις βούλοιτο, λεπτότερον ἢ προσήκει διαιτῶντος. ἀλλ᾿ οὔτε
<span class="lb" data-page="15.477" data-line="15" id="l15.477.15"></span>λεπτότερον οὔθ᾿ ἁδρότερόν ἐστι τοῦ προσήκοντος οὕτω διαιτᾷν,
<span class="lb" data-page="15.477" data-line="16" id="l15.477.16"></span>ἀλλ᾿ ἀκριβῶς τὸ μέσον τῶν ὑπερβολῶν καὶ ἄριστον·
<span class="lb" data-page="15.477" data-line="17" id="l15.477.17"></span>ἀπόδειξις δὲ τοῦ μέσον ὑπάρχειν αὐτὸ καὶ ἡ τῶν ἐγκαλούντων
<span class="lb" data-page="15.477" data-line="18" id="l15.477.18"></span>τἀναντία φιλονεικία· τούτων γὰρ οἱ μὲν περὶ τὸν Θεσσαλὸν
<span class="pb" data-page="15.478" id="p15.478"></span>
<span class="lb" data-page="15.478" data-line="1" id="l15.478.1"></span>ἐγκαλοῦσιν ὡς ἐμπιπλῶν τι τοὺς κάμνοντας, οἱ δὲ περὶ
<span class="lb" data-page="15.478" data-line="2" id="l15.478.2"></span>τὸν Ἐρασίστρατον ὡς λιμαγχονοῦντι τῷ Ἱπποκράτει. τὰ
<span class="lb" data-page="15.478" data-line="3" id="l15.478.3"></span>γὰρ εἰς Ἀπολλώνιον καὶ Δέξιππον τοὺς Ἱπποκράτους μαθητὰς
<span class="lb" data-page="15.478" data-line="4" id="l15.478.4"></span>εἰρημένα κατὰ τὸ πρῶτον περὶ πυρετῶν Ἐρασιστράτῳ
<span class="lb" data-page="15.478" data-line="5" id="l15.478.5"></span>τὴν διαβολὴν τῆς λιμαγχονίας εἰς Ἱπποκράτην τὸν διδάσκαλον
<span class="lb" data-page="15.478" data-line="6" id="l15.478.6"></span>ἀναφερομένην ἔχει. τούτοις οὖν μᾶλλόν ἐστι
<span class="lb" data-page="15.478" data-line="7" id="l15.478.7"></span>συγχωρητέον, ὡς εἰκότα λέγουσι· τοὺς δ᾿ ἐμπιπλάναι φάσκοντας
<span class="lb" data-page="15.478" data-line="8" id="l15.478.8"></span>αὐτὸν ἀξίους εἶναι Θεσσαλοῦ νομιστέον, ἄνδρας οὔτ᾿
<span class="lb" data-page="15.478" data-line="9" id="l15.478.9"></span>ἄλλο τι τῶν Ἱπποκράτους γνόντας οὔτε τὰ περὶ διαίτης
<span class="lb" data-page="15.478" data-line="10" id="l15.478.10"></span>εἰρημένα.
</p>
<span class="lb rule" data-page="15.478" data-line="11" id="l15.478.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.32">
<span class="pb page1" data-page="15.487" id="p15.487"></span>
<span class="milestone ed1page page1" data-n="5.48" data-unit="ed1page" id="ed1page.5.48"></span>
<span class="milestone ed2page page1" data-n="8.26" data-unit="ed2page" id="ed2page.8.26"></span>
<span class="lb head" data-page="15.487" data-line="17" id="l15.487.17"></span>
            <blockquote class="quote lemma">
<span class="lb" data-page="15.487" data-line="18" id="l15.487.18"></span>Τοῦτο δὲ, ἢν ἔτι τῆς ὀδύνης τοῦ πλευροῦ συνεχέος ἐούσης
<span class="pb" data-page="15.488" id="p15.488"></span>
<span class="lb" data-page="15.488" data-line="1" id="l15.488.1"></span>καὶ πρὸς τὰ θερμάσματα μὴ χαλώσης καὶ τοῦ πτυέλου
<span class="lb" data-page="15.488" data-line="2" id="l15.488.2"></span>μὴ ἀνιόντος, ἀλλὰ καταγλισχραινομένου ἀσαπέως, ἢν μὴ
<span class="lb" data-page="15.488" data-line="3" id="l15.488.3"></span>λύσῃ τις τὴν ὀδύνην, ἢ κοιλίην μαλθάξας ἢ φλέβα ταμὼν
<span class="lb" data-page="15.488" data-line="4" id="l15.488.4"></span>ἢ ὁκότερον ἂν τουτέων συμφέρῃ· τὰς δὲ πτισάνας
<span class="lb" data-page="15.488" data-line="5" id="l15.488.5"></span>ἢν οὕτως ἔχουσι δίδως, ταχέες οἱ θάνατοι τῶν τοιουτέων
<span class="lb" data-page="15.488" data-line="6" id="l15.488.6"></span>γίγνονται.
</blockquote>
<span class="lb rule" data-page="15.488" data-line="7" id="l15.488.7"></span>
            <p>
<span class="lb" data-page="15.488" data-line="8" id="l15.488.8"></span>Ἀναμνησθῶμεν ὅτι περὶ πλευρίτιδος ἐποιεῖτο τὸν λόγον
<span class="lb" data-page="15.488" data-line="9" id="l15.488.9"></span>ὡς παραδείγματος· ἐδείχθη δὲ αὕτη γιγνομένη διὰ τὴν
<span class="lb" data-page="15.488" data-line="10" id="l15.488.10"></span>φλεγμονὴν τοῦ τὰς πλευρὰς ὑπεζωκότος ὑμένος. ἐὰν οὖν
<span class="lb" data-page="15.488" data-line="11" id="l15.488.11"></span>ἀκμαζούσης τῆς φλεγμονῆς πτισάνην τις διδῷ, μεγάλως
<span class="lb" data-page="15.488" data-line="12" id="l15.488.12"></span>βλάψει τὸν κάμνοντα. τοῦ δ᾿ ἀκμάζειν αὐτὴν γνώρισμα τό
<span class="lb" data-page="15.488" data-line="13" id="l15.488.13"></span>τε συνεχὲς τῆς ὀδύνης καὶ τὸ μηδὲν ἐνδιδόναι πρὸς τὰ θερμάσματα.
<span class="lb" data-page="15.488" data-line="14" id="l15.488.14"></span>πρόσκειται δὲ τῷ λόγῳ καὶ ἄλλο γνώρισμα πλευρίτιδος
<span class="lb" data-page="15.488" data-line="15" id="l15.488.15"></span>οὐ μόνον μεγάλης, ἀλλὰ καὶ κακοήθους, τὸ γλίσχρον
<span class="lb" data-page="15.488" data-line="16" id="l15.488.16"></span>ἱκανῶς γιγνόμενον τὸ πτύελον εἴργεσθαι τῆς κενώσεως ἐμπλαττόμενόν
<span class="lb" data-page="15.488" data-line="17" id="l15.488.17"></span>τε καὶ προσισχόμενον τοῖς πεπονθόσι μέρεσι·
<span class="lb" data-page="15.488" data-line="18" id="l15.488.18"></span>τὸ γὰρ καταγλισχραίνεσθαι πλέον τι σημαίνει, τὴν σφοδροτάτην
<span class="pb" data-page="15.489" id="p15.489"></span>
<span class="lb" data-page="15.489" data-line="1" id="l15.489.1"></span>γλισχρότητα ἐνδεικνυμένης τῆς ῥήσεως ἐν τῷ προσλαβεῖν
<span class="lb" data-page="15.489" data-line="2" id="l15.489.2"></span>τὴν κατὰ πρόθεσιν. ἤρκει μὲν οὖν καὶ διὰ τῆς
<span class="lb" data-page="15.489" data-line="3" id="l15.489.3"></span>προσθήκης αὐτῆς ἀφορίσαι τὸ οὕτω γλισχραινόμενον τοῦ
<span class="lb" data-page="15.489" data-line="4" id="l15.489.4"></span>πεττομένου· γλίσχρον μὲν γὰρ γίνεται κᾀκεῖνο μετρίως, οὐ
<span class="lb" data-page="15.489" data-line="5" id="l15.489.5"></span>μὴν καταγλισχραίνεται, τουτέστιν οὐκ ἐσχάτως οὐδ᾿ ἄκρως
<span class="lb" data-page="15.489" data-line="6" id="l15.489.6"></span>πάσχει τοῦτο· τοῦ δὲ μὴ παρακοῦσαί τινα, τούτου χάριν
<span class="lb" data-page="15.489" data-line="7" id="l15.489.7"></span>οὐκ ὤκνησε τῷ λόγῳ προσγράψαι καὶ τὸ ἀσαπῶς, ὅπερ
<span class="lb" data-page="15.489" data-line="8" id="l15.489.8"></span>ταὐτὸν δηλοῖ τῷ ἀπέπτως· τὸ γὰρ καταγλισχραινόμενον ἀπέπτως
<span class="lb" data-page="15.489" data-line="9" id="l15.489.9"></span>μοχθηρόν. ἐν τούτῳ δὴ καθεστῶτος τοῦ κάμνοντος,
<span class="lb" data-page="15.489" data-line="10" id="l15.489.10"></span>εἰ πτισάνην τις προσφέροι πρὶν λῦσαι τὴν ὀδύνην ἢ διὰ
<span class="lb" data-page="15.489" data-line="11" id="l15.489.11"></span>φλεβοτομίας ἢ διὰ κενώσεως γαστρὸς, ἀναιρήσει τὸν ἄνθρωπον.
<span class="lb" data-page="15.489" data-line="12" id="l15.489.12"></span>εἰρηκὼς γὰρ ἐπὶ τῆς προκειμένης κατὰ τὸν λόγον
<span class="lb" data-page="15.489" data-line="13" id="l15.489.13"></span>τόνδε πλευρίτιδος, ὡς οὐδὲν ἐνδιδούσης <span class="milestone ed1page" data-n="5.49" data-unit="ed1page" id="ed1page.5.49"></span>πρὸς τὰ
<span class="lb" data-page="15.489" data-line="14" id="l15.489.14"></span>θερμάσματα, δύο λοιπὰ τῆς ὀδύνης ἔχει τὰ αὐτίκα βοηθήματα,
<span class="lb" data-page="15.489" data-line="15" id="l15.489.15"></span>φλεβοτομίαν καὶ κάθαρσιν· ἡ γὰρ τῶν δι᾿ ὀπίου καὶ
<span class="lb" data-page="15.489" data-line="16" id="l15.489.16"></span>ὑοσκυάμου καὶ μανδραγόρου σκευαζομένων φαρμάκων χρῆσις
<span class="lb" data-page="15.489" data-line="17" id="l15.489.17"></span>οὐ τὴν ὀδυνώδη διάθεσιν ἰᾶται τῆς πλευρίτιδος, ἀλλὰ τὴν
<span class="lb" data-page="15.489" data-line="18" id="l15.489.18"></span>αἴσθησιν νεκροῖ. νυνὶ μὲν οὖν ἁπλῶς ἐμνημόνευσε φλεβοτομίας
<span class="pb" data-page="15.490" id="p15.490"></span>
<span class="lb" data-page="15.490" data-line="1" id="l15.490.1"></span>τε καὶ καθάρσεως κοιλίας, ἐφεξῆς δὲ διοριεῖται περὶ
<span class="lb" data-page="15.490" data-line="2" id="l15.490.2"></span>τῆς ἑκατέρου χρήσεως.
</p>
<span class="lb rule" data-page="15.490" data-line="3" id="l15.490.3"></span>
          </article>

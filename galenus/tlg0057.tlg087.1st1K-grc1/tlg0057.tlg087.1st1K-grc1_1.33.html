<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.33">
<span class="pb page1" data-page="15.490" id="p15.490"></span>
<span class="milestone ed1page page1" data-n="5.49" data-unit="ed1page" id="ed1page.5.49"></span>
<span class="milestone ed2page page1" data-n="8.26" data-unit="ed2page" id="ed2page.8.26"></span>
<span class="lb head" data-page="15.490" data-line="4" id="l15.490.4"></span>
            <blockquote class="quote lemma">
<span class="lb" data-page="15.490" data-line="5" id="l15.490.5"></span><span class="milestone ed2page" data-n="8.27" data-unit="ed2page" id="ed2page.8.27"></span>Διὰ ταύτας οὖν τὰς προφάσιας καὶ ἑτέρας τοιαύτας
<span class="lb" data-page="15.490" data-line="6" id="l15.490.6"></span>ἔτι μᾶλλον οἱ ὅλῃσι χρώμενοι πτισάνῃσιν ἑβδομαῖοι καὶ
<span class="lb" data-page="15.490" data-line="7" id="l15.490.7"></span>ὀλιγημερώτεροι θνήσκουσιν, οἱ μέντοι καὶ τὴν γνώμην
<span class="lb" data-page="15.490" data-line="8" id="l15.490.8"></span>βλαβέντες, οἱ δὲ ὑπὸ τῆς ὀρθοπνοίης καὶ τοῦ ῥέγχους
<span class="lb" data-page="15.490" data-line="9" id="l15.490.9"></span>ἀποπνιγέντες.
</blockquote>
<span class="lb rule" data-page="15.490" data-line="10" id="l15.490.10"></span>
            <p>
<span class="lb" data-page="15.490" data-line="11" id="l15.490.11"></span>Ὅτι πολλάκις ὀνομάζει τὰς αἰτίας προφάσεις ἐδείχθη
<span class="lb" data-page="15.490" data-line="12" id="l15.490.12"></span>κᾀν ταῖς τῶν ἄλλων συνταγμάτων αὐτοῦ ἐξηγήσεσι· τίνας
<span class="lb" data-page="15.490" data-line="13" id="l15.490.13"></span>δ᾿ ἑτέρας προφάσεις παρὰ τὰς εἰρημένας αὐτῷ συνεπιφέρειν
<span class="lb" data-page="15.490" data-line="14" id="l15.490.14"></span>φησὶ τοὺς ὀλιγημέρους θανάτους, προσθεῖναι τῷ λόγῳ
<span class="lb" data-page="15.490" data-line="15" id="l15.490.15"></span>χρή. νῦν μὲν γὰρ εἴρηκε τήν γε τῆς πτισάνης προσφορὰν,
<span class="lb" data-page="15.490" data-line="16" id="l15.490.16"></span>πρὶν λῦσαι τὴν ὀδύνην καὶ τὴν ἐπὶ τῷ πυκνῷ πνεύματι
<span class="lb" data-page="15.490" data-line="17" id="l15.490.17"></span>γλισχρότητα τοῦ πτυέλου, δι᾿ ἣν καὶ ἀποπνίγονται· βλαβῆναι
<span class="lb" data-page="15.490" data-line="18" id="l15.490.18"></span>δέ φησιν, εἰ καὶ οἴνου προσενέγκαιντο, πρὶν ὡς ὑπέθετο
<span class="pb" data-page="15.491" id="p15.491"></span>
<span class="lb" data-page="15.491" data-line="1" id="l15.491.1"></span>κενωθῆναι, καὶ μελικράτου καὶ ὀξυμέλιτος· περὶ γὰρ τῶν
<span class="lb" data-page="15.491" data-line="2" id="l15.491.2"></span>ἄλλων ἁπάντων οὐδὲ τοῖς ἰδιώταις ἄδηλον. εἰκότως οὖν
<span class="lb" data-page="15.491" data-line="3" id="l15.491.3"></span>ἔφη καὶ τὴν γνώμην βλαβέντας ἐνίους αὐτῶν ἀπόλλυσθαι,
<span class="lb" data-page="15.491" data-line="4" id="l15.491.4"></span>ὅπερ πέφυκεν οἴνῳ τε καὶ τοῖς οἰνώδεσιν ἀκαίρως
<span class="lb" data-page="15.491" data-line="5" id="l15.491.5"></span>προσενεχθεῖσι.
</p>
<span class="lb rule" data-page="15.491" data-line="6" id="l15.491.6"></span>
          </article>

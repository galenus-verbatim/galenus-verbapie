<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.4">
<span class="pb page1" data-page="15.424" id="p15.424"></span>
<span class="milestone ed1page page1" data-n="5.38" data-unit="ed1page" id="ed1page.5.38"></span>
<span class="milestone ed2page page1" data-n="8.3" data-unit="ed2page" id="ed2page.8.3"></span>
<span class="lb head" data-page="15.424" data-line="4" id="l15.424.4"></span>
            <blockquote class="quote lemma">
<span class="lb" data-page="15.424" data-line="5" id="l15.424.5"></span>Οἱ μέντοι ὕστερον ἐπιδιασκευάσαντες ἰητρικώτερον δή τι
<span class="lb" data-page="15.424" data-line="6" id="l15.424.6"></span>ἐπῆλθον περὶ τῶν προσοιστέων ἑκάστοισιν.
</blockquote>
<span class="lb rule" data-page="15.424" data-line="7" id="l15.424.7"></span>
            <p>
<span class="lb" data-page="15.424" data-line="8" id="l15.424.8"></span>Ἐπιδιεσκευάσθαι λέγεται βιβλίον ἐπὶ τῷ προτέρῳ γεγραμμένῳ
<span class="lb" data-page="15.424" data-line="9" id="l15.424.9"></span>τὸ δεύτερον γραφὲν, ὅταν τὴν ὑπόθεσιν ἔχον
<span class="lb" data-page="15.424" data-line="10" id="l15.424.10"></span>τὴν αὐτὴν καὶ τὰς πλείστας τῶν ῥήσεων τὰς αὐτὰς, τινὰ
<span class="lb" data-page="15.424" data-line="11" id="l15.424.11"></span>μὲν ἀφῃρημένα τῶν ἐκ τοῦ προτέρου συγγράμματος ἔχει,
<span class="lb" data-page="15.424" data-line="12" id="l15.424.12"></span>τινὰ δὲ προσκείμενα, τινὰ δὲ ὑπηλλαγμένα· παράδειγμα δ᾿
<span class="lb" data-page="15.424" data-line="13" id="l15.424.13"></span>εἰ βούλει τούτου σαφηνείας ἕνεκα τὸν δεύτερον Αὐτόλυκον
<span class="lb" data-page="15.424" data-line="14" id="l15.424.14"></span>Εὐπόλιδος ἔχεις ἐκ τοῦ προτέρου διεσκευασμένον. οὕτως δὲ
<span class="lb" data-page="15.424" data-line="15" id="l15.424.15"></span>καὶ τὰς Κνιδίας γνώμας ἐπὶ ταῖς προτέραις δευτέρας ἐξέδοσαν
<span class="lb" data-page="15.424" data-line="16" id="l15.424.16"></span>οἱ ἀπὸ τῆς Κνίδου ἰατροὶ, τινὰ μὲν ἐχούσας τὰ αὐτὰ
<span class="lb" data-page="15.424" data-line="17" id="l15.424.17"></span>πάντῃ, τινὰ δὲ προσκείμενα, τινὰ δὲ ἀφῃρημένα, καθάπερ
<span class="lb" data-page="15.424" data-line="18" id="l15.424.18"></span>γε καὶ ὑπηλλαγμένα· τοῦτ᾿ οὖν τὸ δεύτερον βιβλίον
<span class="pb" data-page="15.425" id="p15.425"></span>
<span class="lb" data-page="15.425" data-line="1" id="l15.425.1"></span>ὁ Ἱπποκράτης ἰατρικώτερον συγκεῖσθαί φησι τοῦ
<span class="lb" data-page="15.425" data-line="2" id="l15.425.2"></span>προτέρου.
</p>
<span class="lb rule" data-page="15.425" data-line="3" id="l15.425.3"></span>
          </article>

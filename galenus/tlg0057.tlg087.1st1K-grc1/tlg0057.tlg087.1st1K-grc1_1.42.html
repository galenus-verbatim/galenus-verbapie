<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.42">
<span class="pb page1" data-page="15.496" id="p15.496"></span>
<span class="milestone ed1page page1" data-n="5.49" data-unit="ed1page" id="ed1page.5.49"></span>
<span class="milestone ed2page page1" data-n="8.29" data-unit="ed2page" id="ed2page.8.29"></span>
<span class="lb head" data-page="15.496" data-line="1" id="l15.496.1"></span>
            <blockquote class="quote lemma">
<span class="lb" data-page="15.496" data-line="2" id="l15.496.2"></span>Χρὴ δὲ τό γε πάμπαν οὕτω ποιέειν· ἢν μὲν νεοβρῶτι αὐτέῳ
<span class="lb" data-page="15.496" data-line="3" id="l15.496.3"></span>ἐόντι καὶ κοιλίης μήπω <span class="milestone ed1page" data-n="5.50" data-unit="ed1page" id="ed1page.5.50"></span>ὑποκεχωρηκυίης ἄρξηται
<span class="lb" data-page="15.496" data-line="4" id="l15.496.4"></span>ὁ πυρετὸς, ἤν τε ξὺν ὀδύνῃ ἤν τε ἄνευ ὀδύνης,
<span class="lb" data-page="15.496" data-line="5" id="l15.496.5"></span>ἐπισχεῖν τὴν δόσιν τοῦ ῥοφήματος, ἔστ᾿ ἂν οἴηται ὑποκεχωρηκέναι
<span class="lb" data-page="15.496" data-line="6" id="l15.496.6"></span>εἰς τὸ κάτω μέρος τοῦ ἐντέρου τὸ σιτίον.
</blockquote>
<span class="lb rule" data-page="15.496" data-line="7" id="l15.496.7"></span>
            <p>
<span class="lb" data-page="15.496" data-line="8" id="l15.496.8"></span>Ἤσθηται δὲ καὶ αὐτὸς ἐσπαραχὼς κατὰ μόρια τὸν λόγον,
<span class="lb" data-page="15.496" data-line="9" id="l15.496.9"></span>οὐ συνεχῶς ἐφεξῆς ἐν τάξει τῇ προσηκούσῃ πεποιημένος·
<span class="lb" data-page="15.496" data-line="10" id="l15.496.10"></span>καὶ διὰ τοῦτο νῦν ἀναλαμβάνων αὐτὸν ἐπὶ τὴν προσήκουσαν
<span class="lb" data-page="15.496" data-line="11" id="l15.496.11"></span>ἀρχὴν ἀφικνεῖται. τοῦτο δὲ ἔπαθεν ἐπειδὴ τὸ περὶ
<span class="lb" data-page="15.496" data-line="12" id="l15.496.12"></span>διαφωνίας ζήτημα λύειν ἐπιχειρήσας ἐμνημόνευσεν ἐν τῇ
<span class="lb" data-page="15.496" data-line="13" id="l15.496.13"></span>λύσει θεραπευτικῶν λογισμῶν. ἀλλ᾿ ἐχρῆν αὐτὸν αἰσθανόμενον
<span class="lb" data-page="15.496" data-line="14" id="l15.496.14"></span>οὖ πέπονθεν ἐξαμεῖψαι μὲν ἐκεῖνα, διελθεῖν δὲ ἑτέρως
<span class="lb" data-page="15.496" data-line="15" id="l15.496.15"></span>ἀπ᾿ ἀρχῆς τὸν λόγον· οὕτω <span class="milestone ed2page" data-n="8.30" data-unit="ed2page" id="ed2page.8.30"></span>γὰρ κᾀμοὶ συμβαίνειν
<span class="lb" data-page="15.496" data-line="16" id="l15.496.16"></span>κάλλιον ἔδοξεν, ἄνωθεν ἑτέρως γράψαι περὶ τῶν αὐτῶν
<span class="lb" data-page="15.496" data-line="17" id="l15.496.17"></span>ἐξαμείψαντι τὰ πρότερον γεγραμμένα. πῶς οὖν ἐχρῆν αὐτὸν
<span class="lb" data-page="15.496" data-line="18" id="l15.496.18"></span>ἅμα τε λῦσαι τὸ προβληθὲν ὑπ᾿ αὐτοῦ ζήτημα καὶ τάξει
<span class="pb" data-page="15.497" id="p15.497"></span>
<span class="lb" data-page="15.497" data-line="1" id="l15.497.1"></span>διδόναι τὸν λόγον, ἐγὼ διηγήσομαι τοῖς βουλομένοις ἑρμηνεύειν
<span class="lb" data-page="15.497" data-line="2" id="l15.497.2"></span>τὰ τοιαῦτα σαφῶς, τὴν ὁδὸν διηγούμενος. ἤδη τοίνυν
<span class="lb" data-page="15.497" data-line="3" id="l15.497.3"></span>πρόσεχέ μοι τὸν νοῦν, ὡς ἐξ ἀρχῆς ἀκουσόμενος τοῦ
<span class="lb" data-page="15.497" data-line="4" id="l15.497.4"></span>λόγου. διὰ τί τοῖς ἀξιολόγοις ἰατροῖς ἐνίοτε διαφωνεῖν συμβαίνει
<span class="lb" data-page="15.497" data-line="5" id="l15.497.5"></span>περὶ τῆς θεραπείας; ὅτι τὸ πειρασθὲν ἐπί τινων ἐπὶ
<span class="lb" data-page="15.497" data-line="6" id="l15.497.6"></span>πάντων ᾠήθησαν ἁρμόττειν. οὕτω γοῦν κᾀν τοῖς περὶ διαίτης
<span class="lb" data-page="15.497" data-line="7" id="l15.497.7"></span>τῶν ὀξέων νοσημάτων διεφώνησαν, ἔνιοι μὲν ἐπὶ τῷ
<span class="lb" data-page="15.497" data-line="8" id="l15.497.8"></span>χυλῷ πτισάνης ἄχρι κρίσεως φυλάττοντες τοὺς νοσοῦντας,
<span class="lb" data-page="15.497" data-line="9" id="l15.497.9"></span>ἔνιοι δὲ οὐδέτερον, ἐκ μέρους μὲν ἀληθεύοντες ἅπαντες, ἐκ μέρους
<span class="lb" data-page="15.497" data-line="10" id="l15.497.10"></span>δὲ σφαλλόμενοι· τινὲς μὲν γὰρ τῶν ὀξέων νοσούντων πτισάνης
<span class="lb" data-page="15.497" data-line="11" id="l15.497.11"></span>δέονται, τινὲς δὲ χυλοῦ, τινὲς δὲ οὐδετέρου τούτων ἄχρι κρίσεως.
<span class="lb" data-page="15.497" data-line="12" id="l15.497.12"></span>ἕνεκα δὲ σαφηνείας ἐφ᾿ ἑνὸς τῶν ὀξέων ὡς ἐπὶ παραδείγματος
<span class="lb" data-page="15.497" data-line="13" id="l15.497.13"></span>ἐγὼ ποιήσομαι τὸν λόγον. προκείσθω δὴ πλευρίτιδος εἰπεῖν
<span class="lb" data-page="15.497" data-line="14" id="l15.497.14"></span>θεραπείαν· εἴπερ οὐ πρὸ πολλοῦ χρόνου τοῦ κάμνοντος ἐδηδοκότος,
<span class="lb" data-page="15.497" data-line="15" id="l15.497.15"></span>οὐδέπω τῆς κοιλίας ὑποκεχωρηκυίας, ὁ πυρετὸς ἄρξαιτο,
<span class="lb" data-page="15.497" data-line="16" id="l15.497.16"></span>μὴ διδόναι τούτῳ ῥόφημα μέχρις ἂν ἡ δοθεῖσα τροφὴ δόξῃ
<span class="lb" data-page="15.497" data-line="17" id="l15.497.17"></span>σοι ἐξελθοῦσα τὰ πλεῖστα τῶν ἐντέρων ἐν τοῖς ὑστάτοις
<span class="pb" data-page="15.498" id="p15.498"></span>
<span class="lb" data-page="15.498" data-line="1" id="l15.498.1"></span>αὐτῶν εἶναι. ταύτην τὴν ἀρχὴν τῷ λόγῳ ποιησάμενός τις
<span class="lb" data-page="15.498" data-line="2" id="l15.498.2"></span>εἶθ᾿ ἑξῆς ἅπαντα κατὰ τὴν οἰκείαν τάξιν ἐπιὼν, ἐπὶ τούτων
<span class="lb" data-page="15.498" data-line="3" id="l15.498.3"></span>οὐκ ἂν ἀσαφῆ τὴν διδασκαλίαν ἐργάσαιτο.
</p>
<span class="lb rule" data-page="15.498" data-line="4" id="l15.498.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.44">
<span class="pb page1" data-page="15.501" id="p15.501"></span>
<span class="milestone ed1page page1" data-n="5.50" data-unit="ed1page" id="ed1page.5.50"></span>
<span class="milestone ed2page page1" data-n="8.31" data-unit="ed2page" id="ed2page.8.31"></span>
<span class="lb head" data-page="15.501" data-line="10" id="l15.501.10"></span>
            <blockquote class="quote lemma">
<span class="lb" data-page="15.501" data-line="11" id="l15.501.11"></span>Ἔπειτα μέντοι ἢν μὲν ἄλγημά τι ἐνῇ ἢ τῶν ἐπικινδύνων
<span class="lb" data-page="15.501" data-line="12" id="l15.501.12"></span>τι ἐμφαίνηται, διδόναι τὸ ῥόφημα μήτε πολὺ μήτε παχύ·
<span class="lb" data-page="15.501" data-line="13" id="l15.501.13"></span>μετὰ δὲ τὴν ἑβδόμην ἢ ἐνάτην, ἢν ἰσχύῃ.
</blockquote>
<span class="lb rule" data-page="15.501" data-line="14" id="l15.501.14"></span>
            <p>
<span class="lb" data-page="15.501" data-line="15" id="l15.501.15"></span>Ταύτην τὴν ῥῆσιν οἱ ἐμπιπλᾷν τοὺς πάσχοντας τὸν
<span class="lb" data-page="15.501" data-line="16" id="l15.501.16"></span>Ἱπποκράτην φάντες (οὕτω γὰρ αὐτοὶ κέχρηνται τῷ ῥήματι)
<span class="lb" data-page="15.501" data-line="17" id="l15.501.17"></span>παρελθεῖν μοι δοκοῦσιν, ὥσπερ πάλιν οἱ λιμοκτονεῖν αὐτὸν
<span class="pb" data-page="15.502" id="p15.502"></span>
<span class="lb" data-page="15.502" data-line="1" id="l15.502.1"></span>εἰπόντες ἀνεγνωκέναι μόνην φαίνονται ταύτην. εἰ δέ γε
<span class="lb" data-page="15.502" data-line="2" id="l15.502.2"></span>ἀμφοτέραις ἑκάτεροι προσέσχον τὸν νοῦν, ἐμνημόνευόν τε
<span class="lb" data-page="15.502" data-line="3" id="l15.502.3"></span>τῶν καλῶς ὑπ᾿ αὐτοῦ λελεγμένων, ὡς φύσιες φυσίων μέγα
<span class="lb" data-page="15.502" data-line="4" id="l15.502.4"></span>διαφέρουσιν, ἴσως ἂν ᾐδέσθησαν ἐγκαλεῖν αὐτῷ τὰ ἐναντία,
<span class="lb" data-page="15.502" data-line="5" id="l15.502.5"></span>εἰ καὶ μάλιστα τῶν ἄλλων ἐμνημόνευον ὧν ἔδειξε καὶ χωρία
<span class="lb" data-page="15.502" data-line="6" id="l15.502.6"></span>χωρίων πάμπολυ διαφέρειν ἐπιδείξας καὶ ὥρας ὡρῶν καὶ
<span class="lb" data-page="15.502" data-line="7" id="l15.502.7"></span>ἡλικίας ἡλικιῶν καὶ ἔθη ἐθῶν καὶ τὴν πρὸ τοῦ νοσῆσαι
<span class="lb" data-page="15.502" data-line="8" id="l15.502.8"></span>δίαιταν ἑκάστῳ τῶν καμνόντων ἰδίαν <span class="milestone ed2page" data-n="8.32" data-unit="ed2page" id="ed2page.8.32"></span>γεγονυῖαν. ἐὰν
<span class="lb" data-page="15.502" data-line="9" id="l15.502.9"></span>οὖν παραβάλλοις ἀλλήλοις τοὺς ἐναντίως ἔχοντας ἐν ἅπασι
<span class="lb" data-page="15.502" data-line="10" id="l15.502.10"></span>τοῖς εἰρημένοις, τὰς ἐν τῇ διαίτῃ μεγίστας διαφορὰς εὑρήσεις,
<span class="lb" data-page="15.502" data-line="11" id="l15.502.11"></span>ἃς καταντικρὺ τάξας ἀλλήλαιν, οὕτως ἤδη καὶ τὰς ἐν
<span class="lb" data-page="15.502" data-line="12" id="l15.502.12"></span>τῷ μέσῳ παμπόλλας οὔσας ἀκριβῶς θεωρήσεις. λέλεκται
<span class="lb" data-page="15.502" data-line="13" id="l15.502.13"></span>μὲν οὖν περὶ τῆς ἐν τούτοις διαφορᾶς τελέως ἐν τοῖς
<span class="lb" data-page="15.502" data-line="14" id="l15.502.14"></span><span class="milestone ed1page" data-n="5.51" data-unit="ed1page" id="ed1page.5.51"></span>τῆς θεραπευτικῆς μεθόδου γράμμασιν, εἰρήσεται δὲ καὶ
<span class="lb" data-page="15.502" data-line="15" id="l15.502.15"></span>νῦν τὸ κεφάλαιον αὐτῶν. ὑποκείσθω δή τις φύσει ξηρὸς
<span class="lb" data-page="15.502" data-line="16" id="l15.502.16"></span>μὲν τὴν ἕξιν τοῦ σώματος, πυκνὸς δὲ τὴν ἐπιφάνειαν καὶ
<span class="lb" data-page="15.502" data-line="17" id="l15.502.17"></span>φλέβας εὐρείας ἔχων καὶ τὴν ζωτικὴν δύναμιν ἰσχυρὸς, εἰθισμένος
<span class="lb" data-page="15.502" data-line="18" id="l15.502.18"></span>ἐσθίειν οὐ πολλὰ, νοσεῖν ἐν χειμῶνι μὴ πάνυ ψυχρῷ
<span class="pb" data-page="15.503" id="p15.503"></span>
<span class="lb" data-page="15.503" data-line="1" id="l15.503.1"></span>κατὰ χωρίον τοιοῦτον, πρὶν νοσεῖν ἀργότερόν τε καὶ
<span class="lb" data-page="15.503" data-line="2" id="l15.503.2"></span>ἀπληστότερον ἐν πολυτρόποις ἐδέσμασι διῃτημένος, ὑπαρχέτω
<span class="lb" data-page="15.503" data-line="3" id="l15.503.3"></span>δ᾿ αὐτῷ σὺν τούτοις ἰσχυρὸν τὸ στόμα τῆς γαστρὸς,
<span class="lb" data-page="15.503" data-line="4" id="l15.503.4"></span>ὅπερ καὶ στόμαχον ἔνιοι καλοῦσιν. ὁ δ᾿ ὑπ᾿ ἐναντίου τούτῳ
<span class="lb" data-page="15.503" data-line="5" id="l15.503.5"></span>διακείμενος ὑγρὸς μὲν καὶ μαλακὸς καὶ τὴν ζωτικὴν δύναμιν
<span class="lb" data-page="15.503" data-line="6" id="l15.503.6"></span>ἀσθενὴς καὶ πλείω προσφέρεσθαι σιτία μεμαθηκὼς,
<span class="lb" data-page="15.503" data-line="7" id="l15.503.7"></span>νοσεῖν δὲ ἐν θέρει πνιγηρῷ καὶ χωρίῳ τοιούτῳ· συνυποκείσθω
<span class="lb" data-page="15.503" data-line="8" id="l15.503.8"></span>δὲ τούτοις καὶ τεταλαιπωρῆσθαι πρὸ τῆς νόσου τὸν
<span class="lb" data-page="15.503" data-line="9" id="l15.503.9"></span>ἄνθρωπον ἐν φροντίσι καὶ πράξεσι διηνεκέσιν, ἐδηδοκέναι
<span class="lb" data-page="15.503" data-line="10" id="l15.503.10"></span>δὲ παρὰ τὸ ἔθος ὀλίγα λαχανώδη τε καὶ ἄτροφα καὶ τὸ τῆς
<span class="lb" data-page="15.503" data-line="11" id="l15.503.11"></span>γαστρὸς στόμα μὴ ἰσχυρὸν, ἀλλ᾿ ἀσθενὲς ἔχειν φύσει. καὶ
<span class="lb" data-page="15.503" data-line="12" id="l15.503.12"></span>τούτων οὕτως ἐχόντων ἀμφότεροι τὴν αὐτὴν νόσον ὑποκείσθωσαν
<span class="lb" data-page="15.503" data-line="13" id="l15.503.13"></span>νοσεῖν, εἰ βούλει, τὴν ὑφ᾿ Ἱπποκράτους προκεχειρισμένην
<span class="lb" data-page="15.503" data-line="14" id="l15.503.14"></span>ὡς ἐν παραδείγματι κατὰ τὸν λόγον τοῦτον πλευρῖτιν.
<span class="lb" data-page="15.503" data-line="15" id="l15.503.15"></span>ἆρά σοι δοκεῖ προσήκειν ἕνα κανόνα διαίτης ἐπ᾿
<span class="lb" data-page="15.503" data-line="16" id="l15.503.16"></span>ἀμφοτέρων ὁρίζειν ; ἢ τὸν μὲν δεύτερον εἰρημένον ἀπὸ πρώτης
<span class="lb" data-page="15.503" data-line="17" id="l15.503.17"></span>ἡμέρας τρέφειν, τὸν δὲ πρότερον ἄχρι τῆς ἑβδόμης ἐπὶ
<span class="lb" data-page="15.503" data-line="18" id="l15.503.18"></span>πομάτων μόνων διαιτᾷν, ὅταν ἐλπίζῃς μὴ προσωτέρω ταύτης
<span class="pb" data-page="15.504" id="p15.504"></span>
<span class="lb" data-page="15.504" data-line="1" id="l15.504.1"></span>ἀφίξεσθαι τὴν νόσον ; ἐγὼ μὲν γάρ σοί φημι, πολυχρονίῳ
<span class="lb" data-page="15.504" data-line="2" id="l15.504.2"></span>τῇ πείρᾳ κεκρικὼς ἀμφότερα, βελτίστην οὕτως ἔσεσθαι τὴν
<span class="lb" data-page="15.504" data-line="3" id="l15.504.3"></span>δίαιταν, εἰ δ᾿ ὑπαλλάξαις ἐπὶ τἀναντία, τὸν μὲν πρῶτον εἰρημένον
<span class="lb" data-page="15.504" data-line="4" id="l15.504.4"></span>ἀπ᾿ ἀρχῆς τρέφειν ἐγχειρῶν, τὸν δὲ δεύτερον ἄχρι
<span class="lb" data-page="15.504" data-line="5" id="l15.504.5"></span>τῆς ἑβδόμης φυλάττειν ἀμφοτέρους ἀναιρήσεις πρὸ τετάρτης
<span class="lb" data-page="15.504" data-line="6" id="l15.504.6"></span>ἡμέρας, τὸν μὲν ἀποπνίξας τάχιστα, τοῦ δὲ συγκόψας τὴν
<span class="lb" data-page="15.504" data-line="7" id="l15.504.7"></span>δύναμιν. πρόσθες οὖν, εἰ βούλει, καὶ τὴν ἡλικίαν ἐναντίαν
<span class="lb" data-page="15.504" data-line="8" id="l15.504.8"></span>ἑκατέρῳ, τεσσαρακοντούτην μὲν ὑποθέμενος εἶναι τὸν πρότερον,
<span class="lb" data-page="15.504" data-line="9" id="l15.504.9"></span>παῖδα δὲ τὸν δεύτερον· οὕτως γὰρ ἔτι καὶ μᾶλλον ἐπειχθήσεται
<span class="lb" data-page="15.504" data-line="10" id="l15.504.10"></span>πρὸς τὸν ὄλεθρον ἑκάτερος αὐτῶν. ἀλλὰ ταῦτά γε
<span class="lb" data-page="15.504" data-line="11" id="l15.504.11"></span>πάντα τὰ νῦν εἰρημένα πρὸς ἕνα σκοπὸν ἀναφέρεται τὸν
<span class="lb" data-page="15.504" data-line="12" id="l15.504.12"></span>ὑφ᾿ Ἱπποκράτους ἑνὶ ῥήματι δηλωθέντα. τί γάρ φησι ; διδόναι
<span class="lb" data-page="15.504" data-line="13" id="l15.504.13"></span>τὸ ῥόφημα μετὰ τὴν ἑβδόμην, ἢν ἰσχύῃ. ῥῆμα γάρ
<span class="lb" data-page="15.504" data-line="14" id="l15.504.14"></span>ἐστιν ἓν, εὑρίσκεται δὲ ἐξ ὧν εἶπον ἄρτι συμπάντων· εἰ γὰρ
<span class="lb" data-page="15.504" data-line="15" id="l15.504.15"></span>ἰσχύει μέχρι τῆς ἑβδόμης ἡμέρας ἐπ᾿ ὀξυμέλιτί τε καὶ μελικράτῳ
<span class="lb" data-page="15.504" data-line="16" id="l15.504.16"></span>καὶ ὕδατι διαιτώμενος ἐξαρκέσαι δι᾿ ὧν εἶπον ἁπάντων,
<span class="lb" data-page="15.504" data-line="17" id="l15.504.17"></span>ἐλευθερωθήσεταί τε καὶ ὑγιασθήσεται· ὡς εἴ γε τὰ μὲν
<span class="pb" data-page="15.505" id="p15.505"></span>
<span class="lb" data-page="15.505" data-line="1" id="l15.505.1"></span>αὐτῶν παρείη, τὰ δὲ ἀπείη, τὴν δύναμιν τῶν παρόντων τῇ
<span class="lb" data-page="15.505" data-line="2" id="l15.505.2"></span>δυνάμει τῶν ἀπόντων ἀντιπαραβάλλων εἴσῃ πόσαις ἡμέραις
<span class="lb" data-page="15.505" data-line="3" id="l15.505.3"></span>ὁ κάμνων ἐξαρκέσαι δυνήσεται τῷ τοιῷδε τῆς διαίτης εἴδει.
<span class="lb" data-page="15.505" data-line="4" id="l15.505.4"></span>ταῦτ᾿ οὖν ἀποδεδειγμένα κατὰ τὴν ἡμετέραν πραγματείαν εἰ
<span class="lb" data-page="15.505" data-line="5" id="l15.505.5"></span>μὲν ἀνέγνωκας, ἀναμνήσθητι νῦν· εἰ δ᾿ οὐκ ἀνέγνωκας, ἐπ᾿
<span class="lb" data-page="15.505" data-line="6" id="l15.505.6"></span>ἐκεῖνα μετάβηθι πρότερον, εἰ βούλει τὴν ἀλήθειαν τῆς Ἱπποκράτους
<span class="lb" data-page="15.505" data-line="7" id="l15.505.7"></span>γνώμης κατανοῆσαι. πάντα γὰρ ὑφ᾿ ἡμῶν εἴρηται
<span class="lb" data-page="15.505" data-line="8" id="l15.505.8"></span>κατὰ πάσας τὰς πραγματείας, ἑπομένων αὐτοῦ τοῖς δόγμασιν
<span class="lb" data-page="15.505" data-line="9" id="l15.505.9"></span>ἀληθεστάτοις οὖσιν. ἀλλὰ γὰρ οὐχ οἷόν τέ ἐστιν
<span class="lb" data-page="15.505" data-line="10" id="l15.505.10"></span>ἄνθρωπον ἕνα τὴν προσήκουσαν διδάξαι τε μέθοδον καὶ τὰ
<span class="lb" data-page="15.505" data-line="11" id="l15.505.11"></span>κατὰ μέρος ἐν αὐτῇ ἅπαντα. διὸ μηδὲ παρ᾿ Ἱπποκράτους
<span class="lb" data-page="15.505" data-line="12" id="l15.505.12"></span>ἀκούειν ἅπαντα τὰ κατὰ μέρος ἀξιώσῃς, ἀλλὰ μᾶλλον μέμφου
<span class="lb" data-page="15.505" data-line="13" id="l15.505.13"></span>τοῖς δέον ἐργάζεσθαι τὰ καλῶς ὑπ᾿ αὐτοῦ διδαχθέντα, διὰ
<span class="lb" data-page="15.505" data-line="14" id="l15.505.14"></span>φιλοδοξίαν ἑτέραν αἵρεσιν συνισταμένοις. ἀλλ᾿ ἡμεῖς τιμῶντες
<span class="lb" data-page="15.505" data-line="15" id="l15.505.15"></span>ἀλήθειαν ἔν τε <span class="milestone ed2page" data-n="8.33" data-unit="ed2page" id="ed2page.8.33"></span>τοῖς ἄλλοις ἅπασιν ἐπαινοῦμεν
<span class="lb" data-page="15.505" data-line="16" id="l15.505.16"></span>Ἱπποκράτην κᾀν τῷ τὸν οἰκεῖον ἑκάστῳ πράγματι διδάξαι
<span class="lb" data-page="15.505" data-line="17" id="l15.505.17"></span>σκοπὸν, ὡς διὰ παντὸς ἀποβλέποντά τινα πρὸς αὐτὸν ὡρισμένην
<span class="lb" data-page="15.505" data-line="18" id="l15.505.18"></span>ἔχειν τὴν ὁδὸν τῆς εὑρέσεως τῶν βοηθημάτων. οὕτω
<span class="pb" data-page="15.506" id="p15.506"></span>
<span class="lb" data-page="15.506" data-line="1" id="l15.506.1"></span>γοῦν καὶ τοῦ τροφὴν προσφέρεσθαι σκοπὸν ἕνα κοινὸν ἐπὶ
<span class="lb" data-page="15.506" data-line="2" id="l15.506.2"></span>πάντων ἐδείξαμεν, ὑγιαινόντων τε καὶ νοσούντων. ἔστι δ᾿
<span class="lb" data-page="15.506" data-line="3" id="l15.506.3"></span>οὗτος ἡ φυλακὴ τῆς ζωτικῆς δυνάμεως, ἣν νῦν ἐνεδείξατο
<span class="lb" data-page="15.506" data-line="4" id="l15.506.4"></span>σαφῶς εἰπὼν, ἢν ἰσχύῃ. διὰ ταύτην γάρ τοι τὴν δύναμιν
<span class="lb" data-page="15.506" data-line="5" id="l15.506.5"></span>ἐσθίομέν τε καὶ πίνομεν ὑγιαίνοντες, ἅπαντά τε τἄλλα
<span class="lb" data-page="15.506" data-line="6" id="l15.506.6"></span>πράττομεν ὅσα διαφέρει πρὸς τὴν ζωήν· διὰ δὲ τὴν αὐτὴν
<span class="lb" data-page="15.506" data-line="7" id="l15.506.7"></span>ταύτην καὶ νοσοῦντες ἐπὶ τροφὴν καὶ πόμα παραγινόμεθα.
<span class="lb" data-page="15.506" data-line="8" id="l15.506.8"></span>τὸ μὲν γὰρ νόσημα αὐτὸ τῆς ἑαυτοῦ διαθέσεως ἐνδείκνυται
<span class="lb" data-page="15.506" data-line="9" id="l15.506.9"></span>τὰ βοηθήματα, φλεβοτομίαν καὶ κλύσμα καὶ κατάπλασμα καὶ
<span class="lb" data-page="15.506" data-line="10" id="l15.506.10"></span>κάθαρσιν ὀξύμελί τε καὶ μελίκρατον, ἕκαστόν τε τῶν ἄλλων·
<span class="lb" data-page="15.506" data-line="11" id="l15.506.11"></span>ἡ δὲ τῆς δυνάμεως φυλακὴ μόνην τὴν τροφὴν ἐνδείκνυται.
<span class="lb" data-page="15.506" data-line="12" id="l15.506.12"></span>εἰ μὲν οὖν μηδὲν ἔβλαπτε μηδέποτε τὴν νοσώδη διάθεσιν ἡ
<span class="lb" data-page="15.506" data-line="13" id="l15.506.13"></span>τροφὴ, πρὸς μόνην ἂν ἀποβλέποντες τὴν δύναμιν ὡς ἐπὶ
<span class="lb" data-page="15.506" data-line="14" id="l15.506.14"></span>τῶν ὑγιαινόντων ἐτρέφομεν τοὺς νοσοῦντας· ἐπεὶ δὲ βλάπτει
<span class="lb" data-page="15.506" data-line="15" id="l15.506.15"></span>πολλάκις, ὡς ἐδείξαμεν, ἐπισκοπούμεθα διὰ τοῦτο τῆς
<span class="lb" data-page="15.506" data-line="16" id="l15.506.16"></span>νόσου τὴν διάθεσιν, οὐχ ὡς ἐνδεικνυμένην ποτὲ τὴν τροφὴν,
<span class="lb" data-page="15.506" data-line="17" id="l15.506.17"></span>ἀλλ᾿ ὡς κωλύουσαν. ὅταν οὖν μὴ κωλύῃ κελεύῃ τε ἡ δύναμις,
<span class="lb" data-page="15.506" data-line="18" id="l15.506.18"></span>τηνικαῦτα τρέφομεν. οὐδέποτε γὰρ ἡ τροφὴ κατὰ τὸν
<span class="pb" data-page="15.507" id="p15.507"></span>
<span class="lb" data-page="15.507" data-line="1" id="l15.507.1"></span>ἑαυτῆς λόγον ὀνίνησι τὴν νοσώδη διάθεσιν. εἶπον δὲ τοῦτο
<span class="lb" data-page="15.507" data-line="2" id="l15.507.2"></span>διότι πολλάκις ὕλη μία καὶ τροφῆς καὶ φαρμάκου δύναμιν
<span class="lb" data-page="15.507" data-line="3" id="l15.507.3"></span>ἔχει, καθάπερ ἡ τῆς πτισάνης· καθ᾿ ὅσον μὲν γὰρ ῥώννυσι
<span class="lb" data-page="15.507" data-line="4" id="l15.507.4"></span>τὴν δύναμιν, ὡς τροφὴ τοῦτο ἐργάζεσθαι πέφυκεν· ἐπεὶ
<span class="lb" data-page="15.507" data-line="5" id="l15.507.5"></span>δὲ καὶ τέμνει καὶ ὑγραίνει τὰ τῆς ἀναπτύσεως δεόμενα, φαρμάκου
<span class="lb" data-page="15.507" data-line="6" id="l15.507.6"></span>λόγον ἔχει κατὰ τοῦτο. χόνδρος μὲν οὖν τροφὴ μόνον
<span class="lb" data-page="15.507" data-line="7" id="l15.507.7"></span>ἐστὶ πλευριτικοῦ, ὀξύμελι δὲ φάρμακον· ἀμφοτέρων δὲ
<span class="lb" data-page="15.507" data-line="8" id="l15.507.8"></span>ἡ πτισάνη καὶ τὴν δύναμιν ἔχει καὶ τὴν χρείαν παρέχει
<span class="lb" data-page="15.507" data-line="9" id="l15.507.9"></span>τοῖς κάμνουσιν, ἀλλ᾿ ὡς μὲν τροφὴ φυλακῆς ἕνεκα τῆς δυνάμεως,
<span class="lb" data-page="15.507" data-line="10" id="l15.507.10"></span>ὡς φάρμακον δὲ λύσεως ἕνεκα τῆς νόσου προσφέρεται.
<span class="lb" data-page="15.507" data-line="11" id="l15.507.11"></span>ὅταν οὖν ἡ δύναμις ἐξαρκῇ μέχρι τῆς τοῦ νοσήματος
<span class="lb" data-page="15.507" data-line="12" id="l15.507.12"></span>κρίσεως, ἄνευ τοῦ ῥοφῆσαι πτισάνην ὀξύμελι καὶ μελίκρατον
<span class="lb" data-page="15.507" data-line="13" id="l15.507.13"></span>ἀρκεῖ· τὸ μὲν ὀξύμελι φαρμάκου μόνον δύναμιν ἔχον,
<span class="lb" data-page="15.507" data-line="14" id="l15.507.14"></span>τὸ μελίκρατον δὲ καὶ τροφῆς ὀλίγης τε καὶ ἀσθενοῦς. ἐὰν
<span class="lb" data-page="15.507" data-line="15" id="l15.507.15"></span>μὲν οὖν θᾶττον τῆς ἑβδόμης ἡμέρας ἐλπίζεις ἔσεσθαι τὴν
<span class="lb" data-page="15.507" data-line="16" id="l15.507.16"></span>κρίσιν, οἷον εἰ τύχοι περὶ τετάρτην ἢ πέμπτην, πολλοὺς τῶν
<span class="lb" data-page="15.507" data-line="17" id="l15.507.17"></span>καμνόντων εὑρήσεις ἐξαρκέσαι δυναμένους ἄνευ τοῦ ῥοφῆναι
<span class="lb" data-page="15.507" data-line="18" id="l15.507.18"></span>πτισάνην· ἐὰν δὲ εἰς τὴν ἑβδόμην ἐκτείνηται, παντάπασιν
<span class="pb" data-page="15.508" id="p15.508"></span>
<span class="lb" data-page="15.508" data-line="1" id="l15.508.1"></span>ὀλίγους, ὅσοι τήν τε δύναμιν ἰσχυρὰν ἔχουσι καὶ τὴν
<span class="lb" data-page="15.508" data-line="2" id="l15.508.2"></span>τοῦ σώματος ἕξιν σκληρὰν καὶ δυσδιάπνευστον καὶ τοὺς χυμοὺς
<span class="lb" data-page="15.508" data-line="3" id="l15.508.3"></span>παχεῖς ἢ γλίσχρους, τό τε περιέχον μὴ εἴη θερμόν. εἰ
<span class="lb" data-page="15.508" data-line="4" id="l15.508.4"></span>μὲν γὰρ μηδὲν ἀπέῤῥει τοῦ σώματος ἡμῶν, οὐκ ἂν ἐδεόμεθα
<span class="lb" data-page="15.508" data-line="5" id="l15.508.5"></span>τροφῆς ἐπεὶ δὲ ἀποῤῥεῖ, κατὰ τὴν ἀναλογίαν τοῦδε καὶ τὸ
<span class="lb" data-page="15.508" data-line="6" id="l15.508.6"></span>τῆς τροφῆς ποσὸν ὁριούμεθα. τοῖς οὖν ὀλίγον διαπνεομένοις
<span class="lb" data-page="15.508" data-line="7" id="l15.508.7"></span>ἐγχωρεῖ ἄκραν ἀσιτίαν συμβουλεύειν, ἔτι δὲ μᾶλλον
<span class="lb" data-page="15.508" data-line="8" id="l15.508.8"></span>πρὸς τοῦτο ἐὰν καὶ τὴν δύναμιν ἐξ ἀρχῆς ἔχωσιν ἰσχυράν·
<span class="lb" data-page="15.508" data-line="9" id="l15.508.9"></span>ὡς ἥ γε ἀσθενὴς ὥσπερ ἐπὶ τῶν γερόντων ἔχει, εἰ καὶ ὀλίγον
<span class="lb" data-page="15.508" data-line="10" id="l15.508.10"></span>διαπνέεται τὸ σῶμα, ταχέως κάμνει· διὸ καὶ μικρὸν
<span class="lb" data-page="15.508" data-line="11" id="l15.508.11"></span>ἔμπροσθεν ἐμνημόνευσα τῶν ἔτη τεσσαράκοντα γεγονότων, οὐ
<span class="lb" data-page="15.508" data-line="12" id="l15.508.12"></span>τῶν ἑβδομήκοντα.
</p>
<span class="lb rule" data-page="15.508" data-line="13" id="l15.508.13"></span>
          </article>

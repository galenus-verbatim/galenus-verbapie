<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.45">
<span class="pb page1" data-page="15.508" id="p15.508"></span>
<span class="milestone ed1page page1" data-n="5.51" data-unit="ed1page" id="ed1page.5.51"></span>
<span class="milestone ed2page page1" data-n="8.33" data-unit="ed2page" id="ed2page.8.33"></span>
<span class="lb head" data-page="15.508" data-line="14" id="l15.508.14"></span>
            <blockquote class="quote lemma">
<span class="lb" data-page="15.508" data-line="15" id="l15.508.15"></span>Ἢν δὲ μὴ ὑπεληλύθῃ ὁ παλαιότερος σῖτος νεοβρῶτι ἐόντι,
<span class="lb" data-page="15.508" data-line="16" id="l15.508.16"></span>ἢν μὲν ἰσχύῃ τε καὶ ἀκμάζῃ τῇ ἡλικίῃ, <span class="milestone ed2page" data-n="8.34" data-unit="ed2page" id="ed2page.8.34"></span>κλύσαι· ἢν δὲ
<span class="lb" data-page="15.508" data-line="17" id="l15.508.17"></span>ἀσθενέστερος ᾖ, βαλάνῳ προσχρήσασθαι, ἢν μὴ αὐτόματα
<span class="lb" data-page="15.508" data-line="18" id="l15.508.18"></span>διεξίῃ καλῶς.
</blockquote>
<span class="lb rule" data-page="15.508" data-line="19" id="l15.508.19"></span>
            <span class="pb" data-page="15.509" id="p15.509"></span>
            <p>
<span class="lb" data-page="15.509" data-line="1" id="l15.509.1"></span>Πάλιν καλῶς κᾀνταῦθα τὴν μέν ἔνδειξιν τοῦ βοηθήματος
<span class="lb" data-page="15.509" data-line="2" id="l15.509.2"></span>ἀπὸ τῆς κατὰ τὸ σῶμα διαθέσεως ἔλαβε, συνεπεσκέψατο
<span class="lb" data-page="15.509" data-line="3" id="l15.509.3"></span>δὲ τὴν <span class="milestone ed1page" data-n="5.52" data-unit="ed1page" id="ed1page.5.52"></span>δύναμιν οὐχ ὡς ἐνδεικνυμένην ποτὲ τὴν
<span class="lb" data-page="15.509" data-line="4" id="l15.509.4"></span>χρῆσιν τοῦ βοηθήματος, ἀλλ᾿ ὡς ἀντενδεικνυμένην, ἐνίοτε δὲ
<span class="lb" data-page="15.509" data-line="5" id="l15.509.5"></span>καὶ κωλύουσαν. οὐ γὰρ ὅτι τὴν δύναμιν ἰσχυρὸς ὁ κάμνων,
<span class="lb" data-page="15.509" data-line="6" id="l15.509.6"></span>διὰ τοῦτο δεῖται κλύσματος, ἀλλ᾿ ἡ τοῦ κλύσματος ἔνδειξις
<span class="lb" data-page="15.509" data-line="7" id="l15.509.7"></span>ἐκ τῆς κατὰ τὴν γαστέρα διαθέσεως. ἡ δύναμις δὲ ἰσχυρὰ
<span class="lb" data-page="15.509" data-line="8" id="l15.509.8"></span>μὲν ὑπάρχουσα συγχωρεῖ κενοῦν, ἄῤῥωστος δὲ οὖσα κωλύει.
<span class="lb" data-page="15.509" data-line="9" id="l15.509.9"></span>πρόσεχε δὲ πάλιν αὐτοῦ τῷ ἔθει ποτὲ μὲν τῆς δυνάμεως
<span class="lb" data-page="15.509" data-line="10" id="l15.509.10"></span>μόνης ἐπὶ τῶν τοιούτων μνημονεύοντος, ὥσπερ ἐπὶ τῆς
<span class="lb" data-page="15.509" data-line="11" id="l15.509.11"></span>προγεγραμμένης ῥήσεως, ποτὲ δὲ καὶ τὴν ἡλικίαν προστιθέντος·
<span class="lb" data-page="15.509" data-line="12" id="l15.509.12"></span>κυριώτατος μὲν γὰρ ὁ τῆς δυνάμεως σκοπὸς, εἰς δὲ
<span class="lb" data-page="15.509" data-line="13" id="l15.509.13"></span>τὴν διάγνωσιν αὐτοῦ καὶ ἡ τῆς ἡλικίας γνῶσις συντελεῖ, ταχέως
<span class="lb" data-page="15.509" data-line="14" id="l15.509.14"></span>μὲν ἐπὶ τῶν παίδων καμνούσης τῆς δυνάμεως διὰ τὸ
<span class="lb" data-page="15.509" data-line="15" id="l15.509.15"></span>τῆς ἀποῤῥοίας πλῆθος, ἐπαρκούσης δὲ ἐπὶ πλέον ἐν τοῖς
<span class="lb" data-page="15.509" data-line="16" id="l15.509.16"></span>ἀκμάζουσιν. ἀλλ᾿ ὥσπερ ἐπὶ τῶν παίδων ἡ τοῦ σώματος
<span class="lb" data-page="15.509" data-line="17" id="l15.509.17"></span>οὐσία μαλακή τε οὖσα καὶ ὑγρὰ διαφορουμένη αἰτία γίγνεται
<span class="lb" data-page="15.509" data-line="18" id="l15.509.18"></span>τοῦ καταλύεσθαι τὴν δύναμιν, οὕτως καὶ ἐπὶ τῶν χωρίων
<span class="lb" data-page="15.509" data-line="19" id="l15.509.19"></span>ἔχει καὶ ὡρῶν. καὶ γὰρ τούτων αἱ θερμαὶ ταχέως τε
<span class="pb" data-page="15.510" id="p15.510"></span>
<span class="lb" data-page="15.510" data-line="1" id="l15.510.1"></span>καὶ εὐθέως καταλύουσι τὴν δύναμιν τῷ πλήθει τῆς κενώσεως.
<span class="lb" data-page="15.510" data-line="2" id="l15.510.2"></span>εἰκότως οὖν ἐνίοτε ἐπὶ μόνης τῆς δυνάμεως ὁ Ἱπποκράτης
<span class="lb" data-page="15.510" data-line="3" id="l15.510.3"></span>ποιεῖται τὴν διδασκαλίαν τῶν τοιούτων διορισμῶν,
<span class="lb" data-page="15.510" data-line="4" id="l15.510.4"></span>ἐνίοτε δὲ καὶ τῶν ἄλλων τι προστίθησι συναναμιμνήσκων
<span class="lb" data-page="15.510" data-line="5" id="l15.510.5"></span>αὐτοῖς καὶ τὰ λοιπά.
</p>
<span class="lb rule" data-page="15.510" data-line="6" id="l15.510.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.46">
<span class="pb page1" data-page="15.510" id="p15.510"></span>
<span class="milestone ed1page page1" data-n="5.52" data-unit="ed1page" id="ed1page.5.52"></span>
<span class="milestone ed2page page1" data-n="8.34" data-unit="ed2page" id="ed2page.8.34"></span>
<span class="lb head" data-page="15.510" data-line="7" id="l15.510.7"></span>
            <blockquote class="quote lemma">
<span class="lb" data-page="15.510" data-line="8" id="l15.510.8"></span>Καιρὸν δὲ τῆς δόσιος τοῦ ῥοφήματος τόνδε μάλιστα φυλάττεσθαι
<span class="lb" data-page="15.510" data-line="9" id="l15.510.9"></span>κατ᾿ ἀρχὰς καὶ διὰ παντὸς τοῦ νοσήματος. ὅταν
<span class="lb" data-page="15.510" data-line="10" id="l15.510.10"></span>μὲν οἱ πόδες ψυχροὶ ἔωσιν, ἐπισχεῖν χρὴ τοῦ ῥοφήματος
<span class="lb" data-page="15.510" data-line="11" id="l15.510.11"></span>τὴν δόσιν, μάλιστα δὲ καὶ τοῦ ποτοῦ ἀπέχεσθαι· ὅταν
<span class="lb" data-page="15.510" data-line="12" id="l15.510.12"></span>δὲ ἡ θέρμη καταβῇ εἰς τοὺς πόδας, τότε διδόναι· καὶ
<span class="lb" data-page="15.510" data-line="13" id="l15.510.13"></span>νομίζειν μέγα δύνασθαι τὸν καιρὸν ἐν ἁπάσῃσι τῇσι νούσοισι,
<span class="lb" data-page="15.510" data-line="14" id="l15.510.14"></span>οὐχ ἥκιστα δ᾿ ἐν τῇσιν ὀξείῃσιν, μάλιστα δ᾿ ἐν τοῖσι
<span class="lb" data-page="15.510" data-line="15" id="l15.510.15"></span>μᾶλλον πυρετώδεσι καὶ ἐπικινδυνοτάτοισιν.
</blockquote>
<span class="lb rule" data-page="15.510" data-line="16" id="l15.510.16"></span>
            <p>
<span class="lb" data-page="15.510" data-line="17" id="l15.510.17"></span>Ὥσπερ ἔφην ἔνα μὲν ὑπάρχειν σκοπὸν τῆς τροφῆς, τὴν
<span class="pb" data-page="15.511" id="p15.511"></span>
<span class="lb" data-page="15.511" data-line="1" id="l15.511.1"></span>φυλακὴν τῆς δυνάμεως, ἀναγκαῖον δὲ εἶναι συνεπισκοπεῖσθαι
<span class="lb" data-page="15.511" data-line="2" id="l15.511.2"></span>καὶ τοῦ νοσήματος τὴν διάθεσιν· οὕτω καὶ αὐτοῦ τοῦ καιροῦ
<span class="lb" data-page="15.511" data-line="3" id="l15.511.3"></span>τῆς προσφορᾶς ἡ εὕρεσις ἐκ τοῦ μὴ κωλύειν τὴν νόσον γίνεται.
<span class="lb" data-page="15.511" data-line="4" id="l15.511.4"></span>ὅσον μὲν γὰρ ἐπὶ τῷ πρώτῳ σκοπῷ τῆς δυνάμεως ἡ χρεία
<span class="lb" data-page="15.511" data-line="5" id="l15.511.5"></span>τῆς τροφῆς ἐνίοτε καὶ κατὰ τὴν ἀρχὴν τῶν ὑγιαινόντων παροξυσμῶν
<span class="lb" data-page="15.511" data-line="6" id="l15.511.6"></span>ἐστιν, ὥσπερ καὶ ἐπὶ τῶν ὁπότε πρῶτον ἐπὶ τῶν φυσικῶς
<span class="lb" data-page="15.511" data-line="7" id="l15.511.7"></span>γιγνομένων κενώσεων ἐγγύς ἐστί τις τοῦ κάμνειν, ἀναλήψεως αὐτῷ
<span class="lb" data-page="15.511" data-line="8" id="l15.511.8"></span>χρεία. ἐπεὶ δ᾿ ἐν ταῖς ἀρχαῖς καὶ ταῖς ἀναβάσεσι τῶν παροξυσμῶν
<span class="lb" data-page="15.511" data-line="9" id="l15.511.9"></span>ἡ προσενεχθεῖσα τροφὴ βλάπτειν πέφυκε μεγάλα, διὰ
<span class="lb" data-page="15.511" data-line="10" id="l15.511.10"></span>τοῦτ᾿ ἀναβαλλόμεθα τὴν δόσιν αὐτῆς, καίτοι τοῦ σώματος ἤδη
<span class="lb" data-page="15.511" data-line="11" id="l15.511.11"></span>δεομένου. τίς οὖν ἄριστος καιρὸς τροφῆς ἐπὶ τῶν
<span class="lb" data-page="15.511" data-line="12" id="l15.511.12"></span><span class="milestone ed2page" data-n="8.35" data-unit="ed2page" id="ed2page.8.35"></span>νοσούντων; ἐν ᾧ δῆλον μετριώτατα διάκειται τὰ κατὰ τὸν
<span class="lb" data-page="15.511" data-line="13" id="l15.511.13"></span>θώρακα καὶ τὴν γαστέρα. τίς δὲ χείριστος; ἐν ᾧ χείριστα
<span class="lb" data-page="15.511" data-line="14" id="l15.511.14"></span>διάκειται ταῦτα. πότε γοῦν ἔχει χείριστα; κατὰ τὰς ἀρχὰς
<span class="lb" data-page="15.511" data-line="15" id="l15.511.15"></span>τῶν παροξυσμῶν. πότε δὲ μετριώτατα; κατὰ τὰς παρακμάς.
<span class="lb" data-page="15.511" data-line="16" id="l15.511.16"></span>εὔδηλον οὖν ὅτι καιρὸς τροφῆς ἐστιν ἄριστος ἐν ταῖς παρακμαῖς
<span class="lb" data-page="15.511" data-line="17" id="l15.511.17"></span>τῶν νοσούντων. ἡ μὲν οὖν ἀρχὴ τῶν παροξυσμῶν
<span class="pb" data-page="15.512" id="p15.512"></span>
<span class="lb" data-page="15.512" data-line="1" id="l15.512.1"></span>γίγνεται συνελθόντος εἰς τὴν καρδίαν τε καὶ τὸν θώρακα
<span class="lb" data-page="15.512" data-line="2" id="l15.512.2"></span>ἐξ ὅλου τοῦ σώματος τοῦ θερμοῦ παντός· ἡ δ᾿ ἐπίδοσις
<span class="lb" data-page="15.512" data-line="3" id="l15.512.3"></span>ἐκτεινομένου κατὰ βραχὺ πρὸς τὰ πέρατα τοῦ σώματος· ἡ
<span class="lb" data-page="15.512" data-line="4" id="l15.512.4"></span>δ᾿ ἀκμὴ δι᾿ ὅλου τοῦ σώματος ὁμαλῶς ἐκτεινομένου· παρακμὴ
<span class="lb" data-page="15.512" data-line="5" id="l15.512.5"></span>δ᾿ ἔμπαλιν τῇ ἀρχῇ διαπνεομένης γε τῆς θερμασίας γίγνεται
<span class="lb" data-page="15.512" data-line="6" id="l15.512.6"></span>καὶ τὰ μέσα τοῦ σώματος ἀπολειπούσης, ὅπερ ἐδήλωσε
<span class="lb" data-page="15.512" data-line="7" id="l15.512.7"></span>δι᾿ ἑνὸς ῥήματος εἰπών· ὅταν ἡ θέρμη καταβῇ εἰς τοὺς πόδας.
<span class="lb" data-page="15.512" data-line="8" id="l15.512.8"></span>οὐ γὰρ ταὐτόν ἐστι τὸ θερμοὺς ἐκ ψυχρῶν γενέσθαι
<span class="lb" data-page="15.512" data-line="9" id="l15.512.9"></span>τοὺς πόδας καὶ καταβῆναι τὴν θερμασίαν εἰς αὐτούς. τὸ
<span class="lb" data-page="15.512" data-line="10" id="l15.512.10"></span>μὲν γὰρ καταβῆναι τὴν μετάστασιν δηλοῖ τῆς θερμασίας
<span class="lb" data-page="15.512" data-line="11" id="l15.512.11"></span>ἐξ ἑτέρου μέρους εἰς ἄλλο μέρος·, τὸ δὲ θερμανθῆναι τοὺς
<span class="lb" data-page="15.512" data-line="12" id="l15.512.12"></span>πόδας ἐγχωρεῖ γενέσθαι καὶ μενούσης ἐν τοῖς μέσοις τῆς
<span class="lb" data-page="15.512" data-line="13" id="l15.512.13"></span>θερμασίας, ὅπερ ἐπὶ τῆς ἀκμῆς συμβαίνει.
</p>
<span class="lb rule" data-page="15.512" data-line="14" id="l15.512.14"></span>
          </article>

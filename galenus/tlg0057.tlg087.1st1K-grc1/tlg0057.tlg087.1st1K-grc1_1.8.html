<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:1.8">
<span class="pb page1" data-page="15.429" id="p15.429"></span>
<span class="milestone ed1page page1" data-n="5.39" data-unit="ed1page" id="ed1page.5.39"></span>
<span class="milestone ed2page page1" data-n="8.5" data-unit="ed2page" id="ed2page.8.5"></span>
<span class="lb head" data-page="15.429" data-line="1" id="l15.429.1"></span>
            <blockquote class="quote lemma">
<span class="lb" data-page="15.429" data-line="2" id="l15.429.2"></span>Ὁκόταν γὰρ μὴ λοιμώδεος νούσου τρόπος τις κοινὸς ἐπιδημήσῃ,
<span class="lb" data-page="15.429" data-line="3" id="l15.429.3"></span>ἀλλὰ σποράδες ἔωσιν αἱ νοῦσοι καὶ παραπλήσιοι,
<span class="lb" data-page="15.429" data-line="4" id="l15.429.4"></span>ὑπὸ τουτέων τῶν νουσημάτων ἀποθνήσκουσι πλείους ἡ
<span class="lb" data-page="15.429" data-line="5" id="l15.429.5"></span>ὑπὸ τῶν ἄλλων τῶν συμπάντων.
</blockquote>
<span class="lb rule" data-page="15.429" data-line="6" id="l15.429.6"></span>
            <p>
<span class="lb" data-page="15.429" data-line="7" id="l15.429.7"></span>Δηλοῖ δὲ διὰ τοῦ λόγου τούτου τὰ μέν τινα πολλοῖς
<span class="lb" data-page="15.429" data-line="8" id="l15.429.8"></span>γίνεσθαι νοσήματα καθ᾿ ἕνα χρόνον, ἅπερ ὅταν μὲν ὀλέθρια
<span class="lb" data-page="15.429" data-line="9" id="l15.429.9"></span>γένηται, λοιμὸν ὀνομάζουσιν, ὅταν δὲ ἐπιεικέστερα,
<span class="lb" data-page="15.429" data-line="10" id="l15.429.10"></span>ἑτέρᾳ τινὶ προσηγορίᾳ δηλοῦσιν, ἐπίδημα καλοῦντες· ὥστε
<span class="lb" data-page="15.429" data-line="11" id="l15.429.11"></span>εἶναι τὸ μὲν ἐπίδημον νόσημα τὸ κατὰ χρόνον τινὰ πλεονάσαν
<span class="lb" data-page="15.429" data-line="12" id="l15.429.12"></span>ἔν τινι χωρίῳ, τὸν δὲ λοιμὸν ἐπιδημίαν ὀλέθριον.
<span class="lb" data-page="15.429" data-line="13" id="l15.429.13"></span>ἔστι δὲ καὶ ἄλλο γένος νοσημάτων κοινὸν πολλοῖς, ὅπέρ ἐστι
<span class="lb" data-page="15.429" data-line="14" id="l15.429.14"></span>τὸ κατὰ χώραν ἐπιγινόμενον, <span class="milestone ed2page" data-n="8.6" data-unit="ed2page" id="ed2page.8.6"></span>τὰ ἔνδημα καλούμενα.
<span class="lb" data-page="15.429" data-line="15" id="l15.429.15"></span>τούτοις δὲ ἀντίκεινται πᾶσιν αἱ σποράδες νόσοι, διαφερόντως
<span class="lb" data-page="15.429" data-line="16" id="l15.429.16"></span>ἐνοχλοῦσαι τοὺς νοσοῦντας, οὐ κατὰ τὸν κοινὸν τρόπον
<span class="lb" data-page="15.429" data-line="17" id="l15.429.17"></span>συνιστάμεναι. τί ποτ᾿ οὖν ἐστι τὸ λεγόμενον ὑπ᾿ αὐτοῦ,
<span class="lb" data-page="15.429" data-line="18" id="l15.429.18"></span>ἀλλὰ σποράδες ἔωσιν αἱ νοῦσοι καὶ παραπλήσιοι; τοὐναντίον
<span class="pb" data-page="15.430" id="p15.430"></span>
<span class="lb" data-page="15.430" data-line="1" id="l15.430.1"></span>γὰρ ἐχρῆν εἰρῆσθαι καὶ μὴ παραπλησίας αὐτὰς ἀλλήλαις
<span class="lb" data-page="15.430" data-line="2" id="l15.430.2"></span>ὑπάρχειν, ὅπερ ἐστὶ μὴ ὁμοίας, εἴ γε τῇ τῶν νοσημάτων
<span class="lb" data-page="15.430" data-line="3" id="l15.430.3"></span>ὁμοιότητι τὸ ἔνδημον καὶ τὸ ἐπίδημον καὶ τὸ λοιμῶδες
<span class="lb" data-page="15.430" data-line="4" id="l15.430.4"></span>ἐκρίνετο. δυοῖν οὖν θάτερον, ἢ βελτίονα νομιστέον τὴν τοιαύτην
<span class="lb" data-page="15.430" data-line="5" id="l15.430.5"></span>γραφὴν, ἀλλὰ σποράδες ἔωσιν αἰ νοῦσοι καὶ μὴ παραπλήσιοι,
<span class="lb" data-page="15.430" data-line="6" id="l15.430.6"></span>ἢ παραπλησίας αὐτὰς εἰρῆσθαι χρὴ δοκεῖν, οὐκ
<span class="lb" data-page="15.430" data-line="7" id="l15.430.7"></span>ἀλλήλαις, ἀλλὰ ταῖς ἔμπροσθεν εἰρημέναις, τουτέστι ταῖς
<span class="lb" data-page="15.430" data-line="8" id="l15.430.8"></span>συνήθεσιν· ἐπειδὴ σπανιώτερα μὲν ἐπιδήμιά τε καὶ λοιμικὰ
<span class="lb" data-page="15.430" data-line="9" id="l15.430.9"></span>γίνεται νοσήματα, τὰ δ᾿ ὑπ᾿ αὐτοῦ καλούμενα σποραδικὰ
<span class="lb" data-page="15.430" data-line="10" id="l15.430.10"></span>συνήθως· ὑπὲρ ὧν καὶ νῦν ὁ λόγος αὐτῷ γενήσεται, καθάπερ
<span class="lb" data-page="15.430" data-line="11" id="l15.430.11"></span>ὑπὲρ τῶν ἐπιδημίων μὲν ἐν τοῖς τῶν ἐπιδημιῶν βιβλίοις·
<span class="lb" data-page="15.430" data-line="12" id="l15.430.12"></span>τῶν ἐνδήμων δὲ κατὰ τὸ περὶ ὑδάτων καὶ ἀέρων καὶ τόπων·
<span class="lb" data-page="15.430" data-line="13" id="l15.430.13"></span>ἴδιον δὲ οὐδὲν ἐξαίρετον ἐποίησε σύγγραμμα περὶ λοιμῶν,
<span class="lb" data-page="15.430" data-line="14" id="l15.430.14"></span>ἐπειδὴ τῶν ἐπιδημίων ἓν ὑπάρχειν αὐτὸ δι᾿ ἐκείνων
<span class="lb" data-page="15.430" data-line="15" id="l15.430.15"></span>ἐδίδαξεν.
</p>
<span class="lb rule" data-page="15.430" data-line="16" id="l15.430.16"></span>
          </article>

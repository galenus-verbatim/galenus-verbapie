<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.10">
<span class="pb page1" data-page="15.527" id="p15.527"></span>
<span class="milestone ed1page page1" data-n="5.54" data-unit="ed1page" id="ed1page.5.54"></span>
<span class="milestone ed2page page1" data-n="8.41" data-unit="ed2page" id="ed2page.8.41"></span>
<span class="lb head" data-page="15.527" data-line="9" id="l15.527.9"></span>
            <blockquote class="quote lemma">
<span class="lb" data-page="15.527" data-line="10" id="l15.527.10"></span>Ἀλλ᾿ ἢν μὲν σημαίνῃ ὀδύνη ἐς τὴν κληῖδα ἢ ἐς τὸν βραχίονα
<span class="lb" data-page="15.527" data-line="11" id="l15.527.11"></span>βάρος ἢ περὶ μαζὸν ἢ ὑπὲρ τῶν φρενῶν, τάμνειν
<span class="lb" data-page="15.527" data-line="12" id="l15.527.12"></span>ἀρήγει τὴν ἐν τῷ ἀγκῶνι φλέβα τὴν εἴσω καὶ μὴ ὀκνεῖν
<span class="lb" data-page="15.527" data-line="13" id="l15.527.13"></span>συχνὸν ἀφαιρέειν τὸ αἷμα, ἕως ἂν ἐρυθρότερον πολλῷ
<span class="lb" data-page="15.527" data-line="14" id="l15.527.14"></span>ῥυῇ ἢ ἀντὶ καθαροῦ τε καὶ ἐρυθροῦ πελιδνόν· ἀμφοτεροῖα
<span class="lb" data-page="15.527" data-line="15" id="l15.527.15"></span>γὰρ γίγνεται.
</blockquote>
<span class="lb rule" data-page="15.527" data-line="16" id="l15.527.16"></span>
            <p>
<span class="lb" data-page="15.527" data-line="17" id="l15.527.17"></span>Κατὰ τὴν ῥοπὴν τῶν ἐργαζομένων χυμῶν τὴν φλεγμονὴν
<span class="lb" data-page="15.527" data-line="18" id="l15.527.18"></span>ποιεῖται τὰς κενώσεις· τὸ γὰρ ἀκτέα ᾗ ῥέπει τῶν συμφερόντων
<span class="pb" data-page="15.528" id="p15.528"></span>
<span class="lb" data-page="15.528" data-line="1" id="l15.528.1"></span>χωρίων ἀληθέστατον. συμβαίνει δὲ ἐνίοτε
<span class="lb" data-page="15.528" data-line="2" id="l15.528.2"></span><span class="milestone ed2page" data-n="8.42" data-unit="ed2page" id="ed2page.8.42"></span>τοῦτο κατὰ τὴν διαφορὰν τῶν μερῶν τοῦ τὰς πλευρὰς ὑπεζωκότος
<span class="lb" data-page="15.528" data-line="3" id="l15.528.3"></span>ὑμένος. τὰ μὲν γὰρ ἀνωτέρω μέρη τοῦδε φλεγμαίνοντα
<span class="lb" data-page="15.528" data-line="4" id="l15.528.4"></span>πρὸς τὴν κλεῖν καὶ τὸν βραχίονα καὶ τὸν μασθὸν
<span class="lb" data-page="15.528" data-line="5" id="l15.528.5"></span>ἐκτείνει τὴν συμπάθειαν, τὰ δὲ κάτω πρὸς τὰς φρένας τε
<span class="lb" data-page="15.528" data-line="6" id="l15.528.6"></span>καὶ τὸ ὑποχόνδριον. ἄνω μὲν οὖν τῆς συμπαθείας διασημαινούσης
<span class="lb" data-page="15.528" data-line="7" id="l15.528.7"></span>φλέβα χρὴ τέμνειν ἐν ἀγκῶνι, τὴν μᾶλλόν τε καὶ
<span class="lb" data-page="15.528" data-line="8" id="l15.528.8"></span>θᾶττον ἀπὸ τοῦ πεπονθότος μορίου δυναμένην ἀντισπάσαι
<span class="lb" data-page="15.528" data-line="9" id="l15.528.9"></span>τε καὶ κενῶσαι τὸ αἷμα· κάτω δὲ διὰ καθάρσεως τὴν κένωσιν
<span class="lb" data-page="15.528" data-line="10" id="l15.528.10"></span>ποιεῖσθαι προσήκει. εὖ δὲ εἶπε βάρος γίγνεσθαι
<span class="lb" data-page="15.528" data-line="11" id="l15.528.11"></span>περὶ τὸν βραχίονα καὶ οὐ πόνον· τοῦ μὲν γὰρ ἐνταῦθα
<span class="lb" data-page="15.528" data-line="12" id="l15.528.12"></span>μᾶλλον ἠθροῖσθαι τὸ αἷμα καὶ ῥέπειν σημεῖόν
<span class="lb" data-page="15.528" data-line="13" id="l15.528.13"></span><span class="milestone ed1page" data-n="5.55" data-unit="ed1page" id="ed1page.5.55"></span>ἐστι τὸ βάρος ἐπὶ πλήθει γιγνόμενον· αἱ δὲ τάσεις καὶ
<span class="lb" data-page="15.528" data-line="14" id="l15.528.14"></span>κατὰ συμπάθειαν μόνην εἰώθασι γίγνεσθαι, τῶν συνεχῶν
<span class="lb" data-page="15.528" data-line="15" id="l15.528.15"></span>τοῖς φλεγμαίνουσι τεινομένων ἄνευ τοῦ πλεονάζειν ἐν αὐτοῖς
<span class="lb" data-page="15.528" data-line="16" id="l15.528.16"></span>τὸ αἷμα· διὰ τοῦτο οὖν αὐτὸ κενοῦν κελεύει τὸ πλεονάζον
<span class="lb" data-page="15.528" data-line="17" id="l15.528.17"></span>αἷμα τέμνοντα φλέβα τὴν ἔνδον. εἰσὶ γὰρ ἔνδον ἐν τῇ
<span class="pb" data-page="15.529" id="p15.529"></span>
<span class="lb" data-page="15.529" data-line="1" id="l15.529.1"></span>κατ᾿ ἀγκῶνα διαρθρώσει πλείους φλέβες, ἃς τέμνειν εἰώθαμεν·
<span class="lb" data-page="15.529" data-line="2" id="l15.529.2"></span>εἴρηται δὲ περὶ αὐτῶν αὐτάρκως κατά τε τὸ τρίτον
<span class="lb" data-page="15.529" data-line="3" id="l15.529.3"></span>γράμμα τῶν ἀνατομικῶν ἐγχειρήσεων κᾀν τῇ τῶν φλεβῶν
<span class="lb" data-page="15.529" data-line="4" id="l15.529.4"></span>τε καὶ ἀρτηριῶν ἀνατομῇ καθ᾿ ἓν ἄλλο βιβλίον ἰδίᾳ γεγραμμένον·
<span class="lb" data-page="15.529" data-line="5" id="l15.529.5"></span>ἐπὶ κεφαλαίων δὲ καὶ νῦν ἀναγκαῖον εἰπεῖν, ἀπ᾿
<span class="lb" data-page="15.529" data-line="6" id="l15.529.6"></span>ἀρχῆς ἀγαγόντας τὸν λόγον. ἡ κοίλη φλέψ ἐκ τῶν κυρτῶν
<span class="lb" data-page="15.529" data-line="7" id="l15.529.7"></span>τοῦ ἥπατος ἐπὶ τὸ δεξιὸν οὖς τῆς καρδίας ἀναφέρουσα τὸ
<span class="lb" data-page="15.529" data-line="8" id="l15.529.8"></span>αἷμα διανέμει μέν τι καὶ τοῖς μεταξὺ μορίοις ὀλίγον, αὐτῇ
<span class="lb" data-page="15.529" data-line="9" id="l15.529.9"></span>δὲ τῇ καρδίᾳ δίδωσι τὸ πλεῖστον· ἔπειτα ἐντεῦθεν ὡς ἐξ
<span class="lb" data-page="15.529" data-line="10" id="l15.529.10"></span>ἀρχῆς ὥρμητο κατ᾿ εὐθὺ φερομένη πρὸς τὸν τράχηλον, εἰς
<span class="lb" data-page="15.529" data-line="11" id="l15.529.11"></span>ὀρθίας σχίζεται κατὰ τὸ τοῦ θώρακος μέρος δύο φλέβας
<span class="lb" data-page="15.529" data-line="12" id="l15.529.12"></span>μεγάλας, ἃς ὀνομάζουσι σφαγίτιδας· ἀποφύσεις δὲ αὐτῆς,
<span class="lb" data-page="15.529" data-line="13" id="l15.529.13"></span>πρὶν ἐπὶ τὴν καρδίαν ἀφικέσθαι, μεγάλων μὲν φλεβῶν εἰς
<span class="lb" data-page="15.529" data-line="14" id="l15.529.14"></span>τὸ διάφραγμα, σμικρῶν δὲ εἰς τὸ τοῦ θώρακος αὐτοῦ κάτω
<span class="lb" data-page="15.529" data-line="15" id="l15.529.15"></span>μέρος τῶν ὀκτὼ πλευρῶν, ὅ ὑπὸ μιᾶς ἀζύγου τρέφεται φλεβὸς,
<span class="lb" data-page="15.529" data-line="16" id="l15.529.16"></span>ἐπὶ μὲν ἐνίων ζώων ἀνωτέρω τῆς καρδίας ἀποφυομένης,
<span class="lb" data-page="15.529" data-line="17" id="l15.529.17"></span>ἐπ᾿ ἐνίων δ᾿ ὥσπερ καὶ ἐπ᾿ ἀνθρώπων, καθ᾿ ὃ μέρος ἤδη
<span class="pb" data-page="15.530" id="p15.530"></span>
<span class="lb" data-page="15.530" data-line="1" id="l15.530.1"></span>ψαύει τοῦ τῆς καρδίας ὠτὸς ἡ κοίλη φλέψ. ἐντεῦθεν γὰρ
<span class="lb" data-page="15.530" data-line="2" id="l15.530.2"></span>ἀποφυομένη ταπεινοτέρα φέρεται διὰ τῆς καρδίας ἐπὶ τὴν
<span class="lb" data-page="15.530" data-line="3" id="l15.530.3"></span>ῥάχιν κατακαμπτομένη. αὕτη μὲν οὖν ἡ φλὲψ εἰς τὰ κάτω
<span class="lb" data-page="15.530" data-line="4" id="l15.530.4"></span>μέρη τοῦ θώρακος μερίζεται ταῖς ὀκτὼ πλευραῖς ἑκατέρωθεν
<span class="lb" data-page="15.530" data-line="5" id="l15.530.5"></span>ἄχρι τοῦ διαφράγματος· αἱ δ᾿ ὑπόλοιποι τοῦ θώρακος ὑψηλαὶ
<span class="lb" data-page="15.530" data-line="6" id="l15.530.6"></span>πλευραὶ τέσσαρες ὑπὸ συζυγίας ἄλλης τρέφονται φλεβῶν,
<span class="lb" data-page="15.530" data-line="7" id="l15.530.7"></span>ἀποφυομένων τῆς κοίλης πρὶν εἰς τὰς σφαγίτιδας σχισθῆναι.
<span class="lb" data-page="15.530" data-line="8" id="l15.530.8"></span>τούτων οὖν τῶν δύο φλεβῶν ἀκολούθως ἐφεξῆς εἰσιν
<span class="lb" data-page="15.530" data-line="9" id="l15.530.9"></span>αἱ εἰς τὰς χεῖρας ἀφικνούμεναι διὰ τῶν μασχαλῶν· αἱ
<span class="lb" data-page="15.530" data-line="10" id="l15.530.10"></span>δ᾿ ὠμιαῖαι καλούμεναι μετὰ τὸ σχισθῆναι εἰς τὰς σφαγίτιδας
<span class="lb" data-page="15.530" data-line="11" id="l15.530.11"></span>τὴν κοίλην ἀφ᾿ ἑκατέρας μία πεφύκασιν ἐκτὸς ἤδη τοῦ
<span class="lb" data-page="15.530" data-line="12" id="l15.530.12"></span>θώρακος, ἔχουσι δὲ τὰς ῥίζας κοινὰς ταῖς ἐπιπολαίοις σφαγίτισιν.
<span class="lb" data-page="15.530" data-line="13" id="l15.530.13"></span>ἀπὸ μὲν οὖν τῶν ἐπιπολῆς σφαγιτίδων τὰ ἐπιπολῆς
<span class="lb" data-page="15.530" data-line="14" id="l15.530.14"></span>σχεδὸν ἅπαντα μόρια τὰ κατὰ τὸν τράχηλον καὶ τὴν
<span class="lb" data-page="15.530" data-line="15" id="l15.530.15"></span>κεφαλὴν τρέφεται, καθάπερ γε καὶ τὰ διὰ βάθους ἀπὸ τῶν
<span class="lb" data-page="15.530" data-line="16" id="l15.530.16"></span>διὰ βάθους σφαγιτίδων πάντα. τὰ δὲ κατὰ τὰς ὠμοπλάτας
<span class="lb" data-page="15.530" data-line="17" id="l15.530.17"></span>τε καὶ τὸν ἐν τῷ τραχήλῳ νωτιαῖον ἐκ τῶν κάτω μερῶν
<span class="lb" data-page="15.530" data-line="18" id="l15.530.18"></span>τῆς εἰρημένης ῥίζης κοινῆς ἔχει τὰς φλέβας ἀνερχομένας
<span class="lb" data-page="15.530" data-line="19" id="l15.530.19"></span>ἐπ᾿ αὐτά· λέγω δὲ κοινὴν ῥίζαν ἢν ἀρτίως εἶπον εἶναι
<span class="pb" data-page="15.531" id="p15.531"></span>
<span class="lb" data-page="15.531" data-line="1" id="l15.531.1"></span>ταῖς τε ἐπιπολαίοις σφαγίτισι καὶ ταῖς ὠμιαίαις. εἰκότως
<span class="lb" data-page="15.531" data-line="2" id="l15.531.2"></span>οὖν ἡ μὲν ὠμιαία τὰ τῶν κλειδῶν ἄνωθεν μέρη κενοῖ θᾶττόν
<span class="lb" data-page="15.531" data-line="3" id="l15.531.3"></span>τε καὶ μᾶλλον, ὅσα κατὰ τράχηλόν τέ ἐστι καὶ κεφαλήν·
<span class="lb" data-page="15.531" data-line="4" id="l15.531.4"></span>ἡ δὲ διὰ τῆς μασχάλης τὰ κατὰ τὸν θώρακα καὶ τούτων
<span class="lb" data-page="15.531" data-line="5" id="l15.531.5"></span>αὐτῶν μᾶλλον τὰ ὑψηλὰ καὶ μάλιστα ἐπὶ τῶν ἀνθρώπων·
<span class="lb" data-page="15.531" data-line="6" id="l15.531.6"></span><span class="milestone ed2page" data-n="8.43" data-unit="ed2page" id="ed2page.8.43"></span>ἐπειδὴ τὰ ταπεινὰ πάντα μία φλὲψ ἑτέρα τρέφει κατωτέρω
<span class="lb" data-page="15.531" data-line="7" id="l15.531.7"></span>τῆς καρδίας ἀποφυομένη τῆς κοίλης φλεβός. ταύτης
<span class="lb" data-page="15.531" data-line="8" id="l15.531.8"></span>δὲ τῆς τὰ ταπεινὰ τοῦ θώρακος τρεφούσης παρὰ τὰς ῥίζας
<span class="lb" data-page="15.531" data-line="9" id="l15.531.9"></span>τῶν πλευρῶν κατάντους φερομένης ἐκ τῶν ἀριστερῶν
<span class="lb" data-page="15.531" data-line="10" id="l15.531.10"></span>μερῶν ἄχρι τοῦ διαφράγματος, αἱ καθ᾿ ἕκαστον μεσοπλεύριον,
<span class="lb" data-page="15.531" data-line="11" id="l15.531.11"></span>ἀριστερόν τε καὶ δεξιὸν, ἀπονεμήσεις γίγνονται· καὶ
<span class="lb" data-page="15.531" data-line="12" id="l15.531.12"></span>μέντοι καὶ τὸ λείψανον αὐτῆς διεκπίπτει πρὸς τὸ διάφραγμα
<span class="lb" data-page="15.531" data-line="13" id="l15.531.13"></span>τοῖς πρώτοις μετ᾿ αὐτὸ διανεμόμενον σώμασιν. αἱ δὲ διὰ
<span class="lb" data-page="15.531" data-line="14" id="l15.531.14"></span>τῶν μασχαλῶν ἐπὶ τὰς χεῖρας φερόμεναι τὰς ῥίζας ἔχουσιν
<span class="lb" data-page="15.531" data-line="15" id="l15.531.15"></span>ἐγγυτάτω ταῖς τρεφούσαις φλεψὶ τὰς ὑψηλὰς τοῦ θώρακος
<span class="lb" data-page="15.531" data-line="16" id="l15.531.16"></span>τέτταρας πλευρὰς, οὐκ ὀλίγῳ μείζους οὖσαι τῶν κατὰ τὸν
<span class="lb" data-page="15.531" data-line="17" id="l15.531.17"></span>ὦμον εἰς τὰς χεῖρας ἡκουσῶν. ἐπιβαίνουσι δὲ κατὰ τὴν ἔνδον
<span class="lb" data-page="15.531" data-line="18" id="l15.531.18"></span>χώραν ἑκατέρου βραχίονος, φέρονται δὲ δι᾿ αὐτῶν κατάντεις,
<span class="pb" data-page="15.532" id="p15.532"></span>
<span class="lb" data-page="15.532" data-line="1" id="l15.532.1"></span>ἀπονεμήσεις μεγάλας διδοῦσαι τοῖς ἐνταῦθα μυσίν.
<span class="lb" data-page="15.532" data-line="2" id="l15.532.2"></span>ἐπειδὰν δὲ πλησίον ἑκατέρα γένηται τῆς κατ᾿ ἀγκῶνα διαρθρώσεως,
<span class="lb" data-page="15.532" data-line="3" id="l15.532.3"></span>ἀποφύει τὰς ἔνδον τοῦ βραχίονος φλέβας παρὰ
<span class="lb" data-page="15.532" data-line="4" id="l15.532.4"></span>τὸν ἐνταῦθα κόνδυλον αὐτοῦ τοῦ πήχεος ὀστοῦ· τῷ δ᾿ ἄλλῳ
<span class="lb" data-page="15.532" data-line="5" id="l15.532.5"></span>παντὶ δίχα σχισθέντι φέρεται διὰ τῆς κατ᾿ ἀγκῶνα καμπῆς,
<span class="lb" data-page="15.532" data-line="6" id="l15.532.6"></span>ἐπιπολῆς μὲν ἐργαζομένη τὴν τεμνομένην ἐνταῦθα φλέβα,
<span class="lb" data-page="15.532" data-line="7" id="l15.532.7"></span>διὰ βάθους δὲ πολλοῦ τὴν κατασχιζομένην τῇ ἀρτηρίᾳ. τέμνεται
<span class="lb" data-page="15.532" data-line="8" id="l15.532.8"></span>δὲ καὶ ἄλλη φλὲψ ἡ ἐν ἀγκῶνι λοξὴ, καθάπερ ἤδη
<span class="lb" data-page="15.532" data-line="9" id="l15.532.9"></span>καθ᾿ ἑκατέραν χεῖρα μία, τῆς ὠμιαίας οὐ σμικρὸν μόριον·
<span class="lb" data-page="15.532" data-line="10" id="l15.532.10"></span>διεξελθοῦσα γὰρ αὕτη κατὰ τὸν βραχίονα προφανὴς ὑπὸ τῷ
<span class="lb" data-page="15.532" data-line="11" id="l15.532.11"></span>δέρματι σχίζεται καὶ αὕτη κατὰ τὴν ἐν ἀγκῶνι διάρθρωσιν,
<span class="lb" data-page="15.532" data-line="12" id="l15.532.12"></span>ἐν τοῖς ὑψηλοτάτοις μέρεσιν αὐτῆς, ἐσχηματισμένης δηλονότι
<span class="lb" data-page="15.532" data-line="13" id="l15.532.13"></span>τῆς χειρὸς, ὡς Ἱπποκράτης ἐδίδαξεν ἐν τῷ περὶ ἀγμῶν.
<span class="lb" data-page="15.532" data-line="14" id="l15.532.14"></span>ὅσον μὲν οὖν μετὰ τὴν σχίσιν αὐτῆς ὑψηλὸν μέρος ἐπὶ τὰ
<span class="lb" data-page="15.532" data-line="15" id="l15.532.15"></span>τοῦ πήχεος ἐκτὸς φέρεται, τοῦτο παρὰ τὴν σχίσιν αὐτὴν
<span class="lb" data-page="15.532" data-line="16" id="l15.532.16"></span>τέμνεται, κατ᾿ εὐθὺ μάλιστα κείμενον τῇ πρώτῃ ῥίζῃ τῆς
<span class="lb" data-page="15.532" data-line="17" id="l15.532.17"></span>φλεβὸς, διὸ καὶ τάχιστα κενοῖ τὰ τῶν κλειδῶν ὑψηλότερα
<span class="lb" data-page="15.532" data-line="18" id="l15.532.18"></span>χωρία· τὸ δ᾿ εἰς τὴν καμπὴν φερόμενον λοξὸν ἧττον μὲν
<span class="pb" data-page="15.533" id="p15.533"></span>
<span class="lb" data-page="15.533" data-line="1" id="l15.533.1"></span>τοῦδε, μᾶλλον δὲ τῶν ἄλλων κενοῖ ταῦτα, τὸ δὲ ἀπὸ τῆς ἔνδον
<span class="lb" data-page="15.533" data-line="2" id="l15.533.2"></span>τῆς μεγάλης φερόμενον καὶ αὐτὸ λοξὸν, ἥκιστα μὲν τὰ
<span class="lb" data-page="15.533" data-line="3" id="l15.533.3"></span>προειρημένα κενοῖ μόρια, μάλιστα δὲ τὰ τοῦ θώρακος ἄνω,
<span class="lb" data-page="15.533" data-line="4" id="l15.533.4"></span>διὰ τὰς ῥίζας καὶ τῆς διὰ τῆς μασχάλης πρὸς τὴν χεῖρα
<span class="lb" data-page="15.533" data-line="5" id="l15.533.5"></span>φερομένης καὶ τῆς τὰ τοῦ θώρακος ἄνω τρεφούσης ἐγγυτάτω
<span class="lb" data-page="15.533" data-line="6" id="l15.533.6"></span>ὑπαρχούσας. ταύτην οὖν ἀξιοῖ τέμνειν πρὶν εἰς ταὐτὸν
<span class="lb" data-page="15.533" data-line="7" id="l15.533.7"></span>ἀφικέσθαι καὶ συμφῦναι τῇ τῆς ὠμιαίας ἀπεσχισμένῃ. μὴ
<span class="lb" data-page="15.533" data-line="8" id="l15.533.8"></span>φαινομένης δ᾿ ἐνίοτε ταύτης, ἀντ᾿ αὐτῆς τέμνομέν τινα τῶν
<span class="lb" data-page="15.533" data-line="9" id="l15.533.9"></span>ἔνδον, ἃς ἐπὶ τὸ τοῦ πήχεος ὀστοῦν κατ᾿ ἴξιν καταφέρεσθαι
<span class="lb" data-page="15.533" data-line="10" id="l15.533.10"></span>μεμαθήκαμεν· μὴ φαινομένων δὲ μηδὲ τούτων ἐπὶ τὴν γιγνομένην
<span class="lb" data-page="15.533" data-line="11" id="l15.533.11"></span>ἐκ τῆς συμφύσεως τῶν εἰρημένων δύο φλεβῶν
<span class="lb" data-page="15.533" data-line="12" id="l15.533.12"></span>τῶν λοξῶν ἀφικνούμεθα· δυναμένης δέ ποτε καὶ ταύτης μὴ
<span class="lb" data-page="15.533" data-line="13" id="l15.533.13"></span>φαίνεσθαι, τῆς δ᾿ ὠμιαίας φαινομένης καὶ ἐκείνην τέμνε,
<span class="lb" data-page="15.533" data-line="14" id="l15.533.14"></span>γινώσκων τὰς κενώσεις ὅθεν ἂν γένωνται ἀναδιδομένας μὲν
<span class="lb" data-page="15.533" data-line="15" id="l15.533.15"></span>εἰς τὸ σῶμα τῶν ζώων ὅλον οὐ, μὴν οὔτε ταχέως οὔθ᾿
<span class="lb" data-page="15.533" data-line="16" id="l15.533.16"></span>ὁμοίως ἐξ ἁπάσης φλεβός· ἡμεῖς δὲ καὶ ταχέως καὶ μᾶλλον
<span class="lb" data-page="15.533" data-line="17" id="l15.533.17"></span>τῶν ἄλλων μορίων κενῶσαι σπεύδομεν τὸ φλεγμαῖνον καὶ
<span class="lb" data-page="15.533" data-line="18" id="l15.533.18"></span>μάλιστ᾿ ἐπὶ τῶν ὀξέων νοσημάτων· ὅπερ ἡ ἔσω φλέψ ἡ ἐν
<span class="pb" data-page="15.534" id="p15.534"></span>
<span class="lb" data-page="15.534" data-line="1" id="l15.534.1"></span>ἀγκῶνι ποιεῖ, καὶ πολὺ μᾶλλον, ὅταν τὴν ῥοπὴν ἄνω τὸ πλεονάζον
<span class="lb" data-page="15.534" data-line="2" id="l15.534.2"></span>αἷμα φαίνηται ποιούμενον ἢ καὶ τὰ τοῦ θώρακός
<span class="lb" data-page="15.534" data-line="3" id="l15.534.3"></span>ἐστιν ὑψηλὰ πεπονθότα· τηνικαῦτα γάρ τοι τὸ βάρος μᾶλλον
<span class="lb" data-page="15.534" data-line="4" id="l15.534.4"></span>ἐν βραχίονι γίγνεται καὶ κατὰ τὸν μαστόν. αἱ δ᾿ ἐν
<span class="lb" data-page="15.534" data-line="5" id="l15.534.5"></span>τοῖς κάτω μέρεσι τοῦ θώρακος φλεγμοναὶ, πλησίον οὖσαι
<span class="lb" data-page="15.534" data-line="6" id="l15.534.6"></span>τοῦ διαφράγματος, εἰς ὑποχόνδριον εἰκότως διαπέμπουσι
<span class="lb" data-page="15.534" data-line="7" id="l15.534.7"></span>τὰς ὀδύνας· οὔκουν αὐτὰς ὀνίνησι μεγάλως ἡ ἀπ᾿ ἀγκῶνος
<span class="lb" data-page="15.534" data-line="8" id="l15.534.8"></span>κένωσις ἐν τῷ μεταξὺ τῆς καρδίας κειμένης· ἤκουσας γὰρ
<span class="lb" data-page="15.534" data-line="9" id="l15.534.9"></span>ἄρτι τὴν τὰ κάτω τοῦ θώρακος τρέφουσαν φλέβα <span class="milestone ed2page" data-n="8.44" data-unit="ed2page" id="ed2page.8.44"></span>κατωτέρω
<span class="lb" data-page="15.534" data-line="10" id="l15.534.10"></span>τῆς καρδίας ἀποφύεσθαι. ταῦτα μὲν εἴρηταί μοι περὶ τοῦ
<span class="lb" data-page="15.534" data-line="11" id="l15.534.11"></span>καλῶς ὑπ᾿ αὐτοῦ γεγράφθαι τέμνειν τὴν φλέβα τὴν ἐν
<span class="lb" data-page="15.534" data-line="12" id="l15.534.12"></span>ἀγκῶνι, τὴν εἴσω· τῆς δὲ κενώσεως τοῦ αἵματος ὅρον αὐτοῦ
<span class="lb" data-page="15.534" data-line="13" id="l15.534.13"></span>θεμένου τὴν μεταβολὴν τῆς χροιᾶς, ἐφεξῆς ἂν εἴη καὶ περὶ
<span class="lb" data-page="15.534" data-line="14" id="l15.534.14"></span>τοῦδε ῥητέον. ὅσον μὲν οὖν ἐν τῇ φλεγμονῇ αἷμά ἐστι, τοῦτο
<span class="lb" data-page="15.534" data-line="15" id="l15.534.15"></span>διὰ τὸ πλῆθος τῆς θερμασίας ὑπαλλάττεται τῇ χροιᾷ, τὸ δ᾿
<span class="lb" data-page="15.534" data-line="16" id="l15.534.16"></span>ἄλλο παραπλήσιον ἐν ἅπασι τοῖς μορίοις διαμένει· ὥστε τοῦ
<span class="lb" data-page="15.534" data-line="17" id="l15.534.17"></span>μὲν ἐν ὅλῳ τῷ σώματι φλεγματικωτέρου τυγχάνοντος, ἐρυθρότερον
<span class="pb" data-page="15.535" id="p15.535"></span>
<span class="lb" data-page="15.535" data-line="1" id="l15.535.1"></span>ἔσται τὸ κατὰ τὴν φλεγμαίνουσαν πλευράν· ἐκείνου
<span class="lb" data-page="15.535" data-line="2" id="l15.535.2"></span>δ᾿ ὄντος ἐρυθροῦ κατοπτώμενον τοῦτο πρὸς τὸ μέλαν
<span class="lb" data-page="15.535" data-line="3" id="l15.535.3"></span>ἐκτραπήσεται· τῆς δ᾿ εἰς τὸ μέλαν ἐξ ἐρυθροῦ μεταβολῆς
<span class="lb" data-page="15.535" data-line="4" id="l15.535.4"></span>ἐν τῷ μεταξὺ τὸ πελιδνόν ἐστι. σημεῖον οὖν ἱκανόν ἐστι
<span class="lb" data-page="15.535" data-line="5" id="l15.535.5"></span>τῆς <span class="milestone ed1page" data-n="5.56" data-unit="ed1page" id="ed1page.5.56"></span>ἐκ τοῦ φλεγμαίνοντος μέρους μεταλήψεως τοῦ
<span class="lb" data-page="15.535" data-line="6" id="l15.535.6"></span>αἵματος ἡ τῆς χροιᾶς ὑπαλλαγή. τὸ μὲν οὖν οἰκεῖον τῷ
<span class="lb" data-page="15.535" data-line="7" id="l15.535.7"></span>πάθει μέτρον τῆς κενώσεως εἴρηται· τῆς δυνάμεως δέ ποτε
<span class="lb" data-page="15.535" data-line="8" id="l15.535.8"></span>κωλυούσης ἄχρι τοσούτου κενοῦν, εἰδέναι μὲν χρὴ τὴν ὠφέλειαν
<span class="lb" data-page="15.535" data-line="9" id="l15.535.9"></span>ἥττονα ἐσομένην τῷ φλεγμαίνοντι μορίῳ, μᾶλλον δὲ
<span class="lb" data-page="15.535" data-line="10" id="l15.535.10"></span>ἀπέχεσθαι προσήκει τοῦ καταλῦσαι τὴν· δύναμιν ἢ κενῶσαι
<span class="lb" data-page="15.535" data-line="11" id="l15.535.11"></span>τὸ πλεονάζον αἷμα.
</p>
<span class="lb rule" data-page="15.535" data-line="12" id="l15.535.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.11">
<span class="pb page1" data-page="15.535" id="p15.535"></span>
<span class="milestone ed1page page1" data-n="5.56" data-unit="ed1page" id="ed1page.5.56"></span>
<span class="milestone ed2page page1" data-n="8.44" data-unit="ed2page" id="ed2page.8.44"></span>
<span class="lb head" data-page="15.535" data-line="13" id="l15.535.13"></span>
            <blockquote class="quote lemma">
<span class="lb" data-page="15.535" data-line="14" id="l15.535.14"></span>Ἢν δὲ ὑπὸ τὰς φρένας ᾖ τὸ ἄλγημα, ἐς δὲ τὴν κληῖδα μὴ
<span class="lb" data-page="15.535" data-line="15" id="l15.535.15"></span>σημαίνῃ, μαλθάσσειν χρὴ τὴν κοιλίην ἢ μέλανι ἐλλεβόρῳ
<span class="lb" data-page="15.535" data-line="16" id="l15.535.16"></span>ἢ πεπλίῳ· μέλανι μὲν δαῦκον ἢ σέσελι ἢ κύμινον ἢ ἄνισον
<span class="lb" data-page="15.535" data-line="17" id="l15.535.17"></span>ἢ ἄλλο τι τῶν εὐωδέων μίσγοντα, πεπλίῳ δὲ ὀπὸν
<span class="lb" data-page="15.535" data-line="18" id="l15.535.18"></span>σιλφίου· ἀτὰρ καὶ μισγόμενα ἀλλήλοισιν ὁμοιότροπα ταῦτά
<span class="pb" data-page="15.536" id="p15.536"></span>
<span class="lb" data-page="15.536" data-line="1" id="l15.536.1"></span>ἐστιν. ἄγει δὲ μέλας μὲν καλλίω καὶ κρισιμώτερα
<span class="lb" data-page="15.536" data-line="2" id="l15.536.2"></span>πεπλίου, πέπλιον δὲ μέλανος μᾶλλον φυσέων καταῤῥηκτικώτερόν
<span class="lb" data-page="15.536" data-line="3" id="l15.536.3"></span>ἐστιν. ἄμφω δὲ ταῦτα ὀδύνην παύει· παύει δὲ
<span class="lb" data-page="15.536" data-line="4" id="l15.536.4"></span>καὶ ἄλλα πολλὰ τῶν ὑπηλάτων, κράτιστα δὲ ταῦτα ὧν
<span class="lb" data-page="15.536" data-line="5" id="l15.536.5"></span>ἐγὼ οἶδά ἐστιν. ἐπεὶ καὶ τὰ ἐν τοῖσι ῥοφήμασι διδόμενα
<span class="lb" data-page="15.536" data-line="6" id="l15.536.6"></span>ὑπήλατα ἀρήγει, ὁκόσα μὴ ἄγαν ἐστὶν ἀηδέα λύειν διὰ
<span class="lb" data-page="15.536" data-line="7" id="l15.536.7"></span>πικρότητα, ἢ δι᾿ ἄλλην τινὰ ἀηδίην ἢ διὰ πλῆθος ἢ
<span class="lb" data-page="15.536" data-line="8" id="l15.536.8"></span>χροιὴν ἢ ὑπεροψίην τινά.
</blockquote>
<span class="lb rule" data-page="15.536" data-line="9" id="l15.536.9"></span>
            <p>
<span class="lb" data-page="15.536" data-line="10" id="l15.536.10"></span>Ὅτι τὰ καθαρτικὰ φάρμακα διὰ τῆς πείρας εὑρίσκεται
<span class="lb" data-page="15.536" data-line="11" id="l15.536.11"></span>τίνα τε καθαίρει χυμὸν καὶ εἰ ὅλως καθαίρει, μεμάθηκας
<span class="lb" data-page="15.536" data-line="12" id="l15.536.12"></span>ἐν τοῖς περὶ τῆς τῶν ἁπλῶν φαρμάκων δυνάμεως· ὅτι μέντοι
<span class="lb" data-page="15.536" data-line="13" id="l15.536.13"></span>χρεία καθάρσεως ἐστιν, εἰ ῥέπουσιν οἱ πλεονάζοντες χυμοὶ
<span class="lb" data-page="15.536" data-line="14" id="l15.536.14"></span>κάτω καὶ τῷ λόγῳ μὲν ἐπενοήθη, τὴν μαρτυρίαν δὲ καὶ
<span class="lb" data-page="15.536" data-line="15" id="l15.536.15"></span>βεβαίωσιν ἐκ τῆς πείρας ἔσχεν. αὐτὸς οὖν ὁ Ἱπποκράτης
<span class="lb" data-page="15.536" data-line="16" id="l15.536.16"></span>ἐδίδαξέ σε τὰς δυνάμεις ὧν δίδωσι φαρμάκων ἐν τοῖς τοιούτοις
<span class="lb" data-page="15.536" data-line="17" id="l15.536.17"></span>πάθεσι, τὸν μέλανα ἐλλέβορον ἐκκενοῦν εἰπὼν κρισιμώτερα,
<span class="pb" data-page="15.537" id="p15.537"></span>
<span class="lb" data-page="15.537" data-line="1" id="l15.537.1"></span>τὸ δὲ πέπλιον φυσῶν εἶναι καταῤῥηκτικώτερον. εἴη
<span class="lb" data-page="15.537" data-line="2" id="l15.537.2"></span>δ᾿ ἂν αὐτῷ κρισιμώτερα λεγόμενα τὰ μᾶλλον κρίσιν ποιοῦντα
<span class="lb" data-page="15.537" data-line="3" id="l15.537.3"></span>τοῦ νοσήματος, ὅπερ ἐστὶ <span class="milestone ed2page" data-n="8.45" data-unit="ed2page" id="ed2page.8.45"></span>δυνάμει ταὐτὸν τῷ
<span class="lb" data-page="15.537" data-line="4" id="l15.537.4"></span>ὠφελιμώτερα. ἁπάντων δὲ τῶν καθαιρόντων φαρμάκων κακούντων
<span class="lb" data-page="15.537" data-line="5" id="l15.537.5"></span>τὴν γαστέρα καὶ μάλιστα ταύτης τὸ στόμα, διότι
<span class="lb" data-page="15.537" data-line="6" id="l15.537.6"></span>νευρωδέστατόν τε καὶ αἰσθητικώτατόν ἐστιν, ἡ μίξις ἐπενοήθη
<span class="lb" data-page="15.537" data-line="7" id="l15.537.7"></span>τῶν εὐωδῶν, ὅπως μὴ μόνη μηδ᾿ ἀκραιφνὴς ἡ δύναμις τῶν
<span class="lb" data-page="15.537" data-line="8" id="l15.537.8"></span>καθαιρόντων φαρμάκων ἅπτηται τοῦ στόματος τῆς γαστρός.
<span class="lb" data-page="15.537" data-line="9" id="l15.537.9"></span>μιγνύμενα δ᾿ ἀλλήλοις τὸ πέπλιον καὶ τὸ ἐλλέβορον ὁμοιότροπά
<span class="lb" data-page="15.537" data-line="10" id="l15.537.10"></span>φησιν εἶναι, τουτέστιν ὁμολογεῖν ταῖς δυνάμεσι καὶ
<span class="lb" data-page="15.537" data-line="11" id="l15.537.11"></span>κατὰ μηδὲν στασιάζειν. ἡ γάρ τοι στάσις ἐν ταῖς μίξεσι
<span class="lb" data-page="15.537" data-line="12" id="l15.537.12"></span>τῶν καθαιρόντων γίνεται φαρμάκων, οὐχ ὅταν αὐτῶν τὸ μὲν
<span class="lb" data-page="15.537" data-line="13" id="l15.537.13"></span>χολῆς, εἰ τύχῃ, τὸ δὲ φλέγματος ᾖ κενωτικὸν (ἀμφότερα γὰρ
<span class="lb" data-page="15.537" data-line="14" id="l15.537.14"></span>ἐκκενοῦσθαι δύναται κατὰ τὸν αὐτὸν χρόνον) ἀλλ᾿ ὅταν τὸ
<span class="lb" data-page="15.537" data-line="15" id="l15.537.15"></span>μὲν εὐθέως, τὸ δὲ μετὰ πολὺ τῆς προσφορᾶς πεφύκῃ κινεῖν
<span class="lb" data-page="15.537" data-line="16" id="l15.537.16"></span>τὴν κάθαρσιν· ἀνώμαλος γὰρ οὕτως ἡ κένωσις γίγνεται
<span class="lb" data-page="15.537" data-line="17" id="l15.537.17"></span>προσενεχθέντων ἅμα. λέγω δὲ ἀνώμαλον ὅταν ἤδη παύεσθαι
<span class="pb" data-page="15.538" id="p15.538"></span>
<span class="lb" data-page="15.538" data-line="1" id="l15.538.1"></span>δοκούσης, ἀρχὴ πάλιν ἑτέρας κενώσεως γίνεται· τὸ γάρ
<span class="lb" data-page="15.538" data-line="2" id="l15.538.2"></span>τοι θᾶττον εἰωθὸς καθαίρειν φάρμακον συνεκκενοῖ τι καὶ ἐκ
<span class="lb" data-page="15.538" data-line="3" id="l15.538.3"></span>θατέρου, ὥστ᾿ ὀλίγον αὐτοῦ καταλειπόμενον ἀσθενέστερον
<span class="lb" data-page="15.538" data-line="4" id="l15.538.4"></span>γιγνόμενον ἔτι καὶ μᾶλλον ὀψιαίτερον τῆς οἰκείας καθάρσεως
<span class="lb" data-page="15.538" data-line="5" id="l15.538.5"></span>ἄρχεται. τῇ γοῦν προθεσμίᾳ τῆς κενώσεως ὁμοιότροπόν
<span class="lb" data-page="15.538" data-line="6" id="l15.538.6"></span>ἐστι τῷ ἐλλεβόρῳ τὸ πέπλιον, ὑπάγειν τε καὶ αὐτὸ πέφυκε
<span class="lb" data-page="15.538" data-line="7" id="l15.538.7"></span>παραπλησίως ἐλλεβόρῳ μέλανα χυμόν. τὰ δ᾿ ἄλλα καὶ τῆσδε
<span class="lb" data-page="15.538" data-line="8" id="l15.538.8"></span>τῆς ῥήσεως καὶ τῶν ἐφεξῆς δῆλα. γινώσκειν μὲν οὖν αὐτὰ
<span class="lb" data-page="15.538" data-line="9" id="l15.538.9"></span>χρὴ καὶ μεμνῆσθαι, χρῆσθαι δὲ οὐ διὰ παντὸς ἐπὶ τῶν πλευριτικῶν,
<span class="lb" data-page="15.538" data-line="10" id="l15.538.10"></span>ἀναμιμνησκομένους ἐκείνου τοῦ ἀφορισμοῦ, καθ᾿ ὅν
<span class="lb" data-page="15.538" data-line="11" id="l15.538.11"></span>φησιν, ἐν τοῖς ὀξέσι πάθεσιν ὀλιγάκις καὶ ἐν ἀρχαῖς χρηστέον
<span class="lb" data-page="15.538" data-line="12" id="l15.538.12"></span>εἶναι ταῖς φαρμακείαις. ὅταν οὖν, φησὶ, μὴ μόνον
<span class="lb" data-page="15.538" data-line="13" id="l15.538.13"></span>ὀξὺ τὸ πάθος ᾖ, καθάπερ ἐστὶν ἡ πλευρῖτις, ἀλλὰ καὶ μετὰ
<span class="lb" data-page="15.538" data-line="14" id="l15.538.14"></span>πυρετοῦ σφοδροτάτου, πολλῷ μᾶλλον εὐλαβητέον ἐστὶ τὴν
<span class="lb" data-page="15.538" data-line="15" id="l15.538.15"></span>δόσιν τοῦ καθαίροντος φαρμάκου καὶ διὰ φλεβοτομίας κενωτέον
<span class="lb" data-page="15.538" data-line="16" id="l15.538.16"></span>μᾶλλον, εἰ καὶ πρὸς ὑποχόνδριόν ἐστιν ἡ ὀδύνη
<span class="lb" data-page="15.538" data-line="17" id="l15.538.17"></span>περαινομένη, μικροτέρας μὲν ὠφελείας ἢ τῆς διὰ καθάρσεως
<span class="lb" data-page="15.538" data-line="18" id="l15.538.18"></span>ἑπομένης, ἀσφαλεστέρας δὲ μακρῷ, μᾶλλον δὲ κίνδυνον μὲν
<span class="pb" data-page="15.539" id="p15.539"></span>
<span class="lb" data-page="15.539" data-line="1" id="l15.539.1"></span>οὐδ᾿ ὁντιναοῦν τῆς διὰ φλεβοτομίας ἐχούσης, μεγίσταις δὲ
<span class="lb" data-page="15.539" data-line="2" id="l15.539.2"></span>ἀποτυχίαις τῆς διὰ καθάρσεως περιπιπτούσης, καὶ μάλισθ᾿
<span class="lb" data-page="15.539" data-line="3" id="l15.539.3"></span>ὅταν ἀπείρως τις ἔχῃ τῆς τοῦ κάμνοντος φύσεως. ἔνιοι μὲν
<span class="lb" data-page="15.539" data-line="4" id="l15.539.4"></span>γάρ εἰσι φύσει δυσκάθαρτοι, τινὲς δ᾿ ἐπὶ βραχείᾳ φαρμάκου
<span class="lb" data-page="15.539" data-line="5" id="l15.539.5"></span>πόσει δαψιλῶς καθαίρονται. ὅσοις δ᾿ εὔλογόν ἐστι διδόναι,
<span class="lb" data-page="15.539" data-line="6" id="l15.539.6"></span>τὸ πλῆθος τοῦ φαρμάκου τοσοῦτον ἔστω, ὅσον ἐπὶ
<span class="lb" data-page="15.539" data-line="7" id="l15.539.7"></span>τῶν πλείστων οἶσθα καὶ πεπείρασαι συμμέτρως κενοῦν.
<span class="lb" data-page="15.539" data-line="8" id="l15.539.8"></span>ἀγνοοῦντα δ᾿ ὅπως ἔχει φύσεως ὁ ἄνθρωπος κίνδυνος ἢ
<span class="lb" data-page="15.539" data-line="9" id="l15.539.9"></span>πλείονα κένωσιν ἐργάσασθαι τῆς προσηκούσης ἢ οὐδ᾿ ὅλως
<span class="lb" data-page="15.539" data-line="10" id="l15.539.10"></span>κινῆσαι τὴν κάθαρσιν, ἢ κινῆσαι μὲν, οὐ μὴν ἱκανῶς κεκενῶσθαι.
<span class="lb" data-page="15.539" data-line="11" id="l15.539.11"></span>ταῦτα δὲ πάντα μεγίστας βλάβας φέρει τοῖς ὀξέως
<span class="lb" data-page="15.539" data-line="12" id="l15.539.12"></span>νοσοῦσιν, οὐχ ὥσπερ ἐπὶ τῶν ἀπυρέτων ἐπανορθοῦται ῥᾳδίως.
<span class="lb" data-page="15.539" data-line="13" id="l15.539.13"></span>ὅταν οὖν ὁ πυρετὸς ᾖ μὴ σφοδρὸς, ἔμπειρός τε ᾖς
<span class="lb" data-page="15.539" data-line="14" id="l15.539.14"></span>τῆς τοῦ κάμνοντος φύσεως, ἐς τὴν τοῦ καθαίροντος φαρμάκου
<span class="lb" data-page="15.539" data-line="15" id="l15.539.15"></span>δόσιν ἀφίξῃ χρώμενος ἤτοι τοῖς ὑπὸ Ἱπποκράτους εἰρημένοις
<span class="lb" data-page="15.539" data-line="16" id="l15.539.16"></span>ἢ καί τισιν ἄλλοις τῶν ὁμοιοτρόπων, ὦν ἐστὶ καὶ τὸ
<span class="lb" data-page="15.539" data-line="17" id="l15.539.17"></span>διὰ τῆς κολοκυνθίδος, ἱερὰν δ᾿ αὐτὴν ἤδη συνήθως ὀνομάζουσι.
<span class="pb" data-page="15.540" id="p15.540"></span>
<span class="lb" data-page="15.540" data-line="1" id="l15.540.1"></span>ποικίλως δ᾿ αὐτῆς σκευαζομένης ἡ τὸν ἐλλέβορον μὲν
<span class="lb" data-page="15.540" data-line="2" id="l15.540.2"></span>εἰληφυῖα, τὴν σκαμμωνίαν δ᾿ οὐκ ἔχουσα κάλλιστόν ἐστι φάρμακον
<span class="lb" data-page="15.540" data-line="3" id="l15.540.3"></span>ἐπὶ τῶν δυναμένων ὅλως λαβεῖν φάρμακον ὑπήλατον.
</p>
<span class="lb rule" data-page="15.540" data-line="4" id="l15.540.4"></span>
          </article>

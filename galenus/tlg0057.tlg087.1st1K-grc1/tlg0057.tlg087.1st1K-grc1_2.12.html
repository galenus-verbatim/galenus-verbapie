<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.12">
<span class="pb page1" data-page="15.540" id="p15.540"></span>
<span class="milestone ed1page page1" data-n="5.56" data-unit="ed1page" id="ed1page.5.56"></span>
<span class="milestone ed2page page1" data-n="8.45" data-unit="ed2page" id="ed2page.8.45"></span>
<span class="lb head" data-page="15.540" data-line="5" id="l15.540.5"></span>
            <blockquote class="quote lemma">
<span class="lb" data-page="15.540" data-line="6" id="l15.540.6"></span><span class="milestone ed2page" data-n="8.46" data-unit="ed2page" id="ed2page.8.46"></span>Τὴν μέντοι πτισάνην ὁκόταν πίῃ τὸ φάρμακον, ἐπιῤῥοφεῖν
<span class="lb" data-page="15.540" data-line="7" id="l15.540.7"></span>αὐτίκα χρὴ διδόναι, μηδὲν ἔλασσον ἀξίως λόγου ἢ
<span class="lb" data-page="15.540" data-line="8" id="l15.540.8"></span>ὁκόσον εἴθισται.
</blockquote>
<span class="lb rule" data-page="15.540" data-line="9" id="l15.540.9"></span>
            <p>
<span class="lb" data-page="15.540" data-line="10" id="l15.540.10"></span>Καὶ ἄλλως μὲν χρὴ προνοεῖσθαι τοῦ στόματος τῆς γαστρὸς,
<span class="lb" data-page="15.540" data-line="11" id="l15.540.11"></span>ὃ δὴ καὶ στόμαχον ὀνομάζουσιν, ὡς διαμένειν ἀβλαβὲς
<span class="lb" data-page="15.540" data-line="12" id="l15.540.12"></span>ἐν ταῖς τῶν καθαιρόντων φαρμάκων πόσεσιν, μάλιστα δ᾿
<span class="lb" data-page="15.540" data-line="13" id="l15.540.13"></span>ὅταν ἐπὶ τῶν πυρετῶν δίδωταί τι τοιοῦτον. μία δὲ τοῦ
<span class="lb" data-page="15.540" data-line="14" id="l15.540.14"></span>μὴ βλαβῆναι φυλακὴ τὸ μὴ μόνον εἶναι τὸ καθαῖρον φάρμακον,
<span class="lb" data-page="15.540" data-line="15" id="l15.540.15"></span>ἄκρατόν τε καὶ ἄμικτον ἑτέρων τῶν ἀμβλύνειν αὐτοῦ
<span class="lb" data-page="15.540" data-line="16" id="l15.540.16"></span>τὴν κακίαν πεφυκότων. ἐναντία γάρ ἐστιν ἡ φύσις ἁπάντων
<span class="lb" data-page="15.540" data-line="17" id="l15.540.17"></span>τῶν καθαιρόντων φαρμάκων ταῖς τῶν καθαιρομένων
<span class="pb" data-page="15.541" id="p15.541"></span>
<span class="lb" data-page="15.541" data-line="1" id="l15.541.1"></span>σωμάτων καὶ ὡς ἂν εἴποι τις ὀλέθριός τε καὶ δηλητήριος
<span class="lb" data-page="15.541" data-line="2" id="l15.541.2"></span>αὐτῶν. ὥσπερ δὲ ὀποῦ μήκωνος μανδραγόρου τε καὶ ὑοσκυάμου
<span class="lb" data-page="15.541" data-line="3" id="l15.541.3"></span>καὶ ἄλλων πολλῶν τοιούτων φαρμάκων ἐναντίων ταῖς
<span class="lb" data-page="15.541" data-line="4" id="l15.541.4"></span>τε οὐσίαις καὶ ταῖς δυνάμεσιν ὄντων ἡμῶν καὶ φθείρειν πεφυκότων
<span class="lb" data-page="15.541" data-line="5" id="l15.541.5"></span>τὰ σώματα, βραχύ τι μέρος λαμβάνοντες ἀπολαύομεν
<span class="lb" data-page="15.541" data-line="6" id="l15.541.6"></span>ἐξ αὐτῶν μεγάλης ὠφελείας, οὕτω καὶ τῶν καθαρτικῶν
<span class="lb" data-page="15.541" data-line="7" id="l15.541.7"></span>ἐναντίας οὔσης τῆς φύσεως τῇ τῶν ἡμετέρων σωμάτων, ὀλίγων
<span class="lb" data-page="15.541" data-line="8" id="l15.541.8"></span>τι τῆς οὐσίας μέρος ἀποτεμνόμενοι πρὸς ὠφέλειαν χρώμεθα.
<span class="lb" data-page="15.541" data-line="9" id="l15.541.9"></span>καθάπερ δὲ ἐν αὐτῷ τῷ πίνειν αὐτὰ μίγνυταί τινα
<span class="lb" data-page="15.541" data-line="10" id="l15.541.10"></span>τῶν εὐωδῶν σπερμάτων, <span class="milestone ed1page" data-n="5.57" data-unit="ed1page" id="ed1page.5.57"></span>ἃ καὶ τὴν κακίαν πέφυκεν
<span class="lb" data-page="15.541" data-line="11" id="l15.541.11"></span>ἀμβλύνειν καὶ τὴν ἐνέργειαν αὐτῶν μὴ κωλύειν, λεπτυντικῆς
<span class="lb" data-page="15.541" data-line="12" id="l15.541.12"></span>τε καὶ τμητικῆς ὄντα δυνάμεως, ὡς καὶ τοὺς παχεῖς χυμοὺς
<span class="lb" data-page="15.541" data-line="13" id="l15.541.13"></span>τέμνεσθαι καὶ τὰς ὁδοὺς αὐτῶν δι᾿ ὦν ἐκκενοῦνται διοίγειν
<span class="lb" data-page="15.541" data-line="14" id="l15.541.14"></span>τε καὶ ἀναστομοῦν, οὕτω καὶ μετὰ τὸ ληφθῆναι συμφέρει
<span class="lb" data-page="15.541" data-line="15" id="l15.541.15"></span>τῆς πτισάνης ἐπιῤῥοφεῖν. αὐτὸ μὲν γὰρ τὸ καθαρτικὸν
<span class="lb" data-page="15.541" data-line="16" id="l15.541.16"></span>φάρμακον, ὡς ἂν ὀλίγον ὂν, εἰς τὸν πυθμένα τῆς κοιλίας
<span class="lb" data-page="15.541" data-line="17" id="l15.541.17"></span>ἀφικνεῖται· κατὰ δὲ τὴν δίοδον ὁ στόμαχος, ὅσον τε ὑψηλότερον
<span class="lb" data-page="15.541" data-line="18" id="l15.541.18"></span>τῆς γαστρὸς, οὐ μόνον τῆς ποιότητος τοῦ καθαίροντος
<span class="pb" data-page="15.542" id="p15.542"></span>
<span class="lb" data-page="15.542" data-line="1" id="l15.542.1"></span>φαρμάκου, ἀλλὰ καὶ τῆς οὐσίας προσιζούσης ἐν τῇ
<span class="lb" data-page="15.542" data-line="2" id="l15.542.2"></span>διόδῳ, μεταλαμβάνων μεγάλως βλάπτεται· χρήσιμος οὖν ὁ
<span class="lb" data-page="15.542" data-line="3" id="l15.542.3"></span>χυλὸς τῆς πτισάνης ἐπιῤῥοφούμενος, ὡς ἂν ἀποῤῥύψαι μὲν
<span class="lb" data-page="15.542" data-line="4" id="l15.542.4"></span>καὶ κατασῦραι κάτω τὸ προσπεπλασμένον ἐν τῇ διόδῳ δυνάμενος,
<span class="lb" data-page="15.542" data-line="5" id="l15.542.5"></span>ἐπικεράσαι δὲ καὶ ὑπαλλάξαι τὴν ἐνιζηκυῖαν τοῖς μορίοις
<span class="lb" data-page="15.542" data-line="6" id="l15.542.6"></span>ποιότητα τοῦ φαρμάκου. διὰ ταῦτα μὲν οὖν ἐπὶ τῇ
<span class="lb" data-page="15.542" data-line="7" id="l15.542.7"></span>τοῦ καθαρτικοῦ πόσει κελεύει πτισάνης ἐπιῤῥοφεῖν, ἀρξαμένης
<span class="lb" data-page="15.542" data-line="8" id="l15.542.8"></span>δὲ γίνεσθαι τῆς καθάρσεως οὐκέτι βούλεται δίδοσθαι
<span class="lb" data-page="15.542" data-line="9" id="l15.542.9"></span>τῆς πτισάνης, εὐλαβούμενος ἐκλυθῆναι τὴν ἐνέργειαν τοῦ
<span class="lb" data-page="15.542" data-line="10" id="l15.542.10"></span>καθαίροντος φαρμάκου καὶ διὰ τοῦτό φησιν·
</p>
<span class="lb rule" data-page="15.542" data-line="11" id="l15.542.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.18">
<span class="pb page1" data-page="15.546" id="p15.546"></span>
<span class="milestone ed1page page1" data-n="5.57" data-unit="ed1page" id="ed1page.5.57"></span>
<span class="milestone ed2page page1" data-n="8.48" data-unit="ed2page" id="ed2page.8.48"></span>
<span class="lb head" data-page="15.546" data-line="12" id="l15.546.12"></span>
            <blockquote class="quote lemma">
<span class="lb" data-page="15.546" data-line="13" id="l15.546.13"></span>Οἶδα δὲ καὶ τοὺς ἰητροὺς τὰ ἐναντιώτατα ἢ ὡς δεῖ ποιέοντας·
<span class="lb" data-page="15.546" data-line="14" id="l15.546.14"></span>βούλονται γὰρ ἅπαντες ὑπὸ τὰς ἀρχὰς τῶν νούσων
<span class="lb" data-page="15.546" data-line="15" id="l15.546.15"></span>προταριχεύσαντες τοὺς ἀνθρώπους ἢ δύο ἢ τρεῖς ἡμέρας
<span class="lb" data-page="15.546" data-line="16" id="l15.546.16"></span>ἢ καὶ πλείονας οὕτω προσφέρειν τὰ ῥοφήματα καὶ τὰ
<span class="lb" data-page="15.546" data-line="17" id="l15.546.17"></span>ποτά. καὶ ἴσως τι καὶ εἰκὸς δοκέει αὐτέοισιν εἶναι, μεγάλης
<span class="lb" data-page="15.546" data-line="18" id="l15.546.18"></span>τῆς μεταβολῆς γενομένης τῷ σώματι, μέγα τι κάρτα
<span class="pb" data-page="15.547" id="p15.547"></span>
<span class="lb" data-page="15.547" data-line="1" id="l15.547.1"></span>καὶ ἀντιμεταβάλλειν· τὸ δὲ μεταβάλλειν μὲν εὖ ἔχει μὴ
<span class="lb" data-page="15.547" data-line="2" id="l15.547.2"></span>ὀλίγον, ὀρθῶς μέντοι μεταβιβαστέη καὶ ἡ μεταβολὴ καὶ
<span class="lb" data-page="15.547" data-line="3" id="l15.547.3"></span>ἔκ γε τῆς μεταβολῆς ἡ πρόσαρσις τῶν γευμάτων ἔτι
<span class="lb" data-page="15.547" data-line="4" id="l15.547.4"></span>μᾶλλον.
</blockquote>
<span class="lb rule" data-page="15.547" data-line="5" id="l15.547.5"></span>
            <p>
<span class="lb" data-page="15.547" data-line="6" id="l15.547.6"></span>Μέμφεται τοὺς ἰατροὺς ὅσοι ταῖς πρώταις ἡμέραις ἐν
<span class="lb" data-page="15.547" data-line="7" id="l15.547.7"></span>ἀσιτίᾳ παντελεῖ φυλάξαντες τοὺς κάμνοντας ἀθρόως μετάγουσιν,
<span class="lb" data-page="15.547" data-line="8" id="l15.547.8"></span>ἔνιοι μὲν ἐπὶ τὴν τῶν ῥοφημάτων προσφορὰν, ἔνιοι
<span class="lb" data-page="15.547" data-line="9" id="l15.547.9"></span>δὲ ἐπὶ τὴν τῶν ποτῶν. οὐ μὴν ἐμνημόνευσέ γε τῶν ἔτι καὶ
<span class="lb" data-page="15.547" data-line="10" id="l15.547.10"></span>τούτων αὐτῶν τροφὰς ἰσχυροτέρας διδόντων πρὸ τοῦ πεφθῆναι
<span class="lb" data-page="15.547" data-line="11" id="l15.547.11"></span>τὴν νόσον· εἴωθε γὰρ, ὥσπερ καὶ πρόσθεν ἔφην, ἐνίοτε
<span class="lb" data-page="15.547" data-line="12" id="l15.547.12"></span>τὰ μέγιστα τῶν διαμαρτημάτων ἀνεξέλεγκτα καταλείπειν, ἐξ
<span class="lb" data-page="15.547" data-line="13" id="l15.547.13"></span>ὧν τὰ μικρότερα διέβαλλε καὶ τὴν <span class="milestone ed1page" data-n="5.58" data-unit="ed1page" id="ed1page.5.58"></span>ἀπ᾿ ἐκείνων ἐνδεικνύμενος
<span class="lb" data-page="15.547" data-line="14" id="l15.547.14"></span>βλάβην. ὅσοι δ᾿ οὕτω μεταβάλλουσιν, ἴσως οἴονται,
<span class="lb" data-page="15.547" data-line="15" id="l15.547.15"></span>φησὶ, κατὰ λόγον μεταβάλλειν ἐπὶ μεγάλῃ τῇ τοῦ σώματος
<span class="lb" data-page="15.547" data-line="16" id="l15.547.16"></span>μεταβολῇ, ἀξιόλογον καὶ τὴν τῆς διαίτης ὑπαλλαγὴν
<span class="lb" data-page="15.547" data-line="17" id="l15.547.17"></span>ποιούμενοι. τοῦτο μὲν οὖν αὐτὸ καλῶς ὑπειληφέναι φησὶν
<span class="lb" data-page="15.547" data-line="18" id="l15.547.18"></span>αὐτοὺς, οὐ μὴν ἅπασάν γε μεταβολὴν, ἀλλά τινα οἰητέον
<span class="pb" data-page="15.548" id="p15.548"></span>
<span class="lb" data-page="15.548" data-line="1" id="l15.548.1"></span>εἶναι, περὶ ἧς τὸ μέν τι προείρηκε, τὸ δέ τι καὶ λέξει κατασκευάζων
<span class="lb" data-page="15.548" data-line="2" id="l15.548.2"></span>τῷ λόγῳ, φυλάττεσθαι τὰς ἀθρόας μεταβολάς.
</p>
<span class="lb rule" data-page="15.548" data-line="3" id="l15.548.3"></span>
          </article>

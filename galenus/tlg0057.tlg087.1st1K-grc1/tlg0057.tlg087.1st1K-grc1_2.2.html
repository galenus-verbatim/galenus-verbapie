<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.2">
<span class="pb page1" data-page="15.518" id="p15.518"></span>
<span class="milestone ed1page page1" data-n="5.53" data-unit="ed1page" id="ed1page.5.53"></span>
<span class="milestone ed2page page1" data-n="8.37" data-unit="ed2page" id="ed2page.8.37"></span>
<span class="lb head" data-page="15.518" data-line="1" id="l15.518.1"></span>
            <blockquote class="quote lemma">
<span class="lb" data-page="15.518" data-line="2" id="l15.518.2"></span>Θερμασμάτων δὲ κράτιστον μὲν ὕδωρ θερμὸν ἐν ἀσκῷ ἢ ἐν
<span class="lb" data-page="15.518" data-line="3" id="l15.518.3"></span>κύστει ἢ ἐν χαλκῷ ἀγγείῳ ἢ ἐν ὀστρακίνῳ.
</blockquote>
<span class="lb rule" data-page="15.518" data-line="4" id="l15.518.4"></span>
            <p>
<span class="lb" data-page="15.518" data-line="5" id="l15.518.5"></span><span class="milestone ed2page" data-n="8.38" data-unit="ed2page" id="ed2page.8.38"></span>Θερμάσματα δηλονότι καλεῖ τὰ θερμαίνοντα τὸ
<span class="lb" data-page="15.518" data-line="6" id="l15.518.6"></span>σῶμα καθ᾿ ὁντιναοῦν τρόπον· ἔστιν οὖν αὐτῶν ἔνια μὲν
<span class="lb" data-page="15.518" data-line="7" id="l15.518.7"></span>ὑγρὰ τελέως, ἔνια δὲ ξηρὰ, τινὰ δὲ ἔξ ἀμφοῖν μικτά· δακνώδη
<span class="lb" data-page="15.518" data-line="8" id="l15.518.8"></span>δὲ ἄλλα ἢ ἄδηκτα καί τινα τρίτα κᾀνταῦθα σύμμικτα.
<span class="lb" data-page="15.518" data-line="9" id="l15.518.9"></span>τὸ μὲν οὖν πρῶτον εἶδος αὐτῶν ὃ κατὰ τὴν ῥῆσιν
<span class="lb" data-page="15.518" data-line="10" id="l15.518.10"></span>ἔγραψεν ἄδηκτόν τέ ἐστι καὶ ὑγρὸν, τὸ δὲ δεύτερον μικτὸν
<span class="lb" data-page="15.518" data-line="11" id="l15.518.11"></span>ἔξ ἀμφοτέρων, ξηροῦ τε καὶ ὑγροῦ δακνώδους τε καὶ ἀδήκτου·
<span class="lb" data-page="15.518" data-line="12" id="l15.518.12"></span>τὸ δὲ τρίτον ξηρὸν μὲν, ἀλλ᾿ ἤτοι δακνῶδες ἢ ἄδηκτον·
<span class="lb" data-page="15.518" data-line="13" id="l15.518.13"></span>εἰ δὲ καὶ τὰς διαθέσεις αὐτὸς εἰρήκει τὰς ἑκάστου τῶν εἰρημένων
<span class="lb" data-page="15.518" data-line="14" id="l15.518.14"></span>δεομένας, τοσούτῳ βελτίων ἂν ἦν ὁ λόγος, ὅσῳ καὶ
<span class="lb" data-page="15.518" data-line="15" id="l15.518.15"></span>ὠφελιμώτερος τοῖς ἀναγινώσκουσιν· ἐπεὶ δ᾿ οὐκ εἶπεν, ἦν μὲν
<span class="lb" data-page="15.518" data-line="16" id="l15.518.16"></span>οὐδ᾿ ἡμῖν ἀναγκαῖον ἀλλοτρίαν διδασκαλίαν σαφηνίζουσιν,
<span class="lb" data-page="15.518" data-line="17" id="l15.518.17"></span>οὐκ ἰδίαν διερχομένοις. ἐπεὶ δ᾿ ἔμπαλιν τοῖς ἄλλοις ἐξηγηταῖς
<span class="pb" data-page="15.519" id="p15.519"></span>
<span class="lb" data-page="15.519" data-line="1" id="l15.519.1"></span>ἔχει τοὐμὸν (ἐκεῖνοι μὲν γὰρ ἐπισπείρουσιν ταῖς ἐξηγήσεσι
<span class="lb" data-page="15.519" data-line="2" id="l15.519.2"></span>τὰ σοφιστικὰ ζητήματα, μηδὲν εἰς τὸ τέλος τῆς τέχνης
<span class="lb" data-page="15.519" data-line="3" id="l15.519.3"></span>ὠφελοῦντα τοὺς μανθάνοντας· ἐγὼ δ᾿ ἀεὶ πειρῶμαι
<span class="lb" data-page="15.519" data-line="4" id="l15.519.4"></span>τὰ χρησιμώτατα διεξέρχεσθαι) διὰ τοῦτο καὶ νῦν οὐκ ὀκνήσω
<span class="lb" data-page="15.519" data-line="5" id="l15.519.5"></span>προσθεῖναι τῇ τοῦ Ἱπποκράτους διδασκαλίᾳ τὰ παραλελειμμένα
<span class="lb" data-page="15.519" data-line="6" id="l15.519.6"></span>μὲν ὑπ᾿ αὐτοῦ, τῇ δ᾿ ὅλῃ γνώμῃ καὶ τοῖς δόγμασι καὶ
<span class="lb" data-page="15.519" data-line="7" id="l15.519.7"></span>τοῖς καθόλου παραγγέλμασιν ἑπόμενα. πυρία μὲν οὖν πᾶσα
<span class="lb" data-page="15.519" data-line="8" id="l15.519.8"></span>καθ᾿ ὅντινα λόγον ὀνίνησι πολλάκις ὀδύνας ἔμπροσθεν εἴρηται·
<span class="lb" data-page="15.519" data-line="9" id="l15.519.9"></span>λέλεκται δὲ καὶ περὶ τῶν οὐδὲν ὠφελουμένων ὑπὸ πυρίας ὀδυνῶν,
<span class="lb" data-page="15.519" data-line="10" id="l15.519.10"></span>εἰ μὴ προκενωθείη τὸ πᾶν σῶμα. κοινῶν δ᾿ ὄντων τούτων
<span class="lb" data-page="15.519" data-line="11" id="l15.519.11"></span>ἁπάσαις πυρίαις, αἱ μὲν ὑγραὶ φλεγμοναῖς ἁρμόζουσιν ὑπὸ
<span class="lb" data-page="15.519" data-line="12" id="l15.519.12"></span>χολωδεστέρων ὑγρῶν γεγονυίαις, αἱ δὲ ξηραὶ ταῖς ὑπὸ λεπτοῦ
<span class="lb" data-page="15.519" data-line="13" id="l15.519.13"></span>καὶ ὑδατώδους αἵματος· ἀεὶ γὰρ χρὴ μεμνῆσθαι τοῦ
<span class="lb" data-page="15.519" data-line="14" id="l15.519.14"></span>τὰ ἐναντία τῶν ἐναντίων ἰάματα εἶναι. κατὰ τοῦτον οὖν
<span class="lb" data-page="15.519" data-line="15" id="l15.519.15"></span>τὸν σκοπὸν αἱ μὲν ἄδηκτοι πυρίαι τοῖς δακνώδεσιν ἁρμόττουσι
<span class="lb" data-page="15.519" data-line="16" id="l15.519.16"></span>χυμοῖς, αἱ δὲ δακνώδεις, ἐπειδὴ λεπτύνουσι, τοῖς
<span class="lb" data-page="15.519" data-line="17" id="l15.519.17"></span>παχέσι καὶ γλίσχροις· ὥστε καὶ σὺ πειρῶ στοχάζεσθαι τίς
<span class="pb" data-page="15.520" id="p15.520"></span>
<span class="lb" data-page="15.520" data-line="1" id="l15.520.1"></span>ἐστιν ὁ κατὰ τὸ φλεγμαῖνον μέρος ἐπικρατῶν χυμὸς ἐξ ὧν
<span class="lb" data-page="15.520" data-line="2" id="l15.520.2"></span>εἶπον ὁρμώμενος ἡλικίας τε τοῦ κάμνοντος καὶ φυσικῆς κράσεως
<span class="lb" data-page="15.520" data-line="3" id="l15.520.3"></span>ὥρας τε καὶ χώρας καὶ τοῦ προηγουμένου βίου. φαινομένης
<span class="lb" data-page="15.520" data-line="4" id="l15.520.4"></span>δέ σοι τῆς φλεγμονῆς κᾀκ τῶν συμβεβηκότων αὐτῇ
<span class="lb" data-page="15.520" data-line="5" id="l15.520.5"></span>κατά τε χροιὰν καὶ μέγεθος ἀντιτυπίαν τε καὶ μαλακότητα,
<span class="lb" data-page="15.520" data-line="6" id="l15.520.6"></span>πλευρῖτιν δὲ καὶ περιπνευμονίαν θεραπεύων, κᾀκ τῶν ἀναπτυομένων,
<span class="lb" data-page="15.520" data-line="7" id="l15.520.7"></span>στοχαστικῆς δὲ οὔσης, οὐκ ἐπιστημονικῆς οὐδὲ
<span class="lb" data-page="15.520" data-line="8" id="l15.520.8"></span>βεβαίας, τῆς εἰρημένης ἁπάσης διαγνώσεως, καὶ μάλισθ᾿ ὅταν
<span class="lb" data-page="15.520" data-line="9" id="l15.520.9"></span>ἐν τῷ βάθει τοῦ σώματος ᾖ τὸ τὴν ὀδύνην ἔχον μόριον,
<span class="lb" data-page="15.520" data-line="10" id="l15.520.10"></span>ἄρξαι μὲν ἀπὸ τῶν δοξάντων σοι μᾶλλον ἑτέρων ὠφελήσειν,
<span class="lb" data-page="15.520" data-line="11" id="l15.520.11"></span>ἐὰν δὲ μηδὲν ἀνύσῃ, κᾀπὶ τἄλλα μετάβαινε, μὴ παυσαμένης
<span class="lb" data-page="15.520" data-line="12" id="l15.520.12"></span>δὲ τῆς ὀδύνης ἐπὶ τὴν τοῦ παντὸς σώματος ἀφικνοῦ
<span class="lb" data-page="15.520" data-line="13" id="l15.520.13"></span>κένωσιν. φαίνεται τοιγαροῦν ὁ Ἱπποκράτης ἀπὸ τῆς ἀκινδυνοτάτης
<span class="lb" data-page="15.520" data-line="14" id="l15.520.14"></span>ἀρξάμενος πυρίας, ἥτις ἐστὶν ἀδηκτοτάτη τε καὶ
<span class="lb" data-page="15.520" data-line="15" id="l15.520.15"></span>ὑγρά· κᾂν γὰρ ὠφελήσῃ μηδὲν, ἀλλ᾿ οὐ βλάψει γε μεγάλως·
<span class="lb" data-page="15.520" data-line="16" id="l15.520.16"></span>αἱ δὲ δι᾿ ὄξους ἢ ὀρόβων ἢ ἁλῶν, ἐὰν μὴ τύχωσιν ἐπιτηδείας
<span class="pb" data-page="15.521" id="p15.521"></span>
<span class="lb" data-page="15.521" data-line="1" id="l15.521.1"></span>διαθέσεως, οὐ μόνον οὐδὲν ὠφελοῦσιν, ἀλλὰ καὶ μεγάλως
<span class="lb" data-page="15.521" data-line="2" id="l15.521.2"></span>παροξύνουσι δραστήριον ἔχουσαι δύναμιν.
</p>
<span class="lb rule" data-page="15.521" data-line="3" id="l15.521.3"></span>
          </article>

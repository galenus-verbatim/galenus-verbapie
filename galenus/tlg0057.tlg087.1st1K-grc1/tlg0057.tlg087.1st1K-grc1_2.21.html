<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.21">
<span class="pb page1" data-page="15.551" id="p15.551"></span>
<span class="milestone ed1page page1" data-n="5.58" data-unit="ed1page" id="ed1page.5.58"></span>
<span class="milestone ed2page page1" data-n="8.50" data-unit="ed2page" id="ed2page.8.50"></span>
<span class="lb head" data-page="15.551" data-line="4" id="l15.551.4"></span>
            <blockquote class="quote lemma">
<span class="lb" data-page="15.551" data-line="5" id="l15.551.5"></span>Ἀλλὰ μὴν εὐκαταμάθητόν γέ ἐστιν ὅτι φαύλη δίαιτα βρώσεως
<span class="lb" data-page="15.551" data-line="6" id="l15.551.6"></span>καὶ πόσεως αὐτὴ ἑωυτῇ ἐμφερὴς ἀεὶ ἀσφαλεστέρη
<span class="lb" data-page="15.551" data-line="7" id="l15.551.7"></span>ἐστὶ τὸ ἐπίπαν ἐς ὑγείην ἢ ἐάν τις ἐξαπίνης μέγα μεταβάλλοι
<span class="lb" data-page="15.551" data-line="8" id="l15.551.8"></span>εἰς ἄλλο κρέσσον.
</blockquote>
<span class="lb rule" data-page="15.551" data-line="9" id="l15.551.9"></span>
            <p>
<span class="lb" data-page="15.551" data-line="10" id="l15.551.10"></span>Τὸ ἕτερον τῶν εἰς τὴν ἀπόδειξιν τοῦ προκειμένου λόγου
<span class="lb" data-page="15.551" data-line="11" id="l15.551.11"></span>διαφερόντων λημμάτων ἤρξατο νῦν κατασκευάζειν ἐκ
<span class="lb" data-page="15.551" data-line="12" id="l15.551.12"></span>πολλῶν τῶν κατὰ μέρος παραδειγμάτων, εἰς ἓν κεφάλαιον
<span class="lb" data-page="15.551" data-line="13" id="l15.551.13"></span>ἀθροίζων αὐτοῦ τὴν πίστιν· ἔστι δὲ τοῦτο τοῖς ὑγιαίνουσι
<span class="lb" data-page="15.551" data-line="14" id="l15.551.14"></span>τὰς παρὰ τὸ ἔθος ἐξαπίνης μεγάλας μεταβολὰς, οὐ μικρὰν
<span class="lb" data-page="15.551" data-line="15" id="l15.551.15"></span>ἐργάζεσθαι βλάβην. ὁ λόγος μὲν οὖν οὗτος ὑπάρχει σαφὴς,
<span class="lb" data-page="15.551" data-line="16" id="l15.551.16"></span>ὅμως δ᾿ εἴ τι παρεμπίπτειν δόξειεν ἐξηγήσεως δεόμενον τοῖς
<span class="lb" data-page="15.551" data-line="17" id="l15.551.17"></span>ἀγυμναστοτέροις περὶ τὴν ἐν τούτοις ἀκολουθίαν, οὐκ ὀκνήσομεν
<span class="lb" data-page="15.551" data-line="18" id="l15.551.18"></span>ἐξηγήσασθαι. καὶ τοῦτο γὰρ ὑπόμνημα φιλανθρωπότερόν
<span class="pb" data-page="15.552" id="p15.552"></span>
<span class="lb" data-page="15.552" data-line="1" id="l15.552.1"></span>ἐστι, τῷ ἐστοχάσθαι μὴ μόνον τῶν γεγυμνασμένων
<span class="lb" data-page="15.552" data-line="2" id="l15.552.2"></span>ἐν λόγοις, ἀλλὰ καὶ τῶν ἀγυμναστοτέρων· εἰ δέ τις ἀμαθὴς
<span class="lb" data-page="15.552" data-line="3" id="l15.552.3"></span>καὶ ἄπειρός. ἐστι τῶν προειρημένων μαθημάτων, ἄλλο τι πραττέτω.
</p>
<span class="lb rule" data-page="15.552" data-line="4" id="l15.552.4"></span>
          </article>

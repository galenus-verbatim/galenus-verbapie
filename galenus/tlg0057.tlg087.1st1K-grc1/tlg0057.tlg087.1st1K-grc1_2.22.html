<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.22">
<span class="pb page1" data-page="15.552" id="p15.552"></span>
<span class="milestone ed1page page1" data-n="5.58" data-unit="ed1page" id="ed1page.5.58"></span>
<span class="milestone ed2page page1" data-n="8.50" data-unit="ed2page" id="ed2page.8.50"></span>
<span class="lb head" data-page="15.552" data-line="5" id="l15.552.5"></span>
            <blockquote class="quote lemma">
<span class="lb" data-page="15.552" data-line="6" id="l15.552.6"></span>Ἐπεὶ καὶ τοῖσι δὶς σιτεομένοισι τῆς ἡμέρης καὶ τοῖσι μονοσιτέουσιν
<span class="lb" data-page="15.552" data-line="7" id="l15.552.7"></span>αἱ ἐξαπίναιοι μεταβολαὶ βλάβας καὶ ἀῤῥωστίην
<span class="lb" data-page="15.552" data-line="8" id="l15.552.8"></span>παρέχουσι. καὶ τοὺς μέν γε μὴ μεμαθηκότας ἀριστᾷν,
<span class="lb" data-page="15.552" data-line="9" id="l15.552.9"></span>ἢν ἀριστήσωσιν, εὐθέως ἀῤῥώστους ποιέει καὶ βαρέας ὅλον
<span class="lb" data-page="15.552" data-line="10" id="l15.552.10"></span>τὸ σῶμα καὶ ἀσθενεῖς καὶ ὀκνηρούς· ἢν δὲ καὶ ἐπιδειπνήσωσιν,
<span class="lb" data-page="15.552" data-line="11" id="l15.552.11"></span>ὀξυρεγμιώδεας, ἐνίοισι δὲ ἂν καὶ σπατίλη γένοιτο,
<span class="lb" data-page="15.552" data-line="12" id="l15.552.12"></span>ὁκόταν παρὰ τὸ ἔθος ἀχθοφορήσῃ ἡ κοιλίη εἰθισμένη
<span class="lb" data-page="15.552" data-line="13" id="l15.552.13"></span>ἐπιξηραίνεσθαι καὶ μὴ δὶς διογκοῦσθαι μηδὲ δὶς
<span class="lb" data-page="15.552" data-line="14" id="l15.552.14"></span>ἕψειν τὰ σιτία.
</blockquote>
<span class="lb rule" data-page="15.552" data-line="15" id="l15.552.15"></span>
            <p>
<span class="lb" data-page="15.552" data-line="16" id="l15.552.16"></span>Οὐ μόνον ὅτι βλάπτονται μεγάλα κατὰ τὰς τῶν ἐθῶν
<span class="lb" data-page="15.552" data-line="17" id="l15.552.17"></span>ἐξαιφνιδίους μεταβολὰς, ἀλλὰ καὶ τίνες αἱ βλάβαι <span class="milestone ed2page" data-n="8.51" data-unit="ed2page" id="ed2page.8.51"></span>γίνονται
<span class="pb" data-page="15.553" id="p15.553"></span>
<span class="lb" data-page="15.553" data-line="1" id="l15.553.1"></span>γράφων, τίνα δὲ τρόπον ἐπανορθωτέον ἑκάστην ἐστὶν,
<span class="lb" data-page="15.553" data-line="2" id="l15.553.2"></span>εἰς μῆκος ἐκτείνει τὸν λόγον· ὡς εἴ γε μόνον ὅτι βλάπτονται
<span class="lb" data-page="15.553" data-line="3" id="l15.553.3"></span>μεγάλα κατὰ τὰς τῶν ἐθῶν ἐξαιφνιδίους μεταβολὰς ἐπεδείκνυε,
<span class="lb" data-page="15.553" data-line="4" id="l15.553.4"></span>βραχὺς ἂν αὐτῷ ὁ πᾶς λόγος ἐγεγόνει. πρώτη μὲν
<span class="lb" data-page="15.553" data-line="5" id="l15.553.5"></span>οὖν ἐστι μεταβολὴ ἡ νῦν προκεχειρισμένη, τοῦ ἔθους ἐπὶ τῶν
<span class="lb" data-page="15.553" data-line="6" id="l15.553.6"></span>ἀηθῶν μὲν ἀριστᾷν, ἀριστησάντων δέ ποτε· φησὶ γὰρ ἀῤῥώστους
<span class="lb" data-page="15.553" data-line="7" id="l15.553.7"></span>τε καὶ βαρεῖς ὅλον τὸ σῶμα γίγνεσθαι καὶ ἀσθενεῖς καὶ
<span class="lb" data-page="15.553" data-line="8" id="l15.553.8"></span>ὀκνηρούς. συμβαίνει δὲ αὐτοῖς ταῦτα βαρυνομένης τῆς δυνάμεως
<span class="lb" data-page="15.553" data-line="9" id="l15.553.9"></span>ὑπὸ τῆς τροφῆς ὡς ὑπὸ φορτίου· οὐ γὰρ δὴ κατά
<span class="lb" data-page="15.553" data-line="10" id="l15.553.10"></span>γε τὸν ἴδιον λόγον ἀῤῥωστούσης, ὡς ἐπὶ τῆς ἐνδείας εἴωθε
<span class="lb" data-page="15.553" data-line="11" id="l15.553.11"></span>γίγνεσθαι. διὰ τοῦτο οὖν ἐνταῦθα μὲν προσέθηκε τῷ λόγῳ,
<span class="lb" data-page="15.553" data-line="12" id="l15.553.12"></span>τὸ βαρέας ὅλον τὸ σῶμα γίγνεσθαι καὶ ὀκνηροτέρους
<span class="lb" data-page="15.553" data-line="13" id="l15.553.13"></span>τοὺς δὶς διαιτηθέντας· ἐπὶ δὲ τῶν εἰθισμένων ἀριστᾷν, οὐκ
<span class="lb" data-page="15.553" data-line="14" id="l15.553.14"></span>ἀριστησάντων δὲ, τὴν μὲν ἀσθένειαν τῆς δυνάμεως ἔγραψε,
<span class="lb" data-page="15.553" data-line="15" id="l15.553.15"></span>τὸ δὲ βάρος οὐ προσέγραψε· κατὰ γὰρ τὸν ἑαυτῆς λόγον
<span class="lb" data-page="15.553" data-line="16" id="l15.553.16"></span>ἡ δύναμις ἐν ταῖς τοιαύταις <span class="milestone ed1page" data-n="5.59" data-unit="ed1page" id="ed1page.5.59"></span>μεταβολαῖς ἀῤῥωστεῖ.
<span class="lb" data-page="15.553" data-line="17" id="l15.553.17"></span>καὶ μέντοι καὶ ὀκνηροὺς εἰπὼν γενέσθαι κατὰ τὴν νῦν ἡμῖν
<span class="lb" data-page="15.553" data-line="18" id="l15.553.18"></span>προκειμένην μεταβολὴν τῆς διαίτης, ἐπὶ τῆς ἐναντίας εἶπε
<span class="pb" data-page="15.554" id="p15.554"></span>
<span class="lb" data-page="15.554" data-line="1" id="l15.554.1"></span>δειλοὺς, ὡς πᾶν ἔργον μισεῖν, ὡς εἰ καὶ φοβουμένους τῶν
<span class="lb" data-page="15.554" data-line="2" id="l15.554.2"></span>ἔργων ἅψασθαι εἰρήκει· οὕτως γὰρ ἔχει καὶ κατ᾿ ἀλήθειαν,
<span class="lb" data-page="15.554" data-line="3" id="l15.554.3"></span>αἰσθανομένων. τῆς κατὰ δύναμιν ἀσθενείας τῶν οὕτως ἐχόντων
<span class="lb" data-page="15.554" data-line="4" id="l15.554.4"></span>καὶ διὰ τοῦτο μὴ τολμώντων ἐνεργεῖν ἃς ἐνήργουν ἔμπροσθεν
<span class="lb" data-page="15.554" data-line="5" id="l15.554.5"></span>ἑτοίμως ἐνεργείας. ἀλλὰ μὴν καὶ ἐκκρεμᾶσθαι δοκεῖν
<span class="lb" data-page="15.554" data-line="6" id="l15.554.6"></span>τὰ σπλάγχνα τοῖς ἐνδεῶς διαιτηθεῖσί φησι καὶ οὐρεῖν
<span class="lb" data-page="15.554" data-line="7" id="l15.554.7"></span>θερμόν τε καὶ χλωρόν· θερμὸν μὲν λέγων δηλονότι τοῦ
<span class="lb" data-page="15.554" data-line="8" id="l15.554.8"></span>συνήθους θερμότερον, χλωρὸν δὲ κατά τι τῶν ἐπὶ τῆς Ἀσίας·
<span class="lb" data-page="15.554" data-line="9" id="l15.554.9"></span>Ἑλλήνων ἔθος, ὅ ἐστι καὶ νῦν διασωζόμενον. ὠχροὺς γάρ
<span class="lb" data-page="15.554" data-line="10" id="l15.554.10"></span>τινας ἰδόντες ἐρωτῶσι τὴν αἰτίαν, δι᾿ ἣν οὕτω γεγόνασι χλωροὶ,
<span class="lb" data-page="15.554" data-line="11" id="l15.554.11"></span>μηδὲν διαφέρειν ἡγούμενοι χλωρὸν εἰπεῖν καὶ ὠχρόν·
<span class="lb" data-page="15.554" data-line="12" id="l15.554.12"></span>ἑωρακέναι τε τόνδε τινὰ χλωρότερον ἑαυτοῦ φασι, τὸν ὠχρότερον
<span class="lb" data-page="15.554" data-line="13" id="l15.554.13"></span>οὕτω δηλοῦντες. ἔστι δὲ τὸ ὠχρὸν χρῶμα κατ᾿ ἀλήθειαν
<span class="lb" data-page="15.554" data-line="14" id="l15.554.14"></span>τοιοῦτον, οἷόν περ καὶ τὸ τῆς καλουμένης ὤχρας
<span class="lb" data-page="15.554" data-line="15" id="l15.554.15"></span>ὀξυνομένης κατὰ τὴν προσηγορίαν τῆς πρώτης συλλαβῆς·
<span class="lb" data-page="15.554" data-line="16" id="l15.554.16"></span>καὶ γίγνεται τοιοῦτον ἐπιμιγνυμένης τῷ ὑδατώδει περιττώματι
<span class="lb" data-page="15.554" data-line="17" id="l15.554.17"></span>τῆς ὠχρᾶς τε καὶ πικρᾶς καὶ ξανθῆς ὀνομαζομένης
<span class="lb" data-page="15.554" data-line="18" id="l15.554.18"></span>χολῆς· ὅσον γὰρ τοῦ ἐρυθροῦ χρώματος ἐπὶ τὸ λευκότερον
<span class="pb" data-page="15.555" id="p15.555"></span>
<span class="lb" data-page="15.555" data-line="1" id="l15.555.1"></span>ἀποκεχώρηκε τὸ ξανθὸν, τοσοῦτον τούτου τὸ ὠχρόν. ἔγραψε
<span class="lb" data-page="15.555" data-line="2" id="l15.555.2"></span>δέ τινα καὶ ἄλλα συμπτώματα, γιγνόμενα τοῖς οὕτω διατεθεῖσι,
<span class="lb" data-page="15.555" data-line="3" id="l15.555.3"></span>περὶ ὧν ὅταν ἀφικώμεθα ἐπὶ τὴν ῥῆσιν, ἐπισκεψόμεθα·
<span class="lb" data-page="15.555" data-line="4" id="l15.555.4"></span>νυνὶ δὲ τὴν προκειμένην ῥῆσιν ἐξεργαστέον. οἷς
<span class="lb" data-page="15.555" data-line="5" id="l15.555.5"></span>ἔφη συμβαίνειν ἐπὶ τῶν ἀήθως ἀριστησάντων, ἔτι καὶ τοῦτο
<span class="lb" data-page="15.555" data-line="6" id="l15.555.6"></span>προσέθηκεν· ἢν δὲ καὶ ἐπιδειπνήσωσιν, ὀξυρεγμιώδεες. ἐμάθομεν
<span class="lb" data-page="15.555" data-line="7" id="l15.555.7"></span>δὲ ὅτι διά τε τὴν ψύξιν τῆς γαστρὸς αἱ ὀξυρεγμίαι
<span class="lb" data-page="15.555" data-line="8" id="l15.555.8"></span>γίνονται καὶ διὰ φλέγμα πολλάκις ἠθροισμένον ἐν αὐτῇ καὶ
<span class="lb" data-page="15.555" data-line="9" id="l15.555.9"></span>διὰ πλῆθος σιτίων ἢ καὶ συμμέτρων μὲν ὄντων, ἀλλὰ ψυχρῶν
<span class="lb" data-page="15.555" data-line="10" id="l15.555.10"></span>τῇ δυνάμει. πάντων δὲ τῶν προειρημένων κοινόν ἐστι
<span class="lb" data-page="15.555" data-line="11" id="l15.555.11"></span>τὸ νικᾶσθαι τὴν ἔμφυτον θερμασίαν τῆς γαστρὸς ὑπὸ τῶν
<span class="lb" data-page="15.555" data-line="12" id="l15.555.12"></span>σιτίων, οὐ νικᾷν οὐδὲ κρατεῖν οὐδὲ κατεργάζεσθαι δυναμένην
<span class="lb" data-page="15.555" data-line="13" id="l15.555.13"></span>καλῶς αὐτά· καθάπερ εἰ καὶ φλογὶ μικρᾷ πλῆθος ἐπισωρεύσαις
<span class="lb" data-page="15.555" data-line="14" id="l15.555.14"></span>ξύλων, ἢ καὶ χωρὶς πλήθους ἐπιτιθείης χλωρὰ
<span class="lb" data-page="15.555" data-line="15" id="l15.555.15"></span>καὶ ὑγρά. τισὶ δὲ τούτων τῶν οὕτω διαιτηθέντων καὶ σπατίλην
<span class="lb" data-page="15.555" data-line="16" id="l15.555.16"></span>φησὶ γίνεσθαι, τουτέστιν ὑγρὰν διαχώρησιν· ἐν πολλοῖς
<span class="lb" data-page="15.555" data-line="17" id="l15.555.17"></span>δὲ τῶν ἀντιγράφων οὐ σπατίλην γεγραμμένην εὑρήσεις,
<span class="pb" data-page="15.556" id="p15.556"></span>
<span class="lb" data-page="15.556" data-line="1" id="l15.556.1"></span>ἀλλ᾿ ἄσην, ἵν᾿ ἀκούσωμεν δηλονότι τὸν ῥιπτασμὸν τοῦ σώματος,
<span class="lb" data-page="15.556" data-line="2" id="l15.556.2"></span>ἀσωμένου διὰ τὸ πλῆθος τῆς τροφῆς τοῦ διαιτηθέντος
<span class="lb" data-page="15.556" data-line="3" id="l15.556.3"></span>οὕτως καὶ δυσφοροῦντος ἐν τῇ κατακλίσει καὶ μεταβάλλοντος
<span class="lb" data-page="15.556" data-line="4" id="l15.556.4"></span>ἑαυτόν. ἐπὶ δὲ τῆς τελευταίας ῥήσεως ἀπεφήνατο
<span class="lb" data-page="15.556" data-line="5" id="l15.556.5"></span>σαφῶς ὅτι δεῖ τὴν πέψιν εἶναι παραπλησίαν ἑψήσει, ὡς
<span class="lb" data-page="15.556" data-line="6" id="l15.556.6"></span>ὑπὸ θερμοῦ γιγνομένην, οὐ ξηροῦ καὶ αὐχμώδους, ὁποῖόν ἐστι
<span class="lb" data-page="15.556" data-line="7" id="l15.556.7"></span>τὸ τῶν πυρετῶν, ἀλλ᾿ ὑγροῦ καὶ ἀτμώδους οἷον τὸ κατὰ
<span class="lb" data-page="15.556" data-line="8" id="l15.556.8"></span>φύσιν ἐν τοῖς ζώοις ἐστίν.
</p>
<span class="lb rule" data-page="15.556" data-line="9" id="l15.556.9"></span>
          </article>

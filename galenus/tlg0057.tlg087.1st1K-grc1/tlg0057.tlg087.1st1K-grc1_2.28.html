<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.28">
<span class="pb page1" data-page="15.562" id="p15.562"></span>
<span class="milestone ed1page page1" data-n="5.60" data-unit="ed1page" id="ed1page.5.60"></span>
<span class="milestone ed2page page1" data-n="8.54" data-unit="ed2page" id="ed2page.8.54"></span>
<span class="lb head" data-page="15.562" data-line="15" id="l15.562.15"></span>
            <blockquote class="quote lemma">
<span class="lb" data-page="15.562" data-line="16" id="l15.562.16"></span>Τὸν μὲν οὖν παρὰ τὸ ἔθος κενεαγγήσαντα συμφέρει ταύτην
<span class="lb" data-page="15.562" data-line="17" id="l15.562.17"></span>τὴν ἡμέρην ἀντισηκῶσαι ὧδε, ἀῤῥιγέως καὶ ἀθαλπέως
<span class="pb" data-page="15.563" id="p15.563"></span>
<span class="lb" data-page="15.563" data-line="1" id="l15.563.1"></span>καὶ ἀταλαιπώρως· ταῦτα γὰρ ἅπαντα βαρέως ἂν
<span class="lb" data-page="15.563" data-line="2" id="l15.563.2"></span>ἐνέγκοι. καὶ τὸ δεῖπνον συχνῷ ἔλασσον ποιήσασθαι ἢ
<span class="lb" data-page="15.563" data-line="3" id="l15.563.3"></span>ὅσον εἴθιστο καὶ μὴ ξηρὸν, ἀλλὰ τοῦ πλαδαρωτέρου τρόπου·
<span class="lb" data-page="15.563" data-line="4" id="l15.563.4"></span>καὶ μετὰ ταῦτα πιεῖν μὴ ὑδαρὲς μήτε ἔλασσον ἢ
<span class="lb" data-page="15.563" data-line="5" id="l15.563.5"></span>κατὰ λόγον τοῦ βρώματος· καὶ τῇ ὑστεραίᾳ ὀλίγα ἀριστῆσαι,
<span class="lb" data-page="15.563" data-line="6" id="l15.563.6"></span>ὡς ἐκ προσαγωγῆς ἀφίκηται εἰς τὸ ἔθος.
</blockquote>
<span class="lb rule" data-page="15.563" data-line="7" id="l15.563.7"></span>
            <p>
<span class="lb" data-page="15.563" data-line="8" id="l15.563.8"></span>Ὥσπερ τῶν ἀριστησάντων οὐκ εἰθισμένως ἐπηνώρθου
<span class="lb" data-page="15.563" data-line="9" id="l15.563.9"></span>τὴν βλάβην, οὕτως καὶ τοὺς παρὰ τὸ ἔθος κακωθέντας ἐκ
<span class="lb" data-page="15.563" data-line="10" id="l15.563.10"></span>μονοσιτίας ἀξιοῖ πρῶτον μὲν θάλπους καὶ ψύχους καὶ ταλαιπωρίας
<span class="lb" data-page="15.563" data-line="11" id="l15.563.11"></span>ἀπέχεσθαι· ταῦτα γὰρ ἂν, φησὶ, πάντα βαρέως
<span class="lb" data-page="15.563" data-line="12" id="l15.563.12"></span>ἐνέγκοιεν· ἔτι τε ἀξιοῖ ἐπ᾿ ἔλαττον ἢ ὅσον ἦσαν εἰθισμένοι
<span class="lb" data-page="15.563" data-line="13" id="l15.563.13"></span>δειπνῆσαι. <span class="milestone ed2page" data-n="8.55" data-unit="ed2page" id="ed2page.8.55"></span>καίτοι τούτου ἐναντιώτατον οἱ πολλοὶ
<span class="lb" data-page="15.563" data-line="14" id="l15.563.14"></span>ποιοῦσι· κωλυθέντες γὰρ ὑπό τινος ἀσχολίας ἀριστῆσαι
<span class="lb" data-page="15.563" data-line="15" id="l15.563.15"></span>κατὰ τὸ δεῖπνον ἀξιοῦσιν ἀπολαμβάνειν καὶ τὴν παραλελειμμένην
<span class="lb" data-page="15.563" data-line="16" id="l15.563.16"></span>ἐπὶ τοῦ ἀρίστου τροφὴν, οὐκ εἰδότες ὅτι δεῖται μὲν
<span class="lb" data-page="15.563" data-line="17" id="l15.563.17"></span>ὄντως τὸ σῶμα τῆς παραλελειμμένης τροφῆς, οὐ δύναται
<span class="lb" data-page="15.563" data-line="18" id="l15.563.18"></span>δὲ αὐτὴν ἡ γαστὴρ κατεργάσασθαι, βεβλαμμένη διὰ τὴν
<span class="pb" data-page="15.564" id="p15.564"></span>
<span class="lb" data-page="15.564" data-line="1" id="l15.564.1"></span>μακροτέραν ἀσιτίαν. ἀλλ᾿ ὅ γε Ἱπποκράτης ὥσπερ ἐλάττονα
<span class="lb" data-page="15.564" data-line="2" id="l15.564.2"></span>κελεύει δοθῆναι τὴν τροφὴν, οὕτως καὶ ὑγροτέραν·
<span class="lb" data-page="15.564" data-line="3" id="l15.564.3"></span>αὕτη γὰρ οἰκεῖον ἴαμα τῇ τε γαστρὶ καὶ παντὶ τῷ σώματι
<span class="lb" data-page="15.564" data-line="4" id="l15.564.4"></span>γενήσεται κατεξηρασμένοις. ἐπιῤῥῶσαι δὲ αὐτῶν βούλεται
<span class="lb" data-page="15.564" data-line="5" id="l15.564.5"></span>τὴν γαστέρα καὶ τῇ τοῦ οἴνου πόσει, μήθ᾿ ὑδαρὲς μήτ᾿ ἔλαττον
<span class="lb" data-page="15.564" data-line="6" id="l15.564.6"></span>τῆς κατὰ τὴν τροφὴν ἀναλογίας κελεύων πιεῖν. τὸ μὲν
<span class="lb" data-page="15.564" data-line="7" id="l15.564.7"></span>γὰρ ὑδαρὲς ἐκλύσει τὸν τόνον τῆς γαστρός· τὸ δ᾿ ἔλαττον
<span class="lb" data-page="15.564" data-line="8" id="l15.564.8"></span>ἀνεπιτήδειον τῇ ἐξηρασμένῃ. καὶ κατὰ τὴν ὑστεραίαν δ᾿
<span class="lb" data-page="15.564" data-line="9" id="l15.564.9"></span>ἔτι προνοήσασθαι τῆς διαίτης ἀξιοῖ τὸν οὕτω βλαβέντα,
<span class="lb" data-page="15.564" data-line="10" id="l15.564.10"></span>τροφῆς τῆς συνήθους ἐλάττονα προσενεγκάμενον, ὅπως ἐκ
<span class="lb" data-page="15.564" data-line="11" id="l15.564.11"></span>προσαγωγῆς, τουτέστι κατ᾿ ὀλίγον, εἰς τὸ παλαιὸν ἔθος
<span class="lb" data-page="15.564" data-line="12" id="l15.564.12"></span>ἐπανέλθοι.
</p>
<span class="lb rule" data-page="15.564" data-line="13" id="l15.564.13"></span>
          </article>

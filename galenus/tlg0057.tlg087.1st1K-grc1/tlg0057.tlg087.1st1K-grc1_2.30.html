<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.30">
<span class="pb page1" data-page="15.567" id="p15.567"></span>
<span class="milestone ed1page page1" data-n="5.61" data-unit="ed1page" id="ed1page.5.61"></span>
<span class="milestone ed2page page1" data-n="8.56" data-unit="ed2page" id="ed2page.8.56"></span>
<span class="lb head" data-page="15.567" data-line="17" id="l15.567.17"></span>
            <blockquote class="quote lemma">
<span class="lb" data-page="15.567" data-line="18" id="l15.567.18"></span>Τὴν δέ γε ἀσιτίην τὴν παρὰ τὸ ἔθος οἱ φλεγματίαι τὰ ἄνω
<span class="pb" data-page="15.568" id="p15.568"></span>
<span class="lb" data-page="15.568" data-line="1" id="l15.568.1"></span>εὐφορώτερον φέρουσι τὸ ἐπίπαν· ὥστε καὶ μονοσιτίην τὴν
<span class="lb" data-page="15.568" data-line="2" id="l15.568.2"></span>παρὰ τὸ ἔθος εὐφορώτερον οὗτοι ἂν ἐνέγκοιεν.
</blockquote>
<span class="lb rule" data-page="15.568" data-line="3" id="l15.568.3"></span>
            <p>
<span class="lb" data-page="15.568" data-line="4" id="l15.568.4"></span>Ἔμπροσθεν μὲν εἰρήκει τοὺς πικροχόλους τὰ ἄνω δυσφορώτερον
<span class="lb" data-page="15.568" data-line="5" id="l15.568.5"></span>φέρειν τὴν μονοσιτίην, νυνὶ δὲ πρὸς τοὺς φλεγματώδεις
<span class="lb" data-page="15.568" data-line="6" id="l15.568.6"></span>μεταβὰς ἀντὶ τῆς μονοσιτίας πρότερον ἐμνημόνευσε
<span class="lb" data-page="15.568" data-line="7" id="l15.568.7"></span>τῆς ἀσιτίας, ἐκ τοῦ σαφεστέραν ἔχοντος τὴν βλάβην
<span class="lb" data-page="15.568" data-line="8" id="l15.568.8"></span>τὴν μετάβασιν ἐπὶ τὸ βλάπτον ἧττον ποιησάμενος ἐξ ἀναλογίας.
<span class="lb" data-page="15.568" data-line="9" id="l15.568.9"></span>εἰ γὰρ δὴ μᾶλλον μὲν εἰκὸς βλάπτεσθαι τοὺς ὅλην
<span class="lb" data-page="15.568" data-line="10" id="l15.568.10"></span>τὴν ἡμέραν ἀσιτήσαντας παρὰ τὸ ἔθος, ἧττον δὲ τοὺς
<span class="lb" data-page="15.568" data-line="11" id="l15.568.11"></span>ἐκλείποντας τὸ ἄριστον, εὐφορώτερον δὲ τῶν πικροχόλων οἱ
<span class="lb" data-page="15.568" data-line="12" id="l15.568.12"></span>φλεγματώδεις φέρουσι τὴν μονοσιτίαν, εὔδηλον ὡς καὶ τὴν
<span class="lb" data-page="15.568" data-line="13" id="l15.568.13"></span>ἀσιτίαν εὐφορώτερον οἴσουσιν. ἡ δὲ αἰτία τοῦ ῥᾷον φέρειν
<span class="lb" data-page="15.568" data-line="14" id="l15.568.14"></span>τὴν μονοσιτίαν τοὺς φλεγματώδεις ἐκ τῶν προειρημένων ἐπὶ
<span class="lb" data-page="15.568" data-line="15" id="l15.568.15"></span>τοῖς χολώδεσι πρόδηλος. ὁ μὲν γὰρ τῆς χολῆς χυμὸς ἐν
<span class="lb" data-page="15.568" data-line="16" id="l15.568.16"></span>ταῖς ἀσιτίαις ἑαυτοῦ γίνεται πικρότερος, ὁ δὲ τοῦ φλέγματος
<span class="lb" data-page="15.568" data-line="17" id="l15.568.17"></span>ἐν τῷ χρόνῳ πεπτόμενος γίνεται αἷμα, τῶν χολῶν οὐδετέρας
<span class="pb" data-page="15.569" id="p15.569"></span>
<span class="lb" data-page="15.569" data-line="1" id="l15.569.1"></span>ἐπανελθεῖν εἰς αἵματος. οὐσίαν δυναμένης, ἐπειδὴ τοῦ
<span class="lb" data-page="15.569" data-line="2" id="l15.569.2"></span>μὲν αἵματος ἐν αὐτῷ θερμανθέντος ἐπὶ πλέον ἡ ξανθὴ γεννᾶται
<span class="lb" data-page="15.569" data-line="3" id="l15.569.3"></span>χολὴ, τούτου δ᾿ αὐτοῦ κατοπτηθέντος ἢ καὶ τοῦ παχέος
<span class="lb" data-page="15.569" data-line="4" id="l15.569.4"></span>αἵματος ἡ μέλαινα· τοῦ δὲ φλέγματος ἡ γένεσις ἐν τοῖς
<span class="lb" data-page="15.569" data-line="5" id="l15.569.5"></span>φλεγματώδεσιν ἐδέσμασιν ἀεὶ προηγεῖται τοῦ αἵματος καὶ
<span class="lb" data-page="15.569" data-line="6" id="l15.569.6"></span>διὰ μέσης τῆς τούτου γενέσεως ἡ εἰς αἷμα μεταβολὴ γίνεται
<span class="lb" data-page="15.569" data-line="7" id="l15.569.7"></span>τοῖς σιτίοις. καὶ τοῦτο συμβέβηκεν οὐ μόνον τοῖς μοχθηροτέροις
<span class="lb" data-page="15.569" data-line="8" id="l15.569.8"></span>ἐδέσμασιν, ἀλλὰ καὶ τῶν πάνυ δοκούντων ἐνίοις
<span class="lb" data-page="15.569" data-line="9" id="l15.569.9"></span>ὑγιεινῶν εἶναι, καθάπερ ἄρτῳ τε καὶ χόνδρῳ καὶ σεμιδάλει.
<span class="lb" data-page="15.569" data-line="10" id="l15.569.10"></span>ἐγὼ μὲν οὖν ἐξήγημαι τὴν ἀρίστην εἶναί μοι δοκοῦσαν
<span class="lb" data-page="15.569" data-line="11" id="l15.569.11"></span>γραφήν· αὐτό τε γὰρ καθ᾿ <span class="milestone ed2page" data-n="8.57" data-unit="ed2page" id="ed2page.8.57"></span>αὑτὸ τὸ ἐν αὐτῇ διδασκόμενον
<span class="lb" data-page="15.569" data-line="12" id="l15.569.12"></span>ἀληθές ἐστι καὶ τοῖς προηγουμένοις ἀκόλουθον, οἵπερ
<span class="lb" data-page="15.569" data-line="13" id="l15.569.13"></span>εἰσὶ σκοποὶ τῆς ἀρίστης ἐξηγήσεως· οὐ μὴν ἐν ἅπασί
<span class="lb" data-page="15.569" data-line="14" id="l15.569.14"></span>γε τοῖς ἀντιγράφοις εὑρήσεις τὴν τοιαύτην γραφὴν, ἀλλ᾿
<span class="lb" data-page="15.569" data-line="15" id="l15.569.15"></span>ἐναντίως μὲν καὶ ἀλλήλοις, ἑτέρως δὲ ἐν ἅπασι σχεδόν τι
<span class="lb" data-page="15.569" data-line="16" id="l15.569.16"></span>τοῖς βιβλίοις ἐστὶν εὑρεῖν ἐγγεγραμμένην τὴν ῥῆσιν ταύτην
<span class="lb" data-page="15.569" data-line="17" id="l15.569.17"></span>καὶ ψευδοῦς γιγνομένου τοῦ λόγου καὶ τοῖς προειρημένοις
<span class="lb" data-page="15.569" data-line="18" id="l15.569.18"></span>οὐδεμίαν ἀκολουθίαν σώζοντος.
</p>
<span class="lb rule" data-page="15.569" data-line="19" id="l15.569.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.31">
<span class="pb page1" data-page="15.570" id="p15.570"></span>
<span class="milestone ed1page page1" data-n="5.61" data-unit="ed1page" id="ed1page.5.61"></span>
<span class="milestone ed2page page1" data-n="8.57" data-unit="ed2page" id="ed2page.8.57"></span>
<span class="lb head" data-page="15.570" data-line="1" id="l15.570.1"></span>
            <blockquote class="quote lemma">
<span class="lb" data-page="15.570" data-line="2" id="l15.570.2"></span>Ἱκανὸν μὲν οὖν καὶ τοῦτο σημεῖον ὅτι αἱ μέγισται μεταβολαὶ
<span class="lb" data-page="15.570" data-line="3" id="l15.570.3"></span>τῶν περὶ τὰς φύσιας ἡμῶν καὶ τὰς ἕξιας συμβαινόντων
<span class="lb" data-page="15.570" data-line="4" id="l15.570.4"></span>μάλιστα νοσοποιέουσιν.
</blockquote>
<span class="lb rule" data-page="15.570" data-line="5" id="l15.570.5"></span>
            <p>
<span class="lb" data-page="15.570" data-line="6" id="l15.570.6"></span>Πολλὰ μὲν οὖν σημαίνει παρ᾿ αὐτῷ τὸ τῆς φύσεως
<span class="lb" data-page="15.570" data-line="7" id="l15.570.7"></span>ὄνομα, νῦν μέντοι τὴν κρᾶσιν ἄν τις ὑπολάβοι δηλοῦσθαι,
<span class="lb" data-page="15.570" data-line="8" id="l15.570.8"></span>καθάπερ γὲ καὶ τὴν αὐτῶν τῶν μορίων κατασκευὴν ἕξιν
<span class="lb" data-page="15.570" data-line="9" id="l15.570.9"></span>ὠνομάσθαι νῦν, ἐν ᾗ κατασκευῇ καὶ τὸ ἐπιπολάζειν ἄνω
<span class="lb" data-page="15.570" data-line="10" id="l15.570.10"></span>τὴν χολήν ἐστι καὶ ὑποχωρεῖν κάτω καὶ τὸ κρεμάμενα μᾶλλον
<span class="lb" data-page="15.570" data-line="11" id="l15.570.11"></span>ἔχειν ἢ ἐστηριγμένα τὰ σπλάγχνα. μεγάλη μὲν γὰρ οὖσα
<span class="lb" data-page="15.570" data-line="12" id="l15.570.12"></span>φύσει ἡ γαστὴρ στηρίζει τὰ σπλάγχνα, κᾂν κενὴ ἡ γαστὴρ
<span class="lb" data-page="15.570" data-line="13" id="l15.570.13"></span>σιτίων ᾖ· σμικρὰ δ᾿ ὑπάρχουσα σιτίων μὲν πληρωθεῖσα
<span class="lb" data-page="15.570" data-line="14" id="l15.570.14"></span>στηρίζει, κενωθεῖσα δὲ καταλείπει συνιζάνουσα, κᾀντεῦθεν
<span class="lb" data-page="15.570" data-line="15" id="l15.570.15"></span>αἴσθησις αὐτοῖς γίγνεται τοῦ κρεμᾶσθαι τὰ σπλάγχνα.
<span class="lb" data-page="15.570" data-line="16" id="l15.570.16"></span>περὶ δὲ τοῦ τὴν ξανθὴν χολὴν ἐπιπολάζειν τισὶν ἄνωθεν
<span class="lb" data-page="15.570" data-line="17" id="l15.570.17"></span>πρόσθεν εἴρηται, τοῦ καταφέροντος αὐτὴν εἰς τὴν τῆς γαστρὸς
<span class="lb" data-page="15.570" data-line="18" id="l15.570.18"></span>ἔκφυσιν ἐξ ἥπατος πόρου διαφέρουσαν ἴσχοντος τὴν
<span class="pb" data-page="15.571" id="p15.571"></span>
<span class="lb" data-page="15.571" data-line="1" id="l15.571.1"></span>κατασκευήν. ἔσθ᾿ ὅτε γάρ τισιν ἀπ᾿ αὐτοῦ εἰς τὴν γαστέρα
<span class="lb" data-page="15.571" data-line="2" id="l15.571.2"></span>παραγίνεται μόριον· τούτοις μὲν οὖν ἐπιπολάζει τὸ χολῶδες
<span class="lb" data-page="15.571" data-line="3" id="l15.571.3"></span>περίττωμα, τοῖς δ᾿ ἄλλοις ὑπέρχεται κάτω πᾶν.
</p>
<span class="lb rule" data-page="15.571" data-line="4" id="l15.571.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.34">
<span class="pb page1" data-page="15.574" id="p15.574"></span>
<span class="milestone ed1page page1" data-n="5.62" data-unit="ed1page" id="ed1page.5.62"></span>
<span class="milestone ed2page page1" data-n="8.58" data-unit="ed2page" id="ed2page.8.58"></span>
<span class="lb head" data-page="15.574" data-line="8" id="l15.574.8"></span>
            <blockquote class="quote lemma">
<span class="lb" data-page="15.574" data-line="9" id="l15.574.9"></span>Καὶ ὁκόσα μὲν κρεηφαγίη πολλὴ παρὰ τὸ ἔθος βρωθεῖσα
<span class="lb" data-page="15.574" data-line="10" id="l15.574.10"></span>ποιέει ἢ σκόροδα ἢ σίλφιον ἢ ὀπὸς ἢ καυλὸς ἢ ἄλλα
<span class="lb" data-page="15.574" data-line="11" id="l15.574.11"></span>ὁκόσα τοιουτότροπα μεγάλας δυνάμιας ἔχοντα ἰδίας, ἧσσον
<span class="lb" data-page="15.574" data-line="12" id="l15.574.12"></span>ἄν τις θαυμάσειεν, εἰ τὰ τοιαῦτα πόνους ἐμποιέει
<span class="lb" data-page="15.574" data-line="13" id="l15.574.13"></span>τῇσι κοιλίῃσι μᾶλλον τῶν ἄλλων· <span class="milestone ed2page" data-n="8.59" data-unit="ed2page" id="ed2page.8.59"></span>ἀλλ᾿ εἰ καταμάθῃς
<span class="lb" data-page="15.574" data-line="14" id="l15.574.14"></span>ὁκόσον μᾶζά τε ὄχλον καὶ ὄγκον καὶ φῦσαν καὶ
<span class="lb" data-page="15.574" data-line="15" id="l15.574.15"></span>στρόφον τῇ κοιλίῃ παρέχοι, παρὰ τὸ ἔθος βρωθεῖσα τῷ
<span class="lb" data-page="15.574" data-line="16" id="l15.574.16"></span>ἀρτοφαγέειν εἰθισμένῳ, ἢ ὁκοῖον ἄρτος βάρος καὶ τάσιν
<span class="lb" data-page="15.574" data-line="17" id="l15.574.17"></span>κοιλίης τῷ μαζοφαγέειν εἰθισμένῳ, ἢ αὐτός γε ὁ ἄρτος
<span class="pb" data-page="15.575" id="p15.575"></span>
<span class="lb" data-page="15.575" data-line="1" id="l15.575.1"></span>θερμὸς βρωθεὶς οἵην δίψην παρέχει καὶ ἐξαπιναίην πληθώρην,
<span class="lb" data-page="15.575" data-line="2" id="l15.575.2"></span>διὰ τὸ ξηραντικόν τε καὶ βραδύπορον· καὶ οἱ ἄγαν
<span class="lb" data-page="15.575" data-line="3" id="l15.575.3"></span>καθαροί τε καὶ ξυγκομιστοὶ παρὰ τὸ ἔθος βρωθέντες
<span class="lb" data-page="15.575" data-line="4" id="l15.575.4"></span>διαφέροντα ἀλλήλων ποιέουσι· καὶ μᾶζά τε ξηρὴ παρὰ
<span class="lb" data-page="15.575" data-line="5" id="l15.575.5"></span>τὸ ἔθος ἢ ὑγρὴ ἢ γλίσχρη· καὶ τὰ ἄλφιτα οἷόν τι ποιέει
<span class="lb" data-page="15.575" data-line="6" id="l15.575.6"></span>τὰ ποταίνια τοῖσι μὴ εἰωθόσι καὶ τὰ ἑτεροῖα τοῖσι τὰ
<span class="lb" data-page="15.575" data-line="7" id="l15.575.7"></span>ποταίνια εἰωθόσι· καὶ οἰνοποσίη καὶ ὑδροποσίη παρὰ τὸ
<span class="lb" data-page="15.575" data-line="8" id="l15.575.8"></span>ἔθος εἰς θάτερα μεταβληθέντα ἐξαπίνης, καὶ ὑδαρής γε
<span class="lb" data-page="15.575" data-line="9" id="l15.575.9"></span>οἶνος καὶ ἄκρητος παρὰ τὸ ἔθος ἐξαπίνης ποθείς· ὁ μὲν
<span class="lb" data-page="15.575" data-line="10" id="l15.575.10"></span>γὰρ πλάδον τε ἐν τῇ ἄνω κοιλίῃ ἐμποιήσει καὶ φῦσαν ἐν
<span class="lb" data-page="15.575" data-line="11" id="l15.575.11"></span>τῇ κάτω, ὁ δὲ παλμόν τε φλεβῶν καὶ καρηβαρίαν καὶ
<span class="lb" data-page="15.575" data-line="12" id="l15.575.12"></span>δίψην· καὶ λευκός τε καὶ μέλας οἶνος παρὰ τὸ ἔθος μεταβάλλοντι,
<span class="lb" data-page="15.575" data-line="13" id="l15.575.13"></span>εἰ καὶ ἄμφω οἰνώδεες εἶεν, ὅμως πολλὰ ἂν
<span class="lb" data-page="15.575" data-line="14" id="l15.575.14"></span>ἑτεροιώσειαν κατὰ τὸ σῶμα, ὡς δὴ γλυκύν τε καὶ οἰνώδεα
<span class="lb" data-page="15.575" data-line="15" id="l15.575.15"></span>ἧσσον ἄν τις φαίη θαυμαστὸν εἶναι μὴ τωὐτὸ δύνασθαι
<span class="lb" data-page="15.575" data-line="16" id="l15.575.16"></span>ἐξαπίνης μεταβληθέντα.
</blockquote>
<span class="lb rule" data-page="15.575" data-line="17" id="l15.575.17"></span>
            <span class="pb" data-page="15.576" id="p15.576"></span>
            <p>
<span class="lb" data-page="15.576" data-line="1" id="l15.576.1"></span>Τὴν ὅλου τοῦ λόγου τοῦδε διάνοιαν εἰπὼν πρότερον,
<span class="lb" data-page="15.576" data-line="2" id="l15.576.2"></span>οὕτως ἐπὶ τὰς κατὰ μέρος ἐν αὐτῇ λέξεις ἀφίξομαι. διάνοια
<span class="lb" data-page="15.576" data-line="3" id="l15.576.3"></span>μὲν οὖν ὅλου τοῦ λόγου τοιαύτη τίς ἐστι. τὴν μὲν
<span class="lb" data-page="15.576" data-line="4" id="l15.576.4"></span>οὖν εἰς τὰ μεγάλην ἔχοντα δύναμιν ἐδέσματά τε καὶ πόματα,
<span class="lb" data-page="15.576" data-line="5" id="l15.576.5"></span>μεταβολὴν τῆς διαίτης οὐκ ἄν τις θαυμάσειε βλάπτουσαν
<span class="lb" data-page="15.576" data-line="6" id="l15.576.6"></span>ὁρῶν τὰ σώματα· περὶ δὲ τῆς εἰς τὰ μικρὰ μεταβολῆς
<span class="lb" data-page="15.576" data-line="7" id="l15.576.7"></span>οὐδ᾿ αὐτῆς ἀβλαβοῦς γινομένης, εἰκότως ἄν τις θαυμάσειε.
<span class="lb" data-page="15.576" data-line="8" id="l15.576.8"></span>τοιαύτη μὲν ἡ τοῦ παντὸς λόγου διάνοια· κατὰ μέρος δὲ
<span class="lb" data-page="15.576" data-line="9" id="l15.576.9"></span>τῆς ὅλης ῥήσεως ἡ ἀρχὴ τῶν ἰσχυρὰν δύναμιν ἐχόντων σιτίων
<span class="lb" data-page="15.576" data-line="10" id="l15.576.10"></span>ὀνομαστὶ μέμνηται, κρεηφαγίης τε καὶ σκορόδων καὶ
<span class="lb" data-page="15.576" data-line="11" id="l15.576.11"></span>σιλφίου καὶ ὀποῦ καὶ καυλοῦ, δηλονότι τοῦ σιλφίου· καὶ
<span class="lb" data-page="15.576" data-line="12" id="l15.576.12"></span>γὰρ ὅλον τὸ σίλφιον ἰσχυρὰν ἔχει δύναμιν καὶ κατὰ μέρος
<span class="lb" data-page="15.576" data-line="13" id="l15.576.13"></span>ὁ ὀπὸς αὐτοῦ καὶ ὁ καυλός. ἀλλὰ ταῦτα μὲν ἁπλῶς εἶπεν·
<span class="lb" data-page="15.576" data-line="14" id="l15.576.14"></span>ἐπὶ δὲ τῆς κρεηφαγίας προσέθηκε καὶ τὸ πολλή· μεγάλην
<span class="lb" data-page="15.576" data-line="15" id="l15.576.15"></span>γὰρ οὕτως ἕξει δύναμιν, οὐκ ἔχουσα μεγάλην, εἰ σύμμετρος ᾖ.
<span class="lb" data-page="15.576" data-line="16" id="l15.576.16"></span>ἡ δ᾿ ἐφεξῆς τῆσδε λέξις ἐπὶ τὰ σμικρὰν ἔχοντα δύναμιν
<span class="lb" data-page="15.576" data-line="17" id="l15.576.17"></span>ἐδέσματα μεταβαίνει, μᾶζαν καὶ ἄρτον θερμὸν ἢ ψυχρὸν ἢ
<span class="pb" data-page="15.577" id="p15.577"></span>
<span class="lb" data-page="15.577" data-line="1" id="l15.577.1"></span>καθαρὸν ἢ συγκομιστόν. ὅτι δὲ τὸν μὴ καθαρὸν ὀνομάζει
<span class="lb" data-page="15.577" data-line="2" id="l15.577.2"></span>συγκομιστὸν, εὔδηλόν ἐστι κᾀκ τῆς πρὸς τὸν καθαρὸν ἀντιθέσεως·
<span class="lb" data-page="15.577" data-line="3" id="l15.577.3"></span>οἵ γε μὴν νῦν ἄνθρωποι τὸν τοιοῦτον ἄρτον αὐτόπυρον
<span class="lb" data-page="15.577" data-line="4" id="l15.577.4"></span>ὀνομάζουσιν, οὐ διακρινομένου τοῦ πιτυρώδους ἀλεύρου
<span class="lb" data-page="15.577" data-line="5" id="l15.577.5"></span>κατ᾿ αὐτὸν, συναναφυρομένου δὲ τῷ καθαρῷ. τούτοις
<span class="lb" data-page="15.577" data-line="6" id="l15.577.6"></span>ἐφεξῆς καὶ τῆς ἐν τοῖς ἀλφίτοις διαφορᾶς ἐμνημόνευσε, τὰ
<span class="lb" data-page="15.577" data-line="7" id="l15.577.7"></span>δὲ πρόσφατα ποταίνια κέκληκε τῇ τῶν Ἰώνων φωνῇ καὶ
<span class="lb" data-page="15.577" data-line="8" id="l15.577.8"></span>τῇ τῶν παλαιοτέρων· οἰνοποσίας τε καὶ ὑδροποσίας παρὰ
<span class="lb" data-page="15.577" data-line="9" id="l15.577.9"></span>τὸ ἔθος ὑπαλλαττομένων, ἀκρατεστέρου καὶ ὑδαρεστέρου πόματος.
<span class="lb" data-page="15.577" data-line="10" id="l15.577.10"></span>ἐφ᾿ ὧν καὶ προσέθηκεν ὡς ὁ μὲν ὑδαρὴς οἶνος
<span class="lb" data-page="15.577" data-line="11" id="l15.577.11"></span>πλάδον ἐν τῇ ἄνω κοιλίᾳ, τουτέστιν ὑγρότητα, καὶ ἀτονίαν
<span class="lb" data-page="15.577" data-line="12" id="l15.577.12"></span>ἐμποιήσει καὶ φῦσαν ἐν τῇ κάτω, ὁ δ᾿ ἄκρατος <span class="milestone ed1page" data-n="5.63" data-unit="ed1page" id="ed1page.5.63"></span>παλμὸν
<span class="lb" data-page="15.577" data-line="13" id="l15.577.13"></span>κροτάφων καὶ καρηβαρίαν καὶ δίψος· <span class="milestone ed2page" data-n="8.60" data-unit="ed2page" id="ed2page.8.60"></span>οὗτος μὲν τῇ θερμότητι
<span class="lb" data-page="15.577" data-line="14" id="l15.577.14"></span>ταῦτα ἐργαζόμενος, ὁ δ᾿ ὑδαρὴς τῇ θ᾿ ὑγρότητι καὶ τῇ
<span class="lb" data-page="15.577" data-line="15" id="l15.577.15"></span>ψύξει τἀναντία. καὶ τῶν οἴνων δ᾿ αὐτῶν ἐμνημόνευσε τῆς
<span class="lb" data-page="15.577" data-line="16" id="l15.577.16"></span>διαφορᾶς, ἐξ ἁπάντων τούτων ἀθροίζων τὸ προκείμενον ἐξ
<span class="lb" data-page="15.577" data-line="17" id="l15.577.17"></span>ἀρχῆς αὐτῷ καθόλου, πᾶσαν ἐξάλλαξιν ἔθους ἀθρόως γινομένην
<span class="lb" data-page="15.577" data-line="18" id="l15.577.18"></span>οὐ μικρὰν βλάβην κατὰ τὸ σῶμα ἐργάζεσθαι.
</p>
<span class="lb rule" data-page="15.577" data-line="19" id="l15.577.19"></span>
          </article>

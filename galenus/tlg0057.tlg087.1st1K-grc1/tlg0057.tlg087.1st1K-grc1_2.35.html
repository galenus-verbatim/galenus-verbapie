<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.35">
<span class="pb page1" data-page="15.578" id="p15.578"></span>
<span class="milestone ed1page page1" data-n="5.63" data-unit="ed1page" id="ed1page.5.63"></span>
<span class="milestone ed2page page1" data-n="8.60" data-unit="ed2page" id="ed2page.8.60"></span>
<span class="lb head" data-page="15.578" data-line="1" id="l15.578.1"></span>
            <blockquote class="quote lemma">
<span class="lb" data-page="15.578" data-line="2" id="l15.578.2"></span>Τιμωρητέον μέντοι τοιόνδε τι μέρος τῷ ἐναντίῳ λόγῳ, ὅτι
<span class="lb" data-page="15.578" data-line="3" id="l15.578.3"></span>ἡ μεταβολὴ τῆς διαίτης τουτέοισιν ἐγένετο, οὐ μεταβάλλοντος
<span class="lb" data-page="15.578" data-line="4" id="l15.578.4"></span>τοῦ σώματος οὔτε ἐπὶ τὴν ῥώμην, ὥστε προσθέσθαι
<span class="lb" data-page="15.578" data-line="5" id="l15.578.5"></span>δεῖν σιτία, οὔτ᾿ ἐπὶ τὴν ἀῤῥωστίην, ὥστ᾿
<span class="lb" data-page="15.578" data-line="6" id="l15.578.6"></span>ἀφαιρεθῆναι.
</blockquote>
<span class="lb rule" data-page="15.578" data-line="7" id="l15.578.7"></span>
            <p>
<span class="lb" data-page="15.578" data-line="8" id="l15.578.8"></span>Τὸ μὲν τιμωρητέον δηλωτικόν ἐστι τοῦ βοηθητέον· ἡ
<span class="lb" data-page="15.578" data-line="9" id="l15.578.9"></span>βοήθεια δ᾿ οὐκ ἂν ἄλλη τις εἴη τῷ λόγῳ παρὰ τὴν συνηγορίαν
<span class="lb" data-page="15.578" data-line="10" id="l15.578.10"></span>ὡς ἀληθεύει. δυοῖν γὰρ τοῖν λόγοιν τοῦ μὲν ἀρέσκοντος
<span class="lb" data-page="15.578" data-line="11" id="l15.578.11"></span>αὐτῷ, τοῦ δὲ ἐναντιουμένου τούτῳ, συνηγόρησε μὲν
<span class="lb" data-page="15.578" data-line="12" id="l15.578.12"></span>ἄχρι τοῦδε τῷ ἀρέσκοντι, νυνὶ δὲ καὶ πρὸς τὴν θατέρου
<span class="lb" data-page="15.578" data-line="13" id="l15.578.13"></span>συνηγορίαν ἐτράπετο, καθ᾿ ὃν εἰκὸς εἶναι φήσειεν ἄν τις
<span class="lb" data-page="15.578" data-line="14" id="l15.578.14"></span>ὠφελεῖσθαι τοὺς νοσοῦντας ὑπὸ τῆς ἐν τῇ διαίτῃ μεταβολῆς
<span class="lb" data-page="15.578" data-line="15" id="l15.578.15"></span>μεγάλως, ἐπειδὴ καὶ ἡ τοῦ σώματος ὑπήλλακται διάθεσις
<span class="lb" data-page="15.578" data-line="16" id="l15.578.16"></span>εἰς τοὐναντίον, οἷς γε πρόσθεν μὲν ὑγίαινε, νυνὶ δὲ νοσεῖ.
<span class="lb" data-page="15.578" data-line="17" id="l15.578.17"></span>ἀλλά γε πρὸς τοῦτον τὸν λόγον καὶ ἔμπροσθεν μὲν
<span class="lb" data-page="15.578" data-line="18" id="l15.578.18"></span>εἶπεν ἐν τῷ καθόλου· τὸ δὲ μεταβάλλειν μὲν εὖ ἔχει μὴ
<span class="pb" data-page="15.579" id="p15.579"></span>
<span class="lb" data-page="15.579" data-line="1" id="l15.579.1"></span>ὀλίγον, ὀρθῶς μέντοι γε μεταβιβαστέη καὶ μεταβολή. καὶ
<span class="lb" data-page="15.579" data-line="2" id="l15.579.2"></span>τί ποτ᾿ ἐστὶ τὸ ὀρθῶς ἐδήλωσε διὰ πλειόνων, ὃ συγκεφαλαιούμενος
<span class="lb" data-page="15.579" data-line="3" id="l15.579.3"></span>εἶπεν· οὐ δὴ οἷόν τε παρὰ καιρὸν οὐδὲ σφοδρὰς
<span class="lb" data-page="15.579" data-line="4" id="l15.579.4"></span>τὰς κενεαγγείας ποιεῖν, οὔτ᾿ ἀκμαζόντων τῶν νοσημάτων καὶ
<span class="lb" data-page="15.579" data-line="5" id="l15.579.5"></span>ἐν τῇ φλεγμασίῃ ἐόντων προσφέρειν, οὔτ᾿ ἐξαπίνης οἷόν τε
<span class="lb" data-page="15.579" data-line="6" id="l15.579.6"></span>ὅλῳ τῷ σώματι μεταβάλλειν, οὔτ᾿ ἐπὶ τὰ οὔτ᾿ ἐπὶ τά. ὥστ᾿
<span class="lb" data-page="15.579" data-line="7" id="l15.579.7"></span>ἤδη φθάνει λελυκέναι ἀμφιβολίαν, ἣν εἶπεν ἄρτι συναγορεύων
<span class="lb" data-page="15.579" data-line="8" id="l15.579.8"></span>τῷ λόγῳ, προσθήσει δ᾿ αὐτῇ τι καὶ νῦν λέγων· προστεκμαρτέα
<span class="lb" data-page="15.579" data-line="9" id="l15.579.9"></span>δὴ καὶ ἡ ἰσχὺς καὶ ὁ τρόπος τοῦ νοσήματος ἑκάστου
<span class="lb" data-page="15.579" data-line="10" id="l15.579.10"></span>καὶ τἄλλα ὅσα τούτοις ἐφεξῆς εἶπεν, ἃ κατὰ τὴν ἐφεξῆς ῥῆσιν διηγήσομαι.
</p>
<span class="lb rule" data-page="15.579" data-line="11" id="l15.579.11"></span>
          </article>

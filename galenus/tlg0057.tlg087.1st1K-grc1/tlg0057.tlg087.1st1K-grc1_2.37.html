<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.37">
<span class="pb page1" data-page="15.584" id="p15.584"></span>
<span class="milestone ed1page page1" data-n="5.64" data-unit="ed1page" id="ed1page.5.64"></span>
<span class="milestone ed2page page1" data-n="8.62" data-unit="ed2page" id="ed2page.8.62"></span>
<span class="lb head" data-page="15.584" data-line="13" id="l15.584.13"></span>
            <blockquote class="quote lemma">
<span class="lb" data-page="15.584" data-line="14" id="l15.584.14"></span>Πολλῷ δὲ ἧττον ἐπὶ τὴν πρόσθεσιν ἰτέον· ἐπεὶ τήν γε
<span class="lb" data-page="15.584" data-line="15" id="l15.584.15"></span>ἀφαίρεσιν ὅλως ἀφελεῖν πολλαχοῦ λυσιτελέει, ὅκου διαρκέειν
<span class="lb" data-page="15.584" data-line="16" id="l15.584.16"></span>μέλλει ὁ κάμνων, μέχρις ἂν τῆς νούσου ἡ ἀκμὴ
<span class="lb" data-page="15.584" data-line="17" id="l15.584.17"></span>πεπανθῇ.
</blockquote>
<span class="lb rule" data-page="15.584" data-line="18" id="l15.584.18"></span>
            <span class="pb" data-page="15.585" id="p15.585"></span>
            <p>
<span class="lb" data-page="15.585" data-line="1" id="l15.585.1"></span>Ἐπεὶ τοῦ καθ᾿ ἑκάστην δίαιταν εἴδους ἐξ ὧν εἶπεν
<span class="lb" data-page="15.585" data-line="2" id="l15.585.2"></span>ἔμπροσθεν εὑρισκομένου προστεκμαίρεσθαι χρὴ τὰ κατὰ
<span class="lb" data-page="15.585" data-line="3" id="l15.585.3"></span>τὴν προγεγραμμένην ῥῆσιν εἰρημένα, χάριν τοῦ τὸ ποσὸν
<span class="lb" data-page="15.585" data-line="4" id="l15.585.4"></span>εὑρίσκειν ἐν ἑκάστῃ διαίτῃ, διὰ τῆς νῦν προκειμένης λέξεως
<span class="lb" data-page="15.585" data-line="5" id="l15.585.5"></span>(πολλῷ δὲ ἧσσον ἐπὶ τὴν πρόσθεσιν ἰτέον, ἐπεὶ τήν γε ἀφαίρεσιν
<span class="lb" data-page="15.585" data-line="6" id="l15.585.6"></span>ὅλως ἀφελεῖν πολλαχοῦ λυσιτελέει) γιγνώσκων ὅτι τὸ
<span class="lb" data-page="15.585" data-line="7" id="l15.585.7"></span>ποσὸν ἑκάστου βοηθήματος στοχασμοῦ δεῖται τεχνικοῦ, στοχάζεσθαι
<span class="lb" data-page="15.585" data-line="8" id="l15.585.8"></span>δὲ τεχνικῶς ἀνδρός ἐστιν ἐκμεμαθηκότος τάς τε
<span class="lb" data-page="15.585" data-line="9" id="l15.585.9"></span>δυνάμεις ἁπάντων τῶν κατὰ τὴν τέχνην καὶ μεμνημένου καὶ
<span class="lb" data-page="15.585" data-line="10" id="l15.585.10"></span>φιλοπόνως ἐπὶ τῶν ἔργων τετριμμένου τοιοῦτοι δὲ ὀλίγοι
<span class="lb" data-page="15.585" data-line="11" id="l15.585.11"></span>παντάπασίν εἰσιν εἰκότως προσέγραψε ταυτὶ τὰ νῦν εἰρημένα
<span class="lb" data-page="15.585" data-line="12" id="l15.585.12"></span>κατὰ τὴν ἐνεστῶσαν λέξιν, τό τ᾿ ἐπὶ τὸ ἔλαττον ἐπὶ τῇ
<span class="lb" data-page="15.585" data-line="13" id="l15.585.13"></span>ποσότητι μᾶλλον, ὅταν τις ἁμαρτάνῃ τοῦ προσήκοντος μέτρου,
<span class="lb" data-page="15.585" data-line="14" id="l15.585.14"></span>παραγίγνεσθαι παραινῶν ἤπερ ἐπὶ τὸ πλέον. τὸ μὲν
<span class="lb" data-page="15.585" data-line="15" id="l15.585.15"></span>γὰρ πλέον ἀνεπανορθώτους ἐνίοτε τὰς βλάβας ἐργάζεται, τὸ
<span class="lb" data-page="15.585" data-line="16" id="l15.585.16"></span>δ᾿ ἔλαττον εὐεπανόρθωτόν ἐστι, δυναμένων ἡμῶν, ἐὰν ἡ δύναμις
<span class="lb" data-page="15.585" data-line="17" id="l15.585.17"></span>ὀκλάζειν φαίνηται, τροφῆς ὀλίγου ἐπιδιδόναι· τῆς δὲ
<span class="lb" data-page="15.585" data-line="18" id="l15.585.18"></span>φθασάσης εἰς τὴν γαστέρα καταπεπόσθαι τὸ περιττὸν ἀφελεῖν,
<span class="pb" data-page="15.586" id="p15.586"></span>
<span class="lb" data-page="15.586" data-line="1" id="l15.586.1"></span>οὔτ᾿ ἄλλως ῥᾴδιον καὶ πολὺ μᾶλλον ἐν τοῖς ὀξέσι νοσήμασιν.
<span class="lb" data-page="15.586" data-line="2" id="l15.586.2"></span>ἐπεὶ τήν γε ἀφαίρεσιν ὅλως ἀφελεῖν πολλαχοῦ λυσιτελέει,
<span class="lb" data-page="15.586" data-line="3" id="l15.586.3"></span>ὅκου διαρκεῖν μέλλει ὁ κάμνων, μέχρις ἂν τῆς νόσου
<span class="lb" data-page="15.586" data-line="4" id="l15.586.4"></span>ἡ ἀκμὴ πεπανθῇ. τῆς προγεγραμμένης ῥήσεως τοῦτο
<span class="lb" data-page="15.586" data-line="5" id="l15.586.5"></span>τὸ μέρος αὖθις ἀνέλαβεν, ἀναμνῆσαι βουλόμενος τοῦ συνήθους
<span class="lb" data-page="15.586" data-line="6" id="l15.586.6"></span>αὐτοῦ σκοποῦ κᾀνταῦθα καὶ κατὰ τοὺς ἀφορισμούς·
<span class="lb" data-page="15.586" data-line="7" id="l15.586.7"></span><span class="milestone ed2page" data-n="8.63" data-unit="ed2page" id="ed2page.8.63"></span>ἐὰν γὰρ φαίνηται δυνάμενος ὁ κάμνων ἄνευ τροφῆς
<span class="lb" data-page="15.586" data-line="8" id="l15.586.8"></span>ἐξαρκέσαι τῇ τοῦ νοσήματος ἀκμῇ, διὰ παντελοῦς ἀσιτίας
<span class="lb" data-page="15.586" data-line="9" id="l15.586.9"></span>αὐτὸν ἐπὶ τὸν ποτὸν μόνον διαιτήσεις ὅπου περ ἂν εἶναί
<span class="lb" data-page="15.586" data-line="10" id="l15.586.10"></span>σοι δόξει χρεία.
</p>
<span class="lb rule" data-page="15.586" data-line="11" id="l15.586.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.40">
<span class="pb page1" data-page="15.588" id="p15.588"></span>
<span class="milestone ed1page page1" data-n="5.64" data-unit="ed1page" id="ed1page.5.64"></span>
<span class="milestone ed2page page1" data-n="8.63" data-unit="ed2page" id="ed2page.8.63"></span>
<span class="lb head" data-page="15.588" data-line="6" id="l15.588.6"></span>
            <blockquote class="quote lemma">
<span class="lb" data-page="15.588" data-line="7" id="l15.588.7"></span>Τό γε μὴν κρέσσον μαρτύριον· οὐ γὰρ ἠδελφισμένον μόνον
<span class="lb" data-page="15.588" data-line="8" id="l15.588.8"></span>ἐστὶ τῷ πρήγματι, περὶ οὗ πλεῖστός μοι λόγος εἴρηται,
<span class="lb" data-page="15.588" data-line="9" id="l15.588.9"></span>ἀλλ᾿ αὐτὸ τὸ πρῆγμα ἐπικαιρότατόν ἐστι διδακτήριον.
<span class="lb" data-page="15.588" data-line="10" id="l15.588.10"></span>οἱ μὲν γὰρ ἀρχόμενοι τῶν ὀξέων νούσων ἔστιν ὅτε οἱ
<span class="lb" data-page="15.588" data-line="11" id="l15.588.11"></span>μὲν <span class="milestone ed2page" data-n="8.64" data-unit="ed2page" id="ed2page.8.64"></span>σιτία ἔφαγον αὐθημερὸν, ἠργμένοι ἤδη, οἱ δὲ
<span class="lb" data-page="15.588" data-line="12" id="l15.588.12"></span>καὶ τῇ ὑστεραίῃ, οἱ δὲ καὶ ἐῤῥόφεον τὸ προστυχὸν, οἱ
<span class="lb" data-page="15.588" data-line="13" id="l15.588.13"></span>δὲ καὶ κυκεῶνα ἐῤῥόφεον· ἅπαντα δὲ ταῦτα κακίω μέν
<span class="lb" data-page="15.588" data-line="14" id="l15.588.14"></span>ἐστιν ἢ εἰ ἑτεροίως τις διαιτηθείη, πολλῷ μέντοι ἐλάσσω
<span class="lb" data-page="15.588" data-line="15" id="l15.588.15"></span>βλάβην φέρει ἐν τούτῳ τῷ χρόνῳ τὰ ἁμαρτηθέντα
<span class="lb" data-page="15.588" data-line="16" id="l15.588.16"></span>ἢ εἴ τις τὰς μὲν πρώτας ἡμέρας δύο ἢ καὶ τρεῖς κενεαγγήσειε
<span class="lb" data-page="15.588" data-line="17" id="l15.588.17"></span>τελείως, τεταρταῖος δὲ ὢν τοιάδε διαιτηθείη ἢ καὶ
<span class="pb" data-page="15.589" id="p15.589"></span>
<span class="lb" data-page="15.589" data-line="1" id="l15.589.1"></span>πεμπταῖος. ἔτι μέντοι κάκιον εἰ ταύτας πάσας τὰς ἡμέρας
<span class="lb" data-page="15.589" data-line="2" id="l15.589.2"></span>προκενεαγγήσας ἐν τῇσιν ὕστερον ἡμέρῃσιν οὕτω
<span class="lb" data-page="15.589" data-line="3" id="l15.589.3"></span>διαιτηθείη, πρὶν ἢ πέπειρον γενέσθαι τὴν νοῦσον· οὕτω
<span class="lb" data-page="15.589" data-line="4" id="l15.589.4"></span>μὲν γὰρ θάνατον φέρει φανερῶς τοῖσι πλείστοισιν, εἰ μὴ
<span class="lb" data-page="15.589" data-line="5" id="l15.589.5"></span>παντάπασί τις εὐήθης ἡ νοῦσος εἴη· αἱ δὲ κατ᾿ ἀρχὰς
<span class="lb" data-page="15.589" data-line="6" id="l15.589.6"></span>ἁμαρτάδες οὐχ ὁμοίως ταύτῃσιν ἀνήκεστοί εἰσιν, ἀλλὰ
<span class="lb" data-page="15.589" data-line="7" id="l15.589.7"></span>πολλῷ εὐακεστότεραι.
</blockquote>
<span class="lb rule" data-page="15.589" data-line="8" id="l15.589.8"></span>
            <p>
<span class="lb" data-page="15.589" data-line="9" id="l15.589.9"></span>Ἔμπροσθεν μὲν ἀπὸ τῶν τοῖς ὑγιαίνουσι συμβαινόντων
<span class="lb" data-page="15.589" data-line="10" id="l15.589.10"></span>ἐν τῇ μεταβολῇ τῶν ἐθῶν ἐπὶ τοὺς νοσοῦντας μετῄει
<span class="lb" data-page="15.589" data-line="11" id="l15.589.11"></span>καθ᾿ ὁμοιότητα· μεταβήσεσθαι δὲ μέλλει καὶ νῦν καὶ αὐτὸ
<span class="lb" data-page="15.589" data-line="12" id="l15.589.12"></span>δείξειν ἄντικρυς οὕτως ἔχειν τὸ προκείμενον. τί δ᾿ ἦν τοῦτο;
<span class="lb" data-page="15.589" data-line="13" id="l15.589.13"></span>τὸ μὴ ἐξ ἀρχῆς, μηδ᾿ ἐν ταῖς πρώταις ἡμέραις προταριχεύσαντα
<span class="lb" data-page="15.589" data-line="14" id="l15.589.14"></span>τοὺς νοσοῦντας, ὅταν ἤδη πλησίον ἥκωσι τῆς
<span class="lb" data-page="15.589" data-line="15" id="l15.589.15"></span>ἀκμῆς ἐμπιπλάναι. δι᾿ ὧν οὖν εἶπε καθ᾿ ὅλην τὴν ῥῆσιν,
<span class="lb" data-page="15.589" data-line="16" id="l15.589.16"></span>ἐπιδεῖξαι βούλεται μείζονα γιγνομένην βλάβην τοῖς νοσοῦσιν
<span class="lb" data-page="15.589" data-line="17" id="l15.589.17"></span>ἐπὶ τοῖς αὐτοῖς ἁμαρτήμασιν, ὅταν ἐγγὺς ἤδη τῆς ἀκμῆς
<span class="lb" data-page="15.589" data-line="18" id="l15.589.18"></span>ἁμαρτηθῇ ἢ ἐν ταῖς ἀρχαῖς τῶν νοσημάτων. φησὶ γάρ·
<span class="pb" data-page="15.590" id="p15.590"></span>
<span class="lb" data-page="15.590" data-line="1" id="l15.590.1"></span>πολλῷ <span class="milestone ed1page" data-n="5.65" data-unit="ed1page" id="ed1page.5.65"></span>μέντοι ἐλάσσω βλάβην φέρει ἐν τούτῳ τῷ χρόνῳ
<span class="lb" data-page="15.590" data-line="2" id="l15.590.2"></span>τὰ ἁμαρτηθέντα ἢ εἴ τις τὰς μὲν πρώτας ἡμέρας δύο
<span class="lb" data-page="15.590" data-line="3" id="l15.590.3"></span>ἢ καὶ τρεῖς κενεαγγήσειε τελείως, τεταρταῖος δὲ ὢν τοιάδε
<span class="lb" data-page="15.590" data-line="4" id="l15.590.4"></span>διαιτηθείη ἢ καὶ πεμπταῖος· ἔτι μέντοι κάκιον εἰ ταύτας
<span class="lb" data-page="15.590" data-line="5" id="l15.590.5"></span>πάσας τὰς ἡμέρας προκενεαγγήσας ἐν τῇσιν ὕστερον ἡμέρῃσιν
<span class="lb" data-page="15.590" data-line="6" id="l15.590.6"></span>οὕτω διαιτηθείη, πρὶν ἢ πέπειρον γενέσθαι τὴν νόσον.
<span class="lb" data-page="15.590" data-line="7" id="l15.590.7"></span>εὔδηλον δ᾿ ὅτι πέπειρον ὀνομάζει τὴν πεπεμμένην.
<span class="lb" data-page="15.590" data-line="8" id="l15.590.8"></span>εὐήθεις δὲ νόσους εἴρηκεν οὐ τὰς κακοήθεις, ἀλλὰ τὰς εὐτρέπτους·
<span class="lb" data-page="15.590" data-line="9" id="l15.590.9"></span>ἴσμεν γὰρ ὅτι οὕτως κέχρηνται τῇ λέξει πολλοὶ
<span class="lb" data-page="15.590" data-line="10" id="l15.590.10"></span>τῶν παλαιῶν, καὶ οὕτως ὁ Ἱπποκράτης πολλάκις, ὡς ἐν ἑτέροις
<span class="lb" data-page="15.590" data-line="11" id="l15.590.11"></span>δέδεικται.
</p>
<span class="lb rule" data-page="15.590" data-line="12" id="l15.590.12"></span>
          </article>

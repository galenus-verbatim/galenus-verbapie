<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.42">
<span class="pb page1" data-page="15.591" id="p15.591"></span>
<span class="milestone ed1page page1" data-n="5.65" data-unit="ed1page" id="ed1page.5.65"></span>
<span class="milestone ed2page page1" data-n="8.64" data-unit="ed2page" id="ed2page.8.64"></span>
<span class="lb head" data-page="15.591" data-line="9" id="l15.591.9"></span>
            <blockquote class="quote lemma">
<span class="lb" data-page="15.591" data-line="10" id="l15.591.10"></span><span class="milestone ed2page" data-n="8.65" data-unit="ed2page" id="ed2page.8.65"></span>Πυθμενόθεν μὲν οὖν οὐκ ἴσασιν οὔθ᾿ οἱ τῇσι κριθώδεσι
<span class="lb" data-page="15.591" data-line="11" id="l15.591.11"></span>πτισάνῃσι χρεόμενοι, ὅτι αὐτέῃσι κακοῦνται ὁκόταν ῥοφέειν
<span class="lb" data-page="15.591" data-line="12" id="l15.591.12"></span>ἄρξωνται, ἢν προκενεαγγήσωσι δύο ἢ τρεῖς ἡμέρας
<span class="lb" data-page="15.591" data-line="13" id="l15.591.13"></span>ἢ καὶ πλείους· οὔτ᾿ αὖ οἱ τῷ χυλῷ χρεόμενοι γινώσκουσιν,
<span class="lb" data-page="15.591" data-line="14" id="l15.591.14"></span>ὅτι αὐτέοισι βλάπτονται ῥοφέοντες, ὁκόταν μὴ ὀρθῶς
<span class="lb" data-page="15.591" data-line="15" id="l15.591.15"></span>ἄρξωνται τοῦ ῥοφήματος· τότε μὴν φυλάσσουσι καὶ
<span class="lb" data-page="15.591" data-line="16" id="l15.591.16"></span>γινώσκουσιν ὅτι μεγάλην τὴν βλάβην φέρει, ἢν πρὶν πέπειρον
<span class="lb" data-page="15.591" data-line="17" id="l15.591.17"></span>γενέσθαι τὴν νοῦσον, κριθώδεα πτισάνην ῥοφήσῃ
<span class="lb" data-page="15.591" data-line="18" id="l15.591.18"></span>ὁ κάμνων εἰθισμένος χυλῷ χρέεσθαι. πάντ᾿ οὖν ταῦτα
<span class="pb" data-page="15.592" id="p15.592"></span>
<span class="lb" data-page="15.592" data-line="1" id="l15.592.1"></span>μεγάλα μαρτύρια, ὅτι οὐκ ὀρθῶς ἄγουσιν εἰς τὰ διαιτήματα
<span class="lb" data-page="15.592" data-line="2" id="l15.592.2"></span>οἱ ἰητροὶ τοὺς κάμνοντας· ἀλλ᾿ ἐν ᾗσί τε νούσοισιν
<span class="lb" data-page="15.592" data-line="3" id="l15.592.3"></span>οὐ χρὴ κενεαγγέειν τοὺς μέλλοντας ῥοφήμασι διαιτᾶσθαι,
<span class="lb" data-page="15.592" data-line="4" id="l15.592.4"></span>κενεαγγέουσιν· ἐν ᾗσί τε οὐ χρὴ μεταβάλλειν ἐκ κενεαγγείης
<span class="lb" data-page="15.592" data-line="5" id="l15.592.5"></span>εἰς ῥοφήματα, ἐν ταύτῃσι μεταβάλλουσι.
</blockquote>
<span class="lb rule" data-page="15.592" data-line="6" id="l15.592.6"></span>
            <p>
<span class="lb" data-page="15.592" data-line="7" id="l15.592.7"></span>Πυθμενόθεν μὲν ἤτοι τὸ παντελῶς, ἢ τὸ ἐξ ἀρχῆς αὐτῷ
<span class="lb" data-page="15.592" data-line="8" id="l15.592.8"></span>δηλοῖ· φησὶ γὰρ ἀγνοεῖν τοὺς ἰατροὺς ὁπότε χρὴ πρῶτον
<span class="lb" data-page="15.592" data-line="9" id="l15.592.9"></span>ἤτοι πτισάνην ἢ χυλὸν διδόναι τοῖς κάμνουσιν, ἐπίστασθαί
<span class="lb" data-page="15.592" data-line="10" id="l15.592.10"></span>γε μὴν αὐτοὺς πρὸ τοῦ πεφθῆναι τὸ νόσημα εἰ κριθώδη
<span class="lb" data-page="15.592" data-line="11" id="l15.592.11"></span>πτισάνην δώσουσι βλαβήσεσθαι τὸν κάμνοντα. τὴν
<span class="lb" data-page="15.592" data-line="12" id="l15.592.12"></span>δὲ ἐχομένην τῆσδε τῆς ῥήσεως ὑπὲρ τῶν αὐτῶν ἀποφαινομένην
<span class="lb" data-page="15.592" data-line="13" id="l15.592.13"></span>τὰ αὐτὰ τοῖς πολλάκις εἰρημένοις ἑκὼν ὑπερβήσομαι
<span class="lb" data-page="15.592" data-line="14" id="l15.592.14"></span>διὰ σαφήνειαν.
</p>
<span class="lb rule" data-page="15.592" data-line="15" id="l15.592.15"></span>
          </article>

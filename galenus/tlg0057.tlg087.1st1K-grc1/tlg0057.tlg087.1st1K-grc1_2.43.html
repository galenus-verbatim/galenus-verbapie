<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.43">
<span class="pb page1" data-page="15.592" id="p15.592"></span>
<span class="milestone ed1page page1" data-n="5.65" data-unit="ed1page" id="ed1page.5.65"></span>
<span class="milestone ed2page page1" data-n="8.65" data-unit="ed2page" id="ed2page.8.65"></span>
<span class="lb head" data-page="15.592" data-line="16" id="l15.592.16"></span>
            <blockquote class="quote lemma">
<span class="lb" data-page="15.592" data-line="17" id="l15.592.17"></span>Καὶ ὡς ἐπιτοπολὺ ἀπάρτι, ἐνίοτε δὲ ἐν τοῖσι τοιούτοισι
<span class="lb" data-page="15.592" data-line="18" id="l15.592.18"></span>καιροῖσι μεταβάλλουσιν ἐς τὰ ῥοφήματα ἐκ τῆς κενεαγγείης,
<span class="pb" data-page="15.593" id="p15.593"></span>
<span class="lb" data-page="15.593" data-line="1" id="l15.593.1"></span>ἐν οἷς πολλάκις ἀρήγει ἐκ τῶν ῥοφημάτων πλησιάζειν τῇ
<span class="lb" data-page="15.593" data-line="2" id="l15.593.2"></span>κενεαγγείῃ, ἢν οὕτως τύχῃ παροξυνομένη ἡ νοῦσος.
</blockquote>
<span class="lb rule" data-page="15.593" data-line="3" id="l15.593.3"></span>
            <p>
<span class="lb" data-page="15.593" data-line="4" id="l15.593.4"></span>Τὸ ἀπάρτι καὶ παρὰ τοῖς Ἀττικοῖς συγγραφεῦσιν ἐπὶ
<span class="lb" data-page="15.593" data-line="5" id="l15.593.5"></span>τοῦ ἀπηρτισμένως εἴρηται καὶ παρ᾿ αὐτῷ τῷ Ἱπποκράτει.
<span class="lb" data-page="15.593" data-line="6" id="l15.593.6"></span>καὶ νῦν οὖν αὐτῷ κέχρηται βουλόμενος δηλοῦν ἐν ἐκείνῳ
<span class="lb" data-page="15.593" data-line="7" id="l15.593.7"></span>μάλιστα τῷ καιρῷ τοὺς ἰατροὺς μεταβάλλειν τὴν δίαιταν
<span class="lb" data-page="15.593" data-line="8" id="l15.593.8"></span>ἐκ τῆς ἀσιτίας εἰς τὰ ῥοφήματα, ἐν ᾧ συμφέρει πλησιάζειν
<span class="lb" data-page="15.593" data-line="9" id="l15.593.9"></span>τῇ ἀσιτίᾳ· σαφέστατα κᾀνταῦθα δηλῶν, ὁκόταν ἀκμάζῃ τὸ
<span class="lb" data-page="15.593" data-line="10" id="l15.593.10"></span>νόσημα, τότε καὶ τῇ λεπτοτάτῃ διαίτῃ ἀναγκαῖον χρέεσθαι.
</p>
<span class="lb rule" data-page="15.593" data-line="11" id="l15.593.11"></span>
          </article>

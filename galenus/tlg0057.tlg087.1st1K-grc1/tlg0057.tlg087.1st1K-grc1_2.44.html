<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.44">
<span class="pb page1" data-page="15.593" id="p15.593"></span>
<span class="milestone ed1page page1" data-n="5.65" data-unit="ed1page" id="ed1page.5.65"></span>
<span class="milestone ed2page page1" data-n="8.65" data-unit="ed2page" id="ed2page.8.65"></span>
<span class="lb head" data-page="15.593" data-line="12" id="l15.593.12"></span>
            <blockquote class="quote lemma">
<span class="lb" data-page="15.593" data-line="13" id="l15.593.13"></span>Ἐνίοτε δὲ καὶ ὠμὰ ἐπισπῶνται ἀπό τε κεφαλῆς καὶ τοῦ
<span class="lb" data-page="15.593" data-line="14" id="l15.593.14"></span>περὶ θώρακος τόπου χολώδεα, ἀγρυπνίαι τε συμπίπτουσιν
<span class="lb" data-page="15.593" data-line="15" id="l15.593.15"></span><span class="milestone ed2page" data-n="8.66" data-unit="ed2page" id="ed2page.8.66"></span>αὐτέοισι, δι᾿ ἃς οὐ πέσσεται ἡ νοῦσος, περίλυποί
<span class="lb" data-page="15.593" data-line="16" id="l15.593.16"></span>τε καὶ πικροὶ γίγνονται καὶ παραφρονέουσι καὶ μαρμαρυγώδεα
<span class="lb" data-page="15.593" data-line="17" id="l15.593.17"></span>σφέων τὰ ὄμματα καὶ αἱ ἀκοαὶ ἤχου μεσταὶ καὶ
<span class="lb" data-page="15.593" data-line="18" id="l15.593.18"></span>ἀκρωτήρια κατεψυγμένα καὶ οὖρα ἄπεπτα καὶ πτύσματα
<span class="pb" data-page="15.594" id="p15.594"></span>
<span class="lb" data-page="15.594" data-line="1" id="l15.594.1"></span>λεπτὰ καὶ ἁλυκὰ καὶ κεχρωσμένα ἀκρήτῳ χρώματι σμικρὰ
<span class="lb" data-page="15.594" data-line="2" id="l15.594.2"></span>καὶ ἱδρῶτες περὶ τὸν τράχηλον καὶ διαπορήματα καὶ πνεῦμα
<span class="lb" data-page="15.594" data-line="3" id="l15.594.3"></span>προσπταῖον ἐν τῇ ἄνω φορῇ, πυκνὸν ἢ μέγα λίην·
<span class="lb" data-page="15.594" data-line="4" id="l15.594.4"></span>ὀφρύες δεινώσιος μετέχουσαι, λειποψυχώδεα πονηρὰ καὶ
<span class="lb" data-page="15.594" data-line="5" id="l15.594.5"></span>τῶν ἱματίων ἀποῤῥίψιες ἀπὸ τοῦ στήθεος καὶ χεῖρες τρομώδεες,
<span class="lb" data-page="15.594" data-line="6" id="l15.594.6"></span>ἐνίοτε δὲ χεῖλος τὸ κάτω σείεται.
</blockquote>
<span class="lb rule" data-page="15.594" data-line="7" id="l15.594.7"></span>
            <p>
<span class="lb" data-page="15.594" data-line="8" id="l15.594.8"></span>Ταῦτα πάντα συμβαίνειν φησὶ τοῖς κακῶς διαιτηθεῖσίν
<span class="lb" data-page="15.594" data-line="9" id="l15.594.9"></span>ὑπὸ τῶν ἰατρῶν, ὅσοι προταριχεύσαντες ἐν ταῖς πρώταις
<span class="lb" data-page="15.594" data-line="10" id="l15.594.10"></span>ἡμέραις τοὺς κάμνοντας ἤτοι κατὰ τὴν γ΄ ἢ δ΄ ἢ ε΄ ἢ
<span class="lb" data-page="15.594" data-line="11" id="l15.594.11"></span>τὴν στ΄, ἐπὶ σιτία μετέβησαν ἀθρόως, οὐδέπω τῆς ἀκμῆς
<span class="lb" data-page="15.594" data-line="12" id="l15.594.12"></span>τοῦ νοσήματος γεγονυίας, ὡς εἰ γέγονε, προσηκόντως αὐτοὺς
<span class="lb" data-page="15.594" data-line="13" id="l15.594.13"></span>ὑπηλλαχέναι φησὶ τὴν δίαιταν. ὅπερ οὖν ἔλεγεν ὅτι μεταβάλλειν
<span class="lb" data-page="15.594" data-line="14" id="l15.594.14"></span>μὲν δεῖ τὴν δίαιταν τῶν ὑγιαινόντων ἐν ταῖς νούσοις,
<span class="lb" data-page="15.594" data-line="15" id="l15.594.15"></span>οὐ μὴν ὡς ἔτυχέ γε τοῦτο ποιητέον, ἤδη νομίζω γέγονε
<span class="lb" data-page="15.594" data-line="16" id="l15.594.16"></span>σαφὲς ἐκ τῶν προειρημένων. οὔσης γὰρ καταστάσεως
<span class="lb" data-page="15.594" data-line="17" id="l15.594.17"></span>τοῦ σώματος μιᾶς μὲν τῆς ὑγιεινῆς, ἑτέρας δὲ τῆς ἐν
<span class="lb" data-page="15.594" data-line="18" id="l15.594.18"></span>ἀρχῇ τοῦ νοσήματος ἄχρι τῆς ἀκμῆς, εἶτ᾿ ἄλλης ἄχρι τῆς
<span class="pb" data-page="15.595" id="p15.595"></span>
<span class="lb" data-page="15.595" data-line="1" id="l15.595.1"></span>παντελοῦς λύσεως καὶ μετ᾿ αὐνὴν τῆς ἀναλήψεως ἄχρι τῆς
<span class="lb" data-page="15.595" data-line="2" id="l15.595.2"></span>καθ᾿ ἕξιν ὑγείας, ἐν ἑκάστῃ τῶν τεττάρων καταστάσεων οὐ
<span class="lb" data-page="15.595" data-line="3" id="l15.595.3"></span>χρὴ ποιεῖσθαι ·μεγάλας μεταβολὰς τῆς διαίτης, πρὶν εἰς
<span class="lb" data-page="15.595" data-line="4" id="l15.595.4"></span>ἕτερον εἶδος ἀφικέσθαι καταστάσεως. οἱ τοίνυν τοὺς κάμνοντας
<span class="lb" data-page="15.595" data-line="5" id="l15.595.5"></span>ἐν ἀρχῇ τῶν νοσημάτων ἐν ἀσιτίᾳ παντελεῖ φυλάττοντες,
<span class="lb" data-page="15.595" data-line="6" id="l15.595.6"></span>εἰ μὲν ἄχρι τῆς ἀκμῆς δύναιντο διαφυλάξαι τὸ
<span class="lb" data-page="15.595" data-line="7" id="l15.595.7"></span>τοιοῦτον τῆς διαίτης εἶδος, οὐκ ἄν τις αὐτοῖς μέμψαιτο·
<span class="lb" data-page="15.595" data-line="8" id="l15.595.8"></span>μὴ δυνάμενοι δὲ πρᾶξαι τοῦτο διὰ τὸ καταλύεσθαι μεταξὺ
<span class="lb" data-page="15.595" data-line="9" id="l15.595.9"></span>τὴν δύναμιν τῶν νοσούντων, εὔδηλον ὅτι κακῶς ἐχρῶντο
<span class="lb" data-page="15.595" data-line="10" id="l15.595.10"></span>ταῖς ἀσιτίαις, προταριχεύσαντες τοὺς κάμνοντας. ἐνδείκνυται
<span class="lb" data-page="15.595" data-line="11" id="l15.595.11"></span>δὲ ἐναργῶς διὰ τῆσδε τῆς προσηγορίας τὴν ἀκαιρίαν
<span class="lb" data-page="15.595" data-line="12" id="l15.595.12"></span>τῆς ἀσιτίας καταξηραίνουσαν τὸ σῶμα περαιτέρω τοῦ προσήκοντος·
<span class="lb" data-page="15.595" data-line="13" id="l15.595.13"></span>ὅπου γὰρ ἐν ᾧ χρὴ καιρῷ λεπτότερον διαιτᾷν,
<span class="lb" data-page="15.595" data-line="14" id="l15.595.14"></span>ἐγγὺς <span class="milestone ed1page" data-n="5.66" data-unit="ed1page" id="ed1page.5.66"></span>οὔσης τῆς ἀκμῆς, ἐν τούτῳ προσφέρειν ἠναγκάσθησαν
<span class="lb" data-page="15.595" data-line="15" id="l15.595.15"></span>σιτία, πρόδηλόν ἐστι κατεξηράνθαι διὰ τῆς ἀσιτίας
<span class="lb" data-page="15.595" data-line="16" id="l15.595.16"></span>ἀμέτρως τοὺς κάμνοντας, ὅπερ ὠνόμασται ταριχεύεσθαι.
<span class="lb" data-page="15.595" data-line="17" id="l15.595.17"></span>διὰ τοῦτ᾿ οὖν φησιν ἕπεσθαι συμπτώματα τῷ τοιούτῳ τρόπῳ
<span class="lb" data-page="15.595" data-line="18" id="l15.595.18"></span>τῆς διαίτης πολλὰ καὶ μοχθηρὰ, καταλέγει δὲ ἐφεξῆς
<span class="lb" data-page="15.595" data-line="19" id="l15.595.19"></span>αὐτὰ πάντα τὴν ἀρχὴν ἀπὸ χολωδῶν ὠμῶν ποιησάμενος·
<span class="pb" data-page="15.596" id="p15.596"></span>
<span class="lb" data-page="15.596" data-line="1" id="l15.596.1"></span>ὠνόμασε γὰρ οὕτως αὐτὰ, διότι καὶ τὴν τῶν περιττωμάτων
<span class="lb" data-page="15.596" data-line="2" id="l15.596.2"></span>ὀνομάζει πέψιν, εἰ καὶ μὴ δυνατὸν μεταβληθέντα θρέψαι
<span class="lb" data-page="15.596" data-line="3" id="l15.596.3"></span>τὸ σῶμα, καθάπερ αἱ χολαὶ καὶ οἱ ἰχῶρες· ἀλλ᾿ ὅμως ἐπειδὴ
<span class="lb" data-page="15.596" data-line="4" id="l15.596.4"></span>κρατεῖ καὶ τῶν τοιούτων ἡ φύσις, εἴωθεν ὀνομάζειν πεπεμμένα
<span class="lb" data-page="15.596" data-line="5" id="l15.596.5"></span>μὲν τὰ κρατηθέντα τῶν τοιούτων περιττωμάτων
<span class="lb" data-page="15.596" data-line="6" id="l15.596.6"></span>ὑπὸ τῆς φύσεως, ἄπεπτα δὲ τὰ μὴ κρατηθέντα. διὰ τοῦτο
<span class="lb" data-page="15.596" data-line="7" id="l15.596.7"></span>καὶ τὸ πῦον ἐπὶ ταῖς πεπτομέναις φλεγμοναῖς γίγνεσθαί φησι,
<span class="lb" data-page="15.596" data-line="8" id="l15.596.8"></span>καίτοι μηδενὸς μορίου τὴν ἐκ πύου θρέψιν ἀναλαμβάνοντος
<span class="lb" data-page="15.596" data-line="9" id="l15.596.9"></span>ὥσπερ τὴν ἐκ τῶν ὠμῶν ὀνομαζομένων χυμῶν καὶ τοῦ φλέγματος.
<span class="lb" data-page="15.596" data-line="10" id="l15.596.10"></span>ἅπερ ἀναδεξάμενα τὸ λεῖπον τῆς κατεργασίας καὶ
<span class="lb" data-page="15.596" data-line="11" id="l15.596.11"></span>πεφθέντα τελείως τρέφειν δύναται τὸ ζῶον. οὕτως οὖν καὶ
<span class="lb" data-page="15.596" data-line="12" id="l15.596.12"></span>τῶν χολωδῶν πέψις χυμῶν ἐστιν, ὥσπερ καὶ τοῦ κατὰ
<span class="lb" data-page="15.596" data-line="13" id="l15.596.13"></span>φλεγμονὴν αἵματος εἰς πῦον μεταβάλλοντος, κατὰ τὸ γενικώτερον
<span class="lb" data-page="15.596" data-line="14" id="l15.596.14"></span>σημαινόμενον τῆς πέψεος ἀκουόντων ἡμῶν τῆς προσηγορίας·
<span class="lb" data-page="15.596" data-line="15" id="l15.596.15"></span>γενικώτερον δ᾿ ἐστὶν, ὅταν ἡ φύσις τῶν αἰτίων ἰσχυροτέρα
<span class="lb" data-page="15.596" data-line="16" id="l15.596.16"></span>ᾖ καὶ μεταβάλλῃ αὐτὰ κατὰ τὴν ἑαυτῆς ἰσχύν· τὰ δ᾿ ὡς ἐν
<span class="lb" data-page="15.596" data-line="17" id="l15.596.17"></span>ἀψύχῳ σώματι σηπόμενα, μηδὲν συντελούσης αὐτοῖς τῆς
<span class="lb" data-page="15.596" data-line="18" id="l15.596.18"></span>ἐμφύτου θερμότητος <span class="milestone ed2page" data-n="8.67" data-unit="ed2page" id="ed2page.8.67"></span>εἰς τὴν ἀλλοίωσιν, ἐκπέπτωκε
<span class="lb" data-page="15.596" data-line="19" id="l15.596.19"></span>τοῦ πέττεσθαι. τοῦτ᾿ οὖν ἐνίοτε καὶ τοῖς ὑδατώδεσιν ἰχῶρσι
<span class="pb" data-page="15.597" id="p15.597"></span>
<span class="lb" data-page="15.597" data-line="1" id="l15.597.1"></span>συμβαίνει δι᾿ οὔρων ἐκκενουμένοις καὶ διὰ τοῦτο καὶ οὖρα
<span class="lb" data-page="15.597" data-line="2" id="l15.597.2"></span>τὰ ἄπεπτα πέττεσθαί φαμεν, καί τοι μὴ δυναμένου τοῦ σώματος
<span class="lb" data-page="15.597" data-line="3" id="l15.597.3"></span>ἐκ τῶν πεπεμμένων οὔρων τρέφεσθαι. τῷ δὲ γενικῷ
<span class="lb" data-page="15.597" data-line="4" id="l15.597.4"></span>τούτῳ σημαινομένῳ τῆς πέψεως χρώμεθα, ἐπειδὰν κατάῤῥουν,
<span class="lb" data-page="15.597" data-line="5" id="l15.597.5"></span>ἢ κόρυζαν ἢ τοὺς ἐκ τούτων ῥέοντας ἰχῶρας ἢ τοὺς
<span class="lb" data-page="15.597" data-line="6" id="l15.597.6"></span>ἐν ταῖς ὀφθαλμίαις ἤτοι γε ἀπέπτους ἢ πεπεμμένους εἶναι
<span class="lb" data-page="15.597" data-line="7" id="l15.597.7"></span>λέγωμεν. οὕτως γοῦν καὶ χολὴν ἢ ὠμὴν ἢ ἄπεπτον ἢ πεπεμμένην
<span class="lb" data-page="15.597" data-line="8" id="l15.597.8"></span>εἶναί φαμεν. ἡ μὲν γὰρ ὠμὴ ξανθή τέ ἐστιν
<span class="lb" data-page="15.597" data-line="9" id="l15.597.9"></span>ἱκανῶς καὶ δριμεῖα καὶ δυσώδης, ἡ πεπεμμένη δὲ ὠχροτέρα
<span class="lb" data-page="15.597" data-line="10" id="l15.597.10"></span>τε καὶ ἥκιστα δυσώδης. ἄπεπτον οὖν χολήν φησιν
<span class="lb" data-page="15.597" data-line="11" id="l15.597.11"></span>εἰς γαστέρα συῤῥεῖν ἀναγκάζεσθαι, διὰ τὴν κακήν τε
<span class="lb" data-page="15.597" data-line="12" id="l15.597.12"></span>δίαιταν ἔκ τε τῆς κεφαλῆς καὶ τοῦ θώρακος ἑλκομένην· καθ᾿
<span class="lb" data-page="15.597" data-line="13" id="l15.597.13"></span>ἕτερον μὲν καιρὸν, ἐν ᾧ λιμαγχονοῦσιν, οὐδενὶ χρηστῷ παραμυθούμενοι
<span class="lb" data-page="15.597" data-line="14" id="l15.597.14"></span>τὴν γαστέρα, καθ᾿ ἕτερον δὲ καιρὸν, καθ᾿ ὃν
<span class="lb" data-page="15.597" data-line="15" id="l15.597.15"></span>ἀκαίρως μεταβαίνουσιν ἐκ τῆς ἀσιτίας εἰς ἰσχυρὰ σιτία
<span class="lb" data-page="15.597" data-line="16" id="l15.597.16"></span>πλησίον τῆς ἀκμῆς. ἐφεξῆς δὲ καὶ ἄλλα συμπτώματα καταλέγει
<span class="lb" data-page="15.597" data-line="17" id="l15.597.17"></span>διὰ τὴν μοχθηρὰν δίαιταν γινόμενα· πρώτας μὲν
<span class="lb" data-page="15.597" data-line="18" id="l15.597.18"></span>τὰς ἀγρυπνίας, ἑπομένας δηλονότι ἀσιτίαις μακραῖς καὶ τροφαῖς
<span class="pb" data-page="15.598" id="p15.598"></span>
<span class="lb" data-page="15.598" data-line="1" id="l15.598.1"></span>ἀκαίροις, ἅπερ ἀμφότερα μέμφεται τῆς διαίτης τῶν
<span class="lb" data-page="15.598" data-line="2" id="l15.598.2"></span>ἰατρῶν. ὅτι δὲ ταῖς ἀγρυπνίαις ἡ ἀπεψία τοῦ νοσήματος
<span class="lb" data-page="15.598" data-line="3" id="l15.598.3"></span>ἕπεται πρόδηλον, εἴ γε καὶ τοῖς ὕπνοις ἡ πέψις. ἀλλὰ καὶ
<span class="lb" data-page="15.598" data-line="4" id="l15.598.4"></span>περίλυποι, φησὶ, γίγνονται· κατ᾿ ἀμφότερα δηλονότι, τήν τε
<span class="lb" data-page="15.598" data-line="5" id="l15.598.5"></span>μακρὰν ἀσιτίαν καὶ τὴν ἰσχυρὰν τροφὴν τὴν ἐξαίφνης, ὑφ᾿
<span class="lb" data-page="15.598" data-line="6" id="l15.598.6"></span>ἧς ἡ γαστὴρ βαρύνεται, βαρυνομένη δὲ καὶ δυσθύμους τε
<span class="lb" data-page="15.598" data-line="7" id="l15.598.7"></span>καὶ λυπηροὺς ἀπεργάζεται τοὺς κάμνοντας. ἀλλὰ καὶ πικροὺς
<span class="lb" data-page="15.598" data-line="8" id="l15.598.8"></span>αὐτοὺς ἔφη γίγνεσθαι, δηλονότι παραπλήσιόν τι τῷ
<span class="lb" data-page="15.598" data-line="9" id="l15.598.9"></span>προειρημένῳ. καθάπερ γὰρ ἔνιοι δυσθυμοῦνται μελαγχολικῶς,
<span class="lb" data-page="15.598" data-line="10" id="l15.598.10"></span>οὕτως ἕτεροί τινες ὀξυθυμοῦνται πολλάκις, ὡς ἀθροιζομένης
<span class="lb" data-page="15.598" data-line="11" id="l15.598.11"></span>αὐτῆς τῆς χολῆς κατὰ τὸν στόμαχον· ἢ καὶ τὴν ἐν
<span class="lb" data-page="15.598" data-line="12" id="l15.598.12"></span>τῷ στόματι γιγνομένην αὐτοῖς ἐκ τῆς τοιαύτης χολῆς πικρότητα
<span class="lb" data-page="15.598" data-line="13" id="l15.598.13"></span>δηλοῖ, διὰ τὸ φάναι πικροὺς αὐτοὺς γίγνεσθαι. αἱ
<span class="lb" data-page="15.598" data-line="14" id="l15.598.14"></span>παραφροσύναι δὲ καὶ ἐπὶ ταῖς ὀξυθυμίαις καὶ τῇ πικρᾷ χολῇ
<span class="lb" data-page="15.598" data-line="15" id="l15.598.15"></span>κατὰ τὸν στόμαχον ἢ τὸν ἐγκέφαλον ἀθροιζομένῃ πεφύκασιν
<span class="lb" data-page="15.598" data-line="16" id="l15.598.16"></span>ἕπεσθαι. τὰ δ᾿ ὄμματα μαρμαρυγώδη γίγνεται, διά
<span class="lb" data-page="15.598" data-line="17" id="l15.598.17"></span>τε τὴν ἀπὸ τῆς γαστρὸς ἀναθυμίασιν καὶ διὰ πλῆθος αἵματος
<span class="lb" data-page="15.598" data-line="18" id="l15.598.18"></span>ἐπὶ τὴν κεφαλὴν ἀναφερομένου. τούτων δὲ τὸ μὲν πρότερον
<span class="lb" data-page="15.598" data-line="19" id="l15.598.19"></span>ἐπ᾿ ἀκαίροις ἐνίοτε γίγνεται προσφοραῖς τῆς τροφῆς,
<span class="pb" data-page="15.599" id="p15.599"></span>
<span class="lb" data-page="15.599" data-line="1" id="l15.599.1"></span>τὸ δὲ δεύτερον ἢ δι᾿ αἱμοῤῥαγίαν κρίσιμον, ἢ παραφροσύνην
<span class="lb" data-page="15.599" data-line="2" id="l15.599.2"></span>ἐφεδρεύουσαν. ὡσαύτως δὲ καὶ τὰ ὦτα πληροῦται τοῦ ἤχου
<span class="lb" data-page="15.599" data-line="3" id="l15.599.3"></span>διά τε τοὺς ἐκ τῆς γαστρὸς ἀναφερομένους ἀτμοὺς καὶ διὰ
<span class="lb" data-page="15.599" data-line="4" id="l15.599.4"></span>πνεῦμα φυσῶδες ἐν αὐτῇ τῇ κεφαλῇ γιγνόμενον. τὰ δ᾿ ἀκρωτήρια
<span class="lb" data-page="15.599" data-line="5" id="l15.599.5"></span>τοῦ σώματος, ἅπερ ἐστὶ πόδες τε καὶ χεῖρες, ἴσμεν
<span class="lb" data-page="15.599" data-line="6" id="l15.599.6"></span>ἑτοίμως καταψυχόμενα κακοπαθοῦντος τοῦ στόματος τῆς
<span class="lb" data-page="15.599" data-line="7" id="l15.599.7"></span>γαστρὸς, ὅταν ἤτοι διὰ μακρὰν ἀσιτίαν δάκνηται σφοδρῶς
<span class="lb" data-page="15.599" data-line="8" id="l15.599.8"></span>ὑπὸ δακνωδῶν ἰχώρων, ἢ διὰ πλῆθος ἄκαιρον τροφῆς βαρύνηται.
<span class="lb" data-page="15.599" data-line="9" id="l15.599.9"></span>πάσχει δ᾿ ἀμφότερα κατὰ τὴν προειρημένην δίαιταν,
<span class="lb" data-page="15.599" data-line="10" id="l15.599.10"></span>ἐν ᾗ προταριχεύσαντες ἐν ταῖς πρώταις ἡμέραις τοὺς
<span class="lb" data-page="15.599" data-line="11" id="l15.599.11"></span>κάμνοντας οἱ ἰατροὶ μεταβαίνουσιν ἀθρόως ἐπὶ σιτώδεις
<span class="lb" data-page="15.599" data-line="12" id="l15.599.12"></span>τροφὰς, ἐν ᾧ καιρῷ ἐχρῆν αὐτοὺς λεπτότερον διαιτᾷν. κατὰ
<span class="lb" data-page="15.599" data-line="13" id="l15.599.13"></span>δὲ τὸν αὐτὸν λόγον οὐδ᾿ οὖρα πέττεται, διαιτωμένων οὕτως·
<span class="lb" data-page="15.599" data-line="14" id="l15.599.14"></span>ἐν μὲν τῷ προταριχεύειν ἄνευ τοῦ προσφέρειν ἢ χυλὸν πτισάνης
<span class="lb" data-page="15.599" data-line="15" id="l15.599.15"></span>ἢ μελίκρατον ἢ ὀξύμελι τοῦ αἵματος ἐπιχολουμένου
<span class="lb" data-page="15.599" data-line="16" id="l15.599.16"></span>διὰ τὸ μὴ καθαίρεσθαι· διὰ δὲ τὴν ἀθρόαν μεταβολὴν ἐπὶ
<span class="lb" data-page="15.599" data-line="17" id="l15.599.17"></span>σιτία βαρυνθείσης μὲν τῆς γαστρὸς, συγκαμνούσης δ᾿ αὐτῇ
<span class="lb" data-page="15.599" data-line="18" id="l15.599.18"></span>καὶ τῆς ζωτικῆς δυνάμεως· ὡς αἱ στομαχικαὶ καλούμεναι
<span class="pb" data-page="15.600" id="p15.600"></span>
<span class="lb" data-page="15.600" data-line="1" id="l15.600.1"></span>συγκοπαὶ σαφῶς ἡμῖν ἐνδείκνυνται τὴν συμπάθειαν τῆς ζωτικῆς
<span class="lb" data-page="15.600" data-line="2" id="l15.600.2"></span>δυνάμεως πρὸς τὸ τῆς γαστρὸς στόμα· τοῦτο γάρ ἐστι
<span class="lb" data-page="15.600" data-line="3" id="l15.600.3"></span>τὸ μᾶλλόν τε καὶ πρῶτον ἐν ταῖς ἀκαίροις ἀσιτίαις τε καὶ
<span class="lb" data-page="15.600" data-line="4" id="l15.600.4"></span>προσφοραῖς κακούμενον. <span class="milestone ed2page" data-n="8.68" data-unit="ed2page" id="ed2page.8.68"></span>διὰ τοῦτο οὖν καὶ τὰ πτύσματα
<span class="lb" data-page="15.600" data-line="5" id="l15.600.5"></span>λεπτὰ καὶ ἁλυκὰ καὶ σμικρὰ καὶ κεχρωσμένα χρώμασιν
<span class="lb" data-page="15.600" data-line="6" id="l15.600.6"></span>ἀκράτοις γίγνεσθαί φησι καὶ ἱδρῶτας περὶ τράχηλον
<span class="lb" data-page="15.600" data-line="7" id="l15.600.7"></span>μόνον ἀπορίαν τε καὶ δύσπνοιαν· ἄπεπτον γὰρ μένει τὸ
<span class="lb" data-page="15.600" data-line="8" id="l15.600.8"></span>νοσήμα δι᾿ ἑκατέραν τὴν ὑπερβολὴν, ἀσιτίαν τε μακρὰν καὶ
<span class="lb" data-page="15.600" data-line="9" id="l15.600.9"></span>τροφῆς προσφορὰν ἄκαιρον· τῇ δ᾿ ἀπεψίᾳ συνέπεται καὶ
<span class="lb" data-page="15.600" data-line="10" id="l15.600.10"></span>τὰ καταλελεγμένα πτύσματα· καθάπερ καὶ οἱ περὶ τράχηλον
<span class="lb" data-page="15.600" data-line="11" id="l15.600.11"></span>ἱδρῶτες καὶ διὰ λιμαγχονίαν καταλυομένης τῆς δυνάμεως
<span class="lb" data-page="15.600" data-line="12" id="l15.600.12"></span>καὶ διὰ τροφὴν ἄκαιρον βαρυνομένης. ὡσαύτως δὲ καὶ ἡ
<span class="lb" data-page="15.600" data-line="13" id="l15.600.13"></span>ἀπορία κοινὸν ἀμφοῖν ἐστι σύμπτωμα καὶ διὰ μακρὰν ἀσιτίαν
<span class="lb" data-page="15.600" data-line="14" id="l15.600.14"></span>ἐμπιπλᾶσαν ἰχώρων τὴν γαστέρα καὶ διὰ τροφὴν ἄκαιρον
<span class="lb" data-page="15.600" data-line="15" id="l15.600.15"></span>βαρύνουσαν. ἥ γε μὴν δύσπνοια, καθ᾿ ἣν τὸ πνεῦμα
<span class="lb" data-page="15.600" data-line="16" id="l15.600.16"></span>προσπταίει, διὰ τροφὴν ἄκαιρον γίνεται μᾶλλον ἢ δι᾿ ἔνδειαν·
<span class="lb" data-page="15.600" data-line="17" id="l15.600.17"></span>ἔστι γὰρ στενοχωρίας τε καὶ σπασμοῦ γνώρισμα,
<span class="lb" data-page="15.600" data-line="18" id="l15.600.18"></span>προσκόπτειν τε καὶ οἷον ἵστασθαι τὸ πνεῦμα κατὰ τὴν ἐκπνοὴν·
<span class="pb" data-page="15.601" id="p15.601"></span>
<span class="lb" data-page="15.601" data-line="1" id="l15.601.1"></span>ἡ γὰρ ἄνω φορὰ τὴν ἐκπνοὴν ποιεῖται. τῷ τοιούτῳ
<span class="lb" data-page="15.601" data-line="2" id="l15.601.2"></span>δὲ πνεύματι τὸ ἐναντίον ἐν τῷ δευτέρῳ καὶ ἕκτῳ τῶν
<span class="lb" data-page="15.601" data-line="3" id="l15.601.3"></span>ἐπιδημιῶν αὐτὸς διῆλθεν, εἰπών· διπλῆν εἴσω ἐπανάκλησιν
<span class="lb" data-page="15.601" data-line="4" id="l15.601.4"></span>οἷον ἐπεισπνέουσιν. ὅτι δὲ διὰ τὴν ἄκαιρον τροφὴν, οὐ διὰ
<span class="lb" data-page="15.601" data-line="5" id="l15.601.5"></span>τὴν ἔνδειαν ἡ τοιαύτη γίγνεται δύσπνοια, δῆλόν ἐστι κᾀκ
<span class="lb" data-page="15.601" data-line="6" id="l15.601.6"></span>τοῦ φάναι τὸν Ἱπποκράτην πυκνὸν ἢ μέγα λίην τοῖς κακῶς
<span class="lb" data-page="15.601" data-line="7" id="l15.601.7"></span>διαιτηθεῖσι γίγνεσθαι τὸ πνεῦμα. καὶ γὰρ τὸ πυκνὸν καὶ
<span class="lb" data-page="15.601" data-line="8" id="l15.601.8"></span>τὸ μέγα στενοχωρουμένου τοῦ διαφράγματος ὑπὸ τῆς ἐν τῇ
<span class="lb" data-page="15.601" data-line="9" id="l15.601.9"></span>κοιλίᾳ περιεχομένης γίνεται τροφῆς, ὅταν μὴ κρατουμένη
<span class="lb" data-page="15.601" data-line="10" id="l15.601.10"></span>μηδὲ κατεργαζομένη καλῶς ὑπὸ τῆς γαστρὸς, ἐργάσηται
<span class="lb" data-page="15.601" data-line="11" id="l15.601.11"></span>πνευμάτωσιν· ἀναγκαῖον γάρ ἐστι τηνικαῦτα διά τε τὴν
<span class="lb" data-page="15.601" data-line="12" id="l15.601.12"></span>στενοχωρίαν τοῦ |διαφράγματος ἔλαττον εἰσπνεῖσθαι τὸ πνεῦμα,
<span class="lb" data-page="15.601" data-line="13" id="l15.601.13"></span>καίτοι διαστολὴν διαστελλομένου τοῦ θώρακος ᾗ πρόσθεν
<span class="lb" data-page="15.601" data-line="14" id="l15.601.14"></span>διεστέλλετο. τοῦτ᾿ οὖν ὅσον λείπεται τὸ νῦν πνεῦμα
<span class="lb" data-page="15.601" data-line="15" id="l15.601.15"></span>τοῦ πρότερον, ἐνδεῆ τὴν χρείαν τῆς ἀναπνοῆς ἐργάζεται καὶ
<span class="lb" data-page="15.601" data-line="16" id="l15.601.16"></span>διὰ ταύτην τὴν ἔνδειαν ἤτοι μείζονα τὴν ἀναπνοὴν ἀναγκάζει
<span class="lb" data-page="15.601" data-line="17" id="l15.601.17"></span><span class="milestone ed1page" data-n="5.67" data-unit="ed1page" id="ed1page.5.67"></span>ποιεῖσθαι τὸ ζῶον ἢ πυκνοτέραν ἢ ἀμφότερα. λέλεκται
<span class="lb" data-page="15.601" data-line="18" id="l15.601.18"></span>δὲ περὶ πασῶν δυσπνοιῶν ἐπὶ πλεῖστον ἐν τοῖς περὶ
<span class="pb" data-page="15.602" id="p15.602"></span>
<span class="lb" data-page="15.602" data-line="1" id="l15.602.1"></span>δυσπνοίας, ἐν οἷς καὶ τούτων καὶ τῶν ἄλλων δυσπνοιῶν
<span class="lb" data-page="15.602" data-line="2" id="l15.602.2"></span>τὰς αἰτίας σὺν ταῖς οἰκείαις ἀποδείξεσιν ἐγράψαμεν· ἀλλ᾿
<span class="lb" data-page="15.602" data-line="3" id="l15.602.3"></span>εἴς γε τὸ παρὸν ἀρκεῖ ταῦτα. φησὶ δὲ τῆς κακῆς διαίτης
<span class="lb" data-page="15.602" data-line="4" id="l15.602.4"></span>καὶ τὰς ὀφρῦς γίγνεσθαι δεινώσιος μετεχούσας. γέγραπται
<span class="lb" data-page="15.602" data-line="5" id="l15.602.5"></span>δὲ δισσῶς, ἔν τισι μὲν τῶν ἀντιγράφων κατὰ τὸν ἑνικὸν
<span class="lb" data-page="15.602" data-line="6" id="l15.602.6"></span>ἀριθμὸν, ὀφρὺς δεινώσιος μετέχουσα, καθ᾿ ἕτερα δὲ πληθυντικῶς,
<span class="lb" data-page="15.602" data-line="7" id="l15.602.7"></span>ὀφρύες δεινώσιος μετέχουσαι. δηλοῦται δὲ ἐκ
<span class="lb" data-page="15.602" data-line="8" id="l15.602.8"></span>τῆς λέξεως τὸ παρεσπάσθαι πως αὐτὰς ἢ ἀνεσπάσθαι· καὶ
<span class="lb" data-page="15.602" data-line="9" id="l15.602.9"></span>γίνεται τοῦτο ποτὲ μὲν ἀμφοτέρων τεινομένων σπασμωδῶς,
<span class="lb" data-page="15.602" data-line="10" id="l15.602.10"></span>ἢ τῆς ἑτέρας μόνης, ποτὲ δὲ τῆς ἑτέρας παραλελυμένης. εἶτ᾿
<span class="lb" data-page="15.602" data-line="11" id="l15.602.11"></span>ἐφεξῆς φησι λειποψυχώδεα πονηρὰ, τὸν λόγον ἀναφέρων ἐπὶ
<span class="lb" data-page="15.602" data-line="12" id="l15.602.12"></span>τὰ συμπτώματα, καθ᾿ ἃ καὶ τῶν ἱματίων ἀποῤῥίψεις γίνονται,
<span class="lb" data-page="15.602" data-line="13" id="l15.602.13"></span>διακαιομένων τῶν καμνόντων· ἐνίοτε δὲ καὶ χεῖρες
<span class="lb" data-page="15.602" data-line="14" id="l15.602.14"></span>ὅλαι τρομώδεις, ἐπὶ πλέον αὐξανομένου τοῦ κακοῦ. τὸ δὲ
<span class="lb" data-page="15.602" data-line="15" id="l15.602.15"></span>κάτω χεῖλος σειόμενον ἐνδείκνυται δῆξιν εἶναι σφοδρὰν ἐν
<span class="lb" data-page="15.602" data-line="16" id="l15.602.16"></span>τῷ στόματι τῆς γαστρὸς, διὸ καὶ σημεῖόν ἐστιν ἐμέτου δριμέων
<span class="lb" data-page="15.602" data-line="17" id="l15.602.17"></span>χυμῶν τὸ τοιοῦτον σύμπτωμα.
</p>
<span class="lb rule" data-page="15.602" data-line="18" id="l15.602.18"></span>
          </article>

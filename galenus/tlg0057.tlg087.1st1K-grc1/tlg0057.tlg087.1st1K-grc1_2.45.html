<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.45">
<span class="pb page1" data-page="15.603" id="p15.603"></span>
<span class="milestone ed1page page1" data-n="5.67" data-unit="ed1page" id="ed1page.5.67"></span>
<span class="milestone ed2page page1" data-n="8.68" data-unit="ed2page" id="ed2page.8.68"></span>
<span class="lb head" data-page="15.603" data-line="1" id="l15.603.1"></span>
            <blockquote class="quote lemma">
<span class="lb" data-page="15.603" data-line="2" id="l15.603.2"></span>Ταῦτα δὲ ἐν ἀρχῇσιν ἐπιφαινόμενα παραφροσύνης εἰσὶ δηλωτικὰ
<span class="lb" data-page="15.603" data-line="3" id="l15.603.3"></span>σφοδρῆς καὶ ὡς ἐπὶ τὸ πολὺ ἀποθνήσκουσιν.
</blockquote>
<span class="lb rule" data-page="15.603" data-line="4" id="l15.603.4"></span>
            <p>
<span class="lb" data-page="15.603" data-line="5" id="l15.603.5"></span><span class="milestone ed2page" data-n="8.69" data-unit="ed2page" id="ed2page.8.69"></span>Τά εἰρημένα, φησὶ, συμπτώματα κατὰ τὴν ἀρχὴν
<span class="lb" data-page="15.603" data-line="6" id="l15.603.6"></span>τῶν νοσημάτων γιγνόμενα, παραφροσύνης εἰσὶ δηλωτικὰ
<span class="lb" data-page="15.603" data-line="7" id="l15.603.7"></span>σφοδρᾶς, ἀρχὴν δὲ νόσου νῦν ἀκούειν σε χρὴ τὸν χρόνον
<span class="lb" data-page="15.603" data-line="8" id="l15.603.8"></span>ἐκεῖνον ὅλον, ἐν ᾧ μηδέπω πέψεως εἰσι γνωρίσματα. εἴρηται
<span class="lb" data-page="15.603" data-line="9" id="l15.603.9"></span>γὰρ ἐν τοῖς περὶ κρίσεων, ὅτι τε πλείω σημαίνει τὸ τῆς
<span class="lb" data-page="15.603" data-line="10" id="l15.603.10"></span>ἀρχῆς ὄνομα, καὶ ὅτι τὸ νῦν εἰρημένον σημαινόμενον τῆς
<span class="lb" data-page="15.603" data-line="11" id="l15.603.11"></span>ἀρχῆς ἔστι κατὰ τὴν τοιαύτην διαίρεσιν γιγνόμενον, ἐν
<span class="lb" data-page="15.603" data-line="12" id="l15.603.12"></span>ᾗ τούς τοιούτους καιροὺς τῶν νοσημάτων διαιρούμενοι λέγομεν
<span class="lb" data-page="15.603" data-line="13" id="l15.603.13"></span>ἐξ ἀρχῆς αὐτὰ καὶ ἀναβάσεως καὶ ἀκμῆς καὶ παρακμῆς
<span class="lb" data-page="15.603" data-line="14" id="l15.603.14"></span>συγκεῖσθαι. τῶν οὖν εἰρημένων ἄρτι συμπτωμάτων,
<span class="lb" data-page="15.603" data-line="15" id="l15.603.15"></span>ὅταν ἐγγὺς τῆς ἀκμῆς φαίνηται, κρίσιν ἐσομένην προδηλούντων,
<span class="lb" data-page="15.603" data-line="16" id="l15.603.16"></span>ἐν περιεστηκόσι δηλονότι νοσήμασιν· ὅταν ἐν ἀρχῇ
<span class="lb" data-page="15.603" data-line="17" id="l15.603.17"></span>γένηται, κρίσιν μὲν οὐ δηλοῖ, κριθῆναι γὰρ ἐν ἀρχῇ οὐδὲν
<span class="lb" data-page="15.603" data-line="18" id="l15.603.18"></span>δύναται, παραφροσύνης δ᾿ ἐστὶ γνωρίσματα. καὶ γέγραπται
<span class="pb" data-page="15.604" id="p15.604"></span>
<span class="lb" data-page="15.604" data-line="1" id="l15.604.1"></span>περὶ αὐτῶν ἱκανῶς ἐν τοῖς περὶ κρίσεων· ἐξ ἐκείνων
<span class="lb" data-page="15.604" data-line="2" id="l15.604.2"></span>οὖν καὶ σὺ μάνθανε τὸν ὅλον ὑπὲρ αὐτῶν λόγον. ἔστι γὰρ
<span class="lb" data-page="15.604" data-line="3" id="l15.604.3"></span>μακρότερος ἣ ὡς νῦν ἅπαντα διελθεῖν αὐτόν· ἀλλ᾿ ἀρκέσει,
<span class="lb" data-page="15.604" data-line="4" id="l15.604.4"></span>καθάπερ ἐπὶ τῶν ἄλλων, οὕτω κᾀπὶ τούτων τὸ κεφάλαιον
<span class="lb" data-page="15.604" data-line="5" id="l15.604.5"></span>εἰπεῖν, ὡς ἐπειδὰν ἡ φύσις ἐπείγηται πρὸς ἔκκρισιν, ἀξιόλογος
<span class="lb" data-page="15.604" data-line="6" id="l15.604.6"></span>ἐν τῷ σώματι γίνεται ταραχὴ, δι᾿ ἣν τὰ τοιαῦτα φαίνεται
<span class="lb" data-page="15.604" data-line="7" id="l15.604.7"></span>συμπτώματα μετὰ τῶν τῆς πέψεως σαφεστάτων σημείων·
<span class="lb" data-page="15.604" data-line="8" id="l15.604.8"></span>χωρὶς δὲ τοῦ παρεσκευάσθαι τὴν φύσιν εἰς τὴν τῶν
<span class="lb" data-page="15.604" data-line="9" id="l15.604.9"></span>λυπούντων ἔκκρισιν ὁμοία ταραχὴ γιγνομένη κινδυνωδέστατόν
<span class="lb" data-page="15.604" data-line="10" id="l15.604.10"></span>ἐστι σημεῖον. εἴρηται δὲ καὶ δι᾿ ἄλλων ὑπομνημάτων
<span class="lb" data-page="15.604" data-line="11" id="l15.604.11"></span>ἤδη περὶ κρισίμων συμπτωμάτων, ὁποία τέ τις ἡ φύσις
<span class="lb" data-page="15.604" data-line="12" id="l15.604.12"></span>αὐτῶν ἐστι καὶ ὅπῃ διαφέρει τῶν ἐπιφαινομένων καλουμένων,
<span class="lb" data-page="15.604" data-line="13" id="l15.604.13"></span>ἐν οἷς ἔσται καὶ τὰ τῆς πέψεως σημεῖα. τό τε
<span class="lb" data-page="15.604" data-line="14" id="l15.604.14"></span>γὰρ προγνωστικὸν καὶ τὸ περὶ χυμῶν καὶ τοὺς ἀφορισμοὺς
<span class="lb" data-page="15.604" data-line="15" id="l15.604.15"></span>ἤδη προεξηγήμεθα πρὸ τοῦδε τοῦ βιβλίου· μακρολογοῦντος
<span class="lb" data-page="15.604" data-line="16" id="l15.604.16"></span>οὖν ἐστιν ἀεὶ περὶ τῶν αὐτῶν λέγειν τὰ αὐτά.
</p>
<span class="lb rule" data-page="15.604" data-line="17" id="l15.604.17"></span>
          </article>

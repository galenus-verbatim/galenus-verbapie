<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.47">
<span class="pb page1" data-page="15.605" id="p15.605"></span>
<span class="milestone ed1page page1" data-n="5.67" data-unit="ed1page" id="ed1page.5.67"></span>
<span class="milestone ed2page page1" data-n="8.69" data-unit="ed2page" id="ed2page.8.69"></span>
<span class="lb head" data-page="15.605" data-line="14" id="l15.605.14"></span>
            <blockquote class="quote lemma">
<span class="lb" data-page="15.605" data-line="15" id="l15.605.15"></span>Οὐδὲ γὰρ τῶν τοιουτέων ὁρέω ἐμπείρους τοὺς ἰητροὺς, ὡς
<span class="lb" data-page="15.605" data-line="16" id="l15.605.16"></span>χρὴ διαγιγνώσκειν τὰς ἀσθενείας ἐν τῇσι νούσοισιν, αἵ
<span class="lb" data-page="15.605" data-line="17" id="l15.605.17"></span><span class="milestone ed2page" data-n="8.70" data-unit="ed2page" id="ed2page.8.70"></span>τε διὰ κενεαγγείην ἀσθενέονται, αἵ τε δι᾿ ἄλλον
<span class="lb" data-page="15.605" data-line="18" id="l15.605.18"></span>τινὰ ἐρεθισμὸν, αἵ τε διὰ πόνον καὶ ὑπὸ ὀξύτητος τῆς
<span class="pb" data-page="15.606" id="p15.606"></span>
<span class="lb" data-page="15.606" data-line="1" id="l15.606.1"></span>νούσου, ὁκόσα τε ἡμέων ἡ φύσις, καὶ ἡ ἕξις ἑκάστοισιν
<span class="lb" data-page="15.606" data-line="2" id="l15.606.2"></span>ἐκτεκνοῖ πάθεα καὶ εἴδεα παντοῖα, καίτοι σωτηρίην ἢ
<span class="lb" data-page="15.606" data-line="3" id="l15.606.3"></span>θάνατον φέρει γινωσκόμενα ἢ ἀγνοούμενα τὰ τοιαῦτα.
</blockquote>
<span class="lb rule" data-page="15.606" data-line="4" id="l15.606.4"></span>
            <p>
<span class="lb" data-page="15.606" data-line="5" id="l15.606.5"></span>Ἐπεὶ περί τε τῆς ἰσχύος τοῦ κάμνοντος πεποίηται καὶ
<span class="lb" data-page="15.606" data-line="6" id="l15.606.6"></span>περὶ τῆς ἀσθενείας λόγον, ταῦτα δ᾿ εἰσὶ τῶν ἐκ τῆς διαίτης
<span class="lb" data-page="15.606" data-line="7" id="l15.606.7"></span>σκοπῶν οὐχ οἱ φαυλότατοι, διὰ τοῦτο νῦν ἀναλαμβάνει
<span class="lb" data-page="15.606" data-line="8" id="l15.606.8"></span>τὸν ὑπὲρ αὐτῆς λόγον τῆς κατὰ τὴν δύναμιν ἀσθενείας,
<span class="lb" data-page="15.606" data-line="9" id="l15.606.9"></span>ᾧτινι τρόπῳ γίγνεται διαγνωστικοὺς λέγων δεῖν εἶναι τοὺς
<span class="lb" data-page="15.606" data-line="10" id="l15.606.10"></span>ἰατρούς· ὅτι ἔνιαι μὲν τῶν ἀσθενειῶν διὰ τὴν τῶν ἀγγείων
<span class="lb" data-page="15.606" data-line="11" id="l15.606.11"></span>κένωσιν ἀποτελοῦνται, (τοῦτο γὰρ ἡ κενεαγγεία σημαίνει κυρίως
<span class="lb" data-page="15.606" data-line="12" id="l15.606.12"></span>τε καὶ πρώτως καὶ διὰ τοῦτο ἡ ἀσιτία κενεαγγεία πολλάκις
<span class="lb" data-page="15.606" data-line="13" id="l15.606.13"></span>εἴρηται, ὡς τῷ τοῦ γένους ὀνόματι καὶ ἐπὶ τοῦ εἴδους
<span class="lb" data-page="15.606" data-line="14" id="l15.606.14"></span>συνηθέστατα χρωμένων ἁπάντων τῶν ἀνθρώπων) ἔνιαι
<span class="lb" data-page="15.606" data-line="15" id="l15.606.15"></span>δὲ διὰ πόνον, ἤτοι τὸν ἰδίως λεγόμενον, ὅσπερ ἐστὶν ὁ αὐτὸς
<span class="lb" data-page="15.606" data-line="16" id="l15.606.16"></span>ταῖς ὀδύναις, ἢ τὴν ὡς ἂν εἴποι τις κακοπάθειαν, ᾗ κακοπαθοῦσιν
<span class="lb" data-page="15.606" data-line="17" id="l15.606.17"></span>οἱ κάμνοντες ἐν ταῖς ὀξείαις νόσοις. ἐνίας δὲ καὶ
<span class="lb" data-page="15.606" data-line="18" id="l15.606.18"></span>δι᾿ ἄλλον τινὰ γίγνεσθαί φησι ἐρεθισμόν. εἰ μὲν γὰρ δὴ
<span class="pb" data-page="15.607" id="p15.607"></span>
<span class="lb" data-page="15.607" data-line="1" id="l15.607.1"></span>τὴν δῆξιν ἐρεῖ ἤτοι γε τῆς γαστρὸς ἢ τῶν ἐντέρων, δόξειεν
<span class="lb" data-page="15.607" data-line="2" id="l15.607.2"></span>ἂν ὑποπεπτωκέναι τὸ σύμπτωμα τοῦτο ταῖς ὀδύναις· εἰ δὲ
<span class="lb" data-page="15.607" data-line="3" id="l15.607.3"></span>ἀγρυπνίαν ἤ τι τοῦ στόματος τῆς κοιλίας πάθος, οὐ κυρίως
<span class="lb" data-page="15.607" data-line="4" id="l15.607.4"></span>ἂν δόξειεν ἑρμηνεύειν. ἥ γε μὴν δύναμις ὁρᾶται καταλυομένη,
<span class="lb" data-page="15.607" data-line="5" id="l15.607.5"></span>διά τε κένωσιν ἐξ αἱμοῤῥαγιῶν ἢ ἐμέτων ἢ διαχωρημάτων
<span class="lb" data-page="15.607" data-line="6" id="l15.607.6"></span>ἢ ἱδρώτων καὶ δι᾿ ἀσιτίαν μακροτέραν τοῦ προσήκοντος
<span class="lb" data-page="15.607" data-line="7" id="l15.607.7"></span>καὶ δι᾿ ἄλγημά τι καὶ ἀγρυπνίαν ἐξαναστάσεις τε
<span class="lb" data-page="15.607" data-line="8" id="l15.607.8"></span>συνεχεῖς ἀποπατήσεως ἕνεκα καὶ πρὸς τούτοις ὅταν ποτὲ
<span class="lb" data-page="15.607" data-line="9" id="l15.607.9"></span>πάθῃ τὸ στόμα τῆς γαστρὸς οὕτως, ὡς ἐναπειλεῖν συγκοπάς·
<span class="lb" data-page="15.607" data-line="10" id="l15.607.10"></span>τοῦτο μέν γε καὶ διὰ τροφῆς πλῆθος βαρυνούσης, ἤ τινα
<span class="lb" data-page="15.607" data-line="11" id="l15.607.11"></span>τῶν ἀνιαρῶν αὐτῆς ποιοτήτων, αὐτή τε κάμνει καὶ συγκαταλύει
<span class="lb" data-page="15.607" data-line="12" id="l15.607.12"></span>τὴν δύναμιν ἑαυτῇ τάχιστα. πᾶσαι μὲν οὖν αὗται
<span class="lb" data-page="15.607" data-line="13" id="l15.607.13"></span>διὰ φανερῶν αἰτιῶν γίγνονται αἱ βλάβαι τῆς δυνάμεως·
<span class="lb" data-page="15.607" data-line="14" id="l15.607.14"></span>ἕτεραι δέ εἰσιν ἀφανεῖς, ὥσπερ ὅταν ἄνευ κενώσεως φανερᾶς
<span class="lb" data-page="15.607" data-line="15" id="l15.607.15"></span>ἢ ἀγρυπνίας ἢ λιμαγχονίας ἢ καὶ τῆς κατὰ τὸ στόμα
<span class="lb" data-page="15.607" data-line="16" id="l15.607.16"></span>κοιλίας αἰσθήσεως οἱ κάμνοντες εἰς τοιαύτην ὑποσύρωνται
<span class="lb" data-page="15.607" data-line="17" id="l15.607.17"></span>τοῦ σώματος διάθεσιν, οἵαν ἐν τῷ προγνωστικῷ κατὰ τὴν
<span class="lb" data-page="15.607" data-line="18" id="l15.607.18"></span>ἀρχὴν <span class="milestone ed1page" data-n="5.68" data-unit="ed1page" id="ed1page.5.68"></span>αὐτὸς ἔγραψε λέγων· ῥὶς ὀξεῖα, ὀφθαλμοὶ κοῖλοι,
<span class="pb" data-page="15.608" id="p15.608"></span>
<span class="lb" data-page="15.608" data-line="1" id="l15.608.1"></span>κρόταφοι συμπεπτωκότες, ὅσα τε τούτων ἐφεξῆς. αὕτη γὰρ
<span class="lb" data-page="15.608" data-line="2" id="l15.608.2"></span>τοῦ σώματος ἡ κατάστασις γίνεται μὲν καὶ δι᾿ ἀγρυπνίαν
<span class="lb" data-page="15.608" data-line="3" id="l15.608.3"></span>καὶ δι᾿ ἔκκρισίν τινα πολλὴν καὶ λιμαγχονίαν· γίνεται δὲ
<span class="lb" data-page="15.608" data-line="4" id="l15.608.4"></span>καὶ χωρὶς τούτων, ὅταν οἵ τε ἐν τῷ σώματι χυμοὶ λεπτοὶ
<span class="lb" data-page="15.608" data-line="5" id="l15.608.5"></span>τυγχάνουσιν ὄντες ἥ τε τοῦ πυρετοῦ θερμασία δριμεῖα· διαφοροῦνται
<span class="lb" data-page="15.608" data-line="6" id="l15.608.6"></span>γὰρ οἱ οὕτως λεπτυνόμενοι κατὰ τὸ ἄδηλον.
<span class="lb" data-page="15.608" data-line="7" id="l15.608.7"></span>ἐνίοις δὲ καὶ κατὰ τὴν δυσκρασίαν μιᾶς τῶν ἀρχῶν παθούσης
<span class="lb" data-page="15.608" data-line="8" id="l15.608.8"></span>ἀσθενὴς ἡ δύναμις γίγνεται· πρώτη μὲν οὖν ἡ πρώτως
<span class="lb" data-page="15.608" data-line="9" id="l15.608.9"></span>παθοῦσα κάμνει, κατὰ συμπάθειαν δὲ καὶ αἱ λοιπαὶ
<span class="lb" data-page="15.608" data-line="10" id="l15.608.10"></span>δύο. μεμάθηκας γὰρ ἄλλην μὲν εἶναι κατὰ τὰ νεῦρα δύναμιν,
<span class="lb" data-page="15.608" data-line="11" id="l15.608.11"></span>ἀρχὴν ἔχουσαν τὸν ἐγκέφαλον· ἄλλην δὲ κατὰ τὰς ἀρτηρίας,
<span class="lb" data-page="15.608" data-line="12" id="l15.608.12"></span>ἧς ἡ ἀρχὴ καρδία· καὶ τρίτην κατὰ τὰς φλέβας, ἐξ
<span class="lb" data-page="15.608" data-line="13" id="l15.608.13"></span>ἥπατος ὁρμωμένην· ἐνίοτε γοῦν τῶν μορίων ἑνὸς οὑτινοσοῦν
<span class="lb" data-page="15.608" data-line="14" id="l15.608.14"></span>δυσκρασία τὴν οἰκείαν δύναμιν ἐκάκωσεν, ᾗ συνεπάθησαν
<span class="lb" data-page="15.608" data-line="15" id="l15.608.15"></span>αἱ λοιπαὶ δύο δυνάμεις. τάχισται μὲν οὖν ἀπώλειαι
<span class="lb" data-page="15.608" data-line="16" id="l15.608.16"></span>γίγνονται τῆς καρδίας παθούσης, ἐφεξῆς δὲ τοῦ ἐγκεφάλου,
<span class="lb" data-page="15.608" data-line="17" id="l15.608.17"></span>βραδεῖαι δὲ αἱ ἀπὸ τοῦ ἥπατος. ὥσπερ γὰρ ταῦτα τὰ μόρια
<span class="pb" data-page="15.609" id="p15.609"></span>
<span class="lb" data-page="15.609" data-line="1" id="l15.609.1"></span>κατὰ δυσκρασίαν παθόντα <span class="milestone ed2page" data-n="8.71" data-unit="ed2page" id="ed2page.8.71"></span>μεγίστην βλάβην
<span class="lb" data-page="15.609" data-line="2" id="l15.609.2"></span>βλάπτεται τῆς οἰκείας ἕκαστον δυνάμεως, οὕτως ἔνια πλησίον
<span class="lb" data-page="15.609" data-line="3" id="l15.609.3"></span>ἑκάστης ἀρχῆς κείμενα κατὰ δυσκρασίαν ἰσχυρῶς νοσήσαντα
<span class="lb" data-page="15.609" data-line="4" id="l15.609.4"></span>τὰς ἀρχὰς τῶν δυνάμεων εἰς συμπάθειαν ἑαυτοῖς
<span class="lb" data-page="15.609" data-line="5" id="l15.609.5"></span>ἄγει, τινὰ δὲ, κᾂν μὴ πλησίον ᾖ κείμενα, διὰ τὴν κατὰ γένος
<span class="lb" data-page="15.609" data-line="6" id="l15.609.6"></span>κοινωνίαν, ἤ τινα διαθέσεως ἰδιότητα, τὰ τὰς ἀρχὰς
<span class="lb" data-page="15.609" data-line="7" id="l15.609.7"></span>τῶν δυνάμεων ἔχοντα βλάπτει μόρια. τὸ μὲν οὖν στόμα
<span class="lb" data-page="15.609" data-line="8" id="l15.609.8"></span>τῆς γαστρὸς ὅταν μὲν ζωτικὴν δύναμιν εἰς συμπάθειαν ἄγῃ,
<span class="lb" data-page="15.609" data-line="9" id="l15.609.9"></span>συγκοπὰς ἐπιφέρει, ὅταν δὲ τὴν ἰδίως ψυχικὴν ὀνομαζομένην,
<span class="lb" data-page="15.609" data-line="10" id="l15.609.10"></span>παραφροσύνας ἢ σπασμούς· ἡ δὲ μήτρα ποτὲ μὲν ἀπνοίας,
<span class="lb" data-page="15.609" data-line="11" id="l15.609.11"></span>ποτὲ δὲ συντάσεις νεύρων. ἀλλὰ συμπληρωθέντα
<span class="lb" data-page="15.609" data-line="12" id="l15.609.12"></span>μὲν ἕκαστα τούτων ἁπλῶς γνώριμα, συνιστάμενα δὲ καὶ αὐξανόμενα
<span class="lb" data-page="15.609" data-line="13" id="l15.609.13"></span>κατὰ βραχὺ λανθάνει τοὺς πολλοὺς τῶν ἰατρῶν.
<span class="lb" data-page="15.609" data-line="14" id="l15.609.14"></span>χρὴ δὲ οὐχ ὅταν ὑπὸ μεγέθους ἀβοήθητα γένηται, τότε γνωρίζειν
<span class="lb" data-page="15.609" data-line="15" id="l15.609.15"></span>αὐτὰ τοῖς ἰδιώταις ὡσαύτως, ἀλλὰ ἀρχόμενά τε καὶ
<span class="lb" data-page="15.609" data-line="16" id="l15.609.16"></span>γιγνόμενα, τοῦτο γὰρ κάλλιστον· εἰ δὲ μὴ, ἀλλ᾿ αὐξανόμενά
<span class="lb" data-page="15.609" data-line="17" id="l15.609.17"></span>γε πάντως. ἅπαντα οὖν τὰ τοιαῦτα δοκεῖ μοι δηλῶσαι διὰ
<span class="lb" data-page="15.609" data-line="18" id="l15.609.18"></span>τῆσδε τῆς λέξεως ὁ Ἱπποκράτης, ἐν ᾗ φησιν· ὅσα τε ἡμέων
<span class="pb" data-page="15.610" id="p15.610"></span>
<span class="lb" data-page="15.610" data-line="1" id="l15.610.1"></span>ἡ φύσις καὶ ἕξις ἑκάστοισιν ἐκτεκνοῖ πάθεα καὶ εἴδεα παντοῖα·
<span class="lb" data-page="15.610" data-line="2" id="l15.610.2"></span>καὶ νῦν φύσιν λέγει τὴν κρᾶσιν, ἕξιν δὲ αὐτοῦ τοῦ
<span class="lb" data-page="15.610" data-line="3" id="l15.610.3"></span>σώματος τὴν κατασκευήν. οἱ μὲν γὰρ ἀραιότεροι φύσει
<span class="lb" data-page="15.610" data-line="4" id="l15.610.4"></span>διαφοροῦνται καὶ συγκόπτονται |ῥᾳδίως, οἱ δὲ πυκνότεροι
<span class="lb" data-page="15.610" data-line="5" id="l15.610.5"></span>χρονίζουσιν ἐν ταῖς νόσοις. οὕτω δὲ καὶ μόρια τὰ μὲν
<span class="lb" data-page="15.610" data-line="6" id="l15.610.6"></span>ἔχουσί τινες ψυχρότερα, τὰ δὲ θερμότερα, καὶ τὰ μὲν ξηρότερα,
<span class="lb" data-page="15.610" data-line="7" id="l15.610.7"></span>τὰ δὲ ὑγρότερα· ἅπασι δὲ οἰκεῖον τῇ κράσει τὸ
<span class="lb" data-page="15.610" data-line="8" id="l15.610.8"></span>νόσημα.
</p>
<span class="lb rule" data-page="15.610" data-line="9" id="l15.610.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.48">
<span class="pb page1" data-page="15.610" id="p15.610"></span>
<span class="milestone ed1page page1" data-n="5.68" data-unit="ed1page" id="ed1page.5.68"></span>
<span class="milestone ed2page page1" data-n="8.71" data-unit="ed2page" id="ed2page.8.71"></span>
<span class="lb head" data-page="15.610" data-line="10" id="l15.610.10"></span>
            <blockquote class="quote lemma">
<span class="lb" data-page="15.610" data-line="11" id="l15.610.11"></span>Μεῖζον μὲν γὰρ κακόν ἐστιν, ἢν διὰ τὸν πόνον καὶ τὴν
<span class="lb" data-page="15.610" data-line="12" id="l15.610.12"></span>ὀξύτητα τῆς νούσου ἀσθενέοντι προσφέρῃ τις ποτὸν ἢ ῥόφημα
<span class="lb" data-page="15.610" data-line="13" id="l15.610.13"></span>πλεῖον ἢ σιτίον, οἰόμενος διὰ κενεαγγείην ἀσθενέειν.
<span class="lb" data-page="15.610" data-line="14" id="l15.610.14"></span>ἀεικὲς δὲ καὶ διὰ κενεαγγείην ἀσθενέοντα μὴ γνῶναι καὶ
<span class="lb" data-page="15.610" data-line="15" id="l15.610.15"></span>πιέζειν τῇ διαίτῃ. φέρει μὲν γάρ τινα κίνδυνον καὶ αὕτη
<span class="lb" data-page="15.610" data-line="16" id="l15.610.16"></span>ἡ ἁμαρτὰς, πολλῷ δὲ ἧσσον τῆς ἑτέρης· καταγελαστοτέρη
<span class="lb" data-page="15.610" data-line="17" id="l15.610.17"></span>δὲ πολλῷ αὕτη μᾶλλον ἡ ἁμαρτὰς τῆς ἑτέρης. εἰ
<span class="pb" data-page="15.611" id="p15.611"></span>
<span class="lb" data-page="15.611" data-line="1" id="l15.611.1"></span>γὰρ ἄλλος ἰητρὸς ἢ καὶ ἰδιώτης ἐσελθὼν καὶ γνοὺς τὰ
<span class="lb" data-page="15.611" data-line="2" id="l15.611.2"></span>ξυμβεβηκότα δώῃ καὶ φαγεῖν καὶ πιεῖν ἃ ὁ ἕτερος ἐκώλυσεν,
<span class="lb" data-page="15.611" data-line="3" id="l15.611.3"></span>ἐπιδήλως ἂν δοκέῃ ὠφεληκέναι. τὰ δὲ τοιάδε μάλιστα
<span class="lb" data-page="15.611" data-line="4" id="l15.611.4"></span>καθυβρίζεται τῶν χειρωνακτέων ὑπὸ τῶν ἀνθρώπων,
<span class="lb" data-page="15.611" data-line="5" id="l15.611.5"></span>δοκέει γὰρ αὐτέοισιν ὁ ἐσελθὼν ἰητρὸς ἢ ἰδιώτης
<span class="lb" data-page="15.611" data-line="6" id="l15.611.6"></span>ὥσπερ εἰ καὶ τεθνειότα ἀναστήσας.
</blockquote>
<span class="lb rule" data-page="15.611" data-line="7" id="l15.611.7"></span>
            <p>
<span class="lb" data-page="15.611" data-line="8" id="l15.611.8"></span>Διὰ τὰς ὀδύνας πολλάκις οἱ κάμνοντες ἄσφυκτοι γίγνονται
<span class="lb" data-page="15.611" data-line="9" id="l15.611.9"></span>καὶ λειποψυχοῦσι καὶ κίνησιν οὐδεμίαν οἷόν τε κινηθῆναι,
<span class="lb" data-page="15.611" data-line="10" id="l15.611.10"></span>κατὰ ταῦτα δὲ καὶ διὰ τὴν ὀξύτητα τῆς νόσου·
<span class="lb" data-page="15.611" data-line="11" id="l15.611.11"></span>τινὲς δὲ οὐ διὰ ταῦτα κάμνουσι τὴν δύναμιν, ἀλλὰ διὰ κένωσιν
<span class="lb" data-page="15.611" data-line="12" id="l15.611.12"></span>ἀγγείων ὁπωσοῦν γεγονυῖαν, εἴτ᾿ οὖν δι᾿ ἔκκρισιν πρόδηλον
<span class="lb" data-page="15.611" data-line="13" id="l15.611.13"></span>αἰσθήσει, εἴτε διαφόρησιν, εἴτε καὶ διὰ λιμαγχονίαν.
<span class="lb" data-page="15.611" data-line="14" id="l15.611.14"></span>οὗτοι μὲν οὖν δέονται τροφὴν προσάρασθαι ὅτι τάχιστα·
<span class="lb" data-page="15.611" data-line="15" id="l15.611.15"></span>τοὐναντίον δὲ ἂν οἱ δι᾿ ὀδύνην ἢ δι᾿ ὀξύτητα τῆς νόσου, κενώσεως
<span class="lb" data-page="15.611" data-line="16" id="l15.611.16"></span><span class="milestone ed2page" data-n="8.72" data-unit="ed2page" id="ed2page.8.72"></span>ἐνίοτε χρῄζουσι μᾶλλον ἢ πληρώσεως. ἀλλὰ τούτοις
<span class="lb" data-page="15.611" data-line="17" id="l15.611.17"></span>μὲν ὁ τροφὴν διδοὺς μέγιστόν τι κακὸν ἐργάζεται·
<span class="lb" data-page="15.611" data-line="18" id="l15.611.18"></span>τοὺς δὲ διὰ κενεαγγείην ἀσθενοῦντας εἰ πιέζει διαίτῃ λεπτῇ,
<span class="pb" data-page="15.612" id="p15.612"></span>
<span class="lb" data-page="15.612" data-line="1" id="l15.612.1"></span>βλάψειεν, οὐχ ὁμοίως δὲ ἐπιφανῶς ἢ ὀξέως· ἀεικές γε μήν
<span class="lb" data-page="15.612" data-line="2" id="l15.612.2"></span>ἐστιν ἀγνοῆσαι τοὺς διὰ κένωσιν ἀσθενοῦντας μᾶλλον ἢ τοὺς
<span class="lb" data-page="15.612" data-line="3" id="l15.612.3"></span>δι᾿ ὀδύνην. τὰ δ᾿ ἄλλα τῆς ῥήσεως σαφῆ.
</p>
<span class="lb rule" data-page="15.612" data-line="4" id="l15.612.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.50">
<span class="pb page1" data-page="15.612" id="p15.612"></span>
<span class="milestone ed1page page1" data-n="5.68" data-unit="ed1page" id="ed1page.5.68"></span>
<span class="milestone ed2page page1" data-n="8.72" data-unit="ed2page" id="ed2page.8.72"></span>
<span class="lb head" data-page="15.612" data-line="13" id="l15.612.13"></span>
            <blockquote class="quote lemma">
<span class="lb" data-page="15.612" data-line="14" id="l15.612.14"></span>Παραπλήσια μέντοι τοῖσι κατὰ κοιλίην ἐστὶ καὶ ταῦτα. καὶ
<span class="lb" data-page="15.612" data-line="15" id="l15.612.15"></span>γὰρ ἢν ὅλον τὸ σῶμα ἀναπαύσηται πουλὺ παρὰ τὸ ἔθος,
<span class="lb" data-page="15.612" data-line="16" id="l15.612.16"></span>οὐκ αὐτίκα ἔῤῥωται μᾶλλον· ἢν δὲ δὴ καὶ πλείονα χρόνον
<span class="lb" data-page="15.612" data-line="17" id="l15.612.17"></span>διελινύσας ἐξαπίνης εἰς τοὺς πόνους ἔλθοι, φλαῦρόν τι
<span class="lb" data-page="15.612" data-line="18" id="l15.612.18"></span>πρήξειεν ἐπιδήλως. οὕτω δὲ καὶ ἓν ἕκαστον τοῦ σώματος.
<span class="pb" data-page="15.613" id="p15.613"></span>
<span class="lb" data-page="15.613" data-line="1" id="l15.613.1"></span>καὶ γὰρ ἢν πόδες τοιόνδε τι πρήξειαν, καὶ τὰ ἄλλα
<span class="lb" data-page="15.613" data-line="2" id="l15.613.2"></span>ἄρθρα μὴ εἰθισμένα πονέειν, ἢν διὰ χρόνου ἐξαπίνης εἰς
<span class="lb" data-page="15.613" data-line="3" id="l15.613.3"></span>τὸ πονέειν ἔλθῃ. ταῦτα δ᾿ ἂν καὶ οἱ ὀφθαλμοὶ καὶ οἱ
<span class="lb" data-page="15.613" data-line="4" id="l15.613.4"></span>ὀδόντες πάθοιεν καὶ πᾶν ὁτιοῦν, ἐπεὶ καὶ κοίτη παρὰ
<span class="lb" data-page="15.613" data-line="5" id="l15.613.5"></span>τὸ ἔθος μαλακὴ πόνον ἐμποιέει καὶ σκληρὴ παρὰ τὸ ἔθος,
<span class="lb" data-page="15.613" data-line="6" id="l15.613.6"></span>καὶ ὕπαιθρος παρὰ τὸ ἔθος εὐνὴ σκληρύνει τὸ σῶμα.
</blockquote>
<span class="lb rule" data-page="15.613" data-line="7" id="l15.613.7"></span>
            <p>
<span class="lb" data-page="15.613" data-line="8" id="l15.613.8"></span>Πάλιν ἐπὶ τὸ προκείμενον ἐπανῆλθε, συμπληρώσας τὸν
<span class="lb" data-page="15.613" data-line="9" id="l15.613.9"></span>κατὰ παρέκβασιν αὐτῷ λόγον ἐμπεσόντα περὶ τῆς κατὰ
<span class="lb" data-page="15.613" data-line="10" id="l15.613.10"></span>τὴν δύναμιν ἀσθενείας· καί φησιν ὅτι τοῖς κατὰ τὴν
<span class="lb" data-page="15.613" data-line="11" id="l15.613.11"></span>κοιλίαν ἔμπροσθεν εἰρημένοις τὰ νῦν λεχθησόμενα παραπλήσιά
<span class="lb" data-page="15.613" data-line="12" id="l15.613.12"></span>πώς ἐστι· συντείνει γὰρ εἰς ταὐτὸ τὸ κεφάλαιον, ἐν
<span class="lb" data-page="15.613" data-line="13" id="l15.613.13"></span>ᾧ κατασκευάζει τὰς ἀθρόας μεταβολὰς μεγάλην <span class="milestone ed1page" data-n="5.69" data-unit="ed1page" id="ed1page.5.69"></span>φέρειν
<span class="lb" data-page="15.613" data-line="14" id="l15.613.14"></span>τοῖς κάμνουσι βλάβην. αὐτὸ δ᾿ ὃ νῦν γράφει, τοιόνδε
<span class="lb" data-page="15.613" data-line="15" id="l15.613.15"></span>ἐστίν. ὥσπερ ἡ κοιλία πλείονα χρόνον παντάπασιν ἀργήσασα
<span class="lb" data-page="15.613" data-line="16" id="l15.613.16"></span>καλῶς ἐνεργεῖν οὐ δύναται, πρὶν κατὰ βραχὺ πάλιν
<span class="lb" data-page="15.613" data-line="17" id="l15.613.17"></span>ἐθισθῆναί τε καὶ προσαχθῆναι ταῖς οἰκείαις ἐνεργείαις· οὕτω
<span class="lb" data-page="15.613" data-line="18" id="l15.613.18"></span>καὶ πᾶν τὸ σῶμα καὶ τῶν ἄλλων μορίων ἕκαστον. εἶτα
<span class="pb" data-page="15.614" id="p15.614"></span>
<span class="lb" data-page="15.614" data-line="1" id="l15.614.1"></span>καὶ μορίων ἐνίων ἐφεξῆς ὀνομαστὶ μνημονεύει. ἐπὶ δὲ τῇ
<span class="lb" data-page="15.614" data-line="2" id="l15.614.2"></span>τελευτῇ τοῦ λόγου καὶ τῆς κατὰ τὴν κοίτην μεταβολῆς ἐμνημόνευσεν,
<span class="lb" data-page="15.614" data-line="3" id="l15.614.3"></span>ἔτι δὲ καὶ νῦν κατασκευάζων τὸ προκείμενον ἐξ
<span class="lb" data-page="15.614" data-line="4" id="l15.614.4"></span>ἀρχῆς αὐτῷ περὶ τῆς τῶν ἐθῶν μεταβολῆς.
</p>
<span class="lb rule" data-page="15.614" data-line="5" id="l15.614.5"></span>
          </article>

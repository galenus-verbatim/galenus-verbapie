<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.51">
<span class="pb page1" data-page="15.614" id="p15.614"></span>
<span class="milestone ed1page page1" data-n="5.69" data-unit="ed1page" id="ed1page.5.69"></span>
<span class="milestone ed2page page1" data-n="8.72" data-unit="ed2page" id="ed2page.8.72"></span>
<span class="lb head" data-page="15.614" data-line="6" id="l15.614.6"></span>
            <blockquote class="quote lemma">
<span class="lb" data-page="15.614" data-line="7" id="l15.614.7"></span><span class="milestone ed2page" data-n="8.73" data-unit="ed2page" id="ed2page.8.73"></span>Αὐτὰρ καὶ τῶν τοιῶνδε πάντων ἀρκέει παραδείγματα γράψαι.
<span class="lb" data-page="15.614" data-line="8" id="l15.614.8"></span>εἰ γάρ τις ἕλκος λαβὼν ἐν κνήμῃ μήτε λίην ἐπίκαιρον
<span class="lb" data-page="15.614" data-line="9" id="l15.614.9"></span>μήτε λίην εὔηθες μήτε ἄγαν δυσελκὴς ὢν μήτε
<span class="lb" data-page="15.614" data-line="10" id="l15.614.10"></span>ἄγαν εὐελκὴς αὐτίκα ἀρξάμενος ἐκ πρώτης κατακείμενος
<span class="lb" data-page="15.614" data-line="11" id="l15.614.11"></span>ἰητρεύοιτο καὶ μηδαμῇ μετεωρίζοι τὸ σκέλος, ἀφλέγμαντον
<span class="lb" data-page="15.614" data-line="12" id="l15.614.12"></span>μὲν ἂν οὕτως εἴη καὶ ὑγιὴς πολλῷ θᾶσσον οὕτω γένοιτο
<span class="lb" data-page="15.614" data-line="13" id="l15.614.13"></span>ἢ εἰ περιπλανώμενος ἰητρεύοιτο· εἰ μέντοι πεμπταῖος
<span class="lb" data-page="15.614" data-line="14" id="l15.614.14"></span>ἢ ἑκταῖος ἢ καὶ ἔτι ἀνωτέρω ἀναστὰς ἐθέλει
<span class="lb" data-page="15.614" data-line="15" id="l15.614.15"></span>προβαίνειν, μᾶλλον ἂν πονέοι τότε ἢ εἰ αὐτίκα ἔξ ἀρχῆς
<span class="lb" data-page="15.614" data-line="16" id="l15.614.16"></span>πλανώμενος ἰητρεύοιτο· εἰ δὲ καὶ πολλὰ ταλαιπωρήσειεν
<span class="pb" data-page="15.615" id="p15.615"></span>
<span class="lb" data-page="15.615" data-line="1" id="l15.615.1"></span>ἐξαπίνης, πολλῷ ἂν μᾶλλον πονέσειεν ἢ εἰ ἐκεῖνος ἰητρευόμενος
<span class="lb" data-page="15.615" data-line="2" id="l15.615.2"></span>ταῦτα ταλαιπωρήσειεν ἐν ταύτῃσι τῇσιν ἡμέρῃσιν.
</blockquote>
<span class="lb rule" data-page="15.615" data-line="3" id="l15.615.3"></span>
            <p>
<span class="lb" data-page="15.615" data-line="4" id="l15.615.4"></span>Ἔτι τε περὶ τῆς ἀθρόας μεταβολῆς ποιεῖται τὸν λόγον,
<span class="lb" data-page="15.615" data-line="5" id="l15.615.5"></span>ὥσπερ ἔμπροσθεν ἐπ᾿ ἄλλων παραδειγμάτων, οὕτως καὶ νῦν
<span class="lb" data-page="15.615" data-line="6" id="l15.615.6"></span>ἐπὶ ἕλκους· εἰ γάρ τις, φησὶν, ἕλκος ἔχων ἐν κνήμῃ, δέον
<span class="lb" data-page="15.615" data-line="7" id="l15.615.7"></span>ἡσυχάζειν τε καὶ κατακεῖσθαι, περιέρχοιτο βαδίζων ἠρέμα
<span class="lb" data-page="15.615" data-line="8" id="l15.615.8"></span>(τοῦτο γὰρ σημαίνει τὸ πλανώμενος ἰητρεύοιτο) βλάπτοιτο
<span class="lb" data-page="15.615" data-line="9" id="l15.615.9"></span>μὲν ἔξ ἅπαντος, ἀλλ᾿ ἧττον τοῦ ἐν ταῖς πρώταις ἡμέραις
<span class="lb" data-page="15.615" data-line="10" id="l15.615.10"></span>ἡσυχάσαντος, ἐξαίφνης περὶ έ ἢ στ΄ ἢ ἔτι ἀνωτέρω τοῦ
<span class="lb" data-page="15.615" data-line="11" id="l15.615.11"></span>περὶ γ΄ ἢ δ΄, ἀρξαμένου βαδίζειν. ἔνιοι δὲ τὸ ἀνωτέρω νομίζουσιν
<span class="lb" data-page="15.615" data-line="12" id="l15.615.12"></span>ἐπὶ τῶν ἐφεξῆς ἡμερῶν εἰρῆσθαι τῆς ζ΄ καὶ η΄
<span class="lb" data-page="15.615" data-line="13" id="l15.615.13"></span>καὶ θ΄, οὓς ἐχρῆν, εἰ τοῦτ᾿ αὐτοῖς ἤρεσκε, διὰ τοῦ ε καὶ
<span class="lb" data-page="15.615" data-line="14" id="l15.615.14"></span>τοῦ ξ γράμματος, τὴν ἀρχὴν τῆς λέξεως γράφειν ἐξωτέρω
<span class="lb" data-page="15.615" data-line="15" id="l15.615.15"></span>καὶ οὐκ ἀνωτέρω, διὰ τοῦ α καὶ ν, τί οὖν, φήσουσιν, οὐχὶ
<span class="lb" data-page="15.615" data-line="16" id="l15.615.16"></span>καὶ τοιοῦτο γένοιτ᾿ ἄν ποθ᾿ ἕλκος, ὥστε κᾂν ἑβδόμης τις
<span class="lb" data-page="15.615" data-line="17" id="l15.615.17"></span>ἢ ὀγδόης ἡμέρας ἄρξηται βαδίζειν, ἡσυχάσας ἔμπροσθεν, οὐ
<span class="lb" data-page="15.615" data-line="18" id="l15.615.18"></span>σμικρῶς βλαβῆναι; καὶ μεγάλως φαίην ἂν, εἴ γε μέγα τὸ ἕλκος
<span class="pb" data-page="15.616" id="p15.616"></span>
<span class="lb" data-page="15.616" data-line="1" id="l15.616.1"></span>ᾖ ἢ ὁ κάμνων εἴη δυσελκὴς, μᾶλλον δ᾿ εἰ ἄμφω συνέλθοι·
<span class="lb" data-page="15.616" data-line="2" id="l15.616.2"></span>εἰ δὲ μήτε μέγα τὸ ἕλκος μήτε ὁ κάμνων δυσελκὴς
<span class="lb" data-page="15.616" data-line="3" id="l15.616.3"></span>εἴη, ἰητρεύοιτο δὲ προσηκόντως, καὶ γὰρ καὶ τοῦτο χρὴ
<span class="lb" data-page="15.616" data-line="4" id="l15.616.4"></span>προσυπακούεσθαι τῷ λόγῳ, περὶ τὴν ἑβδόμην ἢ ὀγδόην ἡμέραν
<span class="lb" data-page="15.616" data-line="5" id="l15.616.5"></span>ἤδη καλῶς ἔχοι καὶ βαδίζειν ἀβλαβῶς δύναται. διὰ
<span class="lb" data-page="15.616" data-line="6" id="l15.616.6"></span>τοῦτ᾿ οὖν προσέθηκε τῷ λόγῳ, περὶ μὲν τοῦ ἕλκους αὐτοῦ,
<span class="lb" data-page="15.616" data-line="7" id="l15.616.7"></span>μήτε λίην ἐπίκαιρον μήτε λίην εὔηθες, τὸ ἁπλοῦν δηλονότι
<span class="lb" data-page="15.616" data-line="8" id="l15.616.8"></span>καλέσας εὔηθες· περὶ δὲ τοῦ ἀνθρώπου, μήτε ἄγαν δυσελκής·
<span class="lb" data-page="15.616" data-line="9" id="l15.616.9"></span>ὁ γὰρ τοιοῦτος εἰ μηδὲν ἄλλο περὶ τὴν θεραπείαν
<span class="lb" data-page="15.616" data-line="10" id="l15.616.10"></span>ἁμαρτάνοι, μόνον διὰ τὸ βαδίζειν τὰ μέτρια, δέον κατακεῖσθαι,
<span class="lb" data-page="15.616" data-line="11" id="l15.616.11"></span>βλαβείη μὲν ἂν, οὐ μὴν οὕτως γε μεγάλως, ὡς εἰ
<span class="lb" data-page="15.616" data-line="12" id="l15.616.12"></span>ταῖς πρώταις ἡμέραις ἡσυχάσας, περὶ τρίτην ἢ τετάρτην
<span class="lb" data-page="15.616" data-line="13" id="l15.616.13"></span>ἢ πέμπτην ἢ ἕκτην ἤρξατο περιπατεῖν. ὁ δὲ μέγα τὸ ἕλκος
<span class="lb" data-page="15.616" data-line="14" id="l15.616.14"></span>ἔχων καὶ δυσελκὴς ὢν οὐ μετρίως, ἀλλὰ μεγάλως ἂν βλαβείη
<span class="lb" data-page="15.616" data-line="15" id="l15.616.15"></span>περιπατῶν ἐξ ἀρχῆς, ὥσπερ καὶ πάλιν ὁ μικρόν γε τὸ
<span class="lb" data-page="15.616" data-line="16" id="l15.616.16"></span>ἕλκος ἔχων καὶ λίαν ὢν εὐελκὴς ἐν ταῖς πρώταις ἡμέραις
<span class="pb" data-page="15.617" id="p15.617"></span>
<span class="lb" data-page="15.617" data-line="1" id="l15.617.1"></span>ἡσυχάσας περὶ τὴν ε΄ ἢ στ΄ ἤρξατο περιπατεῖν, οὐκ ἂν
<span class="lb" data-page="15.617" data-line="2" id="l15.617.2"></span>μεγάλως, ἀλλὰ μετρίως βλαβείη. διὰ ταῦτ᾿ οὖν ὁ Ἱπποκράτης
<span class="lb" data-page="15.617" data-line="3" id="l15.617.3"></span>ἐπὶ τοῦ μέσως ἔχοντος ἐν ἀμφοτέραις ταῖς ἀντιθέσεσι
<span class="lb" data-page="15.617" data-line="4" id="l15.617.4"></span>τὸν λόγον ἐποιήσατο· <span class="milestone ed2page" data-n="8.74" data-unit="ed2page" id="ed2page.8.74"></span>λέγει δὲ ἀντίθεσιν τήν
<span class="lb" data-page="15.617" data-line="5" id="l15.617.5"></span>τε κατὰ τὸ μέγα καὶ μικρὸν ἕλκος καὶ τὴν κατὰ τὸ δυσελκῆ
<span class="lb" data-page="15.617" data-line="6" id="l15.617.6"></span>καὶ εὐελκῆ εἶναι τὸν ἄνθρωπον. εὔδηλον δ᾿ ὅτι διαφέρει
<span class="lb" data-page="15.617" data-line="7" id="l15.617.7"></span>μηδὲν ἐπίκαιρον ἕλκος εἰπεῖν ἢ μέγα, καθάπερ οὐδὲ μικρὸν
<span class="lb" data-page="15.617" data-line="8" id="l15.617.8"></span>ἢ εὔηθες· τὸ γὰρ ἐπίκαιρον ἢ διὰ τὴν τοῦ χωρίου φύσιν
<span class="lb" data-page="15.617" data-line="9" id="l15.617.9"></span>γίνεται τοιοῦτον, μέγα κατὰ δύναμιν ἀποτελούμενον, εἰ καὶ
<span class="lb" data-page="15.617" data-line="10" id="l15.617.10"></span>τῇ διαιρέσει τοῦ χρωτὸς εἴη μικρὸν ἢ καὶ κατ᾿ αὐτὸ τὸ τῆς
<span class="lb" data-page="15.617" data-line="11" id="l15.617.11"></span>διαιρέσεως μέγεθος ἐπίκαιρον γένηται· τὸ δ᾿ εὔηθες, ὅπερ
<span class="lb" data-page="15.617" data-line="12" id="l15.617.12"></span>ἀπλοῦν ἐστι καὶ μικρὸν, ἢ διὰ τὴν τοῦ χωρίου φύσιν ἄκυρον
<span class="lb" data-page="15.617" data-line="13" id="l15.617.13"></span>οὖσαν, ἢ κατ᾿ αὐτὴν τὴν διαίρεσιν βραχεῖαν γενομένην.
</p>
<span class="lb rule" data-page="15.617" data-line="14" id="l15.617.14"></span>
          </article>

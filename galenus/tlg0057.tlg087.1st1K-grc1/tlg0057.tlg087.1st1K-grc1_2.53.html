<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.53">
<span class="pb page1" data-page="15.618" id="p15.618"></span>
<span class="milestone ed1page page1" data-n="5.69" data-unit="ed1page" id="ed1page.5.69"></span>
<span class="milestone ed2page page1" data-n="8.74" data-unit="ed2page" id="ed2page.8.74"></span>
<span class="lb head" data-page="15.618" data-line="9" id="l15.618.9"></span>
            <blockquote class="quote lemma">
<span class="lb" data-page="15.618" data-line="10" id="l15.618.10"></span>Πολλαπλασίη μὲν οὖν κατὰ κοιλίην ἡ βλάβη ἐστὶν, ἢν ἐκ
<span class="lb" data-page="15.618" data-line="11" id="l15.618.11"></span>πολλῆς κενεαγγείης ἐξαπίνης πλέον τοῦ μετρίου προσαίρηται·
<span class="lb" data-page="15.618" data-line="12" id="l15.618.12"></span>ἀτὰρ καὶ κατὰ τὸ ἄλλο σῶμα, ἢν ἐκ πολλῆς ἡσυχίης
<span class="lb" data-page="15.618" data-line="13" id="l15.618.13"></span>ἐξαίφνης ἐς πλείω πόνον ἔλθοι, πουλὺ πλείω βλαβείη
<span class="lb" data-page="15.618" data-line="14" id="l15.618.14"></span>ἢ εἰ ἐκ πολλῆς ἐδωδῆς ἐς κενεαγγείην μεταβάλλοι. δεῖ
<span class="lb" data-page="15.618" data-line="15" id="l15.618.15"></span>μέντοι καὶ τὸ σῶμα τουτέοισιν ἐλινύειν, κἢν ἐκ πολλῆς
<span class="lb" data-page="15.618" data-line="16" id="l15.618.16"></span>ταλαιπωρίης ἐξαπίνης ἐς σχολήν τε καὶ ῥαθυμίην ἐκπέσῃ·
<span class="lb" data-page="15.618" data-line="17" id="l15.618.17"></span>δεῖ δὲ καὶ τουτέοισι τὴν κοιλίην ἐλινύειν πλήθεος βρώμης·
<span class="pb" data-page="15.619" id="p15.619"></span>
<span class="lb" data-page="15.619" data-line="1" id="l15.619.1"></span>εἰ δὲ μὴ, πόνον ἐν τῷ σώματι ἐμποιήσει καὶ βάρος
<span class="lb" data-page="15.619" data-line="2" id="l15.619.2"></span>ὅλου τοῦ σώματος.
</blockquote>
<span class="lb rule" data-page="15.619" data-line="3" id="l15.619.3"></span>
            <p>
<span class="lb" data-page="15.619" data-line="4" id="l15.619.4"></span>Ὃ πρῶτον ἁπάντων ἀποδεῖξαι προὔθετο, τοῦτ᾿ ἦν αὐτὸ
<span class="lb" data-page="15.619" data-line="5" id="l15.619.5"></span>τὸ περὶ τῶν κατὰ τὴν κοιλίην ἀθρόων μεταβολῶν· εἶτα ἀπ᾿
<span class="lb" data-page="15.619" data-line="6" id="l15.619.6"></span>αὐτοῦ πρὸς τὸ γενικώτερον, ὃ δὴ καὶ καθολικώτερον ὀνομάζουσι,
<span class="lb" data-page="15.619" data-line="7" id="l15.619.7"></span>μεταβὰς, περὶ πάσης ἔθους ἐξαλλαγῆς ἀθρόας διελέχθη
<span class="lb" data-page="15.619" data-line="8" id="l15.619.8"></span>μέχρι δεῦρο. περιεχομένων γὰρ τῶν εἰδικωτέρων ἐν
<span class="lb" data-page="15.619" data-line="9" id="l15.619.9"></span>τοῖς γενικωτέροις καὶ τῶν κατὰ μέρος ἐν τοῖς καθόλου καὶ
<span class="lb" data-page="15.619" data-line="10" id="l15.619.10"></span>ἡ τῶν κατὰ τὴν κοιλίην ἐξαλλαγὴ συναποδέδεικται τῇ περὶ
<span class="lb" data-page="15.619" data-line="11" id="l15.619.11"></span>πάντων ἀθρόᾳ μεταβολῇ· ἀλλὰ νυνὶ πάλιν ἐπὶ τὴν κοιλίαν
<span class="lb" data-page="15.619" data-line="12" id="l15.619.12"></span>ἀφικόμενος, τῶν ἐν αὐτῇ μεταβολῶν τὰς διαφορὰς διδάσκει,
<span class="lb" data-page="15.619" data-line="13" id="l15.619.13"></span>καί φησι πολλαπλασίαν <span class="milestone ed1page" data-n="5.70" data-unit="ed1page" id="ed1page.5.70"></span>εἶναι τὴν βλάβην ἐν τῇ μεταβολῇ
<span class="lb" data-page="15.619" data-line="14" id="l15.619.14"></span>τῆς διαίτης, ὅταν ἐκ πολλῆς ἀσιτίας ἀθρόως προσεπενέγκηται
<span class="lb" data-page="15.619" data-line="15" id="l15.619.15"></span>πλείω τῶν συμμέτρων, ἤπερ ὅταν ἐκ πολλῆς ἐδωδῆς
<span class="lb" data-page="15.619" data-line="16" id="l15.619.16"></span>εἰς ἀσιτίαν μεταβάλλῃ. τούτῳ δ᾿ αὐτῷ πάλιν ὅμοιον
<span class="lb" data-page="15.619" data-line="17" id="l15.619.17"></span>παρενέβαλε περὶ τὸ πᾶν σῶμα γιγνόμενον· ἧττον γὰρ βλάπτονται
<span class="lb" data-page="15.619" data-line="18" id="l15.619.18"></span>μεταβάλλοντες ἐξαίφνης εἰς ἡσυχίαν ἐκ κινήσεων
<span class="pb" data-page="15.620" id="p15.620"></span>
<span class="lb" data-page="15.620" data-line="1" id="l15.620.1"></span>ἤπερ ὅταν εἰς κίνησιν ἐξ ἡσυχίας. <span class="milestone ed2page" data-n="8.75" data-unit="ed2page" id="ed2page.8.75"></span>πάλιν δὲ κᾀνταῦθα
<span class="lb" data-page="15.620" data-line="2" id="l15.620.2"></span>προσέγραψεν ἐπανορθώματα τῆς ἀκαίρου μεταβολῆς, ὥσπερ
<span class="lb" data-page="15.620" data-line="3" id="l15.620.3"></span>κᾀν τοῖς ἔμπροσθεν· οὐκ ἀναγκαῖον δὲ οὐδὲ τοῦτο τῷ
<span class="lb" data-page="15.620" data-line="4" id="l15.620.4"></span>προκειμένῳ σκέμματι. ἃ δ᾿ οὖν προσέγραψε, ταῦτά ἐστι·
<span class="lb" data-page="15.620" data-line="5" id="l15.620.5"></span>τοῦτο μὲν εἰς ἀργίαν μεταβαίνοντας ἐκ κινήσεως τε καὶ
<span class="lb" data-page="15.620" data-line="6" id="l15.620.6"></span>πράξεως, ἐλινύειν ἀξιοῖ, τουτέστιν ἡσυχάζειν τῷ παντὶ σώματι·
<span class="lb" data-page="15.620" data-line="7" id="l15.620.7"></span>τοῦτο δὲ ταὐτόν ἐστιν ἐκείνῳ τῷ, ὅκου λιμὸς οὐ δεῖ
<span class="lb" data-page="15.620" data-line="8" id="l15.620.8"></span>πονέειν· τοὺς δ᾿ εἰς ἡσυχίαν ἐκ πολλῆς ταλαιπωρίας, ὀλιγώτερα
<span class="lb" data-page="15.620" data-line="9" id="l15.620.9"></span>προσφέρεσθαι, τοῦτο δ᾿ αὖ πάλιν ἐστὶν ἐλινύειν τὴν
<span class="lb" data-page="15.620" data-line="10" id="l15.620.10"></span>κοιλίην· ὡς εἴ γε μὴ πονῶν ὅλῳ τῷ σώματι προσφέροιτο τὰ
<span class="lb" data-page="15.620" data-line="11" id="l15.620.11"></span>συνήθη, πλῆθος ὑποθρέψει, διὸ βαρυνθήσεται τὸ πᾶν σῶμα
<span class="lb" data-page="15.620" data-line="12" id="l15.620.12"></span>καὶ πονήσειε. σημαίνει δ᾿ αὐτῷ νῦν ὁ πόνος τὴν βλάβην,
<span class="lb" data-page="15.620" data-line="13" id="l15.620.13"></span>γενικῶς νοούμενος πολλαῖς ταῖς κατ᾿ εἶδος βλάβαις.
</p>
<span class="lb rule" data-page="15.620" data-line="14" id="l15.620.14"></span>
          </article>

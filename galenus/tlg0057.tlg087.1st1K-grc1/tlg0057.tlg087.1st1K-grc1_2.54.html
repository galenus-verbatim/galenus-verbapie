<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:2.54">
<span class="pb page1" data-page="15.620" id="p15.620"></span>
<span class="milestone ed1page page1" data-n="5.70" data-unit="ed1page" id="ed1page.5.70"></span>
<span class="milestone ed2page page1" data-n="8.75" data-unit="ed2page" id="ed2page.8.75"></span>
<span class="lb head" data-page="15.620" data-line="15" id="l15.620.15"></span>
            <blockquote class="quote lemma">
<span class="lb" data-page="15.620" data-line="16" id="l15.620.16"></span>Ὁ δὴ οὖν πλεῖστός μοι λόγος γέγονε περὶ τῆς μεταβολῆς τῆς
<span class="lb" data-page="15.620" data-line="17" id="l15.620.17"></span>ἐπὶ τῆς διαίτης καὶ ἐπὶ τὰ καὶ ἐπὶ τά. ἐς πάντα μὲν
<span class="pb" data-page="15.621" id="p15.621"></span>
<span class="lb" data-page="15.621" data-line="1" id="l15.621.1"></span>οὖν εὔχρηστον ταῦτ᾿ εἰδέναι, ἀτὰρ καὶ περὶ οὗ ὁ λόγος
<span class="lb" data-page="15.621" data-line="2" id="l15.621.2"></span>ἦν, ὅτι ἐν τῇσιν ὀξείῃσι νούσοισιν ἐς τὰ ῥοφήματα μεταβάλλουσιν
<span class="lb" data-page="15.621" data-line="3" id="l15.621.3"></span>ἐκ τῆς κενεαγγείης· μεταβλητέον γὰρ ὡς ἐγὼ
<span class="lb" data-page="15.621" data-line="4" id="l15.621.4"></span>κελεύω ἤδη· ἔπειτα οὐ χρηστέον ῥοφήμασι, πρὶν ἡ νοῦσος
<span class="lb" data-page="15.621" data-line="5" id="l15.621.5"></span>πεπανθῇ ἢ ἄλλο τι σημεῖον φανῇ ἢ κατὰ ἔντερον
<span class="lb" data-page="15.621" data-line="6" id="l15.621.6"></span>κενεαγγικὸν ἢ ἐρεθιστικὸν ἢ κατὰ τὰ ὑποχόνδρια ὁκοῖα
<span class="lb" data-page="15.621" data-line="7" id="l15.621.7"></span>γεγράψεται σημεῖα.
</blockquote>
<span class="lb rule" data-page="15.621" data-line="8" id="l15.621.8"></span>
            <p>
<span class="lb" data-page="15.621" data-line="9" id="l15.621.9"></span>Συνήγαγε πάλιν αὐτὸς εἰς ἓν κεφάλαιον ἅπαντα τὸν
<span class="lb" data-page="15.621" data-line="10" id="l15.621.10"></span>λόγον, ἀξιῶν ἐπὶ μὲν τῶν ὡσαύτως ἐχόντων μὴ μεταβάλλειν
<span class="lb" data-page="15.621" data-line="11" id="l15.621.11"></span>τὴν δίαιταν, ἐπὶ δὲ τῶν ἐξ ὑγείας εἰς νόσον μεταβάλλειν
<span class="lb" data-page="15.621" data-line="12" id="l15.621.12"></span>μὲν, οὐ μὴν ὡς ἄλλοι μεταβάλλουσιν. εἶτα καὶ διὰ συντόμων
<span class="lb" data-page="15.621" data-line="13" id="l15.621.13"></span>ἐδήλωσε τὸν σκοπὸν τῆς ἐπὶ τῶν ὀξέως νοσούντων διαίτης.
<span class="lb" data-page="15.621" data-line="14" id="l15.621.14"></span>εἰ μὲν γὰρ πεπανθῇ τὸ νόσημα, μεταβαίνειν ἐπὶ τὴν
<span class="lb" data-page="15.621" data-line="15" id="l15.621.15"></span>τοῦ χυλοῦ δόσιν ἐκέλευσεν· εἰ δ᾿ ἄπεπτον εἴη, μὴ μεταβαίνειν,
<span class="lb" data-page="15.621" data-line="16" id="l15.621.16"></span>εἰ μὴ ἄρα σύμπτωμά τι καθαιρετικὸν τῆς δυνάμεως
<span class="lb" data-page="15.621" data-line="17" id="l15.621.17"></span>ὀφθείη καὶ κενώσεως κατὰ γαστρὸς πλείονος ἢ ἄλλου τινὸς
<span class="pb" data-page="15.622" id="p15.622"></span>
<span class="lb" data-page="15.622" data-line="1" id="l15.622.1"></span>προερεθισμοῦ προσγινομένου. κοινῷ δὲ ὀνόματι τῷ τοῦ
<span class="lb" data-page="15.622" data-line="2" id="l15.622.2"></span>ἐρεθισμοῦ περιέλαβε πάντα τὰ καθ᾿ ὁντιναοῦν τρόπον εἰς
<span class="lb" data-page="15.622" data-line="3" id="l15.622.3"></span>ἀῤῥωστίαν ἄγοντα τὴν δύναμιν, ἐν οἷς ἐστὶ καὶ ἡ δῆξις ὑπὸ
<span class="lb" data-page="15.622" data-line="4" id="l15.622.4"></span>δριμέων χυμῶν, ἤτοι κατ᾿ ἔντερον ἢ κατὰ γαστέρα γενομένη,
<span class="lb" data-page="15.622" data-line="5" id="l15.622.5"></span>καὶ μάλιστ᾿ αὐτῆς κατὰ τὸ στόμα καὶ ἀγρυπνία καὶ ὀργὴ
<span class="lb" data-page="15.622" data-line="6" id="l15.622.6"></span>καὶ λύπη καί τινες ἕλμινθες ἐκ τῶν ἐντέρων ἀναβᾶσαι πρὸς
<span class="lb" data-page="15.622" data-line="7" id="l15.622.7"></span>τὴν γαστέρα καὶ κνῆσις τοῦ δέρματος ἅπαντος ἢ καὶ μορίων
<span class="lb" data-page="15.622" data-line="8" id="l15.622.8"></span>τινῶν, ἐπιθεμένη διὰ νυκτὸς, ὡς μὴ μόνον αὐτῷ τὸ
<span class="lb" data-page="15.622" data-line="9" id="l15.622.9"></span>ἐρεθίζειν, ἀλλὰ καὶ σὺν ἀγρυπνίᾳ καταλύσαι τὴν δύναμιν·
<span class="lb" data-page="15.622" data-line="10" id="l15.622.10"></span>καὶ τὰ ὑποχόνδρια δὲ, φησὶν, οἷα γεγράψεται καὶ αὐτὰ
<span class="lb" data-page="15.622" data-line="11" id="l15.622.11"></span>συνενδείξεται το διδόναι τροφὴν, ἢ μὴ διδόναι· δυνατὸν
<span class="lb" data-page="15.622" data-line="12" id="l15.622.12"></span>γὰρ ὑπακούειν ἀμφότερα, μᾶλλον μέντοι τὸ ἕτερόν, ὅσον
<span class="lb" data-page="15.622" data-line="13" id="l15.622.13"></span>κατὰ τὴν τῶν λόγων ἀκολουθίαν. κελεύων γὰρ ἀπέχεσθαι
<span class="lb" data-page="15.622" data-line="14" id="l15.622.14"></span>πτισάνης πρὸ τοῦ πεφθῆναι τὴν νόσον, ὅταν γε δηλονότι
<span class="lb" data-page="15.622" data-line="15" id="l15.622.15"></span>δυνατὸν ᾖ τὸν κάμνοντα διαρκέσαι, προσέθηκε· πλὴν εἰ μὴ
<span class="lb" data-page="15.622" data-line="16" id="l15.622.16"></span>σημεῖόν τι φανείη ἢ κατ᾿ ἔντερον κενεαγγικὸν, ἢ ἐρεθιστικὸν
<span class="lb" data-page="15.622" data-line="17" id="l15.622.17"></span>ἢ κατὰ ὑποχόνδρια οἷα γεγράψεται· <span class="milestone ed2page" data-n="8.76" data-unit="ed2page" id="ed2page.8.76"></span>ὡς τούτων
<span class="lb" data-page="15.622" data-line="18" id="l15.622.18"></span>ποτὲ προτρεπομένων ἐπὶ τὴν τοῦ χυλοῦ δόσιν πρὸ τοῦ
<span class="pb" data-page="15.623" id="p15.623"></span>
<span class="lb" data-page="15.623" data-line="1" id="l15.623.1"></span>πεφθῆναι τὴν νόσον. ἴσως δὲ τὰ κατεξηρασμένα σφοδρῶς
<span class="lb" data-page="15.623" data-line="2" id="l15.623.2"></span>ὑποχόνδρια καὶ ἰσχυρῶς αὐχμώδη λέγει. τοιαῦτα γὰρ συμπίπτει
<span class="lb" data-page="15.623" data-line="3" id="l15.623.3"></span>καὶ τῷ κατὰ τὸ προγνωστικὸν εἰρημένῳ νεκρώδει
<span class="lb" data-page="15.623" data-line="4" id="l15.623.4"></span>προσώπῳ, περὶ οὖ φησι, ῥὶς ὀξεῖα, ὀφθαλμοὶ κοῖλοι, κρόταφοι
<span class="lb" data-page="15.623" data-line="5" id="l15.623.5"></span>συμπεπτωκότες. αὕτη γὰρ ἡ συνδρομὴ τῶν σημείων
<span class="lb" data-page="15.623" data-line="6" id="l15.623.6"></span>ὑποχόνδριον ἔχει προσεσταλμένον ἱκανῶς, ὥστε τινα τῶν
<span class="lb" data-page="15.623" data-line="7" id="l15.623.7"></span>μὴ τετριμμένων ὡς ἀνεσπασμένον ἐξαπατῆσαι· οὐ ταὐτὸν
<span class="lb" data-page="15.623" data-line="8" id="l15.623.8"></span>δέ ἐστι προσεστάλθαι τε σφοδρῶς διὰ ξηρότητα καὶ ἀνασπᾶσθαι
<span class="lb" data-page="15.623" data-line="9" id="l15.623.9"></span>διὰ φλεγμονὴν, εἴ γε μὴν ὑπερβάλλουσα ξηρότης
<span class="lb" data-page="15.623" data-line="10" id="l15.623.10"></span>τοῦ σώματος ἐργαζομένη ἐστὶ τάσιν ἐν τῷ διαφράγματι
<span class="lb" data-page="15.623" data-line="11" id="l15.623.11"></span>πλείονα καὶ τῷ ὑποχονδρίῳ. μάλιστα δὲ προσέχειν δεῖ καὶ
<span class="lb" data-page="15.623" data-line="12" id="l15.623.12"></span>διορίζειν ἀπὸ τῆς ξηρότητος τὴν φλεγμονὴν, ἐπειδὴ καὶ ἡ
<span class="lb" data-page="15.623" data-line="13" id="l15.623.13"></span>θεραπεία διάφορός ἐστι· τοῖς μὲν γὰρ διὰ φλεγμονὴν ἔχουσι
<span class="lb" data-page="15.623" data-line="14" id="l15.623.14"></span>τὸ τοιοῦτον αὐτὸ λεπτοτάτης ἐστὶ χρεία διαίτης· τοῖς δὲ
<span class="lb" data-page="15.623" data-line="15" id="l15.623.15"></span>διὰ ξηρότητα τῆς ἐναντίας, ἐν ᾗ πλεονάκις ὀλίγον δίδομεν
<span class="lb" data-page="15.623" data-line="16" id="l15.623.16"></span>χυλὸν πτισάνης.
</p>
<span class="lb rule" data-page="15.623" data-line="17" id="l15.623.17"></span>
          </article>

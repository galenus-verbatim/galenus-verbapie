<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.1">
<span class="pb page1" data-page="15.626" id="p15.626"></span>
<span class="milestone ed1page page1" data-n="5.70" data-unit="ed1page" id="ed1page.5.70"></span>
<span class="milestone ed2page page1" data-n="8.76" data-unit="ed2page" id="ed2page.8.76"></span>
            <h2>ΙΠΠΟΚΡΑΤΟΥΣ ΠΕΡΙ ΔΙΑΙΤΗΣ
<br></br>ΟΞΕΩΝ ΝΟΣΗΜΑΤΩΝ ΒΙΒΛΙΟΝ ΚΑΙ
<br></br>ΓΑΛΗΝΟΥ ΥΠΟΜΝΗΜΑ Γ.
</h2>
<span class="lb head" data-page="15.626" data-line="1" id="l15.626.1"></span>
            <blockquote class="quote lemma">
<span class="lb" data-page="15.626" data-line="2" id="l15.626.2"></span><span class="milestone ed2page" data-n="8.77" data-unit="ed2page" id="ed2page.8.77"></span>Γλυκὺν δὲ οἶνον καὶ οἰνώδεα καὶ λευκὸν καὶ μέλανα
<span class="lb" data-page="15.626" data-line="3" id="l15.626.3"></span>καὶ μελίκρητον καὶ ὕδωρ καὶ ὀξύμελι τοῖσιδε σημαινόμενον
<span class="lb" data-page="15.626" data-line="4" id="l15.626.4"></span>χρὴ διορίζειν ἐν τῇσιν ὀξείῃσι νούσοισιν.
</blockquote>
<span class="lb rule" data-page="15.626" data-line="5" id="l15.626.5"></span>
            <p>
<span class="lb" data-page="15.626" data-line="6" id="l15.626.6"></span>Οὐ μόνον ἀτάκτως, ἀλλὰ καὶ ἐλλιπῶς τὸν κατάλογον
<span class="lb" data-page="15.626" data-line="7" id="l15.626.7"></span>ἐποιήσατο τῶν οἴνων. ἔστι γὰρ αὐτῶν μία μὲν ἡ κατὰ τὰς
<span class="pb" data-page="15.627" id="p15.627"></span>
<span class="lb" data-page="15.627" data-line="1" id="l15.627.1"></span>χρόας διαφορὰ, ἑτέρα δὲ ἡ κατὰ τὴν γεῦσιν ποιότης καὶ
<span class="lb" data-page="15.627" data-line="2" id="l15.627.2"></span>τρίτη κατὰ τὴν σύστασιν καὶ τετάρτη κατὰ τὴν ὀσμὴν καὶ έ
<span class="lb" data-page="15.627" data-line="3" id="l15.627.3"></span>κατὰ τὴν δύναμιν. ἡ μὲν οὖν κατὰ τὴν χρόαν εἰς λευκὸν
<span class="lb" data-page="15.627" data-line="4" id="l15.627.4"></span>καὶ μέλανα καὶ κιῤῥὸν καὶ ξανθὸν καὶ ἐρυθρὸν τέμνεται,
<span class="lb" data-page="15.627" data-line="5" id="l15.627.5"></span>οὐσῶν μὲν καὶ ἄλλων μεταξὺ διαφορῶν, ἀλλ᾿ ὥσπερ κατὰ
<span class="lb" data-page="15.627" data-line="6" id="l15.627.6"></span>τὴν χρόαν, οὕτω καὶ κατὰ τὴν δύναμιν ἐπιμίκτων οὐσῶν.
<span class="lb" data-page="15.627" data-line="7" id="l15.627.7"></span>ἡ δὲ κατὰ τὴν γεῦσιν διαφορὰ τῶν οἴνων εἰς γλυκὺν καὶ
<span class="lb" data-page="15.627" data-line="8" id="l15.627.8"></span>αὐστηρὸν τέμνεται, δηλονότι κᾀνταῦθα τὸν ἀμφοῖν μέσον,
<span class="lb" data-page="15.627" data-line="9" id="l15.627.9"></span>ὃς οὐδετέραν ἔχει σαφῆ ποιότητα· καὶ πρός γε τούτοις τὸν
<span class="lb" data-page="15.627" data-line="10" id="l15.627.10"></span>ἐξ ἀμφοτέρων τῶν ποιοτήτων σύνθετον· ἔτι τε τὸν δριμὺν
<span class="lb" data-page="15.627" data-line="11" id="l15.627.11"></span>ὀνομαζόμενον. ἡ δὲ κατὰ τὴν σύστασιν <span class="milestone ed2page" data-n="8.78" data-unit="ed2page" id="ed2page.8.78"></span>διαφορὰ τῶν
<span class="lb" data-page="15.627" data-line="12" id="l15.627.12"></span>οἴνων εἴς τε τὸν ὑδατώδη καὶ λεπτὸν καὶ εἰς τὸν πάνυ
<span class="lb" data-page="15.627" data-line="13" id="l15.627.13"></span>παχὺν τέμνεται, καὶ δηλονότι καὶ εἰς τὸν μέσον τούτων, εἶτ᾿
<span class="lb" data-page="15.627" data-line="14" id="l15.627.14"></span>αὐθὶς ὅσοι μεταξὺ τοῦ τε μέσου καὶ τῶν ἄκρων εἰσί. καὶ
<span class="lb" data-page="15.627" data-line="15" id="l15.627.15"></span>ἡ κατὰ τὴν ὀσμὴν δὲ διαφορὰ τῶν οἴνων, καθόσον οἱ μὲν
<span class="lb" data-page="15.627" data-line="16" id="l15.627.16"></span>εὐώδεις εἰσὶν, οἱ δὲ οὐκ εὐώδεις, ἀλλὰ πληκτικήν τινα καὶ
<span class="lb" data-page="15.627" data-line="17" id="l15.627.17"></span>ἀηδῆ τὴν ποιότητα κέκτηνται, τινὲς δὲ οὐδ᾿ ὅλως ἔχουσιν
<span class="lb" data-page="15.627" data-line="18" id="l15.627.18"></span>ὀσμὴν, ἀλλ᾿ εἰσὶν ὥσπερ ὕδωρ ἄοδμοι. ἡ δὲ κατὰ τὴν δύναμιν
<span class="pb" data-page="15.628" id="p15.628"></span>
<span class="lb" data-page="15.628" data-line="1" id="l15.628.1"></span>διαφορὰ τῶν οἴνων ἐστὶ, καθόσον ὁ μὲν ἰσχυρὸς, ὁ
<span class="lb" data-page="15.628" data-line="2" id="l15.628.2"></span>δὲ ἀσθενὴς, ὁ δέ τις μέσος, ὁ δέ τις μεταξὺ τοῦ τε μέσου
<span class="lb" data-page="15.628" data-line="3" id="l15.628.3"></span>καὶ τῶν ἄκρων ἐστίν· ἰσχυρὸς μὲν ὁ θερμαίνων σφοδρῶς
<span class="lb" data-page="15.628" data-line="4" id="l15.628.4"></span>καὶ ταχέως τὸ σῶμα καὶ τὴν κεφαλὴν πληρῶν, ἀσθενὴς δὲ
<span class="lb" data-page="15.628" data-line="5" id="l15.628.5"></span>ὁ ἐναντίος· οἱ δ᾿ ἐν τῷ μεταξὺ δῆλοι, τῶν ἄκρων ἀφωρισμένοι.
<span class="lb" data-page="15.628" data-line="6" id="l15.628.6"></span>ὀνομάζεται δὲ ὁ μὲν ἰσχυρὸς οἰνώδης, ὁ δ᾿ ἀσθενὴς
<span class="lb" data-page="15.628" data-line="7" id="l15.628.7"></span>ὑδατώδης· ᾧ γὰρ ὕδατος οἶνος πλεονεκτεῖ μᾶλλον, τοῦτο
<span class="lb" data-page="15.628" data-line="8" id="l15.628.8"></span>ὅταν ἔν τινι θεασώμεθα σφοδρότατον ὑπάρχον, εἰκότως
<span class="lb" data-page="15.628" data-line="9" id="l15.628.9"></span>οἰνώδη καλοῦμεν, ὥσπερ γε καὶ τοὐναντίον ὑδατώδη τῷ
<span class="lb" data-page="15.628" data-line="10" id="l15.628.10"></span>ὕδατι μάλιστα κατὰ πάντα ἐοικότα καὶ τῇ λεπτότητι καὶ τῇ
<span class="lb" data-page="15.628" data-line="11" id="l15.628.11"></span>χρόᾳ καὶ τῷ ἀόσμῳ καὶ τῷ μὴ θερμαίνειν ἐπιφανῶς. αὗται
<span class="lb" data-page="15.628" data-line="12" id="l15.628.12"></span>μὲν οὖν αἱ κατὰ τὴν οἰκείαν φύσιν εἰσὶν ἐν τοῖς οἴνοις διαφοραὶ,
<span class="lb" data-page="15.628" data-line="13" id="l15.628.13"></span>προστιθέασι δ᾿ αὐταῖς ἔνιοι τὴν κατὰ τὸν χρόνον,
<span class="lb" data-page="15.628" data-line="14" id="l15.628.14"></span>ἐπειδή τινες μὲν ὑπάρχουσιν ἱκανῶς παλαιοὶ, τινὲς δὲ νέοι,
<span class="lb" data-page="15.628" data-line="15" id="l15.628.15"></span>τινὲς δὲ ἐν τῷ μεταξὺ τούτων. εὔδηλον δ᾿ ὅτι τῶν ἔξωθέν
<span class="lb" data-page="15.628" data-line="16" id="l15.628.16"></span>εἰσι συμβεβηκότων αἱ τοιαῦται διαφοραί· καθόσον γὰρ ἐν
<span class="lb" data-page="15.628" data-line="17" id="l15.628.17"></span>τῷ χρόνῳ δριμύτεροί τε καὶ θερμότεροι γίγνονται, μεταβάλλοντες
<span class="lb" data-page="15.628" data-line="18" id="l15.628.18"></span>ἅμα τούτοις καὶ χρόαν καὶ σύστασιν καὶ ὀσμὴν,
<span class="pb" data-page="15.629" id="p15.629"></span>
<span class="lb" data-page="15.629" data-line="1" id="l15.629.1"></span>κατὰ τοσοῦτον ὁ χρόνος διαφοράν τινα ἐν τοῖς οἴνοις ἐργάζεσθαι
<span class="lb" data-page="15.629" data-line="2" id="l15.629.2"></span>δοκεῖ· εἰ δέ γε καὶ μηδὲν τούτων ὑπήλλαττεν, οὐδ᾿
<span class="lb" data-page="15.629" data-line="3" id="l15.629.3"></span>ἂν ἐλέγετο πρός τινων παλαιὸς ὁ οἶνος ἢ νέος· ἀλλ᾿ οὐδὲ
<span class="lb" data-page="15.629" data-line="4" id="l15.629.4"></span>νῦν οὕτω λέγουσιν, ὡς τῶν ἐτῶν αὐτοῦ δεόμενοι κατὰ πρῶτον
<span class="lb" data-page="15.629" data-line="5" id="l15.629.5"></span>λόγον, ἀλλ᾿ ὡς ἄμα τοῖς ἔτεσιν ἐνδεικνύμενοι τὴν δύναμιν·
<span class="lb" data-page="15.629" data-line="6" id="l15.629.6"></span>οὐ γὰρ διὰ τὸν χρόνον οἱ οἶνοι τὰς ὠφελείας καὶ βλάβας
<span class="lb" data-page="15.629" data-line="7" id="l15.629.7"></span>ἔχουσιν, ἀλλ᾿ ἐκ τῆς τῶν οἰκείων διαφορῶν τούτων᾿
<span class="lb" data-page="15.629" data-line="8" id="l15.629.8"></span>ὑπαλλαγῆς. κατὰ συμβεβηκὸς οὖν τοῦ χρόνου μνημονεύομεν
<span class="lb" data-page="15.629" data-line="9" id="l15.629.9"></span>ἐν ταῖς τῶν οἴνων διαφοραῖς, οὐ κυρίως οὐδὲ πρώτως.
<span class="lb" data-page="15.629" data-line="10" id="l15.629.10"></span>καὶ αὐτῶν μέντοι τῶν οἰκείων ἐν αὐτοῖς διαφορῶν, αἱ μὲν
<span class="lb" data-page="15.629" data-line="11" id="l15.629.11"></span>εἰς ὠφέλειάν τε καὶ βλάβην ἀναφέρονται κατὰ τὸν ἴδιον λόγον,
<span class="lb" data-page="15.629" data-line="12" id="l15.629.12"></span>αἱ δὲ οὐ κατὰ τὸν ἴδιον, ἀλλὰ κατὰ συμβεβηκός· γλυκύτης
<span class="lb" data-page="15.629" data-line="13" id="l15.629.13"></span>μὲν καὶ αὐστηρότης κατὰ τὸν ἴδιον λόγον, οὕτω δὲ
<span class="lb" data-page="15.629" data-line="14" id="l15.629.14"></span>καὶ ἡ ἰσχὺς καὶ ἀσθένεια καὶ λεπτότης καὶ πάχος· αἱ δὲ
<span class="lb" data-page="15.629" data-line="15" id="l15.629.15"></span>κατὰ τὴν χρόαν τε καὶ ὀσμὴν οὐ πρώτως, ἀλλὰ κατὰ συμβεβηκός·
<span class="lb" data-page="15.629" data-line="16" id="l15.629.16"></span>ἐπεὶ τῶν οἴνων οἱ μὲν ὑδατώδεις τέ εἰσι καὶ λευκοὶ
<span class="lb" data-page="15.629" data-line="17" id="l15.629.17"></span>καὶ κιῤῥοὶ καὶ μέλανες, οἱ δὲ ὑδατώδεις καὶ ἄοδμοι
<span class="pb" data-page="15.630" id="p15.630"></span>
<span class="lb" data-page="15.630" data-line="1" id="l15.630.1"></span>ὥσπερ ὕδωρ, ἢ εὐώδεις ὅσπερ ὥρωμα καὶ μύρον. εἴπερ οὖν
<span class="lb" data-page="15.630" data-line="2" id="l15.630.2"></span>τῶν οἴνων αὗταί εἰσιν αἱ διαφοραὶ καὶ κατά τε τὴν οἰκείαν
<span class="lb" data-page="15.630" data-line="3" id="l15.630.3"></span>δύναμιν ἀριθμούμεναι καὶ κατὰ συμβεβηκὸς, εὔδηλον ἤδη
<span class="lb" data-page="15.630" data-line="4" id="l15.630.4"></span>σοι περὶ τῆς ἐν τῇ προκειμένῃ ῥήσει κατά τε τὴν τάξιν
<span class="lb" data-page="15.630" data-line="5" id="l15.630.5"></span>αὐτῶν καὶ τὸν ἀριθμὸν ἐνδείας· ἀλλ᾿ ἐὰν φαίνηται κατὰ τὸν
<span class="lb" data-page="15.630" data-line="6" id="l15.630.6"></span>ἑξῆς λόγον, ἁπασῶν τῶν χρησίμων διαφορῶν μνημονεύων ὁ
<span class="lb" data-page="15.630" data-line="7" id="l15.630.7"></span>Ἱπποκράτης, συγχωρήσομεν αὐτοῦ τῇ κατὰ τὴν ἑρμηνείαν
<span class="lb" data-page="15.630" data-line="8" id="l15.630.8"></span>ἐνδείᾳ.
</p>
<span class="lb rule" data-page="15.630" data-line="9" id="l15.630.9"></span>
          </article>

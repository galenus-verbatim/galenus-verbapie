<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.11">
<span class="pb page1" data-page="15.655" id="p15.655"></span>
<span class="milestone ed1page page1" data-n="5.75" data-unit="ed1page" id="ed1page.5.75"></span>
<span class="milestone ed2page page1" data-n="8.87" data-unit="ed2page" id="ed2page.8.87"></span>
<span class="lb head" data-page="15.655" data-line="1" id="l15.655.1"></span>
            <blockquote class="quote lemma">
<span class="lb" data-page="15.655" data-line="2" id="l15.655.2"></span>Ἔστι δὲ καὶ οὐρητικὸν τὸ μελίκρητον ἱκανῶς, ἢν μή τι
<span class="lb" data-page="15.655" data-line="3" id="l15.655.3"></span>τῶν ἀπὸ σπλάγχνων κωλύῃ.
</blockquote>
<span class="lb rule" data-page="15.655" data-line="4" id="l15.655.4"></span>
            <p>
<span class="lb" data-page="15.655" data-line="5" id="l15.655.5"></span>Λέλεκταί μοι καὶ πρόσθεν ὅτι τῷ διεξέρχεσθαι ῥᾳδίως
<span class="lb" data-page="15.655" data-line="6" id="l15.655.6"></span>ἁπάσας τὰς μεταξὺ κοιλίας τε καὶ νεφρῶν ὁδοὺς, οὐρητικόν
<span class="lb" data-page="15.655" data-line="7" id="l15.655.7"></span>ἐστι τὸ μελίκρατον· ἐδείχθη δὲ καὶ ὅτι κακοπραγοῦντος
<span class="lb" data-page="15.655" data-line="8" id="l15.655.8"></span>τοῦ ἥπατος οὐ προσήκει πίνειν αὐτὸ, βλάπτει δὲ καὶ
<span class="lb" data-page="15.655" data-line="9" id="l15.655.9"></span>σπλῆνα φλεγμαίνοντα, καὶ πολὺ δὴ μᾶλλον ἔντερά τε καὶ
<span class="lb" data-page="15.655" data-line="10" id="l15.655.10"></span>γαστέρα, ταχέως γὰρ ἐκπυρούμενον ὑπὸ τῆς κατὰ τὴν φλεγμονὴν
<span class="lb" data-page="15.655" data-line="11" id="l15.655.11"></span>θερμασίας εἰς χολὴν μεταβάλλει. τάχα γὰρ διὰ
<span class="lb" data-page="15.655" data-line="12" id="l15.655.12"></span>τὴν γλυκύτητα χαίρει τὰ σπλάγχνα τῷ μέλιτι, καθάπερ καὶ
<span class="lb" data-page="15.655" data-line="13" id="l15.655.13"></span>ἡ γαστὴρ, ὥστε θᾶττόν τε καὶ ἀθροώτερον ἐπισπᾶσθαι·
<span class="lb" data-page="15.655" data-line="14" id="l15.655.14"></span>καὶ γὰρ οὖν καὶ τἄλλα γλυκέα ταὐτὸν ἔχειν τούτῳ λογίσαιτ᾿
<span class="lb" data-page="15.655" data-line="15" id="l15.655.15"></span>ἄν τις ὥσπερ πρὸς τὴν κοιλίαν, οὕτω καὶ πρὸς τὰ
<span class="lb" data-page="15.655" data-line="16" id="l15.655.16"></span>σπλάγχνα πεπονθέναι. φανεῖται δ᾿ ἡ γαστὴρ ἥδεσθαι τούτοις·
<span class="lb" data-page="15.655" data-line="17" id="l15.655.17"></span>καὶ γὰρ μετὰ τὸ καταπιεῖν αὐτὰ, <span class="milestone ed2page" data-n="8.88" data-unit="ed2page" id="ed2page.8.88"></span>φανερῶς πώς
<span class="lb" data-page="15.655" data-line="18" id="l15.655.18"></span>ἐστιν ἡδομένη πρὸς τῶν εἰλημμένων, ὥσπερ αὖ πάλιν ἀνιωμένη
<span class="pb" data-page="15.656" id="p15.656"></span>
<span class="lb" data-page="15.656" data-line="1" id="l15.656.1"></span>τοῖς τραχύνουσί τε καὶ πικροῖς, οὐκ ἐν αὐτῷ τῷ λαμβάνεσθαι
<span class="lb" data-page="15.656" data-line="2" id="l15.656.2"></span>μόνον, ἀλλὰ καὶ μετὰ τὸ ληφθῆναι ἄχρι χρόνου τινός.
<span class="lb" data-page="15.656" data-line="3" id="l15.656.3"></span>ὅθεν οὐδὲ προσφέρεταί τις αὐτὰ, πλὴν εἴ ποτε ὡς
<span class="lb" data-page="15.656" data-line="4" id="l15.656.4"></span>φάρμακον, διὰ χυμοὺς παρὰ φύσιν ἠθροισμένους ἐν τῇ
<span class="lb" data-page="15.656" data-line="5" id="l15.656.5"></span>γαστρί· κατὰ φύσιν δὲ ἐχούσης, ἀνιαρὰ πάντα αὐτῇ τὰ
<span class="lb" data-page="15.656" data-line="6" id="l15.656.6"></span>τοιαῦτά ἐστιν, ἡδέα δὲ μόνα τὰ γλυκέα. καὶ μὲν δὴ κατὰ
<span class="lb" data-page="15.656" data-line="7" id="l15.656.7"></span>τὸν καλούμενον λαιμὸν ἐκ τῶν καταπινομένων γλυκέων ἡδονὴ
<span class="lb" data-page="15.656" data-line="8" id="l15.656.8"></span>μεγίστη γίνεται, τοῦ κατ᾿ αὐτὸ τὸ χωρίον σώματος οἰκείως
<span class="lb" data-page="15.656" data-line="9" id="l15.656.9"></span>ἔχοντος τῷ τοιούτῳ χυμῷ· τὸ δ᾿ αὐτὸ τοῦτ᾿ ἔστι
<span class="lb" data-page="15.656" data-line="10" id="l15.656.10"></span>σῶμα καὶ τῆς γαστρὸς ὁ ἔνδον χιτὼν, ὥσπερ γε καὶ ὁ τὴν
<span class="lb" data-page="15.656" data-line="11" id="l15.656.11"></span>γλῶτταν ἀμφιεννύς. ἀλλ᾿ ἐν ταύτῃ μὲν ἐνεργεστάτην ἔχει
<span class="lb" data-page="15.656" data-line="12" id="l15.656.12"></span>τὴν τῆς γλυκύτητος αἴσθησιν, ἐν δὲ τῷ λαιμῷ τὴν τῆς
<span class="lb" data-page="15.656" data-line="13" id="l15.656.13"></span>ἡδονῆς, αἴσθησις δὲ σαφὴς ἐν τῷ παραχρῆμα γίνεται καὶ
<span class="lb" data-page="15.656" data-line="14" id="l15.656.14"></span>ἐν τῷ στόματι τῆς γαστρὸς, ἡδομένῳ τοῖς καταπινομένοις
<span class="lb" data-page="15.656" data-line="15" id="l15.656.15"></span>γλυκέσιν, ὅταν κατὰ φύσιν ἔχῃ τὸ ζῶον. οὕτως οὖν εἰκός
<span class="lb" data-page="15.656" data-line="16" id="l15.656.16"></span>ἐστι καὶ τὰ σπλάγχνα χαίρειν τῷ μὲν γλυκεῖ χυμῷ, ταχέως
<span class="lb" data-page="15.656" data-line="17" id="l15.656.17"></span>δ᾿ αὐτοῦ καὶ πλεῖστον ἐπισπώμενα, καθ᾿ ὃν μὲν ὑγιαίνει
<span class="lb" data-page="15.656" data-line="18" id="l15.656.18"></span>χρόνον, ἀπολαύειν τε καὶ τρέφεσθαι, καθ᾿ ὃν δὲ πυρετώδη
<span class="pb" data-page="15.657" id="p15.657"></span>
<span class="lb" data-page="15.657" data-line="1" id="l15.657.1"></span>τέ ἐστι καὶ φλεγμαίνει, μεταβάλλειν ἐστὶ τὸ χολῶδες αὐτό.
<span class="lb" data-page="15.657" data-line="2" id="l15.657.2"></span>ὁρᾶται γοῦν καὶ τὰ καλούμενα συκωτὰ διὰ τῆς τῶν ἰσχάδων
<span class="lb" data-page="15.657" data-line="3" id="l15.657.3"></span>ἐδωδῆς, μέγιστά τε καὶ ἥδιστα γιγνόμενα, προφανῶς τοῦ
<span class="lb" data-page="15.657" data-line="4" id="l15.657.4"></span>ἥπατος εὐτροφοῦντος ἐπὶ τῇ τῶν γλυκέων ἐδωδῇ· ἀλλ᾿ ἐν
<span class="lb" data-page="15.657" data-line="5" id="l15.657.5"></span>ταῖς φλεγμοναῖς τε καὶ τοῖς πυρετοῖς οὐκ εἰς εὐτροφίαν,
<span class="lb" data-page="15.657" data-line="6" id="l15.657.6"></span>ἀλλ᾿ εἰς χολῆς γένεσιν, ἡ τῶν τοιούτων προσφορὰ μεταβάλλεται,
<span class="lb" data-page="15.657" data-line="7" id="l15.657.7"></span>τοῦ μὲν πυρετώδους θερμοῦ πλεονάζοντος, ἐλλείποντος
<span class="lb" data-page="15.657" data-line="8" id="l15.657.8"></span>δὲ τοῦ κατὰ φύσιν, ὅπερ εὔκρατον ἦν.
</p>
<span class="lb rule" data-page="15.657" data-line="9" id="l15.657.9"></span>
          </article>

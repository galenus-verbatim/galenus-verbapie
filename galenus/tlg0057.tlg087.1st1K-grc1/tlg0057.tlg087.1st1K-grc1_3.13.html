<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.13">
<span class="pb page1" data-page="15.659" id="p15.659"></span>
<span class="milestone ed1page page1" data-n="5.76" data-unit="ed1page" id="ed1page.5.76"></span>
<span class="milestone ed2page page1" data-n="8.89" data-unit="ed2page" id="ed2page.8.89"></span>
<span class="lb head" data-page="15.659" data-line="9" id="l15.659.9"></span>
            <blockquote class="quote lemma">
<span class="lb" data-page="15.659" data-line="10" id="l15.659.10"></span>Πτυέλου μὲν οὖν ἀναγωγὴν καὶ πνεύμονος μάλθαξιν τὸ ὑδαρέστερον
<span class="lb" data-page="15.659" data-line="11" id="l15.659.11"></span>μελίκρητον ποιέει μᾶλλον· τὰ μέντοι ἀφρώδεα
<span class="lb" data-page="15.659" data-line="12" id="l15.659.12"></span>διαχωρήματα καὶ μᾶλλον τοῦ καιροῦ κατακορέως χολώδεα
<span class="lb" data-page="15.659" data-line="13" id="l15.659.13"></span>καὶ μᾶλλον θερμὰ τὸ ἄκρητον μᾶλλον τοῦ ὑδαρέος
<span class="lb" data-page="15.659" data-line="14" id="l15.659.14"></span>ἄγει.
</blockquote>
<span class="lb rule" data-page="15.659" data-line="15" id="l15.659.15"></span>
            <p>
<span class="lb" data-page="15.659" data-line="16" id="l15.659.16"></span>Λέλεκται καὶ πρόσθεν ὡς ἐκχολουμένου τοῦ μέλιτος
<span class="lb" data-page="15.659" data-line="17" id="l15.659.17"></span>ἐν ταῖς ὀξείαις νόσοις καὶ κατὰ τοῦτο βλάπτοντος ἡμᾶς,
<span class="lb" data-page="15.659" data-line="18" id="l15.659.18"></span>βραδυπόρου δ᾿ ὄντος τοῦ ὕδατος καὶ μένοντος ἐπὶ πλεῖστον
<span class="pb" data-page="15.660" id="p15.660"></span>
<span class="lb" data-page="15.660" data-line="1" id="l15.660.1"></span>ἐν τοῖς ὑποχονδρίοις καὶ διὰ τοῦτ᾿ ὄντος φευκτοῦ· τὸ μικτὸν
<span class="lb" data-page="15.660" data-line="2" id="l15.660.2"></span>ἔξ ἀμφοῖν ἐπιτήδειον γίνεται, κατὰ τὴν τοιαύτην κρᾶσιν
<span class="lb" data-page="15.660" data-line="3" id="l15.660.3"></span>συντιθέμενον, ὅταν ὕδατι πλείονι μέλιτος μιχθῇ τοσοῦτον,
<span class="lb" data-page="15.660" data-line="4" id="l15.660.4"></span>ὡς ὁδοποιεῖν τε καὶ πρὸς τὴν ἀνάδοσιν ἄγειν αὐτό. τά τε
<span class="lb" data-page="15.660" data-line="5" id="l15.660.5"></span>γὰρ οὖρα ποριμώτερα γίνεται καὶ ἡ τῶν πτυέλων ἀναγωγὴ
<span class="lb" data-page="15.660" data-line="6" id="l15.660.6"></span>θᾶττον, οὕτω κερασθέντων αὐτῶν· εἰ δὲ πολὺ τοῦ μέλιτος
<span class="lb" data-page="15.660" data-line="7" id="l15.660.7"></span>μιχθείη, δίψαν τε ποιεῖ καὶ γλισχραίνει τὸ πτύελον. καὶ
<span class="lb" data-page="15.660" data-line="8" id="l15.660.8"></span>διὰ ταῦτα μὲν ἐπιτηδειότερόν ἐστι τὸ ὑδαρέστερον μελίκρατον,
<span class="lb" data-page="15.660" data-line="9" id="l15.660.9"></span>εἴς τε τὴν τῶν πτυέλων ἀναγωγὴν καὶ τὴν τῶν οὔρων
<span class="lb" data-page="15.660" data-line="10" id="l15.660.10"></span>διέξοδον, τὸ δ᾿ ἀκρατέστερον εἰς τὰς τῆς γαστρὸς ὑποχωρήσεις·
<span class="lb" data-page="15.660" data-line="11" id="l15.660.11"></span>ὅσῳ γὰρ ἂν ἐρεθιστικώτερον ᾖ, τοσούτῳ μᾶλλόν τε
<span class="lb" data-page="15.660" data-line="12" id="l15.660.12"></span>καὶ θᾶττον αὐτὴν ὑπάγει. καὶ διὰ τῶν κλυστήρων δὲ ἐνιέμενον,
<span class="lb" data-page="15.660" data-line="13" id="l15.660.13"></span>ὅσῳπερ ἂν ἀκρατέστερον ᾖ, τοσοῦτον μᾶλλον ἐκκριτικὸν
<span class="lb" data-page="15.660" data-line="14" id="l15.660.14"></span>γίνεται τὸ τοιοῦτον· καὶ τῶν κατακορέως χολωδῶν, τουτέστι
<span class="lb" data-page="15.660" data-line="15" id="l15.660.15"></span>τῶν ἱκανῶς τοιούτων καὶ τῶν ἀφρωδῶν διαχωρημάτων
<span class="lb" data-page="15.660" data-line="16" id="l15.660.16"></span>αἴτιον ὑπάρχει· τὸ γὰρ ἐπισπᾶσθαι τὰ τοιαῦτα μᾶλλον
<span class="lb" data-page="15.660" data-line="17" id="l15.660.17"></span>ἔχει τῷ δάκνειν τε καὶ ῥύπτειν τὸ ἔντερον· ἔτι δὲ καὶ
<span class="lb" data-page="15.660" data-line="18" id="l15.660.18"></span>αὐτὸ μεταβάλλον εἰς χολὴν ξανθὴν συναύξει καὶ κατὰ τοῦτο
<span class="lb" data-page="15.660" data-line="19" id="l15.660.19"></span>τῶν χολωδῶν διαχωρημάτων τὸ πλῆθος, ὅθεν οὐδ᾿ ἐπαινεῖ
<span class="pb" data-page="15.661" id="p15.661"></span>
<span class="lb" data-page="15.661" data-line="1" id="l15.661.1"></span>τὴν χρῆσιν αὐτοῦ. δηλοῖ δ᾿ ἐκ τοῦ προσθεῖναι καὶ μᾶλλον
<span class="lb" data-page="15.661" data-line="2" id="l15.661.2"></span>τοῦ καιροῦ κατακορέως χολώδεα· τὸ γὰρ μᾶλλον τοῦ καιροῦ
<span class="lb" data-page="15.661" data-line="3" id="l15.661.3"></span>σύνηθες αὐτῷ λέγειν ἀντὶ τοῦ μᾶλλον τοῦ προσήκοντος.
<span class="lb" data-page="15.661" data-line="4" id="l15.661.4"></span>τὸ δὲ ἀφρῶδες διαχώρημα καὶ κατὰ τὸ προγνωστικὸν ἐμέμψατο·
<span class="lb" data-page="15.661" data-line="5" id="l15.661.5"></span>καὶ τὰ κατακορέως δὲ, τουτέστιν ἀκράτως χολώδη,
<span class="lb" data-page="15.661" data-line="6" id="l15.661.6"></span>μοχθηρά· χρὴ γὰρ οὐ κατακορέως, οὐδ᾿ ἀκράτως, ἀλλὰ μετρίως
<span class="lb" data-page="15.661" data-line="7" id="l15.661.7"></span>αὐτὰ τοιαῦτα εἶναι. μεμνημένος οὖν καὶ σὺ τούτων,
<span class="lb" data-page="15.661" data-line="8" id="l15.661.8"></span>ὅταν ἤτοι μελικράτου ποθέντος ἢ καὶ χωρὶς αὐτοῦ διαχωρεῖ
<span class="lb" data-page="15.661" data-line="9" id="l15.661.9"></span>τις ἀφρώδη τε ἅμα καὶ κατακορέως χολώδη, συντηκτικὸν
<span class="lb" data-page="15.661" data-line="10" id="l15.661.10"></span>εἶναι τὸν πυρετὸν ἴσθι καὶ διὰ τοῦτο ἀφίστασο τῆς
<span class="lb" data-page="15.661" data-line="11" id="l15.661.11"></span>τοῦ μελικράτου χρήσεως, <span class="milestone ed2page" data-n="8.90" data-unit="ed2page" id="ed2page.8.90"></span>ἐπὶ δὲ τὸν τῆς πτισάνης
<span class="lb" data-page="15.661" data-line="12" id="l15.661.12"></span>ἧκε χυλὸν, ἐπιτηρῶν ἰδεῖν τι γνώρισμα κᾂν βραχὺ, διὰ τῶν
<span class="lb" data-page="15.661" data-line="13" id="l15.661.13"></span>οὔρων, τῆς τοῦ νοσήματος πέψεως· ἐν ἐκείνῳ γὰρ τῷ καιρῷ
<span class="lb" data-page="15.661" data-line="14" id="l15.661.14"></span>διδοὺς καὶ τὸ ψυχρὸν ὕδωρ ὀνήσεις μέγιστα.
</p>
<span class="lb rule" data-page="15.661" data-line="15" id="l15.661.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.14">
<span class="pb page1" data-page="15.661" id="p15.661"></span>
<span class="milestone ed1page page1" data-n="5.76" data-unit="ed1page" id="ed1page.5.76"></span>
<span class="milestone ed2page page1" data-n="8.90" data-unit="ed2page" id="ed2page.8.90"></span>
<span class="lb head" data-page="15.661" data-line="16" id="l15.661.16"></span>
            <blockquote class="quote lemma">
<span class="lb" data-page="15.661" data-line="17" id="l15.661.17"></span>Τὸ δὲ τοιοῦτον διαχώρημα ἔχει μὲν καὶ ἄλλα σίνεα μεγάλα
<span class="lb" data-page="15.661" data-line="18" id="l15.661.18"></span>(οὔτε γὰρ ἐξ ὑποχονδρίων καῦμα σβέννυσιν, ἀλλ᾿ ὁρμᾷ·
<span class="pb" data-page="15.662" id="p15.662"></span>
<span class="lb" data-page="15.662" data-line="1" id="l15.662.1"></span>δυσφορίην τε καὶ ῥιπτασμὸν τῶν μελέων ποιέει) ἑλκῶδες
<span class="lb" data-page="15.662" data-line="2" id="l15.662.2"></span>δ᾿ ἐστι καὶ ἐντέρου καὶ ἕδρης· ἀλεξητήρια δὲ τουτέων
<span class="lb" data-page="15.662" data-line="3" id="l15.662.3"></span>γεγράψεται.
</blockquote>
<span class="lb rule" data-page="15.662" data-line="4" id="l15.662.4"></span>
            <p>
<span class="lb" data-page="15.662" data-line="5" id="l15.662.5"></span>Σύνηθες αὐτῷ τὰς βλάβας σίνεα λέγειν, ὡς κᾀν τῷ
<span class="lb" data-page="15.662" data-line="6" id="l15.662.6"></span>περὶ ἀγμῶν καὶ ἄρθρων ἐδείχθη· καὶ γάρτοι σίνειν λέγουσιν
<span class="lb" data-page="15.662" data-line="7" id="l15.662.7"></span>οἱ Ἴωνες ἀντὶ τοῦ βλάπτειν· ἀλλὰ καὶ τὰ βλαβερὰ σινόμορα
<span class="lb" data-page="15.662" data-line="8" id="l15.662.8"></span>πολλάκις αὐτὸς ὠνόμασε. μεγάλας οὖν βλάβας ἔχειν
<span class="lb" data-page="15.662" data-line="9" id="l15.662.9"></span>φησὶ τὸ προειρημένον διαχώρημα, τουτέστι τὸ κατακορὲς
<span class="lb" data-page="15.662" data-line="10" id="l15.662.10"></span>χολῶδες ἅμα τῷ καὶ ἀφρῶδες εἶναι. σύνηθες δ᾿ αὐτῷ πολλάκις
<span class="lb" data-page="15.662" data-line="11" id="l15.662.11"></span>ἐπὶ τῶν σημείων χρῆσθαι ταῖς τῶν αἰτίων τε καὶ
<span class="lb" data-page="15.662" data-line="12" id="l15.662.12"></span>βλαπτομένων σωμάτων φωναῖς· τὸ γοῦν τοιόνδε διαχώρημα
<span class="lb" data-page="15.662" data-line="13" id="l15.662.13"></span>κάλλιον ἦν εἰπεῖν σημαίνειν, ἀλλ᾿ ἔχειν εἶπε· καίτοι τὰ μὲν
<span class="lb" data-page="15.662" data-line="14" id="l15.662.14"></span>πεπονθότα σώματα τὰς βλάβας ἴσχει, τὰ δ᾿ αἴτια ποιεῖ,
<span class="lb" data-page="15.662" data-line="15" id="l15.662.15"></span>τὰ δὲ σημεῖα δηλοῖ. τίνα γε μήν ἐστιν ἃ συμβαίνει πρὸς
<span class="lb" data-page="15.662" data-line="16" id="l15.662.16"></span>τῶν εἰρημένων διαχωρημάτων σίνεα, παρ᾿ αὐτοῦ ἄκουε λέγοντος·
<span class="lb" data-page="15.662" data-line="17" id="l15.662.17"></span>οὔτε γὰρ ἐξ ὑποχονδρίων καῦμα σβέννυσιν, ἀλλ᾿
<span class="pb" data-page="15.663" id="p15.663"></span>
<span class="lb" data-page="15.663" data-line="1" id="l15.663.1"></span>ὁρμᾷ· τοῦτο δὲ εἶπεν, ἐπειδὴ πολλάκις ἡ τῶν χολωδῶν
<span class="lb" data-page="15.663" data-line="2" id="l15.663.2"></span>ὑποχώρησις αὐτίκα σβέννυσι τὸ ἐξ ὑποχονδρίων καῦμα· διὰ
<span class="lb" data-page="15.663" data-line="3" id="l15.663.3"></span>τοῦτ᾿ οὖν ἐπὶ τῶν κακοηθῶν χολωδῶν προσέθηκεν, ὅτι μὴ
<span class="lb" data-page="15.663" data-line="4" id="l15.663.4"></span>σβέννυται, ἀλλὰ τοὐναντίον ἅπαν αὐξάνεται τοῖς τὰ τοιαῦτα
<span class="lb" data-page="15.663" data-line="5" id="l15.663.5"></span>διαχωροῦσι καὶ οὐ παύεται τὸ καῦμα ἐκ τῶν ὑποχονδρίων,
<span class="lb" data-page="15.663" data-line="6" id="l15.663.6"></span>ἀλλὰ καὶ σφοδρότερον γίγνεται καὶ ῥιπτάζονται, τουτέστιν
<span class="lb" data-page="15.663" data-line="7" id="l15.663.7"></span>ἄσην τε καὶ δυσφορίαν ἔχουσιν, ἐπειδὴ τῆς ἐν τοῖς ὑποχονδρίοις
<span class="lb" data-page="15.663" data-line="8" id="l15.663.8"></span>διαθέσεως φλογώδους τὰ τοιαῦτα διαχωρήματα
<span class="lb" data-page="15.663" data-line="9" id="l15.663.9"></span>συμπτώματα· καὶ μέντοι καὶ ὅτι κατὰ τὴν τῶν ἐντέρων
<span class="lb" data-page="15.663" data-line="10" id="l15.663.10"></span>διέξοδον ἡ δριμύτης αὐτῶν ξυσματώδη διάθεσιν ἐργάζεται.
<span class="lb" data-page="15.663" data-line="11" id="l15.663.11"></span>ταύτης μὲν οὖν τῆς διαθέσεως αἴτια γίγνεται τὰ κατακορῆ
<span class="lb" data-page="15.663" data-line="12" id="l15.663.12"></span>χολώδη, τῆς δὲ ἐν τοῖς ὑποχονδρίοις σημεῖα· ὅ γε μὴν Ἱπποκράτης,
<span class="lb" data-page="15.663" data-line="13" id="l15.663.13"></span>ὡς ἔφην, εἴωθεν ἐνίοτε καὶ τοῖς τῶν αἰτίων ἐνδεικτικοῖς
<span class="lb" data-page="15.663" data-line="14" id="l15.663.14"></span>ῥήμασιν ἐπὶ τῶν σημείων χρῆσθαι. ἀλεξητήρια
<span class="lb" data-page="15.663" data-line="15" id="l15.663.15"></span>δὲ τουτέων γεγράψεται. ὅτι προῄρηται καθ᾿ ἕκαστον εἶδος
<span class="lb" data-page="15.663" data-line="16" id="l15.663.16"></span>νοσήματος ἰάματα γράψαι καὶ διὰ τῶν ἔμπροσθεν ἐδήλωσε
<span class="lb" data-page="15.663" data-line="17" id="l15.663.17"></span>καὶ νῦν οὐχ ἧττον· εἰ <span class="milestone ed1page" data-n="5.77" data-unit="ed1page" id="ed1page.5.77"></span>δ᾿ ἔστιν Ἱπποκράτους
<span class="lb" data-page="15.663" data-line="18" id="l15.663.18"></span>ἄξια τὰ προσκείμενα τῷδε τῷ βιβλίῳ τὰ μετὰ τὸ λουτρὸν,
<span class="pb" data-page="15.664" id="p15.664"></span>
<span class="lb" data-page="15.664" data-line="1" id="l15.664.1"></span>ὅσα τε ἐν τοῖς περὶ νόσων ἢ περὶ παθῶν γέγραπται, κατὰ
<span class="lb" data-page="15.664" data-line="2" id="l15.664.2"></span>τὴν ἐξήγησιν αὐτῶν ἐπισκεψόμεθα.
</p>
<span class="lb rule" data-page="15.664" data-line="3" id="l15.664.3"></span>
          </article>

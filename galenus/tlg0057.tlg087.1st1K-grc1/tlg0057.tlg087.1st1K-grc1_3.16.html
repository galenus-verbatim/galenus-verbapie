<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.16">
<span class="pb page1" data-page="15.665" id="p15.665"></span>
<span class="milestone ed1page page1" data-n="5.77" data-unit="ed1page" id="ed1page.5.77"></span>
<span class="milestone ed2page page1" data-n="8.91" data-unit="ed2page" id="ed2page.8.91"></span>
<span class="lb head" data-page="15.665" data-line="1" id="l15.665.1"></span>
            <blockquote class="quote lemma">
<span class="lb" data-page="15.665" data-line="2" id="l15.665.2"></span>Κατέγνωσται δὲ μελίκρητον ὑπὸ τῶν ἀνθρώπων, ὡς καταγυιοῖ
<span class="lb" data-page="15.665" data-line="3" id="l15.665.3"></span>τοὺς πίνοντας καὶ διὰ τοῦτο ταχυθάνατον εἶναι
<span class="lb" data-page="15.665" data-line="4" id="l15.665.4"></span>νενόμισται. ἐκλήθη δὲ τοῦτο διὰ τοὺς ἀποκαρτερέοντας·
<span class="lb" data-page="15.665" data-line="5" id="l15.665.5"></span>ἔνιοι γὰρ μελικρήτῳ μόνῳ χρέονται ποτῷ, ὡς τοιοῦδε
<span class="lb" data-page="15.665" data-line="6" id="l15.665.6"></span>δῆθεν ἐόντος.
</blockquote>
<span class="lb rule" data-page="15.665" data-line="7" id="l15.665.7"></span>
            <p>
<span class="lb" data-page="15.665" data-line="8" id="l15.665.8"></span>Οὐ ταὐτόν ἐστι καταγυιοῦσθαί τε λέγειν ὑπὸ μελικράτου
<span class="lb" data-page="15.665" data-line="9" id="l15.665.9"></span>καὶ μηδ᾿ ὅλως τρέφειν ἢ ὀλιγότροφον εἶναι τὸ μελίκρατον,
<span class="lb" data-page="15.665" data-line="10" id="l15.665.10"></span>ἀλλ᾿ ἐπεὶ τρία ταῦτα πράγματα διαφέροντα ἀλλήλων
<span class="lb" data-page="15.665" data-line="11" id="l15.665.11"></span>ἐστί. τὰ μὲν γὰρ καθαιροῦντα τὴν δύναμιν, ὡς αἱμοῤῥαγία
<span class="lb" data-page="15.665" data-line="12" id="l15.665.12"></span>καὶ διαχώρησις πολλὴ καὶ ἱδρὼς ἄμετρός τε καὶ κατά
<span class="lb" data-page="15.665" data-line="13" id="l15.665.13"></span>τι συμβεβηκὸς ἀσιτία, καταγυιοῦν εἰκότως ἂν λέγοιτο· τὰ
<span class="lb" data-page="15.665" data-line="14" id="l15.665.14"></span>δὲ μηδ᾿ ὅλως τρέφοντα, καθάπερ τὸ ὕδωρ οὔτε καταγυιοῦν,
<span class="lb" data-page="15.665" data-line="15" id="l15.665.15"></span>οὔτε ῥωννύναι τὴν δύναμιν ἀληθῶς ἄν τις εἴποι, πλὴν κατὰ
<span class="lb" data-page="15.665" data-line="16" id="l15.665.16"></span>συμβεβηκὸς ἐνίοτε· τὸ γὰρ ὕδωρ οὐχ ὡς τροφὴ τὴν δύναμιν
<span class="lb" data-page="15.665" data-line="17" id="l15.665.17"></span>ἀνακτᾶται τῶν καμνόντων, ἀλλ᾿ ὡς φάρμακον εἰς συμμετρίαν
<span class="lb" data-page="15.665" data-line="18" id="l15.665.18"></span>κράσεως ἄγον τὰ διὰ τὴν ἀμετρίαν αὐτῆς ἀῤῥωστοῦντα.
<span class="pb" data-page="15.666" id="p15.666"></span>
<span class="lb" data-page="15.666" data-line="1" id="l15.666.1"></span>τρίτα πρὸς τούτοις τὰ βραχέως τρέφοντα· καὶ
<span class="lb" data-page="15.666" data-line="2" id="l15.666.2"></span>δύναιτο μὲν ἄν τις μόνοις αὐτοῖς χρώμενος ἀποθανεῖν, οὐ
<span class="lb" data-page="15.666" data-line="3" id="l15.666.3"></span>μὴν ὡς καθαιροῦσι τὴν δύναμιν, ἀλλ᾿ ὡς οὐχ ἱκανῶς ῥωννύουσιν.
<span class="lb" data-page="15.666" data-line="4" id="l15.666.4"></span>ἐκ τούτων οὖν ἐστι καὶ τὸ μελίκρατον· εἰ γάρ
<span class="lb" data-page="15.666" data-line="5" id="l15.666.5"></span>τις ἐν τέσσαρσιν ἡμέραις ἀσιτήσας ἀποθνήσκειν μέλλῃ, δύναιτ᾿
<span class="lb" data-page="15.666" data-line="6" id="l15.666.6"></span>ἂν οὗτος μελικράτῳ χρώμενος οὐ μόνον εἰς τὴν ε΄,
<span class="lb" data-page="15.666" data-line="7" id="l15.666.7"></span>ἀλλὰ καὶ εἰς τὴν στ΄ ἀφικέσθαι. ὁ δ᾿ αὐτὸς λόγος καὶ
<span class="lb" data-page="15.666" data-line="8" id="l15.666.8"></span>περὶ τοῦ μέλιτος· ἡ γὰρ τούτου φύσις ἐστὶν ἡ καὶ τὸ μελίκρατον
<span class="lb" data-page="15.666" data-line="9" id="l15.666.9"></span>ἐκ τῶν βραχέως τρεφόντων ἐργαζομένη· τὴν γὰρ
<span class="lb" data-page="15.666" data-line="10" id="l15.666.10"></span>ὑγρασίαν τῆς τροφῆς ὄχημα καὶ οὐ τροφὴν οὐ μόνος ὁ
<span class="lb" data-page="15.666" data-line="11" id="l15.666.11"></span>Ἱπποκράτης, ἀλλὰ καὶ σχεδὸν ἅπαντες οἱ ἄριστοι τῶν ἰατρῶν
<span class="lb" data-page="15.666" data-line="12" id="l15.666.12"></span>ἀπεφήναντο. ταῦτ᾿ οὖν αὐτὰ τὰ νῦν εἰρημένα ὁ Ἱπποκράτης
<span class="lb" data-page="15.666" data-line="13" id="l15.666.13"></span>ἔγραψε περὶ μελικράτου καὶ μέλιτος οὐκ ἀσαφῶς
<span class="lb" data-page="15.666" data-line="14" id="l15.666.14"></span>διὰ τῶν ἑξῆς.
</p>
<span class="lb rule" data-page="15.666" data-line="15" id="l15.666.15"></span>
          </article>

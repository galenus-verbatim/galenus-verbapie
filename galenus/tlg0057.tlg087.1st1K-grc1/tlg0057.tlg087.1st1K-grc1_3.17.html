<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.17">
<span class="pb page1" data-page="15.666" id="p15.666"></span>
<span class="milestone ed1page page1" data-n="5.77" data-unit="ed1page" id="ed1page.5.77"></span>
<span class="milestone ed2page page1" data-n="8.91" data-unit="ed2page" id="ed2page.8.91"></span>
<span class="lb head" data-page="15.666" data-line="16" id="l15.666.16"></span>
            <blockquote class="quote lemma">
<span class="lb" data-page="15.666" data-line="17" id="l15.666.17"></span><span class="milestone ed2page" data-n="8.92" data-unit="ed2page" id="ed2page.8.92"></span>Τὸ δ᾿ οὐ παντάπασιν ὧδε ἔχει, ἀλλ᾿ ὕδατος μὲν
<span class="pb" data-page="15.667" id="p15.667"></span>
<span class="lb" data-page="15.667" data-line="1" id="l15.667.1"></span>πολλῷ ἰσχυρότερόν ἐστι πινόμενον μοῦνον, ἢν μὴ ἐκταράσσῃ
<span class="lb" data-page="15.667" data-line="2" id="l15.667.2"></span>τὴν κοιλίην.
</blockquote>
<span class="lb rule" data-page="15.667" data-line="3" id="l15.667.3"></span>
            <p>
<span class="lb" data-page="15.667" data-line="4" id="l15.667.4"></span>Οὐ γὰρ παντάπασιν ἀληθές ἐστι τὸ διὰ τὸ μελίκρατον
<span class="lb" data-page="15.667" data-line="5" id="l15.667.5"></span>ἀποθνήσκειν τοὺς ἀποκαρτεροῦντας· ἀπέθανον γὰρ ἂν,
<span class="lb" data-page="15.667" data-line="6" id="l15.667.6"></span>εἰ καὶ μόνον ὕδωρ ἔπινον, ἀλλ᾿ ὅτι βραχεῖαν τροφὴν δίδωσι
<span class="lb" data-page="15.667" data-line="7" id="l15.667.7"></span>τῷ σώματι, διὰ τοῦτο μόνον μὲν ὂν οὐχ ἱκανόν ἐστι διαφυλάττειν
<span class="lb" data-page="15.667" data-line="8" id="l15.667.8"></span>τὴν ζωὴν, ὥσπερ καὶ χυλῷ πτισάνης, εἴ τις
<span class="lb" data-page="15.667" data-line="9" id="l15.667.9"></span>ἐθέλοι ῥοφεῖν μόνης εἰσαεί. ἀλλ᾿ ὕδατος μὲν πολλῷ ἰσχυρότερόν
<span class="lb" data-page="15.667" data-line="10" id="l15.667.10"></span>ἐστι πινόμενον μοῦνον, εἰ μὴ ἐκταράσσει τὴν κοιλίην.
<span class="lb" data-page="15.667" data-line="11" id="l15.667.11"></span>ἐνδείκνυσθαι δοκεῖ διὰ τῆς ἰσχυρότερον φωνῆς ὅτι
<span class="lb" data-page="15.667" data-line="12" id="l15.667.12"></span>ἔχειν τι καὶ τὸ ὕδωρ δύναται εἰς τὸ τρέφειν· ἐγχωρεῖ δὲ
<span class="lb" data-page="15.667" data-line="13" id="l15.667.13"></span>διὰ τὸ τὴν ξηρότητα τοῦ σώματος τῆς γαστρὸς ἐπιτέγγεσθαι,
<span class="lb" data-page="15.667" data-line="14" id="l15.667.14"></span>διαρκεῖν ἐπὶ πλεῖον τοὺς πίνοντας ὕδωρ τῶν μηδ᾿
<span class="lb" data-page="15.667" data-line="15" id="l15.667.15"></span>ὅλως προσφερομένων. ἀσφαλῶς δὲ προσέθηκεν, εἰ μὴ ταράσσει
<span class="lb" data-page="15.667" data-line="16" id="l15.667.16"></span>τὴν κοιλίαν, ἐπὶ τοῦ μελικράτου τὸν λόγον ποιούμενος·
<span class="lb" data-page="15.667" data-line="17" id="l15.667.17"></span>ἐκείνους γὰρ δεόντως καὶ χείρονας ἑαυτῶν ἐργάζεται
<span class="lb" data-page="15.667" data-line="18" id="l15.667.18"></span>διὰ τὴν κένωσιν, οἶς ταράσσει τὴν κοιλίαν· ἅμα καὶ τοῦ
<span class="pb" data-page="15.668" id="p15.668"></span>
<span class="lb" data-page="15.668" data-line="1" id="l15.668.1"></span>ταράττειν ῥήματος οὐ τὴν σύμμετρον ὑποχώρησιν, ἀλλὰ τὴν
<span class="lb" data-page="15.668" data-line="2" id="l15.668.2"></span>πλεονάζουσαν δηλοῦντος. εἰδέναι μέντοι χρὴ τὸ μὲν ὠμὸν
<span class="lb" data-page="15.668" data-line="3" id="l15.668.3"></span>μελίκρατον ὑπακτικώτερον εἶναι, τὸ δὲ καλῶς ἡψημένον
<span class="lb" data-page="15.668" data-line="4" id="l15.668.4"></span>τροφιμώτερον· ἀλλὰ τοῦτο μὲν ἐγνώσθω σοι κατὰ τὸ πάρεργον,
<span class="lb" data-page="15.668" data-line="5" id="l15.668.5"></span>ἴδωμεν δὲ ἃ ἑξῆς γράφει παραβάλλων οἴνῳ μελίκρατον.
</p>
<span class="lb rule" data-page="15.668" data-line="6" id="l15.668.6"></span>
          </article>

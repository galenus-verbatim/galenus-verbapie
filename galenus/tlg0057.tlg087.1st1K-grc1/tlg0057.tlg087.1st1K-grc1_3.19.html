<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.19">
<span class="pb page1" data-page="15.670" id="p15.670"></span>
<span class="milestone ed1page page1" data-n="5.77" data-unit="ed1page" id="ed1page.5.77"></span>
<span class="milestone ed2page page1" data-n="8.93" data-unit="ed2page" id="ed2page.8.93"></span>
<span class="lb head" data-page="15.670" data-line="8" id="l15.670.8"></span>
            <blockquote class="quote lemma">
<span class="lb" data-page="15.670" data-line="9" id="l15.670.9"></span>Μέγα μὴν διαφέρει καὶ οἴνου καὶ μέλιτος ἀκρητότης ἐς
<span class="lb" data-page="15.670" data-line="10" id="l15.670.10"></span>ἰσχὺν ἀμφοῖν. ὅμως τοίνυν εἰ καὶ διπλάσιον μέτρον οἴνου
<span class="lb" data-page="15.670" data-line="11" id="l15.670.11"></span>ἀκρήτου πίνοι τις ἢ ὁκόσον μέλι ἐκλείχοι, πολλῷ ἂν
<span class="lb" data-page="15.670" data-line="12" id="l15.670.12"></span>δήπου <span class="milestone ed1page" data-n="5.78" data-unit="ed1page" id="ed1page.5.78"></span>ἰσχυρότερος εἴη ὑπὸ τοῦ μέλιτος, μοῦνον εἰ
<span class="lb" data-page="15.670" data-line="13" id="l15.670.13"></span>μὴ ταράσσοι τὴν κοιλίην· πολλαπλάσιον γὰρ καὶ τὸ κόπριον
<span class="lb" data-page="15.670" data-line="14" id="l15.670.14"></span>διεξίοι ἂν αὐτέῳ.
</blockquote>
<span class="lb rule" data-page="15.670" data-line="15" id="l15.670.15"></span>
            <p>
<span class="lb" data-page="15.670" data-line="16" id="l15.670.16"></span>Εἰ μελικράτου ἐλέλεκτο καὶ μὴ μέλιτος, ἦν ἂν σαφέστερον·
<span class="lb" data-page="15.670" data-line="17" id="l15.670.17"></span>ὁ γάρ τοι λόγος ἦν αὐτῷ μέχρι δεῦρο περὶ μελικράτου
<span class="lb" data-page="15.670" data-line="18" id="l15.670.18"></span>καὶ τοῦτο παρέβαλεν οἴνῳ κεκραμένῳ, δηλονότι μεθ᾿
<span class="pb" data-page="15.671" id="p15.671"></span>
<span class="lb" data-page="15.671" data-line="1" id="l15.671.1"></span>ὕδατος, οὐκ αὐτὸ καθ᾿ ἑαυτό· ἀλλ᾿ ὅπως ἡ παραβολὴ δικαία
<span class="lb" data-page="15.671" data-line="2" id="l15.671.2"></span>γίγνοιτο, διὰ τοῦτο ἐπανήγαγε τὸν λόγον ἐπ᾿ αὐτόν τε
<span class="lb" data-page="15.671" data-line="3" id="l15.671.3"></span>τὸν οἶνον καὶ τὸ μέλι. παραλογίζονται δ᾿ ἔνιοι κατὰ τὰς
<span class="lb" data-page="15.671" data-line="4" id="l15.671.4"></span>τοιαύτας παραβολὰς οὐκ ἄλλους μόνον ἑκόντες, ἀλλὰ καὶ
<span class="lb" data-page="15.671" data-line="5" id="l15.671.5"></span>σφᾶς αὐτοὺς ἄκοντες· ἔνιοι δὲ πειραθέντες γοῦν τινων ἀκρατεστέρων,
<span class="lb" data-page="15.671" data-line="6" id="l15.671.6"></span>οὐ τοῖς ἀκράτοις μόνοις, ἀλλὰ καὶ ὁπωσοῦν κεκραμένοις
<span class="lb" data-page="15.671" data-line="7" id="l15.671.7"></span>τὴν ἐπ᾿ ἐκείνων προσάπτουσι δύναμιν· ὥσπερ αὖ πάλιν
<span class="lb" data-page="15.671" data-line="8" id="l15.671.8"></span>ἕτεροι πειραθέντες ὑδαρεστέρων, ἔξ ἐκείνων ὑπὲρ ἁπάντων
<span class="lb" data-page="15.671" data-line="9" id="l15.671.9"></span>ἀπεφήναντο τῶν ὁπωσοῦν κεκραμένων. οὐ μὴν οὕτως
<span class="lb" data-page="15.671" data-line="10" id="l15.671.10"></span>ἐχρῆν ποιεῖσθαι τὰς κρίσεις τῶν πραγμάτων, ἀλλὰ λογίσασθαι
<span class="lb" data-page="15.671" data-line="11" id="l15.671.11"></span>δεῖν ἀνάλογον τὸ μελίκρατον ἐν τῇ κράσει τῶν πινομένων
<span class="lb" data-page="15.671" data-line="12" id="l15.671.12"></span>οἴνων κατὰ τὴν τοῦ ὕδατος μίξιν, ὡς μὴ τὸν οἶνον
<span class="lb" data-page="15.671" data-line="13" id="l15.671.13"></span>ἀκρατέστερον εἶναι, τὸ δὲ μελίκρατον ὑδαρέστερον, εἰ μέλλεις
<span class="lb" data-page="15.671" data-line="14" id="l15.671.14"></span>δικαίαν ποιεῖσθαι τὴν παραβολὴν αὐτῶν· ἐπεὶ δὲ χαλεπόν
<span class="lb" data-page="15.671" data-line="15" id="l15.671.15"></span>ἐστι τὴν ἀναλογίαν ἀκριβῶς ἐν τῇ μίξει φυλάξαι, διὰ
<span class="lb" data-page="15.671" data-line="16" id="l15.671.16"></span>τοῦτο ἐπ᾿ αὐτὰ τὰ ὄντως ἄμικτα καὶ κυρίως ἄκρατα καλούμενα
<span class="lb" data-page="15.671" data-line="17" id="l15.671.17"></span>μετήνεγκε τὸν λόγον ὁ Ἱπποκράτης, οἴνῳ μηδ᾿ ὅλως
<span class="lb" data-page="15.671" data-line="18" id="l15.671.18"></span>κεκραμένῳ παραβάλλων τὸ μέλι· καί φησι διπλάσιον οἶνον
<span class="pb" data-page="15.672" id="p15.672"></span>
<span class="lb" data-page="15.672" data-line="1" id="l15.672.1"></span>πινόμενον ἧττον τρέφειν ἁπλοῦ πλήθους μέλιτος. ἐπεὶ δὲ
<span class="lb" data-page="15.672" data-line="2" id="l15.672.2"></span>πλείω γένη τῶν οἴνων εἰσὶν, οὐ τοὺς ἰσχυροὺς καὶ κεφαλὴν
<span class="lb" data-page="15.672" data-line="3" id="l15.672.3"></span>πλῆξαι δυναμένους καὶ παραφροσύνας ἐργάσασθαι προεχειρίσατο
<span class="lb" data-page="15.672" data-line="4" id="l15.672.4"></span>κατὰ <span class="milestone ed2page" data-n="8.94" data-unit="ed2page" id="ed2page.8.94"></span>τὸν λόγον, ἀλλὰ τὸν ἀσθενῆ καὶ ὑδατώδη
<span class="lb" data-page="15.672" data-line="5" id="l15.672.5"></span>καὶ τούτῳ παραβάλλων τὸ μέλι τροφιμώτερον ἀπέδειξεν.
<span class="lb" data-page="15.672" data-line="6" id="l15.672.6"></span>ὅταν δὲ διπλασίῳ ὄγκῳ οἴνου ἀξιώσῃ μέλιτος ἥμισυ παραβάλλειν,
<span class="lb" data-page="15.672" data-line="7" id="l15.672.7"></span>οὐ τοῦτό φησιν, ὅτι μόνον ἑκάτερον ὁ κάμνων αὐτὸ
<span class="lb" data-page="15.672" data-line="8" id="l15.672.8"></span>καθ᾿ ἑαυτὸ προσφερέσθω, μὴ μιγνὺς ὕδωρ· ἀλλ᾿ εἰ μετὰ
<span class="lb" data-page="15.672" data-line="9" id="l15.672.9"></span>τὸ μετρῆσαι τὸ πλῆθος ἑκατέρου προσφέροιτο καθ᾿ ὅ τι βούλοιτο,
<span class="lb" data-page="15.672" data-line="10" id="l15.672.10"></span>διαφέρει οὐδὲν ἧττον. δύναται γὰρ εἰ τύχοι κύαθον
<span class="lb" data-page="15.672" data-line="11" id="l15.672.11"></span>ἕνα μέλιτος ἢ καθ᾿ ἑαυτὸν λαμβάνειν ἢ ὅσον βούλεται μιγνὺς
<span class="lb" data-page="15.672" data-line="12" id="l15.672.12"></span>ὕδατι προσφέρεσθαι καὶ τοῦτο καθ᾿ ἑκάστην ἡμέραν
<span class="lb" data-page="15.672" data-line="13" id="l15.672.13"></span>πιεῖν· ἢ πάλιν οἴνου κυάθους δύο ἑκάστης ἡμέρας ὡς αὐτὸς
<span class="lb" data-page="15.672" data-line="14" id="l15.672.14"></span>βούλεται κεραννὺς ὕδατι προσφέρεσθαι. γνωσθήσεται
<span class="lb" data-page="15.672" data-line="15" id="l15.672.15"></span>γὰρ ἐκ τῆς τοιαύτης πείρας ἐπὶ πλέον τῶν ἀνθρώπων ὁμοίως
<span class="lb" data-page="15.672" data-line="16" id="l15.672.16"></span>ἐχόντων κατ᾿ ἄλλα καὶ μέντοι καὶ μᾶλλον ἐφ᾿ ἑνὸς, οὐ κατὰ
<span class="lb" data-page="15.672" data-line="17" id="l15.672.17"></span>τὸν αὐτὸν χρόνον, ἡ ἑκατέρου δύναμις ἀκριβής· εἰ γὰρ μὴ
<span class="lb" data-page="15.672" data-line="18" id="l15.672.18"></span>κατὰ τινα φύσεως ἰδιότητα ταράττοι τὴν γαστέρα τὸ μέλι,
<span class="pb" data-page="15.673" id="p15.673"></span>
<span class="lb" data-page="15.673" data-line="1" id="l15.673.1"></span>πλείοσιν ἡμέραις ἐξαρκέσουσιν οἱ τῷ μέλιτι χρώμενοι. διὰ
<span class="lb" data-page="15.673" data-line="2" id="l15.673.2"></span>τί οὖν, εἴπερ τοῦτο οὕτως ἔχει, κατὰ τὴν ἀρχὴν τῆς ῥήσεως
<span class="lb" data-page="15.673" data-line="3" id="l15.673.3"></span>εἶπεν· ἀτὰρ καὶ οἴνου λεπτοῦ καὶ ὀλιγοφόρου καὶ ἀνόσμου
<span class="lb" data-page="15.673" data-line="4" id="l15.673.4"></span>ἐνίῃ μὲν ἰσχυρότερον, ἐνίῃ δὲ ἀσθενέστερον εἶναι τὸ μελίκρητον;
<span class="lb" data-page="15.673" data-line="5" id="l15.673.5"></span>οὐ γὰρ ἐνίοτε μὲν ἰσχυρότερον, ἐνίοτε δὲ ἀσθενέστερον,
<span class="lb" data-page="15.673" data-line="6" id="l15.673.6"></span>ἀλλ᾿ ἰσχυρότερον ἀεὶ φαίνεται κατὰ τὸν εἰρημένον ἄρτι λόγον.
<span class="lb" data-page="15.673" data-line="7" id="l15.673.7"></span>ὅτι πρὸ τοῦ διορισθῆναι καὶ διδαχθῆναι πρὸς αὐτοῦ
<span class="lb" data-page="15.673" data-line="8" id="l15.673.8"></span>περὶ τῆς δικαίας παραβολῆς ἀδιορίστως τοῦ λόγου περαινομένου
<span class="lb" data-page="15.673" data-line="9" id="l15.673.9"></span>καλῶς καὶ ἀσφαλῶς εἶπεν, εὑρεθήσεται τὸ μελίκρατον
<span class="lb" data-page="15.673" data-line="10" id="l15.673.10"></span>τοῦ οἴνου κατά τι μὲν ἰσχυρότερον, κατά τι δὲ
<span class="lb" data-page="15.673" data-line="11" id="l15.673.11"></span>ἀσθενέστερον. ἐὰν γὰρ μὴ διορίσηταί τις ἑκατέρου τὴν ἀναλογίαν
<span class="lb" data-page="15.673" data-line="12" id="l15.673.12"></span>τῆς κράσεως, ἐνίοτε μὲν ἀσθενέστερος ὁ οἶνος, ἐνίοτε
<span class="lb" data-page="15.673" data-line="13" id="l15.673.13"></span>δὲ τὸ μελίκρατον εἶναι δόξει· διορισθέντων δὲ, ὡς εἴρηται,
<span class="lb" data-page="15.673" data-line="14" id="l15.673.14"></span>καὶ τῆς κατὰ τὴν γαστέρα ταραχῆς ἐπιβλεπομένης, τὸ μελίκρατον
<span class="lb" data-page="15.673" data-line="15" id="l15.673.15"></span>ἰσχυρότερον εἰς θρέψιν ἀεὶ φαίνεται τοῦ κεκραμένου
<span class="lb" data-page="15.673" data-line="16" id="l15.673.16"></span>κατὰ τὴν αὐτὴν ἀναλογίαν οἴνου· ἐὰν δὲ ὅτι καὶ τὸ
<span class="lb" data-page="15.673" data-line="17" id="l15.673.17"></span>κόπριον ἐκκρινόμενον ἐπὶ τῷ μελικράτῳ σύμμετρον, ὡς μὴ
<span class="lb" data-page="15.673" data-line="18" id="l15.673.18"></span>καταλύειν τὴν δύναμιν ἐννοήσεις, ἔτι καὶ μᾶλλόν σοι φανεῖται
<span class="pb" data-page="15.674" id="p15.674"></span>
<span class="lb" data-page="15.674" data-line="1" id="l15.674.1"></span>πλείων ἡ ἐκ μελικράτου θρέψις ἤπερ ἡ ἐξ οἴνου γιγνομένη.
<span class="lb" data-page="15.674" data-line="2" id="l15.674.2"></span>εἰ γὰρ καὶ κόπρου πολλαπλασίου διεξιόντος, ὅμως
<span class="lb" data-page="15.674" data-line="3" id="l15.674.3"></span>ὁ κάμνων ἐξαρκεῖ πλείοσιν ἡμέραις ἐπὶ τῷ μελικράτῳ, δυνατώτερον
<span class="lb" data-page="15.674" data-line="4" id="l15.674.4"></span>δηλονότι πρὸς τὴν θρέψιν οἴνου φαίνεται τὸ μέλι.
</p>
<span class="lb rule" data-page="15.674" data-line="5" id="l15.674.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.2">
<span class="pb page1" data-page="15.630" id="p15.630"></span>
<span class="milestone ed1page page1" data-n="5.70" data-unit="ed1page" id="ed1page.5.70"></span>
<span class="milestone ed2page page1" data-n="8.78" data-unit="ed2page" id="ed2page.8.78"></span>
<span class="lb head" data-page="15.630" data-line="10" id="l15.630.10"></span>
            <blockquote class="quote lemma">
<span class="lb" data-page="15.630" data-line="11" id="l15.630.11"></span><span class="milestone ed2page" data-n="8.79" data-unit="ed2page" id="ed2page.8.79"></span>Ὁ μὲν γλυκὺς ἧσσόν ἐστι καρηβαρικώτερος τοῦ οἰνώδεος
<span class="lb" data-page="15.630" data-line="12" id="l15.630.12"></span>καὶ ἧσσον φρενῶν ἁπτόμενος καὶ διαχωρητικώτερος
<span class="lb" data-page="15.630" data-line="13" id="l15.630.13"></span>δή τι τοῦ ἑτέρου κατ᾿ ἔντερον· μεγαλόσπλαγχνος δὲ σπληνός
<span class="lb" data-page="15.630" data-line="14" id="l15.630.14"></span>καὶ ἥπατος. οὐκ ἐπιτήδειος οὖν οὐδὲ τοῖσι πικροχόλοισι·
<span class="lb" data-page="15.630" data-line="15" id="l15.630.15"></span>καὶ γὰρ οὖν διψώδης τοῖσί γε τοιουτέοισίν ἐστιν·
<span class="lb" data-page="15.630" data-line="16" id="l15.630.16"></span>ἀτὰρ καὶ φυσώδης ἐντέρου τοῦ ἄνω, οὐ μὴν πολέμιός γε
<span class="lb" data-page="15.630" data-line="17" id="l15.630.17"></span>αὐτῷ τῷ κάτω ἐντέρῳ ὡς κατὰ λόγον τῆς φύσης, καίτοι γε
<span class="pb" data-page="15.631" id="p15.631"></span>
<span class="lb" data-page="15.631" data-line="1" id="l15.631.1"></span>οὐ πάνυ πορίμη ἐστὶν ἡ ἀπὸ τοῦ γλυκέος οἴνου φύση,
<span class="lb" data-page="15.631" data-line="2" id="l15.631.2"></span>ἀλλ᾿ ἐγχρονίζει περὶ ὑποχόνδρια.
</blockquote>
<span class="lb rule" data-page="15.631" data-line="3" id="l15.631.3"></span>
            <p>
<span class="lb" data-page="15.631" data-line="4" id="l15.631.4"></span>Κατὰ τὴν γευστικὴν ποιότητα γλυκὺς οἶνος ὀνομάζεται,
<span class="lb" data-page="15.631" data-line="5" id="l15.631.5"></span>καθ᾿ ἣν καὐστηρός ἐστι καὶ δριμὺς, ἵνα τὸν ὑδατώδη παραλίπωμεν,
<span class="lb" data-page="15.631" data-line="6" id="l15.631.6"></span>οὐκ ἐκπεπτωκότα τελείως τοῦ στύφειν, εἰ καὶ
<span class="lb" data-page="15.631" data-line="7" id="l15.631.7"></span>παντάπασιν ἐκλελυμένην ἔχει τὴν ποιότητα τῆς στύψεως.
<span class="lb" data-page="15.631" data-line="8" id="l15.631.8"></span>εἰ γὰρ ὕδατι παραβάλλοις αὐτὸν, αἰσθήσῃ σαφῶς ἐκ τῆς
<span class="lb" data-page="15.631" data-line="9" id="l15.631.9"></span>παραβολῆς τὴν γεῦσιν τῶν τοιούτων οἴνων γεγονέναι βραχεῖαν
<span class="lb" data-page="15.631" data-line="10" id="l15.631.10"></span>στύψιν εἰληφότων. ὑδατώδη δὲ καλοῦσιν οἶνον οἱ ἄνθρωποι
<span class="lb" data-page="15.631" data-line="11" id="l15.631.11"></span>τὸν ἐοικότα κατά τε χρόαν καὶ σύστασιν τῷ ὕδατι,
<span class="lb" data-page="15.631" data-line="12" id="l15.631.12"></span>διαφανής τε γὰρ ὡς ἐκεῖνο καὶ λαμπρὸς καὶ καθαρὸς
<span class="lb" data-page="15.631" data-line="13" id="l15.631.13"></span>καὶ τῇ συστάσει λεπτὸς φαίνεται· εὐθὺς δὲ καὶ τῇ δυνάμει
<span class="lb" data-page="15.631" data-line="14" id="l15.631.14"></span>παραπλήσιός ἐστιν ὁ τοιοῦτος ὕδατι, μήτε κεφαλῆς
<span class="lb" data-page="15.631" data-line="15" id="l15.631.15"></span>ἀσθενοῦς ἁπτόμενος μήτε νεύρων ἀσθενῶν, ὅτι μηδὲ θερμαίνει
<span class="lb" data-page="15.631" data-line="16" id="l15.631.16"></span>σαφῶς. ἀλλὰ περὶ μὲν τούτου καὶ αὖθις εἰρήσεται.
<span class="lb" data-page="15.631" data-line="17" id="l15.631.17"></span>ὁ δὲ γλυκὺς οἶνος ὠνόμασται μὲν οὕτως ἀπὸ τῆς κατὰ τὴν
<span class="lb" data-page="15.631" data-line="18" id="l15.631.18"></span>γεῦσιν ποιότητος, παμπόλλῳ δ᾿ ὕδατος ἀφώρισται κατὰ τὴν
<span class="pb" data-page="15.632" id="p15.632"></span>
<span class="lb" data-page="15.632" data-line="1" id="l15.632.1"></span>χροιὰν καὶ τὴν σύστασιν· οὔτε γὰρ λεπτὸν ἀκριβῶς οὔτε
<span class="lb" data-page="15.632" data-line="2" id="l15.632.2"></span>λευκὸν ὄψει γλυκὺν οἶνόν ποτε, ἀλλὰ μᾶλλον μὲν καὶ ἧττον
<span class="lb" data-page="15.632" data-line="3" id="l15.632.3"></span>ἀφεστηκότα τῶν εἰρημένων, οὐδέτερον δὲ αὐτῶν ἔχοντα. γλυκεῖς
<span class="lb" data-page="15.632" data-line="4" id="l15.632.4"></span>γοῦν οἶνοι διαφερόντως εἰσὶν ὁ Θηραῖος καὶ Σκυβελίτης,
<span class="lb" data-page="15.632" data-line="5" id="l15.632.5"></span>ἀμφότεροι παχεῖς τε καὶ μέλανες ὄντες· γλυκεῖς δὲ
<span class="lb" data-page="15.632" data-line="6" id="l15.632.6"></span>καὶ οἱ κατὰ τὴν Μαιονίαν γινόμενοι, ὁ Θήρινός τε καὶ
<span class="lb" data-page="15.632" data-line="7" id="l15.632.7"></span>Καρυΐνος, τοσούτῳ πάχει τε καὶ μελανότητι διαφέροντες τῶν
<span class="lb" data-page="15.632" data-line="8" id="l15.632.8"></span>εἰρημένων, ὅσον καὶ γλυκύτητι λείπονται· καὶ μέντοι καὶ
<span class="lb" data-page="15.632" data-line="9" id="l15.632.9"></span>τὸ καλούμενον ἕψημα <span class="milestone ed1page" data-n="5.72" data-unit="ed1page" id="ed1page.5.72"></span>καὶ σίραιον ἐκ τοῦ γλεύκους
<span class="lb" data-page="15.632" data-line="10" id="l15.632.10"></span>ἑψομένου γιγνόμενον, ὅσῳ γλυκύτερον ἀποτελεῖται τοῦ οἴνου,
<span class="lb" data-page="15.632" data-line="11" id="l15.632.11"></span>τοσούτῳ καὶ μελάντερον τῇ χρόᾳ καὶ παχύτερον τῇ συστάσει
<span class="lb" data-page="15.632" data-line="12" id="l15.632.12"></span>φαίνεται. δέδεικται μὲν οὖν κᾀν τῷ τετάρτῳ περὶ τῆς
<span class="lb" data-page="15.632" data-line="13" id="l15.632.13"></span>τῶν ἁπλῶν φαρμάκων δυνάμεως ἅπας ὁ γλυκὺς χυμὸς ὑπὸ
<span class="lb" data-page="15.632" data-line="14" id="l15.632.14"></span>θερμασίας γιγνόμενος, οὐ μὴν ἀμέτρου τε καὶ σφοδρᾶς οὔσης
<span class="lb" data-page="15.632" data-line="15" id="l15.632.15"></span>ὥσπερ ὁ δριμὺς ἐν τοῖς σφοδρῶς θερμαίνουσιν, ἀχώριστος
<span class="lb" data-page="15.632" data-line="16" id="l15.632.16"></span>γὰρ τούτων ἡ δριμύτης· ἀλλὰ κατὰ τὴν χρῆσιν ὁ γλυκὺς
<span class="lb" data-page="15.632" data-line="17" id="l15.632.17"></span>οἶνος φαίνεται θερμαίνων μετρίως καὶ τὸ διψῶδες αὐτῷ
<span class="lb" data-page="15.632" data-line="18" id="l15.632.18"></span>διά τε τὴν θερμασίαν ὑπάρχει καὶ τὸ πάχος. οὕτως
<span class="lb" data-page="15.632" data-line="19" id="l15.632.19"></span>γοῦν καὶ τὸ γλεῦκος εἰς ὅσον ὁμιλήσει τῷ πυρὶ πλέονι χρόνῳ,
<span class="pb" data-page="15.633" id="p15.633"></span>
<span class="lb" data-page="15.633" data-line="1" id="l15.633.1"></span>παχύτερόν τε καὶ μελάντερον καὶ γλυκύτερον γίνεται·
<span class="lb" data-page="15.633" data-line="2" id="l15.633.2"></span>τό γε μὴν ὑπεροπτηθὲν εἰς πικρότητα μεταβάλλει, καθάπερ
<span class="lb" data-page="15.633" data-line="3" id="l15.633.3"></span>καὶ τὸ μέλι, καίτοι πάντων γλυκύτατον ὂν, ἀλλ᾿ ὅμως καὶ
<span class="lb" data-page="15.633" data-line="4" id="l15.633.4"></span>τοῦτο πικρότητα προσλαμβάνει κατὰ τὴν ἐπὶ πλεῖστον ἕψησιν.
<span class="lb" data-page="15.633" data-line="5" id="l15.633.5"></span>εἴρηται δ᾿, ὡς ἔφην, ἐν ἑνὶ βιβλίῳ τῷ τετάρτῳ περὶ τῆς
<span class="lb" data-page="15.633" data-line="6" id="l15.633.6"></span>τῶν ἁπλῶν <span class="milestone ed2page" data-n="8.80" data-unit="ed2page" id="ed2page.8.80"></span>φαρμάκων δυνάμεως ὑπὲρ ἁπασῶν τῶν γευστῶν
<span class="lb" data-page="15.633" data-line="7" id="l15.633.7"></span>ποιοτήτων, καὶ νῦν, ὥσπερ ἐν ταῖς ἄλλαις ἐξηγήσεσι
<span class="lb" data-page="15.633" data-line="8" id="l15.633.8"></span>τῶν Ἱπποκράτους βιβλίων, οὐ τὰς ἀποδείξεις, ἀλλὰ τὰ συμπεράσματα
<span class="lb" data-page="15.633" data-line="9" id="l15.633.9"></span>αὐτῶν λέγω μόνον. θερμαίνοντος οὖν τοῦ γλυκέος
<span class="lb" data-page="15.633" data-line="10" id="l15.633.10"></span>οἴνου τὸ σπλάγχνον, ὄντος δ᾿, ὡς εἴρηται, καὶ παχέος
<span class="lb" data-page="15.633" data-line="11" id="l15.633.11"></span>κατὰ τὴν σύστασιν, αἱ κατὰ μέρος αὐτοῦ δυνάμεις, ἃς ἐπιδείκνυται
<span class="lb" data-page="15.633" data-line="12" id="l15.633.12"></span>πινόμενος, ἀκολουθεῖ ταῖς δευτέραις ποιότησιν·
<span class="lb" data-page="15.633" data-line="13" id="l15.633.13"></span>ἡ γὰρ χρόα κατὰ τὸν ἑαυτῆς λόγον οὐδεμίαν ἔχει δύναμιν
<span class="lb" data-page="15.633" data-line="14" id="l15.633.14"></span>εἰς ὄφελος ἢ βλάβην. εἰς ὅσον οὖν παχύς τ᾿ ἐστὶ κατὰ σύστασιν
<span class="lb" data-page="15.633" data-line="15" id="l15.633.15"></span>ὁ τοιοῦτος οἶνος, τοσοῦτον καὶ βραδύπορος, ὥστ᾿ οὐ
<span class="lb" data-page="15.633" data-line="16" id="l15.633.16"></span>μόνον οὐκ ἐκφράξει τι τῶν ἐμπεφραγμένων μορίων, ἀλλὰ
<span class="lb" data-page="15.633" data-line="17" id="l15.633.17"></span>καὶ προσεμφράξει· καὶ διὰ τοῦτο βλαβερώτατος ἥπατι πάσχοντι,
<span class="lb" data-page="15.633" data-line="18" id="l15.633.18"></span>καὶ μάλισθ᾿, ὅταν ἤτοι φλεγμονή τις ἢ σκίῤῥος ᾖ
<span class="pb" data-page="15.634" id="p15.634"></span>
<span class="lb" data-page="15.634" data-line="1" id="l15.634.1"></span>κατὰ τοῦτο· μετριωτέραν δ᾿ ἐργάζεται τὴν βλάβην, ὅταν
<span class="lb" data-page="15.634" data-line="2" id="l15.634.2"></span>ὑπὸ παχέων χυμῶν ἐμφράττηται τὸ σπλάγχνον ἢ δι᾿ ἀτονίαν
<span class="lb" data-page="15.634" data-line="3" id="l15.634.3"></span>πάσχῃ, καθάπερ ἐν τοῖς ἰδίως ἡπατικοῖς ὀνομαζομένοις
<span class="lb" data-page="15.634" data-line="4" id="l15.634.4"></span>πάθεσιν. ἐφεξῆς δὲ ἥπατι βλάπτεται σπλὴν ὑπὸ παχέων
<span class="lb" data-page="15.634" data-line="5" id="l15.634.5"></span>οἴνων, οὐ μὴν ὅ γε πνεύμων, ὅταν ἐν τοῖς βρογχίοις
<span class="lb" data-page="15.634" data-line="6" id="l15.634.6"></span>ἔχῃ παχὺν χυμόν. κατὰ μὲν γὰρ τὸ ἧπαρ ἐξ εὐρέων ἀγγείων
<span class="lb" data-page="15.634" data-line="7" id="l15.634.7"></span>τῶν ἐπὶ ταῖς πύλαις εἰς στενὰ παραγίνεται πέρατα
<span class="lb" data-page="15.634" data-line="8" id="l15.634.8"></span>τῶν ἐν τοῖς σιμοῖς αὐτοῦ μέρεσι καὶ τῶν ἐν τοῖς κυρτοῖς,
<span class="lb" data-page="15.634" data-line="9" id="l15.634.9"></span>καθ᾿ ἃ καὶ ἡ μετάληψις ἁπάντων τῶν ἀναδιδομένων εἰς
<span class="lb" data-page="15.634" data-line="10" id="l15.634.10"></span>ὅλον τὸ σῶμα γίγνεται· κατὰ δὲ τὸν πνεύμονα τοὐναντίον
<span class="lb" data-page="15.634" data-line="11" id="l15.634.11"></span>συμβαίνει. διὰ πολλῶν γὰρ φλεβῶν ἀναδοθεὶς καὶ προκατεργασθεὶς
<span class="lb" data-page="15.634" data-line="12" id="l15.634.12"></span>ἐν αὐταῖς, ἐμπίπτει ταῖς εὐρυχωρίαις τῶν βρογχίων,
<span class="lb" data-page="15.634" data-line="13" id="l15.634.13"></span>προτέραις μὲν ταῖς τῶν μικροτέρων, ἐξ ἐκείνων δ᾿ εἰς
<span class="lb" data-page="15.634" data-line="14" id="l15.634.14"></span>τὰ μείζονα παραλαμβάνεται, συναναφέρων ἑαυτῷ καὶ τοὺς
<span class="lb" data-page="15.634" data-line="15" id="l15.634.15"></span>παχεῖς χυμοὺς, ὧν οὐ μόνον θερμότερος, ἀλλὰ καὶ λεπτότερός
<span class="lb" data-page="15.634" data-line="16" id="l15.634.16"></span>ἐστιν· ἔμαθες δ᾿ ὅτι ὑπὸ τῶν βηχῶν ὁ πνεύμων ἐκκαθαίρεται
<span class="lb" data-page="15.634" data-line="17" id="l15.634.17"></span>τοὺς παχεῖς χυμοὺς καὶ γλίσχρους· ὅσοι γὰρ
<span class="lb" data-page="15.634" data-line="18" id="l15.634.18"></span>ὑδατώδεις εἰσὶ καὶ ἀκριβῶς λεπτοὶ, περιῤῥέουσι τῷ κατὰ
<span class="lb" data-page="15.634" data-line="19" id="l15.634.19"></span>τὰς βῆχας ἐκπεμπομένῳ τῷ πνεύματι· τοῦτο γὰρ οἱονεὶ
<span class="pb" data-page="15.635" id="p15.635"></span>
<span class="lb" data-page="15.635" data-line="1" id="l15.635.1"></span>χείρ τίς ἐστιν ἀναφέρουσα τοὺς παχεῖς χυμοὺς ἅμ᾿ αὐτῷ·
<span class="lb" data-page="15.635" data-line="2" id="l15.635.2"></span>προσήκει δὲ δηλονότι τὸ πάχος τῶν χυμῶν εἶναι τοιοῦτον,
<span class="lb" data-page="15.635" data-line="3" id="l15.635.3"></span>ὡς ὑπὸ τοῦ πνεύματος ἄνω φέρεσθαι δύνασθαι καὶ μὴ καθάπερ
<span class="lb" data-page="15.635" data-line="4" id="l15.635.4"></span>πηλὸν ἐμπεπλάσθαι τοῖς βρογχίοις. διὰ τοῦτό γε
<span class="lb" data-page="15.635" data-line="5" id="l15.635.5"></span>καὶ τοὺς γλίσχρους χυμοὺς αἱ βῆχες οὐκ ἐκκαθαίρουσι· καὶ
<span class="lb" data-page="15.635" data-line="6" id="l15.635.6"></span>γὰρ μένουσι καὶ ἔνδον ἔχονται τῶν βρογχίων ἰξοῦ δίκην.
<span class="lb" data-page="15.635" data-line="7" id="l15.635.7"></span>ὑγρότητος οὖν συμμέτρου δεῖ τοῖς μέλλουσι φαρμάκοις εἰς
<span class="lb" data-page="15.635" data-line="8" id="l15.635.8"></span>τὴν ἀναγωγὴν τῶν ἐν πνεύμονι περιεχομένων παχέων χυμῶν
<span class="lb" data-page="15.635" data-line="9" id="l15.635.9"></span>ἐπιτηδείοις ἔσεσθαι· γλίσχρων δ᾿ ὄντων αὐτῶν οὐχ ὑγρότητος
<span class="lb" data-page="15.635" data-line="10" id="l15.635.10"></span>μόνον, ἀλλὰ καὶ ῥύψεως ἐστι χρεία, γιγνομένης ὑπὸ τῶν
<span class="lb" data-page="15.635" data-line="11" id="l15.635.11"></span>ὀξέων χυμῶν. καὶ διὰ τοῦτο μελίκρατον μὲν ἐπιτηδειότατόν
<span class="lb" data-page="15.635" data-line="12" id="l15.635.12"></span>ἐστι τοῖς παχέσι χυμοῖς εἰς ἀνάπτυσιν, ὀξύμελι δὲ τοῖς
<span class="lb" data-page="15.635" data-line="13" id="l15.635.13"></span>γλίσχροις· ἐφεξῆς δὲ τῷ μελικράτῳ πτισάνη· καὶ μετὰ ταύτην
<span class="lb" data-page="15.635" data-line="14" id="l15.635.14"></span>ὁ γλυκὺς οἶνος, ἤδη πεπεμμένης τῆς περιπνευμονίας
<span class="lb" data-page="15.635" data-line="15" id="l15.635.15"></span>τε καὶ πλευρίτιδος πινόμενος, οὐ φλεγμαινόντων ἔτι τῶν σωμάτων·
<span class="lb" data-page="15.635" data-line="16" id="l15.635.16"></span>εἰ δὲ διψώδης εἴη πινόμενος ὁ τοιοῦτος οἶνος, ἧττον
<span class="lb" data-page="15.635" data-line="17" id="l15.635.17"></span>ἐπιτήδειος εἰς τὴν ἀνάπτυσιν γίνεται. συνελόντως δὲ
<span class="lb" data-page="15.635" data-line="18" id="l15.635.18"></span>φάναι, γλυκὺς οἶνος ἐν ὀξεῖ νοσήματι εἰς ἀνάπτυσιν μὲν
<span class="pb" data-page="15.636" id="p15.636"></span>
<span class="lb" data-page="15.636" data-line="1" id="l15.636.1"></span>ἐπιτήδειός ἐστι, κατά γε τὰς εἰρημένας ἐνεργείας αὐτοῦ καὶ
<span class="lb" data-page="15.636" data-line="2" id="l15.636.2"></span>κατὰ τὸν κοινὸν ἁπάντων οἴνων λόγον ἐκ τοῦ ῥωννύναι τὴν
<span class="lb" data-page="15.636" data-line="3" id="l15.636.3"></span>δύναμιν· μάλιστα δὲ τοῖς ἀναπτύουσι τῶν ἐν τῷ θώρακι
<span class="lb" data-page="15.636" data-line="4" id="l15.636.4"></span>καὶ πνεύμονι περιεχομένων ὑγρῶν ὁτιοῦν, (ἔμαθες γὰρ αὐτὰ
<span class="lb" data-page="15.636" data-line="5" id="l15.636.5"></span>ποικίλα ταῖς συστάσεσι καὶ ταῖς. ποιότησι καὶ ταῖς δυνάμεσιν
<span class="lb" data-page="15.636" data-line="6" id="l15.636.6"></span>ὄντα κατὰ τὸ προγνωστικὸν βιβλίον, ἔνθα τὰς τῶν
<span class="lb" data-page="15.636" data-line="7" id="l15.636.7"></span>πτυσμάτων ἐδήλου διαφορὰς) ἄλλο δ᾿ οὐδὲν ἀγαθὸν ὁ τοιοῦτος
<span class="lb" data-page="15.636" data-line="8" id="l15.636.8"></span>οἶνος ἔχει πυρέττουσι <span class="milestone ed2page" data-n="8.81" data-unit="ed2page" id="ed2page.8.81"></span>διδόμενος, ἀλλ᾿ ἧττον μὲν
<span class="lb" data-page="15.636" data-line="9" id="l15.636.9"></span>τοῦ σφοδρῶς θερμαίνοντος οἰνώδους βλάπτειν δυνήσεται,
<span class="lb" data-page="15.636" data-line="10" id="l15.636.10"></span>χρηστὸν δ᾿ οὐδὲν ἄλλο παρὰ τὰ προειρημένα, ὅτι μὴ συλλαμβάνει
<span class="lb" data-page="15.636" data-line="11" id="l15.636.11"></span>τι βραχὺ τῇ διεξόδῳ τῶν κατὰ τὴν γαστέρα. διὰ
<span class="lb" data-page="15.636" data-line="12" id="l15.636.12"></span>τοῦτο οὖν ὁ Ἱπποκράτης, ἀφ᾿ ὧν ἧττον βλάπτει τὴν ἀρχὴν
<span class="lb" data-page="15.636" data-line="13" id="l15.636.13"></span>τῆς διδασκαλίας ποιησάμενος, ὄντων πολλῶν, ἐπὶ τὰς ἰδίας
<span class="lb" data-page="15.636" data-line="14" id="l15.636.14"></span>ὠφελείας αὐτῶν μετέβη κατὰ τὴν τοῦ λόγου τελευτὴν, ὀλίγας
<span class="lb" data-page="15.636" data-line="15" id="l15.636.15"></span>οὔσας. ἐπέλθωμεν οὖν ἃ λέγει, ταῖς λέξεσιν ἀκολουθήσαντες
<span class="lb" data-page="15.636" data-line="16" id="l15.636.16"></span>αὐτοῦ· ἧττον αὐτὸν ἅπτεσθαι φρενῶν φησιν ἢ οἱ
<span class="lb" data-page="15.636" data-line="17" id="l15.636.17"></span>ἰσχυροὶ τῶν οἴνων, τουτέστιν ἧττον ἐργάζεσθαι παραφροσύνας.
<span class="lb" data-page="15.636" data-line="18" id="l15.636.18"></span>οἱ γὰρ ἰσχυροὶ σφοδρῶς θερμαίνοντες ἐμπιπλᾶσι
<span class="pb" data-page="15.637" id="p15.637"></span>
<span class="lb" data-page="15.637" data-line="1" id="l15.637.1"></span>τὴν κεφαλὴν καὶ χυμῶν καὶ ἀτμῶν καὶ θερμασίας. εἰς ὅσον οὖν
<span class="lb" data-page="15.637" data-line="2" id="l15.637.2"></span>ἀπολείπονται σφοδρᾶς θερμότητος οἱ γλυκεῖς, εἰς τοσοῦτον
<span class="lb" data-page="15.637" data-line="3" id="l15.637.3"></span>ἧττόν τε καὶ καρηβαρίαν ἐργάζονται καὶ βλάβην τῆς φρονήσεως.
<span class="lb" data-page="15.637" data-line="4" id="l15.637.4"></span>διαχωρητικωτέρους δὲ αὐτοὺς εἶναί φησι τῶν ἄλλων
<span class="lb" data-page="15.637" data-line="5" id="l15.637.5"></span>καὶ μεγαλοσπλάγχνους, τουτέστιν αὐξάνοντας τῶν σπλάγχνων
<span class="lb" data-page="15.637" data-line="6" id="l15.637.6"></span>τοὺς ὄγκους. εἴρηταί μοι περὶ τούτων ὀλίγον ἔμπροσθεν.
<span class="lb" data-page="15.637" data-line="7" id="l15.637.7"></span>οὐκ ἐπιτήδειόν γε μὴν τὸν γλυκὺν οἶνον οὐδὲ τοῖς
<span class="lb" data-page="15.637" data-line="8" id="l15.637.8"></span>πικροχόλοις εἶναί φησι, τουτέστι τοῖς τὴν πικρὰν χολὴν
<span class="lb" data-page="15.637" data-line="9" id="l15.637.9"></span>ἀθροίζουσιν, εἴθισται γὰρ τοῖς ἰατροῖς χολὴν μὲν ἁπλῶς
<span class="lb" data-page="15.637" data-line="10" id="l15.637.10"></span>ὀνομάζειν τὴν ὠχράν τε καὶ ξανθὴν, τὴν μέλαιναν δὲ χολὴν,
<span class="lb" data-page="15.637" data-line="11" id="l15.637.11"></span>ὅλον τοῦτο λέγειν, οὐχ ἁπλῶς χολήν· ἀλλ᾿ αὕτη μὲν
<span class="lb" data-page="15.637" data-line="12" id="l15.637.12"></span>ὀξεῖα, πικρὰ δ᾿ ἡ ξανθὴ, καὶ διὰ τοῦτο τοὺς πικροχόλους
<span class="lb" data-page="15.637" data-line="13" id="l15.637.13"></span>Ἱπποκράτης ὀνομάζει τοὺς πλεονάζουσαν ἔχοντας τὴν τοιαύτην
<span class="lb" data-page="15.637" data-line="14" id="l15.637.14"></span>χολήν. ἐπιμιγνυμένη μὲν οὖν ὑδατώδεσιν ἰχῶρσιν ὑγροτάτη
<span class="lb" data-page="15.637" data-line="15" id="l15.637.15"></span>τε καὶ ὠχρὰ φαίνεται· μόνη δ᾿ οὖσα, παχεῖα καὶ
<span class="lb" data-page="15.637" data-line="16" id="l15.637.16"></span>ξανθή. θερμαὶ δὲ καὶ ξηραὶ κράσεις εἰσὶν αἱ γεννῶσαι τὴν
<span class="lb" data-page="15.637" data-line="17" id="l15.637.17"></span>τοιαύτην χολὴν, ἐπιτήδειοί γε μὴν εἰς γένεσιν αὐτῆς εἰσι
<span class="lb" data-page="15.637" data-line="18" id="l15.637.18"></span>πάντες οἱ γλυκεῖς χυμοί· διὰ τοῦτο καὶ τὸ μέλι πάντων
<span class="pb" data-page="15.638" id="p15.638"></span>
<span class="lb" data-page="15.638" data-line="1" id="l15.638.1"></span>αὐτῶν ἐκχολοῦται μάλιστα, διότι γλυκύτατον· εἶθ᾿ ἑξῆς οἱ
<span class="lb" data-page="15.638" data-line="2" id="l15.638.2"></span>γλυκεῖς οἶνοι. οὐ μόνον δ᾿ ὅτι ἡ πολλὴ θερμασία τοὺς
<span class="lb" data-page="15.638" data-line="3" id="l15.638.3"></span>τοιούτους χυμοὺς ἐργάζεται πικροὺς, ἀνεπιτήδειός ἐστιν ὁ
<span class="lb" data-page="15.638" data-line="4" id="l15.638.4"></span>γλυκὺς οἶνος τοῖς πυρέττουσι, καὶ μάλισθ᾿ ὅταν ὦσι θερμοὶ
<span class="lb" data-page="15.638" data-line="5" id="l15.638.5"></span>καὶ ξηροὶ τὴν κρᾶσιν, ἀλλὰ καὶ διότι παχεῖς ὄντες οὔτ᾿
<span class="lb" data-page="15.638" data-line="6" id="l15.638.6"></span>ἐπ᾿ οὖρα διεξέρχονται ταχέως οὔτε διαπνέονται ταχέως,
<span class="lb" data-page="15.638" data-line="7" id="l15.638.7"></span>ὥστ᾿ οὐ συνάγουσιν ἑαυτοῖς οὐδὲ συνεκκενοῦσι τοὺς χολώδεις
<span class="lb" data-page="15.638" data-line="8" id="l15.638.8"></span>χυμούς. ἓν οὖν αὐτοῖς τούτοις μόνοις ἀγαθὸν ὑπάρχει
<span class="lb" data-page="15.638" data-line="9" id="l15.638.9"></span>τὸ τὴν γαστέρα λαπάττειν· ὥστ᾿ ἄν γε μὴ ποιήσωσι
<span class="lb" data-page="15.638" data-line="10" id="l15.638.10"></span>τοῦτο, παντοίως βλάπτουσι. πρὸς γὰρ τούτοις καὶ διψώδεις
<span class="lb" data-page="15.638" data-line="11" id="l15.638.11"></span>εἰσὶν, αὐτὸ τοῦτο δηλοῦντες, ὡς ἐκχολοῦνται ῥᾳδίως·
<span class="lb" data-page="15.638" data-line="12" id="l15.638.12"></span>λέγει δὲ τὸν τοιοῦτον εἶναι <span class="milestone ed1page" data-n="5.73" data-unit="ed1page" id="ed1page.5.73"></span>καὶ φυσώδη· θερμαινόμενοι
<span class="lb" data-page="15.638" data-line="13" id="l15.638.13"></span>γὰρ οἱ παχεῖς χυμοὶ πνεῦμα γεννῶσιν ἑαυτοῖς ὅμοτον
<span class="lb" data-page="15.638" data-line="14" id="l15.638.14"></span>ἀτμῶδές τε καὶ παχύ· τοιοῦτον δέ ἐστι τὸ τὰς πνευματώσεις
<span class="lb" data-page="15.638" data-line="15" id="l15.638.15"></span>ἐργαζόμενον, ὡς ἔκ γε τῶν λεπτῶν οἴνων οὔτε γεννᾶται
<span class="lb" data-page="15.638" data-line="16" id="l15.638.16"></span>πνεῦμα, κᾂν γεννηθῇ δέ ποτε, λεπτομερές τε καὶ ἀερῶδες,
<span class="lb" data-page="15.638" data-line="17" id="l15.638.17"></span>οὐχ ὁμιχλῶδές τε καὶ ἀτμῶδες. τῶν δὲ κάτω ἐντέρων
<span class="lb" data-page="15.638" data-line="18" id="l15.638.18"></span>τὸν γλυκὺν οἶνον οὔ φησιν εἶναι βλαβερὸν, καίτοι
<span class="pb" data-page="15.639" id="p15.639"></span>
<span class="lb" data-page="15.639" data-line="1" id="l15.639.1"></span>βραδυπόρου οὔσης τῆς ἀπ᾿ αὐτοῦ φύσης καὶ χρονιζούσης
<span class="lb" data-page="15.639" data-line="2" id="l15.639.2"></span>περὶ ὑποχόνδριον. αὐτὸ δὲ δὴ τοῦτ᾿ ἔστι, δι᾿ ὃ μὴ μεγάλως
<span class="lb" data-page="15.639" data-line="3" id="l15.639.3"></span>ἐνοχλεῖ τὰ κάτω τῶν ἐντέρων, ὅτι χρονίζει περὶ τὸ
<span class="lb" data-page="15.639" data-line="4" id="l15.639.4"></span>ὑποχόνδριον, ἄχρις ἂν ἐκπεφθῇ τε καὶ λεπτυνθῇ τελέως·
<span class="lb" data-page="15.639" data-line="5" id="l15.639.5"></span>εἰ δ᾿ ἅπαξ πεφθείη, ποριμωτέραν τε καὶ λεπτομερεστέραν
<span class="lb" data-page="15.639" data-line="6" id="l15.639.6"></span>ἴσχει καὶ τὴν φύσιν, ὥστε καθ᾿ ὃν λόγον ἐκ τῶν ἄνω μορίων
<span class="lb" data-page="15.639" data-line="7" id="l15.639.7"></span>ἀπώσθη κάτω, κατὰ τὸν αὐτὸν λόγον ἐκτὸς ὑπὸ τούτων
<span class="lb" data-page="15.639" data-line="8" id="l15.639.8"></span>ἐκπέμπεται.
</p>
<span class="lb rule" data-page="15.639" data-line="9" id="l15.639.9"></span>
          </article>

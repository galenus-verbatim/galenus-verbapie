<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.20">
<span class="pb page1" data-page="15.674" id="p15.674"></span>
<span class="milestone ed1page page1" data-n="5.78" data-unit="ed1page" id="ed1page.5.78"></span>
<span class="milestone ed2page page1" data-n="8.94" data-unit="ed2page" id="ed2page.8.94"></span>
<span class="lb head" data-page="15.674" data-line="6" id="l15.674.6"></span>
            <blockquote class="quote lemma">
<span class="lb" data-page="15.674" data-line="7" id="l15.674.7"></span>Εἰ μέντοι ῥοφήματι χρέοιτο πτισάνῃ, ἐπιπίνοι δὲ μελίκρητον,
<span class="lb" data-page="15.674" data-line="8" id="l15.674.8"></span>ἄγαν πλησμονῶδες ἂν εἴη καὶ φυσῶδες καὶ τοῖσι
<span class="lb" data-page="15.674" data-line="9" id="l15.674.9"></span>κατὰ τὰ ὑποχόνδρια σπλάγχνοισιν ἀσύμφορον· προπινόμενον
<span class="lb" data-page="15.674" data-line="10" id="l15.674.10"></span>μέντοι πρὸ ῥοφημάτων μελίκρητον οὐ βλάπτει ὡς
<span class="lb" data-page="15.674" data-line="11" id="l15.674.11"></span>ἐπιπινόμενον, ἀλλὰ τι καὶ ὠφελέει.
</blockquote>
<span class="lb rule" data-page="15.674" data-line="12" id="l15.674.12"></span>
            <p>
<span class="lb" data-page="15.674" data-line="13" id="l15.674.13"></span>Περὶ τῆς τάξεως ὁ λόγος αὐτῷ, ᾗ κάλλιστ᾿ ἄν τις χρῷτο
<span class="lb" data-page="15.674" data-line="14" id="l15.674.14"></span>τῷ μελικράτῳ τε καὶ πτισάνῃ. κοινὸς δὲ ἔστω σοι λόγος
<span class="lb" data-page="15.674" data-line="15" id="l15.674.15"></span>καὶ οὗτος, ὡς ἐπὶ παραδείγματος ἑνὸς διδασκόμενος μελικράτου
<span class="lb" data-page="15.674" data-line="16" id="l15.674.16"></span>τε καὶ πτισάνης· ἀεὶ γὰρ χρὴ πρότερον μὲν προσφέρεσθαι
<span class="lb" data-page="15.674" data-line="17" id="l15.674.17"></span>τά τε ῥᾳδίως διαφθειρόμενα καὶ μᾶλλον ὑπιόντα,
<span class="lb" data-page="15.674" data-line="18" id="l15.674.18"></span>δεύτερα δὲ τὰ ἐναντία. πτισάνη δὲ <span class="milestone ed2page" data-n="8.95" data-unit="ed2page" id="ed2page.8.95"></span>μελικράτου δυσφθαρτότερον
<span class="pb" data-page="15.675" id="p15.675"></span>
<span class="lb" data-page="15.675" data-line="1" id="l15.675.1"></span>καὶ ὑπέρχεται βράδιον. πρώτου μὲν οὖν τοῦ
<span class="lb" data-page="15.675" data-line="2" id="l15.675.2"></span>μελικράτου ληφθέντος οἷον ὑφήγησίς τις ἔξ αὐτοῦ γένοιτ᾿
<span class="lb" data-page="15.675" data-line="3" id="l15.675.3"></span>ἂν τῇ πτισάνῃ τῆς διαχωρήσεως· εἰ δὲ πτισάνη πρώτη
<span class="lb" data-page="15.675" data-line="4" id="l15.675.4"></span>ληφθείη, κωλυόμενον ὑπιέναι τὸ μελίκρατον ἐμφυσήσει τε
<span class="lb" data-page="15.675" data-line="5" id="l15.675.5"></span>τὸ ὑποχόνδριον εἴς τε τὴν χολὴν μεταβληθὲν ἐν τῷ χρόνῳ
<span class="lb" data-page="15.675" data-line="6" id="l15.675.6"></span>καὶ τῇ πτισάνῃ τι λυμανεῖται.
</p>
<span class="lb rule" data-page="15.675" data-line="7" id="l15.675.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.30">
<span class="pb page1" data-page="15.686" id="p15.686"></span>
<span class="milestone ed1page page1" data-n="5.80" data-unit="ed1page" id="ed1page.5.80"></span>
<span class="milestone ed2page page1" data-n="8.99" data-unit="ed2page" id="ed2page.8.99"></span>
<span class="lb head" data-page="15.686" data-line="8" id="l15.686.8"></span>
            <blockquote class="quote lemma">
<span class="lb" data-page="15.686" data-line="9" id="l15.686.9"></span>Ἔστι δ᾿ ὅτε καὶ φλαῦρον τοῦτο ἐν τῇσιν ὀξείῃσι νούσοισι
<span class="lb" data-page="15.686" data-line="10" id="l15.686.10"></span>γίνεται, μάλιστα μὲν ὅτι φῦσαν κωλύει περαιοῦσθαι, ἀλλὰ
<span class="lb" data-page="15.686" data-line="11" id="l15.686.11"></span>παλινδρομέειν ποιέει· ἔτι δὲ καὶ ἄλλως γυιοῖ καὶ τὰ
<span class="lb" data-page="15.686" data-line="12" id="l15.686.12"></span>ἀκρωτήρια ψύχει. ταύτην καὶ οἶδα μούνην βλάβην τὴν δι᾿
<span class="lb" data-page="15.686" data-line="13" id="l15.686.13"></span>ὀξυμέλιτος γιγνομένην, ἥτις καὶ ἀξίη γραφῆς.
</blockquote>
<span class="lb rule" data-page="15.686" data-line="14" id="l15.686.14"></span>
            <p>
<span class="lb" data-page="15.686" data-line="15" id="l15.686.15"></span>Τὸ ξυσθῆναι τὸ ἔντερον οὐκ ἀγαθόν ἐστιν ἐνίοτε κατὰ
<span class="lb" data-page="15.686" data-line="16" id="l15.686.16"></span>τὰς ὀξείας νόσους· ἕλκωσις γάρ τις ἐπιπολῆς ἐστιν ἡ ξυσματώδης
<span class="lb" data-page="15.686" data-line="17" id="l15.686.17"></span>διάθεσις. οὖσα δὲ τοιαύτη λυπεῖται πρὸς ἁπάντων
<span class="pb" data-page="15.687" id="p15.687"></span>
<span class="lb" data-page="15.687" data-line="1" id="l15.687.1"></span>τῶν διεξερχομένων καὶ μάλιστα τῶν ἐχόντων τινὰ δῆξιν·
<span class="lb" data-page="15.687" data-line="2" id="l15.687.2"></span>λυπηθὲν δὲ τὸ ἔντερον, εἰ μὴ παραχρῆμα τὴν ἔκκρισιν
<span class="lb" data-page="15.687" data-line="3" id="l15.687.3"></span>τῶν δακνόντων ποιήσαιτο, πρὸς τὴν ἄνω χώραν ἀναπέμπει
<span class="lb" data-page="15.687" data-line="4" id="l15.687.4"></span>τὰ διεξερχόμενα. κατὰ τοῦτον οὖν τὸν λόγον καὶ ταῖς τούτου
<span class="lb" data-page="15.687" data-line="5" id="l15.687.5"></span>φύσαις ἄνω συμβαίνει παλινδρομεῖν. φυσικὴν γὰρ ἐνέργειαν
<span class="lb" data-page="15.687" data-line="6" id="l15.687.6"></span>ἔχει τὰ ἔντερα τὴν περισταλτικὴν, ὡς ἐν τοῖς περὶ
<span class="lb" data-page="15.687" data-line="7" id="l15.687.7"></span>τῶν φυσικῶν δυνάμεων ὑπομνήμασι δέδεικται· ταχύτητος δ᾿
<span class="lb" data-page="15.687" data-line="8" id="l15.687.8"></span>ἔργον ἐστὶν ἀπωθεῖσθαι τὰ περιεχόμενα πρὸς τῶν μερῶν
<span class="lb" data-page="15.687" data-line="9" id="l15.687.9"></span>ἐκείνων ἐν οἶς περιέχεται. ὅταν μὲν οὖν ἄνωθεν ἡ κίνησις
<span class="lb" data-page="15.687" data-line="10" id="l15.687.10"></span>ἄρξηται, κάτω τὴν ἔκκρισιν ἴσχει τὰ περιεχόμενα· κάτωθεν
<span class="lb" data-page="15.687" data-line="11" id="l15.687.11"></span>δὲ ἀρξαμένης αὐτῆς ἄνω φέρεται. καὶ τοῦτό γε σαφῶς
<span class="lb" data-page="15.687" data-line="12" id="l15.687.12"></span>φαίνεται κᾀν τῷ κατὰ φύσιν ἔχειν συμβαῖνον, ὅταν ὑπιούσης
<span class="lb" data-page="15.687" data-line="13" id="l15.687.13"></span>ἀθρόως ποτὲ χολῆς εἰς τὰ κάτω τῶν ἐντέρων ἐπίσχωμεν
<span class="lb" data-page="15.687" data-line="14" id="l15.687.14"></span>τὴν ἔκκρισιν ἢ τῷ παρεῖναι τοιαύτην πρᾶξιν, ἣν μὴ
<span class="lb" data-page="15.687" data-line="15" id="l15.687.15"></span>διακόπτειν δυνατόν ἐστιν, ἢ τῷ μὴ παρεῖναι πλησίον ἀπόπατον·
<span class="lb" data-page="15.687" data-line="16" id="l15.687.16"></span>ἐν γὰρ τοῖς τοιούτοις καιροῖς ἀνατρεχούσης αἰσθανόμεθα
<span class="lb" data-page="15.687" data-line="17" id="l15.687.17"></span>τῆς χολῆς οὕτως ὡς μηκέτι ἐκκριθῆναι. τινὲς μὲν
<span class="pb" data-page="15.688" id="p15.688"></span>
<span class="lb" data-page="15.688" data-line="1" id="l15.688.1"></span>οὖν ἐπὶ τῇ τοιαύτῃ τῆς χολῆς ἀναδρομῇ τὸν στόμαχον ἴσχουσι
<span class="lb" data-page="15.688" data-line="2" id="l15.688.2"></span>κακῶς· <span class="milestone ed2page" data-n="8.100" data-unit="ed2page" id="ed2page.8.100"></span>ἔνιοι δὲ συμπληροῦνταί τε καὶ δακνωδῶς
<span class="lb" data-page="15.688" data-line="3" id="l15.688.3"></span>ἀλγοῦσι τὴν κεφαλὴν, ἔνιοι δὲ ἀμφότερα πάσχουσιν.
<span class="lb" data-page="15.688" data-line="4" id="l15.688.4"></span>οὕτως οὖν ἡ καὶ ξυσματώδης ἐν τοῖς ἐντέροις διάθεσις ἐνίοτε
<span class="lb" data-page="15.688" data-line="5" id="l15.688.5"></span>μὲν τὴν ἔκκρισιν εἰς τὸ κάτωθεν ἐργάζεται ταχέως, οὐχ
<span class="lb" data-page="15.688" data-line="6" id="l15.688.6"></span>ὑπομένουσα τὴν τῶν πασχόντων ἀνίαν, ἐνίοτε δὲ κάτωθεν
<span class="lb" data-page="15.688" data-line="7" id="l15.688.7"></span>πρὸς τὴν ἄνωθεν χώραν, ὅταν μὴ παραχρῆμα τὸ διεξερχόμενον
<span class="lb" data-page="15.688" data-line="8" id="l15.688.8"></span>ἐκπέσῃ διὰ τῆς ἔδρας, ἀλλ᾿ ὁ κατ᾿ αὐτὴν μῦς ὁ κυκλοτερῶς
<span class="lb" data-page="15.688" data-line="9" id="l15.688.9"></span>συσταλεὶς καὶ σφίγξας τὸ πέρας τοῦ ἀπευθυσμένου,
<span class="lb" data-page="15.688" data-line="10" id="l15.688.10"></span>τὴν ἀρχὴν τῆς περισταλτικῆς κινήσεως ἐκ τῶν κάτω
<span class="lb" data-page="15.688" data-line="11" id="l15.688.11"></span>μερῶν ἄνω ποιήσηται. διὰ τοῦτο μὲν οὖν οὐ φῦσα μόνον,
<span class="lb" data-page="15.688" data-line="12" id="l15.688.12"></span>ἀλλὰ καὶ περίττωμα κατὰ τὰς τοιαύτας διαθέσεις παλινδρομεῖ.
<span class="lb" data-page="15.688" data-line="13" id="l15.688.13"></span>συμβαίνει δὲ καὶ τὴν δύναμιν βλάπτεσθαι διὰ τὴν
<span class="lb" data-page="15.688" data-line="14" id="l15.688.14"></span>ἑπομένην δῆξιν ἐν τῇ διόδῳ· τὰ γὰρ ξυόμενα, κᾂν βραχυτάτην
<span class="lb" data-page="15.688" data-line="15" id="l15.688.15"></span>ἴσχῃ τὸ διεξερχόμενον δῆξιν, ἀνιᾶται σφοδρῶς· ἴσμεν
<span class="lb" data-page="15.688" data-line="16" id="l15.688.16"></span>δὲ ὅτι πᾶν ἄλγημα καταλυτικόν ἐστι δυνάμεως καὶ διὰ τοῦτο
<span class="lb" data-page="15.688" data-line="17" id="l15.688.17"></span>καὶ τῶν ἀκρωτηρίων ψυκτικόν. ταύτην καὶ οἶδα μούνην
<span class="lb" data-page="15.688" data-line="18" id="l15.688.18"></span>βλάβην τὴν δι᾿ ὀξυμέλιτος γιγνομένην, ἥτις καὶ ἀξίη γραφῆς.
<span class="pb" data-page="15.689" id="p15.689"></span>
<span class="lb" data-page="15.689" data-line="1" id="l15.689.1"></span>ἐδίδαξεν ὁ λόγος ὀλίγον ἔμπροσθεν ἁπάσας τὰς ἐκ
<span class="lb" data-page="15.689" data-line="2" id="l15.689.2"></span>μελικράτου καὶ οἴνου καὶ ὕδατος βλάβας ἐκπεφευγὸς τὸ μετρίως
<span class="lb" data-page="15.689" data-line="3" id="l15.689.3"></span>κεκραμένον ὀξύμελι· μόνον οὖν ὅταν βλάπτῃ τοῦτο,
<span class="lb" data-page="15.689" data-line="4" id="l15.689.4"></span>βλάπτει τῷ ξύειν τὸ ἔντερον· ἐργάζεται δὲ τοῦτό ποτε τοῖς
<span class="lb" data-page="15.689" data-line="5" id="l15.689.5"></span>ἀσθενεστέραν ἔχουσι φύσιν καὶ παθεῖν ἐπιτήδειον τὸ
<span class="lb" data-page="15.689" data-line="6" id="l15.689.6"></span>ἔντερον.
</p>
<span class="lb rule" data-page="15.689" data-line="7" id="l15.689.7"></span>
          </article>

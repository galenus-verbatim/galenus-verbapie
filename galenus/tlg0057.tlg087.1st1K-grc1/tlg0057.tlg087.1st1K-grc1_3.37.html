<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.37">
<span class="pb page1" data-page="15.700" id="p15.700"></span>
<span class="milestone ed1page page1" data-n="5.82" data-unit="ed1page" id="ed1page.5.82"></span>
<span class="milestone ed2page page1" data-n="8.104" data-unit="ed2page" id="ed2page.8.104"></span>
<span class="lb head" data-page="15.700" data-line="16" id="l15.700.16"></span>
            <blockquote class="quote lemma">
<span class="lb" data-page="15.700" data-line="17" id="l15.700.17"></span>Ὑποπτεύσαντι μέντοι ἐν ταύτῃσι τῇσι νούσοισιν ἢ καρηβαρίην
<span class="lb" data-page="15.700" data-line="18" id="l15.700.18"></span>ἰσχυρὴν ἢ φρενῶν ἅψιν, παντάπασιν οἴνου ἀποσχετέον,
<span class="pb" data-page="15.701" id="p15.701"></span>
<span class="lb" data-page="15.701" data-line="1" id="l15.701.1"></span>ὕδατι δὲ ἐν τῷ τοιῷδε χρηστέον ἢ ὑδαρέα καὶ κιῤῥὸν
<span class="lb" data-page="15.701" data-line="2" id="l15.701.2"></span>παντελῶς δοτέον οἶνον καὶ ἄοσμον παντάπασι καὶ
<span class="lb" data-page="15.701" data-line="3" id="l15.701.3"></span>μετὰ τὴν πόσιν αὐτοῦ ὕδωρ μεταποτέον ὀλίγον· οὕτω
<span class="lb" data-page="15.701" data-line="4" id="l15.701.4"></span>γὰρ ἂν ἧσσον τὸ ἀπὸ τοῦ οἴνου μένος ἅπτοιτο τῆς κεφαλῆς
<span class="lb" data-page="15.701" data-line="5" id="l15.701.5"></span>καὶ γνώμης.
</blockquote>
<span class="lb rule" data-page="15.701" data-line="6" id="l15.701.6"></span>
            <p>
<span class="lb" data-page="15.701" data-line="7" id="l15.701.7"></span>Ἅπτεσθαι φρενῶν λέγεται τηνικαῦτα, ὅταν ὁ κάμνων
<span class="lb" data-page="15.701" data-line="8" id="l15.701.8"></span>πυρέσσων παραφρονῇ· καὶ νῦν οὖν φρενῶν ἅψιν ἔφη τὴν
<span class="lb" data-page="15.701" data-line="9" id="l15.701.9"></span>παραφροσύνην, ἐν ᾖ φεύγειν κελεύει τὸν οἶνον, ὡσαύτως δὲ
<span class="lb" data-page="15.701" data-line="10" id="l15.701.10"></span>κᾀν ταῖς ἰσχυραῖς κεφαλαλγίαις· εἴρηται δὲ περὶ ἀμφοῖν
<span class="lb" data-page="15.701" data-line="11" id="l15.701.11"></span>πρόσθεν. ἀλλὰ νῦν γε προειπὼν παντάπασιν ἀποσχετέον
<span class="lb" data-page="15.701" data-line="12" id="l15.701.12"></span>εἶναι τοῦ οἴνου κατὰ τὰ προειρημένα συμπτώματα
<span class="lb" data-page="15.701" data-line="13" id="l15.701.13"></span><span class="milestone ed2page" data-n="8.105" data-unit="ed2page" id="ed2page.8.105"></span>φησὶν ἐφεξῆς ὑδαρέα καὶ κιῤῥὸν παντελῶς δοτέον καὶ ἄοσμον.
<span class="lb" data-page="15.701" data-line="14" id="l15.701.14"></span>τὸ μὲν οὖν ὑδαρῆ καὶ ἄοσμον διδόναι καλῶς εἴρηται,
<span class="lb" data-page="15.701" data-line="15" id="l15.701.15"></span>τὸ δὲ κιῤῥὸν οὐ πάνυ προσίεμαι· βελτίων γὰρ ὁ ὑδατώδης
<span class="lb" data-page="15.701" data-line="16" id="l15.701.16"></span>εἰς ταῦτα, λευκὸς ὢν δηλονότι. τό γε μὴν ἡνίκα
<span class="lb" data-page="15.701" data-line="17" id="l15.701.17"></span>δοίημέν ποτε ἐπὶ τῶν οὕτως ἐχόντων οἶνον, εὐθέως ἐπιπίνειν
<span class="lb" data-page="15.701" data-line="18" id="l15.701.18"></span>ὕδωρ, ἀσφαλῶς συνεβούλευσεν· ἧσσον γὰρ ἂν, φησὶ, τὸ
<span class="pb" data-page="15.702" id="p15.702"></span>
<span class="lb" data-page="15.702" data-line="1" id="l15.702.1"></span>ἀπὸ τοῦ οἴνου μένος, ὅπερ ἐστὶν ἰσχὺς, ἅπτοιτο τῆς κεφαλῆς
<span class="lb" data-page="15.702" data-line="2" id="l15.702.2"></span>καὶ τῆς γνώμης· ἅπτοιτο μὲν εἰπὼν κατὰ τὸ συνήθες
<span class="lb" data-page="15.702" data-line="3" id="l15.702.3"></span>αὐτῷ καὶ δηλώσας ὅτι καὶ τὴν ἅψιν τῶν φρενῶν ἀπὸ τούτου
<span class="lb" data-page="15.702" data-line="4" id="l15.702.4"></span>τοῦ ῥήματος ἐποίησε, συνεθηστέρου τοῖς ἀνθρώποις
<span class="lb" data-page="15.702" data-line="5" id="l15.702.5"></span>ὄντος ἢ τὸ τῆς ἅψεως ὄνομα. κεφαλῆς δὲ καὶ γνώμης εἶπεν
<span class="lb" data-page="15.702" data-line="6" id="l15.702.6"></span>ἅπτεσθαι τὸν οἶνον, διότι θερμὸς ὢν αὐτός τε διὰ
<span class="lb" data-page="15.702" data-line="7" id="l15.702.7"></span>ταχέων ἐπὶ τὴν κεφαλὴν ἀναφέρεται καὶ συναναφέρει τοὺς
<span class="lb" data-page="15.702" data-line="8" id="l15.702.8"></span>ζέοντας ἐν τῷ σώματι χυμούς. ὅτι δὲ τὴν κεφαλὴν κακοῖ,
<span class="lb" data-page="15.702" data-line="9" id="l15.702.9"></span>διὰ τοῦτο καὶ τὴν γνώμην· ἐν ταύτῃ γάρ ἐστι τὸ φρονοῦν
<span class="lb" data-page="15.702" data-line="10" id="l15.702.10"></span>καὶ λογιζόμενον μέρος τῆς ψυχῆς.
</p>
<span class="lb rule" data-page="15.702" data-line="11" id="l15.702.11"></span>
          </article>

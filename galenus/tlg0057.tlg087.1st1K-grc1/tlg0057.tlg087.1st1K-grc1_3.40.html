<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.40">
<span class="pb page1" data-page="15.705" id="p15.705"></span>
<span class="milestone ed1page page1" data-n="5.83" data-unit="ed1page" id="ed1page.5.83"></span>
<span class="milestone ed2page page1" data-n="8.106" data-unit="ed2page" id="ed2page.8.106"></span>
<span class="lb head" data-page="15.705" data-line="14" id="l15.705.14"></span>
            <blockquote class="quote lemma">
<span class="lb" data-page="15.705" data-line="15" id="l15.705.15"></span>Λουτρὸν δὲ συχνοῖσι τῶν νουσημάτων ἀρήγοι ἂν χρεομένοισιν,
<span class="lb" data-page="15.705" data-line="16" id="l15.705.16"></span>ἐς τὰ μὲν ξυνεχέως, ἐς τὰ δὲ οὔ· ἔστι δ᾿ ὅτε ἧσσον
<span class="lb" data-page="15.705" data-line="17" id="l15.705.17"></span>χρηστέον, διὰ τὴν ἀπαρασκευασίην τῶν ἀνθρώπων. ἐν
<span class="lb" data-page="15.705" data-line="18" id="l15.705.18"></span>ὀλίγῃσι γὰρ οἰκίῃσι παρεσκεύασται τὰ ἄρμενα καὶ οἱ θεραπεύσοντες
<span class="pb" data-page="15.706" id="p15.706"></span>
<span class="lb" data-page="15.706" data-line="1" id="l15.706.1"></span>ὡς δεῖ· εἰ δὲ μὴ παγκάλως λούοιτο, βλάπτοιτο
<span class="lb" data-page="15.706" data-line="2" id="l15.706.2"></span>ἂν οὐ σμικρά. καὶ γὰρ σκέπης ἀκάπνου δεῖ καὶ ὕδατος
<span class="lb" data-page="15.706" data-line="3" id="l15.706.3"></span>δαψιλέος καὶ λουτροῦ συχνοῦ καὶ μὴ λίην λάβρου, ἤν γε
<span class="lb" data-page="15.706" data-line="4" id="l15.706.4"></span>μὴ οὕτω δέῃ.
</blockquote>
<span class="lb rule" data-page="15.706" data-line="5" id="l15.706.5"></span>
            <p>
<span class="lb" data-page="15.706" data-line="6" id="l15.706.6"></span>Ἔοικε κατὰ τοὺς Ἱπποκράτους χρόνους οὐδέπω ταυτὶ
<span class="lb" data-page="15.706" data-line="7" id="l15.706.7"></span>τὰ βαλανεῖα κατεσκευάσθαι· τό τε γὰρ ἐν ὀλίγαις οἰκίαις
<span class="lb" data-page="15.706" data-line="8" id="l15.706.8"></span>λέγειν αὐτὸν παρεσκευάσθαι τά τε ἄρμενα καὶ τοὺς θεραπεύσοντας
<span class="lb" data-page="15.706" data-line="9" id="l15.706.9"></span>ὡς δεῖ καὶ πρὸς τούτοις ἔτι καὶ σκέπης ἀκάπνου
<span class="lb" data-page="15.706" data-line="10" id="l15.706.10"></span>χρείαν εἶναι καὶ ὕδατος δαψιλοῦς καὶ τἄλλα ὅσα τούτοις
<span class="lb" data-page="15.706" data-line="11" id="l15.706.11"></span>ἐφεξῆς εἶπεν, ὡς ἐν ταῖς οἰκίαις ἔτι θερμαινομένου τοῦ ὕδατος
<span class="lb" data-page="15.706" data-line="12" id="l15.706.12"></span>ἐν λέβησιν, εἶτ᾿ ἐγχεομένου τῶν ἐμβατῶν ταῖς πυέλοις,
<span class="lb" data-page="15.706" data-line="13" id="l15.706.13"></span>ἔνδειξιν ἔχει. τὸ δὲ ἐπὶ τῷ τέλει τῆς ῥήσεως εἰρημένον,
<span class="lb" data-page="15.706" data-line="14" id="l15.706.14"></span>ὡς καὶ λουτροῦ συχνοῦ χρεία ἐστὶ καὶ μὴ λίην λάβρου, ἤν
<span class="lb" data-page="15.706" data-line="15" id="l15.706.15"></span>γε μὴ οὕτω δέῃ, εἴ γε μεμνήμεθα, παραφυλάττειν δεῖ κατὰ
<span class="lb" data-page="15.706" data-line="16" id="l15.706.16"></span>τὴν ἑξῆς διδασκαλίαν· αὐτὸς γὰρ ἐρεῖ τίνες εἰσὶν οἱ λάβρου
<span class="lb" data-page="15.706" data-line="17" id="l15.706.17"></span>ποτέ δεόμενοι τοῦ λουτροῦ, τουτέστι καταντλουμένου τοῦ
<span class="pb" data-page="15.707" id="p15.707"></span>
<span class="lb" data-page="15.707" data-line="1" id="l15.707.1"></span>κάμνοντος ὕδατι πολλῷ. εἰ γὰρ μὴ φαίνοιτο λέγων αὐτὸς,
<span class="lb" data-page="15.707" data-line="2" id="l15.707.2"></span>ἡμεῖς ζητήσομεν οὐχ ἁπλῶς, οὐδ᾿ ὡς ἔτυχεν, ἀλλὰ μετὰ τοῦ
<span class="lb" data-page="15.707" data-line="3" id="l15.707.3"></span>ἀκολουθίαν φυλάττειν τοῖς ὑπ᾿ αὐτοῦ γεγραμμένοις.
</p>
<span class="lb rule" data-page="15.707" data-line="4" id="l15.707.4"></span>
          </article>

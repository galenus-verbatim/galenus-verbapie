<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.41">
<span class="pb page1" data-page="15.707" id="p15.707"></span>
<span class="milestone ed1page page1" data-n="5.83" data-unit="ed1page" id="ed1page.5.83"></span>
<span class="milestone ed2page page1" data-n="8.106" data-unit="ed2page" id="ed2page.8.106"></span>
<span class="lb head" data-page="15.707" data-line="5" id="l15.707.5"></span>
            <blockquote class="quote lemma">
<span class="lb" data-page="15.707" data-line="6" id="l15.707.6"></span><span class="milestone ed2page" data-n="8.107" data-unit="ed2page" id="ed2page.8.107"></span>Καὶ μᾶλλον μὲν μὴ σμήχεσθαι· ἢν δὲ σμήχηται,
<span class="lb" data-page="15.707" data-line="7" id="l15.707.7"></span>θερμῷ χρέεσθαι αὐτέῳ καὶ πολλαπλασίῳ ἢ ὡς νομίζεται
<span class="lb" data-page="15.707" data-line="8" id="l15.707.8"></span>σμήγματι· καὶ προσκαταχεῖσθαι μὴ ὀλίγῳ καὶ ταχέως
<span class="lb" data-page="15.707" data-line="9" id="l15.707.9"></span>μετακαταχεῖσθαι.
</blockquote>
<span class="lb rule" data-page="15.707" data-line="10" id="l15.707.10"></span>
            <p>
<span class="lb" data-page="15.707" data-line="11" id="l15.707.11"></span>Οὐ δεῖται τοῦ σμήχεσθαι κάμνων οὐδεὶς ὅταν λούηται,
<span class="lb" data-page="15.707" data-line="12" id="l15.707.12"></span>πλὴν εἰ ῥυπῶν ᾖ καὶ κνησμώδης. χρῄζουσι γὰρ οἱ κάμνοντες
<span class="lb" data-page="15.707" data-line="13" id="l15.707.13"></span>ἀκοπώτατα καὶ ἀοχλητότατα διαβραχῆναι τῷ ὕδατι· τὸ
<span class="lb" data-page="15.707" data-line="14" id="l15.707.14"></span>δὲ σμήξασθαι διὰ ῥυμμάτων γίγνεται δακνωδῶν ὄντων αὐτῶν
<span class="lb" data-page="15.707" data-line="15" id="l15.707.15"></span>καὶ ξηραντικῶν, ὥστε ἐναντιώτατόν ἐστι τοῦτο τῇ δυνάμει
<span class="lb" data-page="15.707" data-line="16" id="l15.707.16"></span>τε καὶ χρείᾳ τοῦ λουτροῦ. δεομένου μέντοι σμήχεσθαι
<span class="lb" data-page="15.707" data-line="17" id="l15.707.17"></span>τοῦ κάμνοντος ἢ διὰ ῥύπον ἢ διὰ κνησμὸν, ἐκλύειν
<span class="pb" data-page="15.708" id="p15.708"></span>
<span class="lb" data-page="15.708" data-line="1" id="l15.708.1"></span>δύναμιν τοῦ σμηκτικοῦ φαρμάκου μίξει πλείονος ὕδατος,
<span class="lb" data-page="15.708" data-line="2" id="l15.708.2"></span>ἐπεμβάλλοντας καὶ τοῦ ἐλαίου· καὶ διὰ τοῦτ᾿ εἶπεν ὁ Ἱπποκράτης,
<span class="lb" data-page="15.708" data-line="3" id="l15.708.3"></span>πολλαπλασίῳ δεῖ χρῆσθαι ἢ ὡς νομίζεται τῷ σμήγματι,
<span class="lb" data-page="15.708" data-line="4" id="l15.708.4"></span>τουτέστιν ἢ ὡς εἴθισται πρὸς τῶν ὑγιαινόντων. οὐ
<span class="lb" data-page="15.708" data-line="5" id="l15.708.5"></span>γὰρ δὴ τὴν οὐσίαν τοῦ σμήχοντος φαρμάκου κελεύει πολλαπλασίαν
<span class="lb" data-page="15.708" data-line="6" id="l15.708.6"></span>ἐπὶ τῶν νοσούντων παραλαμβάνειν, ὥς γε καὶ τὸ
<span class="lb" data-page="15.708" data-line="7" id="l15.708.7"></span>μὴ σμηχᾶσθαι μᾶλλον αἱρεῖται τοῦ σμᾶσθαι· ἀλλὰ τὸ πλῆθος
<span class="lb" data-page="15.708" data-line="8" id="l15.708.8"></span>τοῦ σμήγματος ἀξιοῖ πολλαπλάσιον ἐπὶ τῶν νοσούντων
<span class="lb" data-page="15.708" data-line="9" id="l15.708.9"></span>γίγνεσθαι κατὰ τὴν τοῦ ὕδατος αὔξησιν. ὁ γὰρ αὐτὸς λογισμὸς
<span class="lb" data-page="15.708" data-line="10" id="l15.708.10"></span>ὑπαγορεύει καὶ τὸ φεύγειν τὰ σμῶντα, μὴ κνήσεως
<span class="lb" data-page="15.708" data-line="11" id="l15.708.11"></span>ἢ ῥύπου κατεπείγοντος καὶ τὸ δριμέσιν αὐτοῖς καὶ ἀκράτοις
<span class="lb" data-page="15.708" data-line="12" id="l15.708.12"></span>μὴ χρῆσθαι. ὥσπερ δὲ τῷ πλήθει τῆς τοῦ ὕδατος μίξεως
<span class="lb" data-page="15.708" data-line="13" id="l15.708.13"></span>ἐξέλυσε τὴν ἐκ τοῦ σμῶντος φαρμάκου δριμύτητα, κατὰ τὸν
<span class="lb" data-page="15.708" data-line="14" id="l15.708.14"></span>αὐτὸν λόγον ὅλου σμήγματος ἐκλύει τὴν δύναμιν, ἐπικαταχέων
<span class="lb" data-page="15.708" data-line="15" id="l15.708.15"></span>ὕδωρ εὐθέως θερμὸν καὶ καθαρὸν δαψιλὲς, εἶτ᾿ αὖθις
<span class="lb" data-page="15.708" data-line="16" id="l15.708.16"></span>ἐπὶ τούτῳ πάλιν ἕτερον.
</p>
<span class="lb rule" data-page="15.708" data-line="17" id="l15.708.17"></span>
          </article>

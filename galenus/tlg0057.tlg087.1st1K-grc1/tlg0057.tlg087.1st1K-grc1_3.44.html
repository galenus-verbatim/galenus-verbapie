<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.44">
<span class="pb page1" data-page="15.710" id="p15.710"></span>
<span class="milestone ed1page page1" data-n="5.84" data-unit="ed1page" id="ed1page.5.84"></span>
<span class="milestone ed2page page1" data-n="8.108" data-unit="ed2page" id="ed2page.8.108"></span>
<span class="lb head" data-page="15.710" data-line="13" id="l15.710.13"></span>
            <blockquote class="quote lemma">
<span class="lb" data-page="15.710" data-line="14" id="l15.710.14"></span>Καὶ μετακέρασμα πολὺ ἡτοιμάσθαι.
</blockquote>
<span class="lb rule" data-page="15.710" data-line="15" id="l15.710.15"></span>
            <p>
<span class="lb" data-page="15.710" data-line="16" id="l15.710.16"></span>Ἔνεστι μὲν καὶ ὑφ᾿ ἓν ἀναγνῶναι μετακέρασμα, δυνατὸν
<span class="lb" data-page="15.710" data-line="17" id="l15.710.17"></span>δὲ καὶ καθ᾿ αὑτὴν ἀκοῦσαι τὴν μετὰ πρόθεσιν, ἰδίᾳ δὲ
<span class="lb" data-page="15.710" data-line="18" id="l15.710.18"></span>πάλιν τὸ κέρασμα· καὶ γὰρ ἐν τούτῳ τῷ βιβλίῳ καὶ ἐν ἄλλοις
<span class="pb" data-page="15.711" id="p15.711"></span>
<span class="lb" data-page="15.711" data-line="1" id="l15.711.1"></span>Ἱπποκράτης φαίνεται χρώμενος τῇ μετὰ προθέσει κατὰ τὸ
<span class="lb" data-page="15.711" data-line="2" id="l15.711.2"></span>τῶν Ἰώνων ἔθος ἐλλειπτικῶς· ἔστι δὲ τὸ πλῆρες τοιοῦτο
<span class="lb" data-page="15.711" data-line="3" id="l15.711.3"></span>καὶ μετὰ ταῦτα κέρασμα πολὺ ἡτοιμάσθαι. εἴτε δ᾿ ὑφ᾿ ἓν
<span class="lb" data-page="15.711" data-line="4" id="l15.711.4"></span>ἀκούει τις μετακέρασμα, εἴτε καὶ διελὼν ἀντὶ τοῦ μετὰ
<span class="lb" data-page="15.711" data-line="5" id="l15.711.5"></span>ταῦτα κέρασμα, μία διάνοια κοινὴ τῶν λέξεων ἀμφοτέρων
<span class="lb" data-page="15.711" data-line="6" id="l15.711.6"></span>ἐστίν· ἡτοιμάσθαι γὰρ βούλεται κέρασμα μέλλον καταχεῖσθαι
<span class="lb" data-page="15.711" data-line="7" id="l15.711.7"></span>τοῦ λουομένου, μετὰ τὸ χρήσασθαι τῷ κατὰ τὴν πύελον
<span class="lb" data-page="15.711" data-line="8" id="l15.711.8"></span>λουτρῷ. ὅπερ καὶ νῦν εἰώθασι πάντες οἱ ἰατροὶ ποιεῖν,
<span class="lb" data-page="15.711" data-line="9" id="l15.711.9"></span>ὅταν ἀσθενοῦντα λούσωσιν· οὐ γὰρ εἰς τὴν ψυχρὰν δεξαμενὴν
<span class="lb" data-page="15.711" data-line="10" id="l15.711.10"></span>ἐμβῆναι ἐπιτρέπουσιν, ἀλλ᾿ ἀντ᾿ ἐκείνης ἐπιχέουσιν
<span class="lb" data-page="15.711" data-line="11" id="l15.711.11"></span>ὕδωρ χλιαρὸν, ἔνιοι δὲ καὶ πυέλους ὅλας ὕδατος τοιούτου
<span class="lb" data-page="15.711" data-line="12" id="l15.711.12"></span>πληροῦσιν. ὥσπερ γὰρ ἐχαλάσθη καὶ ἠραιώθη τὸ σῶμα
<span class="lb" data-page="15.711" data-line="13" id="l15.711.13"></span>κατὰ τὸ θερμὸν λουτρὸν, οὕτως αὖ πάλιν ἠρέμα συναγαγεῖν
<span class="lb" data-page="15.711" data-line="14" id="l15.711.14"></span>αὐτὸ βούλεται καὶ σφίγξαι· τοῦτο γὰρ εἰς ῥώμην δυνάμεως
<span class="lb" data-page="15.711" data-line="15" id="l15.711.15"></span>συντελεῖ καὶ πρὸς τὸ μὴ ῥᾳδίως βλάπτεσθαι τὸν ἄνθρωπον,
<span class="lb" data-page="15.711" data-line="16" id="l15.711.16"></span>εἴ τις ἐξαφνίδιος ἐν τῷ περιέχοντι γίγνοιτο πρὸς τὸ ψυχρὸν
<span class="lb" data-page="15.711" data-line="17" id="l15.711.17"></span>μεταβολή. κατὰ τοῦτο γοῦν καὶ ὑγιαίνοντες εἰς τὸ
<span class="lb" data-page="15.711" data-line="18" id="l15.711.18"></span>ψυχρὸν ὕδωρ ἑαυτοὺς ἐμβάλλουσι μετὰ τὸ θερμὸν λουτρόν·
<span class="pb" data-page="15.712" id="p15.712"></span>
<span class="lb" data-page="15.712" data-line="1" id="l15.712.1"></span>ἀλλ᾿ οἵ γε ἀσθενοῦντες οὐ φέρουσι τὴν ὁμιλίαν τοῖ ψυχροῦ
<span class="lb" data-page="15.712" data-line="2" id="l15.712.2"></span>ἀβλαβῶς, διὸ θραύομεν αὐτὸ, θερμὸν ἐπιμιγνύντες. ἡ δὲ
<span class="lb" data-page="15.712" data-line="3" id="l15.712.3"></span>τῆς μίξεως ποσότης εὑρίσκεται πρῶτον μὲν εἰς τὴν τοῦ
<span class="lb" data-page="15.712" data-line="4" id="l15.712.4"></span>σώματος ἡμῶν ἀποβλεπόντων διάθεσιν, εἶθ᾿ ἑξῆς εἰς τὴν
<span class="lb" data-page="15.712" data-line="5" id="l15.712.5"></span>οἰκείαν τοῦ κάμνοντος φύσιν, ἡλικίαν τε καὶ ὥραν καὶ χώραν
<span class="lb" data-page="15.712" data-line="6" id="l15.712.6"></span>καὶ τὴν παροῦσαν κατάστασιν τοῦ περιέχοντος. κάλλιον
<span class="lb" data-page="15.712" data-line="7" id="l15.712.7"></span>δὲ ποιήσουσιν ὅσοι τῶν τριῶν οὐκ ἐλάττω παρασκευάσουσι
<span class="lb" data-page="15.712" data-line="8" id="l15.712.8"></span>τὰ μετὰ τὸ θερμὸν λουτρὸν ὕδατα χλιαρὰ, διαφέροντα ἀλλήλων·
<span class="lb" data-page="15.712" data-line="9" id="l15.712.9"></span>ὡς τὸ μὲν ἱκανῶς εἶναι χλιαρὸν, τὸ δὲ δεύτερον
<span class="lb" data-page="15.712" data-line="10" id="l15.712.10"></span>ἧττον ἐκείνου χλιαρὸν, τὸ δὲ τρίτον ἔτι καὶ μᾶλλον ἀποκεχωρηκὸς
<span class="lb" data-page="15.712" data-line="11" id="l15.712.11"></span>ἐπὶ τὸ ψυχρόν. ἔοικε δὲ ὁ Ἱπποκράτης τοιοῦτόν
<span class="lb" data-page="15.712" data-line="12" id="l15.712.12"></span>τι βούλεσθαι, κελεύων τὸ μετακέρασμα πολὺ παρασκευάζειν·
<span class="lb" data-page="15.712" data-line="13" id="l15.712.13"></span>οὐ γὰρ μόνον ἁπλῶς πολὺ, ἀλλὰ καὶ <span class="milestone ed2page" data-n="8.109" data-unit="ed2page" id="ed2page.8.109"></span>πολυειδὲς ἄμεινον
<span class="lb" data-page="15.712" data-line="14" id="l15.712.14"></span>εἶναι τὸ παρεσκευασμένον, ὡς ἀπὸ τοῦ θερμοῦ κατὰ
<span class="lb" data-page="15.712" data-line="15" id="l15.712.15"></span>βραχὺ πρὸς τὸ ψυχρὸν ἔρχεσθαι, τὴν ἀθρόαν ἐπὶ τοὐναντίον
<span class="lb" data-page="15.712" data-line="16" id="l15.712.16"></span>μεταβολὴν οὐ φέροντος τοῦ κάμνοντος.
</p>
<span class="lb rule" data-page="15.712" data-line="17" id="l15.712.17"></span>
          </article>

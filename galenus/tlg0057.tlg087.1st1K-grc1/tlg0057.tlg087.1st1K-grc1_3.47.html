<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.47">
<span class="pb page1" data-page="15.714" id="p15.714"></span>
<span class="milestone ed1page page1" data-n="5.84" data-unit="ed1page" id="ed1page.5.84"></span>
<span class="milestone ed2page page1" data-n="8.109" data-unit="ed2page" id="ed2page.8.109"></span>
<span class="lb head" data-page="15.714" data-line="11" id="l15.714.11"></span>
            <blockquote class="quote lemma">
<span class="lb" data-page="15.714" data-line="12" id="l15.714.12"></span>Καὶ μὴ ἄγαν ξηρὸν χρίεσθαι τὸ σῶμα.
</blockquote>
<span class="lb rule" data-page="15.714" data-line="13" id="l15.714.13"></span>
            <p>
<span class="lb" data-page="15.714" data-line="14" id="l15.714.14"></span>Καὶ οὗτος ὁ λόγος εἴρηται μὲν ἐφεξῆς τῷ καὶ σπόγγοισι
<span class="lb" data-page="15.714" data-line="15" id="l15.714.15"></span>χρῆσθαι ἀντὶ στλεγγίδος· οἰκειότερον δ᾿ ἄν τις ἀκούσειεν
<span class="lb" data-page="15.714" data-line="16" id="l15.714.16"></span>αὐτοῦ περὶ τῆς ἐν τῷ λουτρῷ χρίσεως τοῦ λίπους,
<span class="lb" data-page="15.714" data-line="17" id="l15.714.17"></span>ἵνα μὴ δόξῃ τι παραλελοιπέναι τῶν ἀναγκαίων ῥηθῆναι.
<span class="lb" data-page="15.714" data-line="18" id="l15.714.18"></span>μετὰ γὰρ τὸ λουτρὸν ἀποσπογγίσας τὸ ὕδωρ ὁ Ἱπποκράτης
<span class="pb" data-page="15.715" id="p15.715"></span>
<span class="lb" data-page="15.715" data-line="1" id="l15.715.1"></span>ἄδηλον μὲν εἰ καὶ ἔχρισέ πω, πρόδηλον δὲ καὶ καθύγρου
<span class="lb" data-page="15.715" data-line="2" id="l15.715.2"></span>τοῦ σώματος ὄντος ἀλείφειν τὸν κάμνοντα, πλὴν εἰ τοῦτό
<span class="lb" data-page="15.715" data-line="3" id="l15.715.3"></span>τίς φησιν, ὅτι πάλιν ἀπομάττει τοῦτ᾿ αὐτὸ τὸ μετὰ τοῦ
<span class="lb" data-page="15.715" data-line="4" id="l15.715.4"></span>ὕδατος ἔλαιον. ἔστι <span class="milestone ed2page" data-n="8.110" data-unit="ed2page" id="ed2page.8.110"></span>μὲν οὖν χρήσιμον ἐσκέφθαι καὶ
<span class="lb" data-page="15.715" data-line="5" id="l15.715.5"></span>περὶ τῆς κατὰ τὸ λουτρὸν χρήσεως τοῦ λίπους· ἀναγκαιότερον
<span class="lb" data-page="15.715" data-line="6" id="l15.715.6"></span>δὲ τὸ περὶ τοῦ κατὰ τὸ λουτρὸν, εἴθ᾿ ἱδρώσαντι τῷ
<span class="lb" data-page="15.715" data-line="7" id="l15.715.7"></span>λουομένῳ περιχεῖν προσήκει τὸ ἔλαιον, εἴτε καὶ πρὶν ἱδρῶσαι,
<span class="lb" data-page="15.715" data-line="8" id="l15.715.8"></span>ξηρῷ παραχρῆμα μετὰ τὸ ἀποδύσασθαι, ἢ τούτων μὲν
<span class="lb" data-page="15.715" data-line="9" id="l15.715.9"></span>οὐδέτερον, ὅταν δ᾿ ἄρξηται νοτίζεσθαι. καὶ ὅστις μέμνηται
<span class="lb" data-page="15.715" data-line="10" id="l15.715.10"></span>τῶν εἰρημένων περὶ δυνάμεως ἐλαίου κατὰ τὴν τῶν ἁπλῶν
<span class="lb" data-page="15.715" data-line="11" id="l15.715.11"></span>φαρμάκων πραγματείαν, οἶδεν ἀκριβῶς αὐτὸς, ἄριστον εἶναι
<span class="lb" data-page="15.715" data-line="12" id="l15.715.12"></span>τὸν εἰρημένον τρίτον καιρὸν ἐλαίου χρήσεως ἐπὶ τῶν λουομένων·
<span class="lb" data-page="15.715" data-line="13" id="l15.715.13"></span>οἶδε δὲ καὶ ὅτι προτεθερμασμένον χρὴ προσφέρεσθαι
<span class="lb" data-page="15.715" data-line="14" id="l15.715.14"></span>τῷ τοῦ λουομένου σώματι· καὶ γὰρ μαλάττει τοῦτο
<span class="lb" data-page="15.715" data-line="15" id="l15.715.15"></span>καὶ ἀραιοῖ τὸ σῶμα, τοῦ ψυχροῦ κατὰ τὴν θίξιν οὐ μόνον
<span class="lb" data-page="15.715" data-line="16" id="l15.715.16"></span>οὐδέτερον τούτων ἐργάζεσθαι πεφυκότος, ἀλλὰ καὶ φρικώδεις
<span class="lb" data-page="15.715" data-line="17" id="l15.715.17"></span>τοὺς λουομένους ἀποτελοῦντος.
</p>
<span class="lb rule" data-page="15.715" data-line="18" id="l15.715.18"></span>
          </article>

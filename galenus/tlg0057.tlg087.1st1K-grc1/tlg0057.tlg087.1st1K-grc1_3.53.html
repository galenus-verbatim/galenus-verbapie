<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.53">
<span class="pb page1" data-page="15.718" id="p15.718"></span>
<span class="milestone ed1page page1" data-n="5.85" data-unit="ed1page" id="ed1page.5.85"></span>
<span class="milestone ed2page page1" data-n="8.111" data-unit="ed2page" id="ed2page.8.111"></span>
<span class="lb head" data-page="15.718" data-line="15" id="l15.718.15"></span>
            <blockquote class="quote lemma">
<span class="lb" data-page="15.718" data-line="16" id="l15.718.16"></span>Ἁρμόζει δὲ ἐν περιπλευμονίῃσι μᾶλλον ἢ ἐν καύσοισι τὸ
<span class="lb" data-page="15.718" data-line="17" id="l15.718.17"></span>ἐπίπαν. καὶ γὰρ ὀδύνης τῆς κατὰ πλευρὴν καὶ στῆθος
<span class="pb" data-page="15.719" id="p15.719"></span>
<span class="lb" data-page="15.719" data-line="1" id="l15.719.1"></span>καὶ μετάφρενον παρηγορικόν ἐστι τὸ λουτρὸν καὶ πτυέλου
<span class="lb" data-page="15.719" data-line="2" id="l15.719.2"></span>πεπαντικὸν καὶ ἀναγωγὸν καὶ εὔπνοον καὶ ἄκοπον
<span class="lb" data-page="15.719" data-line="3" id="l15.719.3"></span>(μαλθακτικὸν γὰρ καὶ ἄρθρων καὶ τοῦ ἐπιπολαίου δέρματος)
<span class="lb" data-page="15.719" data-line="4" id="l15.719.4"></span>καὶ οὐρητικὸν δὲ καὶ καρηβαρίην λύει καὶ ῥῖνας
<span class="lb" data-page="15.719" data-line="5" id="l15.719.5"></span>ὑγραίνει. ἀγαθὰ μὲν οὖν λουτρῷ τοσαῦτα πάρεστι, ὧν
<span class="lb" data-page="15.719" data-line="6" id="l15.719.6"></span>πάντων δεῖ· ἢν μέντοι τῆς παρασκευῆς ἔνδειά τις ᾖ ἑνὸς
<span class="lb" data-page="15.719" data-line="7" id="l15.719.7"></span>ἢ πλειόνων, κίνδυνος μὴ λυσιτελέειν τὸ λουτρὸν, ἀλλὰ μᾶλλον
<span class="lb" data-page="15.719" data-line="8" id="l15.719.8"></span>βλάπτειν· ἓν γὰρ ἕκαστον αὐτέων μεγάλην φέρει τὴν
<span class="lb" data-page="15.719" data-line="9" id="l15.719.9"></span>βλάβην, μὴ παρασκευασθὲν ὑπὸ τῶν ὑπουργῶν ὡς δεῖ.
</blockquote>
<span class="lb rule" data-page="15.719" data-line="10" id="l15.719.10"></span>
            <p>
<span class="lb" data-page="15.719" data-line="11" id="l15.719.11"></span>Διὰ τί μᾶλλον περιπνευμονίας ἢ καύσους ὠφελεῖ τὸ
<span class="lb" data-page="15.719" data-line="12" id="l15.719.12"></span>λουτρὸν αὐτὸς ἐδήλωσεν εἰπών· καὶ γὰρ ὀδύνης τῆς κατὰ
<span class="lb" data-page="15.719" data-line="13" id="l15.719.13"></span>πλευρὰν καὶ στῆθος καὶ μετάφρενον παρηγορικόν ἐστι τὸ
<span class="lb" data-page="15.719" data-line="14" id="l15.719.14"></span>λουτρὸν καὶ πτυέλου ἀναγωγὸν καὶ πεπαντικὸν καὶ εὔπνοον·
<span class="lb" data-page="15.719" data-line="15" id="l15.719.15"></span>διὰ ταῦτα γὰρ πάντα περιπνευμονικοῖς ἐστιν ὠφελιμώτατον·
<span class="lb" data-page="15.719" data-line="16" id="l15.719.16"></span>θεραπεύονται γοῦν ἀναπτύοντες τὰ κατὰ πνεύμονα περιεχόμενα
<span class="lb" data-page="15.719" data-line="17" id="l15.719.17"></span>πτύελα. πλευριτικοὶ δὲ καὶ τῷ παρηγορεῖσθαι τὰς
<span class="pb" data-page="15.720" id="p15.720"></span>
<span class="lb" data-page="15.720" data-line="1" id="l15.720.1"></span>ὀδύνας ὀνίνανται μεγάλως· διὸ καὶ δυοῖν θάτερον ἢ οὕτω
<span class="lb" data-page="15.720" data-line="2" id="l15.720.2"></span>γραπτέον ἐστὶν, ἁρμόζει δὲ περιπνευμονίῃσι καὶ πλευρίτισι
<span class="lb" data-page="15.720" data-line="3" id="l15.720.3"></span>μᾶλλον ἢ ἐν καύσοισιν· ἢ προσυπακούειν χρὴ τῇ περιπνευμονίῃ
<span class="lb" data-page="15.720" data-line="4" id="l15.720.4"></span>τὴν πλευρῖτιν, <span class="milestone ed2page" data-n="8.112" data-unit="ed2page" id="ed2page.8.112"></span>αὕτη γὰρ ὀδύνην ἔχει κατὰ
<span class="lb" data-page="15.720" data-line="5" id="l15.720.5"></span>τὴν πλευρὰν, οὐχ ἡ περιπνευμονία φέρει. μᾶλλον δ᾿ ἁρμόττειν
<span class="lb" data-page="15.720" data-line="6" id="l15.720.6"></span>μὲν περιπνευμονίαις ἢ καύσοις εἰπὼν τὸ λουτρὸν
<span class="lb" data-page="15.720" data-line="7" id="l15.720.7"></span>ἐδήλωσεν ὅτι καὶ τῶν καυσουμένων ἐνίους ὠφελεῖ· διορισμοῦ
<span class="lb" data-page="15.720" data-line="8" id="l15.720.8"></span>δὲ χρεία δηλονότι πρὸς τὴν λέξιν ταύτην, ὃν οὔπω δυνάμεθα
<span class="lb" data-page="15.720" data-line="9" id="l15.720.9"></span>ποιήσασθαι, διὰ τὸ μηδὲν εἰρῆσθαι περὶ τοῦ καιροῦ,
<span class="lb" data-page="15.720" data-line="10" id="l15.720.10"></span>καθ᾿ ὃν δὴ κελεύει λούειν τοὺς κάμνοντας. τίνας οὖν οὔθ᾿
<span class="lb" data-page="15.720" data-line="11" id="l15.720.11"></span>ὅλως ἀξιοῖ λούειν, πρότερον ἀκούσαντες αὐτοῦ κατὰ τὴν ἑξῆς
<span class="lb" data-page="15.720" data-line="12" id="l15.720.12"></span>ῥῆσιν ἐρεῖν μέλλοντος, οὕτως ἀφιξόμεθα πρὸς τὸν περὶ τοῦ
<span class="lb" data-page="15.720" data-line="13" id="l15.720.13"></span>λουτροῦ καιρόν.
</p>
<span class="lb rule" data-page="15.720" data-line="14" id="l15.720.14"></span>
          </article>

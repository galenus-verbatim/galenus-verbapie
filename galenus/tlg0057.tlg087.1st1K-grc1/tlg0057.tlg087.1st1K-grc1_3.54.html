<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.54">
<span class="pb page1" data-page="15.720" id="p15.720"></span>
<span class="milestone ed1page page1" data-n="5.85" data-unit="ed1page" id="ed1page.5.85"></span>
<span class="milestone ed2page page1" data-n="8.112" data-unit="ed2page" id="ed2page.8.112"></span>
<span class="lb head" data-page="15.720" data-line="15" id="l15.720.15"></span>
            <blockquote class="quote lemma">
<span class="lb" data-page="15.720" data-line="16" id="l15.720.16"></span>Ἥκιστα δὲ λούειν καιρὸς τούτοισιν, οἷσιν ἡ κοιλίη ὑγροτέρη
<span class="lb" data-page="15.720" data-line="17" id="l15.720.17"></span>τοῦ καιροῦ ἐν τῇσι νούσοισιν· ἀτὰρ οὐδὲ οἶσιν ἑστήκει
<span class="lb" data-page="15.720" data-line="18" id="l15.720.18"></span>μᾶλλον τοῦ καιροῦ καὶ μὴ προεληλύθει. ἀλλ᾿ οὐδὲ τοὺς
<span class="pb" data-page="15.721" id="p15.721"></span>
<span class="lb" data-page="15.721" data-line="1" id="l15.721.1"></span>γεγυωμένους χρὴ λούειν, οὔτε δὴ τοὺς ἀσώδεας ἢ ἐμετικοὺς,
<span class="lb" data-page="15.721" data-line="2" id="l15.721.2"></span>οὔτε τοὺς ἐπανερευγομένους χολῶδες, οὔτε τοὺς αἱμοῤῥαγέοντας
<span class="lb" data-page="15.721" data-line="3" id="l15.721.3"></span>ἐκ ῥινῶν, εἰ μὴ ἔλασσον τοῦ καιροῦ ῥέοι,
<span class="lb" data-page="15.721" data-line="4" id="l15.721.4"></span>( τοὺς δὲ καιροὺς οἶδας ) ἢν δὲ ἔλασσον τοῦ καιροῦ ῥέοι,
<span class="lb" data-page="15.721" data-line="5" id="l15.721.5"></span>λούειν, ἤν τε ὅλον τὸ σῶμα πρὸς τὰ ἄλλα ἀρήγῃ, ἤν τε
<span class="lb" data-page="15.721" data-line="6" id="l15.721.6"></span>τὴν |κεφαλὴν μούνην. ἢν οὖν αἱ παρασκευαὶ ἐπιτήδειοι
<span class="lb" data-page="15.721" data-line="7" id="l15.721.7"></span>καὶ ὁ κάμνων μέλλει εὖ δέξασθαι τὸ λουτρὸν, λούειν χρὴ
<span class="lb" data-page="15.721" data-line="8" id="l15.721.8"></span>ἑκάστης ἡμέρης.
</blockquote>
<span class="lb rule" data-page="15.721" data-line="9" id="l15.721.9"></span>
            <p>
<span class="lb" data-page="15.721" data-line="10" id="l15.721.10"></span>Οἶς μὲν ὑπέρχεται τὰ κατὰ τὴν γαστέρα πλείονα, τὸ
<span class="lb" data-page="15.721" data-line="11" id="l15.721.11"></span>βαλανεῖον ἵστησιν, ἀντισπῶν αὐτὰ πρὸς ὅλον τὸ σῶμα καὶ
<span class="lb" data-page="15.721" data-line="12" id="l15.721.12"></span>ταύτῃ βλάπτεται· τοῖς δὲ μηδ᾿ ὅλως διακεχωρηκόσιν ὅτι
<span class="lb" data-page="15.721" data-line="13" id="l15.721.13"></span>προεκκενῶσαι βέλτιόν ἐστι τὴν παλαιὰν κόπρον οὐδεὶς ἀγνοεῖ,
<span class="lb" data-page="15.721" data-line="14" id="l15.721.14"></span>καθάπερ οὐδ᾿ ὅτι τοὺς γεγυωμένους, τουτέστι τοὺς καταλελυμένους
<span class="lb" data-page="15.721" data-line="15" id="l15.721.15"></span>τὴν δύναμιν, ἐπικαταλύει τὸ βαλανεῖον. ἀλλὰ καὶ
<span class="lb" data-page="15.721" data-line="16" id="l15.721.16"></span>τοὺς ἀσώδεις φησὶ καὶ ἐμετικοὺς οὐ λούειν· καὶ γὰρ τούτους
<span class="lb" data-page="15.721" data-line="17" id="l15.721.17"></span>ἐξαίφνης καταλυθῆναι φόβος, ὥστε τὴν καλουμένην
<span class="lb" data-page="15.721" data-line="18" id="l15.721.18"></span>ἀκολουθῆσαι στομαχικὴν συγκοπήν. ἐγγὺς δ᾿ αὐτοῖς εἰσι
<span class="pb" data-page="15.722" id="p15.722"></span>
<span class="lb" data-page="15.722" data-line="1" id="l15.722.1"></span>καὶ οἱ ἐκκεχολωμένοι τὸ στόμα τῆς κοιλίας, οὓς διὰ τοῦ
<span class="lb" data-page="15.722" data-line="2" id="l15.722.2"></span>γνωρίσματος ἐδήλωσεν εἰπών· οὐδὲ τοὺς ἐπανερευγομένους
<span class="lb" data-page="15.722" data-line="3" id="l15.722.3"></span>χολῶδες. ὡσαύτως οὐδὲ τοὺς αἱμοῤῥαγοῦντας ἐκ ῥινῶν αὐτάρκως
<span class="lb" data-page="15.722" data-line="4" id="l15.722.4"></span>προσήκει λούειν. εὔλογον γὰρ οὖν, ἐὰν ἐλλιπέστερον
<span class="lb" data-page="15.722" data-line="5" id="l15.722.5"></span>αἱμοῤῥαγῶσιν, λούειν αὐτούς· οὗτοι δέ εἰσι καὶ οἱ λαύρου
<span class="lb" data-page="15.722" data-line="6" id="l15.722.6"></span>τοῦ λουτροῦ δεόμενοι, κινήσεως σφοδροτέρας ἕνεκα τοῦ
<span class="lb" data-page="15.722" data-line="7" id="l15.722.7"></span>κατὰ τὴν κεφαλὴν αἵματος· ὡσαύτως δὲ λούσομεν εἰ χρῄζοντες
<span class="lb" data-page="15.722" data-line="8" id="l15.722.8"></span>αἱμοῤῥαγίας μηδ᾿ ὅλως αἱμοῤῥαγοῖεν. ἐκ δὲ τοῦ
<span class="lb" data-page="15.722" data-line="9" id="l15.722.9"></span>προσθεῖναι, ἤν τε ὅλον τὸ σῶμα πρὸς τὰ ἄλλα ἀρήγῃ, ἤν
<span class="lb" data-page="15.722" data-line="10" id="l15.722.10"></span>τε τὴν κεφαλὴν μοῦνον, ἔτι σαφέστερον ἐδήλωσεν ὡς πολλάκις
<span class="lb" data-page="15.722" data-line="11" id="l15.722.11"></span>ἐν οἴκῳ τεθερμασμένῳ καθίζων τὸν κάμνοντα χωρὶς
<span class="lb" data-page="15.722" data-line="12" id="l15.722.12"></span>τοῦ πυέλου καταντλεῖ τὴν κεφαλὴν μόνην χωρὶς τοῦ λοιποῦ
<span class="lb" data-page="15.722" data-line="13" id="l15.722.13"></span>σώματος ὕδατι θερμῷ.
</p>
<span class="lb rule" data-page="15.722" data-line="14" id="l15.722.14"></span>
          </article>

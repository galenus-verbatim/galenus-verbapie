<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.56">
<span class="pb page1" data-page="15.723" id="p15.723"></span>
<span class="milestone ed1page page1" data-n="5.86" data-unit="ed1page" id="ed1page.5.86"></span>
<span class="milestone ed2page page1" data-n="8.113" data-unit="ed2page" id="ed2page.8.113"></span>
<span class="lb head" data-page="15.723" data-line="15" id="l15.723.15"></span>
            <blockquote class="quote lemma">
<span class="lb" data-page="15.723" data-line="16" id="l15.723.16"></span>Χρέεσθαι δὲ λουτροῖσι τοῖσιν ὅλῃσι πτισάνῃσι χρεομένοισι
<span class="lb" data-page="15.723" data-line="17" id="l15.723.17"></span>παρὰ πολὺ μᾶλλον ἐνδέχεται ἢ τοῖσι χυλῷ μούνῳ χρεομένοισι·
<span class="lb" data-page="15.723" data-line="18" id="l15.723.18"></span>ἐνδέχεται δὲ καὶ τούτοισιν ἐνίοτε, ἥκιστα δὲ καὶ
<span class="lb" data-page="15.723" data-line="19" id="l15.723.19"></span>τοῖσι ποτῷ μούνῳ χρεομένοισιν.
</blockquote>
<span class="lb rule" data-page="15.723" data-line="20" id="l15.723.20"></span>
            <span class="pb" data-page="15.724" id="p15.724"></span>
            <p>
<span class="lb" data-page="15.724" data-line="1" id="l15.724.1"></span>Ἐν τούτῳ τῷ λόγῳ τὸν καιρὸν ἐδήλωσεν, ἐν ᾧ προσήκει
<span class="lb" data-page="15.724" data-line="2" id="l15.724.2"></span>λούεσθαι καὶ εἴπερ ἐν ἀρχῇ προείρητο, πολλὰ ἂν οὕτω
<span class="lb" data-page="15.724" data-line="3" id="l15.724.3"></span>τῶν μεταξὺ λεγομένων οὐκ ἦν ἀσαφῆ. πτισάνας γὰρ ὅλας
<span class="lb" data-page="15.724" data-line="4" id="l15.724.4"></span>δίδωσι τοῖς ἐπιεικῶς ἔχουσιν, ὅσοι δ᾿ αὐτῶν φαυλότερον
<span class="lb" data-page="15.724" data-line="5" id="l15.724.5"></span>διάγουσι, χυλὸν μόνον· ὅσοι δὲ καὶ τούτων ἔτι σφαλερώτερον
<span class="lb" data-page="15.724" data-line="6" id="l15.724.6"></span>ἢ ὀξύτερον νοσοῦσι, μόνα τὰ ποτά. καὶ ὅτι δὲ τὸν λόγον
<span class="lb" data-page="15.724" data-line="7" id="l15.724.7"></span>ἐπὶ τῶν κατὰ θώρακα καὶ πνεύμονα παθῶν ἐν ὅλῳ τῷ
<span class="lb" data-page="15.724" data-line="8" id="l15.724.8"></span>συγγράμματι πεποίηται, τὰ πλεῖστα τῶν καθόλου διδάσκων
<span class="lb" data-page="15.724" data-line="9" id="l15.724.9"></span>ὡς ἐπὶ παραδειγμάτων, ἐν τοῖσδε τοῖς μέρεσι τῶν νοσημάτων
<span class="lb" data-page="15.724" data-line="10" id="l15.724.10"></span>καὶ μάλιστα τῆς πλευρίτιδος, ἐπιδέδεικται πολλάκις·
<span class="lb" data-page="15.724" data-line="11" id="l15.724.11"></span>ἐδείχθη δὲ ὅτι καὶ πεφθέντων τῶν παθῶν χρῆσθαι κελεύει
<span class="lb" data-page="15.724" data-line="12" id="l15.724.12"></span>τῇ πτισάνῃ. τότ᾿ οὖν καὶ τὸ λουτρὸν ἀκινδύνως προσάγεται,
<span class="lb" data-page="15.724" data-line="13" id="l15.724.13"></span>μάλιστα συντελοῦν εἰς τὴν ἐκκάθαρσιν τῶν περιεχομένων
<span class="lb" data-page="15.724" data-line="14" id="l15.724.14"></span>πτυέλων ἐν θώρακι καὶ πνεύμονι. τοῖς οὖν οὕτως
<span class="lb" data-page="15.724" data-line="15" id="l15.724.15"></span>ἔχουσιν, ὅταν καὶ ἡ ἀπὸ ἔθους ἔνδειξις προσέλθῃ, διπλασιάσαι
<span class="lb" data-page="15.724" data-line="16" id="l15.724.16"></span>τὸ λουτρὸν οὐδὲν κωλύει· τοῖς μέντοι ποτῷ μόνῳ
<span class="lb" data-page="15.724" data-line="17" id="l15.724.17"></span>χρωμένοις ἥκιστά φησιν ἁρμόττειν τὸ λουτρὸν, ὅπερ σημαίνει
<span class="pb" data-page="15.725" id="p15.725"></span>
<span class="lb" data-page="15.725" data-line="1" id="l15.725.1"></span>τὸ ἐλάχιστον καὶ οὐχ ὡς ἔνιοί φασι τὸ οὐδαμῶς·
<span class="lb" data-page="15.725" data-line="2" id="l15.725.2"></span>ἐπιφέρων γοῦν ἐρεῖ·
</p>
<span class="lb rule" data-page="15.725" data-line="3" id="l15.725.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.57">
<span class="pb page1" data-page="15.725" id="p15.725"></span>
<span class="milestone ed1page page1" data-n="5.86" data-unit="ed1page" id="ed1page.5.86"></span>
<span class="milestone ed2page page1" data-n="8.113" data-unit="ed2page" id="ed2page.8.113"></span>
<span class="lb head" data-page="15.725" data-line="4" id="l15.725.4"></span>
            <blockquote class="quote lemma">
<span class="lb" data-page="15.725" data-line="5" id="l15.725.5"></span>Ἔστι δ᾿ οἷσι καὶ τουτέων μὲν ἐνδέχεται· τεκμαίρεσθαι δὲ
<span class="lb" data-page="15.725" data-line="6" id="l15.725.6"></span>χρὴ τοῖσι προγεγραμμένοισι, οὕς τε μέλλει <span class="milestone ed2page" data-n="8.114" data-unit="ed2page" id="ed2page.8.114"></span>λουτρὸν
<span class="lb" data-page="15.725" data-line="7" id="l15.725.7"></span>ὠφελέειν ἐν ἑκάστοισι τῶν τρόπων τῆς διαίτης οὕς
<span class="lb" data-page="15.725" data-line="8" id="l15.725.8"></span>τε μή. οἷσι μὲν γὰρ προσδέεταί τινος κάρτα τουτέων,
<span class="lb" data-page="15.725" data-line="9" id="l15.725.9"></span>ὁκόσα λουτρὸν ἀγαθὸν ποιέει, οὐ λούειν, καὶ ὅσα ἂν λουτρῷ
<span class="lb" data-page="15.725" data-line="10" id="l15.725.10"></span>ὠφελέηται· οἷσι δὲ τούτων μηδενὸς προσδεῖ καὶ πρόσεστιν
<span class="lb" data-page="15.725" data-line="11" id="l15.725.11"></span>αὐτέοισι τῶν σημείων ἐφ᾿ οἷσι λούεσθαι ξυμφέρει,
<span class="lb" data-page="15.725" data-line="12" id="l15.725.12"></span>δεῖ λούειν.
</blockquote>
<span class="lb rule" data-page="15.725" data-line="13" id="l15.725.13"></span>
            <p>
<span class="lb" data-page="15.725" data-line="14" id="l15.725.14"></span>Οὐ προσέθηκε δὲ τὸ πότε τούτους ἐνδέχεται χρῆσθαι
<span class="lb" data-page="15.725" data-line="15" id="l15.725.15"></span>λουτρῷ· λεκτέον οὖν ἡμῖν ἐστιν ἑπομένοις αὐτοῦ τῇ ὅλῃ
<span class="lb" data-page="15.725" data-line="16" id="l15.725.16"></span>διανοίᾳ. ποτοῖς μόνοις διαιτᾷ ὁ Ἱπποκράτης τοὺς ὀξέως
<span class="lb" data-page="15.725" data-line="17" id="l15.725.17"></span>νοσοῦντας, ὅταν ἐλπίζῃ τὴν δύναμιν αὐτῶν ἐξαρκέσαι εἰς
<span class="lb" data-page="15.725" data-line="18" id="l15.725.18"></span>τὴν τοῦ νοσήματος ἀκμὴν, ἥτις ἐνίοτε ἅμα τῇ πέψει γίνεται,
<span class="pb" data-page="15.726" id="p15.726"></span>
<span class="lb" data-page="15.726" data-line="1" id="l15.726.1"></span>καθάπερ ἐπὶ τῶν κατὰ θώρακα καὶ πνεύμονα· πεφθέντων
<span class="lb" data-page="15.726" data-line="2" id="l15.726.2"></span>γὰρ τῶν ἐργαζομένων τὰ πάθη χυμῶν εὐθέως ἀναπτύσουσιν·
<span class="lb" data-page="15.726" data-line="3" id="l15.726.3"></span>ἂν δὲ ἄρξωνται μόνον πτύειν οἶα δεῖ, κατ᾿ οὐδέτερον
<span class="lb" data-page="15.726" data-line="4" id="l15.726.4"></span>ἔτι τῶν τρόπων ἡ νόσος αὐξηθήσεται, οὔτε κατὰ
<span class="lb" data-page="15.726" data-line="5" id="l15.726.5"></span>τὴν διάθεσιν οὔτε κατὰ τὰ συμπτώματα. πολλάκις γὰρ ἡ
<span class="lb" data-page="15.726" data-line="6" id="l15.726.6"></span>μὲν διάθεσις αὐτὴ καθ᾿ ἣν νοσοῦσιν ἐπιεικεστέρα γίγνεται,
<span class="lb" data-page="15.726" data-line="7" id="l15.726.7"></span>τὰ δὲ συμπτώματα αὐξάνεται, καθάπερ ἐπὶ τῶν φλεγμαινόντων
<span class="lb" data-page="15.726" data-line="8" id="l15.726.8"></span>μορίων, ὡς αὐτὸς εἶπε, περὶ τὰς γενέσιας τοῦ πύου
<span class="lb" data-page="15.726" data-line="9" id="l15.726.9"></span>τοὺς πόνους καὶ τοὺς πυρετοὺς συμπίπτειν μᾶλλον ἢ γενομένου.
<span class="lb" data-page="15.726" data-line="10" id="l15.726.10"></span>πολλάκις δ᾿ ἀλλήλοις συναυξάνεται καὶ συμμειοῦται
<span class="lb" data-page="15.726" data-line="11" id="l15.726.11"></span>τά τε τῶν συμπτωμάτων μεγέθη καὶ τὸ τῆς διαθέσεως, καὶ
<span class="lb" data-page="15.726" data-line="12" id="l15.726.12"></span>γίγνεταί γε τοῦτο κατ᾿ ἐκείνας τὰς φλεγμονὰς, ἐν αἷς ἐκροὴν
<span class="lb" data-page="15.726" data-line="13" id="l15.726.13"></span>ἔχει τὸ γεννώμενον πῦον, ὡς ἐπὶ τραυμάτων τέ τινων εἴωθε
<span class="lb" data-page="15.726" data-line="14" id="l15.726.14"></span>γίνεσθαι καὶ κατὰ τὰς περιπνευμονίας τε καὶ πλευρίτιδας.
<span class="lb" data-page="15.726" data-line="15" id="l15.726.15"></span>ἐνδέχεται οὖν ἐν τούτοις τοῖς νοσήμασιν ἔτι διαιτωμένους
<span class="lb" data-page="15.726" data-line="16" id="l15.726.16"></span>τοὺς κάμνοντας ἐπὶ ποτοῖς μόνοις οὐκ ἀνωφελῶς
<span class="lb" data-page="15.726" data-line="17" id="l15.726.17"></span>χρῆσθαι τοῖς λουτροῖς, ἐπειδὴ καὶ τῆς ὀδύνης αὐτῶν ἔφη
<span class="lb" data-page="15.726" data-line="18" id="l15.726.18"></span>παρηγορικὸν εἶναι τὸ λουτρὸν καὶ πτυέλου πεπαντικόν.
<span class="lb" data-page="15.726" data-line="19" id="l15.726.19"></span>ἀλλὰ δηλονότι προκενώσαντα τοῦτο χρὴ ποιεῖν, εἰδότας
<span class="pb" data-page="15.727" id="p15.727"></span>
<span class="lb" data-page="15.727" data-line="1" id="l15.727.1"></span>ἐν τῷ καθόλου περὶ λουτρῶν δυνάμεων, ὡς ἐὰν μὴ προκεκενωμένῳ
<span class="lb" data-page="15.727" data-line="2" id="l15.727.2"></span>τῷ σώματι προσάγηται, ῥευματίζει τὰ πεπονθότα·
<span class="lb" data-page="15.727" data-line="3" id="l15.727.3"></span>κεκενωμένῳ δὲ προσφερόμενον τῇ πέψει συνεργεῖ, δύναμιν
<span class="lb" data-page="15.727" data-line="4" id="l15.727.4"></span>ἔχον προσκενοῦν προκεκενωμένου τοῦ ὅλου σώματος. διὸ
<span class="lb" data-page="15.727" data-line="5" id="l15.727.5"></span>καὶ τῶν καυσωδῶς νοσούντων ἐκείνοις ἁρμόσει μόνοις, ὅσοι
<span class="lb" data-page="15.727" data-line="6" id="l15.727.6"></span>χωρὶς ὄγκου φλεγμονώδους ἢ ἐρυσιπελατώδους νοσοῦσι,
<span class="lb" data-page="15.727" data-line="7" id="l15.727.7"></span>ζεούσης αὐτοῖς τῆς ἐν ὅλῳ τῷ σώματι χολῆς· ἐὰν δὲ καὶ
<span class="lb" data-page="15.727" data-line="8" id="l15.727.8"></span>πέψεως ἔχωσι γνωρίσματα, πολλῷ μᾶλλον αὐτοῖς ἁρμόσει.
<span class="lb" data-page="15.727" data-line="9" id="l15.727.9"></span>γιγνομένου δὲ καυσώδους πυρετοῦ καὶ δι᾿ ἁλικὸν φλέγμα σηπόμενον,
<span class="lb" data-page="15.727" data-line="10" id="l15.727.10"></span>ἰστέον ἐπ᾿ ἐκείνων ἐναντιώτατον ὑπάρχειν τὸ βαλανεῖον.
<span class="lb" data-page="15.727" data-line="11" id="l15.727.11"></span>οὔτε γὰρ διαφορεῖται κατὰ τὸ δέρμα, καθάπερ ὁ
<span class="lb" data-page="15.727" data-line="12" id="l15.727.12"></span>πικρόχολος χυμὸς, οὕτω καὶ ὁ φλεγματικὸς διὰ τὸ παχύς
<span class="lb" data-page="15.727" data-line="13" id="l15.727.13"></span>τε καὶ γλίσχρος ὑπάρχειν, οὔτε σβέννυται, πολυχρονίου πέψεως
<span class="lb" data-page="15.727" data-line="14" id="l15.727.14"></span>δεόμενος.
</p>
            <p>
<span class="lb" data-page="15.727" data-line="15" id="l15.727.15"></span>Μέμνημαι κατὰ τὴν ἀρχὴν τῆς ἐξηγήσεως τοῦ βιβλίου
<span class="lb" data-page="15.727" data-line="16" id="l15.727.16"></span>τούτου πρὸς τοὺς Κνιδίους ἰατροὺς εἰπόντος Ἱπποκράτους·
<span class="lb" data-page="15.727" data-line="17" id="l15.727.17"></span>ὁκόσα δὲ προκαταμαθεῖν δεῖ τὸν ἰατρὸν μὴ λέγοντος τοῦ
<span class="pb" data-page="15.728" id="p15.728"></span>
<span class="lb" data-page="15.728" data-line="1" id="l15.728.1"></span>κάμνοντος, τούτων τὰ πολλὰ παρεῖται. ταῦτα οἱ μὲν δογματικὸν
<span class="lb" data-page="15.728" data-line="2" id="l15.728.2"></span>εἶναι νομίζοντες τὸν Ἱπποκράτην τοὺς πεπονθότας
<span class="lb" data-page="15.728" data-line="3" id="l15.728.3"></span>τόπους ἔφασαν εἶναι καὶ τὰς διαθέσεις αὐτῶν καὶ τὰς
<span class="lb" data-page="15.728" data-line="4" id="l15.728.4"></span>αἰτίας, οἱ δ᾿ ἐμπειρικὸν, ὥρας τε καὶ χώρας καὶ ἡλικίας
<span class="lb" data-page="15.728" data-line="5" id="l15.728.5"></span>ἔθη τε καὶ καταστάσεις τοῦ περιέχοντος ἡμᾶς ἀέρος. ἐγὼ
<span class="lb" data-page="15.728" data-line="6" id="l15.728.6"></span>δὲ καὶ ταῦτα μὲν ἅπαντα χρήσιμα τοῖς ἰατροῖς οἶδα, τά θ᾿
<span class="lb" data-page="15.728" data-line="7" id="l15.728.7"></span>ὑπὸ τῶν δογματικῶν εἰρημένα καὶ τῶν ἐμπειρικῶν·
<span class="lb" data-page="15.728" data-line="8" id="l15.728.8"></span><span class="milestone ed2page" data-n="8.115" data-unit="ed2page" id="ed2page.8.115"></span>ἀλλὰ κατά γε τὸ βιβλίον τοῦτο σκοποὺς εἰπὼν ὁ Ἱπποκράτης πολλοὺς,
<span class="lb" data-page="15.728" data-line="9" id="l15.728.9"></span>πρὸς οὓς ἀποβλέπων τις εὑρήσει τὰ διατήματα, τῶν
<span class="lb" data-page="15.728" data-line="10" id="l15.728.10"></span>εἰρημένων οὐδενὸς ἐμνημόνευσεν, ὅτι μὴ τῶν ἐθῶν· ἄλλα
<span class="lb" data-page="15.728" data-line="11" id="l15.728.11"></span>δέ τινα προὐχειρίσατο περὶ ὦν ἀναμνήσεως ἔδει, καὶ διὰ
<span class="lb" data-page="15.728" data-line="12" id="l15.728.12"></span>ταῦτα τὸν λόγον ἀνεβαλλόμην, ἵνα διὰ συντόμων ἑρμηνεύων
<span class="lb" data-page="15.728" data-line="13" id="l15.728.13"></span>ὅμως ἔχω παρακολουθοῦντας τῷ λόγῳ τοὺς ἀνεγνωκότας
<span class="lb" data-page="15.728" data-line="14" id="l15.728.14"></span>ὅλον τὸ βιβλίον. εἶς μὲν δὴ καὶ πρῶτος αὐτῷ σκοπὸς, ὡς
<span class="lb" data-page="15.728" data-line="15" id="l15.728.15"></span>ἐπὶ παραδείγματος τοῦ νοσήματος τῆς πλευρίτιδος, οὗτος
<span class="lb" data-page="15.728" data-line="16" id="l15.728.16"></span>εἴρηται κατὰ λέξιν· ἢν μὲν ξηρότερον ᾖ τὸ νόσημα ἢ ὡς
<span class="lb" data-page="15.728" data-line="17" id="l15.728.17"></span>ἄν τις οἴοιτο, οὐ χρὴ ἐπὶ πλέον διδόναι, ἀλλὰ προπίνειν
<span class="pb" data-page="15.729" id="p15.729"></span>
<span class="lb" data-page="15.729" data-line="1" id="l15.729.1"></span>πρὸ τοῦ ῥοφήματος ἢ μελίκρητον ἢ οἶνον ἢ ὁκότερον ἁρμόζει.
<span class="lb" data-page="15.729" data-line="2" id="l15.729.2"></span>καὶ μετὰ τοῦτο πάλιν ἐφεξῆς τάδε λέγει· ἢν δὲ ὑγραίνηται
<span class="lb" data-page="15.729" data-line="3" id="l15.729.3"></span>τὸ στόμα καὶ τὰ ἀπὸ τοῦ πνεύμονος εἴη ὁκοῖα δεῖ,
<span class="lb" data-page="15.729" data-line="4" id="l15.729.4"></span>χρὴ ἐς πλῆθος ἐπιδιδόναι τοῦ ῥοφήματος, ὡς ἐν κεφαλαίῳ
<span class="lb" data-page="15.729" data-line="5" id="l15.729.5"></span>εἰρῆσθαι. ταῦτα μὲν οὖν καὶ τὰ τούτοις ἐφεξῆς οὐ διώρισται
<span class="lb" data-page="15.729" data-line="6" id="l15.729.6"></span>παρὰ τοῖς Κνιδίοις ἰατροῖς. ἀλλὰ καὶ μετὰ ταῦτα
<span class="lb" data-page="15.729" data-line="7" id="l15.729.7"></span>τῇ πέψει τοῦ νοσήματός φησι χρῆναι προσέχειν καὶ ὁ σκοπὸς
<span class="lb" data-page="15.729" data-line="8" id="l15.729.8"></span><span class="milestone ed1page" data-n="5.87" data-unit="ed1page" id="ed1page.5.87"></span>οὗτος αὐτῷ σχεδόν ἐστι τοῦ τε παντὸς εἴδους
<span class="lb" data-page="15.729" data-line="9" id="l15.729.9"></span>τῆς διαίτης, ὅσαι τε κατὰ μέρος ἐν αὐτῷ γίνονται μεταβολαί.
<span class="lb" data-page="15.729" data-line="10" id="l15.729.10"></span>ἀλλὰ καὶ τούτων ἐφεξῆς ἄλλους διορισμοὺς τοιούτους
<span class="lb" data-page="15.729" data-line="11" id="l15.729.11"></span>λέγει· ὅσοισι γὰρ σῖτος ἐγκατακέκλεισται, ἢν μή τις ὑποκενώσας
<span class="lb" data-page="15.729" data-line="12" id="l15.729.12"></span>τὸ ῥόφημα δοίη, τὴν ὀδύνην ἐνοῦσαν παροξύνειεν
<span class="lb" data-page="15.729" data-line="13" id="l15.729.13"></span>ἂν καὶ μὴ ἐνοῦσαν εὐθέως ποιήσειεν. καὶ πάλιν ἐφεξῆς·
<span class="lb" data-page="15.729" data-line="14" id="l15.729.14"></span>τοῦτο δ᾿ ἢν ἔτι τῆς ὀδύνης τοῦ πλευροῦ συνεχέος ἐούσης
<span class="lb" data-page="15.729" data-line="15" id="l15.729.15"></span>καὶ πρὸς τὰ θερμάσματα μὴ χαλώσης καὶ τοῦ πτυέλου μὴ
<span class="lb" data-page="15.729" data-line="16" id="l15.729.16"></span>ἀπιόντος, ἀλλὰ καταγλιχρομένου ἀσαπέως, ἢν μὴ λύσῃ τις
<span class="lb" data-page="15.729" data-line="17" id="l15.729.17"></span>τὴν ὀδύνην ἢ τὴν κοιλίην μαλθάξας ἢ φλέβα τεμὼν. ὁκότερον
<span class="lb" data-page="15.729" data-line="18" id="l15.729.18"></span>ἂν τούτων σημαίνῃ, τὰς δὲ πτισάνας ἢν οὕτως ἔχουσι
<span class="pb" data-page="15.730" id="p15.730"></span>
<span class="lb" data-page="15.730" data-line="1" id="l15.730.1"></span>διδῷς, ταχέως οἱ θάνατοι τῶν τοιουτέων γίγνονται. μετὰ
<span class="lb" data-page="15.730" data-line="2" id="l15.730.2"></span>ταῦτά γε πάλιν διοριζόμενός φησιν· ἢν μὲν νεοβρῶτι αὐτῷ
<span class="lb" data-page="15.730" data-line="3" id="l15.730.3"></span>ἐόντι καὶ κοιλίης μήπω ὑποκεχωρηκυίης ἄρξηται ὁ πυρετὸς,
<span class="lb" data-page="15.730" data-line="4" id="l15.730.4"></span>ἤν τε σὺν ὀδύνῃ ἥν τε ἄνευ ὀδύνης, ἐπισχεῖν τὴν δόσιν
<span class="lb" data-page="15.730" data-line="5" id="l15.730.5"></span>τοῦ ῥοφήματος, ἔστ᾿ ἂν οἴηται κεχωρηκέναι ἐπὶ τὸ κάτω
<span class="lb" data-page="15.730" data-line="6" id="l15.730.6"></span>μέρος τοῦ ἐντέρου τὸ σιτίον. καὶ πάλιν ἐφεξῆς· εἰ δὲ μὴ
<span class="lb" data-page="15.730" data-line="7" id="l15.730.7"></span>ὑπεληλύθει ὁ παλαιότερος νεοβρώτῳ ἐόντι, εἰ μὲν ἰσχύει τε
<span class="lb" data-page="15.730" data-line="8" id="l15.730.8"></span>καὶ ἀκμάζει τὴν ἡλικίαν, κλύσαι· ἢν δὲ ἀσθενέστερος ᾖ, βαλάνῳ
<span class="lb" data-page="15.730" data-line="9" id="l15.730.9"></span>προσχρῆσθαι, ἢν μὴ αὐτόματα διεξίῃ καλῶς. ἐνταῦθα
<span class="lb" data-page="15.730" data-line="10" id="l15.730.10"></span>οὖν προσέθηκε καὶ τὸν ἀπὸ τῆς δυνάμεως σκοπὸν ὥσπερ
<span class="lb" data-page="15.730" data-line="11" id="l15.730.11"></span>κᾀν τοῖς ἐφεξῆς πολλάκις, ἅμα καὶ τοῦτο κελεύων ἐπισκοπεῖσθαι,
<span class="lb" data-page="15.730" data-line="12" id="l15.730.12"></span>τίς αἰτία καὶ διάθεσίς ἐστιν ἡ καταβάλλουσα τὴν
<span class="lb" data-page="15.730" data-line="13" id="l15.730.13"></span>δύναμιν· ἔνθα καὶ προσέθηκεν ὡς ἀγνοοῦνται ταῦτα τοῖς ἰατροῖς.
<span class="lb" data-page="15.730" data-line="14" id="l15.730.14"></span>καὶ μέντοι καὶ ὅτι τοῖς μὲν ὑποχόνδριον τὴν ὀδύνην
<span class="lb" data-page="15.730" data-line="15" id="l15.730.15"></span>περαιουμένην ἔχουσιν ἡ κάθαρσις ἡ διὰ τῶν τοιῶνδε φαρμάκων
<span class="lb" data-page="15.730" data-line="16" id="l15.730.16"></span>ὠφέλιμός ἐστι, τοῖς δὲ πρὸς βραχίονα καὶ στῆθος
<span class="lb" data-page="15.730" data-line="17" id="l15.730.17"></span>ἀνατεινομένην αὐτὴν μετὰ βάρους ἔχουσι φλεβοτομία. ταῦτά
<span class="lb" data-page="15.730" data-line="18" id="l15.730.18"></span>τε οὖν καὶ ἄλλα τοιαῦτα καὶ ἔτι τὰ περὶ τῶν ἐθῶν
<span class="pb" data-page="15.731" id="p15.731"></span>
<span class="lb" data-page="15.731" data-line="1" id="l15.731.1"></span>προειρημένα παραλέλειπται παντάπασιν ὑπὸ τῶν Κνιδίων
<span class="lb" data-page="15.731" data-line="2" id="l15.731.2"></span>ἰατρῶν καὶ πολὺ μᾶλλον τούτων αἱ φύσεις καὶ αἱ κράσεις
<span class="lb" data-page="15.731" data-line="3" id="l15.731.3"></span>τῶν σωμάτων, ὧν πολλάκις ἐμνημόνευσεν ἐν τῷ βιβλίῳ, τοὺς
<span class="lb" data-page="15.731" data-line="4" id="l15.731.4"></span>μὲν πικροχόλους ὀνομάζων, τοὺς δὲ μελαγχολικούς. ἐχόμενος
<span class="lb" data-page="15.731" data-line="5" id="l15.731.5"></span>δὲ τῶν σκοπῶν τούτων καὶ περὶ τῆς τῶν ὑγιαινόντων
<span class="lb" data-page="15.731" data-line="6" id="l15.731.6"></span>ἐν τῇ διαίτῃ μεταβολῆς ἐδίδαξεν, ὅπως ἐπανορθωτέον ἐστὶ
<span class="lb" data-page="15.731" data-line="7" id="l15.731.7"></span>καὶ περὶ τῆς τῶν καμνόντων. ἔν τε τῷ περὶ οἴνου καὶ μελικράτου
<span class="lb" data-page="15.731" data-line="8" id="l15.731.8"></span>καὶ ὀξυμέλιτος καὶ ὕδατος λόγῳ τῶν αὐτῶν τούτων
<span class="lb" data-page="15.731" data-line="9" id="l15.731.9"></span>ἐμνημόνευσε σκοπῶν. ἐμνημόνευσε δὲ καὶ περὶ τῆς πέψεως
<span class="lb" data-page="15.731" data-line="10" id="l15.731.10"></span>τοῦ νοσήματος πολλάκις, οὐ μικρὸν σκοπὸν οὐδὲ τοῦτον
<span class="lb" data-page="15.731" data-line="11" id="l15.731.11"></span>ποιούμενος ὅλης τε τῆς διαίτης καὶ τῶν ἐν ταύτῃ μεταβολῶν·
<span class="lb" data-page="15.731" data-line="12" id="l15.731.12"></span>ὁμοίως δὲ καὶ περὶ ἀκμῆς νοσήματος εἶπέ τι καὶ
<span class="lb" data-page="15.731" data-line="13" id="l15.731.13"></span>πρὸς τοῦτον ἀποβλέπων, τρέφει οὐχ ὡς πρὸς τὸν φαυλότατον
<span class="lb" data-page="15.731" data-line="14" id="l15.731.14"></span>σκοπὸν ἐν διαίτῃ. πάντα ταῦτα καὶ ἄλλα τοιαῦτα παραλέλειπται
<span class="lb" data-page="15.731" data-line="15" id="l15.731.15"></span>τοῖς Κνιδίοις ἰατροῖς, ἃ χρὴ προσμανθάνειν
<span class="lb" data-page="15.731" data-line="16" id="l15.731.16"></span>τὸν ἰατρὸν, μὴ λέγοντος τοῦ κάμνοντος.
</p>
<span class="lb rule" data-page="15.731" data-line="17" id="l15.731.17"></span>
          </article>

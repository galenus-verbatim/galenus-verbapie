<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.6">
<span class="pb page1" data-page="15.643" id="p15.643"></span>
<span class="milestone ed1page page1" data-n="5.73" data-unit="ed1page" id="ed1page.5.73"></span>
<span class="milestone ed2page page1" data-n="8.83" data-unit="ed2page" id="ed2page.8.83"></span>
<span class="lb head" data-page="15.643" data-line="5" id="l15.643.5"></span>
            <blockquote class="quote lemma">
<span class="lb" data-page="15.643" data-line="6" id="l15.643.6"></span>Ὁ δὲ λευκὸς οἰνώδης οἶνος ἐπῄνηται μὲν καὶ ἔψεκται τὰ
<span class="lb" data-page="15.643" data-line="7" id="l15.643.7"></span>πλεῖστα καὶ τὰ μέγιστα ἤδη ἐν τῇ τοῦ γλυκέος οἴνου
<span class="lb" data-page="15.643" data-line="8" id="l15.643.8"></span>διηγήσει· ἐς δὲ κύστιν μᾶλλον πόριμος ἐὼν τοῦ ἑτέρου
<span class="lb" data-page="15.643" data-line="9" id="l15.643.9"></span>καὶ διουρητικὸς δὲ ὢν καὶ καταῤῥηκτικὸς ἀεὶ, πολλὰ
<span class="lb" data-page="15.643" data-line="10" id="l15.643.10"></span>προσωφελέοι ἂν ἐν ταύτῃσι τῇσι νούσοισι· καὶ γὰρ εἰ
<span class="lb" data-page="15.643" data-line="11" id="l15.643.11"></span>πρὸς ἄλλα ἀνεπιτηδειότερος τοῦ ἑτέρου πέφυκεν, ἀλλ᾿
<span class="lb" data-page="15.643" data-line="12" id="l15.643.12"></span>ὅμως ἡ κατὰ τὴν κύστιν κάθαρσις ὑπ᾿ αὐτοῦ γιγνομένη
<span class="lb" data-page="15.643" data-line="13" id="l15.643.13"></span>ῥύεται, ἢν προτρέπηται ὁκοῖον δεῖ. καλὰ δὲ ταῦτα τεκμήριά
<span class="lb" data-page="15.643" data-line="14" id="l15.643.14"></span>ἐστι τῆς περὶ οἴνου ὠφελείης καὶ βλάβης, ὁκόσα
<span class="lb" data-page="15.643" data-line="15" id="l15.643.15"></span>ἀκαταμάθητα ἦν τοῖσιν ἐμεῦ γεραιτέροισιν.
</blockquote>
<span class="lb rule" data-page="15.643" data-line="16" id="l15.643.16"></span>
            <p>
<span class="lb" data-page="15.643" data-line="17" id="l15.643.17"></span>Εἴρηταί μοι περὶ τοῦδε τοῦ οἴνου κατὰ τὸν περὶ τοῦ
<span class="lb" data-page="15.643" data-line="18" id="l15.643.18"></span>γλυκέος οἴνου λόγον, ἐπειδὴ παρέβαλέ τε καὶ ἀντεξήτασε τὰς
<span class="pb" data-page="15.644" id="p15.644"></span>
<span class="lb" data-page="15.644" data-line="1" id="l15.644.1"></span>δυνάμεις αὐτῶν. εἶπον οὖν ὅτι ζήτημά ἐστιν οὐ σμικρὸν, εἴτε
<span class="lb" data-page="15.644" data-line="2" id="l15.644.2"></span>λευκὸν ἅμα καὶ αὐστηρὸν οἶνον οἰνώδη λευκὸν εἴρηκεν, εἴτε
<span class="lb" data-page="15.644" data-line="3" id="l15.644.3"></span>τὸν θερμαίνοντα σφοδρῶς ὡς ἐν λευκοῖς οἴνοις· ἰσχυρῶς
<span class="lb" data-page="15.644" data-line="4" id="l15.644.4"></span>μὲν γὰρ θερμαίνειν οὐδεὶς δύναται τῶν λευκῶν οἴνων. ὁ μὲν
<span class="lb" data-page="15.644" data-line="5" id="l15.644.5"></span>γὰρ ἄκρως θερμὸς οἶνος εὐθὺς καὶ ξανθός ἐστιν, ὥσπερ γε
<span class="lb" data-page="15.644" data-line="6" id="l15.644.6"></span>καὶ ὁ ἐφεξῆς αὐτοῦ κιῤῥὸς, εἶτ᾿ ἐπ᾿ αὐτοῖς ὁ ἐρυθρὸς, εἶθ᾿
<span class="lb" data-page="15.644" data-line="7" id="l15.644.7"></span>ὁ γλυκύς· ὁ δὲ λευκὸς ἧττον μὲν ἁπάντων τούτων θερμαίνει,
<span class="lb" data-page="15.644" data-line="8" id="l15.644.8"></span>διαφορὰς δ᾿ ἐν αὐτῷ κατὰ μέρος ἔχει, καθὰ καὶ τἄλλα
<span class="lb" data-page="15.644" data-line="9" id="l15.644.9"></span>πάντα διαστήματα κατὰ τὸ μᾶλλόν τε καὶ ἧττον. ὁ δὴ
<span class="lb" data-page="15.644" data-line="10" id="l15.644.10"></span>τοιοῦτος οἶνος ὅτι ποριμώτερός ἐστιν ἐπὶ κύστιν τοῦ γλυκέος
<span class="lb" data-page="15.644" data-line="11" id="l15.644.11"></span>εἴρηται πρόσθεν· ἀνεπιτηδειότερον δ᾿ αὐτὸν εἰς ἄλλα
<span class="lb" data-page="15.644" data-line="12" id="l15.644.12"></span>τοῦ γλυκέος φησὶν εἶναι, ταῦτα δ᾿ ἐστὶν ὑπαγωγή τε γαστρὸς
<span class="lb" data-page="15.644" data-line="13" id="l15.644.13"></span>καὶ πτυσμάτων <span class="milestone ed2page" data-n="8.84" data-unit="ed2page" id="ed2page.8.84"></span>ἀναγωγή. καλὰ δ᾿ ἔφη ταῦτα
<span class="lb" data-page="15.644" data-line="14" id="l15.644.14"></span>τεκμήρια εἶναι, τουτέστι γνωρίσματα, τῆς τῶν οἴνων
<span class="lb" data-page="15.644" data-line="15" id="l15.644.15"></span>δυνάμεως.
</p>
<span class="lb rule" data-page="15.644" data-line="16" id="l15.644.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.7">
<span class="pb page1" data-page="15.644" id="p15.644"></span>
<span class="milestone ed1page page1" data-n="5.73" data-unit="ed1page" id="ed1page.5.73"></span>
<span class="milestone ed2page page1" data-n="8.84" data-unit="ed2page" id="ed2page.8.84"></span>
<span class="lb head" data-page="15.644" data-line="17" id="l15.644.17"></span>
            <blockquote class="quote lemma">
<span class="lb" data-page="15.644" data-line="18" id="l15.644.18"></span>Κιῤῥῷ δὲ οἴνῳ καὶ μέλανι. αὐστηρῷ ἐν ταύτῃσι τῇσι νούσοισιν
<span class="pb" data-page="15.645" id="p15.645"></span>
<span class="lb" data-page="15.645" data-line="1" id="l15.645.1"></span>ἐς τάδε ἂν χρήσαιο· εἰ καρηβαρίη μὲν μὴ ἐνείη,
<span class="lb" data-page="15.645" data-line="2" id="l15.645.2"></span>μηδὲ φρενῶν ἅψις μηδὲ τὸ πτύελον κωλύοιτο τῆς ἀνόδου,
<span class="lb" data-page="15.645" data-line="3" id="l15.645.3"></span>μηδὲ <span class="milestone ed1page" data-n="5.74" data-unit="ed1page" id="ed1page.5.74"></span>τὸ οὖρον ἴσχοιτο, τὰ διαχωρήματα δὲ πλαδαρώτερα
<span class="lb" data-page="15.645" data-line="4" id="l15.645.4"></span>καὶ ξυσματωδέστερα εἴη· ἐν δὴ τοῖσι τοιουτέοισι
<span class="lb" data-page="15.645" data-line="5" id="l15.645.5"></span>πρέποι ἂν μάλιστα μεταβάλλειν ἐκ τοῦ λευκοῦ καὶ
<span class="lb" data-page="15.645" data-line="6" id="l15.645.6"></span>ὁκόσα τουτέοισιν ἐμφερέα.
</blockquote>
<span class="lb rule" data-page="15.645" data-line="7" id="l15.645.7"></span>
            <p>
<span class="lb" data-page="15.645" data-line="8" id="l15.645.8"></span>Ὁ μὲν γλυκὺς οἶνος εὐθὺς καὶ μέλας ἐστὶν, οὐ μὴν ὅ γε
<span class="lb" data-page="15.645" data-line="9" id="l15.645.9"></span>μέλας εὐθέως ἅπας καὶ γλυκὺς, ἀλλ᾿ αὐστηροί τινες ἐξ αὐτῶν
<span class="lb" data-page="15.645" data-line="10" id="l15.645.10"></span>ὑπάρχουσιν, οἷοι παρ᾿ ἡμῖν ἐν Ἀσίᾳ πλησίον Περγάμου
<span class="lb" data-page="15.645" data-line="11" id="l15.645.11"></span>καὶ κατὰ Περπερίναν τε καὶ Αἰγάς. ὁ δὲ κατὰ τὴν Κιλικίαν
<span class="lb" data-page="15.645" data-line="12" id="l15.645.12"></span>Ἀναβάτης αὐστηρός τε ἅμα καὶ γλυκύς ἐστιν, ἐξ
<span class="lb" data-page="15.645" data-line="13" id="l15.645.13"></span>ἐναντίων ποιοτήτων συγκείμενος· διὸ καὶ μοχθηρὸς ὑπάρχει,
<span class="lb" data-page="15.645" data-line="14" id="l15.645.14"></span>μήτ᾿ ἀναδιδόμενος μήθ᾿ ὑπερχόμενος, ἀλλ᾿ ἐπὶ πλέον
<span class="lb" data-page="15.645" data-line="15" id="l15.645.15"></span>τε παραμένων τῇ ἄνω γαστρὶ καὶ πνευματῶν αὐτήν. ὅ γε μὴν
<span class="lb" data-page="15.645" data-line="16" id="l15.645.16"></span>ἄνευ τοῦ γλυκὺς εἶναι μέλας οἶνος αὐστηρὸς εἰς τὰ κατὰ
<span class="lb" data-page="15.645" data-line="17" id="l15.645.17"></span>τὴν γαστέρα χρήσιμος, ὅταν ἤτοι πλείω τοῦ προσήκοντος
<span class="lb" data-page="15.645" data-line="18" id="l15.645.18"></span>ὑπέρχηται κατ᾿ αὐτὴν, ἢ ξυσματώδη· τηνικαῦτα γὰρ ἐπιτήδειός
<span class="lb" data-page="15.645" data-line="19" id="l15.645.19"></span>ἐστιν, ὥσπερ γε καὶ ὁ λευκὸς οἶνος ὁ αὐστηρὸς, ὅσα
<span class="pb" data-page="15.646" id="p15.646"></span>
<span class="lb" data-page="15.646" data-line="1" id="l15.646.1"></span>τ᾿ ἄλλα φάρμακα στύφοντα. πρὸς δὴ ταῦτά φησι καὶ τὸν
<span class="lb" data-page="15.646" data-line="2" id="l15.646.2"></span>κιῤῥὸν οἶνον ἁρμόττειν, οὐχ ἁπλῶς ἅπαντα λέγων τὸν κιῤῥὸν,
<span class="lb" data-page="15.646" data-line="3" id="l15.646.3"></span>ἀλλὰ τὸν αὐστηρὸν κιῤῥόν· ἐπ᾿ ἀμφοτέρων γὰρ ἀκούειν γε
<span class="lb" data-page="15.646" data-line="4" id="l15.646.4"></span>χρὴ τὸ κατὰ τὴν ἀρχὴν τῆς ῥήσεως εἰρημένον οὕτως· κιῤῥῷ
<span class="lb" data-page="15.646" data-line="5" id="l15.646.5"></span>δ᾿ ἂν οἴνῳ καὶ μέλανι τοῖς αὐστηροῖς ἐν ταύτῃσι τῇσι
<span class="lb" data-page="15.646" data-line="6" id="l15.646.6"></span>νούσοισιν εἰς τάδε ἂν χρήσαιο. διττὸς γὰρ ὁ κιῤῥὸς, ὥσπερ
<span class="lb" data-page="15.646" data-line="7" id="l15.646.7"></span>καὶ ὁ μέλας, ὁ μὲν γλυκὺς, ὁ δὲ αὐστηρός· ὄντος καὶ τρίτου
<span class="lb" data-page="15.646" data-line="8" id="l15.646.8"></span>παρ᾿ ἑκατέρῳ, ἐξ ἐπιμιξίας ἀμφοτέρων τῶν ποιοτήτων.
<span class="lb" data-page="15.646" data-line="9" id="l15.646.9"></span>ἀλλ᾿ ὅ γε μίαν ἔχων ποιότητα διττὸς μὲν ἑκατέρᾳ χρόᾳ,
<span class="lb" data-page="15.646" data-line="10" id="l15.646.10"></span>κεφαλῆς δὲ καὶ γνώμης ὁ κιῤῥὸς μᾶλλον ἅπτεται, διότι καὶ
<span class="lb" data-page="15.646" data-line="11" id="l15.646.11"></span>θερμότερός ἐστι τοῦ μέλανος· τῷ δ᾿ αὐτῷ λόγῳ καὶ τοὺς
<span class="lb" data-page="15.646" data-line="12" id="l15.646.12"></span>πυρετοὺς αὐξάνει, τούτοις γὰρ ἐπιτήδειοι μόνοι τῶν οἴνων
<span class="lb" data-page="15.646" data-line="13" id="l15.646.13"></span>εἰσὶν οἱ ὑδατώδεις. εἰκότως οὖν ἐκώλυσε χρῆσθαι τοῖς
<span class="lb" data-page="15.646" data-line="14" id="l15.646.14"></span>αὐστηροῖς οἴνοις, εἴτε κιῤῥοὶ τὴν χρόαν εἴτε μέλανές εἰσιν,
<span class="lb" data-page="15.646" data-line="15" id="l15.646.15"></span>ἐν δὲ ταῖς καρηβαρίαις καὶ ταῖς βλάβαις τῶν φρενῶν, τουτέστιν
<span class="lb" data-page="15.646" data-line="16" id="l15.646.16"></span>ὅπου ὁ πυρετὸς αὐτῶν ἥψατο· καὶ προσέτι γε κᾀκεῖνα
<span class="lb" data-page="15.646" data-line="17" id="l15.646.17"></span>τῶν κατὰ θώρακά τε καὶ πνεύμονα νοσημάτων, ἐν οἷς
<span class="lb" data-page="15.646" data-line="18" id="l15.646.18"></span>ἴσχεται τὸ πτύελον, ἀνεπιτηδείους τοὺς τοιούτους οἴνους εἶναί
<span class="pb" data-page="15.647" id="p15.647"></span>
<span class="lb" data-page="15.647" data-line="1" id="l15.647.1"></span>φησι καὶ τῶν οὔρων ἐπεχομένων, διὰ τὸ πάχος δηλονότι
<span class="lb" data-page="15.647" data-line="2" id="l15.647.2"></span>καὶ τὴν στύψιν.
</p>
<span class="lb rule" data-page="15.647" data-line="3" id="l15.647.3"></span>
          </article>

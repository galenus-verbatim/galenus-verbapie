<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:3.8">
<span class="pb page1" data-page="15.647" id="p15.647"></span>
<span class="milestone ed1page page1" data-n="5.74" data-unit="ed1page" id="ed1page.5.74"></span>
<span class="milestone ed2page page1" data-n="8.84" data-unit="ed2page" id="ed2page.8.84"></span>
<span class="lb head" data-page="15.647" data-line="4" id="l15.647.4"></span>
            <blockquote class="quote lemma">
<span class="lb" data-page="15.647" data-line="5" id="l15.647.5"></span>Προξυνιέναι δὲ δεῖ ὅτι τὰ μὲν ἄνω πάντα καὶ τὰ κατὰ
<span class="lb" data-page="15.647" data-line="6" id="l15.647.6"></span>τὴν κύστιν ἧσσον βλάψει, ἢν ὑδαρέστερος ᾖ· τὰ δὲ
<span class="lb" data-page="15.647" data-line="7" id="l15.647.7"></span>κατ᾿ ἔντερον καὶ μᾶλλον ὀνήσει, ἢν ἀκρητέστερος ᾖ.
</blockquote>
<span class="lb rule" data-page="15.647" data-line="8" id="l15.647.8"></span>
            <p>
<span class="lb" data-page="15.647" data-line="9" id="l15.647.9"></span><span class="milestone ed2page" data-n="8.85" data-unit="ed2page" id="ed2page.8.85"></span>Ὁ ἀκρατέστερος οἶνος, ὡς εἴρηκε, τοῖς κατ᾿ ἔντερον
<span class="lb" data-page="15.647" data-line="10" id="l15.647.10"></span>μᾶλλον ἐπιτήδειός ἐστιν· εἰκότως οὖν ὀνίνησιν αὐτὰ
<span class="lb" data-page="15.647" data-line="11" id="l15.647.11"></span>τῷ λόγῳ τῆς στύψεως, δι᾿ ἣν καὶ τὸ βοηθεῖν ὅλως εἶχεν·
<span class="lb" data-page="15.647" data-line="12" id="l15.647.12"></span>ἀλλὰ ταύτην γε τὴν στύψιν ἐκλύει κεραννύμενος ὑδαρὴς καὶ
<span class="lb" data-page="15.647" data-line="13" id="l15.647.13"></span>διὰ τοῦτο ἧττον ὀνίνησιν αὐτά. καθάπερ δὲ ταῦτα μᾶλλον
<span class="lb" data-page="15.647" data-line="14" id="l15.647.14"></span>ὀνίνησιν τῷ λόγῳ τῆς στύψεως, ὅταν ἀκρατέστερος ᾖ, οὕτω
<span class="lb" data-page="15.647" data-line="15" id="l15.647.15"></span>τὰ κατὰ θώρακα καὶ κεφαλὴν μᾶλλον βλάπτει· ταῦτα δ᾿
<span class="lb" data-page="15.647" data-line="16" id="l15.647.16"></span>ἐστὶν ἃ ἐδήλωσεν εἰπὼν, τὰ μὲν ἄνω βλάπτει πάντα. βλάπτει
<span class="lb" data-page="15.647" data-line="17" id="l15.647.17"></span>δὲ καὶ τὰ δεόμενα δι᾿ οὔρων ἐκκαθαίρεσθαι τὰ σώματα·
<span class="lb" data-page="15.647" data-line="18" id="l15.647.18"></span>πασῶν γὰρ τῶν ἐκκρίσεων ἐφεκτικός ἐστιν ὁ αὐστηρὸς
<span class="pb" data-page="15.648" id="p15.648"></span>
<span class="lb" data-page="15.648" data-line="1" id="l15.648.1"></span>οἶνος. ταῦτα περὶ οἴνων ὁ Ἱπποκράτης εἰπὼν εὐθὺς ἐπὶ
<span class="lb" data-page="15.648" data-line="2" id="l15.648.2"></span>μελίκρατον μεταβαίνει, τὰ μὲν ἄλλα σχεδὸν ἅπαντα τὰ
<span class="lb" data-page="15.648" data-line="3" id="l15.648.3"></span>περὶ τῶν οἴνων δείξας, ἓν δὲ παραλιπὼν ἀνεξέργαστον, ὃ
<span class="lb" data-page="15.648" data-line="4" id="l15.648.4"></span>διῆλθον ἐγὼ κατὰ τὸ πάρεργον· ὅτι τοῖς πυρέττουσιν οἶνος
<span class="lb" data-page="15.648" data-line="5" id="l15.648.5"></span>ἐπιτηδειότατός ἐστιν ὁ ὑδατώδης. ἔστι δ᾿ οὗτος ὁ λευκὸς
<span class="lb" data-page="15.648" data-line="6" id="l15.648.6"></span>μὲν τὴν χρόαν, λεπτὸς δὲ τὴν σύστασιν, ἐπιφανῆ μηδεμίαν
<span class="lb" data-page="15.648" data-line="7" id="l15.648.7"></span>ἔχων ποιότητα τῶν τοῖς ἄλλοις οἴνοις ὑπαρχουσῶν, μήτ᾿
<span class="lb" data-page="15.648" data-line="8" id="l15.648.8"></span>αὐστηρότητα, μήτε στρυφνότητα, μήτε γλυκύτητα, μήτε δριμύτητα,
<span class="lb" data-page="15.648" data-line="9" id="l15.648.9"></span>μήτ᾿ ὀσμήν· τῷ γὰρ τοιούτῳ καὶ τὰς τοῦ ὕδατος
<span class="lb" data-page="15.648" data-line="10" id="l15.648.10"></span>κακίας καὶ τὰς τοῦ οἴνου ἐκπεφευγέναι μόνῳ τῶν πάντων
<span class="lb" data-page="15.648" data-line="11" id="l15.648.11"></span>οἴνων ὑπάρχει. γεννῶνται δὲ καθ᾿ ἕκαστον ἔθνος ἔνιοι
<span class="lb" data-page="15.648" data-line="12" id="l15.648.12"></span>τοιοῦτοι, κατὰ μὲν τὴν Ἰταλίαν ὁ ἄτονος Σαβῖνος, ὃν καὶ
<span class="lb" data-page="15.648" data-line="13" id="l15.648.13"></span>διδόασι τοῖς πυρέττουσιν· ἐν Ἀσίᾳ δὲ ὅ τε Τιτακαζηνὸς
<span class="lb" data-page="15.648" data-line="14" id="l15.648.14"></span>καὶ Τιβῖνος. ἀκηκοὼς δὲ αὐτοῦ τὰ γνωρίσματα ῥᾳδίως
<span class="lb" data-page="15.648" data-line="15" id="l15.648.15"></span>εὑρήσεις καθ᾿ ἕκαστον ἔθνος οἴνους τοιούτους, ἐν οἷς χωρίοις
<span class="lb" data-page="15.648" data-line="16" id="l15.648.16"></span>πάνυ τι λεπτοὶ καὶ ὑδατώδεις οἶνοι γίγνονται· ἐγὼ
<span class="lb" data-page="15.648" data-line="17" id="l15.648.17"></span>γοῦν καὶ κατὰ τὴν Κιλικίαν καὶ Φοινικίην καὶ Παλαιστίνην
<span class="lb" data-page="15.648" data-line="18" id="l15.648.18"></span>καὶ Σκῦρον καὶ Κρήτην εὗρον οἴνους τοιούτους· ἀλλ᾿ ὅμως
<span class="lb" data-page="15.648" data-line="19" id="l15.648.19"></span>οἷον εἴρηκα καὶ κατὰ πάντα τὰ χωρία τεθέαμαι καὶ τό γε
<span class="pb" data-page="15.649" id="p15.649"></span>
<span class="lb" data-page="15.649" data-line="1" id="l15.649.1"></span>θαυμασιώτερον, ὅτι καὶ κατ᾿ Αἴγυπτον· παχεῖς γὰρ οἶνοι
<span class="lb" data-page="15.649" data-line="2" id="l15.649.2"></span>καὶ ὀσμὴν ἔχοντες καὶ ἰσχυροὶ σφόδρα ἐν τοῖς θερμοῖς χωρίοις
<span class="lb" data-page="15.649" data-line="3" id="l15.649.3"></span>γεννῶνται· κατὰ δὲ τὴν Ἰταλίαν καὶ Βιθυνίαν καὶ
<span class="lb" data-page="15.649" data-line="4" id="l15.649.4"></span>τὴν Ἀσίαν θαυμαστὸν οὐδέν ἐστι πολλοὺς ὑδατώδεις γίνεσθαι.
<span class="lb" data-page="15.649" data-line="5" id="l15.649.5"></span>ζητήσαι δ᾿ ἄν τις διὰ τί παρέλιπεν ὁ Ἱπποκράτης
<span class="lb" data-page="15.649" data-line="6" id="l15.649.6"></span>ἰδίᾳ περὶ τῶν τοιούτων οἴνων ἐν τῷ διηνυσμένῳ λόγῳ, καίτοι
<span class="lb" data-page="15.649" data-line="7" id="l15.649.7"></span>γε ἀλυποτέρων ὄντων τοῖς πυρέττουσιν ἤπερ οἱ ἄλλοι
<span class="lb" data-page="15.649" data-line="8" id="l15.649.8"></span>πάντες. οὐδὲ γὰρ οὐδὲ τοῦτ᾿ ἔστιν εἰπεῖν, ὡς ἠγνόει τὸν
<span class="lb" data-page="15.649" data-line="9" id="l15.649.9"></span>τοιοῦτον οἶνον· αὐτὸς γοῦν ὀλίγον ὕστερον ἐν τῷ τοῦ μελικράτου
<span class="lb" data-page="15.649" data-line="10" id="l15.649.10"></span>λόγῳ τάδε γράφει· ἀτὰρ καὶ οἴνου λεπτοῦ καὶ ὀλιγοφόρου
<span class="lb" data-page="15.649" data-line="11" id="l15.649.11"></span>καὶ ἀνόσμου, ἐνίῃ μὲν ἰσχυρότερον, ἐνίῃ δὲ καὶ
<span class="lb" data-page="15.649" data-line="12" id="l15.649.12"></span>ἀσθενέστερον· ταῦτ᾿ εἶπε παραβάλλων τὸ μελίκρατον οἴνῳ
<span class="lb" data-page="15.649" data-line="13" id="l15.649.13"></span>λεπτῷ καὶ ὀλιγοφόρῳ, τουτέστιν ὀλίγον ὕδωρ φέροντι καὶ
<span class="lb" data-page="15.649" data-line="14" id="l15.649.14"></span>ἀνόσμῳ. σαφῶς γοῦν καὶ ἀκριβῶς εἰπὼν τὰ γνωρίσματα
<span class="lb" data-page="15.649" data-line="15" id="l15.649.15"></span>τοῦ οἰνώδους οἴνου καὶ διελθὼν ὡς καὶ κεφαλῆς ἅπτοιτο
<span class="lb" data-page="15.649" data-line="16" id="l15.649.16"></span>καὶ φρενῶν, ἱκανὴν ἐνόμισεν εἶναι καὶ περὶ τοῦ ἐναντίου
<span class="lb" data-page="15.649" data-line="17" id="l15.649.17"></span>αὐτῷ τοῦ ὑδατώδους τὴν διδασκαλίαν, ἡμῶν δυναμένων λογίσασθαι
<span class="lb" data-page="15.649" data-line="18" id="l15.649.18"></span>τὰ ἐναντία ὑπάρχειν αὐτῷ.
</p>
<span class="lb rule" data-page="15.649" data-line="19" id="l15.649.19"></span>
          </article>

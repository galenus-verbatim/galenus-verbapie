<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.10">
<span class="pb page1" data-page="15.748" id="p15.748"></span>
<span class="milestone ed1page page1" data-n="5.89" data-unit="ed1page" id="ed1page.5.89"></span>
<span class="milestone ed2page page1" data-n="8.122" data-unit="ed2page" id="ed2page.8.122"></span>
<span class="lb head" data-page="15.748" data-line="13" id="l15.748.13"></span>
            <blockquote class="quote lemma">
<span class="lb" data-page="15.748" data-line="14" id="l15.748.14"></span>Καὶ ἢν αἷμα ἐκ τῶν ῥινῶν ῥέῃ, λύεται τὸ πάθος, καὶ ἢν
<span class="lb" data-page="15.748" data-line="15" id="l15.748.15"></span>ἱδρῶτες ἐπιγίγνωνται κριτικοὶ γνήσιοι μετ᾿ οὔρων λευκῶν
<span class="lb" data-page="15.748" data-line="16" id="l15.748.16"></span>καὶ παχέων καὶ λείων ὑφισταμένων.
</blockquote>
<span class="lb rule" data-page="15.748" data-line="17" id="l15.748.17"></span>
            <p>
<span class="lb" data-page="15.748" data-line="18" id="l15.748.18"></span>Ἐν τοῖς ὀξέσι πυρετοῖς ἐπὶ τὴν κεφαλὴν φέρεται τὸ
<span class="pb" data-page="15.749" id="p15.749"></span>
<span class="lb" data-page="15.749" data-line="1" id="l15.749.1"></span>ζέον τοῦ αἵματος· ὅταν οὖν ἀναῤῥήξασα τὰς φλέβας ἡ φύσις
<span class="lb" data-page="15.749" data-line="2" id="l15.749.2"></span>ἀποχέῃ τοῦτο μετὰ τῶν συναχθέντων ἀτμῶν, ἑτοιμότερον
<span class="lb" data-page="15.749" data-line="3" id="l15.749.3"></span>κρατεῖν τῶν λοιπῶν· κατὰ δὲ τὸν αὐτὸν λόγον ὅταν
<span class="lb" data-page="15.749" data-line="4" id="l15.749.4"></span>καὶ διὰ τῶν ἱδρώτων ἀποχέῃ τοὺς ζέοντας ἰχῶρας, ἰᾶται
<span class="lb" data-page="15.749" data-line="5" id="l15.749.5"></span>τὴν νόσον, ὅταν γε πεπεμμένου τοῦ νοσήματος ἐπιγίγνωνται.
<span class="lb" data-page="15.749" data-line="6" id="l15.749.6"></span>λέλεκται γὰρ ἤδη περὶ τούτου πολλάκις ἐν ἄλλοις τέ τισιν
<span class="lb" data-page="15.749" data-line="7" id="l15.749.7"></span>ὑπομνήμασιν ἐξηγητικοῖς καὶ ἐν τοῖς περὶ κρίσεων. ὥσπερ
<span class="lb" data-page="15.749" data-line="8" id="l15.749.8"></span>οὖν ἐν τῷ πρώτῳ μέρει τοῦδε τοῦ βιβλίου, τῷ κατὰ πάντας
<span class="lb" data-page="15.749" data-line="9" id="l15.749.9"></span>ὡμολογημένῳ γνησίῳ, τὸν ἀπὸ τῆς πέψεως τοῦ νοσήματος
<span class="lb" data-page="15.749" data-line="10" id="l15.749.10"></span>σκοπὸν ὡς χρήσιμον εἰς δίαιταν παρέλαβεν, οὕτω καὶ νῦν
<span class="lb" data-page="15.749" data-line="11" id="l15.749.11"></span>εἰς πρόῤῥησιν· αὐτὸ μὲν οὐκ ἔγραψε τὸ τῆς πέψεως ὄνομα,
<span class="lb" data-page="15.749" data-line="12" id="l15.749.12"></span>τὸ δὲ βεβαιότατον αὐτοῦ σημεῖον ἐν τοῖς οὔροις ἔγραψεν.
<span class="lb" data-page="15.749" data-line="13" id="l15.749.13"></span><span class="milestone ed2page" data-n="8.123" data-unit="ed2page" id="ed2page.8.123"></span>ἄριστον μὲν οὖν ἐστι τὸ λευκήν τε καὶ λείαν ἔχον
<span class="lb" data-page="15.749" data-line="14" id="l15.749.14"></span>τὴν ὑπόστασιν <span class="milestone ed1page" data-n="5.90" data-unit="ed1page" id="ed1page.5.90"></span>οὖρον, ὡς ἐν τῷ προγνωστικῷ δεδήλωται·
<span class="lb" data-page="15.749" data-line="15" id="l15.749.15"></span>οὐ μὴν ἀξιώσεις γε ἀεὶ φαίνεσθαι, ἀλλ᾿ ἀρκέσει σοι
<span class="lb" data-page="15.749" data-line="16" id="l15.749.16"></span>πολλάκις ἐπὶ τῇ κατὰ φύσιν χροιᾷ τε καὶ συστάσει χρηστὸν
<span class="lb" data-page="15.749" data-line="17" id="l15.749.17"></span>ἐναιώρημα φανὲν εἰς τὴν τῆς σωτηρίας ἐλπίδα. καὶ δὴ
<span class="lb" data-page="15.749" data-line="18" id="l15.749.18"></span>τούτων οὕτως ἐχόντων πεπλεόνασται κατὰ τὴν ἑρμηνείαν ἡ
<span class="pb" data-page="15.750" id="p15.750"></span>
<span class="lb" data-page="15.750" data-line="1" id="l15.750.1"></span>λέξις· ὑπὸ γὰρ τῶν εἰρημένων οὔρων δηλοῦται καὶ τὸ κριτικοὺς
<span class="lb" data-page="15.750" data-line="2" id="l15.750.2"></span>εἶναι τοὺς ἱδρῶτας, ὥστε ἐκ περιττοῦ πρόσκειται·
<span class="lb" data-page="15.750" data-line="3" id="l15.750.3"></span>τὸ δὲ γνήσιοι οὐ κυρίως ἐπ᾿ αὐτῶν λέγοιτο· κατὰ γὰρ
<span class="lb" data-page="15.750" data-line="4" id="l15.750.4"></span>τὰς τῶν νοσημάτων ἰδέας ἐπιφέρειν εἰώθασι τὴν τοιαύτην
<span class="lb" data-page="15.750" data-line="5" id="l15.750.5"></span>προσηγορίαν οἵ τ᾿ ἄλλοι τῶν ἀρίστων ἰατρῶν καὶ αὐτὸς ὁ
<span class="lb" data-page="15.750" data-line="6" id="l15.750.6"></span>Ἱπποκράτης.
</p>
<span class="lb rule" data-page="15.750" data-line="7" id="l15.750.7"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.104">
<span class="pb page1" data-page="15.912" id="p15.912"></span>
<span class="milestone ed1page page1" data-n="5.116" data-unit="ed1page" id="ed1page.5.116"></span>
<span class="milestone ed2page page1" data-n="8.181" data-unit="ed2page" id="ed2page.8.181"></span>
<span class="lb head" data-page="15.912" data-line="9" id="l15.912.9"></span>
            <blockquote class="quote lemma">
<span class="lb" data-page="15.912" data-line="10" id="l15.912.10"></span>Πόμα ὑδρωπιῶντι. Κανθαρίδας τρεῖς, ἀφελὼν τὴν κεφαλὴν
<span class="lb" data-page="15.912" data-line="11" id="l15.912.11"></span>ἑκάστης καὶ πόδας καὶ πτερὰ, τρίψας ἐν τρισὶ κυάθοις
<span class="lb" data-page="15.912" data-line="12" id="l15.912.12"></span>ὕδατος τὰ σώματα· ὁκόταν δὲ πονέῃ ὁ πιὼν, θερμῷ
<span class="lb" data-page="15.912" data-line="13" id="l15.912.13"></span>βρεχέσθω, ὑπαλειφόμενος δὲ πρότερον, νῆστις δὲ πινέτω,
<span class="lb" data-page="15.912" data-line="14" id="l15.912.14"></span>ἐσθιέτω δὲ ἄρτους θερμοὺς ἐξ ἀλείφατος.
</blockquote>
<span class="lb rule" data-page="15.912" data-line="15" id="l15.912.15"></span>
            <span class="pb" data-page="15.913" id="p15.913"></span>
            <p>
<span class="lb" data-page="15.913" data-line="1" id="l15.913.1"></span>Ταύτην τις ἀναγνοὺς τὴν ῥῆσιν ἰατρὸς τολμηρὸς ἀφελὼν
<span class="lb" data-page="15.913" data-line="2" id="l15.913.2"></span>τὰ προειρημένα μόρια τῶν κανθαρίδων ἔδωκεν ὑδρωπιῶντι·
<span class="lb" data-page="15.913" data-line="3" id="l15.913.3"></span>καὶ μετὰ μίαν ἡμέραν ἀπόστημά τι σχὼν ὁ ἄνθρωπος
<span class="lb" data-page="15.913" data-line="4" id="l15.913.4"></span>εἰς τὴν γαστροκνημίαν, εἶτα μετὰ τρεῖς ἄλλας τμηθεὶς
<span class="lb" data-page="15.913" data-line="5" id="l15.913.5"></span>ὑπ᾿ αὐτοῦ, πλείστου ῥυέντος ὕδατος, ἔδοξε τεθεραπεῦσθαι·
<span class="lb" data-page="15.913" data-line="6" id="l15.913.6"></span>προσεστάλη γὰρ ἐν τῷ παραυτίκα τὸ πλεῖστον τοῦ παρὰ
<span class="lb" data-page="15.913" data-line="7" id="l15.913.7"></span>φύσιν ὄγκου· ἀλλ᾿ ὅμως ἀπέθανεν οὐ μετὰ πολλὰς ἡμέρας.
<span class="lb" data-page="15.913" data-line="8" id="l15.913.8"></span>ἐπετίμησεν οὖν τις τῷ ἰατρῷ, κακῶς φάσκων δεδόσθαι τὰ
<span class="lb" data-page="15.913" data-line="9" id="l15.913.9"></span>σώματα τῶν κανθαρίδων· ἐχρῆν γὰρ ἀφελόντα τὰ σώματα
<span class="lb" data-page="15.913" data-line="10" id="l15.913.10"></span>δοῦναι πιεῖν τὴν κεφαλὴν <span class="milestone ed2page" data-n="8.182" data-unit="ed2page" id="ed2page.8.182"></span>καὶ τοὺς πόδας καὶ τὰ
<span class="lb" data-page="15.913" data-line="11" id="l15.913.11"></span>πτερὰ καὶ τοῦτ᾿ εἶναι τὸ κατὰ τὸ βιβλίον εἰρημένον. οὐκ
<span class="lb" data-page="15.913" data-line="12" id="l15.913.12"></span>ὀκνήσας οὖν ὁ εὔτολμος ἰατρὸς ἐπ᾿ ἄλλου πάλιν δέδωκεν
<span class="lb" data-page="15.913" data-line="13" id="l15.913.13"></span>οὕτως, εἶτ᾿ ἀποστήματος ὁμοίως κατὰ τὸν μηρὸν γενομένου
<span class="lb" data-page="15.913" data-line="14" id="l15.913.14"></span>καὶ τμηθέντος αὐτοῦ καὶ ῥυέντος ὁμοίως τοῦ ὑγροῦ παραχρῆμα,
<span class="lb" data-page="15.913" data-line="15" id="l15.913.15"></span>μετὰ πολλὰς ἡμέρας ἀποθανεῖν συνέβη καὶ τοῦτον.
<span class="lb" data-page="15.913" data-line="16" id="l15.913.16"></span>ἔστι γε μὴν οὐρητικῷ φαρμάκῳ διὰ κανθαρίδων σκευαζομένῳ
<span class="lb" data-page="15.913" data-line="17" id="l15.913.17"></span>κεχρημένους τινὰς εὑρεῖν ἄνευ βλάβης τῶν πινόντων
<span class="lb" data-page="15.913" data-line="18" id="l15.913.18"></span>αὐτό.
</p>
<span class="lb rule" data-page="15.913" data-line="19" id="l15.913.19"></span>
          </article>

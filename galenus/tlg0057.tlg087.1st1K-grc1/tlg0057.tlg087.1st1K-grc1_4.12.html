<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.12">
<span class="pb page1" data-page="15.750" id="p15.750"></span>
<span class="milestone ed1page page1" data-n="5.90" data-unit="ed1page" id="ed1page.5.90"></span>
<span class="milestone ed2page page1" data-n="8.123" data-unit="ed2page" id="ed2page.8.123"></span>
<span class="lb head" data-page="15.750" data-line="17" id="l15.750.17"></span>
            <blockquote class="quote lemma">
<span class="lb" data-page="15.750" data-line="18" id="l15.750.18"></span>Ἢν δ᾿ ἄνευ τούτων λυθῇ, ὑποστροφὴ πάλιν ἔσται τῆς ἀῤῥωστίης
<span class="pb" data-page="15.751" id="p15.751"></span>
<span class="lb" data-page="15.751" data-line="1" id="l15.751.1"></span>ἢ ἰσχίων ἢ σκελέων ἄλγημα ξυμβήσεται, καὶ πτύσεται
<span class="lb" data-page="15.751" data-line="2" id="l15.751.2"></span>παχέα, ἢν μέλλῃ ὑγιὴς ἔσεσθαι.
</blockquote>
<span class="lb rule" data-page="15.751" data-line="3" id="l15.751.3"></span>
            <p>
<span class="lb" data-page="15.751" data-line="4" id="l15.751.4"></span>Αἱμοῤῥαγίας καὶ ἱδρῶτος μνημονεύσας, ἂν χωρὶς τούτων
<span class="lb" data-page="15.751" data-line="5" id="l15.751.5"></span>ὁ καῦσος παύσηται, φησὶν ἄπιστον εἶναι τὴν λύσιν·
<span class="lb" data-page="15.751" data-line="6" id="l15.751.6"></span>ὑποστρέψει γὰρ ὀλίγον ὕστερον· ἔσται γὰρ, φησὶ, κατὰ τὴν
<span class="lb" data-page="15.751" data-line="7" id="l15.751.7"></span>ὑποστροφὴν ἄλγημα σκελέων ἢ ἰσχίου καὶ πτύσει παχέα. τὸ
<span class="lb" data-page="15.751" data-line="8" id="l15.751.8"></span>μὲν γὰρ αἱμοῤῥαγίας ἢ ἱδρῶτος ἢ ἀποστήματος δεῖσθαι τὸν
<span class="lb" data-page="15.751" data-line="9" id="l15.751.9"></span>μέλλοντα κριθῆναι, δύναιτ᾿ ἄν τις εἰρῆσθαι δοκεῖν ὑγιῶς,
<span class="lb" data-page="15.751" data-line="10" id="l15.751.10"></span>ἐάν τε προστεθῇ τοῖς εἰρημένοις ἃ θεραπεύων αὐτὸς ἔγραψε,
<span class="lb" data-page="15.751" data-line="11" id="l15.751.11"></span>ἐμεῖν τε κελεύων καὶ τὴν κοιλίαν ὑπάγειν, διδούς τε
<span class="lb" data-page="15.751" data-line="12" id="l15.751.12"></span>ποτὸν ὕδωρ καὶ μελίκρατον ὑδαρὲς ἑφθόν· ὥστε ἐὰν μετὰ
<span class="lb" data-page="15.751" data-line="13" id="l15.751.13"></span>τούτων τις λέγῃ, τὴν αἱμοῤῥαγίαν καὶ τὸν ἱδρῶτα καὶ τὸ
<span class="lb" data-page="15.751" data-line="14" id="l15.751.14"></span>ἀπόστημα λύειν τὸν καῦσον, ἄλλως δὲ μὴ δύνασθαι λυθῆναι,
<span class="lb" data-page="15.751" data-line="15" id="l15.751.15"></span>τάχα δόξει λόγον τινὰ ἐπιεικῆ λέγειν· ἐπιεικῆ δὲ εἶπον,
<span class="lb" data-page="15.751" data-line="16" id="l15.751.16"></span>ὡς μετρίως ἀληθεύοντα καὶ μᾶλλον τοῦ πρόσθεν, οὐ
<span class="lb" data-page="15.751" data-line="17" id="l15.751.17"></span>μὴν ἄμεμπτόν γε παντάπασιν· οὐ γὰρ ἀληθής ἐστιν ὁ λόγος.
<span class="lb" data-page="15.751" data-line="18" id="l15.751.18"></span>τὸ γὰρ κατὰ τοὺς ἀφορισμοὺς εἰρημένον, ὑπὸ καύσου
<span class="pb" data-page="15.752" id="p15.752"></span>
<span class="lb" data-page="15.752" data-line="1" id="l15.752.1"></span>ἐχομένῳ, ῥίγεος ἐπιγενομένου λύσις, ἀληθέστατόν ἐστιν· ἕπεται
<span class="lb" data-page="15.752" data-line="2" id="l15.752.2"></span>δ᾿ ἐξ ἀνάγκης τῷ ῥίγει τούτῳ ποτὲ μὲν ἱδρὼς μόνος,
<span class="lb" data-page="15.752" data-line="3" id="l15.752.3"></span>ἐνίοτε δὲ ἔμετος χολωδῶν μόνος ἢ κάτω διαχώρησις μόνη·
<span class="lb" data-page="15.752" data-line="4" id="l15.752.4"></span>πολλάκις δὲ τῶν εἰρημένων τριῶν γίγνεται τὰ δύο καί ποτε
<span class="lb" data-page="15.752" data-line="5" id="l15.752.5"></span>πάλιν τὰ τρία. <span class="milestone ed2page" data-n="8.124" data-unit="ed2page" id="ed2page.8.124"></span>τῶν γὰρ δύο τούτων ἀναγκαῖόν
<span class="lb" data-page="15.752" data-line="6" id="l15.752.6"></span>ἐστιν ἐπὶ τοῦ καύσου γίνεσθαι θάτερον, εἰ μέλλοι λυθήσεσθαι
<span class="lb" data-page="15.752" data-line="7" id="l15.752.7"></span>τελέως ἢ ἐκκριθῆναι τοὺς τελέως χολώδεις χυμοὺς ἢ
<span class="lb" data-page="15.752" data-line="8" id="l15.752.8"></span>σβεσθῆναι· διὸ καὶ παραλελεῖφθαι δόξει τὸ κυριώτατον ἴαμα
<span class="lb" data-page="15.752" data-line="9" id="l15.752.9"></span>τῶν καύσων ἡ τοῦ ψυχροῦ πόσις, ᾗ διὰ παντὸς ἡμεῖς
<span class="lb" data-page="15.752" data-line="10" id="l15.752.10"></span>ἐθεραπεύσαμεν τοὺς καύσους, οὐδενὸς ἀποθανόντος, ᾧ ψυχρὸν
<span class="lb" data-page="15.752" data-line="11" id="l15.752.11"></span>ὕδωρ ἐδώκαμεν ἐν τῷ προσήκοντι καιρῷ, περὶ οὗ
<span class="lb" data-page="15.752" data-line="12" id="l15.752.12"></span>κατὰ τὴν ἐξήγησιν τοῦ προτέρου μέρους τοῦδε τοῦ βιβλίου
<span class="lb" data-page="15.752" data-line="13" id="l15.752.13"></span>διῆλθον ἐπ᾿ ὀλίγον, ἐν ἄλλοις δὲ ὑπομνήμασί τε καὶ συγγράμμασιν
<span class="lb" data-page="15.752" data-line="14" id="l15.752.14"></span>ἐπὶ πλέον. ἴσως οὖν οἰήσεταί μέ τις λέγειν μηδένα
<span class="lb" data-page="15.752" data-line="15" id="l15.752.15"></span>τῶν καυσουμένων τεθνήξεσθαι, πιόντα ψυχρὸν ὕδωρ
<span class="lb" data-page="15.752" data-line="16" id="l15.752.16"></span>ἐν τῷ προσήκοντι καιρῷ· καίτοι οὐ τοῦτο αὐτὸς εἶπον,
<span class="lb" data-page="15.752" data-line="17" id="l15.752.17"></span>ἀλλ᾿ ὅτι πᾶσιν οἷς ἔδωκα παμπόλλοις οὖσιν ὡς μηδὲ μεμνῆσθαι
<span class="lb" data-page="15.752" data-line="18" id="l15.752.18"></span>τὸν ἀριθμὸν αὐτῶν, ἠκολούθησεν ὠφέλειά τε καὶ σωτηρία.
<span class="pb" data-page="15.753" id="p15.753"></span>
<span class="lb" data-page="15.753" data-line="1" id="l15.753.1"></span>τοῦτο δ᾿ οὐ ταὐτόν ἐστι τῷ πάντως τοὺς καυσουμένους,
<span class="lb" data-page="15.753" data-line="2" id="l15.753.2"></span>ἂν πίωσι ψυχρὸν ὕδωρ, σωθήσεσθαι· οὕς γὰρ ὀλεθρίως
<span class="lb" data-page="15.753" data-line="3" id="l15.753.3"></span>τε καὶ ἀσώστως ἔχοντας οὕτε δι᾿ ἄλλου τινὸς οὔτε
<span class="lb" data-page="15.753" data-line="4" id="l15.753.4"></span>δι᾿ ὕδατος σῶσαι δυνατόν ἐστιν, τούτοις οὐδ᾿ ἐπεχείρησα
<span class="lb" data-page="15.753" data-line="5" id="l15.753.5"></span>δοῦναι. τὸ δ᾿ ἐπὶ τῷ τέλει τῆς ῥήσεως εἰρημένον, καὶ πτύσεται
<span class="lb" data-page="15.753" data-line="6" id="l15.753.6"></span>παχέα ἢν μέλλῃ ὑγιὴς ἔσεσθαι, παραφυλακτέον ἐστί
<span class="lb" data-page="15.753" data-line="7" id="l15.753.7"></span>σοι κατ᾿ ἐκείνους μόνους τοὺς καύσους, ὁπόσοι πεπονθότος
<span class="lb" data-page="15.753" data-line="8" id="l15.753.8"></span>τοῦ πνεύμονος γίγνονται.
</p>
<span class="lb rule" data-page="15.753" data-line="9" id="l15.753.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.13">
<span class="pb page1" data-page="15.753" id="p15.753"></span>
<span class="milestone ed1page page1" data-n="5.90" data-unit="ed1page" id="ed1page.5.90"></span>
<span class="milestone ed2page page1" data-n="8.124" data-unit="ed2page" id="ed2page.8.124"></span>
<span class="lb head" data-page="15.753" data-line="10" id="l15.753.10"></span>
            <blockquote class="quote lemma">
<span class="lb" data-page="15.753" data-line="11" id="l15.753.11"></span>Καύσου γένος ἄλλο. ἡ κοιλίη ὑπάγουσα δίψης ἐστὶ μεστή.
<span class="lb" data-page="15.753" data-line="12" id="l15.753.12"></span>γλῶσσα τρηχεῖα, ξηρὴ, ἁλικώδης.
</blockquote>
<span class="lb rule" data-page="15.753" data-line="13" id="l15.753.13"></span>
            <p>
<span class="lb" data-page="15.753" data-line="14" id="l15.753.14"></span>Τὸ τοῦ γένους ὅνομα τοὺς παλαιοὺς Ἕλληνας εὑρίσκω
<span class="lb" data-page="15.753" data-line="15" id="l15.753.15"></span>καὶ κατὰ τῶν ὁμωνύμως λεγομένων ἐνίοτε φέροντας, τῶν
<span class="lb" data-page="15.753" data-line="16" id="l15.753.16"></span>μὲν ἕν ἐχόντων τὸ σημαινόμενον, ἐκ δὲ τῆς κατ᾿ αὐτὸ τομῆς
<span class="lb" data-page="15.753" data-line="17" id="l15.753.17"></span>εἰς διαφορὰς πλείους ἀφικνουμένων· ἐφ᾿ ᾧ πολλάκις
<span class="lb" data-page="15.753" data-line="18" id="l15.753.18"></span>εἰώθαμεν λέγειν γενικὰς εἶναι διαφορὰς τοῦδε τοῦ πράγματος
<span class="pb" data-page="15.754" id="p15.754"></span>
<span class="lb" data-page="15.754" data-line="1" id="l15.754.1"></span>δύο ἢ τρεῖς ἢ τέσσαρας ἢ ὅσας δυνατόν. ὄντων δὲ καὶ
<span class="lb" data-page="15.754" data-line="2" id="l15.754.2"></span>τῶν ὁμωνύμων διττῶν, τινῶν μὲν μηδ᾿ ὅλως ἀλλήλοις κοινωνούντων,
<span class="lb" data-page="15.754" data-line="3" id="l15.754.3"></span>ὡς ὅταν κύνα τὸν ἐπίπεδόν τε καὶ τὸν ἐνάλιον
<span class="lb" data-page="15.754" data-line="4" id="l15.754.4"></span>λέγωμεν· ἐνίων δὲ κοινωνούντων κατά τι τοῖς συνωνύμοις,
<span class="lb" data-page="15.754" data-line="5" id="l15.754.5"></span>ὅταν ἀφ᾿ ἑνὸς ἔχωσι τὴν προσηγορίαν γεγενημένην· ποῦ
<span class="lb" data-page="15.754" data-line="6" id="l15.754.6"></span>ποτ᾿ ἀναφέρωνται, προσεπισκεπτέον, ὡς εἴρηται, τὰ δύο
<span class="lb" data-page="15.754" data-line="7" id="l15.754.7"></span>γένη τῶν καύσων· γνωσθήσεται δ᾿ ἀκριβῶς τοῦτο τοῦ κατὰ
<span class="lb" data-page="15.754" data-line="8" id="l15.754.8"></span>τοὔνομα λόγου, τῆς οὐσίας ἑκατέρου δηλωθείσης. ἐπεὶ δ᾿
<span class="lb" data-page="15.754" data-line="9" id="l15.754.9"></span>ὁ λόγος ὑπὸ τῆς ἐννοίας κρίνεται, σκεπτέον εἰ τὴν ἔννοιαν
<span class="lb" data-page="15.754" data-line="10" id="l15.754.10"></span>ἔχομεν τοῦ καύσου πυρετοῦ σύμφωνον οὕτως, ὥσπερ ἀνθρώπου
<span class="lb" data-page="15.754" data-line="11" id="l15.754.11"></span>καὶ βοὸς καὶ ἵππου· ἐκπίπτειν δὲ τοῦ λόγου μέλλοντος
<span class="lb" data-page="15.754" data-line="12" id="l15.754.12"></span>εἰς μῆκος μεῖζον ἢ καθ᾿ ὑπόμνημα, συνελεῖν αὐτὸν
<span class="lb" data-page="15.754" data-line="13" id="l15.754.13"></span>ὥσπερ καὶ τοὺς ἄλλους, εἰς βραχὺ κεφάλαιον σπεύσομεν ἀρχὴν
<span class="lb" data-page="15.754" data-line="14" id="l15.754.14"></span>τῷ λόγῳ τήνδε ποιησάμενοι. τὸν καῦσον πυρετὸν εὑρίσκω
<span class="lb" data-page="15.754" data-line="15" id="l15.754.15"></span>τοὺς ἰατροὺς λέγοντας, ὅταν ἡ θερμασία διακαίῃ τὸν
<span class="lb" data-page="15.754" data-line="16" id="l15.754.16"></span>ἄνθρωπον, ἄπαυστόν τε τὸ δίψος ἔχῃ· καὶ εἴπερ οὕτως
<span class="lb" data-page="15.754" data-line="17" id="l15.754.17"></span>ἔχει τοῦτο, τὸν μὲν ἄνευ τοῦ διακαίειν τὸ σῶμα δίψαν
<span class="lb" data-page="15.754" data-line="18" id="l15.754.18"></span>παρηγορουμένην ἔχοντα καῦσον μὲν ἁπλῶς, ἀκριβῆ δὲ καὶ
<span class="pb" data-page="15.755" id="p15.755"></span>
<span class="lb" data-page="15.755" data-line="1" id="l15.755.1"></span>γνήσιον οὐκ ἐροῦμεν· ἐξ ἡμίσεος δ᾿ ὄντα τοιοῦτον οὐ χεῖρον
<span class="lb" data-page="15.755" data-line="2" id="l15.755.2"></span>ὀνομάσαι συντόμου διδασκαλίας ἕνεκα νόθον καῦσον,
<span class="lb" data-page="15.755" data-line="3" id="l15.755.3"></span>ὥσπερ ἐπὶ τῶν τριταίων πυρετῶν εἰώθαμεν χρῆσθαι ταῖς
<span class="lb" data-page="15.755" data-line="4" id="l15.755.4"></span>προσηγορίαις. οὕτως ἀκουσόμεθα τοῦ δύο εἶναι γένη καύσων
<span class="lb" data-page="15.755" data-line="5" id="l15.755.5"></span>πυρετῶν, ὡς εἴ γε καὶ γένη τριταίων τις εἴποι δύο,
<span class="lb" data-page="15.755" data-line="6" id="l15.755.6"></span><span class="milestone ed2page" data-n="8.125" data-unit="ed2page" id="ed2page.8.125"></span>τὸν μὲν ἀκριβῆ τε καὶ γνήσιον, ἕτερον δὲ νόθον, ᾧ
<span class="lb" data-page="15.755" data-line="7" id="l15.755.7"></span>τινὰ μὲν πάρεστι τῶν τούτου συμπτωμάτων, ἔνια δ᾿ οὔ.
<span class="lb" data-page="15.755" data-line="8" id="l15.755.8"></span>ὅτι δ᾿ ὁ δεύτερος καῦσος, ὑπὲρ οὗ νῦν πρόκειται λέγειν,
<span class="lb" data-page="15.755" data-line="9" id="l15.755.9"></span>οἷον ἐλλιπής τίς ἐστι καὶ οὐ τελέως διηκριβωμένος εἴσῃ
<span class="lb" data-page="15.755" data-line="10" id="l15.755.10"></span>σαφῶς προσέχων τὸν νοῦν τοῖς ὑπ᾿ αὐτοῦ συγγραφέως εἰρημένοις
<span class="lb" data-page="15.755" data-line="11" id="l15.755.11"></span>συμπτώμασιν ὑπ᾿ αὐτοῦ γίνεσθαι. κατὰ μὲν γὰρ τὴν
<span class="lb" data-page="15.755" data-line="12" id="l15.755.12"></span>ἀρχὴν ἔφη, κοιλίη ὑπάγουσα, δίψης μεστὴ, γλῶσσα τρηχείη,
<span class="lb" data-page="15.755" data-line="13" id="l15.755.13"></span>ξηρὴ, ἁλικώδης, μὴ προσθεὶς ὃ προσέθηκεν ἐπὶ τοῦ προτέρου·
<span class="lb" data-page="15.755" data-line="14" id="l15.755.14"></span>ὁ γὰρ νόθος τῶν τοῦ γνησίου καύσου συμπτωμάτων
<span class="lb" data-page="15.755" data-line="15" id="l15.755.15"></span>τὸ μὲν ἕτερον ἔχει, τὸ δ᾿ ἕτερον οὐκ ἔχει. πάλιν ἐφεξῆς εἰπὼν
<span class="lb" data-page="15.755" data-line="16" id="l15.755.16"></span>τὴν γλῶτταν εἶναι τραχεῖαν καὶ ξηρὰν οὐ προσέθηκε
<span class="lb" data-page="15.755" data-line="17" id="l15.755.17"></span>τὸ μέλαιναν, ὥσπερ ἐπὶ τοῦ προτέρου, ἀλλὰ ἀντὶ τούτου
<span class="lb" data-page="15.755" data-line="18" id="l15.755.18"></span>τοῦ συμπτώματος εἶπεν ἁλικώδη. ὥσπερ γὰρ ὅταν ἡ γλῶττα
<span class="pb" data-page="15.756" id="p15.756"></span>
<span class="lb" data-page="15.756" data-line="1" id="l15.756.1"></span>γένηται πικρὰ, τὴν ξανθὴν ἐνδείκνυται πλεονάζειν χολὴν,
<span class="lb" data-page="15.756" data-line="2" id="l15.756.2"></span>οὕτως ὅταν ἁλικὴ, τὸν ἁλικόν τε καὶ ἁλμυρὸν ὀνομαζόμενον
<span class="lb" data-page="15.756" data-line="3" id="l15.756.3"></span>χυμὸν, ὅστις ἕν τι τῶν τοῦ φλέγματός ἐστιν εἰδῶν, τριῶν
<span class="lb" data-page="15.756" data-line="4" id="l15.756.4"></span>ὄντων, ὡς ἔμαθες, ὀξέος, ἁλμυροῦ, γλυκέος· ὥσπερ οὖν ὁ
<span class="lb" data-page="15.756" data-line="5" id="l15.756.5"></span>πρότερος καῦσος ἐπὶ τῇ πικρᾷ χολῇ συνιστάμενος ἐκκρίσεις
<span class="lb" data-page="15.756" data-line="6" id="l15.756.6"></span>ὠχρὰς εἰργάζετο κατὰ διττὴν αἰτίαν, ὅτι τε λεπτὸς ἦν ὅτι
<span class="lb" data-page="15.756" data-line="7" id="l15.756.7"></span>τε κατ᾿ αὐτὸν ὁ διακαὴς πυρετὸς ηὐξάνετο, <span class="milestone ed1page" data-n="5.91" data-unit="ed1page" id="ed1page.5.91"></span>προσεγγενομένης
<span class="lb" data-page="15.756" data-line="8" id="l15.756.8"></span>ἐν αὐτῷ τῆς ξανθῆς χολῆς, οὕτω γοῦν ὁ φλεγματώδης
<span class="lb" data-page="15.756" data-line="9" id="l15.756.9"></span>χυμὸς οὔτ᾿ εὔκριτος ὣν οὔτε αὐξάνει τοὺς πυρετοὺς
<span class="lb" data-page="15.756" data-line="10" id="l15.756.10"></span>οὔτε φλογώδη τὴν δίψαν ἔχει οὔτε ἐμπνευματοῦται. καὶ
<span class="lb" data-page="15.756" data-line="11" id="l15.756.11"></span>διὰ τοῦτο εἴρηκεν ἐπ᾿ αὐτοῦ, κοιλίη ὑπάγουσα, διαχωρεῖν αὐτὴν
<span class="lb" data-page="15.756" data-line="12" id="l15.756.12"></span>μόνην δηλώσας, ἐναντίον ὂν τῷ μὴ διαχωρεῖν· ὑπέρχεται
<span class="lb" data-page="15.756" data-line="13" id="l15.756.13"></span>μὲν γὰρ τούτοις ἡ γαστὴρ, οὐ μὴν κατὰ χυμοῦ τινος
<span class="lb" data-page="15.756" data-line="14" id="l15.756.14"></span>ἰδέαν, ἀλλ᾿ αὐτῶν τῶν προσφερομένων ἐν τροφῆς μοίρᾳ
<span class="lb" data-page="15.756" data-line="15" id="l15.756.15"></span>διαφθειρομένων. οὐ γὰρ ἐπὶ πομάτων οὗτοι διαιτῶνται,
<span class="lb" data-page="15.756" data-line="16" id="l15.756.16"></span>καθάπερ οἱ πλεῖστοι τῶν τὸν πρότερον καῦσον νοσούντων·
<span class="lb" data-page="15.756" data-line="17" id="l15.756.17"></span>ἐπειδὴ σύντομον ἐκεῖνοι τὴν ἔκκρισιν ἔχουσιν, ἐπὶ λεπτῷ
<span class="lb" data-page="15.756" data-line="18" id="l15.756.18"></span>καὶ ζέοντι χυμῷ συνιστάμενοι, βραδεῖαν δ᾿ οὗτος διὰ τὸ
<span class="pb" data-page="15.757" id="p15.757"></span>
<span class="lb" data-page="15.757" data-line="1" id="l15.757.1"></span>ψυχρὸν καὶ γλίσχρον καὶ παχὺ τῆς τοῦ φλέγματος οὐσίας.
<span class="lb" data-page="15.757" data-line="2" id="l15.757.2"></span>οὔκουν ἐνδέχεται ποτῷ μόνῳ χρῆσθαι τοὺς οὕτως νοσοῦντας·
<span class="lb" data-page="15.757" data-line="3" id="l15.757.3"></span>τοῦτο γὰρ ἐμάθομεν ἐπὶ τῶν μελλόντων πέττεσθαι περὶ
<span class="lb" data-page="15.757" data-line="4" id="l15.757.4"></span>τὴν ε΄ ἢ τὴν ζ΄ ἡμέραν, ἰσχυρᾶς οὔσης δηλονότι τῆς δυνάμεως·
<span class="lb" data-page="15.757" data-line="5" id="l15.757.5"></span>εἰ δ᾿ εἰς τὴν θ΄ ἢ ιδ΄ ἢ κ΄ ἐμπίπτειν μέλλει τὸ νόσημα,
<span class="lb" data-page="15.757" data-line="6" id="l15.757.6"></span>χυλῷ πτισάνης ἐξ ἀρχῆς ἐπ᾿ αὐτοῦ χρώμεθα.
</p>
<span class="lb rule" data-page="15.757" data-line="7" id="l15.757.7"></span>
          </article>

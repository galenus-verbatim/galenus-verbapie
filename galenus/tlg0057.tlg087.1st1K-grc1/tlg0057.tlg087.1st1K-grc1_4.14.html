<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.14">
<span class="pb page1" data-page="15.757" id="p15.757"></span>
<span class="milestone ed1page page1" data-n="5.91" data-unit="ed1page" id="ed1page.5.91"></span>
<span class="milestone ed2page page1" data-n="8.125" data-unit="ed2page" id="ed2page.8.125"></span>
<span class="lb head" data-page="15.757" data-line="8" id="l15.757.8"></span>
            <blockquote class="quote lemma">
<span class="lb" data-page="15.757" data-line="9" id="l15.757.9"></span>Οὔρων ἀπόληψις, ἀγρυπνίη, ἀκρωτήρια ἐψυγμένα.
</blockquote>
<span class="lb rule" data-page="15.757" data-line="10" id="l15.757.10"></span>
            <p>
<span class="lb" data-page="15.757" data-line="11" id="l15.757.11"></span>Οὔρων ἀπόληψις. εἴωθε λέγεσθαι παρ᾿ αὐτοῦ ὅταν ἢ
<span class="lb" data-page="15.757" data-line="12" id="l15.757.12"></span>οὐκ ἀξιολόγως, ἢ μηδ᾿ ὅλως φέρηται· γίγνεται δὲ τοῦτο κατὰ
<span class="lb" data-page="15.757" data-line="13" id="l15.757.13"></span>τὸν προκείμενον ἐν τῷ λόγῳ καῦσον, ἐπὶ τῷ πάχει τοῦ
<span class="lb" data-page="15.757" data-line="14" id="l15.757.14"></span>χυμοῦ. ἀγρυπνίη. τοῦτο κοινὸν ἀμφοτέρων τῶν καύσων
<span class="lb" data-page="15.757" data-line="15" id="l15.757.15"></span>καὶ διὰ τοῦτο κατὰ τὸν πρότερον ἐμνημόνευσεν αὐτοῦ, καὶ
<span class="lb" data-page="15.757" data-line="16" id="l15.757.16"></span>γὰρ γίγνεται μᾶλλον ἐπ᾿ ἐκείνου, διότι ἡ κεφαλὴ μᾶλλον ἐκπυροῦται.
<span class="lb" data-page="15.757" data-line="17" id="l15.757.17"></span>ἀκρωτήρια ἐψυγμένα. τοῦτο τὸ σύμπτωμα τοῦ
<span class="pb" data-page="15.758" id="p15.758"></span>
<span class="lb" data-page="15.758" data-line="1" id="l15.758.1"></span>δευτέρου ἐστὶ καύσου· οὐ δεῖ δὲ ἁπλῶς εἰρῆσθαι τὸν λόγον,
<span class="lb" data-page="15.758" data-line="2" id="l15.758.2"></span>ἀλλὰ μετὰ διορισμοῦ τινος· οὐ γὰρ ἀεὶ τοιοῦτός ἐστιν, ἀλλ᾿
<span class="lb" data-page="15.758" data-line="3" id="l15.758.3"></span>ὅταν κακοήθης ᾖ. κατὰ μὲν γὰρ τοὺς χολώδεις καὶ διακαεῖς
<span class="lb" data-page="15.758" data-line="4" id="l15.758.4"></span>πυρετοὺς, ἄχρι τῶν περάτων τοῦ σώματος ἐκτείνει τὴν θερμασίαν,
<span class="lb" data-page="15.758" data-line="5" id="l15.758.5"></span>κᾂν μὴ κακοήθης ὁ καῦσος ᾖ, κατὰ δὲ τοὺς φλεγματικοὺς
<span class="lb" data-page="15.758" data-line="6" id="l15.758.6"></span>ἡ καπνώδης τῆς θερμασίας οὐσία, ὅταν ἐν τοῖς
<span class="lb" data-page="15.758" data-line="7" id="l15.758.7"></span>κατὰ γαστέρα χωρίοις ἢ τὸ ἧπαρ ἢ τὸν <span class="milestone ed2page" data-n="8.126" data-unit="ed2page" id="ed2page.8.126"></span>πνεύμονα γένηται
<span class="lb" data-page="15.758" data-line="8" id="l15.758.8"></span>σῆψις ἁλικοῦ χυμοῦ, δι᾿ ἐκείνην μὲν ἡ πυρώδης θερμασία
<span class="lb" data-page="15.758" data-line="9" id="l15.758.9"></span>γίγνεται· κακοηθευσαμένου δὲ τοῦ νοσήματος, ἀκρωτήρια
<span class="lb" data-page="15.758" data-line="10" id="l15.758.10"></span>ψύχεται διὰ τὴν ἀῤῥωστίαν τῆς δυνάμεως, καὶ τὸ μέγεθος
<span class="lb" data-page="15.758" data-line="11" id="l15.758.11"></span>τῆς φλεγμονῆς ἐφ᾿ ἑαυτὴν ἑλκούσης πᾶν τὸ αἷμα·
<span class="lb" data-page="15.758" data-line="12" id="l15.758.12"></span>χωρὶς γὰρ τούτων οὐκ ἂν ὀλέθριον γένηταί ποτε τὸ νόσημα
</p>
<span class="lb rule" data-page="15.758" data-line="13" id="l15.758.13"></span>
          </article>

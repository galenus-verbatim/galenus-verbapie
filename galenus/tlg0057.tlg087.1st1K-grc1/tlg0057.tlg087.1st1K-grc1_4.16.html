<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.16">
<span class="pb page1" data-page="15.761" id="p15.761"></span>
<span class="milestone ed1page page1" data-n="5.91" data-unit="ed1page" id="ed1page.5.91"></span>
<span class="milestone ed2page page1" data-n="8.127" data-unit="ed2page" id="ed2page.8.127"></span>
<span class="lb head" data-page="15.761" data-line="13" id="l15.761.13"></span>
            <blockquote class="quote lemma">
<span class="lb" data-page="15.761" data-line="14" id="l15.761.14"></span>Ῥοφήματα ἐπισπαστικὰ δίδου.
</blockquote>
<span class="lb rule" data-page="15.761" data-line="15" id="l15.761.15"></span>
            <p>
<span class="lb" data-page="15.761" data-line="16" id="l15.761.16"></span>Ὃ πολλάκις εἴωθα λέγειν, ὡς ἀσαφὴς λέξις οὐδὲν διδάσκει,
<span class="lb" data-page="15.761" data-line="17" id="l15.761.17"></span>τοῦτο καὶ νῦν ἐρῶ. τοῖς γὰρ διὰ φαυλότητα φλέγματος
<span class="lb" data-page="15.761" data-line="18" id="l15.761.18"></span>νοσοῦσι ποτὸν μὲν ὀξύμελι χρησιμώτατόν ἐστι, τροφὴ
<span class="pb" data-page="15.762" id="p15.762"></span>
<span class="lb" data-page="15.762" data-line="1" id="l15.762.1"></span>δὲ χυλὸς πτισάνης· ἀλλ᾿ ὅμως ἐγὼ, καίτοι γινώσκων ταῦτα
<span class="lb" data-page="15.762" data-line="2" id="l15.762.2"></span>καὶ παρ᾿ ἑτέρου μαθὼν οὐδενὸς, οὐκ ἔχω μαντεύεσθαι τίνα
<span class="lb" data-page="15.762" data-line="3" id="l15.762.3"></span>ποτὲ λέγει τὰ ἐπισπαστικὰ ῥοφήματα. τὸ γὰρ ὀξύμελι τμητικόν
<span class="lb" data-page="15.762" data-line="4" id="l15.762.4"></span>τε καὶ διαιρετικὸν καὶ ῥυπτικὸν ἐγχωρεῖ λέγειν, ἐπισπαστικὸν
<span class="lb" data-page="15.762" data-line="5" id="l15.762.5"></span>δ᾿ οὐδαμῶς, ὅτι γε οὐ δυνάμεθα δεῖξαι τὸ ἐπισπώμενον
<span class="lb" data-page="15.762" data-line="6" id="l15.762.6"></span>ὑπ᾿ αὐτοῦ· οὕτως οὐδὲ τὸν τῆς πτισάνης χυλὸν
<span class="lb" data-page="15.762" data-line="7" id="l15.762.7"></span>ἐπισπαστικὸν εἶναι φαίημεν. ἴσως οὖν ἐρεῖ τις κελεύειν αὐτὸν
<span class="lb" data-page="15.762" data-line="8" id="l15.762.8"></span>τὴν γαστέρα ὑπάγειν τοῖς ἐπισπαστικοῖς, τουτέστι τοῖς
<span class="lb" data-page="15.762" data-line="9" id="l15.762.9"></span>ἐπισπωμένοις τὸν παχὺν χυμὸν, ὁποῖός ἐστι καὶ ὁ τοῦ φλέγματος·
<span class="lb" data-page="15.762" data-line="10" id="l15.762.10"></span>ἀλλ᾿ οὐκ ἂν εἶπε ῥοφήματα· φαρμάκων γὰρ τὸ
<span class="lb" data-page="15.762" data-line="11" id="l15.762.11"></span>τοιοῦτον ἔργον, οὐ ῥοφημάτων ἐστὶν, ὥσπερ οὐδὲ πομάτων.
<span class="lb" data-page="15.762" data-line="12" id="l15.762.12"></span>πρόδηλον <span class="milestone ed1page" data-n="5.92" data-unit="ed1page" id="ed1page.5.92"></span>οὖν γέγονεν, ὡς ἐν ταῖς ἀσαφέσι λέξεσιν
<span class="lb" data-page="15.762" data-line="13" id="l15.762.13"></span>οὐδὲν γινώσκομεν βέβαιον, καὶ διὰ τοῦτο οὐδὲ ταύτῃ τῇ λέξει
<span class="lb" data-page="15.762" data-line="14" id="l15.762.14"></span>ἐπιχειροῦμεν, οὐδὲν γὰρ ὡρισμένον οὐδὲ βέβαιον παρ᾿
<span class="lb" data-page="15.762" data-line="15" id="l15.762.15"></span>αὐτῆς ἐστιν εὑρεῖν· ἀλλ᾿ οὐκ οἶδ᾿ ὅπως ἄνθρωποι, καθάπερ
<span class="lb" data-page="15.762" data-line="16" id="l15.762.16"></span>καὶ ἄλλα πολλὰ φανερῶς ἁμαρτάνουσιν, οὕτω καὶ τὸ χαίρειν
<span class="lb" data-page="15.762" data-line="17" id="l15.762.17"></span>τοῖς ἀσαφῶς εἰρημένοις· καίτοι πάντες ὥσπερ ἐξ ἑνὸς
<span class="pb" data-page="15.763" id="p15.763"></span>
<span class="lb" data-page="15.763" data-line="1" id="l15.763.1"></span>στόματος τὴν μὲν σαφήνειαν ἀρετὴν εἶναι ἑρμηνείας λέγουσι,
<span class="lb" data-page="15.763" data-line="2" id="l15.763.2"></span>τὴν δὲ ἀσάφειαν κακίαν.
</p>
<span class="lb rule" data-page="15.763" data-line="3" id="l15.763.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.17">
<span class="pb page1" data-page="15.763" id="p15.763"></span>
<span class="milestone ed1page page1" data-n="5.92" data-unit="ed1page" id="ed1page.5.92"></span>
<span class="milestone ed2page page1" data-n="8.127" data-unit="ed2page" id="ed2page.8.127"></span>
<span class="lb head" data-page="15.763" data-line="4" id="l15.763.4"></span>
            <blockquote class="quote lemma">
<span class="lb" data-page="15.763" data-line="5" id="l15.763.5"></span>Τὰ δὲ ὀξέα πάθεα φλεβοτομήσεις, ἢν ἰσχυρὸν φαίνηται τὸ
<span class="lb" data-page="15.763" data-line="6" id="l15.763.6"></span>νόσημα καὶ οἱ ἔχοντες ἀκμάζωσι τῇ ἡλικίῃ καὶ ῥώμη παρῇ
<span class="lb" data-page="15.763" data-line="7" id="l15.763.7"></span>αὐτέοισιν.
</blockquote>
<span class="lb rule" data-page="15.763" data-line="8" id="l15.763.8"></span>
            <p>
<span class="lb" data-page="15.763" data-line="9" id="l15.763.9"></span>Οὗτος ὁ λόγος ἄξιός ἐστιν Ἱπποκράτους· θαυμάζω δὲ
<span class="lb" data-page="15.763" data-line="10" id="l15.763.10"></span>πῶς οὐκ ἔγραψεν αὐτὸν ἐν ἀφορισμοῖς· ἐν ὀλίγῃ γὰρ τῇ
<span class="lb" data-page="15.763" data-line="11" id="l15.763.11"></span>λέξει δύναμίς ἐστι μεγάλη, καθάπερ ἐν τοῖς ἀφορισμοῖς.
<span class="lb" data-page="15.763" data-line="12" id="l15.763.12"></span>περὶ γοῦν τῶν φλεβοτομίας χρῃζόντων εἴρηται πολλάκις τοῖς
<span class="lb" data-page="15.763" data-line="13" id="l15.763.13"></span>ἰατροῖς, ὧν τὰ δοκοῦντα πιθανώτατα περὶ φλεβοτομίας
<span class="lb" data-page="15.763" data-line="14" id="l15.763.14"></span>ἀσφαλῶς εἴρηται διὰ δυοῖν βιβλίων ὑπ᾿ ἐμοῦ γεγραμμένων·
<span class="lb" data-page="15.763" data-line="15" id="l15.763.15"></span>τὸ μὲν οὖν ἕτερον αὐτῶν ἐπιγέγραπται περὶ φλεβοτομίας,
<span class="lb" data-page="15.763" data-line="16" id="l15.763.16"></span>ἐν ᾧ τὰ πάντα χρήσιμα διδάσκεται· τὸ δ᾿ ἕτερον γέγραπται,
<span class="lb" data-page="15.763" data-line="17" id="l15.763.17"></span><span class="milestone ed2page" data-n="8.128" data-unit="ed2page" id="ed2page.8.128"></span>ὡς ἔφην, τοῖς ἰατροῖς τοῖς τε ἐμπειρικοῖς καὶ δογματικοῖς.
<span class="lb" data-page="15.763" data-line="18" id="l15.763.18"></span>οἱ δ᾿ ἀμέθοδοι Θεσσάλειοι καθάπερ καὶ τἄλλα
<span class="pb" data-page="15.764" id="p15.764"></span>
<span class="lb" data-page="15.764" data-line="1" id="l15.764.1"></span>χωρὶς ἀποδείξεως ἁπλῶς λέγουσιν, οὕτω καὶ τὴν φλεβοτομίαν
<span class="lb" data-page="15.764" data-line="2" id="l15.764.2"></span>ἀπεφήναντο χαλαστικὸν εἶναι βοήθημα· τὸ χαλαστικὸν
<span class="lb" data-page="15.764" data-line="3" id="l15.764.3"></span>δ᾿ αὐτὸ διαφόρως ἐξηγοῦνται, καθὼς δέδεικταί μοι διὰ τῶν
<span class="lb" data-page="15.764" data-line="4" id="l15.764.4"></span>ἐμῶν ὑπομνημάτων περὶ τῆς μεθοδικῆς αἱρέσεως ἐπισκεπτομένῳ.
<span class="lb" data-page="15.764" data-line="5" id="l15.764.5"></span>τῷ μὲν οὖν ἅπασαν ἀναλέξασθαι τὴν περὶ τῆς φλεβοτομίας
<span class="lb" data-page="15.764" data-line="6" id="l15.764.6"></span>ἱστορίαν βουλομένῳ πάρεστιν ἀναγινώσκειν τά θ᾿
<span class="lb" data-page="15.764" data-line="7" id="l15.764.7"></span>ἡμέτερα καὶ τὰ τῶν ἄλλων ἰατρῶν βιβλία· νυνὶ δὲ αὐτὸ τὸ
<span class="lb" data-page="15.764" data-line="8" id="l15.764.8"></span>κεφάλαιον αὐτῆς ἄκουσον, εἰς ὀλίγους τέως ἀνηνεγμένον σκοπούς.
<span class="lb" data-page="15.764" data-line="9" id="l15.764.9"></span>φλεβοτομήσεις γὰρ πρῶτον, εἴ σοι φαίνοιτο μέγα τὸ
<span class="lb" data-page="15.764" data-line="10" id="l15.764.10"></span>νόσημα· φανερῶς ἀπὸ τοῦ νοουμένου πηλίκου τῷ βοηθήματι
<span class="lb" data-page="15.764" data-line="11" id="l15.764.11"></span>χρῆται διὰ τὰ ἰσχυρὰ πάθη· οὐ διαφέρει γε μὴν ἰσχυρὸν
<span class="lb" data-page="15.764" data-line="12" id="l15.764.12"></span>ἢ μέγα νόσημα φάναι. δεύτερος σκοπὸς τῆς φλεβοτομίας
<span class="lb" data-page="15.764" data-line="13" id="l15.764.13"></span>ἐστὶν, εἰ ἀκμάζει κατὰ τὴν ἡλικίαν ὁ κάμνων· οὔτε
<span class="lb" data-page="15.764" data-line="14" id="l15.764.14"></span>γὰρ παῖς οὔτε γέρων φέρουσι τὴν φλεβοτομίαν, οὐδ᾿ ἂν μέγα
<span class="lb" data-page="15.764" data-line="15" id="l15.764.15"></span>νόσημα νοσῶσιν. ὁ δὲ δὴ τρίτος σκοπὸς εἴρηται τῷ
<span class="lb" data-page="15.764" data-line="16" id="l15.764.16"></span>συγγραφεῖ τῆς ζωτικῆς δυνάμεως ἡ ῥώμη· καὶ γὰρ καὶ τῶν
<span class="lb" data-page="15.764" data-line="17" id="l15.764.17"></span>ἀκμαζόντων ἐν ταῖς νόσοις οὐ διὰ πάντος ἡ ῥώμη ἐμφανεῖται.
<span class="lb" data-page="15.764" data-line="18" id="l15.764.18"></span>ἴσως οὖν τινι δόξει τὰ δύο ἀρκεῖν μόνα σκοποὺς
<span class="pb" data-page="15.765" id="p15.765"></span>
<span class="lb" data-page="15.765" data-line="1" id="l15.765.1"></span>ὑποθέσθαι φλεβοτομίας, μέγεθος νοσήματος καὶ ῥώμην δυνάμεως·
<span class="lb" data-page="15.765" data-line="2" id="l15.765.2"></span>ὁ γάρτοι γέρων οὐ διὰ τὴν πολυετίαν αὐτὴν καθ᾿
<span class="lb" data-page="15.765" data-line="3" id="l15.765.3"></span>ἑαυτὴν, ἀλλὰ διὰ τὴν ἀσθένειαν τῆς δυνάμεως οὐ φέρει τὴν
<span class="lb" data-page="15.765" data-line="4" id="l15.765.4"></span>φλεβοτομίαν. ἀλλ᾿ οἵ γε παῖδες ἰσχυροὶ τὴν ζωτικὴν δύναμιν
<span class="lb" data-page="15.765" data-line="5" id="l15.765.5"></span>ὄντες, ὅμως οὐδ᾿ αὐτοὶ τὴν φλεβοτομίαν ἀνέχονται·
<span class="lb" data-page="15.765" data-line="6" id="l15.765.6"></span>διαφορεῖται γὰρ αὐτῶν ἑτοίμως ἡ οὐσία, διά τε τὴν ὑγρότητα
<span class="lb" data-page="15.765" data-line="7" id="l15.765.7"></span>καὶ διὰ τὴν θερμότητα τῆς κράσεως· οὔκουν δέονται
<span class="lb" data-page="15.765" data-line="8" id="l15.765.8"></span>φλεβοτομίας, σύμφυτον ἔχοντες τὴν ἐκ τῆς κράσεως κένωσιν.
<span class="lb" data-page="15.765" data-line="9" id="l15.765.9"></span>διὰ ταῦτα γὰρ οὖν οὐκ ἀρκεῖ μέγεθος νοσήματος καὶ ῥώμην
<span class="lb" data-page="15.765" data-line="10" id="l15.765.10"></span>δυνάμεως σκοποὺς εἶναι φλεβοτομίας, ἀλλ᾿ ἄμεινον εἶναι
<span class="lb" data-page="15.765" data-line="11" id="l15.765.11"></span>προστιθέναι καὶ τὴν τῶν ἀκμαζόντων ἡλικίαν. τό γε
<span class="lb" data-page="15.765" data-line="12" id="l15.765.12"></span>μὴν ἐν ἀρχῇ τῆς ῥήσεως ἄξιον ἐπισκέψασθαι, ὅπως εἴρηται,
<span class="lb" data-page="15.765" data-line="13" id="l15.765.13"></span>τὰ ὀξέα πάθεα φλεβοτομήσεις· τῶν δὲ χρονίων πῶς οὐκ
<span class="lb" data-page="15.765" data-line="14" id="l15.765.14"></span>ἐμνημόνευσεν. ἐπειδὴ περὶ τῶν ὀξέων αὐτῷ νῦν ἐστιν ἡ
<span class="lb" data-page="15.765" data-line="15" id="l15.765.15"></span>διδασκαλία καὶ διὰ τοῦτο περὶ τούτων μόνον ἐμνημόνευσε·
<span class="lb" data-page="15.765" data-line="16" id="l15.765.16"></span>δέονται γὰρ καὶ τῶν χρονίων πολλὰ φλεβοτομίας, ὅταν καὶ
<span class="lb" data-page="15.765" data-line="17" id="l15.765.17"></span>αὐτὰ τοῖς εἰρημένοις τρισὶν ὑπάγηται σκοποῖς. ὀρθῶς δὲ
<span class="pb" data-page="15.766" id="p15.766"></span>
<span class="lb" data-page="15.766" data-line="1" id="l15.766.1"></span>πάντων τούτων εἰρημένων, οὐκ ὀρθῶς ὑποληπτέον κεκρίσθαι
<span class="lb" data-page="15.766" data-line="2" id="l15.766.2"></span>πρός τινων, ὧν ἐστι καὶ Μηνόδοτος ὁ ἐμπειρικὸς, ἐπὶ
<span class="lb" data-page="15.766" data-line="3" id="l15.766.3"></span>μόνῃ τῇ πληθωρικῇ καλουμένῃ συνδρομῇ φάσκων τετηρῆσθαι
<span class="lb" data-page="15.766" data-line="4" id="l15.766.4"></span>φλεβοτομίαν· ἡμεῖς δὲ καὶ μὴ παρούσης αὐτῆς φλεβοτομοῦμεν,
<span class="lb" data-page="15.766" data-line="5" id="l15.766.5"></span>ὅταν ὀδύνη σφοδρὰ καταλαμβάνῃ τὸν ἄνθρωπον ἐξαίφνης
<span class="lb" data-page="15.766" data-line="6" id="l15.766.6"></span>ἢ θλασθῇ τι μόριον ἢ ὀστοῦν ἐξωσθῇ κατὰ ἄρθρον
<span class="lb" data-page="15.766" data-line="7" id="l15.766.7"></span>ἢ ἄλλο τι ἄρθρον συναρθῇ· οὐ φλεβοτομοῦμεν δὲ ἀεὶ, καίτοι
<span class="lb" data-page="15.766" data-line="8" id="l15.766.8"></span>τῆς πληθωρικῆς συνδρομῆς γενομένης, διὰ δὲ τρίψεως καὶ
<span class="lb" data-page="15.766" data-line="9" id="l15.766.9"></span>λουτρῶν πλειόνων καὶ διαίτης ἐνδεοῦς, ἡμέραις δύο ἢ καὶ
<span class="lb" data-page="15.766" data-line="10" id="l15.766.10"></span>τρισὶν εἰς τὸ κατὰ φύσιν ἄγομεν. εἴρηται δὲ περὶ τούτων
<span class="lb" data-page="15.766" data-line="11" id="l15.766.11"></span>ἐπὶ πλέον ἐν τῷ περὶ πλήθους καὶ ἐν τῷ περὶ φλεβοτομίας,
<span class="lb" data-page="15.766" data-line="12" id="l15.766.12"></span>ἔτι δὲ ἐν τῷ τῆς θεραπευτικῆς μεθόδου βιβλίῳ. ἱκανὰ
<span class="lb" data-page="15.766" data-line="13" id="l15.766.13"></span>μὲν οὖν καὶ ταῦτα εἰς τὸ παρὸν, ὡς ἐν ὑπομνήματι, περὶ
<span class="lb" data-page="15.766" data-line="14" id="l15.766.14"></span>φλεβοτομίας εἰρῆσθαι· προσθήσω δὲ, ἕνεκα τοῦ μηδὲν λείπειν,
<span class="lb" data-page="15.766" data-line="15" id="l15.766.15"></span>τὸν ἀπὸ τοῦ περιέχοντος ἡμᾶς ἀέρος σκοπὸν, ὅταν ᾖ
<span class="lb" data-page="15.766" data-line="16" id="l15.766.16"></span>θερμὸς ἱκανῶς καὶ ξηρὸς, ὡς διαφορεῖσθαι ταχέως ὑπὸ τούτου
<span class="lb" data-page="15.766" data-line="17" id="l15.766.17"></span>τὸ σῶμα· τηνικαῦτα γὰρ ἀφιστάμεθα τῆς φλεβοτομίας,
<span class="pb" data-page="15.767" id="p15.767"></span>
<span class="lb" data-page="15.767" data-line="1" id="l15.767.1"></span>εἰ καὶ μέγα τὸ νόσημα καὶ ἀκμάζων ὁ ἄνθρωπος εἴη. τοῦτ᾿
<span class="lb" data-page="15.767" data-line="2" id="l15.767.2"></span>οὖν ὁ συγγραφεὺς τοῦ βιβλίου παρέλειψε μόνον, γράψας τὰ
<span class="lb" data-page="15.767" data-line="3" id="l15.767.3"></span>λοιπὰ καὶ τὴν ἕξιν αὐτοῦ πάσχοντος σώματος· ἀλλ᾿ ἐπὶ
<span class="lb" data-page="15.767" data-line="4" id="l15.767.4"></span>προήκοντί γε τῷ γράμματι <span class="milestone ed2page" data-n="8.129" data-unit="ed2page" id="ed2page.8.129"></span>καὶ τῆς ἕξεως ἐμνημόνευσε,
<span class="lb" data-page="15.767" data-line="5" id="l15.767.5"></span>δυναμένης καὶ τὰς τῆς ἡλικίας διαφορὰς ἐν ἑαυτῇ
<span class="lb" data-page="15.767" data-line="6" id="l15.767.6"></span>περιλαβεῖν, ὡς δείξω.
</p>
<span class="lb rule" data-page="15.767" data-line="7" id="l15.767.7"></span>
          </article>

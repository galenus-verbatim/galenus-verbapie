<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.18">
<span class="pb page1" data-page="15.767" id="p15.767"></span>
<span class="milestone ed1page page1" data-n="5.92" data-unit="ed1page" id="ed1page.5.92"></span>
<span class="milestone ed2page page1" data-n="8.129" data-unit="ed2page" id="ed2page.8.129"></span>
<span class="lb head" data-page="15.767" data-line="8" id="l15.767.8"></span>
            <blockquote class="quote lemma">
<span class="lb" data-page="15.767" data-line="9" id="l15.767.9"></span>Ἢν μὲν οὖν σύναγχος ᾖ, ἐκλεικτοῖσιν ἀνακάθαιρε, ἤν τ᾿
<span class="lb" data-page="15.767" data-line="10" id="l15.767.10"></span>ἄλλο τι τῶν πλευριτικῶν· ἢν δὲ ἀσθενέστεροι φαίνωνται,
<span class="lb" data-page="15.767" data-line="11" id="l15.767.11"></span>ἢν καὶ πλέον τοῦ αἵματος ἀφέλῃς, κλυσμῷ κατὰ κοιλίην
<span class="lb" data-page="15.767" data-line="12" id="l15.767.12"></span>χρέεσθαι διὰ τρίτης ἡμέρας, ἕως ἂν ἐν ἀσφαλείῃ γένηται
<span class="lb" data-page="15.767" data-line="13" id="l15.767.13"></span>ὁ νοσέων ἢ καὶ λιμοῦ χρῄζοι.
</blockquote>
<span class="lb rule" data-page="15.767" data-line="14" id="l15.767.14"></span>
            <p>
<span class="lb" data-page="15.767" data-line="15" id="l15.767.15"></span>Ἡ συνάγχη τῶν κατὰ τὸν φάρυγγα μερῶν ἐστι φλεγμονὴ,
<span class="lb" data-page="15.767" data-line="16" id="l15.767.16"></span>δυναμένη μετὰ τὴν φλεβοτομίαν ἐκλεικτοῖς ἀνακαθαίρεσθαι,
<span class="lb" data-page="15.767" data-line="17" id="l15.767.17"></span>τουτέστιν αὐτὰ τὰ περιεχόμενα κατὰ τὰ φλεγμαίνοντα
<span class="lb" data-page="15.767" data-line="18" id="l15.767.18"></span>μόρια, κενοῦσθαι διὰ τῶν πτυσμάτων· τὸ γὰρ ἀκάθαρτον
<span class="pb" data-page="15.768" id="p15.768"></span>
<span class="lb" data-page="15.768" data-line="1" id="l15.768.1"></span>σῶμα καὶ περιττωματικὸν, ἐκκενούμενον, εἰκότως ἄν τις
<span class="lb" data-page="15.768" data-line="2" id="l15.768.2"></span>καθαίρεσθαι λέγοι. τὰ δ᾿ ἄλλα νοσήματα τὰ ὀξέα παραλείψας
<span class="lb" data-page="15.768" data-line="3" id="l15.768.3"></span>περὶ τοῦ πλευρίτου εἴρηκεν, ὡς κᾀν τῷ πρώτῳ μέρει
<span class="lb" data-page="15.768" data-line="4" id="l15.768.4"></span>τοῦ βιβλίου πεποίηκεν· ἢν δὲ ἀσθενέστεροι, φησὶν, εἶναί
<span class="lb" data-page="15.768" data-line="5" id="l15.768.5"></span>σοι δοκῶσιν ἢ διὰ τὸ πλῆθος τοῦ κατὰ τὴν φλεβοτομίαν
<span class="lb" data-page="15.768" data-line="6" id="l15.768.6"></span>ἀφαιρεθέντος αἵματος ἢ καὶ ἄλλως, ἀντὶ τοῦ καθαίρεσθαι
<span class="lb" data-page="15.768" data-line="7" id="l15.768.7"></span>κλυστῆρι χρῶ διὰ τρίτης ἡμέρας. χαλασθέντος γὰρ τοῦ
<span class="lb" data-page="15.768" data-line="8" id="l15.768.8"></span>σώματος ὑπὸ τῆς φλεβοτομίας, ὅσον ὑπολείπεται κατὰ ποιότητα
<span class="lb" data-page="15.768" data-line="9" id="l15.768.9"></span>μοχθηρὸν τῶν νοσαζόντων χυμῶν, τοῦτο διὰ τῶν κλυστήρων
<span class="lb" data-page="15.768" data-line="10" id="l15.768.10"></span>ἐκκενῶσαι βούλεται. πρόδηλον δέ ἐστιν ὅτι σκοπὸν
<span class="lb" data-page="15.768" data-line="11" id="l15.768.11"></span>ἔχει οὐ μόνον ὑπάγειν τὰ περιττώματα τῆς τροφῆς, ἀλλὰ
<span class="lb" data-page="15.768" data-line="12" id="l15.768.12"></span>καὶ τὸν πεπονθότα τόπον ἐκκαθαίρειν. τὸ δὲ προσκείμενον
<span class="lb" data-page="15.768" data-line="13" id="l15.768.13"></span>ἐπὶ τῇ τελευτῇ τοῦ λόγου, τὸ ἢ καὶ λιμοῦ χρῄζοι, δῆλον τοῖς
<span class="lb" data-page="15.768" data-line="14" id="l15.768.14"></span>μεμνημένοις τῶν ἐν τῷ πρώτῳ μοι βιβλίῳ διδαχθέντων.
</p>
<span class="lb rule" data-page="15.768" data-line="15" id="l15.768.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.19">
<span class="pb page1" data-page="15.768" id="p15.768"></span>
<span class="milestone ed1page page1" data-n="5.92" data-unit="ed1page" id="ed1page.5.92"></span>
<span class="milestone ed2page page1" data-n="8.129" data-unit="ed2page" id="ed2page.8.129"></span>
<span class="lb head" data-page="15.768" data-line="16" id="l15.768.16"></span>
            <blockquote class="quote lemma">
<span class="lb" data-page="15.768" data-line="17" id="l15.768.17"></span>Φλεγμαίνοντα ὑποχόνδρια μὴ πνευμάτων ἀπολήψει, φρενῶν
<span class="lb" data-page="15.768" data-line="18" id="l15.768.18"></span>ἐντάσιες ἢ πνευμάτων προτάσιες, ὀρθοπνοίης ξηρῆς, οἷσι
<span class="pb" data-page="15.769" id="p15.769"></span>
<span class="lb" data-page="15.769" data-line="1" id="l15.769.1"></span>μὴ πῦον ὕπεισιν, ἀλλὰ ὑπὸ πνευμάτων ἀπολήψιος τὰ παθήματα
<span class="lb" data-page="15.769" data-line="2" id="l15.769.2"></span>ταῦτα ἐπιγίνεται· μάλιστα δὲ καὶ ἥπατος περιωδυνίαι
<span class="lb" data-page="15.769" data-line="3" id="l15.769.3"></span><span class="milestone ed1page" data-n="5.93" data-unit="ed1page" id="ed1page.5.93"></span>καὶ σπληνὸς βάρεα καὶ ἄλλαι φλεγμασίαι τε
<span class="lb" data-page="15.769" data-line="4" id="l15.769.4"></span>καὶ ὑπὲρ φρενῶν περιωδυνίαι τε καὶ ξυστροφαὶ νοσημάτων,
<span class="lb" data-page="15.769" data-line="5" id="l15.769.5"></span>οὐ δύνανται λύεσθαι, ἤν τις πρότερον ἐπιχειρέῃ
<span class="lb" data-page="15.769" data-line="6" id="l15.769.6"></span>φαρμακεύειν, ἀλλὰ φλεβοτομίη τῶν τοιῶνδε ἡγεμονικόν
<span class="lb" data-page="15.769" data-line="7" id="l15.769.7"></span>ἐστιν· ἔπειτα δὲ ἐπὶ κλυσμῶν, ἢν μὴ μέγα καὶ ἰσχυρὸν
<span class="lb" data-page="15.769" data-line="8" id="l15.769.8"></span>τὸ νόσημα ᾖ· εἰ δὲ μὴ καὶ ὕστερον φαρμακείης δεῖ. δέεται
<span class="lb" data-page="15.769" data-line="9" id="l15.769.9"></span>δὲ καὶ ἀσφαλείης καὶ μετριότητος μετὰ φλεβοτομίην
<span class="lb" data-page="15.769" data-line="10" id="l15.769.10"></span>φαρμακείη.
</blockquote>
<span class="lb rule" data-page="15.769" data-line="11" id="l15.769.11"></span>
            <p>
<span class="lb" data-page="15.769" data-line="12" id="l15.769.12"></span><span class="milestone ed2page" data-n="8.130" data-unit="ed2page" id="ed2page.8.130"></span>Κατάλογός ἐστι νοσημάτων φλεβοτομίας μὲν
<span class="lb" data-page="15.769" data-line="13" id="l15.769.13"></span>πρότερον, ἐπ᾿ αὐτῆς δὲ καθάρσεως δεομένων, ὧν πρῶτον
<span class="lb" data-page="15.769" data-line="14" id="l15.769.14"></span>ἁπάντων γέγραπται φλεγμαίνοντα ὑποχόνδρια· οὐ κατὰ τὸ
<span class="lb" data-page="15.769" data-line="15" id="l15.769.15"></span>τοῦ Ἱπποκράτους ἔθος ἄκουε τῆς φλεγμαίνοντα φωνῆς. καὶ
<span class="lb" data-page="15.769" data-line="16" id="l15.769.16"></span>γὰρ πάντα τὰ φλογώδη καὶ θερμὰ δηλοῦνται τῶν νοσημάτων,
<span class="lb" data-page="15.769" data-line="17" id="l15.769.17"></span>ἐρυσιπέλατα, ἕρπητες, ἄνθρακες, αὐταὶ αἱ ἰδίως ὀνομαζόμεναι
<span class="pb" data-page="15.770" id="p15.770"></span>
<span class="lb" data-page="15.770" data-line="1" id="l15.770.1"></span>φλεγμοναί· ἅπαντες δὲ οἱ νεώτεροι τῶν ἰατρῶν καθ᾿
<span class="lb" data-page="15.770" data-line="2" id="l15.770.2"></span>ἑνὸς εἴδους τῶν φλεγμαινόντων σωμάτων ἐπιφέρουσι τὸ πάλαι
<span class="lb" data-page="15.770" data-line="3" id="l15.770.3"></span>ἁπάντων κοινὸν ὄνομα καὶ καλοῦσιν οὕτως μόνον ἐκεῖνον τὸν
<span class="lb" data-page="15.770" data-line="4" id="l15.770.4"></span>ὄγκον, ὃς ἀντίτυπός τε καὶ ὀδυνηρὸς ᾖ μετὰ θερμασίας πολλῆς.
<span class="lb" data-page="15.770" data-line="5" id="l15.770.5"></span>ὄντων δὲ καὶ ἄλλων ὄγκων παρὰ φύσιν, οἷον τοῦ τε
<span class="lb" data-page="15.770" data-line="6" id="l15.770.6"></span>σκίῤῥου καὶ τοῦ καλουμένου παρὰ τοῖς νεωτέροις ἰατροῖς οἰδήματος
<span class="lb" data-page="15.770" data-line="7" id="l15.770.7"></span>(ἦν γὰρ καὶ τοῦτο πάλαι κοινὸν ὄνομα πάντων τῶν
<span class="lb" data-page="15.770" data-line="8" id="l15.770.8"></span>παρὰ φύσιν ὄγκων, ἔτι δὲ καὶ τῆς ἐμπνευματώσεως) εἴρηται
<span class="lb" data-page="15.770" data-line="9" id="l15.770.9"></span>μὲν ἡμῖν ἑτέρωθι δι᾿ ἑνὸς βιβλίου περὶ τῶν παρὰ φύσιν
<span class="lb" data-page="15.770" data-line="10" id="l15.770.10"></span>ὄγκων· ἐν δὲ τῷ νῦν ἐνεστῶτι λόγῳ καθάπερ τὰ ἄλλα, διὰ
<span class="lb" data-page="15.770" data-line="11" id="l15.770.11"></span>κεφαλαίων καὶ τοῦτο εἴρηται. σκίῤῥος μὲν ὁ ἀντίτυπος ὄγκος
<span class="lb" data-page="15.770" data-line="12" id="l15.770.12"></span>καὶ ἀνώδυνος, ἡ δὲ πνευμάτωσις γίνεται διττῶς, ἤτοι κατά
<span class="lb" data-page="15.770" data-line="13" id="l15.770.13"></span>τινας αἰσθητὰς κοιλότητας ἀθροιζομένου πνεύματος φυσώδους
<span class="lb" data-page="15.770" data-line="14" id="l15.770.14"></span>ἢ λόγῳ θεωρητάς· ἐνίοτε γοῦν τινες ὄγκους παρὰ φύσιν ἐν
<span class="lb" data-page="15.770" data-line="15" id="l15.770.15"></span>μυσὶν ἔτεμον, ὡς ἐν βάθει πῦον εὑρήσοντες, εἶθ᾿ εὗρον οὐδὲν
<span class="lb" data-page="15.770" data-line="16" id="l15.770.16"></span>ἄλλο πλὴν πνεύματος ἐν ἁπάσῃ τῇ σαρκὶ κατὰ μικρὰ
<span class="lb" data-page="15.770" data-line="17" id="l15.770.17"></span>παρεσπαρμένου. καὶ μέντοι καὶ θρόμβους ἐνίοτε μόνους οἱ
<span class="pb" data-page="15.771" id="p15.771"></span>
<span class="lb" data-page="15.771" data-line="1" id="l15.771.1"></span>οὕτω τέμνοντες, ἢ γλίσχρον ὑγρὸν εὗρον ἢ μυξῶδες. ἀλλ᾿
<span class="lb" data-page="15.771" data-line="2" id="l15.771.2"></span>ἐπὶ τῶν τοιούτων ὁ ὄγκος κατὰ τὸν θρόμβον ἢ τὴν μύξαν ἦν,
<span class="lb" data-page="15.771" data-line="3" id="l15.771.3"></span>ὡσαύτως φαινομένης διακεῖσθαι τῆς σαρκός· τὸ δὲ πνεῦμα
<span class="lb" data-page="15.771" data-line="4" id="l15.771.4"></span>κατὰ βραχύ ἐστι διεσπαρμένον ἐν ταύτῃ. κατὰ τοίνυν τὴν
<span class="lb" data-page="15.771" data-line="5" id="l15.771.5"></span>προκειμένην ἐν τῷ λόγῳ ῥῆσιν τὰ φλεγμαίνοντα ὑποχόνδρια
<span class="lb" data-page="15.771" data-line="6" id="l15.771.6"></span>φαίνεταί μοι μὴ κατὰ τὸ σύνηθες Ἱπποκράτει σημαινόμενον
<span class="lb" data-page="15.771" data-line="7" id="l15.771.7"></span>εἰρῆσθαι· τίνα γὰρ ἕξει νοῦν τὸ προσκείμενον αὐτῇ, μὴ πνευμάτων
<span class="lb" data-page="15.771" data-line="8" id="l15.771.8"></span>ἀπολήψει, τῆς φλογώδους θερμασίας ἐν ὑποχονδρίοις,
<span class="lb" data-page="15.771" data-line="9" id="l15.771.9"></span>ἄν τε μετὰ πνεύματος ᾖ, ἄν τε μὴ, τὴν αὐτὴν ἔνδειξιν ἐχούσης;
<span class="lb" data-page="15.771" data-line="10" id="l15.771.10"></span>οὐ μὴν οὐδ᾿ οὕτως ἔοικεν εἰπεῖν, ὡς ἐπὶ συνόδου λέγεσθαι
<span class="lb" data-page="15.771" data-line="11" id="l15.771.11"></span>φλογώσεως τε καὶ πνευμάτων ἀπολήψεως γιγνομένων,
<span class="lb" data-page="15.771" data-line="12" id="l15.771.12"></span>ὅπερ ἐστὶ ψεῦδος· οὐδέποτε γὰρ ἡ τοῦ πνεύματος ἀπόληψις
<span class="lb" data-page="15.771" data-line="13" id="l15.771.13"></span>ἐπιφέρει φλογώδη διάθεσιν ἐν ὑποχονδρίῳ. ἔοικεν οὖν ὁ
<span class="lb" data-page="15.771" data-line="14" id="l15.771.14"></span>γράψας ταῦτα φλεγμαίνοντα λέγειν ὑποχόνδρια τὰ εἰς ὄγκον
<span class="lb" data-page="15.771" data-line="15" id="l15.771.15"></span>ᾐρμένα. τούτοις ἐφεξῆς ἐμνημόνευσε φρενῶν ἐντάσεως, εἶτα
<span class="lb" data-page="15.771" data-line="16" id="l15.771.16"></span>πνευμάτων προτάσεως. ἡ μὲν οὖν τῶν φρενῶν ἔντασις εὔδηλός
<span class="lb" data-page="15.771" data-line="17" id="l15.771.17"></span>ἐστι, τὰ δὲ προστεταμένα πνεύματα ἔοικε λέγειν, τὰ
<span class="pb" data-page="15.772" id="p15.772"></span>
<span class="lb" data-page="15.772" data-line="1" id="l15.772.1"></span>οἷον ἐγκοπτόμενα περὶ ὧν ἐν τῷ προτέρῳ μέρει τοῦ βιβλίου
<span class="lb" data-page="15.772" data-line="2" id="l15.772.2"></span>τοῦδε γέγραπται, πνεῦμα προσπταῖον ἐν τῇ ἄνω φορῇ, καὶ
<span class="lb" data-page="15.772" data-line="3" id="l15.772.3"></span>λέλεκται περὶ αὐτοῦ κατὰ τὴν ἐξήγησιν ἐκείνης τῆς λέξεως.
<span class="lb" data-page="15.772" data-line="4" id="l15.772.4"></span>ξηρὰν δὲ ὀρθόπνοια εἴρηκε τὴν χωρὶς πτυσμάτων ἢ ἄνευ
<span class="lb" data-page="15.772" data-line="5" id="l15.772.5"></span>βήξεως ἰσχυρὰν οὕτω δύσπνοιαν, ὡς μὴ φέρειν τὴν κατάκλισιν,
<span class="lb" data-page="15.772" data-line="6" id="l15.772.6"></span>ἀλλὰ πνίγεσθαι, περὶ ἧς ἔμαθες ὡς ὑπὸ στενοχωρίας
<span class="lb" data-page="15.772" data-line="7" id="l15.772.7"></span>γίγνοιτο τῶν κατὰ τὸν πνεύμονα κοιλιῶν τοῦ πνεύματος,
<span class="lb" data-page="15.772" data-line="8" id="l15.772.8"></span>αἵτινες τοῦτο πάσχουσι κατακειμένων μὲν μᾶλλον, ἑστώτων
<span class="lb" data-page="15.772" data-line="9" id="l15.772.9"></span>δ᾿ ἧττον, ἀνακαθημένων γε δηλονότι πάντων ὀρθῶς
<span class="lb" data-page="15.772" data-line="10" id="l15.772.10"></span>τῶν κατὰ τὸν θώρακα, διὸ καὶ καλεῖται ὀρθόπνοια· γιγνομένης
<span class="lb" data-page="15.772" data-line="11" id="l15.772.11"></span>δ᾿ αὐτῆς ἐνίοτε μὲν διὰ φλεγμονὴν τοῦ σπλάγχνου,
<span class="lb" data-page="15.772" data-line="12" id="l15.772.12"></span>καθάπερ ἐν περιπνευμονίαις, ἐνίοτε δὲ τῶν βρόγχων πεπληρωμένων,
<span class="lb" data-page="15.772" data-line="13" id="l15.772.13"></span>φλεβοτομίας δεῖσθαί φησι τοὺς ὀρθόπνοιαν
<span class="lb" data-page="15.772" data-line="14" id="l15.772.14"></span><span class="milestone ed2page" data-n="8.131" data-unit="ed2page" id="ed2page.8.131"></span>πάσχοντας, οἷς μὴ πῦον ἤθροισται (πρόδηλον γὰρ ὡς ἐκεῖνοι
<span class="lb" data-page="15.772" data-line="15" id="l15.772.15"></span>κενωθῆναι χρῄζουσι τὸ πῦον), τοὺς δ᾿ ὑπὸ πνεύματος
<span class="lb" data-page="15.772" data-line="16" id="l15.772.16"></span>ἀπολήψεως, ὅπερ ἐστὶ στενοχωρουμένου τοῦ πνεύμονος,
<span class="lb" data-page="15.772" data-line="17" id="l15.772.17"></span>ταῦτα πάσχοντας, φλεβοτομητέον ἐστί σοι. ὡσαύτως δὲ
<span class="lb" data-page="15.772" data-line="18" id="l15.772.18"></span>καὶ ἥπατος περιωδυνίας καὶ σπληνὸς καὶ τὰς ἄλλας ἁπάσας
<span class="pb" data-page="15.773" id="p15.773"></span>
<span class="lb" data-page="15.773" data-line="1" id="l15.773.1"></span>φλεγμασίας ὀνίνησιν ἡ φλεβοτομία καὶ συμπάσας τὰς συστροφὰς
<span class="lb" data-page="15.773" data-line="2" id="l15.773.2"></span>τῶν νοσημάτων. εἰκὸς δ᾿ ἐστὶ συστροφὰς εἰρῆσθαι
<span class="lb" data-page="15.773" data-line="3" id="l15.773.3"></span>νοσημάτων ὑπ᾿ αὐτοῦ, τὰς ὑπὸ τοῖς ὀγκουμένοις μορίοις
<span class="lb" data-page="15.773" data-line="4" id="l15.773.4"></span>γιγνομένας· ἀκούω γὰρ καὶ νῦν πολλῶν ὀνομαζόντων οὕτως
<span class="lb" data-page="15.773" data-line="5" id="l15.773.5"></span>ἐπὶ τῆς ἡμετέρας Ἀσίας πάντας τοὺς παρὰ φύσιν ὄγκους.
<span class="lb" data-page="15.773" data-line="6" id="l15.773.6"></span>ἐπὶ τούτων γὰρ ἀπαγορεύεσθαι δεῖ καθαίρειν, πρὸ τοῦ φλεβοτομῆσαι,
<span class="lb" data-page="15.773" data-line="7" id="l15.773.7"></span>καίτοι τοῦτον τὸν λογισμὸν ἐφεξῆς αὐτὸς ἐρεῖ
<span class="lb" data-page="15.773" data-line="8" id="l15.773.8"></span>κατὰ τήνδε τὴν ῥῆσιν.
</p>
<span class="lb rule" data-page="15.773" data-line="9" id="l15.773.9"></span>
          </article>

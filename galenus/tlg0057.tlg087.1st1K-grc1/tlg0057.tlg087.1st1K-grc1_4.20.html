<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.20">
<span class="pb page1" data-page="15.773" id="p15.773"></span>
<span class="milestone ed1page page1" data-n="5.93" data-unit="ed1page" id="ed1page.5.93"></span>
<span class="milestone ed2page page1" data-n="8.131" data-unit="ed2page" id="ed2page.8.131"></span>
<span class="lb head" data-page="15.773" data-line="10" id="l15.773.10"></span>
            <blockquote class="quote lemma">
<span class="lb" data-page="15.773" data-line="11" id="l15.773.11"></span>Ὁκόσοι δὲ τὰ φλεγμαίνοντα ἐν ἀρχῇ τῶν νούσων εὐθέως ἐπιχειροῦσι
<span class="lb" data-page="15.773" data-line="12" id="l15.773.12"></span>λύειν φαρμακείῃ, τοῦ μὲν ξυντεταμένου καὶ φλεγμαίνοντος
<span class="lb" data-page="15.773" data-line="13" id="l15.773.13"></span>οὐδὲν ἀφαιρέουσιν, οὐ γὰρ διαδιδοῖ ὠμὸν ἐὸν
<span class="lb" data-page="15.773" data-line="14" id="l15.773.14"></span>τὸ πάθος· τὰ δ᾿ ἀντέχοντα τῷ νοσήματι καὶ ὑγιεινὰ
<span class="lb" data-page="15.773" data-line="15" id="l15.773.15"></span>συντήκουσιν. ἀσθενέος δὲ τοῦ σώματος γιγνομένου τὸ νόσημα
<span class="lb" data-page="15.773" data-line="16" id="l15.773.16"></span>ἐπικρατέει· ὁκόταν δὲ τὸ νόσημα ἐπικρατήσῃ τοῦ
<span class="lb" data-page="15.773" data-line="17" id="l15.773.17"></span>σώματος, τὸ τοιόνδε ἀνιήτως ἔχει.
</blockquote>
<span class="lb rule" data-page="15.773" data-line="18" id="l15.773.18"></span>
            <span class="pb" data-page="15.774" id="p15.774"></span>
            <p>
<span class="lb" data-page="15.774" data-line="1" id="l15.774.1"></span>Ἐν τῷ πέπονα φαρμακεύειν καὶ κινέειν προεξήγημαι
<span class="lb" data-page="15.774" data-line="2" id="l15.774.2"></span>τὸν ἀφορισμὸν τοῦτον ἐν τοῖς αὐτοῖς συμπτώμασιν οἷσπερ
<span class="lb" data-page="15.774" data-line="3" id="l15.774.3"></span>καὶ νῦν· ὀρθῶς ἐπὶ φλεβοτομίαν ἥκειν ἀξιοῖ πρότερον, ὅταν
<span class="lb" data-page="15.774" data-line="4" id="l15.774.4"></span>τινὲς χυμοὶ μοχθηροὶ συῤῥέωσί τε καὶ ἀθροίζωνται κατά τι
<span class="lb" data-page="15.774" data-line="5" id="l15.774.5"></span>μόριον, ὅπερ, ὡς ἔφην, συστρέφεσθαι λέγεται ἐν τῷδε τῷ
<span class="lb" data-page="15.774" data-line="6" id="l15.774.6"></span>μορίῳ. τὸ δ᾿ ἐπὶ τῷ τέλει τῆς προγεγραμμένης ῥήσεως
<span class="lb" data-page="15.774" data-line="7" id="l15.774.7"></span>ἔνιοι ποιοῦσιν ἀδιάγνωστον, οὐκ ὀρθῶς γράφοντες τὸ τῆς
<span class="lb" data-page="15.774" data-line="8" id="l15.774.8"></span>φαρμακείας ὄνομα μετὰ τὴν τελευτὴν, εἰρηκότος τοῦ συγγραφέως
<span class="lb" data-page="15.774" data-line="9" id="l15.774.9"></span>ἀσφαλείας μὲν καὶ μετριότητος δεῖσθαι φλεβοτομίαν
<span class="lb" data-page="15.774" data-line="10" id="l15.774.10"></span>μετὰ φαρμακείαν, τὴν καλουμένην αἰτιατικὴν πτῶσιν ἀντὶ
<span class="lb" data-page="15.774" data-line="11" id="l15.774.11"></span>γενικῆς ποιοῦντες. ἐν ὅλῃ γὰρ τῇ ῥήσει τουτέστιν αὐτὸ
<span class="lb" data-page="15.774" data-line="12" id="l15.774.12"></span>τὸ συμβουλευόμενον, ἐπὶ φλεβοτομίαν ἥκειν πρότερον, εἶθ᾿
<span class="lb" data-page="15.774" data-line="13" id="l15.774.13"></span>ἑξῆς ἐπὶ φαρμακείαν, οὐχὶ τοὐναντίον ὡς ἐκεῖνοι γράφουσιν,
<span class="lb" data-page="15.774" data-line="14" id="l15.774.14"></span>ἐπὶ φαρμακείαν πρότερον παραληφθεῖσαν, εἶθ᾿ οὕτως ἐπὶ
<span class="lb" data-page="15.774" data-line="15" id="l15.774.15"></span>φλεβοτομίαν ἀφικέσθαι. τὰ δ᾿ ἄλλα τῆς ῥήσεως δῆλα τοῖς
<span class="lb" data-page="15.774" data-line="16" id="l15.774.16"></span>γε προσεσχηκόσι ἀκριβῶς τὸν νοῦν οἷς εἴρηκα.
</p>
<span class="lb rule" data-page="15.774" data-line="17" id="l15.774.17"></span>
          </article>

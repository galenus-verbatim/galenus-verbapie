<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.21">
<span class="pb page1" data-page="15.775" id="p15.775"></span>
<span class="milestone ed1page page1" data-n="5.93" data-unit="ed1page" id="ed1page.5.93"></span>
<span class="milestone ed2page page1" data-n="8.131" data-unit="ed2page" id="ed2page.8.131"></span>
<span class="lb head" data-page="15.775" data-line="1" id="l15.775.1"></span>
            <blockquote class="quote lemma">
<span class="lb" data-page="15.775" data-line="2" id="l15.775.2"></span>Τὸ δὲ ἄφωνόν τινα ἐξαίφνης γενέσθαι φλεβῶν ἀπολήψιες
<span class="lb" data-page="15.775" data-line="3" id="l15.775.3"></span>ποιέουσιν, ἢν ὑγιαίνοντι τόδε ξυμβῇ ἄνευ προφάσιος ἢ
<span class="lb" data-page="15.775" data-line="4" id="l15.775.4"></span>ἄλλης αἰτίης ἰσχυρῆς.
</blockquote>
<span class="lb rule" data-page="15.775" data-line="5" id="l15.775.5"></span>
            <p>
<span class="lb" data-page="15.775" data-line="6" id="l15.775.6"></span>Ἀπολήψεις φλεβῶν ὠνόμασε τὰς πληρώσεις τῶν φλεβῶν
<span class="lb" data-page="15.775" data-line="7" id="l15.775.7"></span>ὑπὸ πλήθους γινομένας. ὅταν οὖν αὗται
<span class="lb" data-page="15.775" data-line="8" id="l15.775.8"></span><span class="milestone ed2page" data-n="8.132" data-unit="ed2page" id="ed2page.8.132"></span>ὑπερπληρωθῶσι, βαρυνθῆναί τε τὴν δύναμιν ἀνάγκη καὶ
<span class="lb" data-page="15.775" data-line="9" id="l15.775.9"></span>εἰς κίνδυνον ἀφικέσθαι τὴν ἔμφυτον θερμασίαν τοῦ ἀποσβεσθῆναι,
<span class="lb" data-page="15.775" data-line="10" id="l15.775.10"></span><span class="milestone ed1page" data-n="5.94" data-unit="ed1page" id="ed1page.5.94"></span> πνιγμῷ τι παραπλήσιον παθοῦσαν
<span class="lb" data-page="15.775" data-line="11" id="l15.775.11"></span>ὑπὸ τοῦ πλήθους· ἐπιληψίαι τε γὰρ καὶ ἀποπληξίαι καὶ
<span class="lb" data-page="15.775" data-line="12" id="l15.775.12"></span>καρδιακαὶ συγκοπαὶ γίγνονται· δι᾿ ἑνὸς γὰρ συμπτώματος
<span class="lb" data-page="15.775" data-line="13" id="l15.775.13"></span>κοινοῦ τῆς ἀφωνίας τὰ τοιαῦτα συμπτώματα ἐδήλωσε.
<span class="lb" data-page="15.775" data-line="14" id="l15.775.14"></span>προσέθηκε δὲ τῷ λόγῳ τὸ ἢν ὑγιαίνοντι τοῦτο συμβῇ ἄνευ
<span class="lb" data-page="15.775" data-line="15" id="l15.775.15"></span>προφάσιος ἢ ἄλλης αἰτίας ἰσχυρᾶς· πρόφασιν μὲν λέγων τὴν
<span class="lb" data-page="15.775" data-line="16" id="l15.775.16"></span>φανερὰν αἰτίαν, ὡς εἰ καὶ παλαίων τις ἢ παγκρατιάζων ἐκ
<span class="lb" data-page="15.775" data-line="17" id="l15.775.17"></span>περιθέσεως τῶν πήχεων εἰς κίνδυνον περιαχθείη τοῦ πνιγῆναι·
<span class="lb" data-page="15.775" data-line="18" id="l15.775.18"></span>αἰτίαν δ᾿ ἄλλην ἰσχυρὰν οἷα τοῖς ἐκπληττομένοις διὰ
<span class="pb" data-page="15.776" id="p15.776"></span>
<span class="lb" data-page="15.776" data-line="1" id="l15.776.1"></span>φόβον ἢ λύπην μεγίστην γίνεται. ἐπὶ δὲ τῶν νοσούντων ἡ
<span class="lb" data-page="15.776" data-line="2" id="l15.776.2"></span>ἀφωνία γενέσθαι δύναται καὶ αὐτῶν μόνον ἐνίοτε τῶν φωνητικῶν
<span class="lb" data-page="15.776" data-line="3" id="l15.776.3"></span>ὀργάνων βεβλαμμένων, ἢ καὶ τῶν ἀναπνευστικῶν·
<span class="lb" data-page="15.776" data-line="4" id="l15.776.4"></span>δύναται δ᾿ ἂν καὶ δι᾿ ἔκλυσίν τινα πρόσφατον καὶ κάκωσιν
<span class="lb" data-page="15.776" data-line="5" id="l15.776.5"></span>τῆς δυνάμεως. ἀπὸ τῶν τοιούτων ἀφωνιῶν διοριζόμενος
<span class="lb" data-page="15.776" data-line="6" id="l15.776.6"></span>τὴν ἐν τῷ λόγῳ προκειμένην, διὰ τοῦτο προσέθηκεν, ἢν
<span class="lb" data-page="15.776" data-line="7" id="l15.776.7"></span>ὑγιαίνοντι συμβαίνῃ.
</p>
<span class="lb rule" data-page="15.776" data-line="8" id="l15.776.8"></span>
          </article>

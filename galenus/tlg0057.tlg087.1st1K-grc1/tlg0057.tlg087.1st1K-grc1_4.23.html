<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.23">
<span class="pb page1" data-page="15.778" id="p15.778"></span>
<span class="milestone ed1page page1" data-n="5.94" data-unit="ed1page" id="ed1page.5.94"></span>
<span class="milestone ed2page page1" data-n="8.132" data-unit="ed2page" id="ed2page.8.132"></span>
<span class="lb head" data-page="15.778" data-line="1" id="l15.778.1"></span>
            <blockquote class="quote lemma">
<span class="lb" data-page="15.778" data-line="2" id="l15.778.2"></span><span class="milestone ed2page" data-n="8.133" data-unit="ed2page" id="ed2page.8.133"></span>Ξυμπίπτει δὲ τοῖσι πλείστοισιν αὐτέων τοιάδε, ἐρυθήματα
<span class="lb" data-page="15.778" data-line="3" id="l15.778.3"></span>προσώπου καὶ ὀμμάτων στάσιες καὶ διαστάσιες
<span class="lb" data-page="15.778" data-line="4" id="l15.778.4"></span>χειρῶν, τρισμοὶ ὀδόντων, σφυγμοὶ, σιηγόνων συναγωγὴ
<span class="lb" data-page="15.778" data-line="5" id="l15.778.5"></span>καὶ κατάψυξις ἀκρωτηρίων, πνευμάτων ἀπολήψιες ἀνὰ
<span class="lb" data-page="15.778" data-line="6" id="l15.778.6"></span>τὰς φλέβας.
</blockquote>
<span class="lb rule" data-page="15.778" data-line="7" id="l15.778.7"></span>
            <p>
<span class="lb" data-page="15.778" data-line="8" id="l15.778.8"></span>Τῶν ἐφεξῆς συμπιπτόντων τὰ προγεγραμμένα προσώπου
<span class="lb" data-page="15.778" data-line="9" id="l15.778.9"></span>μόνου ἐρυθήματα πλῆθος αἱματικὸν ἐνδείκνυται. στάσις
<span class="lb" data-page="15.778" data-line="10" id="l15.778.10"></span>ὀμμάτων, τουτέστιν ἀκινησία καὶ διαστάσιες χειρῶν· βεβλάφθαι
<span class="lb" data-page="15.778" data-line="11" id="l15.778.11"></span>μὲν καὶ αὐτὰς συμβαίνει διὰ τὴν ἀρχὴν τῶν νεύρων,
<span class="lb" data-page="15.778" data-line="12" id="l15.778.12"></span>ἀλλ᾿ ἕτερον τρόπον τῆς στάσεως τῶν ὀφθαλμῶν· αὕτη
<span class="lb" data-page="15.778" data-line="13" id="l15.778.13"></span>μὲν γὰρ οἷον νάρκην τινὰ περὶ τὰς ἐνεργείας δηλοῖ κατὰ
<span class="lb" data-page="15.778" data-line="14" id="l15.778.14"></span>τὴν ἀρχὴν τῶν νεύρων· αἱ δὲ διαστάσεις τῶν χειρῶν καὶ
<span class="lb" data-page="15.778" data-line="15" id="l15.778.15"></span>οἱ τρισμοὶ τῶν ὀδόντων οὐ δι᾿ ἡσυχίαν οὐδὲ δι᾿ ἀκινησίαν
<span class="lb" data-page="15.778" data-line="16" id="l15.778.16"></span>τῆς ἀρχῆς, ἀλλὰ διὰ πλημμελῆ γίνονται κίνησιν. οἱ δὲ
<span class="lb" data-page="15.778" data-line="17" id="l15.778.17"></span>σφυγμοὶ τὶ ποτε δηλοῦσιν οὐ πάντῃ δῆλόν ἐστιν, ἐπειδὴ
<span class="lb" data-page="15.778" data-line="18" id="l15.778.18"></span>κατὰ τῶν ἐν τοῖς φλεγμαίνουσι μορίοις ὀδυνηρῶν κινήσεων
<span class="pb" data-page="15.779" id="p15.779"></span>
<span class="lb" data-page="15.779" data-line="1" id="l15.779.1"></span>ἐπέφερον οἱ παλαιοὶ τοὔνομα καὶ κατὰ τῶν παλμῶν καὶ
<span class="lb" data-page="15.779" data-line="2" id="l15.779.2"></span>προσέτι καὶ ταύτης τῆς ἐν ταῖς ἀρτηρίαις σφοδρᾶς κινήσεως.
<span class="lb" data-page="15.779" data-line="3" id="l15.779.3"></span>ἡ δὲ τῶν σιαγόνων συναγωγὴ σπασμῶδές ἐστι σύμπτωμα
<span class="lb" data-page="15.779" data-line="4" id="l15.779.4"></span>καὶ ἡ τῶν χειρῶν διάστασις καὶ οἱ τρισμοὶ τῶν ὀδόντων.
<span class="lb" data-page="15.779" data-line="5" id="l15.779.5"></span>ἥ γε μὴν τῶν ἀκρωτηρίων ψύξις ἐν τοῖς τοιούτοις πάθεσιν
<span class="lb" data-page="15.779" data-line="6" id="l15.779.6"></span>ὑπὸ τοῦ πλήθους τῶν χυμῶν βαρύνεσθαι δηλοῖ τὴν ἔμφυτον
<span class="lb" data-page="15.779" data-line="7" id="l15.779.7"></span>θερμότητα. τὸ δὲ ἐπὶ τῇ τελευτῇ τῆς ῥήσεως εἰρημένον,
<span class="lb" data-page="15.779" data-line="8" id="l15.779.8"></span>πνευμάτων ἀπολήψιες ἀνὰ τὰς φλέβας εἰκός ἐστιν ἐπὶ
<span class="lb" data-page="15.779" data-line="9" id="l15.779.9"></span>τῆς ἀσφυξίας λέγεσθαι· φλέβας γὰρ ἐκάλουν οἱ παλαιοὶ τὰς
<span class="lb" data-page="15.779" data-line="10" id="l15.779.10"></span>ἀρτηρίας· ἀπολήψεις οὖν πνευμάτων τὰς οἷον κατακλίσεις
<span class="lb" data-page="15.779" data-line="11" id="l15.779.11"></span>τε καὶ ἡσυχίας δυνατὸν λέγειν. ἔνιοι δὲ δευτέρας ῥήσεως
<span class="lb" data-page="15.779" data-line="12" id="l15.779.12"></span>ἑτέραν ἐχούσης διάνοιαν ἀρχὴν τίθενται ταύτην τὴν λέξιν,
<span class="lb" data-page="15.779" data-line="13" id="l15.779.13"></span>ᾗ συνάπτουσι τὴν ἐφεξῆς γεγραμμένην.
</p>
<span class="lb rule" data-page="15.779" data-line="14" id="l15.779.14"></span>
          </article>

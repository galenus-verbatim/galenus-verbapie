<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.24">
<span class="pb page1" data-page="15.779" id="p15.779"></span>
<span class="milestone ed1page page1" data-n="5.94" data-unit="ed1page" id="ed1page.5.94"></span>
<span class="milestone ed2page page1" data-n="8.133" data-unit="ed2page" id="ed2page.8.133"></span>
<span class="lb head" data-page="15.779" data-line="15" id="l15.779.15"></span>
            <blockquote class="quote lemma">
<span class="lb" data-page="15.779" data-line="16" id="l15.779.16"></span>Ὁκόταν ἀλγήματα προγένηται, μελαίνης χολῆς καὶ δριμέων
<span class="lb" data-page="15.779" data-line="17" id="l15.779.17"></span>ῥευμάτων ἐπιῤῥύσιες γίνονται. ἀλγέει δὲ τὰ ἐντὸς δακνόμενα·
<span class="lb" data-page="15.779" data-line="18" id="l15.779.18"></span>δηχθεῖσαι δὲ καὶ λίην ξηραὶ γενόμεναι αἱ φλέβες
<span class="pb" data-page="15.780" id="p15.780"></span>
<span class="lb" data-page="15.780" data-line="1" id="l15.780.1"></span>ἐντείνονταί τε καὶ φλεγμαίνουσαι ἐπισπῶνται τὰ ἐπιῤῥυέντα,
<span class="lb" data-page="15.780" data-line="2" id="l15.780.2"></span>ὅθεν διαφθαρέντος τοῦ αἵματος καὶ τῶν πνευμάτων
<span class="lb" data-page="15.780" data-line="3" id="l15.780.3"></span>οὐ δυναμένων ἐν αὐτῷ τὰς κατὰ φύσιν ὁδοὺς βαδίζειν
<span class="lb" data-page="15.780" data-line="4" id="l15.780.4"></span>καταψύξιες γίνονται ὑπὸ τῆς στάσιος καὶ σκοτώσιες
<span class="lb" data-page="15.780" data-line="5" id="l15.780.5"></span>καὶ ἀφωνίη καὶ καρηβαρίη καὶ σπασμοὶ, ἢν ἤδη ἐπὶ τὴν
<span class="lb" data-page="15.780" data-line="6" id="l15.780.6"></span>καρδίην ἢ τὸ ἧπαρ ἢ ἐπὶ τὴν φλέβα διέλθῃ· ἔνθεν ἐπίληπτοι
<span class="lb" data-page="15.780" data-line="7" id="l15.780.7"></span>γίνονται ἢ παραπλῆγες <span class="milestone ed2page" data-n="8.134" data-unit="ed2page" id="ed2page.8.134"></span>ἢν ἐς τοὺς περιέχοντας
<span class="lb" data-page="15.780" data-line="8" id="l15.780.8"></span>τόπους ἐμπέσῃ τὰ ῥεύματα καὶ ὑπὸ τῶν πνευμάτων οὐ
<span class="lb" data-page="15.780" data-line="9" id="l15.780.9"></span>δυναμένων διεξιέναι καταξηρανθῇ.
</blockquote>
<span class="lb rule" data-page="15.780" data-line="10" id="l15.780.10"></span>
            <p>
<span class="lb" data-page="15.780" data-line="11" id="l15.780.11"></span>Ἐκ ταὐτοῦ τοῦ γένους τῶν προειρημένων λόγων καὶ ὁ
<span class="lb" data-page="15.780" data-line="12" id="l15.780.12"></span>νῦν ἐστι καὶ ἔνιοι τοῦτον ἐκείνοις συνάπτουσι· καὶ διὰ τοῦτο
<span class="lb" data-page="15.780" data-line="13" id="l15.780.13"></span>καὶ ἡ γραφὴ διττὴ τοῦ προγένηται ῥήματος εὑρίσκεται, τῶν
<span class="lb" data-page="15.780" data-line="14" id="l15.780.14"></span>μὲν συναπτόντων τὸν ἐνεστῶτα λόγον τῷ προειρημένῳ καὶ
<span class="lb" data-page="15.780" data-line="15" id="l15.780.15"></span>τὴν προς συλλαβὴν γραφόντων μετὰ τοῦ σ στοιχείου, τῶν
<span class="lb" data-page="15.780" data-line="16" id="l15.780.16"></span>δὲ μὴ συναπτόντων διὰ τῆς προ χωρὶς τοῦ σίγμα. τὸ δὲ
<span class="lb" data-page="15.780" data-line="17" id="l15.780.17"></span>λεγόμενόν ἐστι τοιοῦτον. ἡ τῶν ἀλγημάτων κίνησις εἴωθε
<span class="lb" data-page="15.780" data-line="18" id="l15.780.18"></span>κινεῖν ἐπιῤῥοὴν ὑγρῶν ἐπὶ τὸ τὴν ὀδύνην ἔχον μόριον· ὅταν
<span class="pb" data-page="15.781" id="p15.781"></span>
<span class="lb" data-page="15.781" data-line="1" id="l15.781.1"></span>οὖν κακοχυμότερον ᾖ τὸ σῶμα, μελαίνης τε χολῆς καὶ δριμέων
<span class="lb" data-page="15.781" data-line="2" id="l15.781.2"></span>ἄλλων χυμῶν ἐπιῤῥύσεις γίνονται, δι᾿ ἃς ἔτι καὶ μᾶλλον
<span class="lb" data-page="15.781" data-line="3" id="l15.781.3"></span>ἀλγεῖ τε ὁ κάμνων καὶ δάκνεται τὰ ἔνδον· ὑπὸ δὲ τῶν
<span class="lb" data-page="15.781" data-line="4" id="l15.781.4"></span>εἰρημένων χυμῶν αἱ ἐν τῷ πεπονθότι μορίῳ φλέβες ἀνιῶνται
<span class="lb" data-page="15.781" data-line="5" id="l15.781.5"></span>δακνόμεναι καὶ τοῦτο αὐτὸ ἑτέρου γίγνεται αἴτιον ἐναντίον.
<span class="lb" data-page="15.781" data-line="6" id="l15.781.6"></span>πληρωθέντος γὰρ τοῦ πάσχοντος μέρους ὑπὸ τῶν
<span class="lb" data-page="15.781" data-line="7" id="l15.781.7"></span>τοιούτων ῥευμάτων διαφθείρεται μὲν αὐτὸ τὸ αἷμα πρῶτον,
<span class="lb" data-page="15.781" data-line="8" id="l15.781.8"></span>ἐπιπληροῦνται δὲ τὰ ἀγγεῖα καὶ τοῦτο πάσας
<span class="lb" data-page="15.781" data-line="9" id="l15.781.9"></span><span class="milestone ed1page" data-n="5.95" data-unit="ed1page" id="ed1page.5.95"></span>ἐν αὐτῷ τὰς τῶν πνευμάτων διεξόδους κωλύει· σαφῶς γὰρ
<span class="lb" data-page="15.781" data-line="10" id="l15.781.10"></span>τοῦτό γε αὐτὸς ἐδήλωσεν εἰπὼν, τῶν πνευμάτων οὐ δυναμένων
<span class="lb" data-page="15.781" data-line="11" id="l15.781.11"></span>ἐν αὐτῷ τὰς κατὰ φύσιν ὁδοὺς βαδίζειν, ὅπερ ὀλίγον
<span class="lb" data-page="15.781" data-line="12" id="l15.781.12"></span>ἔμπροσθεν ἐκάλεσε πνευμάτων ἀπόληψιν. ὅταν δὲ στῇ τὸ
<span class="lb" data-page="15.781" data-line="13" id="l15.781.13"></span>αἷμα καὶ σὺν αὐτῷ δηλονότι τὸ πνεῦμα, καταψύξεις γίνονται,
<span class="lb" data-page="15.781" data-line="14" id="l15.781.14"></span>σκοτώσεις, ἀφωνίαι, καρηβαρίαι καὶ σπασμοί· τούτοις
<span class="lb" data-page="15.781" data-line="15" id="l15.781.15"></span>δ᾿ ἕπονται καὶ παραπληξίαι τε καὶ ἐπιληψίαι, ὅταν εἰς τοὺς
<span class="lb" data-page="15.781" data-line="16" id="l15.781.16"></span>περιέχοντας τόπους τὰς πληρωθείσας φλέβας ἐμπέσῃ τὰ
<span class="lb" data-page="15.781" data-line="17" id="l15.781.17"></span>ῥεύματα· τόπους δὲ εἴρηκε δηλονότι τὰ μέρη τοῦ σώματος,
<span class="lb" data-page="15.781" data-line="18" id="l15.781.18"></span>ἃ προσέγραψεν αὐτὸς, καρδίαν καὶ ἧπαρ καὶ φλέβα, τὴν
<span class="pb" data-page="15.782" id="p15.782"></span>
<span class="lb" data-page="15.782" data-line="1" id="l15.782.1"></span>συνάπτουσαν δηλονότι τὰ εἰρημένα σπλάγχνα, τὴν κοίλην
<span class="lb" data-page="15.782" data-line="2" id="l15.782.2"></span>ὕστερον ὑπὸ τῶν ἰατρῶν ὀνομασθεῖσαν, ἐπειδὴ τῶν κατὰ
<span class="lb" data-page="15.782" data-line="3" id="l15.782.3"></span>τὸ σῶμα τοῦ ζώου φλεβῶν ἐστιν εὐρυτάτη. εἰκότως οὖν τὸ
<span class="lb" data-page="15.782" data-line="4" id="l15.782.4"></span>ἐν τούτοις τοῖς τόποις αἷμα διὰ τὸ πεπληρῶσθαι τὰς φλέβας
<span class="lb" data-page="15.782" data-line="5" id="l15.782.5"></span>οὐκ ἐπιτρέπει τὸ διεξέρχεσθαι τὸ πνεῦμα, ἀλλὰ καθάπερ
<span class="lb" data-page="15.782" data-line="6" id="l15.782.6"></span>ἐν νεκρῷ τῷ σώματι πήγνυται. τοῦτο δὲ καὶ αὐτὸς ὁ
<span class="lb" data-page="15.782" data-line="7" id="l15.782.7"></span>συγγραφεὺς ἐδήλωσε· καὶ τῶν πνευμάτων οὐ δυναμένων
<span class="lb" data-page="15.782" data-line="8" id="l15.782.8"></span>διεξιέναι, καταξηρανθῇ· κυριώτερον δ᾿ ἦν εἰπεῖν ὑποπηχθῇ.
<span class="lb" data-page="15.782" data-line="9" id="l15.782.9"></span>πήγνυται μὲν γὰρ δὴ καὶ τὰ ξηραινόμενα καὶ τὰ ψυχόμενα·
<span class="lb" data-page="15.782" data-line="10" id="l15.782.10"></span>νυνὶ δὲ οὐ διὰ τὸ ξηραίνεσθαι πήγνυται τὸ αἷμα καὶ οἵ
<span class="lb" data-page="15.782" data-line="11" id="l15.782.11"></span>ἐπιῤῥυέντες εἰς αὐτὸ μοχθηροὶ χυμοί· ἐξερχομένων γὰρ αὐτῶν
<span class="lb" data-page="15.782" data-line="12" id="l15.782.12"></span>ἄσηπτόν τε ἅμα καὶ κεχυμένον ἐν τῷ κατὰ φύσιν ἔχειν
<span class="lb" data-page="15.782" data-line="13" id="l15.782.13"></span>ἐργάζονται τὸ σύμπαν αἷμα· στάντων οὖν αὐτῶν καὶ τὸ
<span class="lb" data-page="15.782" data-line="14" id="l15.782.14"></span>σύμφυτον θερμὸν ἀποβαλλόντων καὶ σβεννυμένων ἡ πῆξις
<span class="lb" data-page="15.782" data-line="15" id="l15.782.15"></span>τοῦ αἵματος ὡς ἐν νεκρῷ τῷ σώματι γίγνεται. φλεβοτομηθέντων
<span class="lb" data-page="15.782" data-line="16" id="l15.782.16"></span>οὖν αὐτῶν τῶν οὕτως καμνόντων, ψυχρὸν καὶ παχὺ
<span class="lb" data-page="15.782" data-line="17" id="l15.782.17"></span>καὶ μόγις ἐκρέον τῶν φλεβῶν ὁρᾶται τὸ αἷμα διά γε τὴν
<span class="lb" data-page="15.782" data-line="18" id="l15.782.18"></span>ψύξιν ταύτην. ἐνίοτε δὲ δι᾿ ὅλου γίγνονται τοῦ σώματος οἱ
<span class="pb" data-page="15.783" id="p15.783"></span>
<span class="lb" data-page="15.783" data-line="1" id="l15.783.1"></span>σπασμοὶ καὶ πρὸς ἀγαθοῦ γε καὶ συμφέρουσιν ἔστιν ὅτε·
<span class="lb" data-page="15.783" data-line="2" id="l15.783.2"></span>κλονοῦντες γὰρ ὅλον τὸ σῶμα πάντα τὰ μόρια θερμαίνουσιν,
<span class="lb" data-page="15.783" data-line="3" id="l15.783.3"></span>ὥστε τὸ μὲν διαφορεῖσθαι τοῦ πλήθους, τὸ δὲ ὠθεῖσθαι
<span class="lb" data-page="15.783" data-line="4" id="l15.783.4"></span>πρός τινα τῶν ἀκυρωτέρων μορίων, ἐν οἷς ὅταν δυσλύτως
<span class="lb" data-page="15.783" data-line="5" id="l15.783.5"></span>σφηνωθῇ, τὴν παραπληξίαν ἐργάζεται δέδεικται γὰρ
<span class="lb" data-page="15.783" data-line="6" id="l15.783.6"></span>ὡς οὕτως ὁ Ἱπποκράτης ὀνομάζει τὰς ἐξ ἀποπληξίας ἢ ἐπιληψίας
<span class="lb" data-page="15.783" data-line="7" id="l15.783.7"></span>εἴς τινα τῶν ἀκυρωτέρων μορίων ἀποσκηπτούσας
<span class="lb" data-page="15.783" data-line="8" id="l15.783.8"></span>παραλύσεις. ἐνίοτε καὶ χωρὶς σπασμοῦ τῆς ἀποπληξίας γενομένης
<span class="lb" data-page="15.783" data-line="9" id="l15.783.9"></span>εἰς μορίου παράλυσιν ἐνίοις ἐτελεύτησε τὸ πάθος,
<span class="lb" data-page="15.783" data-line="10" id="l15.783.10"></span>ὃ παραπληξία καλεῖται. τὰ δ᾿ ἄλλα τῆς ῥήσεως δῆλα.
</p>
<span class="lb rule" data-page="15.783" data-line="11" id="l15.783.11"></span>
          </article>

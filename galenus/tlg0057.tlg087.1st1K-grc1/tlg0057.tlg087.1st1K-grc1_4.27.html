<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.27">
<span class="pb page1" data-page="15.786" id="p15.786"></span>
<span class="milestone ed1page page1" data-n="5.95" data-unit="ed1page" id="ed1page.5.95"></span>
<span class="milestone ed2page page1" data-n="8.135" data-unit="ed2page" id="ed2page.8.135"></span>
<span class="lb head" data-page="15.786" data-line="4" id="l15.786.4"></span>
            <blockquote class="quote lemma">
<span class="lb" data-page="15.786" data-line="5" id="l15.786.5"></span><span class="milestone ed2page" data-n="8.136" data-unit="ed2page" id="ed2page.8.136"></span>Σύναγχος δὲ γίνεται, ὁκόταν ἐκ τῆς κεφαλῆς ῥεῦμα
<span class="lb" data-page="15.786" data-line="6" id="l15.786.6"></span>πουλὺ καὶ κολλῶδες ὥρην χειμερινὴν ἢ ἐαρινὴν ἐς τὰς
<span class="lb" data-page="15.786" data-line="7" id="l15.786.7"></span>σφαγίτιδας φλέβας ἐπιῤῥυῇ καὶ τὸ ῥεῦμα πλεῖον διὰ τὴν
<span class="lb" data-page="15.786" data-line="8" id="l15.786.8"></span>εὐρύτητα ἐπισπάσωνται. ὅταν δὲ ψυχρόν τε ἐὸν καὶ κολλῶδες
<span class="lb" data-page="15.786" data-line="9" id="l15.786.9"></span>ἐμφράξῃ, τοῦ τε πνεύματος τὰς διεξόδους καὶ τοῦ
<span class="lb" data-page="15.786" data-line="10" id="l15.786.10"></span>αἵματος ἀποφράσσον, πήγνυσι τὰ ξύνεγγυς τοῦ αἵματος
<span class="lb" data-page="15.786" data-line="11" id="l15.786.11"></span>καὶ ἀκίνητον καὶ στάσιμον ποιεῖ, φύσει ψυχρὸν ἐὸν καὶ
<span class="lb" data-page="15.786" data-line="12" id="l15.786.12"></span>ἐμφρακτικόν· διὰ τοῦτο πνίγονται, τῆς γλώττης ἀποπελιουμένης
<span class="lb" data-page="15.786" data-line="13" id="l15.786.13"></span>καὶ στρογγυλουμένης καὶ ἀνακαμπτομένης διὰ
<span class="lb" data-page="15.786" data-line="14" id="l15.786.14"></span>τὰς φλέβας τὰς ὑπὸ τὴν γλῶσσαν. τῆς γὰρ ὑποτεμνομένης
<span class="lb" data-page="15.786" data-line="15" id="l15.786.15"></span>σταφυλῆς, οἱ δὲ κιονίδα καλέουσιν, ἑκατέρωθεν φλὲψ
<span class="lb" data-page="15.786" data-line="16" id="l15.786.16"></span>παχεῖα. ὁκόταν οὖν πλήρεις αὗται ἐοῦσαι ἐς τὴν γλῶσσαν
<span class="lb" data-page="15.786" data-line="17" id="l15.786.17"></span>ἐναποστηρίζονται ἀραιὴν ἐοῦσαν καὶ σπογγώδεα διά
<span class="lb" data-page="15.786" data-line="18" id="l15.786.18"></span>γε τὴν ξηρασίην· ἡ δ᾿ ὑπὸ βίης τὸ ἐκ τῶν φλεβῶν δεχομένη
<span class="pb" data-page="15.787" id="p15.787"></span>
<span class="lb" data-page="15.787" data-line="1" id="l15.787.1"></span>ὑγρὸν ἐκ πλατείης μὲν στρογγύλη γίνεται, ἐξ εὐχρόου
<span class="lb" data-page="15.787" data-line="2" id="l15.787.2"></span>δὲ πελιδνὴ, ἐκ μαλθακῆς δὲ σκληρὴ, ἐξ εὐκάμπτου
<span class="lb" data-page="15.787" data-line="3" id="l15.787.3"></span>δὲ ἄκαμπτος, ὥστε ταχέως ἀποπνίγεσθαι, ἢν μή τις ταχέως
<span class="lb" data-page="15.787" data-line="4" id="l15.787.4"></span>βοηθῇ, φλεβοτομίην τε ποιεύμενος ἀπὸ βραχιόνων
<span class="lb" data-page="15.787" data-line="5" id="l15.787.5"></span>καὶ τὰς ὑπὸ τὴν γλῶσσαν φλέβας ὑποτεμὼν καὶ φαρμακεύων
<span class="lb" data-page="15.787" data-line="6" id="l15.787.6"></span>τοῖσιν ἐκλεικτοῖσι καὶ ἀναγαργαρίζων <span class="milestone ed1page" data-n="5.96" data-unit="ed1page" id="ed1page.5.96"></span>θερμοῖσι
<span class="lb" data-page="15.787" data-line="7" id="l15.787.7"></span>καὶ τὴν κεφαλὴν ὑποξυρῶν καὶ κήρωμα τραχήλῳ
<span class="lb" data-page="15.787" data-line="8" id="l15.787.8"></span>καὶ κεφαλῇ περιτιθέναι καὶ ἐρίοισι περιελίσσειν καὶ σπόγγοισι
<span class="lb" data-page="15.787" data-line="9" id="l15.787.9"></span>μαλθακοῖσι ἐν ὕδατι θερμῷ ἐκπιεζεῦντα πυριῇν
<span class="lb" data-page="15.787" data-line="10" id="l15.787.10"></span>πίνειν τε ὕδωρ καὶ μελίκρητον μὴ ψυχρά· χυλὸν δὲ
<span class="lb" data-page="15.787" data-line="11" id="l15.787.11"></span>προσφέρειν, ὁκόταν ἐκ κρίσιος ἐν ἀσφαλείῃ ἤδη ᾖ.
</blockquote>
<span class="lb rule" data-page="15.787" data-line="12" id="l15.787.12"></span>
            <p>
<span class="lb" data-page="15.787" data-line="13" id="l15.787.13"></span>Εἴτε σύναγχον ἐθέλοις λέγειν εἴτε κύναγχον, ἢ τὸ μὲν
<span class="lb" data-page="15.787" data-line="14" id="l15.787.14"></span>ἕτερον αὐτῶν συνάγχην, τὸ δ᾿ ἕτερον κυνάγχην, εἴτε συνάγχην
<span class="lb" data-page="15.787" data-line="15" id="l15.787.15"></span>ἄμφω καλέσεις, εἰδέναι δεῖ δύο λόγους εἶναι κυνάγχης·
<span class="lb" data-page="15.787" data-line="16" id="l15.787.16"></span>πρὸς γὰρ τὴν θεραπείαν οὐδὲν τῶν ὀνομάτων δεόμεθα· εἴωθε
<span class="lb" data-page="15.787" data-line="17" id="l15.787.17"></span>γὰρ διδάσκειν αὐτὴν ἄμεινον μακρῷ τῶν ἐν τοῖς ὀνόμασι
<span class="lb" data-page="15.787" data-line="18" id="l15.787.18"></span>τερατευομένων· ὑπογράψω δέ σοι διὰ βραχέος λόγου τὴν
<span class="pb" data-page="15.788" id="p15.788"></span>
<span class="lb" data-page="15.788" data-line="1" id="l15.788.1"></span>τῆς τοιαύτης διδασκαλίας ἰδίαν, ἀρχὴν τήνδε ποιησάμενος.
<span class="lb" data-page="15.788" data-line="2" id="l15.788.2"></span>τῶν ἐκ τῆς κεφαλῆς καταφερομένων ῥευμάτων ἔνια μέν ἐστι
<span class="lb" data-page="15.788" data-line="3" id="l15.788.3"></span>λεπτὰ κατὰ τὴν σύστασιν, ἔνια δ᾿ ἐκ παχέων καὶ γλίσχρων
<span class="lb" data-page="15.788" data-line="4" id="l15.788.4"></span>χυμῶν. ὅσα μὲν οὖν τῶν λεπτῶν ἐστι, διεξερχόμενα τὰς
<span class="lb" data-page="15.788" data-line="5" id="l15.788.5"></span>εὐρείας φλέβας ἐπὶ ταῖς στενωτέραις ἴσχεται· τοιαῦται δ᾿
<span class="lb" data-page="15.788" data-line="6" id="l15.788.6"></span>εἰσὶν αἱ κατὰ τὸν λάρυγγα· τὸ δ᾿ ἐναντίον ἐπὶ τῶν παχέων
<span class="lb" data-page="15.788" data-line="7" id="l15.788.7"></span>συμβαίνει, τῷ μὴ ἐνδύεσθαι πάσαις ταῖς λίαν στεναῖς φλεψὶ,
<span class="lb" data-page="15.788" data-line="8" id="l15.788.8"></span>φθανόντων δὲ κατὰ τὰς εὐρυχώρους αὐτῶν ἴσχεσθαι. ἐσφηνωμένων
<span class="lb" data-page="15.788" data-line="9" id="l15.788.9"></span>οὖν τῶν τοιούτων χυμῶν ἐν ταῖς κατὰ τὴν φάρυγγα
<span class="lb" data-page="15.788" data-line="10" id="l15.788.10"></span>φλεψὶν, ἐπ᾿ ὄγκον αἴρεται τὸ μόριον, ὥσπερ ὁ λάρυξ ἐπὶ
<span class="lb" data-page="15.788" data-line="11" id="l15.788.11"></span>τοῖς ἑτέροις, ἅτε δὴ παμπόλλῳ στενῶν ὄντων τῶν τοῦ λάρυγγος
<span class="lb" data-page="15.788" data-line="12" id="l15.788.12"></span>ἢ τῆς φάρυγγος. εἶναι δὲ χρὴ ἀπέριττον τὸ πᾶν
<span class="lb" data-page="15.788" data-line="13" id="l15.788.13"></span>σῶμα καὶ μὴ πληθωρικὸν, δυοῖν ἕνεκα, τῆς τε πρὸς τοῦ κενοῦν
<span class="lb" data-page="15.788" data-line="14" id="l15.788.14"></span>ἀντισπάσεως καὶ διότι κενωθέντος, ἐπὰν ἀποκρουώμεθα
<span class="lb" data-page="15.788" data-line="15" id="l15.788.15"></span>τῶν πεπονθότων τόπων τὸ ἐπιῤῥέον, ἐπιδέξεται ῥᾳδίως,
<span class="lb" data-page="15.788" data-line="16" id="l15.788.16"></span>εἴτε διαφορεῖν ἐθέλοιμεν θερμαίνοντες, οὐδὲν τῷ θερμαινομένῳ
<span class="lb" data-page="15.788" data-line="17" id="l15.788.17"></span>τόπῳ χορηγήσει. <span class="milestone ed2page" data-n="8.137" data-unit="ed2page" id="ed2page.8.137"></span>τὸ μὲν οὖν ὅλον σῶμα χρὴ
<span class="lb" data-page="15.788" data-line="18" id="l15.788.18"></span>κενοῦσθαι διὰ φλεβοτομίας καὶ καθάρσεως καὶ κλυστήρων,
<span class="pb" data-page="15.789" id="p15.789"></span>
<span class="lb" data-page="15.789" data-line="1" id="l15.789.1"></span>αὐτὰ δὲ τὰ πάσχοντα μόρια διὰ μὲν τῶν στυφόντων φαρμάκων,
<span class="lb" data-page="15.789" data-line="2" id="l15.789.2"></span>ἀποκρουομένων τούς τε παραῤῥέοντας χυμοὺς καὶ
<span class="lb" data-page="15.789" data-line="3" id="l15.789.3"></span>τῶν ἐστηριγμένων ὅσοι γε μὴ σφοδρῶς εἰσιν ἐμπεφραγμένοι
<span class="lb" data-page="15.789" data-line="4" id="l15.789.4"></span>καὶ πάνυ γλίσχροι καὶ παχεῖς· διά τε τῶν θερμῶν καὶ δριμέων,
<span class="lb" data-page="15.789" data-line="5" id="l15.789.5"></span>διαφορούντων τοὺς κατὰ τὰ πεπονθότα μόρια περιεχομένους
<span class="lb" data-page="15.789" data-line="6" id="l15.789.6"></span>χυμούς· ἄνευ δὲ φαρμάκων αἱ ὑπὸ τὴν γλῶτταν
<span class="lb" data-page="15.789" data-line="7" id="l15.789.7"></span>φλέβες ἐντεμνόμεναι τὴν ἐν τῇ φάρυγγι φλεγμονὴν ἐκκενοῦσιν.
<span class="lb" data-page="15.789" data-line="8" id="l15.789.8"></span>ἐπεὶ δὲ τῶν χυμῶν ἔνιοι παχεῖς εἰσι καὶ γλίσχροι,
<span class="lb" data-page="15.789" data-line="9" id="l15.789.9"></span>πολὺ δριμυτέρων τούτοις ἐστὶ φαρμάκων χρεία, τέμνειν δηλονότι
<span class="lb" data-page="15.789" data-line="10" id="l15.789.10"></span>καὶ διαιρεῖν εἰς λεπτὰ καὶ καταθραύειν τὰ γλίσχρα
<span class="lb" data-page="15.789" data-line="11" id="l15.789.11"></span>καὶ τὰ παχέα δυναμένων. καὶ πρὸς τὴν ἐκτὸς ἐπιφάνειαν
<span class="lb" data-page="15.789" data-line="12" id="l15.789.12"></span>ἀντισπᾷν χρὴ τοὺς χυμοὺς, περιτιθέντας τῷ τραχήλῳ φάρμακα
<span class="lb" data-page="15.789" data-line="13" id="l15.789.13"></span>δύναμιν ἔχοντα ἑλκτικήν· βέλτιον γὰρ τὰ κατὰ τὸ
<span class="lb" data-page="15.789" data-line="14" id="l15.789.14"></span>δέρμα μᾶλλον ἢ τὸ βάθος πάσχειν τοῦ τραχήλου, διότι τὸ
<span class="lb" data-page="15.789" data-line="15" id="l15.789.15"></span>μὲν πνεῦμα κατὰ μὲν τὰς εἰσπνοὰς ἐμπίπτει τῇ φάρυγγί τε
<span class="lb" data-page="15.789" data-line="16" id="l15.789.16"></span>καὶ λάρυγγι, κατὰ δὲ τὰς ἐκπνοὰς ἔξω δι᾿ αὐτῶν φέρεται.
<span class="lb" data-page="15.789" data-line="17" id="l15.789.17"></span>πολλάκις μέντοι τὰ παραγινόμενα ἐς τὰ προειρημένα μόρια
<span class="lb" data-page="15.789" data-line="18" id="l15.789.18"></span>ῥεύματα μεθίστανται πρὸς ἄλλα τινὰ μόρια, τῆς φύσεως
<span class="pb" data-page="15.790" id="p15.790"></span>
<span class="lb" data-page="15.790" data-line="1" id="l15.790.1"></span>ἀποτριβομένης αὐτά· καί ποτε κατ᾿ ἀρχὰς εὐθέως οὕτως
<span class="lb" data-page="15.790" data-line="2" id="l15.790.2"></span>ἠνέχθη ὥστε πάλιν ἄλλας διαφορὰς γίνεσθαι τοῦ τε κατὰ
<span class="lb" data-page="15.790" data-line="3" id="l15.790.3"></span>τὴν φάρυγγα καὶ κατὰ τὸν λάρυγγα ῥεύματος. εὔδηλον δ᾿
<span class="lb" data-page="15.790" data-line="4" id="l15.790.4"></span>ὅτι τὰ πρὸς τὸ δέρμα χωρήσαντα πολὺ τῶν εἰς τὸ βάθος
<span class="lb" data-page="15.790" data-line="5" id="l15.790.5"></span>κατασκηψάντων ἐστὶν εὐιατότερα· κοινὸν δ᾿ ἐπ᾿ ἀμφοτέρων
<span class="lb" data-page="15.790" data-line="6" id="l15.790.6"></span>βοήθημα, τῶν τε κατὰ τοῦ τραχήλου καὶ τῆς κεφαλῆς ἀφ᾿
<span class="lb" data-page="15.790" data-line="7" id="l15.790.7"></span>ἧς ὁρμᾶται τὰ ῥεύματα γιγνέσθω σοι. οὗτος ὁ λόγος ἐδίδαξε
<span class="lb" data-page="15.790" data-line="8" id="l15.790.8"></span>τά τε τῶν συνάγχων εἴδη καὶ τὰς αἰτίας αὐτῶν καὶ
<span class="lb" data-page="15.790" data-line="9" id="l15.790.9"></span>τοὺς πεπονθότας τόπους καὶ τὰς θεραπείας, οὐδὲν δεηθεὶς
<span class="lb" data-page="15.790" data-line="10" id="l15.790.10"></span>ὀνομάσαι συνάγχην τε καὶ κυνάγχην, ὥσπερ οὐδὲ σύναγχόν
<span class="lb" data-page="15.790" data-line="11" id="l15.790.11"></span>τε καὶ κύναγχον. ὁ τοίνυν γράψας τὸ βιβλίον τοῦτο, μηδὲν
<span class="lb" data-page="15.790" data-line="12" id="l15.790.12"></span>φροντίζων τῶν ὀνομάτων, ἅπαντα τὰ κατὰ τὴν φάρυγγα καὶ
<span class="lb" data-page="15.790" data-line="13" id="l15.790.13"></span>τὸν λάρυγγα συνιστάμενα πάθη καὶ στενοχωροῦντα τὴν
<span class="lb" data-page="15.790" data-line="14" id="l15.790.14"></span>ἀναπνοὴν, ὀνομάσας συνάγχους, δύο φησὶν αὐτῶν ὑπάρχειν
<span class="lb" data-page="15.790" data-line="15" id="l15.790.15"></span>εἴδη, τὸ μὲν ἕτερον ὑπὸ κολλώδους τε καὶ ψυχροῦ ῥεύματος
<span class="lb" data-page="15.790" data-line="16" id="l15.790.16"></span>γινόμενον, ὅπερ ἐστὶ καλεῖν φλεγματικόν· τὸ δ᾿ ἕτερον ὑπὸ
<span class="lb" data-page="15.790" data-line="17" id="l15.790.17"></span>θερμοῦ καὶ δριμέος, ὅπερ οὖν πάλιν πικρόχολον ὀνομάζων
<span class="lb" data-page="15.790" data-line="18" id="l15.790.18"></span>ἢ χολῶδες ἁπλῶς οὐκ ἂν ἁμάρτοις. κατασκήπτειν δέ φησι
<span class="pb" data-page="15.791" id="p15.791"></span>
<span class="lb" data-page="15.791" data-line="1" id="l15.791.1"></span>τὸ πρότερον τῶν εἰρημένων ῥευμάτων εἰς τὰς εὐρυτέρας
<span class="lb" data-page="15.791" data-line="2" id="l15.791.2"></span>φλέβας, ἐνδεικνύμενος ὅτι καθ᾿ ἕτερον τὸ χολῶδες εἰς τὰς
<span class="lb" data-page="15.791" data-line="3" id="l15.791.3"></span>λεπτοτέρας ἀφικνεῖται. τὰ δ᾿ ἄλλα τῆς ῥήσεως δῆλα· δεῖ
<span class="lb" data-page="15.791" data-line="4" id="l15.791.4"></span>δὲ προσέχειν οἷς εἶπον τὸν νοῦν· εἰ δὲ μὴ νοήσεις τὴν
<span class="lb" data-page="15.791" data-line="5" id="l15.791.5"></span>πρώτην, δὶς καὶ τρὶς ἀναγνοὺς νοήσεις. ἐγὼ δὲ μεταβήσομαι
<span class="lb" data-page="15.791" data-line="6" id="l15.791.6"></span>πρὸς τὸ δεύτερον εἶδος τοῦ συνάγχου.
</p>
<span class="lb rule" data-page="15.791" data-line="7" id="l15.791.7"></span>
          </article>

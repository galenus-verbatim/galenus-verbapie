<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.28">
<span class="pb page1" data-page="15.791" id="p15.791"></span>
<span class="milestone ed1page page1" data-n="5.96" data-unit="ed1page" id="ed1page.5.96"></span>
<span class="milestone ed2page page1" data-n="8.137" data-unit="ed2page" id="ed2page.8.137"></span>
<span class="lb head" data-page="15.791" data-line="8" id="l15.791.8"></span>
            <blockquote class="quote lemma">
<span class="lb" data-page="15.791" data-line="9" id="l15.791.9"></span>Ὁκόταν ἐν θερινῇ ἢ μετοπωρινῇ ὥρῃ ἐκ κεφαλῆς θερμὸν
<span class="lb" data-page="15.791" data-line="10" id="l15.791.10"></span>τὸ ῥεῦμα καταῤῥυῇ καὶ νιτρῶδες, ἅτε ὑπὸ τῆς ὥρης δριμὺ
<span class="lb" data-page="15.791" data-line="11" id="l15.791.11"></span>καὶ θερμὸν γεγενημένον, δάκνει δὲ τὸ τοίονδε ἐὸν
<span class="lb" data-page="15.791" data-line="12" id="l15.791.12"></span>καὶ ἑλκοῖ καὶ πνεύματος ἐμπίπλησι, καὶ ὀρθόπνοια παραγίνεται
<span class="lb" data-page="15.791" data-line="13" id="l15.791.13"></span>καὶ ξηρασίη πολλὴ, καὶ τὰ θεωρεύμενα ἰσχνὰ
<span class="lb" data-page="15.791" data-line="14" id="l15.791.14"></span>φαίνεται, καὶ τοὺς ὄπισθεν τένοντας ἐν τῷ τραχήλῳ ξυντείνεται,
<span class="lb" data-page="15.791" data-line="15" id="l15.791.15"></span>καὶ δοκέει οἷον τέτανος ἐντετάσθαι. καὶ ἡ
<span class="lb" data-page="15.791" data-line="16" id="l15.791.16"></span>φωνὴ ἀπέῤῥωγε καὶ τὸ πνεῦμα σμικρὸν καὶ ἡ ἀντίσπασις
<span class="lb" data-page="15.791" data-line="17" id="l15.791.17"></span>τοῦ πνεύματος πυκνὴ καὶ βιαίη παραγίνεται. οἱ τοιοίδε
<span class="lb" data-page="15.791" data-line="18" id="l15.791.18"></span>τὴν ἀρτηρίαν ἑλκοῦνται <span class="milestone ed2page" data-n="8.138" data-unit="ed2page" id="ed2page.8.138"></span>καὶ τὸν πνεύμονα πίμπρανται,
<span class="pb" data-page="15.792" id="p15.792"></span>
<span class="lb" data-page="15.792" data-line="1" id="l15.792.1"></span>οὐ δυνάμενοι τὸ ἔξωθεν πνεῦμα ἐπάγεσθαι·
<span class="lb" data-page="15.792" data-line="2" id="l15.792.2"></span>τοῖσι τοιουτέοισι δὲ, ἢν μὴ εἰς τὰ ἔξω μέρεα τοῦ τραχήλου
<span class="lb" data-page="15.792" data-line="3" id="l15.792.3"></span>ἑκουσίη ἀποφέρηται, δεινοτέρη καὶ ἀφυκτοτέρη
<span class="lb" data-page="15.792" data-line="4" id="l15.792.4"></span>ἐστὶ διὰ τὴν ὥρην καὶ ὅτι ἀπὸ θερμῶν καὶ δριμέων.
</blockquote>
<span class="lb rule" data-page="15.792" data-line="5" id="l15.792.5"></span>
            <p>
<span class="lb" data-page="15.792" data-line="6" id="l15.792.6"></span>Πῶς καὶ διὰ τί; ὅτι ἀπὸ θερμῶν καὶ δριμέων. τὸ
<span class="lb" data-page="15.792" data-line="7" id="l15.792.7"></span>μὲν γὰρ πρότερον ῥεῦμα τὸ φλεγματικὸν ἐν χειμῶνι καὶ
<span class="lb" data-page="15.792" data-line="8" id="l15.792.8"></span>ἦρι κατασκήπτειν ἔφη. τουτὶ δὲ τὸ δεύτερον ἐν μετοπωρινῇ
<span class="lb" data-page="15.792" data-line="9" id="l15.792.9"></span>ἢ ἐν θερινῇ ὥρῃ, ἐπὶ δὲ τῶν ἄλλων ὡρῶν ἀνάλογον, ὡς
<span class="lb" data-page="15.792" data-line="10" id="l15.792.10"></span>ἔμπροσθεν εἴρηται. ὀρθόπνοιαν δὲ τούτῳ τῷ εἴδει τῆς
<span class="lb" data-page="15.792" data-line="11" id="l15.792.11"></span>συνάγχης προσεῖναί φησιν, ἥτις ὀρθόπνοια μεγάλης ἐστὶ
<span class="lb" data-page="15.792" data-line="12" id="l15.792.12"></span>στενοχωρίας γνώρισμα, κατά τι τῶν ἀναπνευστικῶν μορίων
<span class="lb" data-page="15.792" data-line="13" id="l15.792.13"></span>ἐνοχλούσης, ὡς ἔμπροσθεν ἐδείκνυμεν. ἐὰν δὲ κελεύσῃς
<span class="lb" data-page="15.792" data-line="14" id="l15.792.14"></span>τούτους διοῖξαι μέγιστον τὸ στόμα καὶ καταστείλῃς τὴν
<span class="lb" data-page="15.792" data-line="15" id="l15.792.15"></span>γλῶτταν, ὑπὲρ τοῦ κατασκέψασθαι τὰ κατὰ τὴν φάρυγγα,
<span class="lb" data-page="15.792" data-line="16" id="l15.792.16"></span>τοιοῦτον οὐδένα παρὰ φύσιν ὄγκον, οἷον ἐπὶ τοῖς ἔμπροσθεν
<span class="lb" data-page="15.792" data-line="17" id="l15.792.17"></span>εἰρημένοις, εὑρήσεις. ἔδειξε δὲ ὁ συγγραφεὺς τοῦτο διὰ τὸ
<span class="lb" data-page="15.792" data-line="18" id="l15.792.18"></span>φάναι, καὶ τὰ ὁρώμενα ἰσχνὰ φαίνεται. τὸ γὰρ φλεγμαῖνον
<span class="pb" data-page="15.793" id="p15.793"></span>
<span class="lb" data-page="15.793" data-line="1" id="l15.793.1"></span>ἐν τῷ πόρῳ τῆς φάρυγγος ἀόρατόν ἐστιν· ὅσον δ᾿ ὁρατὸν
<span class="lb" data-page="15.793" data-line="2" id="l15.793.2"></span>ἀνοιξάντων, τοῦτο πᾶν ἀφλέγμαντόν τε καὶ ἰσχνὰ τὰ μόρια,
<span class="lb" data-page="15.793" data-line="3" id="l15.793.3"></span>τὸ γὰρ ἰσχνὸν ἐνίοτε λέγεται πρὸς ἀντίθεσιν τῶν παρὰ
<span class="lb" data-page="15.793" data-line="4" id="l15.793.4"></span>φύσιν ὀγκουμένων· ἔνιοι δὲ μὴ νοήσαντες τὸ σημαινόμενον
<span class="lb" data-page="15.793" data-line="5" id="l15.793.5"></span>ἐκ τῆς ἰσχνὰ φωνῆς, ὅπως εἴρηται νῦν, ἐξηγοῦνται τὴν
<span class="lb" data-page="15.793" data-line="6" id="l15.793.6"></span>λέξιν γελοίως, τινὲς δὲ καὶ κατασκευάζουσιν, ὥσπερ καὶ οἱ
<span class="lb" data-page="15.793" data-line="7" id="l15.793.7"></span>οὕτω γράφοντες καὶ τὰ ὁρώμενα ἄχροα φαίνεται. τοῖς γε
<span class="lb" data-page="15.793" data-line="8" id="l15.793.8"></span>μὴν οὕτω διακειμένοις ἐνίοτε τοῦ ῥεύματός τι καὶ εἰς τοὺς
<span class="lb" data-page="15.793" data-line="9" id="l15.793.9"></span>πλησιάζοντας τῷ λάρυγγι μερίζεται μῦς ὄπισθεν αὐτοῦ τεταγμένους,
<span class="lb" data-page="15.793" data-line="10" id="l15.793.10"></span>ἔνθα καὶ ὁ στόμαχος, ὃς καὶ αὐτὸς συνδιατίθεται
<span class="lb" data-page="15.793" data-line="11" id="l15.793.11"></span>πολλάκις· μετὰ τοῦτο γοῦν ἐν τῇ προκειμένῃ ῥήσει καὶ
<span class="lb" data-page="15.793" data-line="12" id="l15.793.12"></span>τοῦτο γέγραπται· <span class="milestone ed1page" data-n="5.97" data-unit="ed1page" id="ed1page.5.97"></span>καὶ τοὺς ὄπισθεν τένοντας ἐν τῷ
<span class="lb" data-page="15.793" data-line="13" id="l15.793.13"></span>τραχήλῳ ξυντείνεται καὶ δοκέει οἷον τέτανος ἐντετάσθαι.
<span class="lb" data-page="15.793" data-line="14" id="l15.793.14"></span>τὸ δ᾿ ἐφεξῆς εἰρημένον ἔτι καὶ μᾶλλον ἐνδείκνυται τὸ πεπονθέναι
<span class="lb" data-page="15.793" data-line="15" id="l15.793.15"></span>τὸν λάρυγγα, δέδεικται γὰρ ἐν τούτῳ τοῦ ζώου
<span class="lb" data-page="15.793" data-line="16" id="l15.793.16"></span>τῷ μορίῳ τῆς φωνῆς ἡ γένεσις ἀποτελεῖσθαι. διὰ τοῦτο
<span class="lb" data-page="15.793" data-line="17" id="l15.793.17"></span>γοῦν ἔφη καὶ ἡ φωνὴ ἀπέῤῥωγε καὶ πνεῦμα σμικρόν. ἡ
<span class="pb" data-page="15.794" id="p15.794"></span>
<span class="lb" data-page="15.794" data-line="1" id="l15.794.1"></span>μὲν γὰρ φωνὴ παντάπασιν ἀπέῤῥωγε, τουτέστιν ἀπόλλυται,
<span class="lb" data-page="15.794" data-line="2" id="l15.794.2"></span>παθόντος, ὡς εἴρηται, τοῦ λάρυγγος. ἡ δ᾿ ἀναπνοὴ μικρὰ
<span class="lb" data-page="15.794" data-line="3" id="l15.794.3"></span>γίγνεται διὰ τὴν στενοχωρίαν τοῦ πόρου, λέγεται δὲ ἐν τοῖς
<span class="lb" data-page="15.794" data-line="4" id="l15.794.4"></span>περὶ δυσπνοίας ὅτι μακροτέρα τῷ χρόνῳ καὶ τοῖς διαλείμμασι
<span class="lb" data-page="15.794" data-line="5" id="l15.794.5"></span>πυκνοτέρα. τοῦτο δ᾿ αὐτὸ ὁ συγγραφεὺς οὕτως ἡρμήνευσεν·
<span class="lb" data-page="15.794" data-line="6" id="l15.794.6"></span>καὶ ἡ ἀντίσπασις τοῦ πνεύματος πυκνὴ καὶ
<span class="lb" data-page="15.794" data-line="7" id="l15.794.7"></span>βιαίη παραγίνεται. πνεῦμα καὶ τὴν μετὰ τὴν εἰσπνοὴν
<span class="lb" data-page="15.794" data-line="8" id="l15.794.8"></span>δευτέραν ἐκπνοὴν καὶ τὴν μετὰ τὴν ἐκπνοὴν δευτέραν εἰσπνοὴν
<span class="lb" data-page="15.794" data-line="9" id="l15.794.9"></span>εἶπεν, ἑκατέρως γὰρ πυκνὸν γίγνεται τὸ πνεῦμα. καὶ
<span class="lb" data-page="15.794" data-line="10" id="l15.794.10"></span>γὰρ ἡ μετὰ τὴν εἰσπνοὴν ἠρεμία βραχυχρόνιός ἐστι τοῖς
<span class="lb" data-page="15.794" data-line="11" id="l15.794.11"></span>οὕτω διακειμένοις καὶ ἡ μετὰ τὴν ἐκπνοὴν πρὸ τῆς εἰσπνοῆς·
<span class="lb" data-page="15.794" data-line="12" id="l15.794.12"></span>τὰς δ᾿ ἀποδείξεις τούτων ἐν τοῖς περὶ δυσπνοίας
<span class="lb" data-page="15.794" data-line="13" id="l15.794.13"></span>ἔχεις εἰρημένας. οἱ τοιοίδε τὴν ἀρτηρίαν ἑλκοῦνται καὶ
<span class="lb" data-page="15.794" data-line="14" id="l15.794.14"></span>τὸν πνεύμονα πίμπρανται, οὐ δυνάμενοι τὸ ἔξωθεν πνεῦμα
<span class="lb" data-page="15.794" data-line="15" id="l15.794.15"></span>ἐπάγεσθαι· τοῖσι τοιουτέοισι δὲ ἢν μὴ εἰς τὰ ἔξω μέρεα
<span class="lb" data-page="15.794" data-line="16" id="l15.794.16"></span>τοῦ τραχήλου ἑκουσίη ἀποφέρηται, δεινοτέρη καὶ ἀφυκτοτέρη
<span class="lb" data-page="15.794" data-line="17" id="l15.794.17"></span>ἐστὶ καὶ διὰ τὴν ὥρην καὶ ὅτι ἀπὸ θερμῶν καὶ δριμέων.
<span class="lb" data-page="15.794" data-line="18" id="l15.794.18"></span>ἀλλὰ καὶ τὴν ἀρτηρίαν ἑλκοῦσθαι τοῖς οὕτω διακειμένοις
<span class="pb" data-page="15.795" id="p15.795"></span>
<span class="lb" data-page="15.795" data-line="1" id="l15.795.1"></span>εἴρηται, διὰ τὴν τοῦ χυμοῦ δριμύτητα δηλονότι.
<span class="lb" data-page="15.795" data-line="2" id="l15.795.2"></span>τὸν δὲ πνεύμονα πίμπρασθαι στερούμενον ἔφη, συνάπτων τὸν
<span class="lb" data-page="15.795" data-line="3" id="l15.795.3"></span>λόγον ἀληθεῖ δόγματι· <span class="milestone ed2page" data-n="8.139" data-unit="ed2page" id="ed2page.8.139"></span>δέδεικται γὰρ ἐν τῷ περὶ χρείας
<span class="lb" data-page="15.795" data-line="4" id="l15.795.4"></span>ἀναπνοῆς οὐκ ἐνδείᾳ τῆς οὐσίας ἀπολλύμενον τὸ ζῶον ἐπὶ
<span class="lb" data-page="15.795" data-line="5" id="l15.795.5"></span>τῇ στερήσει τῆς ἀναπνοῆς, ἀλλ᾿ ὅτι τὴν ἔμψυξίν τε καὶ
<span class="lb" data-page="15.795" data-line="6" id="l15.795.6"></span>ῥίπισιν ἀπόλλυσι τὸ ἔμφυτον θερμόν. εἰκότως οὖν ἀμετρίας
<span class="lb" data-page="15.795" data-line="7" id="l15.795.7"></span>ἐχόμενον πίμπρησι τὸν πνεύμονα. τοῦτο τοιγαροῦν τὸ τῆς
<span class="lb" data-page="15.795" data-line="8" id="l15.795.8"></span>κυνάγχης εἶδος δεινότερόν τε καὶ ἀφυκτότερον εἶναί φησι
<span class="lb" data-page="15.795" data-line="9" id="l15.795.9"></span>τοῦ προτέρου διά τε τὰ προειρημένα καὶ διὰ τὸ θερινήν
<span class="lb" data-page="15.795" data-line="10" id="l15.795.10"></span>τε καὶ φθινοπωρινὴν ὥραν εἶναι, ὅτι τε δριμυτέροις ἐπιγίνεται
<span class="lb" data-page="15.795" data-line="11" id="l15.795.11"></span>χυμοῖς. ἀμείνων οὖν ἐστιν ἡ μετὰ τοῦ καὶ συνδέσμου
<span class="lb" data-page="15.795" data-line="12" id="l15.795.12"></span>γραφὴ τῆς ἄνευ τοῦ καὶ συνδέσμου· συνεμφαίνει δ᾿
<span class="lb" data-page="15.795" data-line="13" id="l15.795.13"></span>ἐπὶ τοῖς προειρημένοις τὸ καὶ διὰ τὴν ὥραν ἐν ᾗ γίνεται
<span class="lb" data-page="15.795" data-line="14" id="l15.795.14"></span>καὶ διὰ τὸν χυμὸν ὑφ᾿ οὗ χαλεπώτερον εἶναι τὸ εἶδος τὸ
<span class="lb" data-page="15.795" data-line="15" id="l15.795.15"></span>δεύτερον τῆς συνάγχης· οὐχ ἁπλῶς οὖν εἶναι γραπτέον, ὅτι
<span class="lb" data-page="15.795" data-line="16" id="l15.795.16"></span>δεινότερον καὶ ἀφυκτότερόν ἐστι διὰ τὴν ὥραν. εἰ δὲ καὶ
<span class="lb" data-page="15.795" data-line="17" id="l15.795.17"></span>τὴν ἄνευ τοῦ συνδέσμου γραφὴν ἐθέλοι τις φυλάττειν, ἀναγκαῖον
<span class="lb" data-page="15.795" data-line="18" id="l15.795.18"></span>ἔσται καὶ οὕτως προσυπακούειν αὐτὸν, ὡς εἰ καὶ κατὰ
<span class="pb" data-page="15.796" id="p15.796"></span>
<span class="lb" data-page="15.796" data-line="1" id="l15.796.1"></span>τὴν λέξιν εἴρητο· πολλὰ γὰρ καὶ ἄλλα κατὰ τὸν ἐλλειπτικὸν
<span class="lb" data-page="15.796" data-line="2" id="l15.796.2"></span>τρόπον εὑρίσκεται παρὰ τοῖς παλαιοῖς γεγραμμένα.
</p>
<span class="lb rule" data-page="15.796" data-line="3" id="l15.796.3"></span>
          </article>

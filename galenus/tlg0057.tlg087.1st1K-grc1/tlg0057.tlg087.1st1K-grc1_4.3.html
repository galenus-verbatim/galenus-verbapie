<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.3">
<span class="pb page1" data-page="15.739" id="p15.739"></span>
<span class="milestone ed1page page1" data-n="5.88" data-unit="ed1page" id="ed1page.5.88"></span>
<span class="milestone ed2page page1" data-n="8.118" data-unit="ed2page" id="ed2page.8.118"></span>
<span class="lb head" data-page="15.739" data-line="6" id="l15.739.6"></span>
            <blockquote class="quote lemma">
<span class="lb" data-page="15.739" data-line="7" id="l15.739.7"></span><span class="milestone ed2page" data-n="8.119" data-unit="ed2page" id="ed2page.8.119"></span>Γίγνεται δὲ ὡς ἐπὶ τὸ πολὺ καὶ ἐκ πορίης μακρῆς
<span class="lb" data-page="15.739" data-line="8" id="l15.739.8"></span>καὶ δίψεος μακροῦ, ὁκόταν ἀναξηρανθέντα τὰ φλεβία,
<span class="lb" data-page="15.739" data-line="9" id="l15.739.9"></span>δριμέα καὶ θερμὰ ῥεύματα ἐπισπάσηται πρὸς ἑαυτά.
</blockquote>
<span class="lb rule" data-page="15.739" data-line="10" id="l15.739.10"></span>
            <p>
<span class="lb" data-page="15.739" data-line="11" id="l15.739.11"></span>Καὶ κατὰ τὴν ἀρχὴν εἴρητο καὶ νυνὶ δ᾿ αὖ τὸ ἀναξηρανθῆναι
<span class="lb" data-page="15.739" data-line="12" id="l15.739.12"></span>προσέθηκε, τὰς προκαταρκτικὰς καλουμένας αἰτίας
<span class="lb" data-page="15.739" data-line="13" id="l15.739.13"></span>δηλῶν, ὡς ἐν παραδείγματι· πᾶσαι μὲν γὰρ αἱ θερμαὶ καὶ
<span class="lb" data-page="15.739" data-line="14" id="l15.739.14"></span>ξηραὶ τοὺς καύσους ἐργάζεσθαι δύνανται. τινὰς γοῦν οἶδα
<span class="lb" data-page="15.739" data-line="15" id="l15.739.15"></span>διὰ πόσιν οἴνου τεθαλασσωμένου πλείονος ἁλόντας καύσῳ,
<span class="lb" data-page="15.739" data-line="16" id="l15.739.16"></span>καθάπερ ἄλλους διὰ ταρίχων καὶ ταριχηρῶν κρεῶν καὶ τινων
<span class="lb" data-page="15.739" data-line="17" id="l15.739.17"></span>ἄλλων ἁλικῶν ἐδωδὴν ἄμετρον. ἕτερος δέ τις ἐξ ὁδοιπορίας
<span class="lb" data-page="15.739" data-line="18" id="l15.739.18"></span>τε καὶ καύματος ἥκων ἐλούσατο μὲν πρῶτον, ἀφικόμενος δ᾿
<span class="pb" data-page="15.740" id="p15.740"></span>
<span class="lb" data-page="15.740" data-line="1" id="l15.740.1"></span>οἴκαδε καὶ πιὼν οἴνου κατὰ τὴν κρᾶσιν ἔχοντος τὸ πλεῖον,
<span class="lb" data-page="15.740" data-line="2" id="l15.740.2"></span>ἤρξατο πυρέττειν αὐτίκα καυσώδη πυρετόν· καὶ ἄλλος δέ
<span class="lb" data-page="15.740" data-line="3" id="l15.740.3"></span>τις σφοδρῶς ὀργισθεὶς καὶ ἄλλος ἀγρυπνήσας.
</p>
<span class="lb rule" data-page="15.740" data-line="4" id="l15.740.4"></span>
          </article>

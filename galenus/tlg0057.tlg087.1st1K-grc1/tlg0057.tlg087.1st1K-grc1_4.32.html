<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.32">
<span class="pb page1" data-page="15.799" id="p15.799"></span>
<span class="milestone ed1page page1" data-n="5.97" data-unit="ed1page" id="ed1page.5.97"></span>
<span class="milestone ed2page page1" data-n="8.140" data-unit="ed2page" id="ed2page.8.140"></span>
<span class="lb head" data-page="15.799" data-line="1" id="l15.799.1"></span>
            <blockquote class="quote lemma">
<span class="lb" data-page="15.799" data-line="2" id="l15.799.2"></span>Ὁκόταν δὲ φαρμακεύσῃς, τοῖσι ῥοφήμασι χρῶ, διαφυλάσσων
<span class="lb" data-page="15.799" data-line="3" id="l15.799.3"></span>τοὺς παροξυσμοὺς τῶν πυρετῶν, ὅκως μηδέποτε προσοίσῃς
<span class="lb" data-page="15.799" data-line="4" id="l15.799.4"></span>ἐόντων μηδὲ μελλόντων ἔσεσθαι, ἀλλὰ ληγόντων
<span class="lb" data-page="15.799" data-line="5" id="l15.799.5"></span><span class="milestone ed1page" data-n="5.98" data-unit="ed1page" id="ed1page.5.98"></span>ἢ παυσαμένων καὶ ὡς ποῤῥωτάτω ἀπὸ τῆς ἀρχῆς. ποδῶν
<span class="lb" data-page="15.799" data-line="6" id="l15.799.6"></span>δὲ ψυχρῶν ἐόντων μήτε ποτὸν μήτε ῥόφημα μήτε ἄλλο
<span class="lb" data-page="15.799" data-line="7" id="l15.799.7"></span>μηδὲν δίδου τοιόνδε, ἀλλὰ μέγιστον ἡγοῖο τοῦτ᾿ εἶναι διαφυλάσσεσθαι,
<span class="lb" data-page="15.799" data-line="8" id="l15.799.8"></span>ἕως ἂν διαθερμανθῇ σφόδρα, εἶθ᾿ οὕτως τὸ
<span class="lb" data-page="15.799" data-line="9" id="l15.799.9"></span>ξυμφέρον πρόσφερε. ὡς γὰρ ἐπιτοπολὺ σημεῖόν ἐστι μέλλοντος
<span class="lb" data-page="15.799" data-line="10" id="l15.799.10"></span>παροξύνεσθαι τοῦ πυρετοῦ ψύξις ποδῶν· εἰ δὲ ἐν
<span class="lb" data-page="15.799" data-line="11" id="l15.799.11"></span>τοιούτῳ καιρῷ προσοίσεις, ἅπαντα τὰ μέγιστα ἐξαμαρτήσεις·
<span class="lb" data-page="15.799" data-line="12" id="l15.799.12"></span>τὸ γὰρ νόσημα αὐξήσεις οὐ μικρῶς. ὁκόταν δὲ ὁ
<span class="lb" data-page="15.799" data-line="13" id="l15.799.13"></span>πυρετὸς λήγῃ, τοὐναντίον οἱ πόδες θερμότεροι γίνονται
<span class="lb" data-page="15.799" data-line="14" id="l15.799.14"></span>τοῦ ἄλλου σώματος. αὔξεται μὲν γὰρ ψύχων τοὺς πόδας
<span class="lb" data-page="15.799" data-line="15" id="l15.799.15"></span>ἐξαπτόμενος ἐκ τοῦ θώρακος, εἰς τὴν κεφαλὴν ἀναπέμπων
<span class="lb" data-page="15.799" data-line="16" id="l15.799.16"></span>τὴν φλόγα· συνδεδραμηκότος δὲ ἅλεος τοῦ θερμοῦ ἅπαντος
<span class="lb" data-page="15.799" data-line="17" id="l15.799.17"></span>ἄνω καὶ ἀναθυμιωμένου ἐς τὴν κεφαλὴν, εἰκότως οἱ
<span class="lb" data-page="15.799" data-line="18" id="l15.799.18"></span>πόδες ψυχροὶ γίνονται, ἄσαρκοι καὶ νευρώδεες φύσει ἐόντες·
<span class="pb" data-page="15.800" id="p15.800"></span>
<span class="lb" data-page="15.800" data-line="1" id="l15.800.1"></span>ἔτι δὲ καὶ πολὺ ἀπέχοντες τῶν θερμοτάτων τόπων
<span class="lb" data-page="15.800" data-line="2" id="l15.800.2"></span>ψύχονται, συναθροιζομένου τοῦ θερμοῦ εἰς τὸν θώρακα.
<span class="lb" data-page="15.800" data-line="3" id="l15.800.3"></span>καὶ πάλιν ἀνάλογον λυομένου τοῦ πυρετοῦ καὶ κατακερματιζομένου,
<span class="lb" data-page="15.800" data-line="4" id="l15.800.4"></span>ἐς τοὺς πόδας καταβαίνει· κατὰ τόνδε οὖν τὸν
<span class="lb" data-page="15.800" data-line="5" id="l15.800.5"></span>χρόνον ἡ κεφαλὴ καὶ ὁ θώρηξ κατέψυκται. τουτέων εἵνεκεν
<span class="lb" data-page="15.800" data-line="6" id="l15.800.6"></span>τουτέου προσαρτέον· ὅτι ὁκόταν οἱ πόδες ψυχροὶ ἔωσι,
<span class="lb" data-page="15.800" data-line="7" id="l15.800.7"></span>θερμὴν ἀνάγκη τὴν κοιλίην εἶναι καὶ πολλῆς ἄσης μεστὴν
<span class="lb" data-page="15.800" data-line="8" id="l15.800.8"></span>καὶ ὑποχόνδριον ἐντεταμένον καὶ ῥιπτασμὸν τοῦ σώματος
<span class="lb" data-page="15.800" data-line="9" id="l15.800.9"></span>διὰ τὴν ἔνδον ταραχὴν καὶ μετεωρισμὸν γνώμης καὶ
<span class="lb" data-page="15.800" data-line="10" id="l15.800.10"></span><span class="milestone ed2page" data-n="8.141" data-unit="ed2page" id="ed2page.8.141"></span>ἀλγήματα καὶ ἕλκεται καὶ ἐμέειν ἐθέλει καὶ ἢν πονηρὰ ἐμέῃ,
<span class="lb" data-page="15.800" data-line="11" id="l15.800.11"></span>ὀδυνῆται. θέρμης δὲ καταβάσης εἰς τοὺς πόδας καὶ οὔρου
<span class="lb" data-page="15.800" data-line="12" id="l15.800.12"></span>διελθόντος, καὶ ἢν μὴ ἱδρώσῃ, πάντα λωφᾷ. κατὰ τόνδε
<span class="lb" data-page="15.800" data-line="13" id="l15.800.13"></span>οὖν τὸν καιρὸν δεῖ τὸ ῥόφημα διδόναι, τότε δὲ ὄλεθρος.
</blockquote>
<span class="lb rule" data-page="15.800" data-line="14" id="l15.800.14"></span>
            <p>
<span class="lb" data-page="15.800" data-line="15" id="l15.800.15"></span>Περὶ τοῦ κατὰ μέρος καιροῦ τῆς τροφῆς εἴρηται μὲν
<span class="lb" data-page="15.800" data-line="16" id="l15.800.16"></span>κᾀν τῷ γνησίῳ μέρει τοῦ βιβλίου διὰ βραχέων, οὐδὲν δ᾿ ἧττον
<span class="lb" data-page="15.800" data-line="17" id="l15.800.17"></span>καὶ νῦν λέγεται διὰ μακροτέρων καὶ σαφεστέρων, ὥστ᾿
<span class="pb" data-page="15.801" id="p15.801"></span>
<span class="lb" data-page="15.801" data-line="1" id="l15.801.1"></span>εἶναι τὸν λόγον τοῦτον ἐξήγησιν ἐκείνου, φυλαττομένης τῆς
<span class="lb" data-page="15.801" data-line="2" id="l15.801.2"></span>Ἱπποκράτους γνώμης, ἣν ἔν τε τοῖς ἄλλοις εἴρηκε καὶ ἐν
<span class="lb" data-page="15.801" data-line="3" id="l15.801.3"></span>τοῖς περὶ τοῦ τὸν πυρετὸν ἐκ μὲν τοῦ θώρακος ἐξάπτεσθαι,
<span class="lb" data-page="15.801" data-line="4" id="l15.801.4"></span>τουτέστιν ἐκ τῆς καρδίας, εἰς τὴν κεφαλὴν δὲ ἀναπέμπειν
<span class="lb" data-page="15.801" data-line="5" id="l15.801.5"></span>τὴν φλόγα.
</p>
<span class="lb rule" data-page="15.801" data-line="6" id="l15.801.6"></span>
          </article>

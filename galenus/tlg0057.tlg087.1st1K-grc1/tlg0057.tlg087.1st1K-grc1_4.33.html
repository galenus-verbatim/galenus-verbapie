<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.33">
<span class="pb page1" data-page="15.801" id="p15.801"></span>
<span class="milestone ed1page page1" data-n="5.98" data-unit="ed1page" id="ed1page.5.98"></span>
<span class="milestone ed2page page1" data-n="8.141" data-unit="ed2page" id="ed2page.8.141"></span>
<span class="lb head" data-page="15.801" data-line="7" id="l15.801.7"></span>
            <blockquote class="quote lemma">
<span class="lb" data-page="15.801" data-line="8" id="l15.801.8"></span>Ὁκόσοισι δὲ διὰ τέλεος ἡ κοιλίη ἐν τοῖσι πυρετοῖσιν ὑγρὴ,
<span class="lb" data-page="15.801" data-line="9" id="l15.801.9"></span>τουτέοισι διαφερόντως τοὺς πόδας θερμαίνων καὶ περιστέλλων
<span class="lb" data-page="15.801" data-line="10" id="l15.801.10"></span>κηρώμασι καὶ ταινιδίοισι περιελίσσων πρόσεχε
<span class="lb" data-page="15.801" data-line="11" id="l15.801.11"></span>ὅκως μὴ ἔσονται ψυχρότεροι τοῦ ἄλλου σώματος. θερμοῖσι
<span class="lb" data-page="15.801" data-line="12" id="l15.801.12"></span>δ᾿ οὖσι θέρμασμα μηδὲν πρόσφερε, ἀλλὰ παρατήρει
<span class="lb" data-page="15.801" data-line="13" id="l15.801.13"></span>ὅκως μὴ ψυχθήσονται· πόματι δὲ χρέεσθαι ὡς ἐλαχίστῳ,
<span class="lb" data-page="15.801" data-line="14" id="l15.801.14"></span>ὕδατι ψυχρῷ ἢ μελικράτῳ.
</blockquote>
<span class="lb rule" data-page="15.801" data-line="15" id="l15.801.15"></span>
            <p>
<span class="lb" data-page="15.801" data-line="16" id="l15.801.16"></span>Τὸ διὰ τέλεος τῷ διὰ παντὸς τοῦ χρόνου ταυτὸν σημαίνει·
<span class="lb" data-page="15.801" data-line="17" id="l15.801.17"></span>πολλῶν δ᾿ οὐσῶν διαθέσεων, ἐφ᾿ αἷς συμβαίνει δι᾿
<span class="lb" data-page="15.801" data-line="18" id="l15.801.18"></span>ὅλης τῆς νόσου τὰς κοιλίας ὑγρὰς εἶναι, καίπερ αὐτῶν μὴ
<span class="lb" data-page="15.801" data-line="19" id="l15.801.19"></span>δυναμένων μίαν ἔχειν θεραπείαν, ὡς δέδεικται πολλάκις, οὐ
<span class="pb" data-page="15.802" id="p15.802"></span>
<span class="lb" data-page="15.802" data-line="1" id="l15.802.1"></span>μόνον οὐδέν ἐστιν ἐκ τῆς ῥήσεως διδαχθῆναι χρηστὸν, ἀλλὰ
<span class="lb" data-page="15.802" data-line="2" id="l15.802.2"></span>καὶ βλαβῆναι, πιστεύσαντα τὸν γεγραμμένον τρόπον τῆς
<span class="lb" data-page="15.802" data-line="3" id="l15.802.3"></span>θεραπείας ἐπὶ πολλῶν διαθέσεων ἁρμόττειν. ἵνα γὰρ τἄλλα
<span class="lb" data-page="15.802" data-line="4" id="l15.802.4"></span>παραλείπω, τῆς κοιλίας ὑγρᾶς εἶναι δυναμένης καὶ διὰ φλεγμονὴν
<span class="lb" data-page="15.802" data-line="5" id="l15.802.5"></span>τὴν κατὰ τὴν γαστέρα καὶ διὰ συντηκτικὸν πυρετὸν,
<span class="lb" data-page="15.802" data-line="6" id="l15.802.6"></span>ἡ τοῦ ψυχροῦ πόσις ἐναντιωτάτη ἐστὶ τῇ φλεγμονῇ, συμφορωτάτη
<span class="lb" data-page="15.802" data-line="7" id="l15.802.7"></span>δὲ τοῖς συντηκτικοῖς πυρετοῖς, καθ᾿ ὃν ἔμαθες
<span class="lb" data-page="15.802" data-line="8" id="l15.802.8"></span>καιρὸν γιγνομένη.
</p>
<span class="lb rule" data-page="15.802" data-line="9" id="l15.802.9"></span>
          </article>

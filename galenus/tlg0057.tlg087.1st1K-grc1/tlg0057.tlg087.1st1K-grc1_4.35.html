<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.35">
<span class="pb page1" data-page="15.803" id="p15.803"></span>
<span class="milestone ed1page page1" data-n="5.98" data-unit="ed1page" id="ed1page.5.98"></span>
<span class="milestone ed2page page1" data-n="8.142" data-unit="ed2page" id="ed2page.8.142"></span>
<span class="lb head" data-page="15.803" data-line="17" id="l15.803.17"></span>
            <blockquote class="quote lemma">
<span class="lb" data-page="15.803" data-line="18" id="l15.803.18"></span>Ὁκόσοισι δὲ τῶν πυρετῶν δῖνοί τε ἀπ᾿ ἀρχῆς καὶ σφυγμοὶ
<span class="pb" data-page="15.804" id="p15.804"></span>
<span class="lb" data-page="15.804" data-line="1" id="l15.804.1"></span>κεφαλῆς εἰσι, καὶ οὖρον λεπτὸν, τουτέοισι δεῖ προσδέχεσθαι
<span class="lb" data-page="15.804" data-line="2" id="l15.804.2"></span>πρὸς τὰς κρίσιας παροξυνόμενον τὸν πυρετὸν, οὐ <span class="milestone ed1page" data-n="5.99" data-unit="ed1page" id="ed1page.5.99"></span>θαυμάσαιμι
<span class="lb" data-page="15.804" data-line="3" id="l15.804.3"></span>δ᾿ ἂν οὐδ᾿ εἰ παραφρονήσειαν.
</blockquote>
<span class="lb rule" data-page="15.804" data-line="4" id="l15.804.4"></span>
            <p>
<span class="lb" data-page="15.804" data-line="5" id="l15.804.5"></span>Ὅταν ἡ κεφαλὴ περιφέρεσθαι φαντάζηται, δῖνος ὀνομάζεται
<span class="lb" data-page="15.804" data-line="6" id="l15.804.6"></span>τὸ πάθος, ὅταν δὲ καὶ σκοτώδης ἡ ὄψις ἅμα τῷδε
<span class="lb" data-page="15.804" data-line="7" id="l15.804.7"></span>φαίνηται, σκοτόδινος καλεῖται καὶ γίνεται διὰ κίνησιν ἄτακτον
<span class="lb" data-page="15.804" data-line="8" id="l15.804.8"></span>φυσώδους πνεύματος, ἢ μετὰ τὴν κεφαλὴν ἔχοντος τοπικὴν
<span class="lb" data-page="15.804" data-line="9" id="l15.804.9"></span>γένεσιν, ἢ κάτωθεν ἀναφερομένου. πᾶσαι δὲ τῶν
<span class="lb" data-page="15.804" data-line="10" id="l15.804.10"></span>τοιούτων πνευμάτων γενέσεις ταραχῆς εἰσι δηλωτικαὶ, δι᾿ ἃς
<span class="lb" data-page="15.804" data-line="11" id="l15.804.11"></span>καὶ κρίσεις γίνονται μετὰ τῶν συμπτωμάτων θορυβωδῶν.
<span class="lb" data-page="15.804" data-line="12" id="l15.804.12"></span>εἰδέναι γὰρ χρὴ τὰς τοιαύτας διαθέσεις μεταξύ πως οὔσας
<span class="lb" data-page="15.804" data-line="13" id="l15.804.13"></span>τῶν τε ἀκινδύνων καὶ τῶν ὀλεθρίων· ἐπιχειρεῖ μὲν γὰρ ἡ
<span class="lb" data-page="15.804" data-line="14" id="l15.804.14"></span>ἔμφυτος θερμασία διαλύειν τε καὶ χεῖν τοὺς κατὰ τὸ σῶμα
<span class="lb" data-page="15.804" data-line="15" id="l15.804.15"></span>χυμοὺς, λεπτύνειν δὲ ἀκριβῶς αὐτοὺς καὶ κατὰ τὸ ἄδηλον
<span class="lb" data-page="15.804" data-line="16" id="l15.804.16"></span>αἰσθήσει ἐκκρῖναι οὐ δύναται. τελέως δὲ ἀῤῥωστήσασα τὴν
<span class="lb" data-page="15.804" data-line="17" id="l15.804.17"></span>ἀρχὴν οὐδ᾿ ἐπιχειρεῖ τῇ λύσει καὶ κατὰ τοῦτο πνεῦμα φυσῶδες
<span class="pb" data-page="15.805" id="p15.805"></span>
<span class="lb" data-page="15.805" data-line="1" id="l15.805.1"></span>οὐκ ἀῤῥωστούσης ἐσχάτως τῆς ἐμφύτου θερμασίας
<span class="lb" data-page="15.805" data-line="2" id="l15.805.2"></span>γεννᾶται. τὸ μὲν οὖν ἀῤῥωστεῖν ἀκινδυνότατόν ἐστιν, ὑπερέχει
<span class="lb" data-page="15.805" data-line="3" id="l15.805.3"></span>γὰρ ἡ φύσις τοῦ νοσήματος· τὸ δ᾿ ἐσχάτως ἀῤῥωστεῖν
<span class="lb" data-page="15.805" data-line="4" id="l15.805.4"></span>ὀλέθριον, ὑπερέχεται γὰρ οὐ σμικρῶς. ὅταν δὲ μὴ ὑπερέχηται,
<span class="lb" data-page="15.805" data-line="5" id="l15.805.5"></span>τὰ εἰρημένα γίνεται συμπτώματα, καὶ μετὰ τὸ νοσῆσαι
<span class="lb" data-page="15.805" data-line="6" id="l15.805.6"></span>κρίσεις ἀποτελοῦνται, τινὲς μὲν εἰς ὑγείαν, τινὲς δὲ εἰς θάνατον.
<span class="lb" data-page="15.805" data-line="7" id="l15.805.7"></span>οἵ γε μὴν σφυγμοὶ κατὰ τὴν κεφαλὴν γινόμενοι,
<span class="lb" data-page="15.805" data-line="8" id="l15.805.8"></span>τουτέστιν αἱ τῶν ἀρτηριῶν αἰσθηταὶ κινήσεις, θερμασίας
<span class="lb" data-page="15.805" data-line="9" id="l15.805.9"></span>εἰσὶ πολλῆς συμπτώματα, δι᾿ ἃς καὶ παραφροσύναι γίνονται
<span class="lb" data-page="15.805" data-line="10" id="l15.805.10"></span>πολλάκις. οὕτως οὖν ἐχόντων ἐν τῷ καθόλου τῶν εἰρημένων,
<span class="lb" data-page="15.805" data-line="11" id="l15.805.11"></span>ὅταν ἀρξαμένου τινὸς ἀσθενεῖν, ὑπὸ μὲν τῆς τῶν
<span class="lb" data-page="15.805" data-line="12" id="l15.805.12"></span>οὔρων λεπτότητος ἄπεπτον εἶναι δηλοῦται τὸ νόσημα, τὴν
<span class="lb" data-page="15.805" data-line="13" id="l15.805.13"></span>δὲ κεφαλὴν ἐμπεπλῆσθαι πνεύματος φυσώδους σημαίνουσιν οἱ
<span class="lb" data-page="15.805" data-line="14" id="l15.805.14"></span>δῖνοι μετὰ τῶν σφυγμῶν· εἰδέναι χρὴ τὴν φύσιν οὐχ ἡσυχάζουσαν,
<span class="lb" data-page="15.805" data-line="15" id="l15.805.15"></span>ἀλλ᾿ ἐπιθησομένην ποτὲ τοῖς περιεχομένοις ἐν τῷ
<span class="lb" data-page="15.805" data-line="16" id="l15.805.16"></span>σώματι μοχθηροῖς χυμοῖς, ὡς διακρῖναί τε τῶν χρηστῶν
<span class="lb" data-page="15.805" data-line="17" id="l15.805.17"></span>αὐτοὺς, ἐκκρῖναί τε καθ᾿ ὁντιναοῦν τρόπον ἢ εἰς ἄκυρον
<span class="lb" data-page="15.805" data-line="18" id="l15.805.18"></span>ἀποθέσθαι μόριον. ὁ τοίνυν εἰρημένος λόγος χρησιμώτατός
<span class="pb" data-page="15.806" id="p15.806"></span>
<span class="lb" data-page="15.806" data-line="1" id="l15.806.1"></span>ἐστιν εἰς πρόγνωσιν τῶν εἰρημένων. ἐνίοτε γὰρ ἀπὸ τῆς
<span class="lb" data-page="15.806" data-line="2" id="l15.806.2"></span>ἀρχῆς τοῦ νοσήματος οἱ μὲν πυρετοὶ μέτριοι γίγνονται,
<span class="lb" data-page="15.806" data-line="3" id="l15.806.3"></span>συμπτώματα δὲ τοιαῦτα κατὰ τὴν κεφαλήν ἐστι δι᾿ ἔγκαυσιν
<span class="lb" data-page="15.806" data-line="4" id="l15.806.4"></span>ἢ ἀναθυμίασιν ἐκ τῶν κατὰ τὸ σῶμα τῆς κοιλίας περιεχομένων
<span class="lb" data-page="15.806" data-line="5" id="l15.806.5"></span>χυμῶν. τὴν οὖν ἄλλως ὁπωσοῦν <span class="milestone ed2page" data-n="8.143" data-unit="ed2page" id="ed2page.8.143"></span>ἐχομένης
<span class="lb" data-page="15.806" data-line="6" id="l15.806.6"></span>αὐτῆς τῆς κεφαλῆς μόνης θερμότητα, τῇ τοιαύτῃ διαθέσει
<span class="lb" data-page="15.806" data-line="7" id="l15.806.7"></span>τῆς κεφαλῆς λουτρὸν ὀνίνησι καὶ τὸ ῥόφημα δ᾿ ἀρκέσει
<span class="lb" data-page="15.806" data-line="8" id="l15.806.8"></span>χυλὸν εἶναι τῆς πτισάνης. ὅταν δ᾿ ἐκ τῆς τῶν χυμῶν
<span class="lb" data-page="15.806" data-line="9" id="l15.806.9"></span>μοχθηρίας ἐπὶ τὴν κεφαλὴν ἀναφέρηται θερμὸν πνεῦμα φυσῶδες,
<span class="lb" data-page="15.806" data-line="10" id="l15.806.10"></span>οὐ λούειν συμφέρει τούτοις. ἀσφαλῶς δὲ προσήκει
<span class="lb" data-page="15.806" data-line="11" id="l15.806.11"></span>ταῦτα πράττειν ἕκαστα. διορισμὸς δὲ τῶν διαθέσεων εἷς
<span class="lb" data-page="15.806" data-line="12" id="l15.806.12"></span>μόνος ἐστὶν, ἐκ τῆς τῶν οὔρων ἀπεψίας τε καὶ πέψεως, ὧν
<span class="lb" data-page="15.806" data-line="13" id="l15.806.13"></span>ὀρθῶς ὁ συγγραφεὺς ἐμνημόνευσεν, εἰπὼν οὖρον λεπτὸν,
<span class="lb" data-page="15.806" data-line="14" id="l15.806.14"></span>ὅπερ εἴρηται πολλάκις ἀπεψίας εἶναι σημεῖον· ὥστ᾿ οὐδεὶς
<span class="lb" data-page="15.806" data-line="15" id="l15.806.15"></span>ἰατρὸς ἐν τοῖς τοιούτοις νοσήμασιν ἀμελεῖ τῆς τῶν οὔρων
<span class="lb" data-page="15.806" data-line="16" id="l15.806.16"></span>ἐπισκέψεως.
</p>
<span class="lb rule" data-page="15.806" data-line="17" id="l15.806.17"></span>
          </article>

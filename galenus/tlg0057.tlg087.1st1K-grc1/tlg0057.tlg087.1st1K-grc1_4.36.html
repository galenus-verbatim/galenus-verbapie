<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.36">
<span class="pb page1" data-page="15.806" id="p15.806"></span>
<span class="milestone ed1page page1" data-n="5.99" data-unit="ed1page" id="ed1page.5.99"></span>
<span class="milestone ed2page page1" data-n="8.143" data-unit="ed2page" id="ed2page.8.143"></span>
<span class="lb head" data-page="15.806" data-line="18" id="l15.806.18"></span>
            <blockquote class="quote lemma">
<span class="lb" data-page="15.806" data-line="19" id="l15.806.19"></span>Οἷσι δ᾿ ἐν ἀρχῇ τὰ οὖρα νεφελοειδέα ἢ καὶ παχέα, τοὺς a
<span class="pb" data-page="15.807" id="p15.807"></span>
<span class="lb" data-page="15.807" data-line="1" id="l15.807.1"></span>τοιούσδε ὑποκαθαίρειν, ἢν καὶ τἄλλα ξυμφέρῃ· ὁκόσοισι
<span class="lb" data-page="15.807" data-line="2" id="l15.807.2"></span>δὲ ἐν ἀρχῇ τὰ οὖρα λεπτὰ, μὴ φαρμάκευε τοὺς τοιούσδε,
<span class="lb" data-page="15.807" data-line="3" id="l15.807.3"></span>ἀλλ᾿ ἢν δοκέῃ, κλύσαι. τούτους ξυμφέρει οὕτως
<span class="lb" data-page="15.807" data-line="4" id="l15.807.4"></span>θεραπεύεσθαι.
</blockquote>
<span class="lb rule" data-page="15.807" data-line="5" id="l15.807.5"></span>
            <p>
<span class="lb" data-page="15.807" data-line="6" id="l15.807.6"></span>Εἴτε συνάπτει ταῦτα τοῖς κατὰ τὴν προειρημένην ῥῆσιν
<span class="lb" data-page="15.807" data-line="7" id="l15.807.7"></span>εἰρημένοις εἴτε καὶ μὴ, τὸ ὅπερ| ἐξ αὐτῶν χρήσιμον
<span class="lb" data-page="15.807" data-line="8" id="l15.807.8"></span>ἔχειν δύναταί τις κοινὸν, ὡς φυλάττεσθαι καθαίρειν τὰ σώματα,
<span class="lb" data-page="15.807" data-line="9" id="l15.807.9"></span>παντελῶς ἀπεψίας οὔσης ἐν τοῖς χυμοῖς, ἐδήλωσεν
<span class="lb" data-page="15.807" data-line="10" id="l15.807.10"></span>εἰπὼν οὖρα λεπτὰ, ὡς τά γε παχέα πέψεως ἔχοιεν. ἤδη
<span class="lb" data-page="15.807" data-line="11" id="l15.807.11"></span>τοῦτ᾿ αὐτὸ τὴν σύστασιν, καὶ τὸ νεφελοειδέα δὲ τὰ τὰς
<span class="lb" data-page="15.807" data-line="12" id="l15.807.12"></span>νεφέλας ἔχοντα δηλονότι δηλοῖ· προσετίθη γὰρ μέλανας, εἴπερ
<span class="lb" data-page="15.807" data-line="13" id="l15.807.13"></span>ἐκείνας ἀκούειν ἡμᾶς ἐβούλετο. πολλὰ γὰρ τῶν κοινῶν
<span class="lb" data-page="15.807" data-line="14" id="l15.807.14"></span>ὀνομάτων ἄνευ διορισμῶν λέγειν εἰώθασιν, ὅταν τὸ βέλτιον
<span class="lb" data-page="15.807" data-line="15" id="l15.807.15"></span>ἐν τοῖς σημαινομένοις ἐπ᾿ αὐτῶν τῶν πραγμάτων δηλῶσαι
<span class="lb" data-page="15.807" data-line="16" id="l15.807.16"></span>βουληθῶσιν. οὕτως οὖν ὅταν εἰς σωτηρίαν τελευτῶσιν αἱ
<span class="lb" data-page="15.807" data-line="17" id="l15.807.17"></span>κρίσεις, λέγουσιν ἁπλῶς ἐκρίθη· ἀποθανόντος δὲ τοῦ κριθέντος
<span class="lb" data-page="15.807" data-line="18" id="l15.807.18"></span>οὐχ ἁπλῶς ἀλλ᾿ ὅλον τοῦτο λέγουσι, κριθεὶς ἀπέθανε·
<span class="pb" data-page="15.808" id="p15.808"></span>
<span class="lb" data-page="15.808" data-line="1" id="l15.808.1"></span>καὶ χολὴν δὲ ὅταν τις ἐκκριθῆναι ἁπλῶς εἴπῃ, τὴν
<span class="lb" data-page="15.808" data-line="2" id="l15.808.2"></span>ὠχρὰν, οὐ τὴν μέλαιναν νοοῦμεν. οὕτως οὖν καὶ νῦν ἀκουστέον
<span class="lb" data-page="15.808" data-line="3" id="l15.808.3"></span>οὖρα νεφελοειδέα τὰ λευκὰς ἔχοντα τὰς νεφέλας, αἵπερ
<span class="lb" data-page="15.808" data-line="4" id="l15.808.4"></span>εἰσὶ πέψεως σημεῖα. ἐπεὶ τοίνυν τὰ πέπονα φαρμακεύει,
<span class="lb" data-page="15.808" data-line="5" id="l15.808.5"></span>διὰ τοῦτο καὶ νῦν οὕτως ἔγραψεν ὁ τούτου τοῦ βιβλίου
<span class="lb" data-page="15.808" data-line="6" id="l15.808.6"></span>συγγραφεὺς, συμφέρει τουτέοισι οὕτως θεραπεύεσθαι.
<span class="lb" data-page="15.808" data-line="7" id="l15.808.7"></span>μηδὲν δ᾿ εἰπὼν οὗτος περὶ φλεβοτομίας τὰ κατὰ μέρος
<span class="lb" data-page="15.808" data-line="8" id="l15.808.8"></span>διεξέρχεται πάντα ἐφεξῆς, οὐχ ὡς ἄν ποτε οὕτως ἐχόντων
<span class="lb" data-page="15.808" data-line="9" id="l15.808.9"></span>μὴ δεῖσθαι φλεβοτομίας, ἀλλ᾿ ὡς καὶ νῦν τὰ ἄλλα διδάξαι
<span class="lb" data-page="15.808" data-line="10" id="l15.808.10"></span>βουλόμενος μόνα. περὶ γὰρ τῆς φλεβοτομίας αὐτάρκως ἐν
<span class="lb" data-page="15.808" data-line="11" id="l15.808.11"></span>τοῖς ἔμπροσθεν εἴρηται. οὕτως θεραπεύεσθαι.
</p>
<span class="lb rule" data-page="15.808" data-line="12" id="l15.808.12"></span>
          </article>

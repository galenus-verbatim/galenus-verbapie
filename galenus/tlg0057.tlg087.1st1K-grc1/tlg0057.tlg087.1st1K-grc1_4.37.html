<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.37">
<span class="pb page1" data-page="15.808" id="p15.808"></span>
<span class="milestone ed1page page1" data-n="5.99" data-unit="ed1page" id="ed1page.5.99"></span>
<span class="milestone ed2page page1" data-n="8.143" data-unit="ed2page" id="ed2page.8.143"></span>
<span class="lb head" data-page="15.808" data-line="13" id="l15.808.13"></span>
            <blockquote class="quote lemma">
<span class="lb" data-page="15.808" data-line="14" id="l15.808.14"></span>Τῷ σώματι ἡσυχίην ἄγοντα, ἀλείφοντά τε καὶ περιστέλλοντα
<span class="lb" data-page="15.808" data-line="15" id="l15.808.15"></span>ὁμαλῶς· ποτῷ δὲ χρέεσθαι μελικρήτῳ ὑδαρεῖ καὶ ῥοφήματι
<span class="lb" data-page="15.808" data-line="16" id="l15.808.16"></span>χυλῷ πτισάνης ἐς ἑσπέραν· <span class="milestone ed2page" data-n="8.144" data-unit="ed2page" id="ed2page.8.144"></span>κοιλίην δ᾿
<span class="lb" data-page="15.808" data-line="17" id="l15.808.17"></span>ὕπαγε κατ᾿ ἀρχὰς κλυσμῷ, φάρμακα δὲ μὴ πρόσαγε τούτοισιν.
<span class="lb" data-page="15.808" data-line="18" id="l15.808.18"></span>ἢν γάρ τι κινήσῃς κατὰ κοιλίην, τὸ οὖρον οὐ
<span class="pb" data-page="15.809" id="p15.809"></span>
<span class="lb" data-page="15.809" data-line="1" id="l15.809.1"></span>πεπαίνεται, ἀλλ᾿ ἄνιδρός τε καὶ ἄκριτος ὁ πυρετὸς ἐπὶ
<span class="lb" data-page="15.809" data-line="2" id="l15.809.2"></span>πολὺν χρόνον ἔσται.
</blockquote>
<span class="lb rule" data-page="15.809" data-line="3" id="l15.809.3"></span>
            <p>
<span class="lb" data-page="15.809" data-line="4" id="l15.809.4"></span>Καὶ τόνδε τὸν λόγον διεξέρχεται, σκοπὸν ἔχων ἐν αὐτῷ
<span class="lb" data-page="15.809" data-line="5" id="l15.809.5"></span>τὴν μετὰ συμμέτρου θάλψεως ἡσυχίαν· χυλοῦ δὲ πτισάνης
<span class="lb" data-page="15.809" data-line="6" id="l15.809.6"></span>δίδωσιν ἀπ᾿ ἀρχῆς, ὡς ἂν μὴ δυναμένων ἐξαρκέσαι μέχρι
<span class="lb" data-page="15.809" data-line="7" id="l15.809.7"></span>τῆς ἀκμῆς τε καὶ κρίσεως ἐπὶ τῷ μελικράτῳ, ἐπειδὰν
<span class="lb" data-page="15.809" data-line="8" id="l15.809.8"></span>ἄπεπτος μὲν ἡ νόσος, οὐκ ἐγγὺς δὲ οἱ πεπασμοί· δίδωσι
<span class="lb" data-page="15.809" data-line="9" id="l15.809.9"></span>δὲ καὶ μελίκρατον ὑδαρὲς, ἐπειδὴ τὸ ὕδωρ ἐδείχθη μηδὲν
<span class="lb" data-page="15.809" data-line="10" id="l15.809.10"></span>ἀγαθὸν ἔχειν αὐτὸ καθ᾿ αὑτὸ μόνον. εἰς ἑσπέραν δὲ ἀξιοῖ
<span class="lb" data-page="15.809" data-line="11" id="l15.809.11"></span>δίδοσθαι τὴν πτισάνην, ἤπερ τὸ μελίκρατον· προμεμαθηκότων
<span class="lb" data-page="15.809" data-line="12" id="l15.809.12"></span>δ᾿ ἡμῶν ἔμπροσθεν ἐν τῷ γνησίῳ μέρει τοῦ συγγράμματος,
<span class="lb" data-page="15.809" data-line="13" id="l15.809.13"></span>ὡς ὑστέραν χρὴ τὴν πτισάνην προσφέρεσθαι τοῦ
<span class="lb" data-page="15.809" data-line="14" id="l15.809.14"></span>μελικράτου, ἄμεινον ἦν καὶ νῦν οὕτως εἰρῆσθαι, μελίκρατον
<span class="lb" data-page="15.809" data-line="15" id="l15.809.15"></span>μὲν πρῶτον, ὕστερον δὲ χυλὸν πτισάνης προσφέρεσθαι·
<span class="lb" data-page="15.809" data-line="16" id="l15.809.16"></span>ὅταν δὲ ἀντὶ τοῦ ὕστερον φάναι τὸ εἰς ἑσπέραν εἴπῃ, μερικωτέραν
<span class="lb" data-page="15.809" data-line="17" id="l15.809.17"></span>τὴν διδασκαλίαν ποιεῖται, οὐ καθολικωτέραν. διὰ
<span class="lb" data-page="15.809" data-line="18" id="l15.809.18"></span>τί δὲ κελεύει μὴ καθαίρειν, ἐφ᾿ ὧν ἀπεψία παντελής ἐστι,
<span class="pb" data-page="15.810" id="p15.810"></span>
<span class="lb" data-page="15.810" data-line="1" id="l15.810.1"></span>τὴν αἰτίαν αὐτὸς εἶπεν, ἐπιλογιστικὴν μᾶλλον ἤπερ ἀναλογιστικήν·
<span class="lb" data-page="15.810" data-line="2" id="l15.810.2"></span>ἔστι γοῦν αὐτὴν εἰπεῖν καὶ τῷ χωρὶς ἐνδείξεως λογικῆς,
<span class="lb" data-page="15.810" data-line="3" id="l15.810.3"></span>ἐξ ἐμπειρίας μόνης τὸ γιγνόμενον ἐγνωκότι· δογματικοῦ
<span class="lb" data-page="15.810" data-line="4" id="l15.810.4"></span>δ᾿ ἀνδρὸς ἦν διδάξαι, διὰ τί καθαιρόντων ἡμῶν τοὺς
<span class="lb" data-page="15.810" data-line="5" id="l15.810.5"></span>οὕτως ἔχοντας, οὔτε πεπαίνεται τὸ οὖρον, <span class="milestone ed1page" data-n="5.100" data-unit="ed1page" id="ed1page.5.100"></span>ἄνιδρός
<span class="lb" data-page="15.810" data-line="6" id="l15.810.6"></span>τε καὶ ἄκριτος ὁ πυρετὸς διαμένει. τελεώτερον μὲν οὖν ἐν
<span class="lb" data-page="15.810" data-line="7" id="l15.810.7"></span>ἑτέροις περὶ τῶν τοιούτων ἁπάντων ἐπεσκέμμεθα, νυνὶ δὲ
<span class="lb" data-page="15.810" data-line="8" id="l15.810.8"></span>ἐπὶ κεφαλαίων εἰρήσεται τὸ χρήσιμον εἰς τὰ παρόντα· σὺ
<span class="lb" data-page="15.810" data-line="9" id="l15.810.9"></span>δέ μοι πρόσεχε τὸν νοῦν. τεττάρων οὐσῶν δυνάμεων, ὡς
<span class="lb" data-page="15.810" data-line="10" id="l15.810.10"></span>ἔμαθες, οὐκ ἐλαχίστην δ᾿ ἐν αὐταῖς ἰσχὺν ἐχούσης καὶ τῆς
<span class="lb" data-page="15.810" data-line="11" id="l15.810.11"></span>ἀλλοιωτικῆς, καθ᾿ ἣν ἐξομοιοῖ τοῖς ὑφ᾿ αὑτῆς διοικουμένοις
<span class="lb" data-page="15.810" data-line="12" id="l15.810.12"></span>σώμασι τὴν τροφὴν ἡ φύσις, αὕτη πέψις ὀνομάζεται, κατὰ
<span class="lb" data-page="15.810" data-line="13" id="l15.810.13"></span>ποιότητα μεταβολὴ τῆς μελλούσης θρέψειν οὐσίας οὖσα.
<span class="lb" data-page="15.810" data-line="14" id="l15.810.14"></span>δεῖται τοίνυν ἡ φύσις, ὥσπερ εἰς γαστέρα καταποθείσης
<span class="lb" data-page="15.810" data-line="15" id="l15.810.15"></span>τῆς τροφῆς, ἡσυχίας μὲν ἀπὸ τῶν ἄλλων κινήσεων, ἵνα τῇ
<span class="lb" data-page="15.810" data-line="16" id="l15.810.16"></span>περὶ τὴν πέψιν ἐνεργείᾳ μόνῃ σχολάσῃ, βοηθείας δέ τινος
<span class="lb" data-page="15.810" data-line="17" id="l15.810.17"></span>ἔξωθεν, ὅταν ἀσθενεστέρα γένηταί ποτε· κατὰ τὸν τοιόνδε
<span class="lb" data-page="15.810" data-line="18" id="l15.810.18"></span>τρόπον ἐπὶ τῆς ἐν ταῖς φλεψὶ πέψεως τῶν χυμῶν, ἡσυχίας
<span class="pb" data-page="15.811" id="p15.811"></span>
<span class="lb" data-page="15.811" data-line="1" id="l15.811.1"></span>μὲν δεῖται πρὸ τῆς δευτέρας θερμασίας, ἐκ τοῦ θερμανθῆναι
<span class="lb" data-page="15.811" data-line="2" id="l15.811.2"></span>καὶ ψυχθῆναι ἢ ξηρανθῆναι καὶ ὑγρανθῆναι, κατ᾿
<span class="lb" data-page="15.811" data-line="3" id="l15.811.3"></span>ἄλλον καὶ ἄλλον δηλονότι χρόνον ἑκάστου τῶνδε γιγνομένου.
<span class="lb" data-page="15.811" data-line="4" id="l15.811.4"></span>κατὰ τοῦτ᾿ οὖν ὁ γράψας ταῦτα συνεβούλευσεν ἡσυχίαν
<span class="lb" data-page="15.811" data-line="5" id="l15.811.5"></span>ἄγοντα τῷ σώματι θεραπεύεσθαι τὸν ἄνθρωπον ἀλειφόμενόν
<span class="lb" data-page="15.811" data-line="6" id="l15.811.6"></span>τε καὶ περιστελλόμενον ὁμαλῶς τοῖς ἱματίοις· πρὸς
<span class="lb" data-page="15.811" data-line="7" id="l15.811.7"></span>γὰρ τὴν τοῦ πυρετοῦ δύναμιν ἀντίῤῥοπον ἡγήσατο ἂν εἶναι
<span class="lb" data-page="15.811" data-line="8" id="l15.811.8"></span>τὴν ἐκ τῶν ἀλειμμάτων ὑγρότητα, πρὸς τῷ μήτε θερμαίνειν
<span class="lb" data-page="15.811" data-line="9" id="l15.811.9"></span>ἰσχυρῶς μηδὲ ψύχειν, ἀλλὰ λεαίνειν, ὧν μάλιστα δεῖται τὰ
<span class="lb" data-page="15.811" data-line="10" id="l15.811.10"></span>πεττόμενα. καὶ εἴπερ ταῦτα συντελεῖ τῇ πέψει τῶν χυμῶν,
<span class="lb" data-page="15.811" data-line="11" id="l15.811.11"></span>αἱ καθάρσεις ἐναντίαι εἰσί· κινοῦσαι μὲν γὰρ σφοδρῶς τὸ
<span class="lb" data-page="15.811" data-line="12" id="l15.811.12"></span>σῶμα ῥήσσουσι· τοιαύτης γὰρ δυνάμεως ἅπαντ᾿ ἐστὶ τὰ
<span class="lb" data-page="15.811" data-line="13" id="l15.811.13"></span>καθαίροντα φάρμακα. αὕτη μὲν οὖν ἐστιν ἡ αἰτία τοῦ τὰς
<span class="lb" data-page="15.811" data-line="14" id="l15.811.14"></span>καθάρσεις ἐναντιοῦσθαι ταῖς πέψεσι· πρὸς δὲ τὸ συνεχὲς
<span class="lb" data-page="15.811" data-line="15" id="l15.811.15"></span>ἴωμεν ἤδη τοῦ λόγου τοῦδε.
</p>
<span class="lb rule" data-page="15.811" data-line="16" id="l15.811.16"></span>
          </article>

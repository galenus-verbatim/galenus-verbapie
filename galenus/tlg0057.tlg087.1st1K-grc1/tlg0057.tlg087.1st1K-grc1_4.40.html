<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.40">
<span class="pb page1" data-page="15.813" id="p15.813"></span>
<span class="milestone ed1page page1" data-n="5.100" data-unit="ed1page" id="ed1page.5.100"></span>
<span class="milestone ed2page page1" data-n="8.145" data-unit="ed2page" id="ed2page.8.145"></span>
<span class="lb head" data-page="15.813" data-line="9" id="l15.813.9"></span>
            <blockquote class="quote lemma">
<span class="lb" data-page="15.813" data-line="10" id="l15.813.10"></span>Ὁκόσοισι δὲ πυρετοὶ ἀσώδεές εἰσι καὶ ὑποχόνδρια συντείνουσι
<span class="lb" data-page="15.813" data-line="11" id="l15.813.11"></span>καὶ κεκλιμένοι οὐκ ἀνέχονται ἐν τῷ αὐτέῳ καὶ τὰ
<span class="lb" data-page="15.813" data-line="12" id="l15.813.12"></span>ἄκρεα ψύχονται πάντα, πλείστης ἐπιμελείης καὶ φυλακῆς
<span class="lb" data-page="15.813" data-line="13" id="l15.813.13"></span>δέονται. διάγειν δὲ τούτοισι προσφέροντας μηδὲν ἄλλο ἢ
<span class="lb" data-page="15.813" data-line="14" id="l15.813.14"></span>ὀξύμελι ὑδαρές· ῥόφημα δὲ μὴ πρόσφερε, ἕως ἂν λήξῃ
<span class="lb" data-page="15.813" data-line="15" id="l15.813.15"></span>καὶ οὖρον πεπανθῇ.
</blockquote>
<span class="lb rule" data-page="15.813" data-line="16" id="l15.813.16"></span>
            <p>
<span class="lb" data-page="15.813" data-line="17" id="l15.813.17"></span>Ἀσώδεις ὀνομάζει πυρετοὺς, ἐν οἷς οἱ κάμνοντες ἀσῶνται
<span class="pb" data-page="15.814" id="p15.814"></span>
<span class="lb" data-page="15.814" data-line="1" id="l15.814.1"></span>καὶ ἀηδῶς ἔχουσι· τὸ δὲ δυσφορεῖν ἑπόμενόν ἐστιν
<span class="lb" data-page="15.814" data-line="2" id="l15.814.2"></span>ἐνίοτε μὲν τῷ μόνιμον εἶναι τὸν πυρετὸν καὶ καυσώδη, πολλάκις
<span class="lb" data-page="15.814" data-line="3" id="l15.814.3"></span>δὲ καὶ τῇ τοῦ στομάχου κακώσει· στόμα δὲ τῆς γαστρὸς
<span class="lb" data-page="15.814" data-line="4" id="l15.814.4"></span>οὕτως ἄκουέ μου <span class="milestone ed2page" data-n="8.146" data-unit="ed2page" id="ed2page.8.146"></span>λέγοντος νῦν. ἤρξατο μὲν
<span class="lb" data-page="15.814" data-line="5" id="l15.814.5"></span>οὖν ἀπ᾿ αὐτῶν πυρετῶν, ἀσώδεις εἰπὼν αὐτοὺς, ὑποχόνδριά
<span class="lb" data-page="15.814" data-line="6" id="l15.814.6"></span>τε συντείνοντας· ἐφεξῆς δὲ ἐπὶ τοὺς πυρέσσοντας μετέβη·
<span class="lb" data-page="15.814" data-line="7" id="l15.814.7"></span>τὸ γὰρ κεκλιμένοι οὐκ ἀνέχονται ἐν τῷ αὐτῷ, κατὰ τῶν
<span class="lb" data-page="15.814" data-line="8" id="l15.814.8"></span>πυρεττόντων εἴρηται, καθάπερ καὶ τὸ τὰ ἄκρα ψύχονται.
<span class="lb" data-page="15.814" data-line="9" id="l15.814.9"></span>τὸ μὲν οὖν μὴ ἀνέχεσθαι κεκλιμένους ἐν τῷ αὐτῷ τῶν
<span class="lb" data-page="15.814" data-line="10" id="l15.814.10"></span>ἀσώντων τε καὶ δυσφορούντων ἐστὶ γνώρισμα· τὸ δὲ ψύχεσθαι
<span class="lb" data-page="15.814" data-line="11" id="l15.814.11"></span>τὰ ἄκρα, φλεγμονῆς μεγάλης ἐν τοῖς σπλάγχνοις ἐπὶ
<span class="lb" data-page="15.814" data-line="12" id="l15.814.12"></span>παχέσι χυμοῖς, ὡς ἔμπροσθεν ἐδείκνυον, ἡνίκα περὶ τοῦ
<span class="lb" data-page="15.814" data-line="13" id="l15.814.13"></span>δευτέρου τῶν καύσων εἴδους ὁ λόγος ἦν· καὶ εἴπερ σφοδρὰ
<span class="lb" data-page="15.814" data-line="14" id="l15.814.14"></span>ἡ κατάψυξις εἴη, τεκμήριον ἤδη σοι τοῦ καὶ τὴν δύναμιν
<span class="lb" data-page="15.814" data-line="15" id="l15.814.15"></span>εἶναι ἄῤῥωστον ἰσχυρῶς· εἰκότως οὖν ἔφη φυλακῆς πλείστης
<span class="lb" data-page="15.814" data-line="16" id="l15.814.16"></span>καὶ ἐπιμελείας δεῖσθαι τοὺς κάμνοντας οὕτως. εἰκότως
<span class="lb" data-page="15.814" data-line="17" id="l15.814.17"></span>δὲ καὶ ὀξύμελι δίδωσιν αὐτοῖς ὑπὸ παχέων τε καὶ γλίσχρων
<span class="lb" data-page="15.814" data-line="18" id="l15.814.18"></span>χυμῶν ἐνοχλουμένοις· προσέθηκε δὲ τῷ λόγῳ ὑδαρὲς, ὡς
<span class="pb" data-page="15.815" id="p15.815"></span>
<span class="lb" data-page="15.815" data-line="1" id="l15.815.1"></span>πρὸς τὸ διδόμενον οἷς ἐν πνεύμονι τοιοῦτοι περιέχονται χυμοί·
<span class="lb" data-page="15.815" data-line="2" id="l15.815.2"></span>πολὺ γὰρ ὀξύτερον ἐπ᾿ ἐκείνων εἶναι προσῆκεν, ἐπεὶ
<span class="lb" data-page="15.815" data-line="3" id="l15.815.3"></span>διὰ τὸ μῆκος τῆς κατὰ τὴν ἀνάδοσιν φορᾶς ἐπὶ τὸ πεπονθὸς
<span class="lb" data-page="15.815" data-line="4" id="l15.815.4"></span>μέρος ἀναγκαῖόν ἐστιν ἐκλυθῆναι τὴν δύναμιν· | τοῖς
<span class="lb" data-page="15.815" data-line="5" id="l15.815.5"></span>δὲ καθ᾿ ὑποχόνδριον εὐθέως προσπίπτει τοιοῦτον οἷον
<span class="lb" data-page="15.815" data-line="6" id="l15.815.6"></span>ἐπόθη. τὸ δὲ μηδ᾿ ὅλως διδόναι ῥόφημα τοῖς οὕτως ἔχουσι,
<span class="lb" data-page="15.815" data-line="7" id="l15.815.7"></span>πρὶν πεπανθῆναι τὴν νόσον, ἀδιορίστως εἴρηται φυλαττόντων
<span class="lb" data-page="15.815" data-line="8" id="l15.815.8"></span>γε ἡμῶν ὃ ἐδίδαξεν ὁ Ἱπποκράτης· προσκεῖσθαι δεῖ
<span class="lb" data-page="15.815" data-line="9" id="l15.815.9"></span>τῷ λόγῳ, ἢν ἀρκέῃ ὁ νοσέων, ὅπερ ὡς φανερὸν ἴσως
<span class="lb" data-page="15.815" data-line="10" id="l15.815.10"></span>παραλέλοιπεν.
</p>
<span class="lb rule" data-page="15.815" data-line="11" id="l15.815.11"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.50">
<span class="pb page1" data-page="15.822" id="p15.822"></span>
<span class="milestone ed1page page1" data-n="5.101" data-unit="ed1page" id="ed1page.5.101"></span>
<span class="milestone ed2page page1" data-n="8.149" data-unit="ed2page" id="ed2page.8.149"></span>
<span class="lb head" data-page="15.822" data-line="9" id="l15.822.9"></span>
            <blockquote class="quote lemma">
<span class="lb" data-page="15.822" data-line="10" id="l15.822.10"></span>Φυλάττεσθαι οὖν δεῖ τὴν πρώτην ἡμέραν, ἐν ᾗ ἦρκται
<span class="lb" data-page="15.822" data-line="11" id="l15.822.11"></span>ἀσθενέειν ὁ κάμνων, ἰδόντα τὴν ἀρχὴν ἐξ ὅτου καὶ ὅτε·
<span class="lb" data-page="15.822" data-line="12" id="l15.822.12"></span>ἡγέεται γὰρ τοῦτο τὸ πρῶτον εἰδῆσαι. ὁκόταν δὲ ἔρῃ
<span class="lb" data-page="15.822" data-line="13" id="l15.822.13"></span>αὐτὸν καὶ διασκέψῃ πάντα, πρῶτον μὲν κεφαλὴν ὅπως
<span class="lb" data-page="15.822" data-line="14" id="l15.822.14"></span>ἔχῃ, εἰ ἀνάλγητος καὶ μὴ βάρος ἔχῃ ἐν ἑωυτῇ· ἔπειτα
<span class="lb" data-page="15.822" data-line="15" id="l15.822.15"></span>ὑποχόνδρια καὶ τὰ πλευρὰ, εἰ ἀνάλγητα. ὑποχόνδριον
<span class="lb" data-page="15.822" data-line="16" id="l15.822.16"></span>μὲν γὰρ εἰ ἐπίπονόν ἐστιν ἢ ἐπῃρμένον ἢ ἔχει τινὰ σκολιότητα
<span class="lb" data-page="15.822" data-line="17" id="l15.822.17"></span>ἢ κόρον ἢ πλευροῦ ἀλγηδὼν ἐνείη καὶ ἅμα τῷ
<span class="lb" data-page="15.822" data-line="18" id="l15.822.18"></span>ἀλγήματι ἢ βηχίον ἢ στρόφος ἢ πόνος κοιλίης. ὁκόταν
<span class="pb" data-page="15.823" id="p15.823"></span>
<span class="lb" data-page="15.823" data-line="1" id="l15.823.1"></span>δέ τι τούτων παρῇ ἐν ὑποχονδρίῳ, μάλιστα λύειν τὴν
<span class="lb" data-page="15.823" data-line="2" id="l15.823.2"></span>κοιλίην κλυσμοῖσι· πινέτω δὲ μελίκρητον θερμὸν ἀφηψημένον.
<span class="lb" data-page="15.823" data-line="3" id="l15.823.3"></span><span class="milestone ed1page" data-n="5.102" data-unit="ed1page" id="ed1page.5.102"></span> καταμανθάνειν δὲ καὶ ἐν τῇσιν ἐξαναστάσεσιν,
<span class="lb" data-page="15.823" data-line="4" id="l15.823.4"></span>εἰ λειποθυμέῃ καὶ εἰ τοῦ πνεύματος εὐφορίη
<span class="lb" data-page="15.823" data-line="5" id="l15.823.5"></span>αὐτὸν ἔχει. ἰδεῖν δὲ καὶ διαχώρησιν, μή τι μέλαν ἰσχυρῶς
<span class="lb" data-page="15.823" data-line="6" id="l15.823.6"></span>διεχώρησεν χρῶμα ἢ καθαρὸν, ὁκοῖα ὑγιαίνοντος ἂν
<span class="lb" data-page="15.823" data-line="7" id="l15.823.7"></span>εἴη διαχωρήματα· καὶ ὁ πυρετὸς εἰς τὴν τρίτην ἐπιπαροξυνόμενος.
<span class="lb" data-page="15.823" data-line="8" id="l15.823.8"></span>κατιδὼν δὲ εὖ μάλα τοὺς τοιούσδε ἐν ταύτῃσι
<span class="lb" data-page="15.823" data-line="9" id="l15.823.9"></span>τῇσι νούσοισι τριταίους, πρὸς ταῦτα ἤδη καὶ τὰ ἄλλα
<span class="lb" data-page="15.823" data-line="10" id="l15.823.10"></span>συνορῇν· καὶ ἢν ἡ τετάρτη τῇ τρίτῃ ἡμέρᾳ ὅμοιον ἔχῃ
<span class="lb" data-page="15.823" data-line="11" id="l15.823.11"></span>τι τῶν αὐτῶν τούτων, κινδυνώδης ὁ κάμνων γίγνεται. τὰ
<span class="lb" data-page="15.823" data-line="12" id="l15.823.12"></span>δὲ σημεῖα ἡ μὲν μελαίνη διαχώρησις θάνατον σημαίνει,
<span class="lb" data-page="15.823" data-line="13" id="l15.823.13"></span>ἡ δὲ ὁμοίη τῷ ὑγιαίνοντι, ὁκόταν ἀνὰ πάσας τὰς ἡμέρας
<span class="lb" data-page="15.823" data-line="14" id="l15.823.14"></span>φαίνηται, σωτήριον.
</blockquote>
<span class="lb rule" data-page="15.823" data-line="15" id="l15.823.15"></span>
            <p>
<span class="lb" data-page="15.823" data-line="16" id="l15.823.16"></span>Φυλάττεσθαί φησι χρῆναι πρῶτον μὲν τὴν πρώτην
<span class="pb" data-page="15.824" id="p15.824"></span>
<span class="lb" data-page="15.824" data-line="1" id="l15.824.1"></span>ἡμέραν, ἐν ᾗ γνῶναι κελεύει τὴν αἰτίαν τοῦ νοσήματος· τὸ
<span class="lb" data-page="15.824" data-line="2" id="l15.824.2"></span>γὰρ ἐξ ὅτου καὶ ὅτε τὸ τί ποτ᾿ ἐστὶ τὸ νόσημα δηλοῖ.
<span class="lb" data-page="15.824" data-line="3" id="l15.824.3"></span>πυνθάνεσθαι δὲ κελεύει πρῶτον μὲν τὴν κεφαλὴν ὅπως
<span class="lb" data-page="15.824" data-line="4" id="l15.824.4"></span>ἔχει, ἔπειτα ὑποχόνδρια καὶ πλευράς. ὑποχόνδριον μὲν
<span class="lb" data-page="15.824" data-line="5" id="l15.824.5"></span>εἴ τις ἐστὶν ὀδύνη ἢ ἐξήρτηται ἤ τινα ἔχει σκολιότητα,
<span class="lb" data-page="15.824" data-line="6" id="l15.824.6"></span><span class="milestone ed2page" data-n="8.150" data-unit="ed2page" id="ed2page.8.150"></span>τουτέστιν ἀνωμαλίαν· ὅπερ ἐν τῷ προγνωστικῷ κατὰ
<span class="lb" data-page="15.824" data-line="7" id="l15.824.7"></span>τήνδε τὴν λέξιν ἔγραψεν, εἰ ἀνωμάλως διακείμενον τὰ δεξιὰ
<span class="lb" data-page="15.824" data-line="8" id="l15.824.8"></span>καὶ τὰ ἀριστερά. ἢ εἰ κόρον ἔχει, φησὶ, τοῦτο δέ μοι δοκεῖ
<span class="lb" data-page="15.824" data-line="9" id="l15.824.9"></span>τὴν πλήρωσιν τῶν σιτίων εἶναι. ἐρωτᾷν δὲ ἀξιοῖ καὶ
<span class="lb" data-page="15.824" data-line="10" id="l15.824.10"></span>τὰ ἄλλα περὶ τὴν ἑξῆς λέξιν· κᾄπειτα κελεύει, τῶν μὲν
<span class="lb" data-page="15.824" data-line="11" id="l15.824.11"></span>ὑποχονδρίων πεπονθότων λύειν τὴν κοιλίαν κλυσμοῖς, πίνειν
<span class="lb" data-page="15.824" data-line="12" id="l15.824.12"></span>δὲ μελίκρατον θερμὸν ἀφηψημένον. ἀδιορίστως δὲ ταῦτ᾿
<span class="lb" data-page="15.824" data-line="13" id="l15.824.13"></span>εἰπὼν ἐφεξῆς γράφει· καταμανθάνειν δὲ χρὴ καὶ τὰ ἐν
<span class="lb" data-page="15.824" data-line="14" id="l15.824.14"></span>ταῖς ἐξαναστάσεσιν, εἰ λειποθυμεῖ καὶ ἢν τοῦ πνεύματος,
<span class="lb" data-page="15.824" data-line="15" id="l15.824.15"></span>φησὶν, εὐφορίη αὐτὸν ἔχει· τοῦτο δ᾿ ἀντίκειται τῷ λειποθυμοῦντι.
<span class="lb" data-page="15.824" data-line="16" id="l15.824.16"></span>ὁρᾷν δ᾿ ἀξιοῖ καὶ τὸ διαχώρημα, πότερον μέλαν
<span class="lb" data-page="15.824" data-line="17" id="l15.824.17"></span>ἐστὶν ἢ καθαρὸν καὶ ἄμεμπτον, ὁποῖον τῶν ὑγιαινόντων,
<span class="lb" data-page="15.824" data-line="18" id="l15.824.18"></span>ὥσπερ καὶ εἰ ὁ πυρετὸς εἰς τὴν τρίτην ἡμέραν ἐπιπαροξύνεται.
<span class="pb" data-page="15.825" id="p15.825"></span>
<span class="lb" data-page="15.825" data-line="1" id="l15.825.1"></span>τούτων οὕτως ἐχόντων ἐὰν ἡ δ΄ τῇ γ΄ παραπλήσιον
<span class="lb" data-page="15.825" data-line="2" id="l15.825.2"></span>ἔχῃ τι κατὰ τὸν παροξυσμὸν, κινδυνώδη δηλονότι ταύτην
<span class="lb" data-page="15.825" data-line="3" id="l15.825.3"></span>φησί. τὸ γὰρ καὶ τὴν δ΄ ἡμέραν ἐπίδηλον οὖσαν τῆς ζ΄
<span class="lb" data-page="15.825" data-line="4" id="l15.825.4"></span>νεωτερίσαι τι τῶν χαλεπῶν ἐστι σημείων· ὁ δὲ νεωτερισμὸς
<span class="lb" data-page="15.825" data-line="5" id="l15.825.5"></span>δῆλος. εἰ γὰρ τῇ α΄ τῶν ἡμερῶν καὶ τῇ γ΄ παροξυσμὸς
<span class="lb" data-page="15.825" data-line="6" id="l15.825.6"></span>ἐγένετο, τῇ β΄ δὲ οὐκ ἐγένετο, προσῆκον ἦν τὴν ε΄.
<span class="lb" data-page="15.825" data-line="7" id="l15.825.7"></span>ἔχειν παροξυσμὸν, τὴν δὲ δ΄ μὴ ἔχειν· ἔχουσα τοίνυν καὶ
<span class="lb" data-page="15.825" data-line="8" id="l15.825.8"></span>αὕτη κακοῦ τινος ἑτέρου γένεσιν ἐνδείκνυται. εἰ δὲ καὶ
<span class="lb" data-page="15.825" data-line="9" id="l15.825.9"></span>μέλανα διαχωρήσειε, θάνατον ἔσεσθαι δηλοῖ. μέμνησο δὴ
<span class="lb" data-page="15.825" data-line="10" id="l15.825.10"></span>τούτου παραλιπὼν τὰ πολλὰ τῶν εἰρημένων. εἰ γὰρ τῇ α΄
<span class="lb" data-page="15.825" data-line="11" id="l15.825.11"></span>τῶν ἡμερῶν ἡ γ΄ τὸν ἀνάλογον ἤνεγκε παροξυσμὸν, νεώτερον
<span class="lb" data-page="15.825" data-line="12" id="l15.825.12"></span>μὲν, εἰ καὶ ἡ δ΄ παρώξυνεν· εἰ δὲ καὶ μέλανα διεχώρησεν,
<span class="lb" data-page="15.825" data-line="13" id="l15.825.13"></span>ὀλέθριόν ἐστι τὸ σημεῖον· ἐὰν δὲ πάλιν ὅμοια τοῖς
<span class="lb" data-page="15.825" data-line="14" id="l15.825.14"></span>ὑγιαίνουσιν ἀνὰ πάσας τὰς ἡμέρας διαχωρῇ, σωτηρίαν ἔλπιζε
<span class="lb" data-page="15.825" data-line="15" id="l15.825.15"></span>τοῦ κάμνοντος ἔσεσθαι.
</p>
<span class="lb rule" data-page="15.825" data-line="16" id="l15.825.16"></span>
          </article>

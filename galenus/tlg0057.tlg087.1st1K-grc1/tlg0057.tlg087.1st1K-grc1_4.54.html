<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.54">
<span class="pb page1" data-page="15.827" id="p15.827"></span>
<span class="milestone ed1page page1" data-n="5.102" data-unit="ed1page" id="ed1page.5.102"></span>
<span class="milestone ed2page page1" data-n="8.151" data-unit="ed2page" id="ed2page.8.151"></span>
<span class="lb head" data-page="15.827" data-line="17" id="l15.827.17"></span>
            <blockquote class="quote lemma">
<span class="lb" data-page="15.827" data-line="18" id="l15.827.18"></span>Ἢν δὲ ἐν πυρετῷ χειμερινῷ ἡ γλῶσσα τραχείη γένηται καὶ
<span class="pb" data-page="15.828" id="p15.828"></span>
<span class="lb" data-page="15.828" data-line="1" id="l15.828.1"></span>ἀψυχίαι ἐνέωσι, φιλέει τῷ τοιῷδε καὶ ἐπάνεσις εἶναι τοῦ
<span class="lb" data-page="15.828" data-line="2" id="l15.828.2"></span>πυρετοῦ· ἀλλ᾿ ὅμως τὸν τοιόνδε παραφυλάσσειν τῇ λιμοκτονίῃ
<span class="lb" data-page="15.828" data-line="3" id="l15.828.3"></span>καὶ ὑδατοποσίῃ καὶ μελικρήτου πόσει καὶ χυλοῖσι
<span class="lb" data-page="15.828" data-line="4" id="l15.828.4"></span>παραφυλάσσειν· μηδὲ πιστεύων τῇ ἀνέσει τῶν πυρετῶν,
<span class="lb" data-page="15.828" data-line="5" id="l15.828.5"></span>ὡς οἱ τὰ τοιάδε ἔχοντες σημεῖα ἐπικίνδυνοί εἰσι θνήσκειν.
<span class="lb" data-page="15.828" data-line="6" id="l15.828.6"></span>ὁκόταν δὲ ταῦτα συνειδῇς, οὕτω προλέγειν, ἤν σοι
<span class="lb" data-page="15.828" data-line="7" id="l15.828.7"></span>ἀρέσκῃ, θεωρήσας εὖ μάλα.
</blockquote>
<span class="lb rule" data-page="15.828" data-line="8" id="l15.828.8"></span>
            <p>
<span class="lb" data-page="15.828" data-line="9" id="l15.828.9"></span>Χειμερινὸν πυρετὸν ἔνιοι μὲν ἁπλῶς ἀκούουσι τὸν ἐν
<span class="lb" data-page="15.828" data-line="10" id="l15.828.10"></span>χειμῶνι γινόμενον, ἔνιοι δὲ τὸν οἰκεῖον φύσει χειμῶνι, εἴη
<span class="lb" data-page="15.828" data-line="11" id="l15.828.11"></span>δ᾿ ἂν ὁ τοιοῦτος ἐπὶ φλέγματι, καθάπερ ὁ θερινὸς ἐπὶ χολῇ.
<span class="lb" data-page="15.828" data-line="12" id="l15.828.12"></span>ἐὰν οὖν, φησιν, ἐπὶ τῷ τοιῷδε πυρετῷ γλῶσσα γένηται
<span class="lb" data-page="15.828" data-line="13" id="l15.828.13"></span>τραχεῖα καὶ λειποθυμίαι, συγγινώσκειν αὐτὸν ὄντα κινδυνώδη
<span class="lb" data-page="15.828" data-line="14" id="l15.828.14"></span>καὶ διὰ τοῦτο μὴ πιστεύειν ταῖς ἐπανέσεσι τῶν πυρετῶν,
<span class="lb" data-page="15.828" data-line="15" id="l15.828.15"></span>ὅταν μετὰ συμπτωμάτων ἢ σημείων μοχθηρῶν γίγνωνται,
<span class="lb" data-page="15.828" data-line="16" id="l15.828.16"></span>καθάπερ νῦν ἄμα τῇ λειποθυμίᾳ τε καὶ τῇ τῆς
<span class="lb" data-page="15.828" data-line="17" id="l15.828.17"></span>γλώττης τραχύτητι. μὴ τοίνυν, φησὶν, ἀμελῶς διαίτα τοὺς
<span class="lb" data-page="15.828" data-line="18" id="l15.828.18"></span>κάμνοντας, ἀλλ᾿ ὕδωρ τε καὶ μελίκρατον καὶ χυλὸν <span class="milestone ed1page" data-n="5.103" data-unit="ed1page" id="ed1page.5.103"></span>
              <span class="pb" data-page="15.829" id="p15.829"></span>
<span class="lb" data-page="15.829" data-line="1" id="l15.829.1"></span>πτισάνης ῥοφεῖν δίδου. δόξει δὲ ταῦτα μάχεσθαι τῷ χρῆναι
<span class="lb" data-page="15.829" data-line="2" id="l15.829.2"></span>λιμοκτονεῖν· ἡ γὰρ λιμοκτονία μάλιστα μὲν ἀσιτίαν
<span class="lb" data-page="15.829" data-line="3" id="l15.829.3"></span>παντελῆ σημαίνει· εἰ δ᾿ οὒ, ἀλλὰ τήν γε ἐπὶ τοῖς πόμασι
<span class="lb" data-page="15.829" data-line="4" id="l15.829.4"></span>μόνοις δίαιταν· οὕτως δὲ καὶ μελίκρατον καὶ χυλὸν πτισάνης
<span class="lb" data-page="15.829" data-line="5" id="l15.829.5"></span>συνεχώρησε δίδοσθαι. δοκεῖ δέ μοι διὰ τοῦτο λιμοκτονεῖν
<span class="lb" data-page="15.829" data-line="6" id="l15.829.6"></span>λέγειν αὐτοὺς, ὅτι χρονίζουσι τὰς ἐπανέσεις τῶν
<span class="lb" data-page="15.829" data-line="7" id="l15.829.7"></span>πυρετῶν ἴσχοντες εὐφορωτάτας, ὡς ἐξαπατηθέντας τινὰς
<span class="lb" data-page="15.829" data-line="8" id="l15.829.8"></span>τροφὴν ἰσχυροτέραν δοῦναι καὶ μάλιστα διὰ τὴν λειποθυμίαν·
<span class="lb" data-page="15.829" data-line="9" id="l15.829.9"></span>ὡς πρὸς τοιαύτην οὖν δίαιταν ἡ διὰ τοῦ μελικράτου
<span class="lb" data-page="15.829" data-line="10" id="l15.829.10"></span>τε καὶ τοῦ χυλοῦ γιγνομένη ἐν πολλαῖς ἡμέραις εἴρηται ὀρθῶς
<span class="lb" data-page="15.829" data-line="11" id="l15.829.11"></span>λιμοκτονία.
</p>
<span class="lb rule" data-page="15.829" data-line="12" id="l15.829.12"></span>
          </article>

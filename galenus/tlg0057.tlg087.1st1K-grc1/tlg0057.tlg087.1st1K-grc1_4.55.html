<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.55">
<span class="pb page1" data-page="15.829" id="p15.829"></span>
<span class="milestone ed1page page1" data-n="5.103" data-unit="ed1page" id="ed1page.5.103"></span>
<span class="milestone ed2page page1" data-n="8.151" data-unit="ed2page" id="ed2page.8.151"></span>
<span class="lb head" data-page="15.829" data-line="13" id="l15.829.13"></span>
            <blockquote class="quote lemma">
<span class="lb" data-page="15.829" data-line="14" id="l15.829.14"></span><span class="milestone ed2page" data-n="8.152" data-unit="ed2page" id="ed2page.8.152"></span>Ὁκόταν δ᾿ ἐν πυρετοῖσι φοβερόν τι γένηται πεμπταίοισιν
<span class="lb" data-page="15.829" data-line="15" id="l15.829.15"></span>ἐοῦσιν, ἢ κοιλίη τε ἐξαίφνης ὑγρὰ διαχωρήσει
<span class="lb" data-page="15.829" data-line="16" id="l15.829.16"></span>καὶ ἀψυχίη γένηται ἢ ἀφωνίη ἐπιλάβῃ ἢ σπασμώδης γένηται
<span class="lb" data-page="15.829" data-line="17" id="l15.829.17"></span>ἢ λυγμώδης, ἐπὶ τούτοισιν καὶ ἀσώδης φιλέει γίνεσθαι
<span class="pb" data-page="15.830" id="p15.830"></span>
<span class="lb" data-page="15.830" data-line="1" id="l15.830.1"></span>καὶ περὶ ὑπορίνιον καὶ μέτωπον ἱδρῶτες καὶ αὐχένα
<span class="lb" data-page="15.830" data-line="2" id="l15.830.2"></span>ὄπισθεν τῆς κεφαλῆς· οἱ δὲ ταῦτα πάσχοντες θνήσκουσι
<span class="lb" data-page="15.830" data-line="3" id="l15.830.3"></span>πνευματωθέντες οὐκ ἐς μακράν.
</blockquote>
<span class="lb rule" data-page="15.830" data-line="4" id="l15.830.4"></span>
            <p>
<span class="lb" data-page="15.830" data-line="5" id="l15.830.5"></span>Τῶν ἐκ τηρήσεως ἐμπειρικῶς γεγραμμένων τοῖς ἰατροῖς
<span class="lb" data-page="15.830" data-line="6" id="l15.830.6"></span>ἔνια τοιαῦτά ἐστι, τουτέστιν ἐκ τῶν ὀφθέντων ἅπαξ ἢ δὶς,
<span class="lb" data-page="15.830" data-line="7" id="l15.830.7"></span>ἀπόφασιν ἔχει καθόλου τρόπου, ὡς πλειστάκις ἐπὶ τῶν αὐτῶν
<span class="lb" data-page="15.830" data-line="8" id="l15.830.8"></span>καὶ ὡσαύτως δυνάμενα θεωρηθῆναι. τοιοῦτον δέ τι καὶ
<span class="lb" data-page="15.830" data-line="9" id="l15.830.9"></span>τοῦτό ἐστι τὸ νῦν λεγόμενον· ἑορακὼς γὰρ ἔγραψε ταῦτα
<span class="lb" data-page="15.830" data-line="10" id="l15.830.10"></span>πεμπταῖόν τινα, διαχωρήσαντα μέν τινα ὑγρὰ διαχωρήματα,
<span class="lb" data-page="15.830" data-line="11" id="l15.830.11"></span>λειποψυχήσαντα δὲ καὶ ἄφωνον γενόμενον, ἕτερον δὲ σπασμώδη
<span class="lb" data-page="15.830" data-line="12" id="l15.830.12"></span>καὶ μετὰ τοῦτο ἤτοι γε ἀμφοτέρους ἢ τὸν ἕτερον
<span class="lb" data-page="15.830" data-line="13" id="l15.830.13"></span>ἀσώδη καὶ τὰ περὶ τὸ πρόσωπόν τε καὶ τὸν αὐχένα ἐφιδρώσαντας,
<span class="lb" data-page="15.830" data-line="14" id="l15.830.14"></span>εἶτα ἀποθανόντας ἔγραψεν, ὡς οἴεται, συνδρομὴν
<span class="lb" data-page="15.830" data-line="15" id="l15.830.15"></span>σημείων ἐμπειρικῶν. ἔστι δ᾿ αὐτὰ δυνάμενα καὶ στομαχικῆς
<span class="lb" data-page="15.830" data-line="16" id="l15.830.16"></span>προηγεῖσθαι συγκοπῆς· δυνάμενα δὲ καὶ διὰ πλῆθος
<span class="lb" data-page="15.830" data-line="17" id="l15.830.17"></span>γίνεσθαι θλιβομένης τῆς δυνάμεως ἢ καὶ ἄλλως ἀῤῥωστούσης.
<span class="lb" data-page="15.830" data-line="18" id="l15.830.18"></span>ἕκαστον γάρ τοι τῶν εἰρημένων καθ᾿ ἑαυτὸ μοχθηρόν
<span class="pb" data-page="15.831" id="p15.831"></span>
<span class="lb" data-page="15.831" data-line="1" id="l15.831.1"></span>ἐστι, μήτοι γε συνελθόντα πάντα. τὸ γὰρ ἐπὶ
<span class="lb" data-page="15.831" data-line="2" id="l15.831.2"></span>ταῖς ἐξαίφνης διαχωρήσεσι λειποθυμεῖν ἐπικίνδυνόν ἐστιν,
<span class="lb" data-page="15.831" data-line="3" id="l15.831.3"></span>ὥσπερ καὶ τὸ ἄφωνον γενέσθαι καὶ ἀσώδη· οὐκ ἀγαθὸν δὲ
<span class="lb" data-page="15.831" data-line="4" id="l15.831.4"></span>καὶ τὸ περὶ τὸ πρόσωπόν τε καὶ τὴν κεφαλὴν ἰδροῦν μόνα.
<span class="lb" data-page="15.831" data-line="5" id="l15.831.5"></span>καθάπερ οὖν ταῦτα πολλὰ καὶ μοχθηρὰ συμπτώματά ἐστιν,
<span class="lb" data-page="15.831" data-line="6" id="l15.831.6"></span>οὕτω καὶ τἄλλα τὰ ἐν τῷ προγνωστικῷ γεγραμμένα καὶ δύναταί
<span class="lb" data-page="15.831" data-line="7" id="l15.831.7"></span>τις ἐπιπλέκων αὐτὰ ἀλλήλοις δοκεῖν τι διδάσκειν νεώτερον·
<span class="lb" data-page="15.831" data-line="8" id="l15.831.8"></span>ἐὰν δέ που καὶ λέξιν ἀσαφῆ μίξῃ τῷ λόγῳ, καθάπερ
<span class="lb" data-page="15.831" data-line="9" id="l15.831.9"></span>αἴνιγμα, τοῖς μὲν πολλοῖς κᾀκ τούτου σοφώτερος εἶναι
<span class="lb" data-page="15.831" data-line="10" id="l15.831.10"></span>δόξει, θαυμάζουσι γὰρ ἃ μὴ νοοῦσιν· ἀνθρώπῳ δὲ ἐγνωκότι
<span class="lb" data-page="15.831" data-line="11" id="l15.831.11"></span>διακρίνειν ἀπὸ τῆς παθογνωμονικῆς συνδρομῆς τὰ ἐπιγινόμενα,
<span class="lb" data-page="15.831" data-line="12" id="l15.831.12"></span>φωραθήσεται ποικίλος μὲν, ἄχρηστος δὲ ὁ λόγος.
<span class="lb" data-page="15.831" data-line="13" id="l15.831.13"></span>ἡ μὲν γὰρ παθογνωμονικὴ συνδρομὴ τὸ τοὺ νοσήματος εἶδος
<span class="lb" data-page="15.831" data-line="14" id="l15.831.14"></span>ἐνδείκνυται, τὰ δ᾿ ἐπιγινόμενα συμπτώματα τὴν ἐπιείκειάν
<span class="lb" data-page="15.831" data-line="15" id="l15.831.15"></span>τε καὶ κακοήθειαν αὐτοῦ. καὶ χρὴ μαθόντα περὶ
<span class="lb" data-page="15.831" data-line="16" id="l15.831.16"></span>τούτων τῶν συμπτωμάτων ἑκάστου τὴν δύναμιν ἐκλογίζεσθαί
<span class="lb" data-page="15.831" data-line="17" id="l15.831.17"></span>τε καὶ παραβάλλειν ἀλλήλοις τὰ φανέντα· κᾂν μὲν
<span class="lb" data-page="15.831" data-line="18" id="l15.831.18"></span>ἰσχυρότερά τε καὶ πλείω φαίνηται τῶν ἀγαθῶν τὰ μοχθηρὰ,
<span class="pb" data-page="15.832" id="p15.832"></span>
<span class="lb" data-page="15.832" data-line="1" id="l15.832.1"></span>γινώσκειν ἐν κινδύνῳ τὸν ἄνθρωπον ὑπάρχειν· εἰ δὲ τὰ
<span class="lb" data-page="15.832" data-line="2" id="l15.832.2"></span>ἀγαθὰ τῶν φαύλων ἰσχυρότερά τε εἴη καὶ πλείω, καλὴν
<span class="lb" data-page="15.832" data-line="3" id="l15.832.3"></span>προσδοκίαν ἔχειν ἐπὶ τῷ κάμνοντι. τοῦτο δέ σε καὶ αὐτὸς
<span class="lb" data-page="15.832" data-line="4" id="l15.832.4"></span>Ἱπποκράτης ἀξιοῖ πράττειν· ἐν γοῦν τῷ προγνωστικῷ πάντων
<span class="lb" data-page="15.832" data-line="5" id="l15.832.5"></span>τῶν συμπτωμάτων καὶ τῶν σημείων ἑκάστου καταμόνας
<span class="lb" data-page="15.832" data-line="6" id="l15.832.6"></span>ἐδίδαξε τὴν δύναμιν, ἐπὶ τῇ τελευτῇ δὲ τούτου τοῦ
<span class="lb" data-page="15.832" data-line="7" id="l15.832.7"></span>συγγράμματός φησι· χρὴ δὲ τὸν μέλλοντα ὀρθῶς προλέγειν
<span class="lb" data-page="15.832" data-line="8" id="l15.832.8"></span>τούς τε περιεσομένους καὶ τοὺς ἀποθανουμένους, οἷς τε ἂν
<span class="lb" data-page="15.832" data-line="9" id="l15.832.9"></span>μέλλοι πλέονας ἡμέρας παραμένειν τὸ νόσημα καὶ οἷς ἂν
<span class="lb" data-page="15.832" data-line="10" id="l15.832.10"></span>ἐλάσσους, τὰ σημεῖα ἐκμανθάνοντα πάντα, κρίνειν ἐκλογιζόμενον
<span class="lb" data-page="15.832" data-line="11" id="l15.832.11"></span>τὰς δυνάμεις αὐτῶν πρὸς ἀλλήλας, ὥσπερ διαγέγραπται.
<span class="lb" data-page="15.832" data-line="12" id="l15.832.12"></span><span class="milestone ed2page" data-n="8.153" data-unit="ed2page" id="ed2page.8.153"></span>τὰς δυνάμεις ἀξιοῖ τῶν σημείων ἐκλογιζόμενον
<span class="lb" data-page="15.832" data-line="13" id="l15.832.13"></span>προγινώσκειν ἐξ αὐτῶν τὸ ἀποβησόμενον· ἔνθα μὲν
<span class="lb" data-page="15.832" data-line="14" id="l15.832.14"></span>οὖν ἀγαθὰ μοχθηροῖς μέμικται παρισούμενά πως ταῖς δυνάμεσι,
<span class="lb" data-page="15.832" data-line="15" id="l15.832.15"></span>γεγυμνασμένου μὲν ἀνδρὸς δεῖται, τεθεωρηκότος
<span class="lb" data-page="15.832" data-line="16" id="l15.832.16"></span>ἐπὶ τῶν ἔργων αὐτὰ πολλάκις· ἔνθα δ᾿ ἐστὶν ἤτοι πάντα
<span class="lb" data-page="15.832" data-line="17" id="l15.832.17"></span>κακὰ, καθάπερ νῦν, ἢ πάντα καλὰ, κατάδηλον ἅπαντι τὸ
<span class="lb" data-page="15.832" data-line="18" id="l15.832.18"></span>γενησόμενον. ὄντος γὰρ καὶ καθ᾿ αὑτὸ σημείου κακοῦ τοῦ
<span class="pb" data-page="15.833" id="p15.833"></span>
<span class="lb" data-page="15.833" data-line="1" id="l15.833.1"></span>διαχωρούσης τῆς κοιλίας λειποψυχῆσαι, κακοῦ δ᾿ ὡσαύτως
<span class="lb" data-page="15.833" data-line="2" id="l15.833.2"></span>καὶ τῆς ἀφωνίας, ἐὰν πρὸς τούτοις καὶ σπασμώδης ἢ λυγμώδης
<span class="lb" data-page="15.833" data-line="3" id="l15.833.3"></span>ἢ ἀσώδης ὁ κάμνων γίνεται, σαφέστερον ἐνδείξεται
<span class="lb" data-page="15.833" data-line="4" id="l15.833.4"></span>τὸν κίνδυνον· ἐὰν δὲ καὶ ἄλλο τι μοχθηρὸν αὐτῷ σημεῖον
<span class="lb" data-page="15.833" data-line="5" id="l15.833.5"></span>ἐπιγένηται, καθάπερ οἱ περὶ τὸν αὐχένα καὶ τὸ πρόσωπον
<span class="lb" data-page="15.833" data-line="6" id="l15.833.6"></span>ἱδρῶτες, ἔτι καὶ μᾶλλον· ἅπερ εἴρηται νῦν ὑπ᾿ αὐτοῦ τοῦ
<span class="lb" data-page="15.833" data-line="7" id="l15.833.7"></span>γράψαντος τὸ βιβλίον, οὐδενὸς ἀγαθοῦ σημείου μεμιγμένου
<span class="lb" data-page="15.833" data-line="8" id="l15.833.8"></span>τοῖς κακοῖς. ὅτι μὲν ὁ τοιοῦτος ἐξ ἀνάγκης τεθνήξεται
<span class="lb" data-page="15.833" data-line="9" id="l15.833.9"></span>πρόδηλον ἐκ τοῦ τῶν κακῶν ἀθροίσματος σημείων· τὸ δὲ
<span class="lb" data-page="15.833" data-line="10" id="l15.833.10"></span>καὶ πνευματωθήσεται τῇ τελευτῇ τῆς ῥήσεως ὥσπερ αἴνιγμα
<span class="lb" data-page="15.833" data-line="11" id="l15.833.11"></span>προσέῤῥιπται ταύτης, ὥς τι τῶν ἐξ ἀνάγκης ὡμολογημένων
<span class="lb" data-page="15.833" data-line="12" id="l15.833.12"></span>ἔσεσθαι ὅ τί περ ἂν σημαίνῃ τὸ πνευματωθήσεται,
<span class="lb" data-page="15.833" data-line="13" id="l15.833.13"></span>εἴτε τὸ τῶν κατὰ τὴν γαστέρα πνευμάτων πλῆθος, ὡς ἐνὸν
<span class="lb" data-page="15.833" data-line="14" id="l15.833.14"></span>γαστέρα φυσηθῆναι πᾶσαν αὐτὴν, εἴτε τὴν μεγάλην καὶ πυκνὴν
<span class="lb" data-page="15.833" data-line="15" id="l15.833.15"></span>ἀναπνοήν· ἀλλὰ καὶ ταύτην ἐμάθομεν, αἷς ἔσεσθαι
<span class="lb" data-page="15.833" data-line="16" id="l15.833.16"></span>διαθέσεσιν οὐκ ἀγαθὸν, ὥσπερ γε καὶ τὴν τῆς γαστρός.
<span class="lb" data-page="15.833" data-line="17" id="l15.833.17"></span>ὥστ᾿ οὐ χρὴ ζητεῖν ἄλλα σημεῖα, τούτων ἐξ ἀνάγκης προηγουμένων·
<span class="lb" data-page="15.833" data-line="18" id="l15.833.18"></span>ἐπὶ τούτοις γὰρ οὐκέτι, ὡς ἐπ᾿ ἐνίοις τοῖς κατὰ
<span class="pb" data-page="15.834" id="p15.834"></span>
<span class="lb" data-page="15.834" data-line="1" id="l15.834.1"></span>τύχην γενομένοις, ἡ τῶν ἀποβησομένων ἀσφαλής τις γίγνεται
<span class="lb" data-page="15.834" data-line="2" id="l15.834.2"></span>πρόγνωσις.
</p>
<span class="lb rule" data-page="15.834" data-line="3" id="l15.834.3"></span>
          </article>

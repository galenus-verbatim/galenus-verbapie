<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.56">
<span class="pb page1" data-page="15.834" id="p15.834"></span>
<span class="milestone ed1page page1" data-n="5.103" data-unit="ed1page" id="ed1page.5.103"></span>
<span class="milestone ed2page page1" data-n="8.153" data-unit="ed2page" id="ed2page.8.153"></span>
<span class="lb head" data-page="15.834" data-line="4" id="l15.834.4"></span>
            <blockquote class="quote lemma">
<span class="lb" data-page="15.834" data-line="5" id="l15.834.5"></span>Ὁκόσοισι δὲ ἐν πυρετοῖσι τὰ σκέλεα γίγνεται φυματώδεα καὶ
<span class="lb" data-page="15.834" data-line="6" id="l15.834.6"></span>ἐγχρονιζόμενα μὴ ἐκπεπαίνεται ἔτι ἐόντων ἐν πυρετοῖσιν
<span class="lb" data-page="15.834" data-line="7" id="l15.834.7"></span>καὶ προσπέσῃ πνιγμὸς ἐν φάρυγγι, ἰσχνῶν ἐόντων τῶν
<span class="lb" data-page="15.834" data-line="8" id="l15.834.8"></span>περὶ φάρυγγα καὶ μηδὲ πεπαίνηται, ἀλλὰ σβεσθῇ, φιλέει
<span class="lb" data-page="15.834" data-line="9" id="l15.834.9"></span>τῷ τοιῷδε αἷμα ἐκ τῶν ῥινῶν ῥέειν· κᾒν μὲν πολὺ ῥυῇ,
<span class="lb" data-page="15.834" data-line="10" id="l15.834.10"></span>λύσιν σημαίνει τῆς νούσου· ἢν δὲ μὴ, μακρήν· ὁκόσῳ δ᾿
<span class="lb" data-page="15.834" data-line="11" id="l15.834.11"></span>ἂν ἔλασσον ῥυῇ, τοσῷδε χεῖρον καὶ μῆκος. ἢν δὲ τἄλλα
<span class="lb" data-page="15.834" data-line="12" id="l15.834.12"></span>ῥήϊστα γένηται, προσδέχεσθαι τῷ τοιῷδε ἐς πόδας ἀλγήματα·
<span class="lb" data-page="15.834" data-line="13" id="l15.834.13"></span>ἢν δ᾿ ἅψηται τοῦ ποδὸς καὶ ἐπώδυνος γενόμενος
<span class="lb" data-page="15.834" data-line="14" id="l15.834.14"></span>παραμένει, πυριφλεγὴς γενόμενος καὶ μὴ λυθῇ, κατὰ
<span class="lb" data-page="15.834" data-line="15" id="l15.834.15"></span>σμικρὸν ἥξει καὶ ἐς αὐχένα ἀλγήματα καὶ ἐς κληῖδα καὶ
<span class="lb" data-page="15.834" data-line="16" id="l15.834.16"></span>ἐς ὦμον καὶ ἐς στῆθος καὶ ἐς ἄρθρον καὶ τοῦτο δεήσει
<span class="lb" data-page="15.834" data-line="17" id="l15.834.17"></span>φυματῶδες <span class="milestone ed1page" data-n="5.104" data-unit="ed1page" id="ed1page.5.104"></span>γενέσθαι. σβεννυμένων δὲ τούτων,
<span class="lb" data-page="15.834" data-line="18" id="l15.834.18"></span>ἢν αἱ χεῖρες ἐφέλκωνται ἢ τρομεραὶ γένωνται, σπασμὸς
<span class="pb" data-page="15.835" id="p15.835"></span>
<span class="lb" data-page="15.835" data-line="1" id="l15.835.1"></span>τὸν τοιόνδε ἐπιλαμβάνει καὶ παραφροσύνη· ἀτὰρ καὶ φλυζάκια
<span class="lb" data-page="15.835" data-line="2" id="l15.835.2"></span>ἐπὶ τὴν ὀφρὺν καὶ ἐρυθήματα ἴσχει καὶ βλέφαρον
<span class="lb" data-page="15.835" data-line="3" id="l15.835.3"></span>τὸ ἕτερον παρὰ τὸ ἕτερον παραβλαστάνει καὶ σκληρὴ
<span class="lb" data-page="15.835" data-line="4" id="l15.835.4"></span>φλεγμονὴ κατέχει καὶ οἰδέει ἰσχυρῶς ὁ ὀφθαλμὸς καὶ
<span class="lb" data-page="15.835" data-line="5" id="l15.835.5"></span>παραφροσύνη μέγα ἐπιδιδοῖ· αἱ δὲ νύκτες μᾶλλον ἐπισημαίνουσιν
<span class="lb" data-page="15.835" data-line="6" id="l15.835.6"></span>ἢ αἱ ἡμέραι τὰ περὶ τὴν παραφροσύνην. τὰ
<span class="lb" data-page="15.835" data-line="7" id="l15.835.7"></span>δὲ σημεῖα μάλιστα γίνεται πολλὰ ἐπὶ τὸν περισσὸν ἀριθμὸν
<span class="lb" data-page="15.835" data-line="8" id="l15.835.8"></span>ἢ ἐπὶ τὸν ἄρτιον· ὁκοτέρῳ δ᾿ ἂν τούτων τῶν ἀριθμῶν
<span class="lb" data-page="15.835" data-line="9" id="l15.835.9"></span>γίνηται, ὀλέθριοι ἐπιγίνονται.
</blockquote>
<span class="lb rule" data-page="15.835" data-line="10" id="l15.835.10"></span>
            <p>
<span class="lb" data-page="15.835" data-line="11" id="l15.835.11"></span><span class="milestone ed2page" data-n="8.154" data-unit="ed2page" id="ed2page.8.154"></span>Καὶ πάντα ταῦτα τὰ νῦν εἰρημένα δοκεῖ μοι τεθεαμένος
<span class="lb" data-page="15.835" data-line="12" id="l15.835.12"></span>ἐφεξῆς ἀλλήλων ὁ συνθεὶς τὸ γράμμα τουτὶ, καθολικόν
<span class="lb" data-page="15.835" data-line="13" id="l15.835.13"></span>τινα ἐκ τῆς ἐν μέρει τηρήσεως λόγον πεποιηκέναι προπετῶς·
<span class="lb" data-page="15.835" data-line="14" id="l15.835.14"></span>ἄμεινον μὲν γὰρ, ὡς Ἱπποκράτης ἐν τοῖς τῶν ἐπιδημιῶν
<span class="lb" data-page="15.835" data-line="15" id="l15.835.15"></span>εἰώθει γράφειν, οὕτω καὶ αὐτὸν πεποιηκέναι, προειπόντα
<span class="lb" data-page="15.835" data-line="16" id="l15.835.16"></span>μὲν ἐν ἀρχῇ τὸ τοῦ παθόντος ὄνομα καὶ μετὰ ταῦτα
<span class="lb" data-page="15.835" data-line="17" id="l15.835.17"></span>καὶ τὰς ἡμέρας ἐν αἷς ἕκαστον ἐγένετο, καθάπερ ἐπ᾿ αὐτῶν
<span class="lb" data-page="15.835" data-line="18" id="l15.835.18"></span>τῶν νῦν εἰρημένων συμπτωμάτων ἔνεστι ποιῆσαι. γεγενήσθω
<span class="pb" data-page="15.836" id="p15.836"></span>
<span class="lb" data-page="15.836" data-line="1" id="l15.836.1"></span>γάρ τινι φυματώδη τὰ σκέλη καὶ μὴ πεπαινέσθω,
<span class="lb" data-page="15.836" data-line="2" id="l15.836.2"></span>προσυποκείσθω δὲ καὶ πυρετώδης εἶναι καὶ πνιγώδης γενόμενος
<span class="lb" data-page="15.836" data-line="3" id="l15.836.3"></span>παυσάσθω· προσδοκήσειεν ἄν τις ἄνω γεγονέναι μετάστασιν
<span class="lb" data-page="15.836" data-line="4" id="l15.836.4"></span>τῶν ἐν σκέλεσι χυμῶν, ἥτις ἐν ταῖς παρόδοις
<span class="lb" data-page="15.836" data-line="5" id="l15.836.5"></span>πνιγώδη τὸν ἄνθρωπον ἐποίησεν, ἐὰν οὖν ὁ τοιοῦτος, ὡς
<span class="lb" data-page="15.836" data-line="6" id="l15.836.6"></span>Ἱπποκράτης εἶπεν, ἐστὶ περιεστηκὼς, αἱμοῤῥαγῆσαι δυνήσεται
<span class="lb" data-page="15.836" data-line="7" id="l15.836.7"></span>διὰ ῥινῶν· καὶ ἐὰν πολὺ ᾖ τὸ αἷμα, λύσει τὴν νόσον·
<span class="lb" data-page="15.836" data-line="8" id="l15.836.8"></span>εἰ δ᾿ οὐ, χρονίσει, καὶ εἰ τἄλλα καλῶς γένοιτο, πάλιν εἰς
<span class="lb" data-page="15.836" data-line="9" id="l15.836.9"></span>τοὺς πόδας ἀλγήματα τούτῳ κατασκῆψαι δυνατόν ἐστιν.
<span class="lb" data-page="15.836" data-line="10" id="l15.836.10"></span>ὑποκείσθω δὲ καὶ τοῦτο γεγονέναι, καθάπερ καὶ τὸ πυριφλεγῆ
<span class="lb" data-page="15.836" data-line="11" id="l15.836.11"></span>τὸν ἄνθρωπον ἐπὶ τούτοις γενέσθαι, ὅπερ ἤτοι θερμασίαν
<span class="lb" data-page="15.836" data-line="12" id="l15.836.12"></span>πολλὴν περὶ τὸν πόδα δηλοῦν εἴωθεν ἢ πυρετὸν πολὺν
<span class="lb" data-page="15.836" data-line="13" id="l15.836.13"></span>καὶ πυρώδη· καὶ εἰ ἐπὶ τούτοις μὴ λυθείη τὰ συμπτώματα,
<span class="lb" data-page="15.836" data-line="14" id="l15.836.14"></span>πάλιν ἀναχωρῆσαν ἄνω μᾶλλον τὸ πλῆθος, ἀλγήματα
<span class="lb" data-page="15.836" data-line="15" id="l15.836.15"></span>γεννήσει κατὰ τοὺς αὐχένας καὶ κλεῖς καὶ τὸν ὦμον
<span class="lb" data-page="15.836" data-line="16" id="l15.836.16"></span>καὶ τὸ στῆθος. ὡς δὲ πάντα συνέβη ταῦτα αὐτῷ ἀλόγως
<span class="lb" data-page="15.836" data-line="17" id="l15.836.17"></span>(τοῦτο γὰρ ἦν τὸ σβεσθῆναι) τὰς χεῖρας ὑποκείσθω γενέσθαι
<span class="lb" data-page="15.836" data-line="18" id="l15.836.18"></span>τρομώδεις, ἔπειτα σπασμὸν ἐπακολουθῆσαι, τοῦ πλήθους
<span class="pb" data-page="15.837" id="p15.837"></span>
<span class="lb" data-page="15.837" data-line="1" id="l15.837.1"></span>ἀποσκήψαντος εἰς τὰ νευρώδη μόρια καὶ αὐτὴν τὴν
<span class="lb" data-page="15.837" data-line="2" id="l15.837.2"></span>ἀρχὴν αὐτῶν καταλαβόντος, ἐντεῦθεν γὰρ αἱ παραφροσύναι.
<span class="lb" data-page="15.837" data-line="3" id="l15.837.3"></span>θεασάμενος οὖν ὁ γράψας τῶν οὕτως τινὰ νοσησάντων φλυκταίνας
<span class="lb" data-page="15.837" data-line="4" id="l15.837.4"></span>ἔχοντα κατὰ τὴν ὀφρὺν (τοῦτο γὰρ σημαίνει τὰ
<span class="lb" data-page="15.837" data-line="5" id="l15.837.5"></span>φλυζάκια) προπετῶς ἀπεφήνατο πᾶσι τοῖς οὕτως ἔχουσιν
<span class="lb" data-page="15.837" data-line="6" id="l15.837.6"></span>ἐσόμενον τοῦτο τὸ σύμπτωμα· καὶ περὶ τῶνδε τῶν ἐφεξῆς
<span class="lb" data-page="15.837" data-line="7" id="l15.837.7"></span>γεγραμμένων ὁ αὐτὸς λόγος· ὃ γὰρ ἐγένετό τινι τῶν οὕτω
<span class="lb" data-page="15.837" data-line="8" id="l15.837.8"></span>νοσούντων εἴτε δυοῖν, ἐπὶ πάντας ἐκτείνων, ἔφη καὶ ἐρυθήματα
<span class="lb" data-page="15.837" data-line="9" id="l15.837.9"></span>ἴσχειν αὐτοὺς καὶ τὸ βλέφαρον ἕτερον παρὰ τὸ ἕτερον
<span class="lb" data-page="15.837" data-line="10" id="l15.837.10"></span>παραβλαστάνειν καὶ ξηρὰν γίνεσθαι τὴν φλεγμονὴν καὶ οἰδεῖν
<span class="lb" data-page="15.837" data-line="11" id="l15.837.11"></span>ἰσχυρῶς τοὺς ὀφθαλμούς. τούτων δὲ τὰ μὲν ἄλλα
<span class="lb" data-page="15.837" data-line="12" id="l15.837.12"></span>σαφῆ, τὸ δὲ παραβλαστάνει τὸ βλέφαρον τὸ ἕτερον, ἀσαφὲς
<span class="lb" data-page="15.837" data-line="13" id="l15.837.13"></span>ἐστι πότερον ἐκ μέρους αὐτῶν τινα γινομένην σύμφυσιν ἢ
<span class="lb" data-page="15.837" data-line="14" id="l15.837.14"></span>σαρκῶδές τι βλάστημα, θατέρου μὲν ἐκφυόμενον, ἐπὶ δὲ
<span class="lb" data-page="15.837" data-line="15" id="l15.837.15"></span>θάτερον ἐκτεινόμενον ἠβουλήθη δηλῶσαι. εἰ δέ τι χρήσιμον
<span class="lb" data-page="15.837" data-line="16" id="l15.837.16"></span>ἦν τῆς εὑρέσεως αὐτοῦ σχεῖν, πλέον ἂν περὶ αὐτοῦ
<span class="lb" data-page="15.837" data-line="17" id="l15.837.17"></span>διασκεψαίμην.
</p>
<span class="lb rule" data-page="15.837" data-line="18" id="l15.837.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.58">
<span class="pb page1" data-page="15.839" id="p15.839"></span>
<span class="milestone ed1page page1" data-n="5.104" data-unit="ed1page" id="ed1page.5.104"></span>
<span class="milestone ed2page page1" data-n="8.155" data-unit="ed2page" id="ed2page.8.155"></span>
<span class="lb head" data-page="15.839" data-line="5" id="l15.839.5"></span>
            <blockquote class="quote lemma">
<span class="lb" data-page="15.839" data-line="6" id="l15.839.6"></span>Ὁκόταν πυρέσσοντι τεσσαρεσκαιδεκαταίῳ ἐόντι ἀφωνίη προσγένηται,
<span class="lb" data-page="15.839" data-line="7" id="l15.839.7"></span>οὐ φιλέει λύσις ταχείη, οὐδ᾿ ἀπαλλαγὴ τοῦ νοσήματος
<span class="lb" data-page="15.839" data-line="8" id="l15.839.8"></span>γίγνεσθαι, ἀλλὰ χρόνον τῷ τοιῷδε σημαίνει· ὁκόταν
<span class="lb" data-page="15.839" data-line="9" id="l15.839.9"></span>δὲ φανῇ ἐπὶ τῇ ἡμέρῃ ταύτῃ, μακρότερον ξυμπίπτει.
</blockquote>
<span class="lb rule" data-page="15.839" data-line="10" id="l15.839.10"></span>
            <p>
<span class="lb" data-page="15.839" data-line="11" id="l15.839.11"></span>Οὗτος ὁ λόγος περιττός ἐστι τοῖς μεμαθηκόσι τὰ μοχθηρὰ
<span class="lb" data-page="15.839" data-line="12" id="l15.839.12"></span>συμπτώματα μείζονα δύναμιν ἔχειν ἐν κρισίμοις ἡμέραις
<span class="lb" data-page="15.839" data-line="13" id="l15.839.13"></span>φαινόμενα· τούτῳ γὰρ τῷ καθόλου κέχρηται καὶ νῦν ὁ
<span class="lb" data-page="15.839" data-line="14" id="l15.839.14"></span>γράψας τὸ βιβλίον, ἐφ᾿ ἑνὸς τῶν κατὰ μέρος πραγμάτων τῆς
<span class="lb" data-page="15.839" data-line="15" id="l15.839.15"></span>ιδ΄ ἡμέρας. ὡς γὰρ ἐν ταῖς ἄλλαις κρισίμοις, οὕτω καὶ ἐν
<span class="lb" data-page="15.839" data-line="16" id="l15.839.16"></span>ταύτῃ εἰ φανῇ τι μοχθηρὸν σύμπτωμα, μείζονα τὴν δύναμιν
<span class="pb" data-page="15.840" id="p15.840"></span>
<span class="lb" data-page="15.840" data-line="1" id="l15.840.1"></span>ἔχει. χρὴ δὲ τὴν ἀπόφασιν τοῦ γενησομένου μηδ᾿ ἁπλῶς, μηδ᾿
<span class="lb" data-page="15.840" data-line="2" id="l15.840.2"></span>ὡς ἔτυχεν, ἀλλὰ μετὰ διορισμοῦ ποιεῖσθαι· εἰ μὲν γάρ τινα
<span class="lb" data-page="15.840" data-line="3" id="l15.840.3"></span>τῶν ἀγαθῶν σημείων, μείζονα δύναμιν ἔχοντα παρείη τῷ
<span class="lb" data-page="15.840" data-line="4" id="l15.840.4"></span>κάμνοντι, νοσήσας πλειόνως δυνηθήσεται σωθῆναι· μηδενὸς
<span class="lb" data-page="15.840" data-line="5" id="l15.840.5"></span>δὲ ὄντος τοιούτου τεθνήξεται, μὴ δυναμένης τῆς δυνάμεως
<span class="lb" data-page="15.840" data-line="6" id="l15.840.6"></span>ἐξαρκέσαι τῇ πέψει τοῦ νοσήματος. κακῶς οὖν ὁ ταῦτα γράψας
<span class="lb" data-page="15.840" data-line="7" id="l15.840.7"></span>ἔφη, μακρότερον πάντως ἔσεσθαι τὸ νόσημα· δύναται
<span class="lb" data-page="15.840" data-line="8" id="l15.840.8"></span>γὰρ καὶ διὰ ταχέων ἀποθανεῖν ὁ τὴν ἀφωνίαν ἐν τῇ ιδ΄ σχὼν
<span class="lb" data-page="15.840" data-line="9" id="l15.840.9"></span>ἡμέρᾳ, μετὰ τῶν χαλεπῶν ἄλλων σημείων γενομένου τοῦ
<span class="lb" data-page="15.840" data-line="10" id="l15.840.10"></span>συμπτώματος.
</p>
<span class="lb rule" data-page="15.840" data-line="11" id="l15.840.11"></span>
          </article>

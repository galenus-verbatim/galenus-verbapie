<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.61">
<span class="pb page1" data-page="15.844" id="p15.844"></span>
<span class="milestone ed1page page1" data-n="5.105" data-unit="ed1page" id="ed1page.5.105"></span>
<span class="milestone ed2page page1" data-n="8.156" data-unit="ed2page" id="ed2page.8.156"></span>
<span class="lb head" data-page="15.844" data-line="4" id="l15.844.4"></span>
            <blockquote class="quote lemma">
<span class="lb" data-page="15.844" data-line="5" id="l15.844.5"></span><span class="milestone ed2page" data-n="8.157" data-unit="ed2page" id="ed2page.8.157"></span>Κᾒν μὲν ἐν ἀρτίῃσιν ἐπιγένηται, βέλτιον· ἐν κρισίμῃσι
<span class="lb" data-page="15.844" data-line="6" id="l15.844.6"></span>δὲ, ὀλέθριον, ἢν μὴ πολὺ ἅλις ἀποσσυθὲν αἷμα
<span class="lb" data-page="15.844" data-line="7" id="l15.844.7"></span>ἐξόδους ποιήσηται τῆς πλεονεξίης κατὰ ῥῖνας ἢ καθ᾿ ἕδρην
<span class="lb" data-page="15.844" data-line="8" id="l15.844.8"></span>ἐμπυήσεις ἢ μεταστάσεις ἢ ἀποστάσεις ἢ πόνους τῶν
<span class="lb" data-page="15.844" data-line="9" id="l15.844.9"></span>ὑποχονδρίων ἢ ἐς ὄρχιας ἢ ἐς σκέλεα· πεφθέντων δὲ
<span class="lb" data-page="15.844" data-line="10" id="l15.844.10"></span>τουτέων ἔξοδοι γίγνονται πτυσμῶν, παχέων οὔρων ἢ λείων
<span class="lb" data-page="15.844" data-line="11" id="l15.844.11"></span>λευκῶν.
</blockquote>
<span class="lb rule" data-page="15.844" data-line="12" id="l15.844.12"></span>
            <p>
<span class="lb" data-page="15.844" data-line="13" id="l15.844.13"></span>Δύο γραφαί εἰσι τῆς ἐπιγίνεσθαι λέξεως· μία μὲν διὰ
<span class="lb" data-page="15.844" data-line="14" id="l15.844.14"></span>τοῦ τ στοιχείου τῆς τρίτης συλλαβῆς γεγραμμένης, ἄλλη δὲ
<span class="lb" data-page="15.844" data-line="15" id="l15.844.15"></span>διὰ τοῦ γ. ἀλλ᾿ ἐάν τε κατὰ τὴν προτέραν ἐπιτείνεσθαι λέγῃ
<span class="lb" data-page="15.844" data-line="16" id="l15.844.16"></span>τοὺς κάμνοντας ἐν ἀρτίαις ἡμέραις, ἐάν τε κατὰ τὴν
<span class="lb" data-page="15.844" data-line="17" id="l15.844.17"></span>δευτέραν ἐπιγίνεσθαι τὰ εἰρημένα συμπτώματα κατὰ τὰς
<span class="lb" data-page="15.844" data-line="18" id="l15.844.18"></span>ἀρτίας ἡμέρας, οὐκ εὐθέως ἐστὶ καὶ βέλτιον (τοῦτο δ᾿ αὐτὸς
<span class="pb" data-page="15.845" id="p15.845"></span>
<span class="lb" data-page="15.845" data-line="1" id="l15.845.1"></span>εἶπεν) οὐδὲ γὰρ εἰ ἄρτιοι προσήκει σκοπεῖν, ἀλλ᾿ εἰ
<span class="lb" data-page="15.845" data-line="2" id="l15.845.2"></span>καὶ κρίσιμοι· τὴν γοῦν τετάρτην ἡμέραν ἀρτίαν οὖσαν καὶ
<span class="lb" data-page="15.845" data-line="3" id="l15.845.3"></span>αὐτὸς ἑξῆς ὀλίγον ἔμπροσθεν εἶπεν, ὅτι μεγίστην δύναμιν
<span class="lb" data-page="15.845" data-line="4" id="l15.845.4"></span>ἔχει. τό γε μὴν ἐφεξῆς εἰρημένον ἀληθές· ἐὰν γὰρ αἷμα
<span class="lb" data-page="15.845" data-line="5" id="l15.845.5"></span>πολὺ καθ᾿ ὁντιναοῦν τρόπον ἐκκριθῇ, σωτηρίας ἔχειν ἐλπίδα.
<span class="lb" data-page="15.845" data-line="6" id="l15.845.6"></span>καὶ δι᾿ ἀποστάσεως αὐτοὺς καὶ μεταστάσεως φησὶ
<span class="lb" data-page="15.845" data-line="7" id="l15.845.7"></span>σώζεσθαι, τὴν μὲν ἀπόστασιν ἄντικρυς διὰ τῆς ἰδίας προσηγορίας
<span class="lb" data-page="15.845" data-line="8" id="l15.845.8"></span>δηλώσας, τὴν δὲ μετάστασιν διὰ τοῦ φάναι πόνους
<span class="lb" data-page="15.845" data-line="9" id="l15.845.9"></span>ἐν ὑποχονδρίῳ ἢ ἐς ὄρχιν ἢ σκέλεα. διαφέρει δ᾿ ἀλλήλων
<span class="lb" data-page="15.845" data-line="10" id="l15.845.10"></span>τῷ τὴν μὲν ἀπόστασιν αὐτὴν τὴν κρίσιν ἐπιφέρειν
<span class="lb" data-page="15.845" data-line="11" id="l15.845.11"></span>καὶ ἀπαλλάττειν ἁπάντων τῶν ὀχληρῶν τὸν κάμνοντα, τὴν
<span class="lb" data-page="15.845" data-line="12" id="l15.845.12"></span>δὲ μετάστασιν ἑτέρων ἴσχειν ἀρχὴν παροξυσμῶν τε καὶ πόνων,
<span class="lb" data-page="15.845" data-line="13" id="l15.845.13"></span>ὡς δεῖσθαι πάλιν ἄλλου χρόνου πρὸς τὴν πέψιν τὸν
<span class="lb" data-page="15.845" data-line="14" id="l15.845.14"></span>τόπον τοῦ σώματος, εἰς ὃν ἡ μετάστασις ἐγένετο τῶν λυπούντων
<span class="lb" data-page="15.845" data-line="15" id="l15.845.15"></span>χυμῶν· διὸ καὶ προσέθηκε, πεφθέντων δὲ τούτων,
<span class="lb" data-page="15.845" data-line="16" id="l15.845.16"></span>αἱ διέξοδοι γίγνονται πτυσμῶν ἢ παχέων οὔρων, λείων, λευκῶν·
<span class="lb" data-page="15.845" data-line="17" id="l15.845.17"></span>σημεῖα διδάσκων τοῦ πεπέφθαι τὴν μετάστασιν ἐκ
<span class="lb" data-page="15.845" data-line="18" id="l15.845.18"></span>τῶν πεπεμμένων πτυσμάτων τε καὶ οὔρων.
</p>
<span class="lb rule" data-page="15.845" data-line="19" id="l15.845.19"></span>
          </article>

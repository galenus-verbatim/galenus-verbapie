<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.63">
<span class="pb page1" data-page="15.847" id="p15.847"></span>
<span class="milestone ed1page page1" data-n="5.106" data-unit="ed1page" id="ed1page.5.106"></span>
<span class="milestone ed2page page1" data-n="8.158" data-unit="ed2page" id="ed2page.8.158"></span>
<span class="lb head" data-page="15.847" data-line="10" id="l15.847.10"></span>
            <blockquote class="quote lemma">
<span class="lb" data-page="15.847" data-line="11" id="l15.847.11"></span>Κόκκαλος καὶ σμύρνα ἐκλικτόν· πίνειν δὲ τοῖσι τοιουτέοισιν
<span class="lb" data-page="15.847" data-line="12" id="l15.847.12"></span>ὀξύμελι δίδου ὡς ἐλάχιστον· ἢν δὲ διψώδεες ἔωσι σφόδρα,
<span class="lb" data-page="15.847" data-line="13" id="l15.847.13"></span>τοῦ κριθίνου ὕδατος.
</blockquote>
<span class="lb rule" data-page="15.847" data-line="14" id="l15.847.14"></span>
            <p>
<span class="lb" data-page="15.847" data-line="15" id="l15.847.15"></span>Ἀτάκτως τοῦτο γέγραπται· βέλτιον γὰρ ἦν αὐτὸ μικρῷ
<span class="lb" data-page="15.847" data-line="16" id="l15.847.16"></span>πρόσθεν γεγραφέναι κατ᾿ ἐκεῖνο τοῦ λόγου τὸ μέρος,
<span class="lb" data-page="15.847" data-line="17" id="l15.847.17"></span>ἔνθα ἐθεράπευσε τοὺς δεομένους τὸν θώρακα καὶ πνεύμονα
<span class="lb" data-page="15.847" data-line="18" id="l15.847.18"></span>διὰ πτυσμάτων ἐκκαθαίρεσθαι, οὐ πρὸς τὸν λυγγώδη πυρετόν·
<span class="pb" data-page="15.848" id="p15.848"></span>
<span class="lb" data-page="15.848" data-line="1" id="l15.848.1"></span>ἀλλὰ καὶ αὐτὸ τὸ εἰρημένον ἀσαφές. ὁ μὲν γὰρ κόκκαλος
<span class="lb" data-page="15.848" data-line="2" id="l15.848.2"></span>ὑπ᾿ αὐτοῦ λελεγμένος οὐχ οὕτως, ἀλλὰ κῶνος μᾶλλον
<span class="lb" data-page="15.848" data-line="3" id="l15.848.3"></span>ὑπὸ τῶν παλαιῶν Ἑλλήνων ὠνομάζετο, καθάπερ ὑπὸ τῶν
<span class="lb" data-page="15.848" data-line="4" id="l15.848.4"></span>νεωτέρων ἰατρῶν σχεδὸν ἁπάντων στρόβιλος· εἴωθε δὲ ἐξ
<span class="lb" data-page="15.848" data-line="5" id="l15.848.5"></span>αὐτοῦ σκευάζειν ἐκλικτὸν, ὅταν ᾖ λιπαρὸς μάλιστα, τουτέστι
<span class="lb" data-page="15.848" data-line="6" id="l15.848.6"></span>πολλὴν ἐκ κύκλῳ περικεχυμένην ἔχῃ τὴν ἰδίαν ῥητίνην.
<span class="lb" data-page="15.848" data-line="7" id="l15.848.7"></span>ἑψόμενοι δ᾿ αὐτὸν ἐν ὕδατι μετὰ πρασίου πρόσφατον, εἶτα
<span class="lb" data-page="15.848" data-line="8" id="l15.848.8"></span>τῷ ἀφεψήματι μιγνύντες μέλι σύμμετρον, ἕψοντές τε πάλιν
<span class="lb" data-page="15.848" data-line="9" id="l15.848.9"></span>τοῦτο μέχρι μελιτώδους συστάσεως, οὕτω τῷ γενομένῳ φαρμάκῳ
<span class="lb" data-page="15.848" data-line="10" id="l15.848.10"></span>χρώμεθα πρὸς τὰς ἐκ θώρακος καὶ πνεύμονος πτύσεις.
<span class="lb" data-page="15.848" data-line="11" id="l15.848.11"></span>ὥσπερ δὲ καὶ ἄλλα τινὰ προσεπεμβάλλομεν τούτῳ τῷ
<span class="lb" data-page="15.848" data-line="12" id="l15.848.12"></span>φαρμάκῳ πολλάκις, οὕτως ἐστὶν εἰκὸς καὶ τὸν ταῦτα γράψαντα
<span class="lb" data-page="15.848" data-line="13" id="l15.848.13"></span>σμύρναν ἐπεμβάλλειν, εἶτα διὰ συντόμων ἐδήλωσε καὶ
<span class="lb" data-page="15.848" data-line="14" id="l15.848.14"></span>τοῦτο, κόκκαλον καὶ σμύρναν ἐκλικτὸν εἰπών. δύναται δὲ
<span class="lb" data-page="15.848" data-line="15" id="l15.848.15"></span>καὶ αὐτοὺς τοὺς ἐσθιομένους κώνους μετὰ σμύρνης διδόναι,
<span class="lb" data-page="15.848" data-line="16" id="l15.848.16"></span>τάχα κᾀνταῦθα πάλιν ὑπακουσάντων ἡμῶν οὐ κακῶς μίγνυσθαι
<span class="lb" data-page="15.848" data-line="17" id="l15.848.17"></span>μέλι τῷ φαρμάκῳ. τινὲς μὲν οὖν χωρίσαντες τῆς
<span class="pb" data-page="15.849" id="p15.849"></span>
<span class="lb" data-page="15.849" data-line="1" id="l15.849.1"></span>προγεγραμμένης ῥήσεως ταύτην, αὐτὴν καθ᾿ ἑαυτὴν γράφουσι·
<span class="lb" data-page="15.849" data-line="2" id="l15.849.2"></span>τινὲς δὲ τὸ πέρας αὐτῆς ἀρχὴν ποιοῦσι κατὰ τόνδε
<span class="lb" data-page="15.849" data-line="3" id="l15.849.3"></span>τὸν τρόπον· ἢν δὲ ἀποστήματα στηρίζῃ, κόκκαλος καὶ σμύρνα
<span class="lb" data-page="15.849" data-line="4" id="l15.849.4"></span>ἐκλικτόν· ἵνα τῶν εἰς ἀπόστημα στηριζόντων νοσημάτων
<span class="lb" data-page="15.849" data-line="5" id="l15.849.5"></span>ἀκούωμεν αὐτὸ φάρμακον ὑπάρχειν. ἔστι δὲ ἄλογον τοῦτο
<span class="lb" data-page="15.849" data-line="6" id="l15.849.6"></span>καὶ μάλιστα διὰ τὸ ἐπιφερόμενον, ἐν ᾧ φησι, πίνειν δὲ τοῖσι
<span class="lb" data-page="15.849" data-line="7" id="l15.849.7"></span>τοιουτέοισιν ὀξύμελι δίδου ὡς ἐλάχιστον· ἐπὶ μὲν γὰρ τοῦ
<span class="lb" data-page="15.849" data-line="8" id="l15.849.8"></span>λυγγώδους πυρετοῦ λόγον ἔχει δεδιέναι τὸ ὄξος, ἐπὶ δὲ τῶν
<span class="lb" data-page="15.849" data-line="9" id="l15.849.9"></span>εἰς ἀπόστημα στηριζόντων, οὐδένα. καὶ διὰ τοῦτό τινες
<span class="lb" data-page="15.849" data-line="10" id="l15.849.10"></span>ἄλλοι κατὰ τὶ μὲν συνάπτουσι τὴν ῥῆσιν ταύτην τῇ προγεγραμμένῃ,
<span class="lb" data-page="15.849" data-line="11" id="l15.849.11"></span>κατὰ τὶ δὲ διαζευγνούουσι, προστιθέντες τὸν δέ
<span class="lb" data-page="15.849" data-line="12" id="l15.849.12"></span>σύνδεσμον καὶ γράφοντες οὕτως· ἢν δὲ εἰς ἀπόστημα στηρίζῃ.
<span class="lb" data-page="15.849" data-line="13" id="l15.849.13"></span>περὶ τοῦ λυγγώδους πυρετοῦ τοῦ προειρημένου καὶ
<span class="lb" data-page="15.849" data-line="14" id="l15.849.14"></span>τοῦτ᾿ ἔστι λεγόμενον, συμβουλεύσαντος τοῦ γράψαντος τὸ
<span class="lb" data-page="15.849" data-line="15" id="l15.849.15"></span>βιβλίον, <span class="milestone ed2page" data-n="8.159" data-unit="ed2page" id="ed2page.8.159"></span>ἐὰν εἰς ἀπόστημά ποτε συμβῇ στηρίξαι τὸν
<span class="lb" data-page="15.849" data-line="16" id="l15.849.16"></span>λυγγώδη πυρετὸν, κόκκαλον μετὰ σμύρνης διδόναι καὶ φυλάττεσθαι
<span class="lb" data-page="15.849" data-line="17" id="l15.849.17"></span>τὴν δαψιλῆ πόσιν τοῦ ὀξυμέλιτος. τὸ δ᾿ εἴτε διὰ
<span class="lb" data-page="15.849" data-line="18" id="l15.849.18"></span>τοῦ ζ γράμματος ἡ τελευταία συλλαβὴ τοῦ στηρίζῃ γράφοιτο,
<span class="pb" data-page="15.850" id="p15.850"></span>
<span class="lb" data-page="15.850" data-line="1" id="l15.850.1"></span>εἴτε διὰ τοῦ ξ, μεγάλην οὐδεμίαν ἐξαλλαγὴν ὁ λόγος
<span class="lb" data-page="15.850" data-line="2" id="l15.850.2"></span>ἕξει. ἢν δὲ διψώδεες σφόδρα ἔωσι, τοῦ κριθίνου ὕδατος.
<span class="lb" data-page="15.850" data-line="3" id="l15.850.3"></span>ὅτι μὲν ὡς ἄδιψον πόμα εὔδηλόν ἐστιν· ἄμεινον δ᾿ ἦν εἰρῆσθαι
<span class="lb" data-page="15.850" data-line="4" id="l15.850.4"></span>πρὸς αὐτοῦ πῶς χρὴ σκευάσαι τὰς κριθὰς, πότερον
<span class="lb" data-page="15.850" data-line="5" id="l15.850.5"></span>ἀποβρέξαντας ἁπλῶς ἢ ὡς οἱ νῦν ἐξ αὐτῶν τὸν ζυθὸν
<span class="lb" data-page="15.850" data-line="6" id="l15.850.6"></span>ποιοῦντες ἢ κατ᾿ ἄλλον τινὰ τρόπον.
</p>
<span class="lb rule" data-page="15.850" data-line="7" id="l15.850.7"></span>
          </article>

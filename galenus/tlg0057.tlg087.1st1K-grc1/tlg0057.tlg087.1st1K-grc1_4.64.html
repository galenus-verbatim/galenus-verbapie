<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.64">
<span class="pb page1" data-page="15.850" id="p15.850"></span>
<span class="milestone ed1page page1" data-n="5.106" data-unit="ed1page" id="ed1page.5.106"></span>
<span class="milestone ed2page page1" data-n="8.159" data-unit="ed2page" id="ed2page.8.159"></span>
<span class="lb head" data-page="15.850" data-line="8" id="l15.850.8"></span>
            <blockquote class="quote lemma">
<span class="lb" data-page="15.850" data-line="9" id="l15.850.9"></span>Τὰ δὲ περιπνευμονικὰ καὶ πλευριτικὰ ὧδε χρὴ σκέπτεσθαι·
<span class="lb" data-page="15.850" data-line="10" id="l15.850.10"></span>ἢν ὀξύς τε ὁ πυρετὸς ᾖ καὶ τὰ ὀδυνήματα τοῦ πλευροῦ
<span class="lb" data-page="15.850" data-line="11" id="l15.850.11"></span>τοῦ ἑτέρου ἢ καὶ ἀμφοῖν καὶ τοῦ πνεύματος ἄνω φερομένου,
<span class="lb" data-page="15.850" data-line="12" id="l15.850.12"></span>ἢν πονέῃ καὶ βῆχες ἐνέωσι καὶ πτύσματα ἀνείη
<span class="lb" data-page="15.850" data-line="13" id="l15.850.13"></span>πυῤῥὰ ἢ πελιὰ ἢ καὶ λεπτὰ καὶ ἀφρώδεα καὶ ἀνθηρὰ
<span class="lb" data-page="15.850" data-line="14" id="l15.850.14"></span>καὶ εἴ τι ἄλλο διαφέρον ἔχῃ παρὰ τὰ μεμαθηκότα τούτοισιν·
<span class="lb" data-page="15.850" data-line="15" id="l15.850.15"></span>οὕτω χρὴ διάγειν.
</blockquote>
<span class="lb rule" data-page="15.850" data-line="16" id="l15.850.16"></span>
            <p>
<span class="lb" data-page="15.850" data-line="17" id="l15.850.17"></span>Τὰ μεγάλα καὶ ἀξιόλογα πλευρίτιδος καὶ περιπνευμονίας
<span class="pb" data-page="15.851" id="p15.851"></span>
<span class="lb" data-page="15.851" data-line="1" id="l15.851.1"></span>διώρισται ἅπαντα κατὰ τὸ γνήσιον μέρος τοῦ βιβλίου, τὰ
<span class="lb" data-page="15.851" data-line="2" id="l15.851.2"></span>δὲ πᾶσιν ἰατροῖς γινωσκόμενα παραλέλειπται· τοιαῦτα δέ
<span class="lb" data-page="15.851" data-line="3" id="l15.851.3"></span>ἐστιν ἃ νῦν οὗτος γράφει· καὶ πρῶτον μὲν τὴν συνδρομὴν
<span class="lb" data-page="15.851" data-line="4" id="l15.851.4"></span>ὀνομαζομένην ὑπὸ τῶν παλαιῶν ἐμπειρικῶν, οἱ παλαιοὶ δὲ
<span class="lb" data-page="15.851" data-line="5" id="l15.851.5"></span>συνεδρεύοντα τοῖς πάθεσιν ἐκάλουν τὰ τοιαῦτα συμπτώματα.
<span class="lb" data-page="15.851" data-line="6" id="l15.851.6"></span>πυρετὸς οὖν ὀξὺς καὶ ὀδύνη πλευροῦ θατέρου ἢ ἀμφοτέρων,
<span class="lb" data-page="15.851" data-line="7" id="l15.851.7"></span>μάλιστα κατὰ τὴν ἐκπνοὴν γιγνομένη (τοῦτο γάρ ἐστι καὶ
<span class="lb" data-page="15.851" data-line="8" id="l15.851.8"></span>τοῦ πνεύματος ἄνω φερομένου, ἢν πονέῃ) καὶ βῆχες καὶ
<span class="lb" data-page="15.851" data-line="9" id="l15.851.9"></span>πτύελα πυῤῥὰ ἢ πελιδνὰ καὶ λεπτὰ καὶ ἀφρώδη καὶ ἀνθηρὰ
<span class="lb" data-page="15.851" data-line="10" id="l15.851.10"></span>καὶ ὁπωσοῦν ἄλλως ἐξηλλαγμένα παρὰ τὰ εὐήθη (τοῦτο
<span class="lb" data-page="15.851" data-line="11" id="l15.851.11"></span>γὰρ δηλοῖ λέγων καὶ εἴ τι ἄλλο διαφέρον ἔχει παρὰ τὰ μεμαθηκότα)
<span class="lb" data-page="15.851" data-line="12" id="l15.851.12"></span>ταῦτα πάντα τοῖς πλευριτικοῖς τε καὶ περιπνευμονικοῖς
<span class="lb" data-page="15.851" data-line="13" id="l15.851.13"></span>ἐμφαίνεσθαί φησι συμβαίνοντα. τουτέοισιν οὕτω
<span class="lb" data-page="15.851" data-line="14" id="l15.851.14"></span>χρὴ διάγειν.
</p>
<span class="lb rule" data-page="15.851" data-line="15" id="l15.851.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.68">
<span class="pb page1" data-page="15.855" id="p15.855"></span>
<span class="milestone ed1page page1" data-n="5.107" data-unit="ed1page" id="ed1page.5.107"></span>
<span class="milestone ed2page page1" data-n="8.161" data-unit="ed2page" id="ed2page.8.161"></span>
<span class="lb head" data-page="15.855" data-line="8" id="l15.855.8"></span>
            <blockquote class="quote lemma">
<span class="lb" data-page="15.855" data-line="9" id="l15.855.9"></span>Ἢν δὲ μὴ ῥηϊδίως ἀπαλλαγῇ, ἔλασσόν τε τὸ πόμα καὶ τὸ
<span class="lb" data-page="15.855" data-line="10" id="l15.855.10"></span>ῥόφημα ὀλίγον, χυλὸν λεπτὸν καὶ ἅπαξ, ἐν ὁκοτέρῃ ἂν
<span class="lb" data-page="15.855" data-line="11" id="l15.855.11"></span>ὥρῃ βέλτιον διάγῃ· γνώσῃ δὲ ἐκ τῶν οὔρων. δεῖ δὲ ῥόφημα
<span class="lb" data-page="15.855" data-line="12" id="l15.855.12"></span>προσφέρειν τοῖσιν ἐκ τῶν νοσημάτων μὴ πρότερον
<span class="lb" data-page="15.855" data-line="13" id="l15.855.13"></span>ἢ πέπονα τὰ οὖρα ἢ πτύσματα ἴδῃς γεγενημένα. ἢν δὲ
<span class="lb" data-page="15.855" data-line="14" id="l15.855.14"></span>φαρμακευθεὶς συχνὰ καθαρθῇ, ἀναγκαῖον διδόναι, ἔλασσον
<span class="lb" data-page="15.855" data-line="15" id="l15.855.15"></span>δὲ καὶ λεπτότερον· οὐ γὰρ δυνήσεται ὑπὸ κενεαγγείης
<span class="lb" data-page="15.855" data-line="16" id="l15.855.16"></span>ὑπνώσσειν, οὐδὲ πέσσειν ὁμοίως, οὐδὲ τὰς κρίσιας ὑπομένειν·
<span class="pb" data-page="15.856" id="p15.856"></span>
<span class="lb" data-page="15.856" data-line="1" id="l15.856.1"></span>ἀλλ᾿ ἐπειδὰν ξυντήξιες ὠμῶν γένωνται καὶ τὰ ἀντέχοντα
<span class="lb" data-page="15.856" data-line="2" id="l15.856.2"></span>ἀποβάλλῃ, ἀνθέξει οὐδέν.
</blockquote>
<span class="lb rule" data-page="15.856" data-line="3" id="l15.856.3"></span>
            <p>
<span class="lb" data-page="15.856" data-line="4" id="l15.856.4"></span>Περὶ τοῦ κατὰ μέρος καιροῦ τῆς τροφῆς ἐπισκοπούμενος
<span class="lb" data-page="15.856" data-line="5" id="l15.856.5"></span>ὁ Ἱπποκράτης καὶ αὐτὸς δὲ οὗτος ὁ ταῦτα γράψας
<span class="lb" data-page="15.856" data-line="6" id="l15.856.6"></span>ἐν τοῖς ἀνωτέρω γεγραμμένοις αὐτῷ θερμασίᾳ προσέχειν
<span class="lb" data-page="15.856" data-line="7" id="l15.856.7"></span>ἠξίου τῇ κατὰ τὸν θώρακα καὶ τοὺς πόδας. ἡ γὰρ τῶν
<span class="lb" data-page="15.856" data-line="8" id="l15.856.8"></span>οὔρων ἐπίσκεψις εἰς τὴν καθόλου δίαιταν, οὐκ εἰς τὴν τοῦ
<span class="lb" data-page="15.856" data-line="9" id="l15.856.9"></span>μερικοῦ μέρους τῆς τροφῆς ἐστι χρήσιμος· ὥστε οὐκ ὀρθῶς
<span class="lb" data-page="15.856" data-line="10" id="l15.856.10"></span>εἶπε νῦν, χυλὸν λεπτὸν ἅπαξ διδόναι καθ᾿ ἣν ὥρην βέλτιον
<span class="lb" data-page="15.856" data-line="11" id="l15.856.11"></span>διάγει, γνώσεσθαι δ᾿ ἐκείνην ἐκ τῶν οὔρων· εἰ γὰρ καὶ ὅτι
<span class="lb" data-page="15.856" data-line="12" id="l15.856.12"></span>μάλιστα βραχεῖαν ῥοπὴν ἐπὶ τὸ βέλτιον ἴσχει τὰ οὖρα κατὰ
<span class="lb" data-page="15.856" data-line="13" id="l15.856.13"></span>τοὺς μερικοὺς παροξυσμοὺς, ἀλλ᾿ οὐχ οὕτως γε μακρὸς ὁ
<span class="lb" data-page="15.856" data-line="14" id="l15.856.14"></span>χρόνος ἐκεῖνός ἐστιν, ὡς ἀποθέσθαι ταῦτα ἡμᾶς καὶ περιμεῖναι,
<span class="lb" data-page="15.856" data-line="15" id="l15.856.15"></span>πότερον νεφέλας ἐπαιωρουμένας ἢ κάτω χωρούσας
<span class="lb" data-page="15.856" data-line="16" id="l15.856.16"></span>ἴσχει· ταῦτα γὰρ ἐν πολλῷ χρόνῳ γίγνεται, τρέφεσθαι δ᾿ ἐν
<span class="lb" data-page="15.856" data-line="17" id="l15.856.17"></span>τοῖς ὀξέσι νοσήμασι τοὺς κάμνοντας ἐνίοτε ἀναγκαῖόν ἐστι
<span class="lb" data-page="15.856" data-line="18" id="l15.856.18"></span>καὶ ἐν ἀρχῇ τῆς παρακμῆς.
</p>
<span class="lb rule" data-page="15.856" data-line="19" id="l15.856.19"></span>
          </article>

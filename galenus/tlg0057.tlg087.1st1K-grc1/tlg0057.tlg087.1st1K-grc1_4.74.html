<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.74">
<span class="pb page1" data-page="15.861" id="p15.861"></span>
<span class="milestone ed1page page1" data-n="5.108" data-unit="ed1page" id="ed1page.5.108"></span>
<span class="milestone ed2page page1" data-n="8.163" data-unit="ed2page" id="ed2page.8.163"></span>
<span class="lb head" data-page="15.861" data-line="10" id="l15.861.10"></span>
            <blockquote class="quote lemma">
<span class="lb" data-page="15.861" data-line="11" id="l15.861.11"></span>Ὁκόταν δὲ ἀπὸ τῶν τενόντων σφοδρῶς ἔμπροσθεν ἀντισπῶνται
<span class="lb" data-page="15.861" data-line="12" id="l15.861.12"></span>καὶ περὶ τὸν τράχηλον καὶ πρόσωπον ἱδρῶτες, ὑπὸ
<span class="lb" data-page="15.861" data-line="13" id="l15.861.13"></span>τοῦ πόνου δακνομένων καὶ ξηραινομένων τῶν τενόντων
<span class="lb" data-page="15.861" data-line="14" id="l15.861.14"></span>καὶ τῶν οὐρωδέων, οἳ παχύτατοι μὲν τὴν ῥάχιν ξυνέχουσιν,
<span class="lb" data-page="15.861" data-line="15" id="l15.861.15"></span>ᾗ οἱ μέγιστοι σύνδεσμοι καταπεφυκότες, ἕως εἰς πόδας
<span class="lb" data-page="15.861" data-line="16" id="l15.861.16"></span>ἀποτελευτῶσι· τῷ τοιῷδε ἢν μὴ πυρετὸς καὶ ὕπνος
<span class="lb" data-page="15.861" data-line="17" id="l15.861.17"></span>ἐπιγένηται καὶ ἑπόμενα οὖρα πέψιν ἔχοντα ἔλθῃ καὶ ἱδρῶτες
<span class="pb" data-page="15.862" id="p15.862"></span>
<span class="lb" data-page="15.862" data-line="1" id="l15.862.1"></span>κριτικοὶ, πίνειν οἶνον Κρητικὸν οἰνώδεα καὶ ἄλητον
<span class="lb" data-page="15.862" data-line="2" id="l15.862.2"></span>ἑφθὸν ἐσθίειν καὶ κηρωτῇ ἀλείφειν καὶ ἐγχρίειν, τά τε
<span class="lb" data-page="15.862" data-line="3" id="l15.862.3"></span>σκέλεα περιελίσσειν ἕως τῶν ποδῶν, θερμῷ προσβρέχων
<span class="lb" data-page="15.862" data-line="4" id="l15.862.4"></span><span class="milestone ed2page" data-n="8.164" data-unit="ed2page" id="ed2page.8.164"></span>ἐν σκάφῃ καὶ βραχίονας ἕως δακτύλων κατελίσσειν
<span class="lb" data-page="15.862" data-line="5" id="l15.862.5"></span>καὶ ὀσφὺν ἀπὸ τοῦ τραχήλου ἕως τῶν ἰσχίων, σίαλον
<span class="lb" data-page="15.862" data-line="6" id="l15.862.6"></span>ἐγκηρώσας μαλακῷ δέρματι, ὅκως καὶ τὰ ἔμπροσθεν
<span class="lb" data-page="15.862" data-line="7" id="l15.862.7"></span>περιέξῃ καὶ διαλείπων πυρία τοῖσιν ἀσκίοισι θερμὸν ὕδωρ
<span class="lb" data-page="15.862" data-line="8" id="l15.862.8"></span>ἐγχέων καὶ περιτείνων σινδόνιον,ἐπανάκλινε αὐτόν. κοιλίην
<span class="lb" data-page="15.862" data-line="9" id="l15.862.9"></span>δὲ μὴ λίην λύσῃς ἢν μὴ βαλάνῳ, ἢν μὴ πολὺν χρόνον
<span class="lb" data-page="15.862" data-line="10" id="l15.862.10"></span>ᾖ ἀδιαχώρητος ἐοῦσα. καὶ ἢν μέν τί σοι ἐπιδιδῷ
<span class="lb" data-page="15.862" data-line="11" id="l15.862.11"></span>ἐπὶ τὸ βέλτιον· εἰ δὲ μὴ, τοῦ μόδου τῆς ῥίζης τρίβων
<span class="lb" data-page="15.862" data-line="12" id="l15.862.12"></span>ἐν οἴνῳ εὐώδει καὶ δαῦκον πίνειν δίδου πρωῒ νήστει πρὸ
<span class="lb" data-page="15.862" data-line="13" id="l15.862.13"></span>τοῦ βρέχειν καὶ ταχὺ ἐπὶ τούτοισι τὸ ἄλευρον ἑφθὸν
<span class="lb" data-page="15.862" data-line="14" id="l15.862.14"></span>χλιαρὸν ἐσθιέτω ὡς πλεῖστον καὶ οἶνον ὁκόταν βούληται
<span class="lb" data-page="15.862" data-line="15" id="l15.862.15"></span>εὔκρητον ἐπιπινέτω. καὶ ἢν μέν σοι ἐπιδιδῷ ἐπὶ τὸ βέλτιον·
<span class="lb" data-page="15.862" data-line="16" id="l15.862.16"></span>ἢν δὲ μὴ, προλέγειν.
</blockquote>
<span class="lb rule" data-page="15.862" data-line="17" id="l15.862.17"></span>
            <span class="pb" data-page="15.863" id="p15.863"></span>
            <p>
<span class="lb" data-page="15.863" data-line="1" id="l15.863.1"></span>Καὶ ὁ λόγος ἀδιορίστως εἴρηται μετὰ τοῦ καὶ
<span class="lb" data-page="15.863" data-line="2" id="l15.863.2"></span>ἀκύρως ἔνια τῶν ὀνομάτων γεγράφθαι· τὸ γὰρ ὑπὸ τοῦ
<span class="lb" data-page="15.863" data-line="3" id="l15.863.3"></span>πόνου δάκνεσθαι τοὺς τένοντας ἀκύρως λέλεκται, δριμέσι
<span class="lb" data-page="15.863" data-line="4" id="l15.863.4"></span>χυμοῖς πρέποντος τοῦ δάκνειν ῥήματος, οὐ τοῖς πόνοις. καὶ
<span class="lb" data-page="15.863" data-line="5" id="l15.863.5"></span>μέντοι καὶ κατὰ τὴν ἀρχὴν τῆς ῥήσεως ἐπὶ τοῦ σφοδρῶς
<span class="lb" data-page="15.863" data-line="6" id="l15.863.6"></span>ἔμπροσθεν ἀντισπῶνται, μετὰ ταῦτά φησι, ξηραινομένων
<span class="lb" data-page="15.863" data-line="7" id="l15.863.7"></span>τῶν τενόντων οὐρωδέων, οἳ παχύτεροι τὴν ῥάχιν συνέχουσι·
<span class="lb" data-page="15.863" data-line="8" id="l15.863.8"></span>τοὺς ἄχρι τοῦ οὐραίου καλέσας οὕτως, ὀνομάζουσι δὲ οὐραῖον
<span class="lb" data-page="15.863" data-line="9" id="l15.863.9"></span>τὸ πέρας τοῦ ὀστέου. εἰ δ᾿ ἀμφότερα τὰ μέρη δηλῶσαι
<span class="lb" data-page="15.863" data-line="10" id="l15.863.10"></span>βούλεται τεινόμενα καὶ περὶ τὰ πρόσω καὶ ὀπίσω,
<span class="lb" data-page="15.863" data-line="11" id="l15.863.11"></span>τέτανον ἐπιτείνασθαι δυνατὸν, καθάπερ ὀλίγον ἔμπροσθεν
<span class="lb" data-page="15.863" data-line="12" id="l15.863.12"></span>ἔφη, τετάνοισι δὲ ὀσφύος. οὐκ ἀσφαλῶς δὲ οὐδὲ τῇ πέψει
<span class="lb" data-page="15.863" data-line="13" id="l15.863.13"></span>τῶν οὔρων, τὴν ῥᾳστώνην τῶν παθῶν προγινώσκει· πυρετώδους
<span class="lb" data-page="15.863" data-line="14" id="l15.863.14"></span>γὰρ νοσήματος ἀπεψίαι διὰ τῶν οὔρων δηλοῦνται
<span class="lb" data-page="15.863" data-line="15" id="l15.863.15"></span>σαφῶς, τῶν δὲ κατὰ τοὺς μῦς οὐκ ἀσφαλὴς ἡ διὰ τῶν οὔρων
<span class="lb" data-page="15.863" data-line="16" id="l15.863.16"></span>σημείωσίς ἐστιν. ἀλλὰ τοῦτο μὲν μικρόν· τὸ δ᾿ οἶνον
<span class="lb" data-page="15.863" data-line="17" id="l15.863.17"></span>αὐτοῖς διδόναι χωρὶς τοῦ διορίσασθαι πότερον ὑπὸ ψύξεως
<span class="pb" data-page="15.864" id="p15.864"></span>
<span class="lb" data-page="15.864" data-line="1" id="l15.864.1"></span>ἔπαθον ἢ δι᾿ ἄλλην τινὰ αἰτίαν οὐ σμικρὸν ἁμάρτημά ἐστιν,
<span class="lb" data-page="15.864" data-line="2" id="l15.864.2"></span>ἀλλὰ καὶ πάνυ προπετές. ἀλόγως δ᾿ εἴρηται καὶ τὸ, κοιλίην
<span class="lb" data-page="15.864" data-line="3" id="l15.864.3"></span>δὲ μὴ λύειν, εἰ μὴ βαλάνῳ· λυθείη γὰρ ἄν ποτε ἐπὶ
<span class="lb" data-page="15.864" data-line="4" id="l15.864.4"></span>τοῖς τοιούτοις ὠφελίμως. τὰ δ᾿ ἄλλα τῆς ῥήσεως δῆλα.
</p>
<span class="lb rule" data-page="15.864" data-line="5" id="l15.864.5"></span>
          </article>

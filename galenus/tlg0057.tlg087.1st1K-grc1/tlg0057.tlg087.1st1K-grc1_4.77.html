<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.77">
<span class="pb page1" data-page="15.865" id="p15.865"></span>
<span class="milestone ed1page page1" data-n="5.109" data-unit="ed1page" id="ed1page.5.109"></span>
<span class="milestone ed2page page1" data-n="8.165" data-unit="ed2page" id="ed2page.8.165"></span>
<span class="lb head" data-page="15.865" data-line="9" id="l15.865.9"></span>
            <blockquote class="quote lemma">
<span class="lb" data-page="15.865" data-line="10" id="l15.865.10"></span>Ὁκόσοι δ᾿ ἐξ ἀποστημάτων ἢ φλεβοῤῥαγίης ἢ δι᾿ ἀκρησίην
<span class="lb" data-page="15.865" data-line="11" id="l15.865.11"></span>ἢ δι᾿ ἄλλην τινὰ ἰσχυρὰν αἰτίαν ἔμπυοι γίνονται, μὴ δίδου
<span class="lb" data-page="15.865" data-line="12" id="l15.865.12"></span>ἐλλέβορον τοῖσι τοιουτέοισιν· οὐδὲν γὰρ ὠφελήσει,
<span class="lb" data-page="15.865" data-line="13" id="l15.865.13"></span>καὶ ἤν τι πάθῃ, αἴτιον δόξειεν εἶναι ὁ ἐλλέβορος. ἢν δὲ
<span class="lb" data-page="15.865" data-line="14" id="l15.865.14"></span>διαλύηται τὸ σῶμα ἢ πόνος ἐν κεφαλῇ ἢ ἐμπεπλασμένα
<span class="lb" data-page="15.865" data-line="15" id="l15.865.15"></span>τὰ οὔατα ἢ ῥὶς ἢ πτυαλισμὸς ἢ τῶν γονάτων βάρος ἢ
<span class="lb" data-page="15.865" data-line="16" id="l15.865.16"></span>σώματος ὄγκος παρὰ τὸ ἔθος, ὅ τι ἂν συμβαίνῃ, μήθ᾿
<span class="lb" data-page="15.865" data-line="17" id="l15.865.17"></span>ὑπὸ πότων, μήθ᾿ ὑπὸ ἀφροδισίων, μήθ᾿ ὑπὸ λύπης, μήθ᾿
<span class="pb" data-page="15.866" id="p15.866"></span>
<span class="lb" data-page="15.866" data-line="1" id="l15.866.1"></span>ὑπὸ φροντίδων, μήθ᾿ ὑπὸ ἀγρυπνιῶν· κᾒν μέν τι τουτέων
<span class="lb" data-page="15.866" data-line="2" id="l15.866.2"></span>ἔχῃ αἴτιον, πρὸς τοῦτο ποιέεσθαι τὴν θεραπείαν.
</blockquote>
<span class="lb rule" data-page="15.866" data-line="3" id="l15.866.3"></span>
            <p>
<span class="lb" data-page="15.866" data-line="4" id="l15.866.4"></span>Φλεβοῤῥαγίην μὲν λέγει τὴν ῥῆξιν τῶν φλεβῶν. ὅτι
<span class="lb" data-page="15.866" data-line="5" id="l15.866.5"></span>δ᾿ οὔτε τοὺς ἐκ τοιαύτης αἰτίας ἐμπύους γενομένους ἐλλεβορίζειν
<span class="lb" data-page="15.866" data-line="6" id="l15.866.6"></span>προσῆκεν οὔτε τοὺς ἐξ ἀποστημάτων οὔτε τοὺς ἐξ
<span class="lb" data-page="15.866" data-line="7" id="l15.866.7"></span>ἄλλης αἰτίας εὔδηλον· οἱ δὲ δι᾿ ἀκρασίαν ἔμπυοι, κακῶς ἐν
<span class="lb" data-page="15.866" data-line="8" id="l15.866.8"></span>τῷ νῦν εἴρηται καταλόγῳ, τῆς ἀκρασίης αὐτῆς καθ᾿ ἑαυτὴν
<span class="lb" data-page="15.866" data-line="9" id="l15.866.9"></span>βλαπτούσης τοὺς ἀκρατεῖς, οἷον πλησμονῆς, ἀπεψίας, οἰνοφλυγίας,
<span class="lb" data-page="15.866" data-line="10" id="l15.866.10"></span>ἀφροδισίων πολλῶν καὶ ἀγρυπνιῶν, ὅσα τε ἄλλα
<span class="lb" data-page="15.866" data-line="11" id="l15.866.11"></span>τοιαῦτα. προειπὼν δὲ τίσιν ἐλλέβορον οὐ χρὴ διδόναι φησίν·
<span class="lb" data-page="15.866" data-line="12" id="l15.866.12"></span>ἢν διαλύηται τὸ σῶμα, τουτέστιν ἐὰν ἔκλυτον ἱκανῶς
<span class="lb" data-page="15.866" data-line="13" id="l15.866.13"></span>γένηται, χωρὶς προφάσεως δηλονότι ἢ πόνος ἐν κεφαλῇ
<span class="lb" data-page="15.866" data-line="14" id="l15.866.14"></span>χρόνιος καὶ δύσλυτος (ὑπακοῦσαι γάρ σε τοῦτο κᾀν τῷ τῆς
<span class="lb" data-page="15.866" data-line="15" id="l15.866.15"></span>κεφαλῆς χρὴ πόνῳ καὶ τοῖς ἐφεξῆς εἰρημένοις ἅπασι, τοῖς
<span class="lb" data-page="15.866" data-line="16" id="l15.866.16"></span>ἐμπεπλασμένοις ὠσὶ καὶ ῥινὶ καὶ τῷ πτυαλισμῷ) προστίθησι
<span class="lb" data-page="15.866" data-line="17" id="l15.866.17"></span>δὲ γονάτων βάρος καὶ πόνον καὶ σώματος ὄγκον παρὰ
<span class="pb" data-page="15.867" id="p15.867"></span>
<span class="lb" data-page="15.867" data-line="1" id="l15.867.1"></span>τὸ ἔθος· ἐπὶ πάντων γὰρ τούτων ἄνευ φανερᾶς αἰτίας γενομένων
<span class="lb" data-page="15.867" data-line="2" id="l15.867.2"></span>ἐλλεβορίζειν συμβουλεύει, διελών τε τὸν καθόλου
<span class="lb" data-page="15.867" data-line="3" id="l15.867.3"></span>τοῦτον λόγον εἰς τὰ κατὰ μέρος ἔφη, μήθ᾿ ὑπ᾿ ἀφροδισίων,
<span class="lb" data-page="15.867" data-line="4" id="l15.867.4"></span>μήθ᾿ ὑπὸ λύπης, μήθ᾿ ὑπὸ φροντίδος ἢ ἀγρυπνιῶν, τῶν εἰρημένων
<span class="lb" data-page="15.867" data-line="5" id="l15.867.5"></span>γεγονότων· εἰ γὰρ ἐκ τούτων τινὸς εἴη γεγονότα,
<span class="lb" data-page="15.867" data-line="6" id="l15.867.6"></span>πρὸς τὸ ποιῆσαν αἴτιον ἁρμόττεσθαι κελεύει. τίνα δ᾿ ἐκ
<span class="lb" data-page="15.867" data-line="7" id="l15.867.7"></span>τούτων ἁπάντων ὧν εἶπεν ἀληθῶς ἀκριβῶς εἴρηται καὶ τίνα
<span class="lb" data-page="15.867" data-line="8" id="l15.867.8"></span>μὴ μεμαθήκατε κᾀκ τῶν Ἱπποκράτους βιβλίων καὶ τῶν
<span class="lb" data-page="15.867" data-line="9" id="l15.867.9"></span>ἡμετέρων πραγματειῶν.
</p>
<span class="lb rule" data-page="15.867" data-line="10" id="l15.867.10"></span>
          </article>

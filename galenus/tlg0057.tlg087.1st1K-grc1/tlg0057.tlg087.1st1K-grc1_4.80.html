<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.80">
<span class="pb page1" data-page="15.871" id="p15.871"></span>
<span class="milestone ed1page page1" data-n="5.110" data-unit="ed1page" id="ed1page.5.110"></span>
<span class="milestone ed2page page1" data-n="8.167" data-unit="ed2page" id="ed2page.8.167"></span>
<span class="lb head" data-page="15.871" data-line="8" id="l15.871.8"></span>
            <blockquote class="quote lemma">
<span class="lb" data-page="15.871" data-line="9" id="l15.871.9"></span>Σκόροδον φῦσαν καὶ θέρμην περὶ τὸν θώρηκα καὶ κεφαλῆς
<span class="lb" data-page="15.871" data-line="10" id="l15.871.10"></span>βάρος καὶ ἄσην καὶ εἴ τι ἄλλο ἄλγημα εἴη μεμαθηκὸς πρόσθεν,
<span class="lb" data-page="15.871" data-line="11" id="l15.871.11"></span>παροξύνειεν ἄν· οὐρητικὸν δὲ καὶ τοῦτο ἔχει ἀγαθόν.
<span class="lb" data-page="15.871" data-line="12" id="l15.871.12"></span>ἄριστον δ᾿ αὐτοῦ φαγέειν ἢ μέλλοντι ἐς πόσιν ἰέναι
<span class="lb" data-page="15.871" data-line="13" id="l15.871.13"></span>ἢ μεθύοντι.
</blockquote>
<span class="lb rule" data-page="15.871" data-line="14" id="l15.871.14"></span>
            <p>
<span class="lb" data-page="15.871" data-line="15" id="l15.871.15"></span>Εἰ τῇ πείρᾳ χρὴ κρίνειν ἓν ἕκαστον τῶν ἐσθιομένων,
<span class="lb" data-page="15.871" data-line="16" id="l15.871.16"></span>οὐκ ἂν ὀρθῶς λέγοιτο φυσῶδες εἶναι τὸ σκόροδον, οὐδὲ θέρμης
<span class="lb" data-page="15.871" data-line="17" id="l15.871.17"></span>πλείονος ἢ κατὰ κρόμμυον, αἴσθησιν φέρον τοῖς φαγοῦσιν,
<span class="lb" data-page="15.871" data-line="18" id="l15.871.18"></span>οὔτ᾿ ἐν ἄλλῳ τινὶ μέρει τοῦ σώματος οὔτ᾿ ἐν τῷ
<span class="pb" data-page="15.872" id="p15.872"></span>
<span class="lb" data-page="15.872" data-line="1" id="l15.872.1"></span>θώρακι· κατὰ δὲ τὸν αὐτὸν τρόπον οὐδ᾿ ἄσης, καὶ μάλιστα,
<span class="lb" data-page="15.872" data-line="2" id="l15.872.2"></span>ἄν τις αὐτὸ βραχὺ προαποζέσας προσάρηται. τὰ δὲ πολλὰ
<span class="lb" data-page="15.872" data-line="3" id="l15.872.3"></span>τῶν ἐδεσμάτων, ὅταν μὲν πληθωρικὸν ᾖ τὸ σῶμα, θερμαίνει,
<span class="lb" data-page="15.872" data-line="4" id="l15.872.4"></span>ὅταν δὲ προκεκενωμένον ᾖ, ξηραίνει γε ἱκανῶς. ἡμάρτηκεν
<span class="lb" data-page="15.872" data-line="5" id="l15.872.5"></span>οὖν ὁ συγγραφεὺς τοῦ βιβλίου, χωρὶς διορισμοῦ τὴν
<span class="lb" data-page="15.872" data-line="6" id="l15.872.6"></span>ἀπόφασιν ποιησάμενος· ἄμεινον γὰρ ἦν διορίσαι, καθὸ λέλεκται,
<span class="lb" data-page="15.872" data-line="7" id="l15.872.7"></span>νυνὶ δὲ ἁπλῶς εἰπὼν ἀπεφήνατο περὶ σκορόδου·
<span class="lb" data-page="15.872" data-line="8" id="l15.872.8"></span>βέλτιον δ᾿ ἦν εἰπεῖν ξηραίνειν καὶ θερμαίνειν αὐτὸ καὶ ἄφυσον
<span class="lb" data-page="15.872" data-line="9" id="l15.872.9"></span>εἶναι· οὐ κατὰ γὰρ ἀδιορίστου ἀποφαίνεσθαι ἔθος ἐστίν.
<span class="lb" data-page="15.872" data-line="10" id="l15.872.10"></span>προσυπακούειν δ᾿ ὅταν ἐν καιρῷ δοθῇ, ὃ τῷ προπαρεσκευασμένῳ
<span class="lb" data-page="15.872" data-line="11" id="l15.872.11"></span>τῷ σώματι δηλοῖ· προπαρασκευάζεται δὲ μήτε πληθωρικὸν
<span class="lb" data-page="15.872" data-line="12" id="l15.872.12"></span>μήτε κακόχυμον ὄν. οὐκ ὀρθῶς οὖν οὐδὲ κεφαλῆς
<span class="lb" data-page="15.872" data-line="13" id="l15.872.13"></span>βάρος ὑπ᾿ αὐτοῦ γίνεσθαί φησιν· ἐὰν γὰρ προκενώσας
<span class="lb" data-page="15.872" data-line="14" id="l15.872.14"></span>τὸ σῶμα προσενέγκῃ σκόροδον καὶ κεφαλῆς βάρος ἰάσῃ καὶ
<span class="lb" data-page="15.872" data-line="15" id="l15.872.15"></span>παντὸς ἄλλου μορίου. θαυμάζω δὲ πῶς ἃ μέχρι τοῦ νῦν
<span class="lb" data-page="15.872" data-line="16" id="l15.872.16"></span>διῆλθεν ἐπ᾿ αὐτοῦ προειπὼν ἐφεξῆς φησιν· ἄριστον δ᾿ αὐτὸ
<span class="lb" data-page="15.872" data-line="17" id="l15.872.17"></span>φαγεῖν μέλλοντι ἐπὶ πόσιν ἰέναι ἢ μεθύοντι. φαίνεται δὲ
<span class="pb" data-page="15.873" id="p15.873"></span>
<span class="lb" data-page="15.873" data-line="1" id="l15.873.1"></span>ἐκ τούτων οὔτε κραιπάλην οὔτε μέθην ἐργαζόμενον, ἀλλὰ
<span class="lb" data-page="15.873" data-line="2" id="l15.873.2"></span>καὶ προφυλακτικὸν αὐτῶν ὑπάρχον, ὡς καὶ βάρος ὦσαι δύνασθαι
<span class="lb" data-page="15.873" data-line="3" id="l15.873.3"></span>καὶ θεραπευτικὸν γενέσθαι φυσῶν. ἀληθῆ μὲν
<span class="lb" data-page="15.873" data-line="4" id="l15.873.4"></span>ταῦτα εἶπε καὶ προσέτι τῶν οὐρητικῶν εἶναι <span class="milestone ed2page" data-n="8.168" data-unit="ed2page" id="ed2page.8.168"></span>φαρμάκων
<span class="lb" data-page="15.873" data-line="5" id="l15.873.5"></span>αὐτό· ψευδῶς δὲ τἄλλα προσέθηκεν, ἅμα καὶ τῷ
<span class="lb" data-page="15.873" data-line="6" id="l15.873.6"></span>μαχόμενα λέγειν αὐτά.
</p>
<span class="lb rule" data-page="15.873" data-line="7" id="l15.873.7"></span>
          </article>

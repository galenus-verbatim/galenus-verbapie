<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.86">
<span class="pb page1" data-page="15.877" id="p15.877"></span>
<span class="milestone ed1page page1" data-n="5.111" data-unit="ed1page" id="ed1page.5.111"></span>
<span class="milestone ed2page page1" data-n="8.169" data-unit="ed2page" id="ed2page.8.169"></span>
<span class="lb head" data-page="15.877" data-line="11" id="l15.877.11"></span>
            <blockquote class="quote lemma">
<span class="lb" data-page="15.877" data-line="12" id="l15.877.12"></span>Σιλφίου δὲ καυλὸς καὶ ὀπὸς ἔστι μὲν οἷσι μάλιστα, τοῖσι
<span class="lb" data-page="15.877" data-line="13" id="l15.877.13"></span>δὲ ἀπείροισιν οὐ διέρχεται τῇ κοιλίῃ· ἀλλὰ καλέεται ξηρὴ
<span class="lb" data-page="15.877" data-line="14" id="l15.877.14"></span>χολέρη, μάλιστα δὲ γίνεται, ἢν μετὰ πολλοῦ τυροῦ
<span class="lb" data-page="15.877" data-line="15" id="l15.877.15"></span>μιχθῇ ἢ κρεηφαγίης βοείων κρεῶν.
</blockquote>
<span class="lb rule" data-page="15.877" data-line="16" id="l15.877.16"></span>
            <p>
<span class="lb" data-page="15.877" data-line="17" id="l15.877.17"></span>Τὴν ῥίζαν τοῦ σιλφίου καλεῖν ἔθος ἐστὶ τοῖς ἀνθρώποις
<span class="lb" data-page="15.877" data-line="18" id="l15.877.18"></span>ὁμωνύμως ὅλῃ τῇ βοτάνῃ. ταύτην δέ φησι καὶ προσέτι
<span class="pb" data-page="15.878" id="p15.878"></span>
<span class="lb" data-page="15.878" data-line="1" id="l15.878.1"></span>τὸν ὀπὸν τῆς πόας τοῖς ἀπείροις, τουτέστι τοῖς ἀήθεσι, ξηρὰν
<span class="lb" data-page="15.878" data-line="2" id="l15.878.2"></span>ἐργάζεσθαι χολέραν· ἥτις δ᾿ ἐστὶν αὕτη μετ᾿ ὀλίγον
<span class="lb" data-page="15.878" data-line="3" id="l15.878.3"></span>αὐτὸς διδάξει γράφων ὡδί· χολέρης δὲ ξηρῆς ἡ γαστὴρ πεφύσηται
<span class="lb" data-page="15.878" data-line="4" id="l15.878.4"></span>καὶ ψόφοι ἔνεισιν. εὔδηλον οὖν ὅτι πνεῦμα φυσῶδες
<span class="lb" data-page="15.878" data-line="5" id="l15.878.5"></span>ἀθροίζεται κατὰ τὴν κοιλίην ἐκ τῆς τοῦ σιλφίου προσφορᾶς,
<span class="lb" data-page="15.878" data-line="6" id="l15.878.6"></span>ἔστι δὲ δριμὺ καὶ καυσῶδες τοῦτο. τί δὴ οὖν σημαίνει
<span class="lb" data-page="15.878" data-line="7" id="l15.878.7"></span>τὸ ἔστι μὲν οἷσιν, οὐδὲν ἐκ τῆς λέξεως σαφὲς καὶ
<span class="lb" data-page="15.878" data-line="8" id="l15.878.8"></span>διὰ τοῦτο ἐξηγούμενός τις ἕκαστον τούτων ἐρεῖ τὸ πιθανώτατον
<span class="lb" data-page="15.878" data-line="9" id="l15.878.9"></span>ἑαυτῷ φαινόμενον· ἄπορον γὰρ τὸ κατὰ λόγον ἐρεῖν
<span class="lb" data-page="15.878" data-line="10" id="l15.878.10"></span>ἐν τοῖς <span class="milestone ed2page" data-n="8.170" data-unit="ed2page" id="ed2page.8.170"></span>τοιούτοις. μάλιστα δὲ γίγνεται, ἢν μετὰ
<span class="lb" data-page="15.878" data-line="11" id="l15.878.11"></span>πολλοῦ τυροῦ μιχθείη ἢ κρεηφαγίης βοείων κρεῶν. τὴν
<span class="lb" data-page="15.878" data-line="12" id="l15.878.12"></span>ξηρὰν χολέρην αὐτῷ κεκλημένην μάλιστα γίγνεσθαί φησι
<span class="lb" data-page="15.878" data-line="13" id="l15.878.13"></span>τοῖς τὸ σίλφιον ἅμα τῷ τυρῷ πλέον προσενεγκαμένοις ἢ
<span class="lb" data-page="15.878" data-line="14" id="l15.878.14"></span>βοείοις κρέασιν ἡ γὰρ ἐκ τοῦ σιλφίου γεννωμένη φῦσα τοῖς
<span class="lb" data-page="15.878" data-line="15" id="l15.878.15"></span>ἐμπλαστικοῖς καὶ βραδυπόροις ἐδέσμασι μιχθεῖσα μένει
<span class="lb" data-page="15.878" data-line="16" id="l15.878.16"></span>κατὰ τὴν γαστέρα μὴ διεξερχομένη.
</p>
<span class="lb rule" data-page="15.878" data-line="17" id="l15.878.17"></span>
          </article>

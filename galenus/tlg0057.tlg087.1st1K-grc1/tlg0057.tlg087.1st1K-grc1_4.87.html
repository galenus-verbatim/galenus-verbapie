<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.87">
<span class="pb page1" data-page="15.879" id="p15.879"></span>
<span class="milestone ed1page page1" data-n="5.111" data-unit="ed1page" id="ed1page.5.111"></span>
<span class="milestone ed2page page1" data-n="8.170" data-unit="ed2page" id="ed2page.8.170"></span>
<span class="lb head" data-page="15.879" data-line="1" id="l15.879.1"></span>
            <blockquote class="quote lemma">
<span class="lb" data-page="15.879" data-line="2" id="l15.879.2"></span>Τὰ μὲν γὰρ μελαγχολικὰ καὶ παροξυνθείη ἂν παθήματα
<span class="lb" data-page="15.879" data-line="3" id="l15.879.3"></span>ὑπὸ βοείων κρεῶν ἐδωδῆς· ἀνυπέρβλητος γὰρ ἡ φύσις
<span class="lb" data-page="15.879" data-line="4" id="l15.879.4"></span>αὐτέων καὶ οὐ τῆς τυχούσης κοιλίης καταπέψαι· βέλτιστα
<span class="lb" data-page="15.879" data-line="5" id="l15.879.5"></span>δὲ ἂν ἀπαλλάσσοιεν, εἰ διέφθοισί τε χρέοιντο καὶ ὡς
<span class="lb" data-page="15.879" data-line="6" id="l15.879.6"></span>παλαιοτάτοισι.
</blockquote>
<span class="lb rule" data-page="15.879" data-line="7" id="l15.879.7"></span>
            <p>
<span class="lb" data-page="15.879" data-line="8" id="l15.879.8"></span>Ἦν μὲν αὐτῷ περὶ σιλφίου δυνάμεως ὁ λόγος, ἐπέμιξε
<span class="lb" data-page="15.879" data-line="9" id="l15.879.9"></span>δὲ τούτῳ τὴν τῶν βοείων κρεῶν ἐδωδὴν καὶ μετὰ ταῦτα
<span class="lb" data-page="15.879" data-line="10" id="l15.879.10"></span>ἑξῆς ἐπ᾿ αὐτὰ μεταβὰς τὰ μελαγχολικὰ πάθη παροξυνθήσεσθαί
<span class="lb" data-page="15.879" data-line="11" id="l15.879.11"></span>φησιν ὑπ᾿ αὐτῶν· εἶθ᾿ ἑξῆς ὡς ἂν ἐπαναδιπλοῦς αἰτίας
<span class="lb" data-page="15.879" data-line="12" id="l15.879.12"></span>ἀποδιδοὺς τοῦτό φησιν· ἀνυπέρβλητος γὰρ ἡ φύσις
<span class="lb" data-page="15.879" data-line="13" id="l15.879.13"></span>αὐτῶν. ἐχρήσατο μὲν οὖν τῷ γὰρ συνδέσμῳ, καθάπερ οἱ
<span class="lb" data-page="15.879" data-line="14" id="l15.879.14"></span>τὰς αἰτίας ὧνπερ εἰρήκασι λέγοντες· οὐ μὴν αὐτοῦ γε τοῦ
<span class="lb" data-page="15.879" data-line="15" id="l15.879.15"></span>παροξύνεσθαι τὰ μελαγχολικὰ πρὸς τῶν βοείων κρεῶν εἶπεν
<span class="lb" data-page="15.879" data-line="16" id="l15.879.16"></span>αἰτίαν, τινὰ δὲ ἄλλην κοινοτέραν τὴν κατὰ τὸ δυσκατέργαστον
<span class="lb" data-page="15.879" data-line="17" id="l15.879.17"></span>τῆς φύσεως καὶ ἰσχυρόν· ἡ γὰρ ἀνυπέρβλητος φύσις
<span class="lb" data-page="15.879" data-line="18" id="l15.879.18"></span>ἐστὶν, ἣν οὐκ ἄν τις ὑπερβάλλοιτο. βέλτιστα δὲ ἂν ἀπαλλάσσοιεν,
<span class="pb" data-page="15.880" id="p15.880"></span>
<span class="lb" data-page="15.880" data-line="1" id="l15.880.1"></span>εἰ διέφθοισί τε χρέοιντο καὶ ὡς παλαιοτάτοισι.
<span class="lb" data-page="15.880" data-line="2" id="l15.880.2"></span>καὶ τοῦτο καθολικωτέραν ἔχει τὴν συμβουλὴν, οὐ κατὰ τὰ
<span class="lb" data-page="15.880" data-line="3" id="l15.880.3"></span>μελαγχολικά· τοῖς γὰρ βοείοις κρέασιν ἄμεινον χρῆσθαι διέφθοις
<span class="lb" data-page="15.880" data-line="4" id="l15.880.4"></span>τε καὶ παλαιοῖς, ὥσπερ τοῖς ἄλλοις ἅπασι δυσπέπτοις.
<span class="lb" data-page="15.880" data-line="5" id="l15.880.5"></span>οὐ κυρίως δὲ ἐχρήσατο τῇ βέλτιστα λέξει· οὔτε γὰρ οἱ
<span class="lb" data-page="15.880" data-line="6" id="l15.880.6"></span>μελαγχολικῶς νοσοῦντες οὔτ᾿ ἄλλος τις ἄνθρωπος ὑγιαίνων
<span class="lb" data-page="15.880" data-line="7" id="l15.880.7"></span>ἢ νοσῶν βέλτιστα ἂν ἀπαλλάσσοι βόεια δίεφθα καὶ παλαιὰ
<span class="lb" data-page="15.880" data-line="8" id="l15.880.8"></span>προσφερόμενος, τῶν γὰρ ἐσθιόντων εἰσὶν αὐτὰ πάντων οὐκ
<span class="lb" data-page="15.880" data-line="9" id="l15.880.9"></span>ἀγαθὴ τροφή· ἀλλ᾿ ἧττον τῶν ἄλλων οἱ τὰ τοιαῦτα προσφερόμενοι
<span class="lb" data-page="15.880" data-line="10" id="l15.880.10"></span>βλάπτονται. μεταθεὶς οὖν τὸ βέλτιστα καὶ ποιήσας
<span class="lb" data-page="15.880" data-line="11" id="l15.880.11"></span>ἥκιστα τὸν λόγον ἄμεμπτον ἐργάσῃ.
</p>
<span class="lb rule" data-page="15.880" data-line="12" id="l15.880.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.88">
<span class="pb page1" data-page="15.880" id="p15.880"></span>
<span class="milestone ed1page page1" data-n="5.111" data-unit="ed1page" id="ed1page.5.111"></span>
<span class="milestone ed2page page1" data-n="8.170" data-unit="ed2page" id="ed2page.8.170"></span>
<span class="lb head" data-page="15.880" data-line="13" id="l15.880.13"></span>
            <blockquote class="quote lemma">
<span class="lb" data-page="15.880" data-line="14" id="l15.880.14"></span>Αἴγεια δὲ κρέα ὅσα τε ἐν βοείοισιν ἔνι κακὰ, ἅπαντ᾿ ἔχει
<span class="lb" data-page="15.880" data-line="15" id="l15.880.15"></span>τήν τε ἀπεψίην· καὶ φυσωδέστερα καὶ ἐρευγματωδέστερα
<span class="lb" data-page="15.880" data-line="16" id="l15.880.16"></span>καὶ χολέρην ποιέει. ἔστι δὲ τὰ εὐωδέστατα στερεὰ καὶ
<span class="lb" data-page="15.880" data-line="17" id="l15.880.17"></span>ἥδιστα, ταῦτ᾿ ἄριστα δίεφθα καὶ ψυχρά· τὰ δ᾿ ἀηδέστατα
<span class="pb" data-page="15.881" id="p15.881"></span>
<span class="lb" data-page="15.881" data-line="1" id="l15.881.1"></span>καὶ δυσώδεα καὶ σκληρὰ, ταῦτα κάκιστα καὶ τὰ πρόσφατα.
<span class="lb" data-page="15.881" data-line="2" id="l15.881.2"></span>βέλτιστα δὲ ἐπὶ τῇ θερινῇ, μετοπωρινῇ δὲ κάκιστα.
</blockquote>
<span class="lb rule" data-page="15.881" data-line="3" id="l15.881.3"></span>
            <p>
<span class="lb" data-page="15.881" data-line="4" id="l15.881.4"></span><span class="milestone ed2page" data-n="8.171" data-unit="ed2page" id="ed2page.8.171"></span>Κἀνταῦθα πάλιν εἶπε τὴν αἰτίαν τοῦ τῶν
<span class="lb" data-page="15.881" data-line="5" id="l15.881.5"></span>βοείων κρεῶν εἶναι φαυλότερα τὰ αἴγεια· δύσπεπτα γὰρ
<span class="lb" data-page="15.881" data-line="6" id="l15.881.6"></span>ὁμοίως ὄντα τὰ αἴγεια, φυσωδέστερα τῶν βοείων εἰσὶν, ἐρυγάς
<span class="lb" data-page="15.881" data-line="7" id="l15.881.7"></span>τε πολλάκις ποιεῖ μοχθηρὰν ἐχούσας ποιότητα. δριμύτερα
<span class="lb" data-page="15.881" data-line="8" id="l15.881.8"></span>δ᾿ ὄντα καὶ θερμότερα τῶν βοείων, εἰ ἀπεπτηθῇ καὶ
<span class="lb" data-page="15.881" data-line="9" id="l15.881.9"></span>χολέραν ἐργάζεται· διὸ καὶ ψυχρὰ μᾶλλον ἢ θερμὰ δεῖ
<span class="lb" data-page="15.881" data-line="10" id="l15.881.10"></span>ἐσθίειν αὐτά. βέλτιστα δ᾿ ἐστὶ τῇ θερινῇ, μετοπωρινῇ δὲ
<span class="lb" data-page="15.881" data-line="11" id="l15.881.11"></span>κάκιστα. βέλτιστα δ᾿ εἶναί φησι σφῶν αὐτῶν τὰ κρέα τῶν
<span class="lb" data-page="15.881" data-line="12" id="l15.881.12"></span>αἰγῶν, οὐ γὰρ δὴ τῶν ἄλλων γε κρεῶν. ἐχρῆν μὲν οὖν
<span class="lb" data-page="15.881" data-line="13" id="l15.881.13"></span>ὅσον ἐπὶ τῇ ὥρᾳ φαυλότατα διὰ τὴν κρᾶσιν εἶναι συμβαίνει
<span class="lb" data-page="15.881" data-line="14" id="l15.881.14"></span>δὲ βελτίονα τὴν τροφὴν αὐταῖς κατὰ τὸ θέρος εἶναι
<span class="lb" data-page="15.881" data-line="15" id="l15.881.15"></span>καθάπερ τὰ ποηφάγα τῶν ζώων μοχθηρὰ, διὰ τὸ μηκέτι
<span class="lb" data-page="15.881" data-line="16" id="l15.881.16"></span>ἔχειν τὴν πόαν χλωράν· ταῖς δ᾿ αἰξὶν ἐπιτηδειοτάτη τροφή
<span class="lb" data-page="15.881" data-line="17" id="l15.881.17"></span>τῶν δένδρων οἱ βλαστοὶ καὶ καυλοί ἐστιν, οὓς ἐπὶ τῇ τελευτῇ
<span class="lb" data-page="15.881" data-line="18" id="l15.881.18"></span>τοῦ ἦρος ἔχει δαψιλεῖς κατὰ τὸ θέρος. ὅτι δὲ τροφὴ
<span class="pb" data-page="15.882" id="p15.882"></span>
<span class="lb" data-page="15.882" data-line="1" id="l15.882.1"></span>πλεῖστον δύναται πρὸς τὴν τῶν κρεῶν ἐπιτηδειότητα κᾀκ
<span class="lb" data-page="15.882" data-line="2" id="l15.882.2"></span>τῶν ἀλωπέκων ἔνεστί σοι μαθεῖν ἐν φθινοπώρῳ μάλιστα
<span class="lb" data-page="15.882" data-line="3" id="l15.882.3"></span>καλλίστην ἐχουσῶν διὰ τὰς σταφυλὰς σάρκα· οὕτως δὲ καὶ
<span class="lb" data-page="15.882" data-line="4" id="l15.882.4"></span>τὸ στρουθίον ἡ συκαλὶς καλλίστην ἔχει τὴν σάρκα. φθινοπώρου
<span class="lb" data-page="15.882" data-line="5" id="l15.882.5"></span>τοίνυν αἱ αἶγες ἀποροῦσαι τροφῆς ἐπιτηδείου χειρίστην
<span class="lb" data-page="15.882" data-line="6" id="l15.882.6"></span>καὶ ἰσχνοτάτην ἔχουσι τὴν σάρκα· κατὰ δὲ τὸν χειμῶνα
<span class="lb" data-page="15.882" data-line="7" id="l15.882.7"></span>πάλιν ἀμείνω τὴν τοῦ σώματος ἕξιν ἴσχουσι, τὴν
<span class="lb" data-page="15.882" data-line="8" id="l15.882.8"></span>φυσικὴν δυσκρασίαν ὑπὸ τῆς κατὰ τὴν ὥραν κράσεως
<span class="lb" data-page="15.882" data-line="9" id="l15.882.9"></span>ἐπανορθούμεναι.
</p>
<span class="lb rule" data-page="15.882" data-line="10" id="l15.882.10"></span>
          </article>

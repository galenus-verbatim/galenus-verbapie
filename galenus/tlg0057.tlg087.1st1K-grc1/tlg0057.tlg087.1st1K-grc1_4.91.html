<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.91">
<span class="pb page1" data-page="15.886" id="p15.886"></span>
<span class="milestone ed1page page1" data-n="5.112" data-unit="ed1page" id="ed1page.5.112"></span>
<span class="milestone ed2page page1" data-n="8.172" data-unit="ed2page" id="ed2page.8.172"></span>
<span class="lb head" data-page="15.886" data-line="7" id="l15.886.7"></span>
            <blockquote class="quote lemma">
<span class="lb" data-page="15.886" data-line="8" id="l15.886.8"></span>Τὸν τοιόνδε διαφύλαξον, ὅκως μὴ ἐμέσηται, ἀλλὰ κοιλίη
<span class="lb" data-page="15.886" data-line="9" id="l15.886.9"></span>ὑπελεύσηται. κλύσον οὖν ὅτι τάχος θερμῷ καὶ ὡς λιπαρωτάτῳ
<span class="lb" data-page="15.886" data-line="10" id="l15.886.10"></span>καὶ ἐς ὕδωρ ἀλείφων ὡς πλεῖστον κάθιζε θερμὸν,
<span class="lb" data-page="15.886" data-line="11" id="l15.886.11"></span>ἐν σκάφῃ κατακλίνων καὶ τοῦ θερμοῦ κατὰ μικρὸν
<span class="lb" data-page="15.886" data-line="12" id="l15.886.12"></span>παράχεε· καὶ ἢν θερμαινομένῳ αὐτέῳ ἡ κοιλίη ὑπίῃ, λέλυται.
<span class="lb" data-page="15.886" data-line="13" id="l15.886.13"></span>ξυμφέρει δὲ <span class="milestone ed2page" data-n="8.173" data-unit="ed2page" id="ed2page.8.173"></span>καὶ ἐγκοιμᾶσθαι τῷ τοιῷδε·
<span class="lb" data-page="15.886" data-line="14" id="l15.886.14"></span>καὶ πίνειν οἶνον λεπτὸν καὶ παλαιὸν καὶ ἀκρητέστερον·
<span class="lb" data-page="15.886" data-line="15" id="l15.886.15"></span>καὶ ἔλαιον δίδου, ὥστε ἡσυχίη καὶ ἡ κοιλίη ὑπίῃ καὶ λέλυται·
<span class="lb" data-page="15.886" data-line="16" id="l15.886.16"></span>σιτίων δὲ καὶ τῶν ἄλλων ἀπεχέσθωσαν. ἢν δὲ
<span class="lb" data-page="15.886" data-line="17" id="l15.886.17"></span>μὴ ἀνῇ ὁ πόνος, ὄνου γάλα δίδου πίνειν, ἕως καθαρθῇ.
</blockquote>
<span class="lb rule" data-page="15.886" data-line="18" id="l15.886.18"></span>
            <span class="pb" data-page="15.887" id="p15.887"></span>
            <p>
<span class="lb" data-page="15.887" data-line="1" id="l15.887.1"></span>Τὸ μὲν ὅτι τάχιστα κλύζειν καὶ κωλύειν ἐμεῖν, κοινὰ
<span class="lb" data-page="15.887" data-line="2" id="l15.887.2"></span>παραγγέλματα πάντων τῶν ἐν κοιλίᾳ περιεχομένων παρὰ
<span class="lb" data-page="15.887" data-line="3" id="l15.887.3"></span>φύσιν, ἃ σπουδάζομεν ἐκκριθῆναι κάτω· κατὰ δὲ τὸν αὐτὸν
<span class="lb" data-page="15.887" data-line="4" id="l15.887.4"></span>τρόπον καὶ τὸ θερμῷ κλύζειν κλύσματι, προκλητικὸν γὰρ
<span class="lb" data-page="15.887" data-line="5" id="l15.887.5"></span>τὸ θερμὸν, ὥσπερ ἀποκρουστικὸν τὸ ψυχρόν· τὸ δὲ λιπαρὸν
<span class="lb" data-page="15.887" data-line="6" id="l15.887.6"></span>εἶναι τὸ κλύσμα τῆς ξηρᾶς ἴδιον ἴαμα, διότι καὶ τὴν δύναμιν
<span class="lb" data-page="15.887" data-line="7" id="l15.887.7"></span>ἐναντίον ἐστὶν, ὑγραῖνον τὴν ξηρότητα, παρηγοροῦν
<span class="lb" data-page="15.887" data-line="8" id="l15.887.8"></span>τε τὴν δῆξιν. τῶν αὐτῶν ἔχεται σκοπῶν καὶ τὸ δι᾿ ὕδατος
<span class="lb" data-page="15.887" data-line="9" id="l15.887.9"></span>καὶ δι᾿ ἐλαίου θερμαίνειν τε καὶ παρηγορεῖν, ἐν τῇ σκάφῃ
<span class="lb" data-page="15.887" data-line="10" id="l15.887.10"></span>πυριῶντα. ξυμφέρει δὲ καὶ ἐγκοιμᾶσθαι τῷ τοιῷδε. ἄδηλον
<span class="lb" data-page="15.887" data-line="11" id="l15.887.11"></span>πότερον ἐν τῇ σκάφῃ πυριώμενον αὐτὸν ἢ καὶ χωρὶς ἐκείνης
<span class="lb" data-page="15.887" data-line="12" id="l15.887.12"></span>κοιμᾶσθαι κελεύει· αὐτὸ δὲ καθ᾿ ἑαυτὸ σκοπουμένῳ
<span class="lb" data-page="15.887" data-line="13" id="l15.887.13"></span>πρόδηλον, ὅτι πᾶσι τοῖς ἐξ ἀπεψίας ὠφελιμώτατόν ἐστιν.
<span class="lb" data-page="15.887" data-line="14" id="l15.887.14"></span>καὶ πίνειν οἶνον λεπτὸν καὶ παλαιὸν καὶ ἀκρητέστερον. οἶνον
<span class="lb" data-page="15.887" data-line="15" id="l15.887.15"></span>μὲν ὡς τῇ πέψει συντελοῦντα δίδωσι· λεπτὸν δὲ ὡς μὴ
<span class="lb" data-page="15.887" data-line="16" id="l15.887.16"></span>μένοι κατὰ τὴν γαστέρα· παλαιὸν δὲ καὶ ἀκρατέστερον ἕνεκα
<span class="lb" data-page="15.887" data-line="17" id="l15.887.17"></span>τοῦ θερμαίνειν μᾶλλον· ἅπας γὰρ οἶνος θερμαίνει τὴν ἕξιν,
<span class="lb" data-page="15.887" data-line="18" id="l15.887.18"></span>μᾶλλον δὲ ὁ παλαιός. καὶ ἔλαιον δίδου, ὥστε ἡσυχίη καὶ
<span class="pb" data-page="15.888" id="p15.888"></span>
<span class="lb" data-page="15.888" data-line="1" id="l15.888.1"></span>ἡ κοιλίη ὑπίῃ καὶ λέλυται. τῶν δριμέων δὲ πραϋντικὸν τὸ
<span class="lb" data-page="15.888" data-line="2" id="l15.888.2"></span>ἔλαιον καὶ τῆς ξηρότητος ἐπανορθωτικὸν, ὑπάγει δὲ μετρίως
<span class="lb" data-page="15.888" data-line="3" id="l15.888.3"></span>τὴν κοιλίην· ὧν ἁπάντων δεῖ τῷ θεραπευομένῳ. σιτίων
<span class="lb" data-page="15.888" data-line="4" id="l15.888.4"></span>δὲ καὶ τῶν ἄλλων ἀπεχέσθωσαν. οἷς ἔνδεια μὲν οὐδεμία
<span class="lb" data-page="15.888" data-line="5" id="l15.888.5"></span>ἐστὶ κατὰ τὸ σῶμα, οὐδὲ χρεία προσθέσεως, ἄπεπτα δὲ τινα
<span class="lb" data-page="15.888" data-line="6" id="l15.888.6"></span>περιέχεται πέψεως δεόμενα, τούτοις ἡσυχίας μέν ἐστι χρεία,
<span class="lb" data-page="15.888" data-line="7" id="l15.888.7"></span>σιτίων δὲ οὒ, πρὶν πεφθῆναι μετρίως τὰ περιεχόμενα. ἢν
<span class="lb" data-page="15.888" data-line="8" id="l15.888.8"></span>δὲ μὴν ἀνῇ ὁ πόνος, ὄνου γάλα δίδου πίνειν ἕως καθαρθῇ.
<span class="lb" data-page="15.888" data-line="9" id="l15.888.9"></span>εἰ δὲ τὸ προειρημένον ποιοῦντός σου ὁ πόνος μὴ λύοι,
<span class="lb" data-page="15.888" data-line="10" id="l15.888.10"></span>πλείων ἐστὶν ἡ δριμύτης τοῦ λυποῦντος αἰτίου καὶ διὰ
<span class="lb" data-page="15.888" data-line="11" id="l15.888.11"></span>τοῦτο καθᾶραι προσήκει τὸ σῶμα. ὄνου δὲ χρῆσθαι γάλακτι
<span class="lb" data-page="15.888" data-line="12" id="l15.888.12"></span>προστάττει, τῶν μὲν καθαιρόντων ἁπάντων φαρμάκων
<span class="lb" data-page="15.888" data-line="13" id="l15.888.13"></span>ὄντι πραϋτέρῳ καὶ ἀπρακτοτέρῳ· τοῦτο δὲ τῶν ἄλλων
<span class="lb" data-page="15.888" data-line="14" id="l15.888.14"></span>γαλάκτων ὑγρότερόν τ᾿ ἐστὶ καὶ ὑπακτικώτερον.
</p>
<span class="lb rule" data-page="15.888" data-line="15" id="l15.888.15"></span>
          </article>

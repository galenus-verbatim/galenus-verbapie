<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.93">
<span class="pb page1" data-page="15.890" id="p15.890"></span>
<span class="milestone ed1page page1" data-n="5.113" data-unit="ed1page" id="ed1page.5.113"></span>
<span class="milestone ed2page page1" data-n="8.174" data-unit="ed2page" id="ed2page.8.174"></span>
<span class="lb head" data-page="15.890" data-line="4" id="l15.890.4"></span>
            <blockquote class="quote lemma">
<span class="lb" data-page="15.890" data-line="5" id="l15.890.5"></span>Ὑδρώπων δύο φύσιες, ὧν ὁ μὲν ὑποσαρκίδιος ἐγχειρέων
<span class="lb" data-page="15.890" data-line="6" id="l15.890.6"></span>γίνεσθαι ἄφυκτος, ὁ δὲ μετ᾿ ἐμφυσημάτων, πολλῆς εὐτυχίης
<span class="lb" data-page="15.890" data-line="7" id="l15.890.7"></span>δεόμενος, μάλιστα δὲ ὑπὸ ταλαιπωρίης καὶ πυρίης
<span class="lb" data-page="15.890" data-line="8" id="l15.890.8"></span>καὶ ἐγκρατείης· ξηρὰ δὲ καὶ δριμέα ἐσθιέτω, οὕτω γὰρ
<span class="lb" data-page="15.890" data-line="9" id="l15.890.9"></span>ἂν οὐρητικώτατος εἴη καὶ ἰσχύοι μάλιστα. ἢν δὲ δύσπνοος
<span class="lb" data-page="15.890" data-line="10" id="l15.890.10"></span>εἴη καὶ ἡ ὥρη θερινὴ ἐοῦσα τύχῃ καὶ ἡ ἡλικίη
<span class="lb" data-page="15.890" data-line="11" id="l15.890.11"></span>ἀκμάζῃ καὶ ῥώμη ᾖ, ἀπὸ τοῦ βραχίονος αἷμα ἀφαιρέειν,
<span class="lb" data-page="15.890" data-line="12" id="l15.890.12"></span>εἶτα θερμοὺς ἄρτους ἐξ οἴνου μέλανος καὶ ἐλαίου ἀποβάπτων
<span class="lb" data-page="15.890" data-line="13" id="l15.890.13"></span>ἐσθιέτω καὶ ὡς ἐλάχιστα πίνων ὡς πλεῖστα πονεέτω
<span class="lb" data-page="15.890" data-line="14" id="l15.890.14"></span>καὶ κρέα ὕεια σαρκώδεα ἐσθιέτω μετὰ ὄξους ἑφθὰ,
<span class="lb" data-page="15.890" data-line="15" id="l15.890.15"></span>ὅκως πρὸς τοὺς προσάντεας περιπάτους ἀντέχῃ.
</blockquote>
<span class="lb rule" data-page="15.890" data-line="16" id="l15.890.16"></span>
            <span class="pb" data-page="15.891" id="p15.891"></span>
            <p>
<span class="lb" data-page="15.891" data-line="1" id="l15.891.1"></span>Τινὲς οὐχ ὑποσαρκίδιον, ἀλλ᾿ ἐπισαρκίδιον γράφουσιν,
<span class="lb" data-page="15.891" data-line="2" id="l15.891.2"></span>οὐ μὴν ἀνὰ σάρκα τε καὶ κατὰ σάρκα γεγραμμένον εὗρόν
<span class="lb" data-page="15.891" data-line="3" id="l15.891.3"></span>που, καίτοι καὶ τῶν νεωτέρων οὕτως ὀνομαζόντων· εἰπόντος
<span class="lb" data-page="15.891" data-line="4" id="l15.891.4"></span>δ᾿ αὐτοῦ δύο φύσιας εἶναι ὑδρώπων καὶ περὶ μὲν τοῦ δευτέρου
<span class="lb" data-page="15.891" data-line="5" id="l15.891.5"></span>τὰ ἐμφυσήματα γράψαντος, ἄλλο δ᾿ οὐδὲν σύμπτωμα
<span class="lb" data-page="15.891" data-line="6" id="l15.891.6"></span>προσθέντος, ἐπὶ δὲ τοῦ προτέρου οὐδὲν παντάπασιν εἰπόντος,
<span class="lb" data-page="15.891" data-line="7" id="l15.891.7"></span>δῆλόν ἐστιν ὅτι κατά τι συγκέχυται καὶ σφάλλεται
<span class="lb" data-page="15.891" data-line="8" id="l15.891.8"></span>κατὰ τὴν τῶν ὑδέρων διαφοράν. ἔνιοι μὲν οὖν τῶν ἰατρῶν
<span class="lb" data-page="15.891" data-line="9" id="l15.891.9"></span>τέτταρας λέγουσιν εἶναι διαφορὰς τῶν ὑδέρων, ὑπερβαίνοντες
<span class="lb" data-page="15.891" data-line="10" id="l15.891.10"></span>τὸ προσῆκον, ἀλλ᾿ οὐ νῦν καιρὸς ἐλέγχειν αὐτούς· ὁ δὲ
<span class="lb" data-page="15.891" data-line="11" id="l15.891.11"></span>ταῦτα γράψας ἐλλείπει φανερῶς. ἔστι γὰρ τῶν ὑδέρων ὁ
<span class="lb" data-page="15.891" data-line="12" id="l15.891.12"></span>μέν τις ὑγροῦ λεπτοῦ κατὰ τὴν σύστασιν ἀθροίζων πλῆθος
<span class="lb" data-page="15.891" data-line="13" id="l15.891.13"></span>ἐν τῷ κάτω τοῦ θώρακος χωρίῳ παντὶ, ὃ παρακεντοῦντες
<span class="lb" data-page="15.891" data-line="14" id="l15.891.14"></span>ἐνίοτε τὸ ὑγρὸν ἐκκενοῦμεν· ἄλλος δ᾿ οὐχ ὕδατος, ἀλλὰ
<span class="lb" data-page="15.891" data-line="15" id="l15.891.15"></span>πνεύματος ἔχει τὸ χωρίον τοῦτο μεστὸν καὶ σχεδὸν τὰ ἄνω
<span class="lb" data-page="15.891" data-line="16" id="l15.891.16"></span>πάντα διοιδισκόμενα, τοῦτον τυμπανίαν προσαγορεύουσιν·
<span class="lb" data-page="15.891" data-line="17" id="l15.891.17"></span>ὁ δὲ τις φλέγματος ἔχει τὴν ὅλην ἕξιν μεστὴν, τοῦτον ὑποσαρκίδιον
<span class="lb" data-page="15.891" data-line="18" id="l15.891.18"></span>ἔνιοι προσαγορεύουσιν. ὥστε ἐλλιπῶς εἶπε τῶν
<span class="pb" data-page="15.892" id="p15.892"></span>
<span class="lb" data-page="15.892" data-line="1" id="l15.892.1"></span>ὑδέρων εἶναι δύο φύσεις· οὐ μὴν οὐδ᾿ ὀρθῶς εἶπε, τὸ ἐγχειρέων
<span class="lb" data-page="15.892" data-line="2" id="l15.892.2"></span>γίγνεσθαι, ἀληθέστερον γὰρ ἂν εἶπεν, οὕτω γράψας·
<span class="lb" data-page="15.892" data-line="3" id="l15.892.3"></span>ἀποκτείνει δ᾿ εὐθὺς ὁ ὕδερος, ἐπὴν γένηται· γέγραπται δ᾿ ἡ
<span class="lb" data-page="15.892" data-line="4" id="l15.892.4"></span>λέξις οὕτω, κακῶς γεγραμμένη παρὰ τοῦ πρῶτον γράψαντος.
<span class="lb" data-page="15.892" data-line="5" id="l15.892.5"></span>τοῦ γε μὴν ἑτέρου τῶν ὑδρώπων, ὃν μετ᾿ ἐμφυσημάτων
<span class="lb" data-page="15.892" data-line="6" id="l15.892.6"></span>φησὶ γίγνεσθαι, θεραπείαν γράφει, τὸ μέν τι κοινὸν ἔχουσαν
<span class="lb" data-page="15.892" data-line="7" id="l15.892.7"></span>πάντων ὑδέρων, ὡς κατὰ τὴν ἀρχὴν ἔγραψε ταλαιπωρίαν
<span class="lb" data-page="15.892" data-line="8" id="l15.892.8"></span>καὶ πυρίαν καὶ ἐγκράτειαν, συμβουλεύων ἐσθίειν θερμὰ
<span class="lb" data-page="15.892" data-line="9" id="l15.892.9"></span>καὶ ξηρά· τὸ δέ τι μόνου τοῦ ἀνὰ σάρκα, ὃν ὡς ἀθεράπευτον
<span class="lb" data-page="15.892" data-line="10" id="l15.892.10"></span>ἀπέλιπεν· οὗτος γὰρ μόνος ἀρχόμενος, ἐνίοτε δεῖται
<span class="lb" data-page="15.892" data-line="11" id="l15.892.11"></span>φλεβοτομίας, ὅταν γ᾿ ἐξ αἱμοῤῥοΐδος ἐπισχέσεως ἢ καταμηνίων
<span class="lb" data-page="15.892" data-line="12" id="l15.892.12"></span>ταῖς γυναιξὶν ἤ τινος οὕτω πληθωρικῆς αἰτίας ἀρξάμενος
<span class="lb" data-page="15.892" data-line="13" id="l15.892.13"></span>συνίσταται· τὸν δὲ τυμπανίαν ἢ τὸν ἀσκίτην ὕδερον,
<span class="lb" data-page="15.892" data-line="14" id="l15.892.14"></span><span class="milestone ed2page" data-n="8.175" data-unit="ed2page" id="ed2page.8.175"></span>οὐδεὶς ἐτόλμησε διὰ φλεβοτομίας ἰάσασθαι· ἐπὶ γοῦν
<span class="lb" data-page="15.892" data-line="15" id="l15.892.15"></span>τοῦ δεομένου τῆς φλεβοτομίας ἡ ἐφεξῆς θεραπεία θερμαίνουσα
<span class="lb" data-page="15.892" data-line="16" id="l15.892.16"></span>καὶ ξηραίνουσα γίγνοιτ᾿ ἄν. ταῦτα μὲν οὖν γράψας
<span class="lb" data-page="15.892" data-line="17" id="l15.892.17"></span>τοῦ προσήκοντος ἐστοχάσθαι φαίνεται καὶ ὁ ταῦτα γράψας·
<span class="pb" data-page="15.893" id="p15.893"></span>
<span class="lb" data-page="15.893" data-line="1" id="l15.893.1"></span>οὐ μὴν ὀρθῶς γε εἶπεν, ἢν δὲ δύσπνοος ᾖ ὁ κάμνων, φλεβοτομίας
<span class="lb" data-page="15.893" data-line="2" id="l15.893.2"></span>χρῄζει, μὴ διὰ πληθώραν ὄντως ἰσχυρὰν εἰς τὸν
<span class="lb" data-page="15.893" data-line="3" id="l15.893.3"></span>ὕδερον ἐμπίπτων, κινδυνευούσης δηλονότι σβεσθῆναι τῆς ἐμφύτου
<span class="lb" data-page="15.893" data-line="4" id="l15.893.4"></span>θερμασίας ὥσπερ τὸ πῦρ. ὡς γὰρ τὸ πῦρ κινδυνεύει
<span class="lb" data-page="15.893" data-line="5" id="l15.893.5"></span>σβεσθῆναι, ἐπιβληθέντων αὐτῷ ξύλων ὑγρῶν πολλῶν, εἰ μή
<span class="lb" data-page="15.893" data-line="6" id="l15.893.6"></span>τις τοῦ πλήθους ὑφέλοιτο, οὕτω καὶ ἐπὶ τοῦ διὰ πλῆθος
<span class="lb" data-page="15.893" data-line="7" id="l15.893.7"></span>αἵματος ψυχροτέρου σβεσθῆναι κινδυνεύοντος ἐμφύτου θερμοῦ
<span class="lb" data-page="15.893" data-line="8" id="l15.893.8"></span>μέγιστόν ἐστιν ἴαμα ἡ φλεβοτομία, καθ᾿ ἣν ὥραν ὁ
<span class="lb" data-page="15.893" data-line="9" id="l15.893.9"></span>κίνδυνος οὕτως καταλάβῃ. κακῶς οὖν πρόσκειται τῷ λόγῳ
<span class="lb" data-page="15.893" data-line="10" id="l15.893.10"></span>καὶ ὥρα θερινὴ ἐοῦσα. τοῦ μὲν γὰρ πλέον ἢ ἔλασσον ἀφελεῖν,
<span class="lb" data-page="15.893" data-line="11" id="l15.893.11"></span>ἄλλα τέ τινα εἴρητ᾿ ἂν ὥσπερ καὶ ἡ ὥρα σκοπὸς, αὐτοῦ
<span class="lb" data-page="15.893" data-line="12" id="l15.893.12"></span>δὲ τοῦ βοηθήματος ἡ τοῦ πάθους φύσις σκοπός ἐστιν.
<span class="lb" data-page="15.893" data-line="13" id="l15.893.13"></span>ἔνιοι δὲ ὥσπερ καὶ Διοσκορίδης οὐ θερινὴν ὥραν, ἀλλ᾿
<span class="lb" data-page="15.893" data-line="14" id="l15.893.14"></span>ἐαρινὴν ἔγραψαν, ὑποπτεύοντες τῆς μὲν θερινῆς τὴν διάλυσιν
<span class="lb" data-page="15.893" data-line="15" id="l15.893.15"></span>τῆς δυνάμεως, τῆς δὲ χειμερινῆς τὴν προσγενησομένην
<span class="lb" data-page="15.893" data-line="16" id="l15.893.16"></span>τῷ πάθει ψύξιν. ἰδιωτικῶς δὲ καὶ ἀρχαίως πάνυ θερμοὺς
<span class="lb" data-page="15.893" data-line="17" id="l15.893.17"></span>ἄρτους ἐξ οἴνου μέλανος καὶ ἐλαίου δίδωσιν ἐσθίειν τῷ φλεβοτομηθέντι,
<span class="lb" data-page="15.893" data-line="18" id="l15.893.18"></span>σκοπὸν μὲν ἔχων ἀληθῆ ῥωννύναι τὴν δύναμιν,
<span class="pb" data-page="15.894" id="p15.894"></span>
<span class="lb" data-page="15.894" data-line="1" id="l15.894.1"></span>ὅπως ἐξαρκέσῃ ταῖς κατὰ τὰ γυμνάσια ταλαιπωρίαις,
<span class="lb" data-page="15.894" data-line="2" id="l15.894.2"></span>οὐχ εὑρὼν δὲ τὴν ὕλην ἀξίαν τοῦ σκοποῦ. μέλας γὰρ οἶνος
<span class="lb" data-page="15.894" data-line="3" id="l15.894.3"></span>πλεῖστον αἷμα γεννᾷ, τοσοῦτον δὲ ὡς περιττὸν καὶ μελαγχολικὸν
<span class="lb" data-page="15.894" data-line="4" id="l15.894.4"></span>γενέσθαι ἐκείνῳ· βέλτιον δ᾿ ἐστὶ κιῤῥὸν οἶνον διδόναι,
<span class="lb" data-page="15.894" data-line="5" id="l15.894.5"></span>λεπτὸν μὲν τὴν σύστασιν, ὅπως καὶ τὴν οὔρησιν κινῇ, τὴν
<span class="lb" data-page="15.894" data-line="6" id="l15.894.6"></span>δ᾿ ἡλικίαν μὴ νέον, ὥσπερ οὖν καὶ τὰ πολλὰ συμβαίνει·
<span class="lb" data-page="15.894" data-line="7" id="l15.894.7"></span>τῶν νέων γὰρ οἴνων οὐδεὶς ἔσται κιῤῥὸς, ἀλλ᾿ ἤτοι λευκὸς
<span class="lb" data-page="15.894" data-line="8" id="l15.894.8"></span>ἢ ἐρυθρὸς ἢ μέλας, παλαιούμενοι δὲ κιῤῥοί τε γίνονται καὶ
<span class="lb" data-page="15.894" data-line="9" id="l15.894.9"></span>ξανθοί. τό γε μὴν ὡς ἐλάχιστον πίνοντα πλεῖστον πονεῖν
<span class="lb" data-page="15.894" data-line="10" id="l15.894.10"></span>ὀρθότατα εἴρηται· ξηραίνει γὰρ ἡ τοιαύτη δίαιτα καὶ θερμαίνει.
<span class="lb" data-page="15.894" data-line="11" id="l15.894.11"></span>τὰ δ᾿ ὕεια κρέα καθ᾿ ὃν εἴρηται τρόπον ἐσθιόμενα,
<span class="lb" data-page="15.894" data-line="12" id="l15.894.12"></span>ἀκμάζουσι καὶ ἰσχυροῖς οὐ κακῶς ἂν δοθείη· τῶν δ᾿ ἄλλων
<span class="lb" data-page="15.894" data-line="13" id="l15.894.13"></span>οὐδεὶς ἂν δύναιτο πέψαι καλῶς αὐτὰ, ἤδη κινδυνεύων σβεσθῆναι
<span class="lb" data-page="15.894" data-line="14" id="l15.894.14"></span>τὴν ἔμφυτον θερμασίαν· ἄμεινον οὖν ὅσα καλῶς
<span class="lb" data-page="15.894" data-line="15" id="l15.894.15"></span>πέψουσι, διδόναι τοῖς ἔχουσιν οὕτως.
</p>
<span class="lb rule" data-page="15.894" data-line="16" id="l15.894.16"></span>
          </article>

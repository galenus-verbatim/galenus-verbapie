<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.94">
<span class="pb page1" data-page="15.895" id="p15.895"></span>
<span class="milestone ed1page page1" data-n="5.113" data-unit="ed1page" id="ed1page.5.113"></span>
<span class="milestone ed2page page1" data-n="8.175" data-unit="ed2page" id="ed2page.8.175"></span>
<span class="lb head" data-page="15.895" data-line="1" id="l15.895.1"></span>
            <blockquote class="quote lemma">
<span class="lb" data-page="15.895" data-line="2" id="l15.895.2"></span>Ὁκόσοι κοιλίας τὰς κάτω θερμὰς ἔχουσι καὶ δριμέα τὰ ὑποχωρήματα
<span class="lb" data-page="15.895" data-line="3" id="l15.895.3"></span>καὶ ἀνώμαλα διέρχεται ὑπὸ συντήξεως αὐτέοισιν·
<span class="lb" data-page="15.895" data-line="4" id="l15.895.4"></span>ἢν μὲν δυνατοὶ ἔωσιν, ἐλλεβόρῳ τῷ λευκῷ ἀντισπάσαι·
<span class="lb" data-page="15.895" data-line="5" id="l15.895.5"></span>ἢν δὲ μὴ, ὁ χυλὸς τῶν σιτανείων πυρῶν παχὺς,
<span class="lb" data-page="15.895" data-line="6" id="l15.895.6"></span>ψυχρὸς καὶ τὸ φάκινον ἔτνος καὶ ἄρτοι ἐγκρυφίαι καὶ
<span class="lb" data-page="15.895" data-line="7" id="l15.895.7"></span>ἰχθύες, πυρέσσοντι μὲν ἑφθοὶ, ἀπυρέτῳ δ᾿ ἐόντι ὀπτοί·
<span class="lb" data-page="15.895" data-line="8" id="l15.895.8"></span>καὶ οἶνος μέλας ἀπυρέτῳ. ἢν δὲ μὴ, ὕδωρ ἀπὸ μεσπίλων
<span class="lb" data-page="15.895" data-line="9" id="l15.895.9"></span>ἢ μύρτων ἢ μήλων ἢ οὔων ἢ φοινικοβαλάνων ἢ οἰνάνθης
<span class="lb" data-page="15.895" data-line="10" id="l15.895.10"></span>ἀμπέλων.
</blockquote>
<span class="lb rule" data-page="15.895" data-line="11" id="l15.895.11"></span>
            <p>
<span class="lb" data-page="15.895" data-line="12" id="l15.895.12"></span><span class="milestone ed1page" data-n="5.114" data-unit="ed1page" id="ed1page.5.114"></span>Κυριώτερον ἂν εἰρήκει, τὰ διαχωρήματα τούτοις
<span class="lb" data-page="15.895" data-line="13" id="l15.895.13"></span>ὑπὸ συγκαύσεως, οὐχ ὑπὸ συντήξεως διέρχεσθαι· σύντηξις
<span class="lb" data-page="15.895" data-line="14" id="l15.895.14"></span>μὲν γὰρ ἐν αὐτῷ γίνεται διὰ πυρετὸν <span class="milestone ed2page" data-n="8.176" data-unit="ed2page" id="ed2page.8.176"></span>κακοήθη
<span class="lb" data-page="15.895" data-line="15" id="l15.895.15"></span>τηκομένης τῆς πιμελῆς ἢ καὶ σαρκὸς τῆς ἁπαλῆς·
<span class="lb" data-page="15.895" data-line="16" id="l15.895.16"></span>σύγκαυσις δὲ ἐν τῇ γαστρὶ τῶν ἐδηδεσμένων, ὑπὸ θερμασίας
<span class="lb" data-page="15.895" data-line="17" id="l15.895.17"></span>δριμείας, δι᾿ ἣν καὶ πυρέττειν συμβαίνει. τούτῳ οὖν ἐλλέβορον
<span class="lb" data-page="15.895" data-line="18" id="l15.895.18"></span>διδόναι κελεύει λευκὸν, ἐνεδείξατο γὰρ τοῦτο διὰ τοῦ
<span class="pb" data-page="15.896" id="p15.896"></span>
<span class="lb" data-page="15.896" data-line="1" id="l15.896.1"></span>ἀντισπάσαι ῥήματος, ἐπειδὴ διὰ τῆς ἄνω γαστρός. ἢν δὲ
<span class="lb" data-page="15.896" data-line="2" id="l15.896.2"></span>μὴ δύναιτο δι᾿ ἡντιναοῦν αἰτίαν ἐλλέβορον λαμβάνειν δριμύτητος
<span class="lb" data-page="15.896" data-line="3" id="l15.896.3"></span>ἐπικρατούσης ὁ ἄνθρωπος, ἐδέσματα κελεύει διδόναι
<span class="lb" data-page="15.896" data-line="4" id="l15.896.4"></span>καὶ πόματα στύφοντα καὶ ψύχοντα· προστίθησι δὲ τοῖς
<span class="lb" data-page="15.896" data-line="5" id="l15.896.5"></span>ἐδέσμασι καὶ τὰ ξηραίνειν δυνάμενα, καθάπερ τοὺς ἐγκρυφίας
<span class="lb" data-page="15.896" data-line="6" id="l15.896.6"></span>ἄρτους καὶ τοὺς ὀπτοὺς ἰχθύς. τούτων οὕτως εὐλόγως
<span class="lb" data-page="15.896" data-line="7" id="l15.896.7"></span>εἰρημένων ἐπισκεπτέον τίνα λέγει τὴν ἄνω κοιλίαν·
<span class="lb" data-page="15.896" data-line="8" id="l15.896.8"></span>ἐνίοτε μὲν γὰρ οἱ παλαιοὶ τὸν θώρακα τὴν ἄνω κοιλίαν ὀνομάζοντες,
<span class="lb" data-page="15.896" data-line="9" id="l15.896.9"></span>τὸ μετὰ τὸ διάφραγμα πᾶν τῆς τροφῆς ἀγγεῖον
<span class="lb" data-page="15.896" data-line="10" id="l15.896.10"></span>κάτω κοιλίαν προσαγορεύουσιν· ἐνίοτε δ᾿ ἄνω κοιλίαν ὀνομάζοντες,
<span class="lb" data-page="15.896" data-line="11" id="l15.896.11"></span>εἰς ἣν καταπίνομεν τὰ σιτία, ποτὲ μὲν τὰ μετ᾿
<span class="lb" data-page="15.896" data-line="12" id="l15.896.12"></span>αὐτὴν ἅπαντα, κοιλίαν μὲν οὖν καλοῦσι κάτω, ἐνίοτε δὲ μόνα
<span class="lb" data-page="15.896" data-line="13" id="l15.896.13"></span>τὰ παχέα τῶν ἐντέρων· εἰσὶ δ᾿ οἳ τὸ κῶλον μόνον ὀνομάζουσι
<span class="lb" data-page="15.896" data-line="14" id="l15.896.14"></span>τὴν κάτω κοιλίαν. ἴσως μὲν οὖν ἂν ἐζητήσαμεν, τί
<span class="lb" data-page="15.896" data-line="15" id="l15.896.15"></span>τῶν εἰρημένων μορίων ἢ τίνα, πιθανώτερον καὶ νῦν ἀκοῦσαι
<span class="lb" data-page="15.896" data-line="16" id="l15.896.16"></span>ἐλπίζομεν, εἰ μέγα τι κερδαίνειν ἐμέλλομεν· ἐπεὶ δ᾿ ἡ
<span class="lb" data-page="15.896" data-line="17" id="l15.896.17"></span>τῶν τοιούτων εὕρεσις οὐδὲν μὲν ἡμᾶς διδάσκει πλέον ὧν
<span class="pb" data-page="15.897" id="p15.897"></span>
<span class="lb" data-page="15.897" data-line="1" id="l15.897.1"></span>ἴσμεν τε καὶ κρίνομεν αὐτοὶ περὶ τοῦ τίνα μὲν ὀρθῶς εἴρηται,
<span class="lb" data-page="15.897" data-line="2" id="l15.897.2"></span>τίνα δ᾿ οὒ, περιεργίαν δὲ ἔχει μᾶλλον γνώσεως ἤπερ
<span class="lb" data-page="15.897" data-line="3" id="l15.897.3"></span>ὠφέλειαν, ἄμεινον ἀπολιπεῖν διὰ ταχέων καὶ μάλιστα ὅπου
<span class="lb" data-page="15.897" data-line="4" id="l15.897.4"></span>μηδὲ γνήσιον αὐτοῦ ἐστι τὸ σύγγραμμα.
</p>
<span class="lb rule" data-page="15.897" data-line="5" id="l15.897.5"></span>
          </article>

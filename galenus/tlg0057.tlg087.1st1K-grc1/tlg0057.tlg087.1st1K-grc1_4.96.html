<article xmlns="http://www.w3.org/1999/xhtml" id="urn:cts:greekLit:tlg0057.tlg087.1st1K-grc1:4.96">
<span class="pb page1" data-page="15.898" id="p15.898"></span>
<span class="milestone ed1page page1" data-n="5.114" data-unit="ed1page" id="ed1page.5.114"></span>
<span class="milestone ed2page page1" data-n="8.176" data-unit="ed2page" id="ed2page.8.176"></span>
<span class="lb head" data-page="15.898" data-line="15" id="l15.898.15"></span>
            <blockquote class="quote lemma">
<span class="lb" data-page="15.898" data-line="16" id="l15.898.16"></span><span class="milestone ed2page" data-n="8.177" data-unit="ed2page" id="ed2page.8.177"></span>Τῆς διαιτητικῆς ἐστι μέγιστον παρατηρεῖν καὶ
<span class="lb" data-page="15.898" data-line="17" id="l15.898.17"></span>φυλάσσειν, ὥσπερ ἐν τοῖς ὀξέσι καὶ ἐν τοῖσι μακροῖσιν
<span class="lb" data-page="15.898" data-line="18" id="l15.898.18"></span>ἀῤῥωστήμασι καὶ τὰς ἐπιτάσιας τῶν πυρετῶν καὶ τὰς
<span class="pb" data-page="15.899" id="p15.899"></span>
<span class="lb" data-page="15.899" data-line="1" id="l15.899.1"></span>ἀνέσιας, ὥστε τοὺς καιροὺς διαφυλάττειν, ὁκότε μὴ δεῖ τὰ
<span class="lb" data-page="15.899" data-line="2" id="l15.899.2"></span>σιτία προσενεγκεῖν καὶ ἀσφαλέως, ὁκότε δέῃ προσενεγκεῖν
<span class="lb" data-page="15.899" data-line="3" id="l15.899.3"></span>εἰδέναι· ἔτι δὲ| ὁκότε πλεῖστον ἀπέχωσι τῆς
<span class="lb" data-page="15.899" data-line="4" id="l15.899.4"></span>ἐπιτάσεως.
</blockquote>
<span class="lb rule" data-page="15.899" data-line="5" id="l15.899.5"></span>
            <p>
<span class="lb" data-page="15.899" data-line="6" id="l15.899.6"></span>Τῆς διαιτητικῆς τέχνης μέγιστον εἶναί φησι τὸ τὸν
<span class="lb" data-page="15.899" data-line="7" id="l15.899.7"></span>κατὰ μέρος καιρὸν γνῶναι τῆς τροφῆς· αὐτὸς οὖν ἕνα σκοπόν
<span class="lb" data-page="15.899" data-line="8" id="l15.899.8"></span>φησι πλεῖστον ἀπέχειν τὸν καιρὸν ἐκεῖνον, ἐν ᾧ τὴν
<span class="lb" data-page="15.899" data-line="9" id="l15.899.9"></span>τροφὴν δεῖ διδόναι τῆς ἐπιτάσεως· εἴη δ᾿ ἂν ἐπίτασιν λέγων
<span class="lb" data-page="15.899" data-line="10" id="l15.899.10"></span>τὴν ἀρχὴν τοῦ παροξυσμοῦ. τοῦτο δ᾿ οὐ μόνον ἐπὶ
<span class="lb" data-page="15.899" data-line="11" id="l15.899.11"></span>τῶν χρονιζόντων, ἀλλὰ καὶ τῶν ὀξέων ἀληθὲς εἶναι δοκεῖ·
<span class="lb" data-page="15.899" data-line="12" id="l15.899.12"></span>διὰ τί οὖν προσέθηκε τοῖς μακροῖς ἀῤῥωστήμασιν; ὅτι μᾶλλον
<span class="lb" data-page="15.899" data-line="13" id="l15.899.13"></span>ἐπὶ τούτων ἐναργὴς ὁ σκοπὸς ἢ τάχα καὶ μόνον. ἐπὶ
<span class="lb" data-page="15.899" data-line="14" id="l15.899.14"></span>γὰρ τῶν ὀξέων αὔταρκες ἦν γνώρισμα καιροῦ τροφῆς καταλαβεῖν
<span class="lb" data-page="15.899" data-line="15" id="l15.899.15"></span>τὴν θέρμην εἰς τοὺς πόδας, οὐ μὴν ἐπὶ τῶν χρονίων
<span class="lb" data-page="15.899" data-line="16" id="l15.899.16"></span>γε θρεπτέον οὕτως, ἀλλὰ περιμένειν προσήκει τὰ βέλτιστα
<span class="lb" data-page="15.899" data-line="17" id="l15.899.17"></span>τῆς ἀνέσεως· κατὰ γὰρ τὰς ὀξείας νόσους ἀναμένειν
<span class="lb" data-page="15.899" data-line="18" id="l15.899.18"></span>οὐκ ἐγχωρεῖ, φόβῳ τῆς μελλούσης διὰ ταχέων ἐπιτάσεως
<span class="lb" data-page="15.899" data-line="19" id="l15.899.19"></span>ἔσεσθαι. ἔνιοι δὲ τὴν λέξιν γράφουσιν οὕτω· τῆς διαιτητικῆς
<span class="pb" data-page="15.900" id="p15.900"></span>
<span class="lb" data-page="15.900" data-line="1" id="l15.900.1"></span>ἐστι μέγιστον τὸ παρατηρεῖν καὶ παραφυλάσσειν ὥσπερ
<span class="lb" data-page="15.900" data-line="2" id="l15.900.2"></span>ἐν τοῖς ὀξέσιν, οὕτω καὶ ἐν τοῖς χρονίοις, τὸ ἐπίστασθαι
<span class="lb" data-page="15.900" data-line="3" id="l15.900.3"></span>ὁπηνίκα χρὴ τρέφειν. ἔνιοι δὲ τὴν τελευτὴν ταύτης τῆς
<span class="lb" data-page="15.900" data-line="4" id="l15.900.4"></span>ῥήσεως οὕτω γράφουσιν· ἔτι δὲ ὅταν πλεῖστον ἀπέχωσι τῆς
<span class="lb" data-page="15.900" data-line="5" id="l15.900.5"></span>ἐπιτάσεως εἰδέναι· ὡς πρὸς τοῖς ἄλλοις οἷς ἐκέλευσεν ἡμᾶς
<span class="lb" data-page="15.900" data-line="6" id="l15.900.6"></span>ἐπισκέψασθαι περὶ τὸν ἄῤῥωστον καὶ τοῦτο συμβουλεύοντος
<span class="lb" data-page="15.900" data-line="7" id="l15.900.7"></span>αὐτοῦ. φαίνεται δὲ, εἰ αὐτό τις ἐξετάζει τοῦτο, μὴ συνάπτων
<span class="lb" data-page="15.900" data-line="8" id="l15.900.8"></span>τῇ κατὰ μέρος εὑρέσει τοῦ καιροῦ τῆς τροφῆς ἄκαιρον
<span class="lb" data-page="15.900" data-line="9" id="l15.900.9"></span>τὸ περὶ τῆς τροφῆς παράγγελμα καὶ οὐδενὸς ἄξιον.
</p>
<span class="lb rule" data-page="15.900" data-line="10" id="l15.900.10"></span>
          </article>

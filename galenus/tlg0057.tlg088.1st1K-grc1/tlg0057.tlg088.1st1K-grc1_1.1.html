<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.1">
<span class="pb page1" data-page="16.491" id="p16.491"></span>
<span class="milestone ed1page page1" data-n="4.168" data-unit="ed1page" id="ed1page.5.168"></span>
<span class="milestone ed2page page1" data-n="7.693999999999999" data-unit="ed2page" id="ed2page.8.694"></span>
<span class="lb head" data-page="16.491" data-line="1" id="l16.491.1"></span>
            <blockquote class="quote lemma">
<span class="lb" data-page="16.491" data-line="2" id="l16.491.2"></span>Οἱ κωματώδεες ἐν ἀρχῇσι γινόμενοι μετὰ κεφαλῆς,
<span class="lb" data-page="16.491" data-line="3" id="l16.491.3"></span>ὀσφύος, ὑποχονδρίου, τραχήλου ὀδύνης, ἀγρυπνέοντες ἆρά
<span class="lb" data-page="16.491" data-line="4" id="l16.491.4"></span>γε φρενιτικοί εἰσι; μυκτὴρ ἐν τουτέοισιν ἀποστάζων ὀλέθριον·
<span class="lb" data-page="16.491" data-line="5" id="l16.491.5"></span>ἄλλως τε καὶ ἢν τεταρταίοισιν ἀρχομένοισι.
</blockquote>
<span class="lb rule" data-page="16.491" data-line="6" id="l16.491.6"></span>
            <p>
<span class="lb" data-page="16.491" data-line="7" id="l16.491.7"></span>Τὰ πλεῖστα τῶν παλαιῶν ἀντιγράφων οὐκ ἔχει προσκείμενον
<span class="lb" data-page="16.491" data-line="8" id="l16.491.8"></span>τῷ φρενιτικοὶ τὸ εἰσί. διὸ καὶ ζήτησις ἐγένετο,
<span class="lb" data-page="16.491" data-line="9" id="l16.491.9"></span>πότερον ἤδη φρενιτικούς τις ὀνομάσει τοὺς οὕτως ἔχοντας
<span class="lb" data-page="16.491" data-line="10" id="l16.491.10"></span>ἢ γενήσεσθαι προσδοκήσει. προσκειμένου μέντοι τοῦ εἰσὶ
<span class="lb" data-page="16.491" data-line="11" id="l16.491.11"></span>καὶ γεγραμμένης ὁμοῦ τῆς λέξεως, ἆρά γε φρενιτικοί εἰσιν;
<span class="lb" data-page="16.491" data-line="12" id="l16.491.12"></span>ἡ ζήτησίς ἐστι πότερόν εἰσιν ἢ οὐκ εἰσὶν οἱ οὕτως ἔχοντες
<span class="lb" data-page="16.491" data-line="13" id="l16.491.13"></span>ἤδη φρενιτικοί. ταύτῃ δὲ τῇ ζητήσει καὶ ἄλλη τις οὐ
<span class="lb" data-page="16.491" data-line="14" id="l16.491.14"></span>σμικρὰ συνάπτεται ζήτησις, ἣν καὶ περὶ τῆς ἀρχῆς τῶν
<span class="lb" data-page="16.491" data-line="15" id="l16.491.15"></span>πυρεκτικῶν παροξυσμῶν ἐποιήσαντο. καὶ γὰρ ἐν ἐκείνοις
<span class="lb" data-page="16.491" data-line="16" id="l16.491.16"></span>εὔλογον εἶναι φαίνεται μὴ τὸν ἐσόμενον ὕστερόν ποτε παροξυσμὸν
<span class="lb" data-page="16.491" data-line="17" id="l16.491.17"></span>προγινώσκειν ἡμᾶς, ἀλλὰ τὸν ἀρχόμενον ἤδη διαγινώσκειν
<span class="lb" data-page="16.491" data-line="18" id="l16.491.18"></span>ἐκ τῆς τῶν σφυγμῶν ἀλλοιώσεως. ἐπεὶ δὲ οὐδέπω
<span class="pb" data-page="16.492" id="p16.492"></span>
<span class="lb" data-page="16.492" data-line="1" id="l16.492.1"></span>μέγεθος ἀξιόλογον εἴληφεν, ὡς καὶ τῷ νοσοῦντι φαίνεσθαι
<span class="lb" data-page="16.492" data-line="2" id="l16.492.2"></span>σαφῶς, ἐκείνῳ μὲν ὡς μέλλον τι λέγεσθαι, γινώσκεσθαι δ’
<span class="lb" data-page="16.492" data-line="3" id="l16.492.3"></span>ὑφ’ ἡμῶν ὡς ἤδη γεγενημένον· ὁμοίου τοῦ πράγματος ὄντος
<span class="lb" data-page="16.492" data-line="4" id="l16.492.4"></span>τῇ διαγνώσει τῶν ἄρτι τῆς γῆς ἀνισχόντων φυτῶν, ἃ
<span class="lb" data-page="16.492" data-line="5" id="l16.492.5"></span>γεωργὸς μὲν τις ἢ διαγνωστικὸς ἁπάντων φυτῶν εὐθέως
<span class="lb" data-page="16.492" data-line="6" id="l16.492.6"></span>γνωρίζει, τοῖς δ’ ἄλλοις ἄγνωστά ἐστι. πολλάκις γοῦν ὁρῶμεν
<span class="lb" data-page="16.492" data-line="7" id="l16.492.7"></span>ἀρούρας ὁμοιοτάτας τὴν βλάστησιν ἐχούσας πόας, ἃς
<span class="lb" data-page="16.492" data-line="8" id="l16.492.8"></span>ἡμεῖς μὲν οὐ διαγινώσκομεν, οἱ γεωργοὶ δὲ ἴσασι τί μὲν
<span class="lb" data-page="16.492" data-line="9" id="l16.492.9"></span>ἐξ αὐτῶν ἐστι πόα, τί δὲ πυρὸς ἄρτι γεννώμενος, τί δὲ
<span class="lb" data-page="16.492" data-line="10" id="l16.492.10"></span>κριθὴ, τί δὲ ζειὰ, τί δὲ τῶν ἄλλων ἕκαστον. οὕτω δὲ κἀπὶ
<span class="lb" data-page="16.492" data-line="11" id="l16.492.11"></span>τῶν δένδρων ἔχει. καὶ γὰρ καὶ ταῦτα συμπεπληρωμένα
<span class="lb" data-page="16.492" data-line="12" id="l16.492.12"></span>πᾶσι τοῖς οἰκείοις μορίοις ἅπαντες γνωρίζομεν, ἀρχόμενα
<span class="lb" data-page="16.492" data-line="13" id="l16.492.13"></span>δὲ φύεσθαι παντάπασιν ὀλίγοις γνωρίζεται. τοῦτόν
<span class="lb" data-page="16.492" data-line="14" id="l16.492.14"></span>τε οὖν τὸν λόγον ὡς πάνυ πιθανὸν ἀποδεκτέον, ἐφεξῆς δὲ
<span class="lb" data-page="16.492" data-line="15" id="l16.492.15"></span>ζητητέον ἐστὶ περὶ τῆς κατὰ τὴν φρενῖτιν ἐννοίας. ἐν γὰρ
<span class="lb" data-page="16.492" data-line="16" id="l16.492.16"></span>τοῖς τῶν ἐπιδημιῶν βιβλίοις, ὡς ἐπιδέδεικταί μοι διὰ τῶν
<span class="lb" data-page="16.492" data-line="17" id="l16.492.17"></span>εἰς αὐτὰ γεγραμμένων ὑπομνημάτων, ὁ Ἱπποκράτης φαίνεται
<span class="pb" data-page="16.493" id="p16.493"></span>
<span class="lb" data-page="16.493" data-line="1" id="l16.493.1"></span>τὴν ἐν ὀξεῖ πυρετῷ διηνεκῆ παραφροσύνην φρενῖτιν
<span class="lb" data-page="16.493" data-line="2" id="l16.493.2"></span>ὀνομάζων. διηνεκῆ δὲ εἷπον, ἐπεὶ ταῖς ἀκμαῖς τῶν σφοδρῶν
<span class="lb" data-page="16.493" data-line="3" id="l16.493.3"></span>πυρετῶν, ἐνίοτε παραφροσύναι ἐμπίπτουσιν, ἐν ταῖς παρακμαῖς
<span class="lb" data-page="16.493" data-line="4" id="l16.493.4"></span>εὐθέως παυόμεναι. μαίνεσθαι μὲν γὰρ ὀνομάζουσι
<span class="lb" data-page="16.493" data-line="5" id="l16.493.5"></span>πάντες ἄνθρωποι τοὺς ἄνευ πυρετοῦ παραφρονονῦτας, φρενιτίζειν
<span class="lb" data-page="16.493" data-line="6" id="l16.493.6"></span>δὲ τοὺς ἐν πυρετῷ. τὸ δ’ ἐν ἀκμῇ σφοδροῦ πυρετοῦ
<span class="lb" data-page="16.493" data-line="7" id="l16.493.7"></span>παραφρονῆσαι, παρακόψαι τε καὶ παραχθῆναι καὶ παραληρῆσαι
<span class="lb" data-page="16.493" data-line="8" id="l16.493.8"></span>καὶ αὐτὸ δὴ τοῦτο παραφρονῆσαι καλοῦσι. φρενῖτιν
<span class="lb" data-page="16.493" data-line="9" id="l16.493.9"></span>δ’ οὐκ ὀνομάζουσιν, ἄνευ τοῦ πυρέσσειν καὶ τοῦ διηνεκοῦς
<span class="lb" data-page="16.493" data-line="10" id="l16.493.10"></span>τῆς παραφροσύνης. τῷ διηνεκεῖ δὲ τῆς παραφροσύνης,
<span class="lb" data-page="16.493" data-line="11" id="l16.493.11"></span>ὅτ’ ἂν ἅμα πυρετῷ γένηται, τὴν φρενῖτιν γνωριοῦμεν.
<span class="lb" data-page="16.493" data-line="12" id="l16.493.12"></span>οὐδὲν δὲ ἧττον ὁρῶμεν εἶναι φρενιτικοὺς ὅσοι κωματώδεις
<span class="lb" data-page="16.493" data-line="13" id="l16.493.13"></span>ὄντες οὐ σωφρονοῦσιν, ἀλλὰ παράφορά τε φθέγγονται καὶ
<span class="lb" data-page="16.493" data-line="14" id="l16.493.14"></span>πρὸς τῶν παρόντον διεγερθέντες, ἐκτεθαμβημένοις ἐοίκασιν.
<span class="lb" data-page="16.493" data-line="15" id="l16.493.15"></span>οὕτω γοῦν κἀν τῷ τρίτῳ τῶν ἐπιδημιῶν ἔφη, οὐδ’
<span class="lb" data-page="16.493" data-line="16" id="l16.493.16"></span>ἐξεμάνη τῶν φρενιτικῶν οὐδεὶς, ὥσπερ ἐπ’ ἄλλων, ἀλλ’ ἄλλῃ
<span class="lb" data-page="16.493" data-line="17" id="l16.493.17"></span>τινὶ νωθρῇ καταφορῇ καρηβαρέες ἀπώλοντο. <span class="milestone ed2page" data-n="8.694" data-unit="ed2page" id="ed2page.8.694"></span>καὶ
<span class="pb" data-page="16.494" id="p16.494"></span>
<span class="lb" data-page="16.494" data-line="1" id="l16.494.1"></span>τοῦτον οὖν τὸν λόγον ἐγὼ, ὡς πιθανώτατον προσδέχομαι
<span class="lb" data-page="16.494" data-line="2" id="l16.494.2"></span>καὶ καλεῖσθαι πάντας ὑφ’ Ἱπποκράτους ἡγοῦμαι φρενιτικοὺς,
<span class="lb" data-page="16.494" data-line="3" id="l16.494.3"></span>ὅσοι τὰς φρένας βεβλαμμένοι διηνεκῶς ὦσιν, ὥσπερ
<span class="lb" data-page="16.494" data-line="4" id="l16.494.4"></span>οἱ μαινόμενοι, μόνῳ τῷ πυρέττειν αὐτῶν διαφέροντες. ἐπεὶ
<span class="lb" data-page="16.494" data-line="5" id="l16.494.5"></span>δ’ ὡς τὰ πολλὰ τούτοις ὑπάρχει καὶ τῶν βλεφάρων ἀνεῳγότων
<span class="lb" data-page="16.494" data-line="6" id="l16.494.6"></span>ἀγρυπνεῖν, οἱ πλεῖστοι τῶν ἰατρῶν ἐν τοῖς παθογνωμονικοῖς
<span class="lb" data-page="16.494" data-line="7" id="l16.494.7"></span>φρενίτιδος καὶ τὴν τοιαύτην ἀγρυπνίαν ἔγραψαν.
<span class="lb" data-page="16.494" data-line="8" id="l16.494.8"></span>εἶπον δὲ τοιαύτην, ἐπεὶ καὶ μετὰ κώματος ἀγρυπνίαι γίνονται,
<span class="lb" data-page="16.494" data-line="9" id="l16.494.9"></span>καθάπερ αὐτὸς ἐδήλωσεν ἐν τῷ γ΄ τῶν ἐπιδημιῶν εἰπών·
<span class="lb" data-page="16.494" data-line="10" id="l16.494.10"></span>ἢν δὲ ᾖ τὸ κῶμα συνεχὲς, οὐχ ὑπνῶδες ἢ μετὰ πόνων
<span class="lb" data-page="16.494" data-line="11" id="l16.494.11"></span>ἀγρυπνοῖ, ὡς εἶναι τὸ κῶμα τὴν εἰς ὕπνον καταφορὰν
<span class="lb" data-page="16.494" data-line="12" id="l16.494.12"></span>οὐ δυναμένων τῶν ἐχομένων τῷ συμπτώματι τὰ τῶν ἐγρηγορότων
<span class="lb" data-page="16.494" data-line="13" id="l16.494.13"></span>πράττειν, ἀλλὰ κλείειν τε τὰ βλέφαρα δεομένων,
<span class="lb" data-page="16.494" data-line="14" id="l16.494.14"></span>ἐλπιζόντων τε κοιμηθῆναι. συμβαίνει δ’ ἐνίοτε τούτων τισὶ
<span class="lb" data-page="16.494" data-line="15" id="l16.494.15"></span>μὴ δύνασθαι κοιμηθῆναι, κλεισθέντων τῶν βλεφάρων, ἀλλ’
<span class="lb" data-page="16.494" data-line="16" id="l16.494.16"></span>ἀγρυπνεῖν ἐπὶ πλεῖστον, ὅπερ ὠνόμασεν ὁ Ἱπποκράτης οὐχ
<span class="lb" data-page="16.494" data-line="17" id="l16.494.17"></span>ὑπνῶδες κῶμα. περὶ μὲν οὖν τοῦ κατὰ κῶμα σημαινομένου
<span class="pb" data-page="16.495" id="p16.495"></span>
<span class="lb" data-page="16.495" data-line="1" id="l16.495.1"></span>βιβλίον ὅλον ἔχεις ἡμέτερον, ἐν ᾧ διὰ πλειόνων μαρτυριῶν
<span class="lb" data-page="16.495" data-line="2" id="l16.495.2"></span>ἐπιδέδεικται πᾶσαν ὀνομάζων καταφορὰν ὁ Ἱπποκράτης
<span class="lb" data-page="16.495" data-line="3" id="l16.495.3"></span>κῶμα, καὶ νῦν οὐδὲν θαυμαστὸν τοὺς αὐτοὺς ἅμα τε κωματώδεις
<span class="lb" data-page="16.495" data-line="4" id="l16.495.4"></span>εἰρῆσθαι καὶ ἀγρυπνοῦντας. ὡς εἴ γε κωματώδεις
<span class="lb" data-page="16.495" data-line="5" id="l16.495.5"></span>μὲν ἦσαν, ἀγρυπνίας δὲ χωρὶς, οὐδ’ ἂν ἐζήτησα, εἰ φρενιτικοὺς
<span class="lb" data-page="16.495" data-line="6" id="l16.495.6"></span>ὀνομαστέον αὐτοὺς, εἴτε ὄντας ἢ γενησομένους. ἀεὶ
<span class="lb" data-page="16.495" data-line="7" id="l16.495.7"></span>γὰρ οὕτως ἄκουέ μου, διὰ τὰ προηγούμενα τῆς πρώτης γενέσεως
<span class="lb" data-page="16.495" data-line="8" id="l16.495.8"></span><span class="milestone ed1page" data-n="5.168" data-unit="ed1page" id="ed1page.5.168"></span>ἁπάντων πραγμάτων, οὐ μόνον τῶν παθῶν,
<span class="lb" data-page="16.495" data-line="9" id="l16.495.9"></span>οὐ μὴν οὐδ’ εἰ τὰ νευρώδη μέρη κακῶς διέκειτο μετ’ ἀγρυπνίας,
<span class="lb" data-page="16.495" data-line="10" id="l16.495.10"></span>ἐν ἀρχῇ τοῦ νοσήματος, οὐκ ἂν οὐδ’ οὕτως ἐζήτησα,
<span class="lb" data-page="16.495" data-line="11" id="l16.495.11"></span>εἰ φρενιτικοὺς ὀνομαστέον αὐτούς. οἵ τε γὰρ ἄνευ τῆς ἀγρυπνίας
<span class="lb" data-page="16.495" data-line="12" id="l16.495.12"></span>κωματώδεις οὐδ’ ὅλως φρενιτικοὶ, οἵ τε ἄγρυπνοι
<span class="lb" data-page="16.495" data-line="13" id="l16.495.13"></span>χωρὶς κώματος, ὅταν ἐν ἀρχῇ τοῦτο πάσχωσι, μετὰ τῆς
<span class="lb" data-page="16.495" data-line="14" id="l16.495.14"></span>τῶν εἰρημένων μορίων ὀδύνης, ἐξ ἀνάγκης φρενιτικοί. μιχθείσης
<span class="lb" data-page="16.495" data-line="15" id="l16.495.15"></span>δ’ ἀγρυπνίας τῷ κώματι, ἀμφιβολία γίνεται καὶ
<span class="lb" data-page="16.495" data-line="16" id="l16.495.16"></span>διὰ τοῦτο τῷ λόγῳ τὸν ἆρα σύνδεσμον προσέθηκεν, ὃν περισπῶντες
<span class="lb" data-page="16.495" data-line="17" id="l16.495.17"></span>τῷ τόνῳ λέγομεν, ὅταν περί τινων πραγμάτων
<span class="pb" data-page="16.496" id="p16.496"></span>
<span class="lb" data-page="16.496" data-line="1" id="l16.496.1"></span>ἀποροῦντες τύχωμεν. ὃ δὲ κἀν τοῖς ἐφεξῆς ἐστι μεμνῆσθαι
<span class="lb" data-page="16.496" data-line="2" id="l16.496.2"></span>χρήσιμον, ἀκούσαντας ἅπαξ δεῖ ἀεὶ πρόχειρον ἔχειν
<span class="lb" data-page="16.496" data-line="3" id="l16.496.3"></span>ἀφορίζοντας τὰ διά τι τῶν ἔξωθεν αἰτίων γεγονότα καὶ τὰ
<span class="lb" data-page="16.496" data-line="4" id="l16.496.4"></span>κατὰ τὸν τοῦ νοσήματος λόγον ἐπιφαινόμενα. ἐὰν γὰρ ὁδοιπορήσας
<span class="lb" data-page="16.496" data-line="5" id="l16.496.5"></span>τις συντόνως ἢ κατ’ ἄλλας τινὰς ἐνεργείας κοπωθεὶς
<span class="lb" data-page="16.496" data-line="6" id="l16.496.6"></span>ἢ καὶ σὺν αὐτοῖς ἐκκαυθεὶς, ἅμα τε πυρέττειν ἄρξηται
<span class="lb" data-page="16.496" data-line="7" id="l16.496.7"></span>καὶ κεφαλὴν ἀλγεῖν καὶ ὀσφὺν καὶ ὑποχόνδριον καὶ τράχηλον,
<span class="lb" data-page="16.496" data-line="8" id="l16.496.8"></span>μηδὲν ἐκ τούτων ἔλπιζε μέγα λήψεσθαι γνώρισμα
<span class="lb" data-page="16.496" data-line="9" id="l16.496.9"></span>πρὸς διάκρισιν τῶν ἐσομένων ἢ γεννωμένων ἤδη παθῶν. εἰ
<span class="lb" data-page="16.496" data-line="10" id="l16.496.10"></span>δ’ ἄνευ τῆς ἔξωθεν αἰτίας ὀδύνη τῶν εἰρημένων εἶεν μορίων,
<span class="lb" data-page="16.496" data-line="11" id="l16.496.11"></span>εἰ μὲν ἀγρυπνίαι τῷ κάμνοντι χωρὶς καταφορᾶς
<span class="lb" data-page="16.496" data-line="12" id="l16.496.12"></span>συμβαίνοιεν, ἔλπιζε παραφρονήσειν αὐτόν· εἰ δὲ μετὰ κώματος
<span class="lb" data-page="16.496" data-line="13" id="l16.496.13"></span>συμβάλλει, κατὰ τὸ παρὸν ἀναμένειν ἡμέραν μίαν,
<span class="lb" data-page="16.496" data-line="14" id="l16.496.14"></span>ἐν ᾖ τὴν κίνησιν τοῦ νοσήματος διαγνώσῃ. φρενῖτις μὲν
<span class="lb" data-page="16.496" data-line="15" id="l16.496.15"></span>γὰρ ἡ ἀκριβὴς καὶ ἄμικτος ἑτέρῳ νοσήματι γίνεται χολῆς
<span class="lb" data-page="16.496" data-line="16" id="l16.496.16"></span>ξανθῆς καταλαβούσης τὸν τόπον, ἐν ᾧ τὸ τῆς ψυχῆς ἡγεμονοῦν
<span class="lb" data-page="16.496" data-line="17" id="l16.496.17"></span>ἐστι. λήθαργος δὲ τὸν αὐτὸν τόπον ὑγράναντός τε
<span class="pb" data-page="16.497" id="p16.497"></span>
<span class="lb" data-page="16.497" data-line="1" id="l16.497.1"></span>καὶ διαβρέξαντος φλέγματος. αἱ γὰρ ἐν ἑτέροις τισὶ μέρεσι
<span class="lb" data-page="16.497" data-line="2" id="l16.497.2"></span>δυνάμεναι εἰς συμπάθειαν ἀγαγεῖν τὸν ἐγκέφαλον, ἐκ χολῆς
<span class="lb" data-page="16.497" data-line="3" id="l16.497.3"></span>καὶ φλέγματος βλάβαι, τὸ διηνεκὲς οὐκ ἔχουσιν.
<span class="lb" data-page="16.497" data-line="4" id="l16.497.4"></span><span class="milestone ed2page" data-n="8.695" data-unit="ed2page" id="ed2page.8.695"></span>ὅταν οὖν ὑπ’ ἀμφοτέρων τῶν χυμῶν ἐνοχλεῖσθαι συμβαίνει
<span class="lb" data-page="16.497" data-line="5" id="l16.497.5"></span>τὸν ἐγκέφαλον, ἐναντία συμπτώματα καταλαμβάνει τὸν ἄνθρωπον,
<span class="lb" data-page="16.497" data-line="6" id="l16.497.6"></span>ὡς ἀγρυπνεῖν τε ἅμα καὶ καταφέρεσθαι κατ’ ὀλίγον.
<span class="lb" data-page="16.497" data-line="7" id="l16.497.7"></span>ὅταν δὲ καὶ καταφέρηται ἅμα καὶ παραφρονῇ, τὴν
<span class="lb" data-page="16.497" data-line="8" id="l16.497.8"></span>μικτὴν διάθεσιν διαμένειν αὐτῷ νομιστέον. ἐνίοτε δὲ ἐπὶ
<span class="lb" data-page="16.497" data-line="9" id="l16.497.9"></span>θάτερον ἔῤῥεψεν, ὡς ἤτοι τὴν χολὴν ἢ τὸ φλέγμα νικῆσαι
<span class="lb" data-page="16.497" data-line="10" id="l16.497.10"></span>καὶ γενέσθαι τὸν ἄνθρωπον ἤτοι φρενιτικὸν ἀκριβῶς ἢ ληθαργικόν.
<span class="lb" data-page="16.497" data-line="11" id="l16.497.11"></span>ἐγὼ μὲν οὖν, ὅταν ἄχρι τέλους ἥ τε παραφροσύνη
<span class="lb" data-page="16.497" data-line="12" id="l16.497.12"></span>καὶ τὸ κῶμα διαμείνῃ, μικτὸν ὀνομάζω τοῦτο τὸ πάθος
<span class="lb" data-page="16.497" data-line="13" id="l16.497.13"></span>φρενίτιδός τε καὶ ληθάργου. τινὲς δὲ τυφομανίας
<span class="lb" data-page="16.497" data-line="14" id="l16.497.14"></span>ἐκάλεσαν, ὡς κἀν τῷ περὶ νούσων Ἱπποκράτει γέγραπται
<span class="lb" data-page="16.497" data-line="15" id="l16.497.15"></span>κατὰ μέντοι τὸ γ΄ τῶν ἐπιδημιῶν, ὡς ἔφην ἀρτίως, ἅπαντας
<span class="lb" data-page="16.497" data-line="16" id="l16.497.16"></span>ὀνομάζει φρενιτικοὺς ὁ Ἱπποκράτης, ὅσοι διηνεκῶς παραφρονοῦσι
<span class="lb" data-page="16.497" data-line="17" id="l16.497.17"></span>πυρέττοντες. ὑπόλοιπον δέ ἐστι ζητῆσαι διὰ τί
<span class="lb" data-page="16.497" data-line="18" id="l16.497.18"></span>τῆς ῥήσεως ἀρχόμενος μὲν εἶπεν, οἱ κωματώδεες ἐν ἀρχῇσιν,
<span class="pb" data-page="16.498" id="p16.498"></span>
<span class="lb" data-page="16.498" data-line="1" id="l16.498.1"></span>τελευτῶν δὲ πάλιν ἄλλως τε καὶ τεταρταίοισιν ἀρχομένοισι.
<span class="lb" data-page="16.498" data-line="2" id="l16.498.2"></span>τὸ γὰρ τῆς ἀρχῆς ὄνομα δηλοῖ μὲν καὶ τὴν πρώτην
<span class="lb" data-page="16.498" data-line="3" id="l16.498.3"></span>εἰσβολὴν τοῦ νοσήματος, δηλοῖ δὲ καὶ τὴν ἐν πλάτει
<span class="lb" data-page="16.498" data-line="4" id="l16.498.4"></span>νοουμένην ἄχρι τῆς τρίτης ἢ τετάρτης ἡμέρας, δηλοῖ δὲ καὶ
<span class="lb" data-page="16.498" data-line="5" id="l16.498.5"></span>τὸν πρῶτον καιρὸν τοῦ νοσήματος, ὅταν εἰς τέσσαρα μέρη
<span class="lb" data-page="16.498" data-line="6" id="l16.498.6"></span>διελόντες αὐτὸν εἴπωμεν ἐξ ἀρχῆς τε καὶ ἀναβάσεως ἀκμῆς
<span class="lb" data-page="16.498" data-line="7" id="l16.498.7"></span>τε καὶ παρακμῆς συγκεῖσθαι. περὶ μὲν οὖν τοῦ σημαίνεσθαι
<span class="lb" data-page="16.498" data-line="8" id="l16.498.8"></span>ταῦτα παρὰ τοῦ τῆς ἀρχῆς ὀνόματος, ἐν τῷ πρώτῳ
<span class="lb" data-page="16.498" data-line="9" id="l16.498.9"></span>τῶν περὶ κρίσεων ἐπιδέδεικται. νυνὶ δὲ ἐπισκεψώμεθα κατὰ
<span class="lb" data-page="16.498" data-line="10" id="l16.498.10"></span>ποῖον αὐτῶν σημαινόμενον εἴρηται τοὔνομα. δοκεῖ δέ μοι
<span class="lb" data-page="16.498" data-line="11" id="l16.498.11"></span>κατὰ μὲν τὸ πρῶτον μέρος τῆς ῥήσεως ἀρχὴν εἰρηκέναι
<span class="lb" data-page="16.498" data-line="12" id="l16.498.12"></span>τὴν κατὰ πλάτος εἰσβολὴν ὅλου τοῦ νοσήματος. ἐπὶ δὲ τῆς
<span class="lb" data-page="16.498" data-line="13" id="l16.498.13"></span>τελευτῆς, ἔνθα φησὶν, ἄλλως τε καὶ τεταρταίοισιν ἀρχομένοισιν,
<span class="lb" data-page="16.498" data-line="14" id="l16.498.14"></span>ἄρχεσθαι τηνικαῦτα λέγειν μόνα τὰ προειρημένα
<span class="lb" data-page="16.498" data-line="15" id="l16.498.15"></span>συμπτώματα, φθάνοντος ἤδη πυρέττειν ἐκ τεττάρων ἡμερῶν
<span class="lb" data-page="16.498" data-line="16" id="l16.498.16"></span>τοῦ νοσοῦντος, ἵν’ ἐν τῇ κατὰ πλάτος ἀρχῇ τὴν γένεσιν
<span class="lb" data-page="16.498" data-line="17" id="l16.498.17"></span>ἴσχει τό τε κῶμα καὶ ἡ ἀγρυπνία καὶ τὰ τῶν νευρωδῶν
<span class="lb" data-page="16.498" data-line="18" id="l16.498.18"></span>μορίων ἀλγήματα. κατὰ μὲν γὰρ τὴν πρώτην ἢ δευτέραν
<span class="pb" data-page="16.499" id="p16.499"></span>
<span class="lb" data-page="16.499" data-line="1" id="l16.499.1"></span>ἡμέραν, ἐκ πλήθους αἵματος, ἔχοντός τινα δριμύτητα
<span class="lb" data-page="16.499" data-line="2" id="l16.499.2"></span>δακνώδη, δι’ ἐπιμιξίαν χολῆς δύναται γενέσθαι κωματώδης
<span class="lb" data-page="16.499" data-line="3" id="l16.499.3"></span>τε καὶ ἄγρυπνος ὁ αὐτὸς ἄνθρωπος, ὑπὸ μὲν τοῦ πλήθους
<span class="lb" data-page="16.499" data-line="4" id="l16.499.4"></span>τοῦ αἵματος βαρυνομένης τῆς κατὰ τὸν ἐγκέφαλον δυνάμεως,
<span class="lb" data-page="16.499" data-line="5" id="l16.499.5"></span>ὑπὸ δὲ τῆς χολῆς ἐρεθιζομένης, ὡς ὑπνοῦν κωλύεσθαι, κατὰ
<span class="lb" data-page="16.499" data-line="6" id="l16.499.6"></span>δὲ τὴν τετάρτην ἡμέραν τοῦ πλήθους ἤδη συνῃρημένου καὶ
<span class="lb" data-page="16.499" data-line="7" id="l16.499.7"></span>μάλιστα ἐὰν ὁ ἰατρὸς αὐτὸ φθάσῃ κενῶσαι καὶ τῆς δριμύτητος
<span class="lb" data-page="16.499" data-line="8" id="l16.499.8"></span>πεπεμμένης, χρὴ ἀμφότερα παύεσθαι τὰ συμπτώματα,
<span class="lb" data-page="16.499" data-line="9" id="l16.499.9"></span>καὶ τὸ κῶμα καὶ τὴν ἀγρυπνίαν. ὅταν οὖν ἐν ᾦ χρόνῳ
<span class="lb" data-page="16.499" data-line="10" id="l16.499.10"></span>πεπαῦσθαι ἐχρῆν αὐτὰ, γινόμενα φαίνηται χολὴν, ἢ φλέγμα
<span class="lb" data-page="16.499" data-line="11" id="l16.499.11"></span>δηλοῖ κατειληφέναι τὸν ἐγκέφαλον, οὐχ αἵματος πλῆθος. εἴρηται
<span class="lb" data-page="16.499" data-line="12" id="l16.499.12"></span>δὲ ἐν τῷ περὶ κρισίμων ἡμερῶν ἡ τῆς τετάρτης
<span class="lb" data-page="16.499" data-line="13" id="l16.499.13"></span>δύναμις, ἐξηγουμένων ἡμῶν ἐν αὐτοῖς τὴν Ἱπποκράτους
<span class="lb" data-page="16.499" data-line="14" id="l16.499.14"></span>γνώμην, ὥσπερ κἀν τοῖς εἰς τὸ προγνωστικὸν ὑπομνήμασιν.
<span class="lb" data-page="16.499" data-line="15" id="l16.499.15"></span>ἐπίδηλον γὰρ εἶναί φησιν αὐτὴν τῆς ἑβδόμης, ὅπερ ἐστὶ
<span class="lb" data-page="16.499" data-line="16" id="l16.499.16"></span>προδηλοῦν πεφυκέναι ὁποία τις ἡ ἑβδόμη γενήσεται. μοχθηροῦ
<span class="lb" data-page="16.499" data-line="17" id="l16.499.17"></span>μὲν οὖν ἐν τῇ τετάρτῃ φανέντος σημείου μοχθηρὰν
<span class="lb" data-page="16.499" data-line="18" id="l16.499.18"></span>ἀναγκαῖον ἔσεσθαι καὶ τὴν ἑβδόμην· σωτηρίου δὲ καὶ ἀγαθοῦ
<span class="pb" data-page="16.500" id="p16.500"></span>
<span class="lb" data-page="16.500" data-line="1" id="l16.500.1"></span>καὶ τὴν ἑβδόμην ἀγαθὴν γενήσεσθαι. κατὰ γὰρ τὴν
<span class="lb" data-page="16.500" data-line="2" id="l16.500.2"></span>ἀναλογίαν τῆς τοῦ σημείου δυνάμεως τὸ ἧττόν τε καὶ μᾶλλον
<span class="lb" data-page="16.500" data-line="3" id="l16.500.3"></span>ἀγαθὴν ἢ κακὴν γενέσθαι τὴν ἑβδόμην ἡμέραν ἀκόλουθον.
<span class="lb" data-page="16.500" data-line="4" id="l16.500.4"></span>δέδεικται γὰρ ἐν τῷ προγνωστικῷ τὰ μὲν μᾶλλον,
<span class="lb" data-page="16.500" data-line="5" id="l16.500.5"></span>τὰ δὲ ἧττον ὀλέθριά τε καὶ σωτήρια τῶν σημείων. καὶ
<span class="lb" data-page="16.500" data-line="6" id="l16.500.6"></span>τὴν ἑβδόμην οὖν ἀνάλογον κατὰ τὴν τετάρτην ἤτοι μᾶλλον
<span class="lb" data-page="16.500" data-line="7" id="l16.500.7"></span>ἢ ἧττον ἀγαθήν τε καὶ κακὴν γενέσθαι συμβήσεται.
<span class="lb" data-page="16.500" data-line="8" id="l16.500.8"></span><span class="milestone ed2page" data-n="8.696" data-unit="ed2page" id="ed2page.8.696"></span>τῆς οὖν ἀπὸ τῶν ῥινῶν στάξεως οὔσης ἀεὶ κακοῦ σημείου
<span class="lb" data-page="16.500" data-line="9" id="l16.500.9"></span>τελειοτάτη κακία δηλοῦται τοῦ νοσήματος, ἐὰν ἐν τῇ τετάρτῃ
<span class="lb" data-page="16.500" data-line="10" id="l16.500.10"></span>τῶν ἡμερῶν γένηται. φαίνεται γὰρ ἐγκεχειρηκέναι
<span class="lb" data-page="16.500" data-line="11" id="l16.500.11"></span>μὲν ἡ φύσις, ἀποῤῥίψασθαι τὸ κατὰ τὴν κεφαλὴν ἠθροισμένον
<span class="lb" data-page="16.500" data-line="12" id="l16.500.12"></span>πλῆθος, οὐ δεδυνῆσθαι δέ. πρόδηλον δ’ ὅτι κάκιστόν
<span class="lb" data-page="16.500" data-line="13" id="l16.500.13"></span>ἐστι τὸ γένος τῶν τοιούτων σημείων. καὶ γὰρ ὅσα
<span class="lb" data-page="16.500" data-line="14" id="l16.500.14"></span>φύματα καὶ ἐξανθήματα πρὸς τὸ δέρμα τοῦ βάθους ἐξανθήσαντα
<span class="lb" data-page="16.500" data-line="15" id="l16.500.15"></span>παλινδρομῇ, χαλεπώτατα πάντων ἐστί. καὶ οἱ
<span class="lb" data-page="16.500" data-line="16" id="l16.500.16"></span>ἀρξάμενοι μὲν ἱδρῶτες, εὐθέως δὲ παυσάμενοι, καὶ οὗτοι
<span class="lb" data-page="16.500" data-line="17" id="l16.500.17"></span>μοχθηροὶ καὶ τὰ διαχωρήματα δ’ ὁμοίως, ὅσα τε δι’ αἱμοῤῥοΐδων
<span class="lb" data-page="16.500" data-line="18" id="l16.500.18"></span>ἢ μήτρας ἐπὶ γυναικῶν κενοῦται. πάντα γὰρ
<span class="pb" data-page="16.501" id="p16.501"></span>
<span class="lb" data-page="16.501" data-line="1" id="l16.501.1"></span>ταῦτα χείρω τῶν μηδ’ ὅλως ἐπιφανέντων, ὅταν ἀρξάμενα
<span class="lb" data-page="16.501" data-line="2" id="l16.501.2"></span>παύσηται. ἐνίοτε γὰρ συμβαίνει πέττουσαν ἔτι τὰ λυποῦντα
<span class="lb" data-page="16.501" data-line="3" id="l16.501.3"></span>τὴν φύσιν οὐδέπω τῆς ἀποκρίσεως αὐτῶν ἔχεσθαι. τῶν δ’
<span class="lb" data-page="16.501" data-line="4" id="l16.501.4"></span>ἀρξαμένων μὲν, εὐθέως δὲ παυσαμένων, ὥσπερ ὁρμή τις
<span class="lb" data-page="16.501" data-line="5" id="l16.501.5"></span>ἐμφαίνεται, τῆς φύσεως ἐκκρῖναι τὰ λυποῦντα σπευδούσης
<span class="lb" data-page="16.501" data-line="6" id="l16.501.6"></span>καὶ οὕτω δι’ ἀσθένειαν μὴ δυναμένης ὃ προὔθετο
<span class="lb" data-page="16.501" data-line="7" id="l16.501.7"></span>κατεργάσασθαι.
</p>
<span class="lb rule" data-page="16.501" data-line="8" id="l16.501.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.10">
<span class="pb page1" data-page="16.534" id="p16.534"></span>
<span class="milestone ed1page page1" data-n="5.173" data-unit="ed1page" id="ed1page.5.173"></span>
<span class="milestone ed2page page1" data-n="8.706" data-unit="ed2page" id="ed2page.8.706"></span>
<span class="lb head" data-page="16.534" data-line="1" id="l16.534.1"></span>
            <blockquote class="quote lemma">
<span class="lb" data-page="16.534" data-line="2" id="l16.534.2"></span>Τὰ ἐν κεφαλαλγίῃσιν ἰώδεα ἐμέσματα μετὰ κωφώσιος ἀγρυπνώδεα,
<span class="lb" data-page="16.534" data-line="3" id="l16.534.3"></span>ταχὺ ἐκμαίνει.
</blockquote>
<span class="lb rule" data-page="16.534" data-line="4" id="l16.534.4"></span>
            <p>
<span class="lb" data-page="16.534" data-line="5" id="l16.534.5"></span>Μεμνημένῳ σοι τῆς τῶν χυμῶν τῶν τε ἄλλων καὶ τῆς
<span class="lb" data-page="16.534" data-line="6" id="l16.534.6"></span>μελαίνης χολῆς οὐ χαλεπὸν ἐννοῆσαι περὶ τῶν ἰωδῶν ἐμεσμάτων,
<span class="lb" data-page="16.534" data-line="7" id="l16.534.7"></span>ὡς κατὰ τὴν ἐπὶ τὸν μέλανα χυμὸν ὁδοιπορίαν γίνεται.
<span class="lb" data-page="16.534" data-line="8" id="l16.534.8"></span>μεμάθηκας γὰρ ἔκ τε τῆς ξανθῆς χολῆς ὑπεροπτηθείσης
<span class="lb" data-page="16.534" data-line="9" id="l16.534.9"></span>καὶ τοῦ παχέος αἵματος γεννᾶσθαι τὴν μέλαιναν. ἡ
<span class="lb" data-page="16.534" data-line="10" id="l16.534.10"></span>ξανθὴ χολὴ δ’ ὑπεροπτωμένη πρῶτον μὲν εἰς τὸν ἰώδη
<span class="lb" data-page="16.534" data-line="11" id="l16.534.11"></span>τρέπεται χυμὸν, ἔπειτα εἰς τὸν μέλανα. ὑπεροπτᾶται δὲ
<span class="lb" data-page="16.534" data-line="12" id="l16.534.12"></span>διὰ μέγεθος πυρετοῦ. κατειληφυίας οὖν τὸν ἐγκέφαλον χολῆς
<span class="lb" data-page="16.534" data-line="13" id="l16.534.13"></span>ξανθῆς ἐν τοῖς φρενιτικοῖς πάθεσιν, ὅταν ἡ τοῦ πυρετοῦ
<span class="lb" data-page="16.534" data-line="14" id="l16.534.14"></span>σφοδρότης, ὀπτῶσα τὸν χυμὸν τοῦτον, ἐργάζηται μελαγχολικὸν,
<span class="lb" data-page="16.534" data-line="15" id="l16.534.15"></span>αἱ παραφροσύναι γίγνονται σφοδραὶ, διὰ τὴν
<span class="lb" data-page="16.534" data-line="16" id="l16.534.16"></span>κακοήθειαν τῆς μελαίνης χολῆς, ἃς μανιώδεις κἀν τοῖς τῶν
<span class="lb" data-page="16.534" data-line="17" id="l16.534.17"></span>ἐπιδημιῶν βιβλίοις Ἱπποκράτης ὠνόμασεν. αὐτὸς οὖν ὁ
<span class="lb" data-page="16.534" data-line="18" id="l16.534.18"></span>ἰώδης χυμὸς ἄν τε δι’ ἐμέτων, ἄν τε διὰ τῆς κάτω γαστρὸς,
<span class="pb" data-page="16.535" id="p16.535"></span>
<span class="lb" data-page="16.535" data-line="1" id="l16.535.1"></span>ἄν τε διὰ πτυσμάτων, ἄν τε δι’ οὔρων ἐπιφανῆται, τόν τε
<span class="lb" data-page="16.535" data-line="2" id="l16.535.2"></span>χυμὸν ἐξ οὗ γεννᾶται δηλώσει καὶ τὸ νόσημα θερμόν τ’
<span class="lb" data-page="16.535" data-line="3" id="l16.535.3"></span>εἶναι καὶ ξηρὸν ἰσχυρῶς. ἀδήλου δ’ ὄντος, ὅσον ἐπὶ τῷ
<span class="lb" data-page="16.535" data-line="4" id="l16.535.4"></span>κενουμένῳ χυμῷ, πότερον ἄνευ τόπου πεπονθότος τινὸς
<span class="lb" data-page="16.535" data-line="5" id="l16.535.5"></span>ἐξαιρέτου <span class="milestone ed2page" data-n="8.707" data-unit="ed2page" id="ed2page.8.707"></span>ἢ μετά τινος κυρίου <span class="milestone ed1page" data-n="5.174" data-unit="ed1page" id="ed1page.5.174"></span>μορίου φλεγμονὴν
<span class="lb" data-page="16.535" data-line="6" id="l16.535.6"></span>ἐρυσιπελατώδη ἔχοντος ἡ γένεσις αὐτῷ γέγονε, διαγινώσκεται
<span class="lb" data-page="16.535" data-line="7" id="l16.535.7"></span>καὶ διορίζεται τοῦτο τοῖς συνεζευγμένοις συμπτώμασι.
<span class="lb" data-page="16.535" data-line="8" id="l16.535.8"></span>καὶ γὰρ καὶ δι’ ἧπαρ οὕτω φλεγμαῖνον ἰώδης
<span class="lb" data-page="16.535" data-line="9" id="l16.535.9"></span>γεννᾶται χυμὸς, οὗ νῦν μνημονεύει. τῇ κοινωνίᾳ γοῦν
<span class="lb" data-page="16.535" data-line="10" id="l16.535.10"></span>τῶν ἄλλων συμπτωμάτων ὅσα τῶν εἰρημένων μορίων τε
<span class="lb" data-page="16.535" data-line="11" id="l16.535.11"></span>καὶ παθῶν ἐστιν ἴδια τὴν διάγνωσιν αὐτῶν ποιεῖται. ἥ τε
<span class="lb" data-page="16.535" data-line="12" id="l16.535.12"></span>γὰρ ἀγρυπνία καὶ ἡ κεφαλαλγία καὶ ἡ κώφωσις ἐν τῇ κεφαλῇ
<span class="lb" data-page="16.535" data-line="13" id="l16.535.13"></span>δηλοῖ τὴν διάθεσιν εἶναι. χαλεπῶς δ’ ἔχοντος τοῦ
<span class="lb" data-page="16.535" data-line="14" id="l16.535.14"></span>ἐγκεφάλου πρὸς ἔμετον ὁρμᾶν τὸ στόμα τῆς γαστρὸς ἴσμεν,
<span class="lb" data-page="16.535" data-line="15" id="l16.535.15"></span>εἴρηται γὰρ ὑπέρ τούτων πολλάκις. εὔλογον οὖν ἐστι παρακόψαι
<span class="lb" data-page="16.535" data-line="16" id="l16.535.16"></span>σφοδρῶς τὸν τοιοῦτον ἄνθρωπον ἐπὶ ξηρᾷ καὶ θερμῇ
<span class="lb" data-page="16.535" data-line="17" id="l16.535.17"></span>κατὰ τὴν κεφαλὴν δυσκρασίᾳ, διὰ ξανθῆς χολῆς πλεονεξίαν
<span class="lb" data-page="16.535" data-line="18" id="l16.535.18"></span>ὑπεροπτωμένης. ἐν τάχει δὲ γενήσεσθαι τοῦτο διά
<span class="pb" data-page="16.536" id="p16.536"></span>
<span class="lb" data-page="16.536" data-line="1" id="l16.536.1"></span>τε τὸ μέγεθος τῆς διαθέσεως καὶ τὴν ἰδέαν τοῦ πλεονεκτοῦντος
<span class="lb" data-page="16.536" data-line="2" id="l16.536.2"></span>χυμοῦ. ὅσα μὲν γὰρ ἐπὶ ψυχροῖς ἢ παχέσιν ἢ γλίσχροις
<span class="lb" data-page="16.536" data-line="3" id="l16.536.3"></span>ἢ ὅλως δυσκινήτοις χυμοῖς παθήματα γίνεται, βραδεῖαν
<span class="lb" data-page="16.536" data-line="4" id="l16.536.4"></span>ἴσχει τὴν ἐπὶ τὴν ἀκμὴν ἀνάβασιν. ὅσα δ’ ἐν λεπτοῖς μὲν
<span class="lb" data-page="16.536" data-line="5" id="l16.536.5"></span>τῇ συστάσει, θερμοῖς δὲ τῇ κράσει, δακνώδεσι δὲ τῇ ποιότητι,
<span class="lb" data-page="16.536" data-line="6" id="l16.536.6"></span>χρόνον οὐ περιμένει πλείονα, καθάπερ οὐδὲ τὰ Φιλίστῳ
<span class="lb" data-page="16.536" data-line="7" id="l16.536.7"></span>γενόμενα τῷ γεγραμμένῳ κατὰ τὸ τρίτον τῶν ἐπιδημιῶν,
<span class="lb" data-page="16.536" data-line="8" id="l16.536.8"></span>ὃν ἐμέσαι μὲν ἔφη χολώδεα ὀλίγα, ξανθὰ πρότερον,
<span class="lb" data-page="16.536" data-line="9" id="l16.536.9"></span>μετὰ δὲ ταῦτα ἰώδεα πλείω. εἶτα εἰπὼν ὅτι κώφωσις αὐτῷ
<span class="lb" data-page="16.536" data-line="10" id="l16.536.10"></span>συνέπεσεν, ἐφεξῆς φησιν, ἐξεμάνη. καὶ νῦν οὖν ὀρθῶς
<span class="lb" data-page="16.536" data-line="11" id="l16.536.11"></span>οὐ μόνον ὅτι παρακόψουσιν οἱ οὕτως ἔχοντες, ἀλλὰ καὶ ὅτι
<span class="lb" data-page="16.536" data-line="12" id="l16.536.12"></span>σφοδρῶς, ἐδήλωσε προσθεὶς τὸ ἐκμαίνει, μεγάλης παρακοπῆς
<span class="lb" data-page="16.536" data-line="13" id="l16.536.13"></span>δηλωτικὸν ῥῆμα.
</p>
<span class="lb rule" data-page="16.536" data-line="14" id="l16.536.14"></span>
          </article>

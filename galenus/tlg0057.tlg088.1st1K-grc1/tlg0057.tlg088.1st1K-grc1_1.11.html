<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.11">
<span class="pb page1" data-page="16.536" id="p16.536"></span>
<span class="milestone ed1page page1" data-n="5.174" data-unit="ed1page" id="ed1page.5.174"></span>
<span class="milestone ed2page page1" data-n="8.707" data-unit="ed2page" id="ed2page.8.707"></span>
<span class="lb head" data-page="16.536" data-line="15" id="l16.536.15"></span>
            <blockquote class="quote lemma">
<span class="lb" data-page="16.536" data-line="16" id="l16.536.16"></span>Τὰ ἐν ὀξέσι κατὰ φάρυγγα ὀδυνώδεα ἰσχνὰ, σμικρὰ, πνιγώδεα,
<span class="lb" data-page="16.536" data-line="17" id="l16.536.17"></span>ὅτε χάνοι μὴ ῥηϊδίως συνάγειν τε καὶ ἐκκλείειν
<span class="pb" data-page="16.537" id="p16.537"></span>
<span class="lb" data-page="16.537" data-line="1" id="l16.537.1"></span>τὸ στόμα, παρακρουστικὰ, ἐκ τοιουτέων. φρενιτικοὶ καὶ
<span class="lb" data-page="16.537" data-line="2" id="l16.537.2"></span>ὀλέθριοι.
</blockquote>
<span class="lb rule" data-page="16.537" data-line="3" id="l16.537.3"></span>
            <p>
<span class="lb" data-page="16.537" data-line="4" id="l16.537.4"></span>Ὅτι μὲν οὖν ἐπὶ τοιούτοις συμπτώμασιν ἐνίοτε γίνεται
<span class="lb" data-page="16.537" data-line="5" id="l16.537.5"></span>φρενῖτις, ὅτι τε γιγνομένη πάντως ἐστὶν ὀλέθριος ὀρθῶς
<span class="lb" data-page="16.537" data-line="6" id="l16.537.6"></span>εἴρηται. μὴ μέντοι παρυπονοήσαις ἔσεσθαι τοῖς εἰρημένοις
<span class="lb" data-page="16.537" data-line="7" id="l16.537.7"></span>συμπτώμασιν ἐξ ἀνάγκης φρενῖτιν, οὐδὲν γὰρ πρόσκειται
<span class="lb" data-page="16.537" data-line="8" id="l16.537.8"></span>τῇ συνδρομῇ τῶν συνενδεικνυμένων πεπονθέναι τὸν
<span class="lb" data-page="16.537" data-line="9" id="l16.537.9"></span>ἐγκέφαλον. ἐκ δὲ τοῦ τὰ κατὰ τὸν φάρυγγα κακῶς διακείμενα,
<span class="lb" data-page="16.537" data-line="10" id="l16.537.10"></span>τὸν τοιοῦτον ἄνθρωπον ἔχειν ἄνευ τινὸς ὄγκου παρὰ
<span class="lb" data-page="16.537" data-line="11" id="l16.537.11"></span>φύσιν, οὐ δυνάμενον ὁπότε χάνῃ συνάγειν ἑτοίμως τὴν γένυν
<span class="lb" data-page="16.537" data-line="12" id="l16.537.12"></span>καὶ ἐκκλείειν τὸ στόμα, τεκμαίροιτ’ ἄν τις ἐνίοτε πεπονθέναι
<span class="lb" data-page="16.537" data-line="13" id="l16.537.13"></span>τὴν ἀρχὴν τῶν νεύρων. ἄρχεσθαι γὰρ εἰκός ἐστιν,
<span class="lb" data-page="16.537" data-line="14" id="l16.537.14"></span>ὡς ἐπὶ τῶν φαινομένων μορίων τὰς διαθέσεις, οὐκ ἀθρόως
<span class="lb" data-page="16.537" data-line="15" id="l16.537.15"></span>ὅλων ἤτοι φλεγμαινόντων ἢ οἰδισκομένων ἢ ἐρυσιπέλατα
<span class="lb" data-page="16.537" data-line="16" id="l16.537.16"></span>ἰσχόντων, ἀλλὰ ἐφ’ ἑνός τινος αὐτῶν τόπον, κατὰ τὸν αὐτὸν
<span class="lb" data-page="16.537" data-line="17" id="l16.537.17"></span>τρόπον ἐπὶ τῶν ἐν τῷ βάθει κειμένων. μέγεθος οὖν
<span class="lb" data-page="16.537" data-line="18" id="l16.537.18"></span>ἀξιόλογον ἔχοντος τοῦ ἐγκεφάλου καὶ πολλὰς νεύρων ἐκφύσεις
<span class="pb" data-page="16.538" id="p16.538"></span>
<span class="lb" data-page="16.538" data-line="1" id="l16.538.1"></span>εἰκός ἐστιν, ἄλλοτ’ ἀπ’ ἄλλων αὐτῶν πρώτων ἄρχεσθαι
<span class="lb" data-page="16.538" data-line="2" id="l16.538.2"></span>τὴν φλεγμονὴν αὐτοῦ. καθ’ ὅ τι δ’ ἂν μέρος πάθῃ,
<span class="lb" data-page="16.538" data-line="3" id="l16.538.3"></span>κατ’ ἐκεῖνο καὶ τὰς τῶν νεύρων ἐκφύσεις πασχούσας ἀδυνάτους
<span class="lb" data-page="16.538" data-line="4" id="l16.538.4"></span>γίνεσθαι κινεῖν τοὺς μῦς εἰς οὓς ἐμφύονται τὴν
<span class="lb" data-page="16.538" data-line="5" id="l16.538.5"></span>τοίνυν κάτω γένυν, ἑτέρων μὲν μυῶν ἀνοιγόντων, ἑτέρων δὲ
<span class="lb" data-page="16.538" data-line="6" id="l16.538.6"></span>κλειόντων, ὅταν μὲν ἐν τοῖς τῶν διανοιγόντων μυῶν νεύροις
<span class="lb" data-page="16.538" data-line="7" id="l16.538.7"></span>ἡ διάθεσις γένηται, δυσκόλως ἀνοιγνύουσιν·
<span class="lb" data-page="16.538" data-line="8" id="l16.538.8"></span><span class="milestone ed2page" data-n="8.708" data-unit="ed2page" id="ed2page.8.708"></span>ὅταν δ’ ἐν τοῖς τῶν κλειόντων, οὐ ῥᾳδίως κλείουσιν. ἐνδεχομένου
<span class="lb" data-page="16.538" data-line="9" id="l16.538.9"></span>δὲ ὄντος αὐτοὺς μόνους ἐνίοτε τοὺς μῦς πεπονθέναι,
<span class="lb" data-page="16.538" data-line="10" id="l16.538.10"></span>χωρὶς τῆς τῶν νεύρων ἀρχῆς, οὐκ ἀναγκαῖόν ἐστι
<span class="lb" data-page="16.538" data-line="11" id="l16.538.11"></span>τοῖς εἰρημένοις συμπτώμασιν ἀκολουθεῖν φρενῖτιν. οὐδὲ
<span class="lb" data-page="16.538" data-line="12" id="l16.538.12"></span>γὰρ ὃ μάλιστα αὐτὸν ἔπεισεν, ὑποπτεῦσαι πεπονθέναι τὴν
<span class="lb" data-page="16.538" data-line="13" id="l16.538.13"></span>ἀρχὴν τῶν μυῶν, ἔστι δὲ τοῦτο τῶν κατὰ τὸν φάρυγγα χωρίων
<span class="lb" data-page="16.538" data-line="14" id="l16.538.14"></span>ἡ ἰσχνότης, τῶν ἀναγκαίων ἐστὶ μορίων. ἐγχωρεῖ γὰρ
<span class="lb" data-page="16.538" data-line="15" id="l16.538.15"></span>τοὺς ἐν τῷ φάρυγγι μῦς φλεγμαίνοντας τὸ πνιγῶδες ἐργάζεσθαι
<span class="lb" data-page="16.538" data-line="16" id="l16.538.16"></span>σύμπτωμα, μὴ δυναμένους φανῆναι, μηδ’ ἂν ἐπὶ
<span class="lb" data-page="16.538" data-line="17" id="l16.538.17"></span>πλεῖστόν τις διανοίξῃ τὸ στόμα, ὡς εἴ γε χωρὶς τῆς τούτων
<span class="lb" data-page="16.538" data-line="18" id="l16.538.18"></span>φλεγμονῆς γίνοιτο τὰ εἰρημένα συμπτώματα, σκοπεῖσθαι
<span class="pb" data-page="16.539" id="p16.539"></span>
<span class="lb" data-page="16.539" data-line="1" id="l16.539.1"></span>χρὴ μή τις τῶν μυῶν μόνων τῶν κινούντων τὴν κάτω
<span class="lb" data-page="16.539" data-line="2" id="l16.539.2"></span>γένυν ἰδία τίς ἐστι διάθεσις. ἐὰν γὰρ μήθ’ οὗτοί τι πεπονθότες
<span class="lb" data-page="16.539" data-line="3" id="l16.539.3"></span>ὦσι μήθ’ οἱ τοῦ λάρυγγος, εὐλόγως ἄν τις αἰτιάσαιτο
<span class="lb" data-page="16.539" data-line="4" id="l16.539.4"></span>τὴν ἀρχὴν τῶν νεύρων. ἐὰν μέντοι διὰ τὴν ἀρχὴν
<span class="lb" data-page="16.539" data-line="5" id="l16.539.5"></span>ᾖ τὰ τοιαῦτα συμπτώματα γεγονότα, χαλεπωτάτην εὔλογον
<span class="lb" data-page="16.539" data-line="6" id="l16.539.6"></span>εἶναι τὴν διάθεσιν, ὡς καὶ σπασμὸν ἀκολουθῆσαι. μεμαθήκαμεν
<span class="lb" data-page="16.539" data-line="7" id="l16.539.7"></span>γὰρ ἐπὶ ταῖς τῶν μυῶν τάσεσι διὰ τὴν ἀρχὴν γινομέναις
<span class="lb" data-page="16.539" data-line="8" id="l16.539.8"></span>ἕπεσθαι σπασμόν. οὐκ ἐμνημόνευσα δὲ ἐν ᾧ διῆλθον
<span class="lb" data-page="16.539" data-line="9" id="l16.539.9"></span>λόγῳ τῶν ἐπὶ τοῖς τοῦ τραχήλου σπονδύλοις εἰς τὸ
<span class="lb" data-page="16.539" data-line="10" id="l16.539.10"></span>πρόσω ῥεύσασι κυναγχικῶν, διά τε τὸ σπάνιον τῆς διαθέσεως,
<span class="lb" data-page="16.539" data-line="11" id="l16.539.11"></span>ὅτι τέ μοι δοκοῦσι καὶ τότε συμφλεγμαίνειν οἱ τοῦ
<span class="lb" data-page="16.539" data-line="12" id="l16.539.12"></span>λάρυγγος μύες.
</p>
<span class="lb rule" data-page="16.539" data-line="13" id="l16.539.13"></span>
          </article>

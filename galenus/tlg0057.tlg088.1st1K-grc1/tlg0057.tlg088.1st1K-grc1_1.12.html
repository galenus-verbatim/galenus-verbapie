<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.12">
<span class="pb page1" data-page="16.539" id="p16.539"></span>
<span class="milestone ed1page page1" data-n="5.174" data-unit="ed1page" id="ed1page.5.174"></span>
<span class="milestone ed2page page1" data-n="8.708" data-unit="ed2page" id="ed2page.8.708"></span>
<span class="lb head" data-page="16.539" data-line="14" id="l16.539.14"></span>
            <blockquote class="quote lemma">
<span class="lb" data-page="16.539" data-line="15" id="l16.539.15"></span>Ἐν τοῖσι φρενιτικοῖσιν ἐν ἀρχῇ τὸ ἐπιεικὲς, πυκνὰ δὲ μεταπίπτειν,
<span class="lb" data-page="16.539" data-line="16" id="l16.539.16"></span>κακὸν τὸ τοιοῦτον. καὶ πτυελισμὸς κακόν.
</blockquote>
<span class="lb rule" data-page="16.539" data-line="17" id="l16.539.17"></span>
            <span class="pb" data-page="16.540" id="p16.540"></span>
            <p>
<span class="lb" data-page="16.540" data-line="1" id="l16.540.1"></span>Οὐδὲν ἐξαίρετον ἐπὶ φρενίτιδος ὁ λόγος ἔχει. καὶ γὰρ
<span class="lb" data-page="16.540" data-line="2" id="l16.540.2"></span>κἀπὶ τῶν ἄλλων παθῶν εἰ μεταπέσῃ τὸ ἐπιεικὲς, ἐνδείκνυται
<span class="lb" data-page="16.540" data-line="3" id="l16.540.3"></span>τὴν δύναμιν ὑπὸ τοῦ νοσήματος νικᾶσθαι. τὸ δ’ ἐν
<span class="lb" data-page="16.540" data-line="4" id="l16.540.4"></span>ἀρχῇ πρόσκειται τάχα μηδ’ ἄλλως γενήσεσθαι δυναμένου.
<span class="lb" data-page="16.540" data-line="5" id="l16.540.5"></span>ἐν ἀρχῇ γὰρ ὁρῶνται συνεχεῖς μεταπτώσεις, οὐχ ὅταν χρονίζῃ
<span class="lb" data-page="16.540" data-line="6" id="l16.540.6"></span>τὰ νοσήματα, καὶ ταῦτ’ εἰκὸς συμβαίνειν ἐν ταῖς κατὰ
<span class="lb" data-page="16.540" data-line="7" id="l16.540.7"></span>πλῆθος ἢ ποιότητα μοχθηρῶν χυμῶν διαθέσεσι, ἄλλοτ’ εἰς
<span class="lb" data-page="16.540" data-line="8" id="l16.540.8"></span>ἄλλο μόριον, ἐνίοτε μὲν εἰς κύριον μεθισταμένων, ἐνίοτε δὲ
<span class="lb" data-page="16.540" data-line="9" id="l16.540.9"></span>εἰς ἄκυρον. αἱ μὲν οὖν εἰς τὰ κύρια μέρη μετάῤῥοιαι,
<span class="lb" data-page="16.540" data-line="10" id="l16.540.10"></span>διαφθείρουσι τὸ ἐπιεικὲς, αἱ δ’ ἐς τὰ μὴ κύρια δηλοῦσιν
<span class="lb" data-page="16.540" data-line="11" id="l16.540.11"></span>ἐν ᾧ καιρῷ μάλιστα χρὴ τὸν ἰατρὸν ἐπὶ τὰς κενώσεις ἰέναι
<span class="lb" data-page="16.540" data-line="12" id="l16.540.12"></span>τῶν λυπούντων χυμῶν ἢ κατὰ πλῆθος ἢ ποιότητα. τοῦτο
<span class="lb" data-page="16.540" data-line="13" id="l16.540.13"></span>μὲν οὖν, ὡς ἔφην, ἁπάντων νοσημάτων κοινόν. ὁ πτυελισμὸς
<span class="lb" data-page="16.540" data-line="14" id="l16.540.14"></span>δὲ γίνεται μὲν καὶ διὰ τὸ στόμα τῆς γαστρὸς ἀῤῥωστοῦν
<span class="lb" data-page="16.540" data-line="15" id="l16.540.15"></span>ἐφ’ ὑγρότητι, γίνεται δὲ καὶ διὰ τὸν ἐγκέφαλον ἐμπεπλησμένον
<span class="lb" data-page="16.540" data-line="16" id="l16.540.16"></span>ὑγρῶν, ἐξ ὦν συῤῥεῖ τι καὶ εἰς τὸ στόμα παραπλησίως
<span class="lb" data-page="16.540" data-line="17" id="l16.540.17"></span>τῷ κατὰ τοὺς φλεγμαίνοντας ὀφθαλμοὺς δακρύῳ
<span class="lb" data-page="16.540" data-line="18" id="l16.540.18"></span>λεπτῷ. νῦν οὖν ἐπειδὴ τοῖς φρενιτικοῖς ἔφη γίνεσθαι τὸν
<span class="pb" data-page="16.541" id="p16.541"></span>
<span class="lb" data-page="16.541" data-line="1" id="l16.541.1"></span>πτυελισμὸν, ἐγκεφάλου κακοπραγοῦντός ἐστι σημεῖον, τουτέστι
<span class="lb" data-page="16.541" data-line="2" id="l16.541.2"></span>πεπληρωμένου ὄντος.
</p>
<span class="lb rule" data-page="16.541" data-line="3" id="l16.541.3"></span>
          </article>

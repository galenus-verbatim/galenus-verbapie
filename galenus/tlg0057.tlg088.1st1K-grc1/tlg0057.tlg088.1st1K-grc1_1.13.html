<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.13">
<span class="pb page1" data-page="16.541" id="p16.541"></span>
<span class="milestone ed1page page1" data-n="5.174" data-unit="ed1page" id="ed1page.5.174"></span>
<span class="milestone ed2page page1" data-n="8.708" data-unit="ed2page" id="ed2page.8.708"></span>
<span class="lb head" data-page="16.541" data-line="4" id="l16.541.4"></span>
            <blockquote class="quote lemma">
<span class="lb" data-page="16.541" data-line="5" id="l16.541.5"></span>Ἐν φρενιτικοῖσι λευκὴ διαχώρησις κακόν· ὡς καὶ Ἀρχεκράτει.
<span class="lb" data-page="16.541" data-line="6" id="l16.541.6"></span>ἆρά γε ἐπὶ τούτοισι καὶ νωθρότης γίνεται; ῥῖγος
<span class="lb" data-page="16.541" data-line="7" id="l16.541.7"></span>ἐπὶ τούτοισι κάκιστον.
</blockquote>
<span class="lb rule" data-page="16.541" data-line="8" id="l16.541.8"></span>
            <p>
<span class="lb" data-page="16.541" data-line="9" id="l16.541.9"></span><span class="milestone ed2page" data-n="8.709" data-unit="ed2page" id="ed2page.8.709"></span>Αἱ λευκαὶ διαχωρήσεις ὅτι καὶ δι’ ἐδεσμάτων
<span class="lb" data-page="16.541" data-line="10" id="l16.541.10"></span>χρόαν γίνονται πρόδηλον. ὁρῶμεν γὰρ ὅσοι γάλα προσηνέγκαντο
<span class="lb" data-page="16.541" data-line="11" id="l16.541.11"></span>μόνον ἢ ἄρτον καθαρὸν ἢ χόνδρον ἢ θέρμους ἤ τι
<span class="lb" data-page="16.541" data-line="12" id="l16.541.12"></span>τοιοῦτον, τὴν διαχώρησιν αὐτῶν λευκὴν γινομένην, εἰ παραβάλλοιτο
<span class="lb" data-page="16.541" data-line="13" id="l16.541.13"></span>τοῖς φακῆν ἐδηδοκόσιν ἢ κράμβας ἢ ἑφθὸν αἷμα
<span class="lb" data-page="16.541" data-line="14" id="l16.541.14"></span>λαγωῶν ἢ ζωμὸν μέλανα τῶν διὰ σιραίου πολλοῦ σκευαζομένων.
<span class="lb" data-page="16.541" data-line="15" id="l16.541.15"></span>ἀλλ’ ὅμως καὶ τοῖς ἐδέσματα λευκὰ προσενεγκαμένοις
<span class="lb" data-page="16.541" data-line="16" id="l16.541.16"></span>προσαπερχόμενόν τι τῆς ξανθῆς χολῆς χρώννυσι τὴν διαχώρησιν,
<span class="lb" data-page="16.541" data-line="17" id="l16.541.17"></span>ὡς ὠχροτέραν φαίνεσθαι τῶν ἐδηδεσμένων. ὅταν
<span class="lb" data-page="16.541" data-line="18" id="l16.541.18"></span>οὖν ἀκούσῃς τινὸς τῶν ἰατρῶν ἐπὶ τῶν ἰκτεριώντων λέγοντος
<span class="pb" data-page="16.542" id="p16.542"></span>
<span class="lb" data-page="16.542" data-line="1" id="l16.542.1"></span>λευκὰ γίνεσθαι τὰ <span class="milestone ed1page" data-n="5.175" data-unit="ed1page" id="ed1page.5.175"></span>διαχωρήματα, δεῖ πρὸς τὰ
<span class="lb" data-page="16.542" data-line="2" id="l16.542.2"></span>κατὰ φύσιν ἔχοντα αὐτὰ παραβάλλειν καὶ πρὸς παραβολὴν
<span class="lb" data-page="16.542" data-line="3" id="l16.542.3"></span>τούτων γεγονέναι τὸν λόγον αὐτῷ καὶ καθάπερ ἄλλοι πολλοὶ
<span class="lb" data-page="16.542" data-line="4" id="l16.542.4"></span>τῶν ἰατρῶν ἔγραψαν, λευκὰ διαχωρήματα γίγνεσθαι τοῖς
<span class="lb" data-page="16.542" data-line="5" id="l16.542.5"></span>ἰκτεριῶσιν. οὕτω καὶ νῦν οὗτος ἐπὶ τῶν φρενιτικῶν εἶπεν,
<span class="lb" data-page="16.542" data-line="6" id="l16.542.6"></span>ὡς εἰ καὶ μηδ’ ὅλως ἔχοντα τὴν ξανθὴν χολὴν εἴρηκε. γίνεται
<span class="lb" data-page="16.542" data-line="7" id="l16.542.7"></span>δὲ τοῦτο μηκέτ’ αὐτῆς εἰς τὴν γαστέρα συῤῥεούσης,
<span class="lb" data-page="16.542" data-line="8" id="l16.542.8"></span>ἀλλὰ τῷ πρὸς ὅλον τὸ σῶμα φερομένῳ κατὰ τὴν ἀνάδοσιν
<span class="lb" data-page="16.542" data-line="9" id="l16.542.9"></span>αἵματι συναναφερομένης, διὰ στέγνωσίν τινα τοῦ καταφέροντος
<span class="lb" data-page="16.542" data-line="10" id="l16.542.10"></span>αὐτὴν εἰς τὴν γαστέρα πόρου, καθάπερ ἐπὶ τῶν
<span class="lb" data-page="16.542" data-line="11" id="l16.542.11"></span>ἰκτεριώντων ἢ διὰ σφοδρὰν πύρωσιν ἐν τοῖς ἄνω τοῦ ἥπατος
<span class="lb" data-page="16.542" data-line="12" id="l16.542.12"></span>μορίοις ἀναρπάζουσαν τὸ αἷμα σὺν τῇ χολῇ. κατὰ μὲν
<span class="lb" data-page="16.542" data-line="13" id="l16.542.13"></span>οὖν τὸν πρῶτον τρόπον ἀναφερομένης εἰς ὅλον τὸ σῶμα τῆς
<span class="lb" data-page="16.542" data-line="14" id="l16.542.14"></span>χολῆς ἡ βλάβη γίνοιτ’ ἂν ἐξ αὐτῆς τοῖς κατὰ τὸν ἐγκέφαλον,
<span class="lb" data-page="16.542" data-line="15" id="l16.542.15"></span>ἤδη καὶ πρόσθεν ἐκκεχολωμένοις. κατὰ δὲ τὸν δεύτερον
<span class="lb" data-page="16.542" data-line="16" id="l16.542.16"></span>τρόπον οὐ μόνον αἴτιον βλαβερὸν ἡ τῆς χολῆς ἀνάδοσις,
<span class="lb" data-page="16.542" data-line="17" id="l16.542.17"></span>ἀλλὰ καὶ σημεῖον ἔσται θερμασίας παμπόλλης, ἐνδεικνυμένης
<span class="lb" data-page="16.542" data-line="18" id="l16.542.18"></span>ὑπάρχειν ἐν αὐτῷ. τὸ δ’, ὡς καὶ Ἀρχεκράτει
<span class="pb" data-page="16.543" id="p16.543"></span>
<span class="lb" data-page="16.543" data-line="1" id="l16.543.1"></span>πρόσκειται, συγγράμματι μὲν οὐ πάνυ προστιθέμενον, ὡς
<span class="lb" data-page="16.543" data-line="2" id="l16.543.2"></span>ἔφην, ὑπομνήματι δὲ πρέπον καὶ μάλισθ’ ὅταν ἑαυτὸν ὁ
<span class="lb" data-page="16.543" data-line="3" id="l16.543.3"></span>γράφων ἀναμιμνήσκειν ἐθέλει. τῶν δ’ ἑξῆς εἰρημένων τὸ
<span class="lb" data-page="16.543" data-line="4" id="l16.543.4"></span>μὲν, ἆρά γε ἐπὶ τούτοις καὶ νωθρότης γίνεται; δοκεῖ μοι
<span class="lb" data-page="16.543" data-line="5" id="l16.543.5"></span>προσγεγράφθαι, ὡς τοῦ Ἀρχεκράτους οὕτως διατεθέντος.
<span class="lb" data-page="16.543" data-line="6" id="l16.543.6"></span>ἀλλ’ ἐπειδὴ μὴ διὰ παντὸς ἥ τε πεῖρα δείκνυσιν ὅ τε λόγος
<span class="lb" data-page="16.543" data-line="7" id="l16.543.7"></span>ἐνδείκνυται, λέγεσθαι δεῖ ἐπὶ τοῖς εἰρημένοις νωθρότητα οὐ
<span class="lb" data-page="16.543" data-line="8" id="l16.543.8"></span>προσηκόντως. νωθρότης γὰρ ἐπὶ ψυχροῖς καὶ παχέσι καὶ
<span class="lb" data-page="16.543" data-line="9" id="l16.543.9"></span>γλίσχροις καὶ ὅλως δυσκινήτοις χυμοῖς, οὐκ ἐπὶ θερμοῖς
<span class="lb" data-page="16.543" data-line="10" id="l16.543.10"></span>καὶ λεπτοῖς καὶ δριμέσιν, οἷος ὁ τῆς ξανθῆς χολῆς εἴωθε
<span class="lb" data-page="16.543" data-line="11" id="l16.543.11"></span>γίγνεσθαι, πλὴν εἰ θανάτῳ πλησίον ἥκοιεν, ὡς διὰ νέκρωσιν
<span class="lb" data-page="16.543" data-line="12" id="l16.543.12"></span>ἤδη τῆς δυνάμεως ἡσυχάζειν. καὶ γὰρ διὰ νέκρωσιν
<span class="lb" data-page="16.543" data-line="13" id="l16.543.13"></span>τῆς δυνάμεως, οὐ διὰ τὸν χυμὸν γέγονεν. ἀδύνατον δὲ
<span class="lb" data-page="16.543" data-line="14" id="l16.543.14"></span>τοὺς οὕτω γενομένους νωθροὺς σωθῆναι, καὶ κοινὸν τοῦτό
<span class="lb" data-page="16.543" data-line="15" id="l16.543.15"></span>ἐστι σύμπτωμα τῶν κατὰ δυσκρασίαν ἄμετρον ἀποθνησκόντων
<span class="lb" data-page="16.543" data-line="16" id="l16.543.16"></span>ἁπάντων, οὐκ ἴδιον τῶν φρενιτικῶν. εἴπερ οὖν ἐγένετο
<span class="lb" data-page="16.543" data-line="17" id="l16.543.17"></span>νωθρότης τῷ Ἀρχεκράτει, κατὰ τοῦτον ἂν ἐγένετο τὸν λόγον
<span class="pb" data-page="16.544" id="p16.544"></span>
<span class="lb" data-page="16.544" data-line="1" id="l16.544.1"></span>καὶ πάντως ἀπέθανεν, οὐχ ὅτι λευκὰ διεχώρησεν ἢ τῆς
<span class="lb" data-page="16.544" data-line="2" id="l16.544.2"></span>νωθρότητος ἢ τοῦ θανάτου συμβάν τι, ἀλλὰ διὰ τὸ μέγεθος
<span class="lb" data-page="16.544" data-line="3" id="l16.544.3"></span>τοῦ νοσήματος, οὖ σημεῖον ἡ λευκὴ διαχώρησις ἦν. τὸ
<span class="lb" data-page="16.544" data-line="4" id="l16.544.4"></span>μέντοι ῥῖγος αὐτοῖς εἶναι κάκιστον οὐχ ἁπλῶς ἀκουστέον.
<span class="lb" data-page="16.544" data-line="5" id="l16.544.5"></span>ἐπιφαίνεται γὰρ ἐνίοτε καὶ κρίσιμον ῥῖγος τοῖς φρενιτικοῖς,
<span class="lb" data-page="16.544" data-line="6" id="l16.544.6"></span>ἱδρῶσι λύων τὴν νόσον. ἀλλὰ καὶ τὸ κατ’ ἐκεῖνον τὸν χρόνον
<span class="lb" data-page="16.544" data-line="7" id="l16.544.7"></span>ῥῖγος εἰρῆσθαι χρὴ νομίζειν ὀλέθριον, ἐν ᾧ διαχωροῦσι
<span class="lb" data-page="16.544" data-line="8" id="l16.544.8"></span>λευκά. δέδεικται γὰρ ἐν τοῖς περὶ κρίσεων ἐν ἀπέπτῳ νοσήματι
<span class="lb" data-page="16.544" data-line="9" id="l16.544.9"></span>μὴ δύνασθαι γενέσθαι κρίσιν ἀγαθήν. ἄπεπτον δέ
<span class="lb" data-page="16.544" data-line="10" id="l16.544.10"></span>ἐστιν ἐν ᾧ συναναφέρεται τῷ αἵματι χολὴ, καθ’ ὃν ἂν
<span class="lb" data-page="16.544" data-line="11" id="l16.544.11"></span>χρόνον τοῦτο γίνηται, καὶ μᾶλλόν γε ὅταν ἀμετρίᾳ πυρώδους
<span class="lb" data-page="16.544" data-line="12" id="l16.544.12"></span>θερμασίας ἠθροισμένης ἐν ἐγκεφάλῳ, συμβαίνει τι
<span class="lb" data-page="16.544" data-line="13" id="l16.544.13"></span>τοιοῦτον.
</p>
<span class="lb rule" data-page="16.544" data-line="14" id="l16.544.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.14">
<span class="pb page1" data-page="16.544" id="p16.544"></span>
<span class="milestone ed1page page1" data-n="5.175" data-unit="ed1page" id="ed1page.5.175"></span>
<span class="milestone ed2page page1" data-n="8.709" data-unit="ed2page" id="ed2page.8.709"></span>
<span class="lb head" data-page="16.544" data-line="15" id="l16.544.15"></span>
            <blockquote class="quote lemma">
<span class="lb" data-page="16.544" data-line="16" id="l16.544.16"></span><span class="milestone ed2page" data-n="8.710" data-unit="ed2page" id="ed2page.8.710"></span>Τοῖσιν ἐξισταμένοισι μελαγχολικῶς, οἶσι τρόμοι
<span class="lb" data-page="16.544" data-line="17" id="l16.544.17"></span>ἐπιγίνονται, κακόηθες.
</blockquote>
<span class="lb rule" data-page="16.544" data-line="18" id="l16.544.18"></span>
            <span class="pb" data-page="16.545" id="p16.545"></span>
            <p>
<span class="lb" data-page="16.545" data-line="1" id="l16.545.1"></span>Μελαγχολικὴν ἔκστασιν ἀκουστέον τὴν σφοδρὰν καὶ
<span class="lb" data-page="16.545" data-line="2" id="l16.545.2"></span>θηριώδη· γίνεται δ’ αὕτη διαβρεχούσης τὸν ἐγκέφαλον ξανθῆς
<span class="lb" data-page="16.545" data-line="3" id="l16.545.3"></span>χολῆς κατοπτηθείσης· ἐμάθομεν δὲ ἐν τῷδε τὴν μεταβολὴν
<span class="lb" data-page="16.545" data-line="4" id="l16.545.4"></span>αὐτῆς εἰς τὸ μέλαιναν ποιεῖσθαι. ὅταν οὖν ἐπὶ
<span class="lb" data-page="16.545" data-line="5" id="l16.545.5"></span>τῇ τοιαύτῃ διαθέσει τρόμος γίνηται, μεγάλως ὑπεξηράνθαι
<span class="lb" data-page="16.545" data-line="6" id="l16.545.6"></span>δηλοῖ τὰ νεῦρα καὶ διὰ τοῦτο τὸν ἄνθρωπον ὀλεθρίως ἔχειν.
<span class="lb" data-page="16.545" data-line="7" id="l16.545.7"></span>οὐ καλῶς οὖν ἡρμήνευσεν εἰπὼν κακόηθες. ἐσχάτως γὰρ
<span class="lb" data-page="16.545" data-line="8" id="l16.545.8"></span>ὀλέθριον ὂν τὸ σύμπτωμα προσηγορίας ἑτέρας ἐδεῖτο. τὸν
<span class="lb" data-page="16.545" data-line="9" id="l16.545.9"></span>γοῦν ἐκστάντα μελαγχολικῶς ἐπιγινομένου τρόμου βεβαίως
<span class="lb" data-page="16.545" data-line="10" id="l16.545.10"></span>τις ἀποθανεῖσθαι λέγων οὐκ ἂν ἁμάρτοι. κακοήθη δὲ νοσήματα
<span class="lb" data-page="16.545" data-line="11" id="l16.545.11"></span>καλοῦμεν ὅσα κίνδυνον ἀπειλοῦντα τοῖς κάμνουσιν
<span class="lb" data-page="16.545" data-line="12" id="l16.545.12"></span>οὐκ ἀποκόπτει τὴν τῆς σωτηρίας ἐλπίδα. βέλτιον οὖν εἰρῆσθαι
<span class="lb" data-page="16.545" data-line="13" id="l16.545.13"></span>τὴν γεγραμμένην συνδρομὴν ὀλέθριον ἢ θανατικὴν
<span class="lb" data-page="16.545" data-line="14" id="l16.545.14"></span>ἤ τι τοιοῦτον.
</p>
<span class="lb rule" data-page="16.545" data-line="15" id="l16.545.15"></span>
          </article>

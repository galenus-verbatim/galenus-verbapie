<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.15">
<span class="pb page1" data-page="16.545" id="p16.545"></span>
<span class="milestone ed1page page1" data-n="5.175" data-unit="ed1page" id="ed1page.5.175"></span>
<span class="milestone ed2page page1" data-n="8.710" data-unit="ed2page" id="ed2page.8.710"></span>
<span class="lb head" data-page="16.545" data-line="16" id="l16.545.16"></span>
            <blockquote class="quote lemma">
<span class="lb" data-page="16.545" data-line="17" id="l16.545.17"></span>Οἱ ἐκστάντες ὀξέως ἐπιπυρέξαντες σὺν ἱδρῶτι φρενιτικοὶ
<span class="lb" data-page="16.545" data-line="18" id="l16.545.18"></span>γίνονται.
</blockquote>
<span class="lb rule" data-page="16.545" data-line="19" id="l16.545.19"></span>
            <span class="pb" data-page="16.546" id="p16.546"></span>
            <p>
<span class="lb" data-page="16.546" data-line="1" id="l16.546.1"></span>Ἀσύμφωνον μὲν καλοῦμεν τὴν τοιαύτην ἑρμηνείαν.
<span class="lb" data-page="16.546" data-line="2" id="l16.546.2"></span>ἀσαφὴς δ’ αὐτῶν ἡ διάνοια γίνεται, δυναμένων ἀλλήλοις
<span class="lb" data-page="16.546" data-line="3" id="l16.546.3"></span>ἁπάντων τῶν ὀνομάτων συνάπτεσθαί τε καὶ χωρίζεσθαι.
<span class="lb" data-page="16.546" data-line="4" id="l16.546.4"></span>μία μὲν γάρ ἐστι σύνθεσις αὐτῶν, οἱ ἐκστάντες ὀξέως, εἶτ’
<span class="lb" data-page="16.546" data-line="5" id="l16.546.5"></span>ἀπ’ ἄλλης ἀρχῆς ἐπιπυρέξαντες ὀξέως. ἄλλη δ’ αὖ πάλιν
<span class="lb" data-page="16.546" data-line="6" id="l16.546.6"></span>σύνθεσις τὸ σὺν ἱδρῶτι, ποτὲ μὲν τῷ πρὸ αὐτοῦ, ποτὲ δὲ
<span class="lb" data-page="16.546" data-line="7" id="l16.546.7"></span>τῷ μετ’ αὐτὸ συνταττόμενον. δύναται γὰρ καὶ οὕτως ἡ ῥῆσις
<span class="lb" data-page="16.546" data-line="8" id="l16.546.8"></span>ἀναγνωσθῆναι, ἐπιπυρέξαντες σὺν ἱδρῶτι, κἄπειτα ἀφ’
<span class="lb" data-page="16.546" data-line="9" id="l16.546.9"></span>ἑτέρας ἀρχῆς φρενιτικοὶ γίνονται. δύναται δὲ καὶ σὺν
<span class="lb" data-page="16.546" data-line="10" id="l16.546.10"></span>ἱδρῶτι φρενιτικοὺς αὐτοὺς γίνεσθαι λέγειν ὁ γράψας ταῦτα.
<span class="lb" data-page="16.546" data-line="11" id="l16.546.11"></span>δῆλον οὖν ἐστιν ὅπερ ἀεὶ λέγω τὰς ἀσαφεῖς ἑρμηνείας οὐδὲν
<span class="lb" data-page="16.546" data-line="12" id="l16.546.12"></span>διδάσκειν. ἐννοήσαντας γὰρ ἡμᾶς τὸ ἀληθὲς ἐφαρμόσαι
<span class="lb" data-page="16.546" data-line="13" id="l16.546.13"></span>χρὴ δυναμένῃ λέξει προέσθαι τὸν λόγον ἢ κατατριβῆναι μὲν
<span class="lb" data-page="16.546" data-line="14" id="l16.546.14"></span>χρόνου πάμπολυ, οὐδὲν δ’ ἡμᾶς ἐπιμαθεῖν. ἐν ᾖ γὰρ χρήσει
<span class="lb" data-page="16.546" data-line="15" id="l16.546.15"></span>παρ’ αὐτοῦ χρὴ φέροντα τὸ ἀληθὲς ἐφαρμόζειν πειρᾶσθαι
<span class="lb" data-page="16.546" data-line="16" id="l16.546.16"></span>ταῖς κατὰ μέρος λέξεσιν, ἐν ταύτῃ βοήθεια μέν τις
<span class="lb" data-page="16.546" data-line="17" id="l16.546.17"></span>ἐξ ἡμῶν τῇ ῥῆσει γίνεται, κινδυνευούσῃ φανῆναι μοχθηρᾷ,
<span class="pb" data-page="16.547" id="p16.547"></span>
<span class="lb" data-page="16.547" data-line="1" id="l16.547.1"></span>διδασκόμεθα δὲ οὐδὲν ἐξ αὐτῆς. ἀλλὰ καίτοι τούτων οὕτως
<span class="lb" data-page="16.547" data-line="2" id="l16.547.2"></span>ἐχόντων καὶ φαινομένης ἐναργοῦς τῆς τῶν ἀσαφῶν ἀχρηστίας,
<span class="lb" data-page="16.547" data-line="3" id="l16.547.3"></span>ὅμως οὐκ ὀλίγοι τῶν σαφῶν συγγραμμάτων ἥδιον
<span class="lb" data-page="16.547" data-line="4" id="l16.547.4"></span>ὁμιλοῦσι τοῖς ἀσαφέσι. μὴ τοίνυν ἐμὲ τοῦ μήκους τῆς
<span class="lb" data-page="16.547" data-line="5" id="l16.547.5"></span>ἐξηγήσεως μέμψαιτ’ ἄν τις, ἀλλὰ τὴν ἑαυτῶν ἄλογον ἐπιθυμίαν
<span class="lb" data-page="16.547" data-line="6" id="l16.547.6"></span>ὅσοι τὰ τοιαῦτα βιβλία προθύμως ἀναγινώσκουσιν.
<span class="lb" data-page="16.547" data-line="7" id="l16.547.7"></span>ἐγὼ μὲν γὰρ ὅτι οὐχ ἑκὼν ἐπὶ τὰς ἐξηγήσεις αὐτῶν ἥκω
<span class="lb" data-page="16.547" data-line="8" id="l16.547.8"></span>οἱ ἑταῖροι πάντες ἴσασι καὶ μάλιστα οἱ τῶν νῦν γραφομένων
<span class="lb" data-page="16.547" data-line="9" id="l16.547.9"></span>αἴτιοι. μοχθηρῶς δὲ πάντων ἐξηγησαμένων τὸ σύγγραμμα
<span class="lb" data-page="16.547" data-line="10" id="l16.547.10"></span>τοῦτο, κἀγὼ τοῖς ἀναγκάσασί με πεισθεὶς ἐπὶ τὴν
<span class="lb" data-page="16.547" data-line="11" id="l16.547.11"></span>ἐξήγησιν ἧκον, ἦς αὖθις ἀρξάμενοι λέγομεν. ἐὰν μὲν συνάψαντες
<span class="lb" data-page="16.547" data-line="12" id="l16.547.12"></span>ἀλλήλοις τό τ’ ἐκστάντες <span class="milestone ed2page" data-n="8.711" data-unit="ed2page" id="ed2page.8.711"></span>καὶ τὸ ὀξέως,
<span class="lb" data-page="16.547" data-line="13" id="l16.547.13"></span>ἔπειτα δὴ σιωπήσαντες εἴπωμεν, ἐπιπυρέξαντες σὺν ἱδρῶτι
<span class="lb" data-page="16.547" data-line="14" id="l16.547.14"></span>καὶ πάλιν ἐφεξῆς, φρενιτικοὶ γίνονται, τὴν ἐξήγησιν ποιησόμεθα
<span class="lb" data-page="16.547" data-line="15" id="l16.547.15"></span>τοιάνδε. πρῶτον μὲν ἐπισκεψώμεθα τὸ κοινὸν ἄπορον
<span class="lb" data-page="16.547" data-line="16" id="l16.547.16"></span>ἁπασῶν τῶν ἀναγνώσεων. ἐκστάντας γὰρ ὀξέως εἶπεν
<span class="lb" data-page="16.547" data-line="17" id="l16.547.17"></span>ἐν ἀρχῇ, οὓς κατὰ τὴν τελευτὴν τῆς ῥήσεως ἔφη φρενιτικοὺς
<span class="lb" data-page="16.547" data-line="18" id="l16.547.18"></span>γίνεσθαι, ὥσπερ οὐχὶ καὶ τῶν ἐκστάντων ἤδη φρενιτικῶν
<span class="pb" data-page="16.548" id="p16.548"></span>
<span class="lb" data-page="16.548" data-line="1" id="l16.548.1"></span>ὄντων. ἐροῦμεν οὖν κατεσπάσθαι τὴν λέξιν ἐνδεικνυμένην
<span class="lb" data-page="16.548" data-line="2" id="l16.548.2"></span>διὰ τοῦ ἐπιπυρέξαντες, τὸ καὶ πρότερον αὐτοὺς,
<span class="lb" data-page="16.548" data-line="3" id="l16.548.3"></span>οἵπερ ἐξέστησαν, ὀξέως πυρέττοντας ὕστερον παύεσθαι, κἄπειτα
<span class="lb" data-page="16.548" data-line="4" id="l16.548.4"></span>πάλιν ἐξ ὑποστροφῆς πυρέξαι σὺν ἱδρῶτι. τούτους
<span class="lb" data-page="16.548" data-line="5" id="l16.548.5"></span>οὖν φησι φρενιτικοὺς γίνεσθαι. τὸ μὲν οὖν ὅτι γενήσονται
<span class="lb" data-page="16.548" data-line="6" id="l16.548.6"></span>φρενιτικοὶ λογισάμενος ἐκ τῆς ἔμπροσθεν αὐτοῖς γενομένης
<span class="lb" data-page="16.548" data-line="7" id="l16.548.7"></span>παρακοπῆς σφοδρᾶς, ἣν διὰ τῆς ἐκστάντες ἐδήλωσε
<span class="lb" data-page="16.548" data-line="8" id="l16.548.8"></span>φωνῆς. ἐκ δὲ τοῦ σὺν ἱδρῶτι τὴν ὑποστροφὴν γίνεσθαι
<span class="lb" data-page="16.548" data-line="9" id="l16.548.9"></span>βεβαιούμενος τὴν ὑπόνοιαν, ἐπειδὴ τὰς τοιαύτας εἰσβολὰς
<span class="lb" data-page="16.548" data-line="10" id="l16.548.10"></span>τῶν πυρετῶν, ἄν τ’ ἐξ ἀρχῆς ἄν τε μεθ’ ὑποστροφῆς γίνωνται,
<span class="lb" data-page="16.548" data-line="11" id="l16.548.11"></span>πλῆθος ἴσμεν ἐνδεικνυμένας. ἐπεὶ τοίνυν ὅσα περιττὰ
<span class="lb" data-page="16.548" data-line="12" id="l16.548.12"></span>κατὰ τοὺς χυμοὺς ἢ ἐν ποσότητι ἐν αὐτοῖς ἢ ἐν
<span class="lb" data-page="16.548" data-line="13" id="l16.548.13"></span>ποιότητι ἀθροίζεται κατὰ τὸ σῶμα, ταῦτα ἐπὶ τοὺς πεπονθότας
<span class="lb" data-page="16.548" data-line="14" id="l16.548.14"></span>εἴωθε ῥεῖν τόπους, ἐπεπόνθει δὲ τούτοις ὁ ἐγκέφαλος,
<span class="lb" data-page="16.548" data-line="15" id="l16.548.15"></span>οὐκ ἂν γὰρ ἐξέστησαν ὀξέως ἂν ἐπιπυρέξωσι καὶ μάλιστα
<span class="lb" data-page="16.548" data-line="16" id="l16.548.16"></span>μεθ’ ἱδρῶτος. εὔλογον οὖν ἐστιν ἐλπίσαι φρενιτικοὺς
<span class="lb" data-page="16.548" data-line="17" id="l16.548.17"></span>οὕτως <span class="milestone ed1page" data-n="5.176" data-unit="ed1page" id="ed1page.5.176"></span>ἔσεσθαι. γνωσθήσεται γὰρ ἡ διάθεσις αὐτῶν
<span class="lb" data-page="16.548" data-line="18" id="l16.548.18"></span>ὅλη τοιάδε τις οὖσα, πλήθους χολωδῶν δριμέων εὐθὺς
<span class="pb" data-page="16.549" id="p16.549"></span>
<span class="lb" data-page="16.549" data-line="1" id="l16.549.1"></span>ἐν ἀρχῇ ῥυέντος ἐπὶ τὸν ἐγκέφαλον ἐκστῆναί τινι συμβαίνει,
<span class="lb" data-page="16.549" data-line="2" id="l16.549.2"></span>τούτου δ’ αὖθις εἰς ἕτερόν τι μόριον μεταῤῥυέντος παύσασθαι
<span class="lb" data-page="16.549" data-line="3" id="l16.549.3"></span>τὴν ἔκστασιν. ἂν δ’ ἐπιπυρέξωσιν οὗτοι μεθ’ ἱδρῶτος,
<span class="lb" data-page="16.549" data-line="4" id="l16.549.4"></span>ἐπὶ τὸ πεπονθὸς αὐτοῖς παλινδρομήσει τὸ χολῶδες
<span class="lb" data-page="16.549" data-line="5" id="l16.549.5"></span>πλῆθος, ὡς γενέσθαι φρενιτικούς. ἐὰν δὲ τὸ ὀξέως τῷ
<span class="lb" data-page="16.549" data-line="6" id="l16.549.6"></span>ἐπιπυρέξαντες συντάξωμεν, ὁ λόγος ἔσται τοιοῦτος. οἱ ἐκστάντες
<span class="lb" data-page="16.549" data-line="7" id="l16.549.7"></span>εἶτα παυσάμενοι καὶ πάλιν ἐπιπυρέξαντες ὀξέως σὺν
<span class="lb" data-page="16.549" data-line="8" id="l16.549.8"></span>ἱδρῶτι φρενιτικοὶ γενήσονται, τῆς προῤῥήσεως καὶ ταύτης
<span class="lb" data-page="16.549" data-line="9" id="l16.549.9"></span>καὶ τῆς προειρημένης οὐκ ἐχούσης τὸ διηνεκὲς, ἀλλ’ ὥσπερ
<span class="lb" data-page="16.549" data-line="10" id="l16.549.10"></span>καὶ ἄλλαι πολλαὶ τὸ πλειστάκις. ἐὰν δὲ τῷ σὺν ἱδρῶτι τὸ
<span class="lb" data-page="16.549" data-line="11" id="l16.549.11"></span>φρενιτικοὶ γενήσονται συντάξωμεν, ὁ λόγος ἔσται καθ’ ἑτέραν
<span class="lb" data-page="16.549" data-line="12" id="l16.549.12"></span>ἀνάγνωσιν τῶν προειρημένων κατὰ τὴν ἀρχὴν τῆς ῥήσεως
<span class="lb" data-page="16.549" data-line="13" id="l16.549.13"></span>τοιόσδε· κατὰ μὲν τὴν προτέραν οἱ ἐκστάντες ὀξέως,
<span class="lb" data-page="16.549" data-line="14" id="l16.549.14"></span>εἶτα ἐπιπυρέξαντες, φρενιτικοὶ σὺν ἱδρῶτι γίνονται· κατὰ
<span class="lb" data-page="16.549" data-line="15" id="l16.549.15"></span>δὲ τὴν β΄ οἱ ἐκστάντες φρενιτικοὶ σὺν ἱδρῶτι γίνονται. καὶ
<span class="lb" data-page="16.549" data-line="16" id="l16.549.16"></span>δύναται μὲν ὁ γράψας ταῦτα τοιοῦτον ἄῤῥωστον ἑωρακέναι,
<span class="lb" data-page="16.549" data-line="17" id="l16.549.17"></span>τὸ πολλάκις δὲ προειρημένον οὐχ ἕξει. πολλὰ μέντοι καὶ
<span class="pb" data-page="16.550" id="p16.550"></span>
<span class="lb" data-page="16.550" data-line="1" id="l16.550.1"></span>ἄλλα τῶν κατὰ βιβλίον τοῦτο γεγραμμένων οὐκ ἔστιν ὡς
<span class="lb" data-page="16.550" data-line="2" id="l16.550.2"></span>ἐπὶ τὸ πολὺ γιγνόμενα, τοῦ γράψαντος αὐτὰ θεασαμένου
<span class="lb" data-page="16.550" data-line="3" id="l16.550.3"></span>μέν τινας ἀῤῥώστους τοιούτους, οὔπω δὲ γιγνώσκοντος εἴτε
<span class="lb" data-page="16.550" data-line="4" id="l16.550.4"></span>τὸ διηνεκὲς ἔχουσιν εἴτε τε τὸ πλειστάκις. ἔοικε γὰρ ἐκ τηρήσεως
<span class="lb" data-page="16.550" data-line="5" id="l16.550.5"></span>μᾶλλον οὐ τῆς τῶν παθῶν οἰκείας κατασκευῆς ὁ
<span class="lb" data-page="16.550" data-line="6" id="l16.550.6"></span>γράψας ταύτας ἀποφάσεις ἐθέλειν ποιεῖσθαι. τῷ δ’ οὕτως
<span class="lb" data-page="16.550" data-line="7" id="l16.550.7"></span>ἀθροίζοντι τὴν ἰατρικὴν θεωρίαν οὐχ ἑκατὸν, ἀλλὰ χιλίων
<span class="lb" data-page="16.550" data-line="8" id="l16.550.8"></span>ἐτῶν ἐστι χρεία καὶ διὰ τοῦτο τὴν μικρὰν καὶ ταπεινὴν ὁ
<span class="lb" data-page="16.550" data-line="9" id="l16.550.9"></span>Ἱπποκράτης ηὔξησεν ἐπὶ πλεῖστον, οἷς ἔκ τε τῆς ἱστορίας
<span class="lb" data-page="16.550" data-line="10" id="l16.550.10"></span>ἔμαθε καὶ αὐτὸς ἐθεάσατο τὴν λογικὴν κρίσιν προσθείς.
<span class="lb" data-page="16.550" data-line="11" id="l16.550.11"></span>ἐκ πολλῶν οὖν ὑπονοήσαιεν ἄν τις οὐκ εἶναι τοῦ Ἱπποκράτους
<span class="lb" data-page="16.550" data-line="12" id="l16.550.12"></span>σύγγραμμα τὸ βιβλίον τοῦτο, πολυλογεῖ γὰρ ἐμπειρικῶς
<span class="lb" data-page="16.550" data-line="13" id="l16.550.13"></span>αὐτὸ συνθεὶς, μὴ δυνάμενος εἰς τὸ καθόλου λογικῶς
<span class="lb" data-page="16.550" data-line="14" id="l16.550.14"></span>ἀναγαγεῖν τὰ θεωρήματα.
</p>
<span class="lb rule" data-page="16.550" data-line="15" id="l16.550.15"></span>
          </article>

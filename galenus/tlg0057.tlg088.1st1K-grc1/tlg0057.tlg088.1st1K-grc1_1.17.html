<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.17">
<span class="pb page1" data-page="16.552" id="p16.552"></span>
<span class="milestone ed1page page1" data-n="5.176" data-unit="ed1page" id="ed1page.5.176"></span>
<span class="milestone ed2page page1" data-n="8.712" data-unit="ed2page" id="ed2page.8.712"></span>
<span class="lb head" data-page="16.552" data-line="4" id="l16.552.4"></span>
            <blockquote class="quote lemma">
<span class="lb" data-page="16.552" data-line="5" id="l16.552.5"></span>Τὰ ἐξ ἐμέτου ἀσώδεος, κλαγγώδης φωνὴ, ὄμματα ἐπίχνουν
<span class="lb" data-page="16.552" data-line="6" id="l16.552.6"></span>ἔχοντα, μανικά· οἷον καὶ ἡ Ἑρμοζύγου ἐκμανεῖσα ὀξέως
<span class="lb" data-page="16.552" data-line="7" id="l16.552.7"></span>ἄφωνος ἀπέθανε.
</blockquote>
<span class="lb rule" data-page="16.552" data-line="8" id="l16.552.8"></span>
            <p>
<span class="lb" data-page="16.552" data-line="9" id="l16.552.9"></span>Εἰ τινάς που θέρους ὥρᾳ καύματος ἰσχυροτάτου διὰ
<span class="lb" data-page="16.552" data-line="10" id="l16.552.10"></span>κόνεως ὁδοιπορήσαντας, τεθέασαι ξηροὺς ἱκανῶς ἔχοντας
<span class="lb" data-page="16.552" data-line="11" id="l16.552.11"></span>τοὺς ὀφθαλμοὺς, ὡς δοκεῖν τοῦ καλουμένου χνοῦ μεστοὺς
<span class="lb" data-page="16.552" data-line="12" id="l16.552.12"></span>εἶναι, τούτους ἐν νῷ λαβὼν νοήσεις ὃ βούλεται δηλοῦν ἡ
<span class="lb" data-page="16.552" data-line="13" id="l16.552.13"></span>προκειμένη ῥῆσις. ἔστι γὰρ τῶν κατ’ αὐτὴν εἰρημένων τὸ
<span class="lb" data-page="16.552" data-line="14" id="l16.552.14"></span>κυριώτατον τοῦτο. κοινὸν μὲν οὖν τῶν τε μαραινομένων
<span class="lb" data-page="16.552" data-line="15" id="l16.552.15"></span>καὶ τῶν σφοδρότατα φρενιτιζόντων, οὐ μὴν δυσχερῆ τὴν
<span class="lb" data-page="16.552" data-line="16" id="l16.552.16"></span>γνῶσιν ἐχόντων τῶν μαραινομένων ἑωρακότι ποτὲ κἂν ἕνα.
<span class="lb" data-page="16.552" data-line="17" id="l16.552.17"></span>τοῖς μὲν γὰρ μαραινομένοις ἐκτέτηκε πᾶν ὅσον ἐστὶ κατὰ
<span class="lb" data-page="16.552" data-line="18" id="l16.552.18"></span>τὸ πρόσωπόν τε καὶ τοὺς κροτάφους σαρκῶδες, ἅμα τῷ καὶ
<span class="pb" data-page="16.553" id="p16.553"></span>
<span class="lb" data-page="16.553" data-line="1" id="l16.553.1"></span>τοὺς ὀφθαλμοὺς κοίλους ἱκανῶς γεγονέναι. οἱ φρενιτικοὶ
<span class="lb" data-page="16.553" data-line="2" id="l16.553.2"></span>δὲ χωρὶς τούτων τὸν ὀφθαλμὸν ἐπίχνουν ἔχουσι, πρὸς τῷ
<span class="lb" data-page="16.553" data-line="3" id="l16.553.3"></span>καὶ τὸ βλέμμα θρασὺ μὲν τοῖς φρενιτικοῖς, δειλὸν δ’ εἶναι
<span class="lb" data-page="16.553" data-line="4" id="l16.553.4"></span>τοῖς μαραινομένοις. ὁ δὲ ἀσώδης ἔμετος κοινὸν μὲν σύμπτωμα
<span class="lb" data-page="16.553" data-line="5" id="l16.553.5"></span>τοῖς τοιούτοις φρενιτικοῖς ἐστι πρός τινας τῶν
<span class="lb" data-page="16.553" data-line="6" id="l16.553.6"></span>κακοήθων πυρετῶν, ὥσπερ καὶ ἡ κλαγγώδης φωνή. γίνεται
<span class="lb" data-page="16.553" data-line="7" id="l16.553.7"></span>δὲ ὁ μὲν ἀσώδης ἔμετος ἐπί τε χολώδει καὶ δακνώδει χυμῷ,
<span class="lb" data-page="16.553" data-line="8" id="l16.553.8"></span>ἡ φωνὴ δὲ κλαγγώδης διὰ ξηρότητα φωνητικῶν ὀργάνων,
<span class="lb" data-page="16.553" data-line="9" id="l16.553.9"></span>ὡς ἐν τοῖς περὶ φωνῆς ὑπομνήμασι δέδεικται. ὅταν
<span class="lb" data-page="16.553" data-line="10" id="l16.553.10"></span>οὖν τοῖς φρενιτικοῖς ταῦτα συμπέσοι, μανιωδῶς παραπαίουσιν,
<span class="lb" data-page="16.553" data-line="11" id="l16.553.11"></span>ὅπερ ταὐτὸν βούλεται σημαίνειν τῷ σφοδρῶς καὶ γίνεται
<span class="lb" data-page="16.553" data-line="12" id="l16.553.12"></span>τοῦτο διά τε τήν κακοήθειαν τοῦ χυμοῦ καὶ τὴν
<span class="lb" data-page="16.553" data-line="13" id="l16.553.13"></span>ἄμετρον ξηρότητα, διὸ καὶ ἄφωνοι γίνονται.
</p>
<span class="lb rule" data-page="16.553" data-line="14" id="l16.553.14"></span>
          </article>

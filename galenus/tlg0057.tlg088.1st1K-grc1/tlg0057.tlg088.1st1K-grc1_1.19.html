<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.19">
<span class="pb page1" data-page="16.555" id="p16.555"></span>
<span class="milestone ed1page page1" data-n="5.176" data-unit="ed1page" id="ed1page.5.176"></span>
<span class="milestone ed2page page1" data-n="8.713" data-unit="ed2page" id="ed2page.8.713"></span>
<span class="lb head" data-page="16.555" data-line="1" id="l16.555.1"></span>
            <blockquote class="quote lemma">
<span class="lb" data-page="16.555" data-line="2" id="l16.555.2"></span>Αἱ παρακρούσιες σὺν φωνῇ κλαγγώδει, γλώσσης σπασμοὶ
<span class="lb" data-page="16.555" data-line="3" id="l16.555.3"></span>τρομώδεες, καὶ αὗται τρομώδεες γενόμεναι ἐξίστανται,
<span class="lb" data-page="16.555" data-line="4" id="l16.555.4"></span>σκληρυσμὸς τουτέοισιν ὀλέθριον.
</blockquote>
<span class="lb rule" data-page="16.555" data-line="5" id="l16.555.5"></span>
            <p>
<span class="lb" data-page="16.555" data-line="6" id="l16.555.6"></span>Ὅταν ἐπὶ φρενίτιδι παραφροσύνη γένηται θερμὸν οὔσῃ
<span class="lb" data-page="16.555" data-line="7" id="l16.555.7"></span>καὶ ξηρὸν πάθος, τῇ ἐν αὐτῇ δὲ ξηρότητι μεταδοθείσῃ τῇ
<span class="lb" data-page="16.555" data-line="8" id="l16.555.8"></span>τραχείᾳ ἀρτηρίᾳ, γίνεται ἡ φωνὴ κλαγγώδης, ὥσπερ τῷ
<span class="lb" data-page="16.555" data-line="9" id="l16.555.9"></span>ταῖς ὑγρότησιν ἀναποθείσαις βραγχώδης, ἀλλ’ οὐχ ὡς ἴδια
<span class="lb" data-page="16.555" data-line="10" id="l16.555.10"></span>τῆς φρενίτιδος. γίνονται γὰρ καὶ ἑτέροις νοσήμασιν, οὐδὲ
<span class="lb" data-page="16.555" data-line="11" id="l16.555.11"></span>γὰρ συνυπάρχουσι διηνεκῶς τῇ φρενίτιδι. ὁ γοῦν τρόμος
<span class="lb" data-page="16.555" data-line="12" id="l16.555.12"></span>γίνεται τῇ γλώσσῃ, διὰ τὴν ἐκ τοῦ προειρημένου πάθους
<span class="lb" data-page="16.555" data-line="13" id="l16.555.13"></span>ξηρὰν δυσκρασίαν αἰονησάσης τῆς ψυχικῆς δυνάμεως. σπασμοὶ
<span class="lb" data-page="16.555" data-line="14" id="l16.555.14"></span>δὲ τῇ τῶν ἐν αὐτῇ μυῶν ξηρότητι ἕπονται, τῇ κεφαλῇ
<span class="lb" data-page="16.555" data-line="15" id="l16.555.15"></span>συμπασχόντων. ὥσπερ καὶ ἡ φωνὴ τρομώδης δι’ ἀτονίαν
<span class="lb" data-page="16.555" data-line="16" id="l16.555.16"></span><span class="milestone ed1page" data-n="5.177" data-unit="ed1page" id="ed1page.5.177"></span>ὑπὸ τῆς αὐτῆς δυσκρασίας. ταῦτα δὲ σύμπαντα τὰ
<span class="lb" data-page="16.555" data-line="17" id="l16.555.17"></span>προειρημένα συμπτώματα δι’ ἐπίτασιν γινόμενα τῆς ἐν τῇ
<span class="lb" data-page="16.555" data-line="18" id="l16.555.18"></span>κεφαλῇ ξηρότητος ἔκστασιν δηλοῦσι γενέσθαι. τούτοις δὲ
<span class="pb" data-page="16.556" id="p16.556"></span>
<span class="lb" data-page="16.556" data-line="1" id="l16.556.1"></span>πᾶσι σκληρυνθεῖσιν ὀλέθριον διὰ τὴν ἐν τῷ ἐγκεφάλῳ ἄμετρον
<span class="lb" data-page="16.556" data-line="2" id="l16.556.2"></span>γεγονυῖαν ξηρότητα.
</p>
<span class="lb rule" data-page="16.556" data-line="3" id="l16.556.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.2">
<span class="pb page1" data-page="16.501" id="p16.501"></span>
<span class="milestone ed1page page1" data-n="5.168" data-unit="ed1page" id="ed1page.5.168"></span>
<span class="milestone ed2page page1" data-n="8.696" data-unit="ed2page" id="ed2page.8.696"></span>
<span class="lb head" data-page="16.501" data-line="9" id="l16.501.9"></span>
            <blockquote class="quote lemma">
<span class="lb" data-page="16.501" data-line="10" id="l16.501.10"></span>Κοιλίης περίπλυσις ἐξέρυθρος κακὸν μὲν ἐν πᾶσι τοῖσι νουσήμασι,
<span class="lb" data-page="16.501" data-line="11" id="l16.501.11"></span>οὐχ ἥκιστα δὲ ἐπὶ τοῖς προειρημένοις.
</blockquote>
<span class="lb rule" data-page="16.501" data-line="12" id="l16.501.12"></span>
            <p>
<span class="lb" data-page="16.501" data-line="13" id="l16.501.13"></span><span class="milestone ed1page" data-n="5.169" data-unit="ed1page" id="ed1page.5.169"></span>Ὁ μὲν οὖν Ἱπποκράτης ἕν τε τῷ προγνωστικῷ
<span class="lb" data-page="16.501" data-line="14" id="l16.501.14"></span>συγγράμματι τῶν σημείων ἑκάστου διδάσκει τὴν δύναμιν,
<span class="lb" data-page="16.501" data-line="15" id="l16.501.15"></span>ἐπὶ τέλει τε τοῦ βιβλίου συμβουλεύει τὰς δυνάμεις τῶν
<span class="lb" data-page="16.501" data-line="16" id="l16.501.16"></span>εἰρημένων σημείων ἐκλογιζόμενον, ὅπερ ἐστὶν ἀλλήλοις παραβάλλοντα
<span class="lb" data-page="16.501" data-line="17" id="l16.501.17"></span>τὴν πρόγνωσιν οὕτω ποιεῖσθαι. τινὰ μὲν γὰρ
<span class="pb" data-page="16.502" id="p16.502"></span>
<span class="lb" data-page="16.502" data-line="1" id="l16.502.1"></span>ὁμοειδῆ τῶν σημείων ἐστὶ, ἄκουε δέ μου νῦν οὕτως ὁμοειδῆ
<span class="lb" data-page="16.502" data-line="2" id="l16.502.2"></span>λέγοντος, ὡσεὶ καὶ ὁμογενῆ φθάσας εἶπον. ἔνια δὲ οὔτε
<span class="lb" data-page="16.502" data-line="3" id="l16.502.3"></span>γένος ἔχει ταὐτὸν οὔτε εἶδος. ὁμοειδῆ μὲν οὖν ἐστι τὰ
<span class="lb" data-page="16.502" data-line="4" id="l16.502.4"></span>καθ’ ἕν τι πάθος γιγνόμενα, τὰ μὲν ἀναπτυόμενα τῆς κατὰ
<span class="lb" data-page="16.502" data-line="5" id="l16.502.5"></span>πνεύμονα καὶ θώρακα καὶ τραχεῖαν ἀρτηρίαν καὶ λάρυγγα,
<span class="lb" data-page="16.502" data-line="6" id="l16.502.6"></span>συνελόντα δὲ φάναι, τῶν ἀναπνευστικῶν ὀργάνων διαθέσεως
<span class="lb" data-page="16.502" data-line="7" id="l16.502.7"></span>εἶναι σημεῖα. τῶν δ’ αὐτῶν τούτων ὅσα κἀπὶ τῆς ἀναπνοῆς
<span class="lb" data-page="16.502" data-line="8" id="l16.502.8"></span>πλημμελεῖται πρώτως· ἔξωθεν γὰρ αὐτῶν ἐστι τὰ
<span class="lb" data-page="16.502" data-line="9" id="l16.502.9"></span>κατὰ συμπάθειαν. ἐγκεφάλου δὲ καὶ μηνίγγων, ὅπως διάκειται
<span class="lb" data-page="16.502" data-line="10" id="l16.502.10"></span>σημεῖα διὰ μὲν τῶν ἐκκρινομένων, οἷα τὰ διὰ μυκτήρων
<span class="lb" data-page="16.502" data-line="11" id="l16.502.11"></span>ἢ ὑπερώας κενοῦται. διὰ δὲ τῶν βεβλαμμένων
<span class="lb" data-page="16.502" data-line="12" id="l16.502.12"></span>ἐνεργειῶν ἐν καταφοραῖς ἢ ἀγρυπνίαις ἢ παραφροσύναις ἢ
<span class="lb" data-page="16.502" data-line="13" id="l16.502.13"></span>σπασμοῖς ἢ τρόμοις ὅλου τοῦ σώματος. ἐὰν οὖν ἅμα παραφρονεῖ
<span class="lb" data-page="16.502" data-line="14" id="l16.502.14"></span>καὶ σπᾶταί τις, εὔδηλον ὅτι μείζων ἐστὶν ἡ διάθεσις
<span class="lb" data-page="16.502" data-line="15" id="l16.502.15"></span>ἢ εἰ τὸ ἕτερον ἦν μόνον. οὕτω δὲ κἂν δυσπνοῶν εὐθὺς
<span class="lb" data-page="16.502" data-line="16" id="l16.502.16"></span>καὶ πτύει μέλανα. καὶ ταῦτα μὲν οὖν ἴσως οὐκ ἄν
<span class="pb" data-page="16.503" id="p16.503"></span>
<span class="lb" data-page="16.503" data-line="1" id="l16.503.1"></span>τις ὀρθῶς ἀλλήλοις ἐπιπλέκοι, διὰ τῆς ἐν τοῖς βιβλίοις διδασκαλίας.
<span class="lb" data-page="16.503" data-line="2" id="l16.503.2"></span>ἀρκεῖ γὰρ ἑκάστου τὴν δύναμιν εἰπεῖν ἐπιτρέψαντα
<span class="lb" data-page="16.503" data-line="3" id="l16.503.3"></span>τῷ μανθάνοντι σκοπεῖσθαι πάντα ἐπὶ τῶν ἀῤῥώστων.
<span class="lb" data-page="16.503" data-line="4" id="l16.503.4"></span>ἡ δὲ τῶν ἑτερογενῶν σημείων ἐπιπλοκὴ παντάπασιν ἄχρηστος,
<span class="lb" data-page="16.503" data-line="5" id="l16.503.5"></span>ἐν βιβλίοις τε γραφομένη καὶ διὰ τῆς ἐν τοῖς λόγοις
<span class="lb" data-page="16.503" data-line="6" id="l16.503.6"></span>συνουσίας εἰς γυμνασίαν ἥκουσα. <span class="milestone ed2page" data-n="8.697" data-unit="ed2page" id="ed2page.8.697"></span>μετὰ γὰρ τὴν τῶν
<span class="lb" data-page="16.503" data-line="7" id="l16.503.7"></span>ἁπλῶν ἑκάστου δύναμιν ὁρισθεῖσαν ἀρκεῖ μόνον ἐφεξῆς ἅπαξ
<span class="lb" data-page="16.503" data-line="8" id="l16.503.8"></span>εἰπεῖν, ὅπερ εἶπεν ὁ Ἱπποκράτης, ὡς ἐκλογίζεσθαι δεῖ τῶν
<span class="lb" data-page="16.503" data-line="9" id="l16.503.9"></span>σημείων τὰς δυνάμεις καὶ παραβάλλειν ἀλλήλοις εἰς τὴν
<span class="lb" data-page="16.503" data-line="10" id="l16.503.10"></span>περὶ τῶν καμνόντων ἀπόφασιν. ἐὰν δέ τις εἰπὼν κακὸν
<span class="lb" data-page="16.503" data-line="11" id="l16.503.11"></span>εἶναι σημεῖον οὖρα μέλανα, προσθῇ τούτῳ κάκιον εἶναι κἂν
<span class="lb" data-page="16.503" data-line="12" id="l16.503.12"></span>πτύῃ μέλανα. καὶ τούτου πάλιν ἐφεξῆς φήσει, κἂν διαχωρήσῃ
<span class="lb" data-page="16.503" data-line="13" id="l16.503.13"></span>δὲ μέλανα, εἰ δὲ καὶ κατ’ ἀρχὰς, ἔτι κάκιον. ἐφεξῆς
<span class="lb" data-page="16.503" data-line="14" id="l16.503.14"></span>τε πάλιν ἔτι κάκιον εἶναι φήσει τεταρταίῳ συμβῆναι τοῦτο,
<span class="lb" data-page="16.503" data-line="15" id="l16.503.15"></span>προσθῇ δὲ τούτοις καὶ τὸ κατ’ ἀρχὴν τοῦ προγνωστικοῦ
<span class="lb" data-page="16.503" data-line="16" id="l16.503.16"></span>γεγραμμένον καὶ τὸ πρόσωπον νεκρῶδες, ὅπερ ἰδίως ὀνομάζουσιν
<span class="lb" data-page="16.503" data-line="17" id="l16.503.17"></span>οἱ ἰατροὶ, ματαίαν ἐπιπλοκὴν γράψει σημείων.
<span class="lb" data-page="16.503" data-line="18" id="l16.503.18"></span>οὐδεὶς γὰρ οὕτως ἐστὶν ἀδιανόητος, ὡς μὴ νοεῖν ἧττον μὲν
<span class="pb" data-page="16.504" id="p16.504"></span>
<span class="lb" data-page="16.504" data-line="1" id="l16.504.1"></span>ἔχειν κακῶς, ᾧ περὶ πνεύμονα μόνον ἢ θώρακα διάθεσίς
<span class="lb" data-page="16.504" data-line="2" id="l16.504.2"></span>ἐστι νοσώδης, ᾧ δ’ ἐν ἀμφοτέροις χεῖρον, ᾧ δὲ πρὸς τούτοις
<span class="lb" data-page="16.504" data-line="3" id="l16.504.3"></span>καὶ κατὰ γαστέρα μᾶλλον. εἰ δὲ καὶ καθ’ ἧπαρ ἢ
<span class="lb" data-page="16.504" data-line="4" id="l16.504.4"></span>ἐγκέφαλον, ἔτι καὶ μᾶλλον. ἅπερ οὖν ἅπαντες νοοῦσι καὶ
<span class="lb" data-page="16.504" data-line="5" id="l16.504.5"></span>χωρὶς τοῦ γραφῆναι, μάτην ταῦτα γράφεται, πλὴν εἰ χάρτας
<span class="lb" data-page="16.504" data-line="6" id="l16.504.6"></span>τις ἢ χρόνον ἀπολλύναι βούλεται. τούτου μὲν οὖν ἀεί
<span class="lb" data-page="16.504" data-line="7" id="l16.504.7"></span>μοι μέμνησο. πρὸς δὲ τὸ προκείμενον ἐπανέλθωμεν. τοῖς
<span class="lb" data-page="16.504" data-line="8" id="l16.504.8"></span>κεφαλὴν ὀδυνωμένοις ὀσφύος μὲν ἀλγήματα καὶ τραχήλου
<span class="lb" data-page="16.504" data-line="9" id="l16.504.9"></span>καὶ ὑποχονδρίου προσθεῖναι λόγον ἔχει. πλειόνων γὰρ ὁμοειδῶν
<span class="lb" data-page="16.504" data-line="10" id="l16.504.10"></span>σημείων γενομένων ἅμα, οὐ μόνον τὸ τῆς διαθέσεως
<span class="lb" data-page="16.504" data-line="11" id="l16.504.11"></span>εἶδος ἢ γένος ἀσφαλέστερον, ἀλλὰ καὶ τὸ μέγεθος αὐτοῦ γνωσθήσεται.
<span class="lb" data-page="16.504" data-line="12" id="l16.504.12"></span>προστεθέντος τε κώματος ἅμα παραφροσύνῃ καὶ
<span class="lb" data-page="16.504" data-line="13" id="l16.504.13"></span>αὐτῶν ἐνδεικνυμένων τὰ κατὰ τὸν ἐγκέφαλον ἔχειν κακῶς, ἥ
<span class="lb" data-page="16.504" data-line="14" id="l16.504.14"></span>θ’ ἡμετέρα γνῶσις ἀσφαλεστέρα γενήσεται καὶ ἡ διάθεσις
<span class="lb" data-page="16.504" data-line="15" id="l16.504.15"></span>μείζων φανεῖται. προσελθούσης δὲ τῆς ἀπὸ ῥινῶν στάξεως
<span class="lb" data-page="16.504" data-line="16" id="l16.504.16"></span>οὐκ ἀσφαλεστέραν ἂν ἔτι φαίην διάγνωσιν εἶναι, ἀλλ’ ἐπιστημονικὴν
<span class="lb" data-page="16.504" data-line="17" id="l16.504.17"></span>καὶ βεβαίαν, ἐνδεικνυμένων τῶν σημείων νενικῆσθαι
<span class="lb" data-page="16.504" data-line="18" id="l16.504.18"></span>τὴν κατὰ τὸν ἐγκέφαλον δύναμιν ὑπὸ τοῦ νοσήματος.
<span class="pb" data-page="16.505" id="p16.505"></span>
<span class="lb" data-page="16.505" data-line="1" id="l16.505.1"></span>εἰ δὲ καὶ τὸ τῆς τετάρτης ἡμέρας προστεθῇ, βεβαιότατα ἂν
<span class="lb" data-page="16.505" data-line="2" id="l16.505.2"></span>οὕτως εἰδείημεν ἐν μεγάλῃ μὲν εἶναι διαθέσει τὸν ἐγκέφαλον,
<span class="lb" data-page="16.505" data-line="3" id="l16.505.3"></span>ὀλεθρίως δὲ τὸν ἄνθρωπον ἔχειν. ἐὰν δέ τις τούτοις
<span class="lb" data-page="16.505" data-line="4" id="l16.505.4"></span>προσθῇ, ψυχρὸν δὲ ἐκπνεόμενον ἐκ τῶν ῥινῶν καὶ τοῦ στόματος,
<span class="lb" data-page="16.505" data-line="5" id="l16.505.5"></span>ὀλέθριον μὲν ἐν πᾶσιν, οὐχ ἥκιστα δὲ ἐν τοῖς προειρημένοις,
<span class="lb" data-page="16.505" data-line="6" id="l16.505.6"></span>ἀληθὲς μέν τί φησι, περιττὸν δὲ πρὸς τὴν ἐν
<span class="lb" data-page="16.505" data-line="7" id="l16.505.7"></span>συγγράμμασι διδασκαλίαν. ὥσπερ εἰ καὶ τούτοις προσθείη
<span class="lb" data-page="16.505" data-line="8" id="l16.505.8"></span>μέλανα πτύσματα· κακὰ μὲν γὰρ καὶ ταῦτα, διαθέσεως δ’
<span class="lb" data-page="16.505" data-line="9" id="l16.505.9"></span>ἄλλης ἐστὶ παρὰ τὰς προειρημένας γνωρίσματα, καθάπερ
<span class="lb" data-page="16.505" data-line="10" id="l16.505.10"></span>καὶ τὰ οὖρα. καὶ γὰρ καὶ ταῦτα μελαινόμενα φαῦλόν ἐστι
<span class="lb" data-page="16.505" data-line="11" id="l16.505.11"></span>σημεῖον, ἀλλ’ ἑτέραν διάθεσιν ἐνδείκνυται. κατὰ μὲν οὖν
<span class="lb" data-page="16.505" data-line="12" id="l16.505.12"></span>τὸ προγνωστικὸν ἑκάστου τῶν σημείων ἡ δύναμις ἰδίᾳ δηλοῦται
<span class="lb" data-page="16.505" data-line="13" id="l16.505.13"></span>καὶ σύνοδος αὐτῶν ἐνίοτε γέγραπται μίαν ἐνδεικνυμένων
<span class="lb" data-page="16.505" data-line="14" id="l16.505.14"></span>διάθεσιν. ὡς ἐν ἀρχῇ μὲν ἐπὶ τοῦ νεκρώδους προσώπου,
<span class="lb" data-page="16.505" data-line="15" id="l16.505.15"></span>κατωτέρω δὲ ἐπί τε τῶν ἐμπυημάτων καὶ ἐπὶ ὑδέρων
<span class="lb" data-page="16.505" data-line="16" id="l16.505.16"></span>καί τινων ἄλλων. ἐνταυθοῖ δὲ πολλάκις ἐν μιᾷ συνδρομῇ
<span class="lb" data-page="16.505" data-line="17" id="l16.505.17"></span>τῶν ἑτερογενῶν ἐπιπλέκεται πολλὰ περιττῶς. ἐξέρυθρος
<span class="pb" data-page="16.506" id="p16.506"></span>
<span class="lb" data-page="16.506" data-line="1" id="l16.506.1"></span>οὖν περίπλυσις ἐν ταῖς ἡπατικαῖς διαθέσεσι γινομένη κακῶς
<span class="lb" data-page="16.506" data-line="2" id="l16.506.2"></span>ἔζευκται νῦν τοῖς κατὰ τὸν ἐγκέφαλον. ἔστι μὲν οὖν καὶ
<span class="lb" data-page="16.506" data-line="3" id="l16.506.3"></span>αὐτὴ καθ’ αὑτὴν οὐκ ἀγαθὸν σημεῖον, ἀῤῥωστίαν ἥπατος
<span class="lb" data-page="16.506" data-line="4" id="l16.506.4"></span>ἐνδεικνυμένη, προστεθεῖσα δὲ τῷ κατὰ τὸν ἐγκέφαλον πάθει,
<span class="lb" data-page="16.506" data-line="5" id="l16.506.5"></span>κατὰ δύο διαθέσεις ἰσχυρὰς ἐνδείξεται τὸν ἄνθρωπον
<span class="lb" data-page="16.506" data-line="6" id="l16.506.6"></span>κινδυνεύειν. ἀλλὰ τί τοῦτο; καὶ γὰρ ἐὰν πλευρῖτις καὶ περιπνευμονία
<span class="lb" data-page="16.506" data-line="7" id="l16.506.7"></span>καθ’ ἕνα γένηται χρόνον, ἐπικινδυνότερόν ἐστιν
<span class="lb" data-page="16.506" data-line="8" id="l16.506.8"></span>ἢ εἰ θάτερον αὐτῶν μόνον ἐγεγόνει· κἂν δυσεντερικὸς ἐπὶ
<span class="lb" data-page="16.506" data-line="9" id="l16.506.9"></span>τούτοις ὁ αὐτὸς ἄνθρωπος γένηται ἔτι, κἂν ὁτιοῦν ἄλλο
<span class="lb" data-page="16.506" data-line="10" id="l16.506.10"></span>σὺν αὐτοῖς πάθῃ. ἀλλ’ οὐδεὶς ἐν συγγράμματι τοιαύτας
<span class="lb" data-page="16.506" data-line="11" id="l16.506.11"></span>ἐπιπλοκὰς διδάσκει. <span class="milestone ed2page" data-n="8.698" data-unit="ed2page" id="ed2page.8.698"></span>περιπλύσεις δὲ ὀνομάζει κοιλίας
<span class="lb" data-page="16.506" data-line="12" id="l16.506.12"></span>τὰς τῶν λεπτῶν κατὰ τὴν σύστασιν ὑγρῶν διαχωρήσεις,
<span class="lb" data-page="16.506" data-line="13" id="l16.506.13"></span>ὡσεὶ καὶ πλύνας τις ὕδατι κοιλίαν ᾑμαγμένην, ἐκχέει τὸ
<span class="lb" data-page="16.506" data-line="14" id="l16.506.14"></span>ὕδωρ. οὕτω δὲ καὶ χολώδης λέγεται περίπλυσις, ὅταν οἷον
<span class="lb" data-page="16.506" data-line="15" id="l16.506.15"></span>ἄν ἐξ ὕδατος ἐγένετο καὶ χολῆς ὀλίγης μιχθέντων τοιοῦτον
<span class="lb" data-page="16.506" data-line="16" id="l16.506.16"></span>φαίνηται διαχωρούμενον. ἀῤῥωστίᾳ δὲ τῆς καθεκτικῆς δυνάμεως
<span class="lb" data-page="16.506" data-line="17" id="l16.506.17"></span>τοῦ ἥπατος, ὡς τὰ πολλὰ δὲ σὺν αὐτῇ καὶ τῆς αἱματοποιητικῆς
<span class="lb" data-page="16.506" data-line="18" id="l16.506.18"></span>τὸ σύμπτωμα τοῦτο γίνεται, τοῖς ἐμουμένοις
<span class="pb" data-page="16.507" id="p16.507"></span>
<span class="lb" data-page="16.507" data-line="1" id="l16.507.1"></span>περιττώμασιν ἀνάλογον. ὅταν γὰρ ἡ κατὰ τὴν γαστέρα
<span class="lb" data-page="16.507" data-line="2" id="l16.507.2"></span>πέψις ἄμεμπτος γίνηται, τοιοῦτον οὐδὲν ἕπεται σύμπτωμα.
<span class="lb" data-page="16.507" data-line="3" id="l16.507.3"></span>βαρυνθείσης δὲ ὑπὸ πλήθους ἢ διαφθορᾶς αὐτῆς ἢ καὶ
<span class="lb" data-page="16.507" data-line="4" id="l16.507.4"></span>περιττῶν ὑγρῶν ὑπολειφθέντων ἐν τῷ στόματι τῆς κοιλίας
<span class="lb" data-page="16.507" data-line="5" id="l16.507.5"></span>οὐ πάνυ τι χρηστῶν, ἐπὶ τὴν ἀπόκρισιν αὐτῶν ἐξορμῶσα
<span class="lb" data-page="16.507" data-line="6" id="l16.507.6"></span>τοὺς ἐμέτους ἐργάζεται. τοιοῦτον δή τι καὶ κατὰ τὴν τοῦ
<span class="lb" data-page="16.507" data-line="7" id="l16.507.7"></span>αἵματος γένεσιν ἐν ἥπατι συμβαίνει. καὶ διὰ τοῦτο ποτὲ
<span class="lb" data-page="16.507" data-line="8" id="l16.507.8"></span>μὲν αἱματώδεις γίνονται διαχωρήσεις, ἐνίοτε δ’ ἐξέρυθροι
<span class="lb" data-page="16.507" data-line="9" id="l16.507.9"></span>περιπλύσεις, ἐξ αὐτοῦ τοῦ ἥπατος ὑδατώδους ἅμα καὶ αἱματώδους
<span class="lb" data-page="16.507" data-line="10" id="l16.507.10"></span>ἰχῶρος εἰς τὴν γαστέρα συῤῥέοντος ἢ βραχέος
<span class="lb" data-page="16.507" data-line="11" id="l16.507.11"></span>αἵματος, δριμέος καὶ δακνώδους, ὡς ἂν ἡμιπέπτου λεπτοῖς
<span class="lb" data-page="16.507" data-line="12" id="l16.507.12"></span>καὶ ὑδατώδεσιν ὑγροῖς ἀναμεμιγμένου καὶ χρωννύντος αὐτάς.
</p>
<span class="lb rule" data-page="16.507" data-line="13" id="l16.507.13"></span>
          </article>

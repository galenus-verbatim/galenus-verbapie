<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.24">
<span class="pb page1" data-page="16.559" id="p16.559"></span>
<span class="milestone ed1page page1" data-n="5.177" data-unit="ed1page" id="ed1page.5.177"></span>
<span class="milestone ed2page page1" data-n="8.715" data-unit="ed2page" id="ed2page.8.715"></span>
<span class="lb head" data-page="16.559" data-line="14" id="l16.559.14"></span>
            <blockquote class="quote lemma">
<span class="lb" data-page="16.559" data-line="15" id="l16.559.15"></span>Αἱ μετ’ ἐκλύσιος ἀφωνίαι κάκιστον. ἐν ἀφωνίῃ πνεῦμα
<span class="lb" data-page="16.559" data-line="16" id="l16.559.16"></span>οἷον τοῖσι πνιγομένοισι πρόχειρον πονηρόν. ἆρά γε καὶ
<span class="lb" data-page="16.559" data-line="17" id="l16.559.17"></span>παρακρουστικὸν τὸ τοιοῦτον;
</blockquote>
<span class="lb rule" data-page="16.559" data-line="18" id="l16.559.18"></span>
            <span class="pb" data-page="16.560" id="p16.560"></span>
            <p>
<span class="lb" data-page="16.560" data-line="1" id="l16.560.1"></span>Πνίγονταί τε εἰκότως, διότι ἀέρος πλῆθος οὐχ ὑπάρχει,
<span class="lb" data-page="16.560" data-line="2" id="l16.560.2"></span>φαινόμενόν τε λέγειν αὐτῷ ἔθος ἐστὶ τὸ τοιοῦτον
<span class="lb" data-page="16.560" data-line="3" id="l16.560.3"></span>πνεῦμα. φαίνονται γὰρ οὗτοι πάντες οἱ τὴν τοιαύτην
<span class="lb" data-page="16.560" data-line="4" id="l16.560.4"></span>εἰσπνοὴν εἰσπνέοντες, ὅλας κινεῖν τὰς ὠμοπλάτας, ὡς καὶ
<span class="lb" data-page="16.560" data-line="5" id="l16.560.5"></span>διὰ τῶν ἀμφιεσμάτων ἐναργῶς ὁρᾶσθαι τὴν κίνησιν, ὡς ἂν
<span class="lb" data-page="16.560" data-line="6" id="l16.560.6"></span>ἰσχυρῶς ἐνεργούντων αὐτῶν τοῖς ἄνω μέρεσι τοῦ θώρακος.
<span class="lb" data-page="16.560" data-line="7" id="l16.560.7"></span>εἰκότως οὖν ἐνταῦθα μὲν ὠνόμασε πρόχειρον τὸ τοιοῦτον
<span class="lb" data-page="16.560" data-line="8" id="l16.560.8"></span>πνεῦμα, κατὰ δὲ τὸ δεύτερον τῶν ἐπιδημιῶν μετέωρον·
<span class="lb" data-page="16.560" data-line="9" id="l16.560.9"></span>πρόχειρον μὲν, ἐπειδὴ φαίνεται προχείρως, ὅπερ ἐστὶν ἑτοίμως
<span class="lb" data-page="16.560" data-line="10" id="l16.560.10"></span>τε καὶ ῥᾳδίως τοῖς τὸν κάμνοντα θεωμένοις εἰωθότων
<span class="lb" data-page="16.560" data-line="11" id="l16.560.11"></span>ἡμῶν αὐτῶν ἀντιδιαιρεῖν τοῖς ἀποκεκρυμμένοις καὶ μὴ φαινομένοις
<span class="lb" data-page="16.560" data-line="12" id="l16.560.12"></span>τὸ πρόχειρον· μετέωρον δὲ, ἐπειδὴ τὰ μετέωρα
<span class="lb" data-page="16.560" data-line="13" id="l16.560.13"></span>μέρη τοῦ θώρακος οἱ οὕτως ἀναπνέοντες φαίνονται κινοῦντες.
<span class="lb" data-page="16.560" data-line="14" id="l16.560.14"></span>δύναται τοιγαροῦν τὸ τοιοῦτο πνεῦμα καὶ διὰ τὴν τῶν
<span class="lb" data-page="16.560" data-line="15" id="l16.560.15"></span>ἀναπνευστικῶν ὀργάνων στενοχωρίαν γίνεσθαι καὶ διὰ τὴν
<span class="lb" data-page="16.560" data-line="16" id="l16.560.16"></span>ἀρχὴν τῶν νεύρων πεπονθυῖαν, ἣν ἐδείξαμεν ὀρθῶς τὸν
<span class="lb" data-page="16.560" data-line="17" id="l16.560.17"></span>Ἱπποκράτην βλαβεῖσαν ἡγεῖσθαι μεγάλην ἀναπνοὴν ἐργάζεσθαι.
<span class="lb" data-page="16.560" data-line="18" id="l16.560.18"></span>δυναμένης οὖν καὶ τῆς ἀφωνίας αὐτῶν τε τῶν
<span class="pb" data-page="16.561" id="p16.561"></span>
<span class="lb" data-page="16.561" data-line="1" id="l16.561.1"></span>φωνητικῶν ὀργάνων βεβλαμμένων καὶ διὰ τὴν ἀρχὴν τῶν
<span class="lb" data-page="16.561" data-line="2" id="l16.561.2"></span>νεύρων πεπονθυῖαν γίγνεσθαι καὶ τοῦ προχείρου πνεύματος
<span class="lb" data-page="16.561" data-line="3" id="l16.561.3"></span>ὁμοίως, ἄδηλον ἦν ὅσον ἐπὶ τούτοις εἰ παραφρονήσουσι,
<span class="lb" data-page="16.561" data-line="4" id="l16.561.4"></span>καὶ διὰ τοῦτο ἀμφιβάλλων εἶπεν, ἆρά γε καὶ παρακρουστικὸν
<span class="lb" data-page="16.561" data-line="5" id="l16.561.5"></span>τὸ τοιοῦτον; περὶ μέντοι τοῦ πονηρὸν εἶναι τὸ σημεῖον
<span class="lb" data-page="16.561" data-line="6" id="l16.561.6"></span>οὐχ ὡς ἀμφιβάλλων, ἀλλ’ ὡς βεβαίως ἐπιστάμενος ἀπεφήνατο.
<span class="lb" data-page="16.561" data-line="7" id="l16.561.7"></span>εἰ γὰρ μὴ τῆς ἀρχῆς τῶν νεύρων πεπονθυίας, ἀλλ’
<span class="lb" data-page="16.561" data-line="8" id="l16.561.8"></span>αὐτῶν τῶν ἀναπνευστικῶν τε καὶ φωνητικῶν ὀργάνων βεβλαμμένων
<span class="lb" data-page="16.561" data-line="9" id="l16.561.9"></span>ἡ ἀναπνοὴ τοιαύτη μετ’ ἀφωνίας ἐγγένηται,
<span class="lb" data-page="16.561" data-line="10" id="l16.561.10"></span>κίνδυνον οὐ τὸν τυχόντα φέρει, πνιγομένων ἐν τάχει τῶν
<span class="lb" data-page="16.561" data-line="11" id="l16.561.11"></span>οὕτω διακειμένων.
</p>
<span class="lb rule" data-page="16.561" data-line="12" id="l16.561.12"></span>
          </article>

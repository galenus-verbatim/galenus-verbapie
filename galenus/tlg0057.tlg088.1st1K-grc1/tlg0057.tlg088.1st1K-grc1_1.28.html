<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.28">
<span class="pb page1" data-page="16.568" id="p16.568"></span>
<span class="milestone ed1page page1" data-n="5.178" data-unit="ed1page" id="ed1page.5.178"></span>
<span class="milestone ed2page page1" data-n="8.717" data-unit="ed2page" id="ed2page.8.717"></span>
<span class="lb head" data-page="16.568" data-line="10" id="l16.568.10"></span>
            <blockquote class="quote lemma">
<span class="lb" data-page="16.568" data-line="11" id="l16.568.11"></span><span class="milestone ed2page" data-n="8.718" data-unit="ed2page" id="ed2page.8.718"></span>Τὰ οὐρούμενα μὴ ὑπομνησάντων ὀλέθρια. ἆρά γε
<span class="lb" data-page="16.568" data-line="12" id="l16.568.12"></span>τουτέοισιν οὐρέεται, οἷον εἰ τὴν ὑπόστασιν ἀναταράξειας;
</blockquote>
<span class="lb rule" data-page="16.568" data-line="13" id="l16.568.13"></span>
            <p>
<span class="lb" data-page="16.568" data-line="14" id="l16.568.14"></span>Ἐπὶ φρενιτικῶν ἄκουε τοῦ λεγομένου, παραβάλλοντος
<span class="lb" data-page="16.568" data-line="15" id="l16.568.15"></span>αὐτοῦ τοὺς μετὰ τῆς ὑπὸ τῶν παρόντων ἀναμνήσεως οὐροῦντας,
<span class="lb" data-page="16.568" data-line="16" id="l16.568.16"></span>τοῖς χωρὶς ταύτης. οἵτινες οὐδὲ ἀγγεῖον αἰτοῦσιν,
<span class="lb" data-page="16.568" data-line="17" id="l16.568.17"></span>ἀλλ’ ἀτάκτως καὶ ἀλόγως εἰς τὴν στρωμνὴν προΐενται
<span class="lb" data-page="16.568" data-line="18" id="l16.568.18"></span>τὸ οὖρον. εὔδηλον οὖν, ὅτι πολὺ χεῖρον ἔχουσιν οὗτοι τῶν
<span class="pb" data-page="16.569" id="p16.569"></span>
<span class="lb" data-page="16.569" data-line="1" id="l16.569.1"></span>μηδ’ ὅλως οὐρούντων, εἰ μή τις αὐτοὺς ὑπομνήσειεν. ἐπ’
<span class="lb" data-page="16.569" data-line="2" id="l16.569.2"></span>ἐκείνων μὲν γὰρ ἓν γοῦν τι σώζεται τῶν κατὰ φύσιν ἔργων
<span class="lb" data-page="16.569" data-line="3" id="l16.569.3"></span>τῆς διανοίας, φυλαττομένων οὖρον εἰς τὴν στρωμνὴν ἀποκρίνειν,
<span class="lb" data-page="16.569" data-line="4" id="l16.569.4"></span>ἐπὶ τούτων δ’ ἀπόλωλε καὶ τοῦτο· τὸ δὲ προσκείμενον
<span class="lb" data-page="16.569" data-line="5" id="l16.569.5"></span>ἐπὶ τῇ τελευτῇ τῆς ῥήσεως, ἔνθα φησὶν, ἆρά γε τούτοισιν
<span class="lb" data-page="16.569" data-line="6" id="l16.569.6"></span>οὐρέεται; οἷον εἰ τὴν ὑπόστασιν ἀναταράξειας; διὰ
<span class="lb" data-page="16.569" data-line="7" id="l16.569.7"></span>τοῦτό μοι δοκεῖ προστεθεικέναι, διότι τοιαύτην ἰδέαν οὔρων
<span class="lb" data-page="16.569" data-line="8" id="l16.569.8"></span>ἐφ’ ἑνὸς ἢ δυοῖν ἐθεάσατο τῶν οὕτως οὐρούντων. ἀδύνατον
<span class="lb" data-page="16.569" data-line="9" id="l16.569.9"></span>οὖν ἐκ τῆς τοῦ πράγματος φύσεως ἐνδεικτικῶς ἀποφήνασθαι
<span class="lb" data-page="16.569" data-line="10" id="l16.569.10"></span>τὸ καθόλου μετὰ τοῦ μηδ’ ἐκ τῆς ἐμπειρίας
<span class="lb" data-page="16.569" data-line="11" id="l16.569.11"></span><span class="milestone ed1page" data-n="5.179" data-unit="ed1page" id="ed1page.5.179"></span>ἐσχηκέναι τι πιστὸν ὀλιγάκις ἑωραμένου τοῦ πράγματος,
<span class="lb" data-page="16.569" data-line="12" id="l16.569.12"></span>εἰκότως τὸν τῆς ἀπορίας δηλωτικὸν προσέθηκε σύνδεσμον
<span class="lb" data-page="16.569" data-line="13" id="l16.569.13"></span>τὸν ἆρα. τολμήσωμεν οὖν ἡμεῖς ἀποφήνασθαι τὸ
<span class="lb" data-page="16.569" data-line="14" id="l16.569.14"></span>καθόλου, καθάπερ ἔμπροσθεν ἐπ’ ἄλλων ἐποιήσαμεν, ὡς
<span class="lb" data-page="16.569" data-line="15" id="l16.569.15"></span>τοῦ τῶν ὠμῶν χυμῶν πλήθους ἤτοι πεττομένων ἢ πνευματωθέντων
<span class="lb" data-page="16.569" data-line="16" id="l16.569.16"></span>ἡ τοιαύτη τῶν οὔρων ἰδέα σύμπτωμά ἐστιν,
<span class="lb" data-page="16.569" data-line="17" id="l16.569.17"></span>οὐ φρενίτιδος. ἀλλὰ καὶ τοῦτο καὶ γενέσθαι ποτὲ δύναται
<span class="lb" data-page="16.569" data-line="18" id="l16.569.18"></span>τοῖς φρενιτικοῖς καὶ μὴ γενέσθαι, καθάπερ τι καὶ
<span class="pb" data-page="16.570" id="p16.570"></span>
<span class="lb" data-page="16.570" data-line="1" id="l16.570.1"></span>ἄλλο σύμπτωμα τῶν οὔτ’ οἰκείων φρενίτιδι οὔτ’ ἐναντίων
<span class="lb" data-page="16.570" data-line="2" id="l16.570.2"></span>αὐτῇ.
</p>
<span class="lb rule" data-page="16.570" data-line="3" id="l16.570.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.3">
<span class="pb page1" data-page="16.507" id="p16.507"></span>
<span class="milestone ed1page page1" data-n="5.169" data-unit="ed1page" id="ed1page.5.169"></span>
<span class="milestone ed2page page1" data-n="8.698" data-unit="ed2page" id="ed2page.8.698"></span>
<span class="lb head" data-page="16.507" data-line="14" id="l16.507.14"></span>
            <blockquote class="quote lemma">
<span class="lb" data-page="16.507" data-line="15" id="l16.507.15"></span>Αἱ δασεῖαι γλῶσσαι καὶ κατάξηροι φρενιτικαί.
</blockquote>
<span class="lb rule" data-page="16.507" data-line="16" id="l16.507.16"></span>
            <span class="pb" data-page="16.508" id="p16.508"></span>
            <p>
<span class="lb" data-page="16.508" data-line="1" id="l16.508.1"></span>Ἄμεινον ἦν τραχεῖαι γεγράφθαι. σύμφυτον γὰρ ἐχούσης
<span class="lb" data-page="16.508" data-line="2" id="l16.508.2"></span>ὑγρότητα τῆς γλώττης τὴν ἐκ τῶν ὀνομαζομένων σιαλοχόων
<span class="lb" data-page="16.508" data-line="3" id="l16.508.3"></span><span class="milestone ed1page" data-n="5.170" data-unit="ed1page" id="ed1page.5.170"></span>ἀγγείων τε καὶ ἀδένων ἡ μὲν πρώτη ταύτης
<span class="lb" data-page="16.508" data-line="4" id="l16.508.4"></span>ἔνδεια δασεῖαν αὐτὴν, ἡ δ’ ἐπὶ πλέον τραχεῖαν ἐργάζεται.
<span class="lb" data-page="16.508" data-line="5" id="l16.508.5"></span>ἡ δ’ ἀμετροτέρα ξηρότης ῥήγνυσιν αὐτὴν, τουτέστι τὴν κάθυγρον,
<span class="lb" data-page="16.508" data-line="6" id="l16.508.6"></span>ὥσπερ τὴν λιπαρὰν γῆν ὁ πολυχρόνιος αὐχμός.
<span class="lb" data-page="16.508" data-line="7" id="l16.508.7"></span>οὔκουν οἷόν τε κατάξηρον ἅμα καὶ δασεῖαν εἶναι τὴν γλῶτταν.
<span class="lb" data-page="16.508" data-line="8" id="l16.508.8"></span>ἀλλ’ ἄμεινον, ὡς ἔφην, γεγράφθαι τραχεῖαν, ὥστε δυοῖν
<span class="lb" data-page="16.508" data-line="9" id="l16.508.9"></span>θάτερον, ἢ αὐτὸς ὁ συγγραφεὺς ἀμελῶς ἡρμήνευσεν ἢ ὁ
<span class="lb" data-page="16.508" data-line="10" id="l16.508.10"></span>πρώτως ἐγγραφόμενος τὴν ῥῆσιν ἥμαρτεν. ἀλλά γε ἡ τοιαύτη
<span class="lb" data-page="16.508" data-line="11" id="l16.508.11"></span>γλῶττα ξηρότητός ἐστιν ἀμέτρου γνώρισμα, διὸ καὶ
<span class="lb" data-page="16.508" data-line="12" id="l16.508.12"></span>τοῖς καυσώδεσι πυρετοῖς ἐπιγίνεται. καὶ ἤρκει τοῦτο διδάξαι
<span class="lb" data-page="16.508" data-line="13" id="l16.508.13"></span>τῷ κατὰ τὸν ἐν τῷ προγνωστικῷ νόμον, ἐπὶ τὴν διδασκαλίαν
<span class="lb" data-page="16.508" data-line="14" id="l16.508.14"></span>ἀφικνουμένῳ. νοεῖ γὰρ ὁ μανθάνων κατὰ τὸν αὐτὸν
<span class="lb" data-page="16.508" data-line="15" id="l16.508.15"></span>λόγον ἔν τε τοῖς τοιούτοις πυρετοῖς γίνεσθαι κἀν τῷ
<span class="lb" data-page="16.508" data-line="16" id="l16.508.16"></span>φρενιτικῷ τὴν κατάξηρον γλῶτταν, ἐπειδὴ καὶ τὸ φρενιτικὸν
<span class="lb" data-page="16.508" data-line="17" id="l16.508.17"></span>πάθος ὑπὸ τῆς ξανθῆς χολῆς γιγνόμενον θερμὸν καὶ
<span class="lb" data-page="16.508" data-line="18" id="l16.508.18"></span>ξηρόν ἐστιν. ἐμοὶ μὲν οὖν ἄμεινον δοκεῖ τὴν λέξιν ἡμαρτῆσθαι
<span class="pb" data-page="16.509" id="p16.509"></span>
<span class="lb" data-page="16.509" data-line="1" id="l16.509.1"></span>φάναι, καθάπερ καὶ ἄλλας πολλὰς ἐν πολλοῖς τῶν
<span class="lb" data-page="16.509" data-line="2" id="l16.509.2"></span>παλαιῶν ἐπεδείξαμεν ἡμαρτημένας τῶν πρὸ ἐμοῦ γεγονότων
<span class="lb" data-page="16.509" data-line="3" id="l16.509.3"></span>οὐκ ἰατρῶν μόνον, ἀλλὰ καὶ φιλοσόφων καὶ γραμματικῶν
<span class="lb" data-page="16.509" data-line="4" id="l16.509.4"></span>καὶ ῥητορικῶν. ἔνιοι δὲ τῶν ἐξηγησαμένων τὸ βιβλίον ἐπεχείρησαν
<span class="lb" data-page="16.509" data-line="5" id="l16.509.5"></span>αὐτῷ βοηθεῖν, γλώττας εἰρῆσθαι φάσκοντες δασείας
<span class="lb" data-page="16.509" data-line="6" id="l16.509.6"></span>τὰς ποιητικὰς τῆς δασείας φωνῆς. εἶναι γάρ τινάς φασιν
<span class="lb" data-page="16.509" data-line="7" id="l16.509.7"></span>οὕτως ὀνομαζομένας φωνὰς, ἀφ’ ὦν τοὺς φθεγγομένους ἀνθρώπους
<span class="lb" data-page="16.509" data-line="8" id="l16.509.8"></span>αὐτὰς δασυστόμους ὀνομάζεσθαι. τὰς οὖν τοιαύτας
<span class="lb" data-page="16.509" data-line="9" id="l16.509.9"></span>φωνὰς μετὰ καταξήρου γλώττης φρενιτικὰς εἶναί φασιν,
<span class="lb" data-page="16.509" data-line="10" id="l16.509.10"></span>ὥσπερ οὐ δυνηθέντος ἂν εἰρηκέναι τοῦ συγγραφέως,
<span class="lb" data-page="16.509" data-line="11" id="l16.509.11"></span>αἱ δασεῖαι φωναὶ μετὰ καταξήρου γλώττης φρενιτικαί. τὸ
<span class="lb" data-page="16.509" data-line="12" id="l16.509.12"></span>δ’ ἀντὶ τῶν φωνῶν γλῶτταν εἰπεῖν ἀλλόκοτόν ἐστιν. οὕτω
<span class="lb" data-page="16.509" data-line="13" id="l16.509.13"></span>γὰρ ἄν τις εἴπῃ καὶ βαρείας καὶ ὀξείας καὶ μεγάλας καὶ
<span class="lb" data-page="16.509" data-line="14" id="l16.509.14"></span>μικρὰς γλώττας, ὅταν ὀξεῖαν ἢ βαρεῖαν ἢ μικρὰν ἢ μεγάλην
<span class="lb" data-page="16.509" data-line="15" id="l16.509.15"></span>ἐθέλει δηλῶσαι φωνήν. <span class="milestone ed2page" data-n="8.699" data-unit="ed2page" id="ed2page.8.699"></span>πρὸς τὸ μηδ’ ἀκηκοέναι
<span class="lb" data-page="16.509" data-line="16" id="l16.509.16"></span>μέ τινας ὀνομαζομένας φωνὰς δασείας, ὥσπερ ἤκουσα
<span class="lb" data-page="16.509" data-line="17" id="l16.509.17"></span>μελαίνας τε καὶ λευκὰς ἐκ μεταφορᾶς ὀνομαζόντων ἐνίων,
<span class="lb" data-page="16.509" data-line="18" id="l16.509.18"></span>ὥστ’ οὐδὲ τίνας λέγουσι δασείας οἶδα. τὰς μὲν γὰρ βραγχώδεις
<span class="pb" data-page="16.510" id="p16.510"></span>
<span class="lb" data-page="16.510" data-line="1" id="l16.510.1"></span>καὶ μελαίνας ἐν τοῖς περὶ φωνῆς ἔδειξα δι’ ὑγρότητα
<span class="lb" data-page="16.510" data-line="2" id="l16.510.2"></span>τῶν φωνητικῶν ὀργάνων γιγνομένας, τὰς δασείας δὲ εἰ μὲν
<span class="lb" data-page="16.510" data-line="3" id="l16.510.3"></span>ἄλλας τινὰς παρὰ ταύτας λέγουσιν, ἐχρῆν ἑρμηνεύειν αὐτοὺς,
<span class="lb" data-page="16.510" data-line="4" id="l16.510.4"></span>εἰ δ’ ἐκ τούτων τινὰς, δι’ ὑγρότητα μᾶλλον, οὐ διὰ ξηρότητα
<span class="lb" data-page="16.510" data-line="5" id="l16.510.5"></span>τοιαῦται γίνονται φωναὶ, καθάπερ ὀξεῖαι καὶ κλαγγώδεις
<span class="lb" data-page="16.510" data-line="6" id="l16.510.6"></span>ἐπὶ ξηρότητι τῶν φωνητικῶν ὀργάνων, ἅπερ ἐστὶ τὰ
<span class="lb" data-page="16.510" data-line="7" id="l16.510.7"></span>κατὰ τὸν λάρυγγα. τὴν γλῶτταν δὲ οὐ φωνητικὸν, ἀλλὰ
<span class="lb" data-page="16.510" data-line="8" id="l16.510.8"></span>διαλεκτικὸν ὄργανον ἴσμεν οὖσαν καὶ διὰ τοῦτο πασχούσης
<span class="lb" data-page="16.510" data-line="9" id="l16.510.9"></span>αὐτῆς τραυλίζειν τε καὶ ψελλίζειν συμβαίνει κατὰ τὰς διαλέκτους,
<span class="lb" data-page="16.510" data-line="10" id="l16.510.10"></span>οὐ βραγχώδη φωνὴν ἢ μέλαιναν ἴσχειν, οὗ γένους
<span class="lb" data-page="16.510" data-line="11" id="l16.510.11"></span>ὑπονοῶ τινας εἶναι νομίζειν, ἃς αὐτοὶ καλοῦσι δασείας φωνάς.
<span class="lb" data-page="16.510" data-line="12" id="l16.510.12"></span>ἐγὼ μὲν γὰρ, ὡς ἔφην, οὐκ ἤκουσα καλοῦντος οὕτως
<span class="lb" data-page="16.510" data-line="13" id="l16.510.13"></span>οὐδ’ ἑνὸς, καίτοι πολλῶν ἀκούσας ἰατρῶν λεγόντων δασέα
<span class="lb" data-page="16.510" data-line="14" id="l16.510.14"></span>βλέφαρα τὰ τραχύτητα ἔχοντά τινα μετρίως, καθάπερ ἡ
<span class="lb" data-page="16.510" data-line="15" id="l16.510.15"></span>δασεῖα γλῶττα. τὰς γὰρ ὁλοκλήρους δασύτητας ἐν τοῖς βλεφάροις
<span class="lb" data-page="16.510" data-line="16" id="l16.510.16"></span>οὐκέτι δασύτητας, ἀλλὰ τραχύτητας καλοῦσιν. ἀνάλογα
<span class="lb" data-page="16.510" data-line="17" id="l16.510.17"></span>οὖν πάλιν καὶ ταῦτα τῇ κατὰ τὴν γλῶτταν τραχύτητι.
</p>
<span class="lb rule" data-page="16.510" data-line="18" id="l16.510.18"></span>
          </article>

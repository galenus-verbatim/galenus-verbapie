<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.30">
<span class="pb page1" data-page="16.571" id="p16.571"></span>
<span class="milestone ed1page page1" data-n="5.179" data-unit="ed1page" id="ed1page.5.179"></span>
<span class="milestone ed2page page1" data-n="8.718" data-unit="ed2page" id="ed2page.8.718"></span>
<span class="lb head" data-page="16.571" data-line="7" id="l16.571.7"></span>
            <blockquote class="quote lemma">
<span class="lb" data-page="16.571" data-line="8" id="l16.571.8"></span><span class="milestone ed2page" data-n="8.719" data-unit="ed2page" id="ed2page.8.719"></span>Τὰ ἐν τοῖσι φρενιτικοῖσι μετὰ καταψύξεως πτυελίζοντα
<span class="lb" data-page="16.571" data-line="9" id="l16.571.9"></span>μέλανα ἀνεμεῖται.
</blockquote>
<span class="lb rule" data-page="16.571" data-line="10" id="l16.571.10"></span>
            <p>
<span class="lb" data-page="16.571" data-line="11" id="l16.571.11"></span>Ἐπεὶ μηδέν ἐστιν ἄλλο τι ὑπονοῆσαι σημαίνειν τὴν
<span class="lb" data-page="16.571" data-line="12" id="l16.571.12"></span>πτυελίζουσαν φωνὴν, ὅτι μὴ τὸ πτύειν πολλάκις ἢ πληροῦσθαι
<span class="lb" data-page="16.571" data-line="13" id="l16.571.13"></span>συνεχῶς πτυέλου τὸ στόμα, διὰ τοῦτο κἀγὼ καὶ οἱ
<span class="lb" data-page="16.571" data-line="14" id="l16.571.14"></span>ἄλλοι πάντες οὕτως ἤκουσαν ὅσοι τὸ βιβλίον ἐξηγήσαντο.
<span class="lb" data-page="16.571" data-line="15" id="l16.571.15"></span>καὶ μέντοι καὶ φαίνεται πληρούμενον σιάλου λεπτοῦ τὸ
<span class="lb" data-page="16.571" data-line="16" id="l16.571.16"></span>στόμα τοῖς μέλλουσιν ἐμεῖν διὰ τὴν κοινωνίαν τοῦ χιτῶνος,
<span class="lb" data-page="16.571" data-line="17" id="l16.571.17"></span>ἑνὸς ὄντος αὐτοῦ συνεχοῦς, τοῦ τε τὸ στόμα πᾶν ἔνδον
<span class="lb" data-page="16.571" data-line="18" id="l16.571.18"></span>ὑπαλείφοντος τῇ φάρυγγι καὶ τοῦ κατὰ τὸν στόμαχόν τε
<span class="pb" data-page="16.572" id="p16.572"></span>
<span class="lb" data-page="16.572" data-line="1" id="l16.572.1"></span>καὶ τὴν γαστέρα· καὶ διὰ τοῦτο ἐνίοτε τὸ κάτω σείεται χεῖλος
<span class="lb" data-page="16.572" data-line="2" id="l16.572.2"></span>εἰς ἔμετον ὁρμῶντος τοῦ στόματος τῆς γαστρός. ἐνδείκνυται
<span class="lb" data-page="16.572" data-line="3" id="l16.572.3"></span>γὰρ ἡ σεῖσις τοῦ χείλους δάκνεσθαί τε καὶ σπαράττεσθαι
<span class="lb" data-page="16.572" data-line="4" id="l16.572.4"></span>καὶ κλονεῖσθαι τὸν ἐκτεταμένον ἀπὸ τοῦ στόματος
<span class="lb" data-page="16.572" data-line="5" id="l16.572.5"></span>ἐπὶ τὴν γαστέρα χιτῶνα. ἐπὶ μὲν οὖν τῶν δυναμένων εἰπεῖν
<span class="lb" data-page="16.572" data-line="6" id="l16.572.6"></span>ἃ πάσχουσι καὶ καρδιωγμός ἐστι σημεῖον οὐ σμικρὸν
<span class="lb" data-page="16.572" data-line="7" id="l16.572.7"></span>ἐμέτου μέλλοντος, ἀλγοῦσί τε καὶ κεφαλὴν καί τι καὶ τοῖς
<span class="lb" data-page="16.572" data-line="8" id="l16.572.8"></span>ὀφθαλμοῖς φαντάζονται ὀρφνῶδες. εἴρηται γοῦν ἐν τῷ προγνωστικῷ
<span class="lb" data-page="16.572" data-line="9" id="l16.572.9"></span>ταῦτα· ὅστις δ’ ἂν ἐν πυρετῷ μὴ θανατώδει
<span class="lb" data-page="16.572" data-line="10" id="l16.572.10"></span>φησὶ κεφαλὴν ἀλγέειν ἢ καὶ ὀρφνῶδές τι πρὸ τῶν ὀφθαλμῶν
<span class="lb" data-page="16.572" data-line="11" id="l16.572.11"></span>φαίνεσθαι, ἢν καρδιωγμὸς τουτέων προσγένηται, χολώδης
<span class="lb" data-page="16.572" data-line="12" id="l16.572.12"></span>ἔμετος παρέπεται· τῶν φρενιτικῶν δ’ οὐ δυναμένων
<span class="lb" data-page="16.572" data-line="13" id="l16.572.13"></span>ἃ πάσχουσι λόγῳ δηλοῦν, ἐξ ὧν αὐτοὶ θεώμεθα μόνων ἐπιχειροῦμεν
<span class="lb" data-page="16.572" data-line="14" id="l16.572.14"></span>τῇ προγνώσει. θεώμεθα δὲ ἐπὶ τῶν φρενιτικῶν
<span class="lb" data-page="16.572" data-line="15" id="l16.572.15"></span>τὸ λεπτὸν τῇ συστάσει πτύελον ἱκανώτατον ἐνδείξασθαι τὸν
<span class="lb" data-page="16.572" data-line="16" id="l16.572.16"></span>ἔμετον. οὐ γὰρ ἂν ἄλλως ἐν ξηρῷ νοσήματι φρενίτιδι,
<span class="lb" data-page="16.572" data-line="17" id="l16.572.17"></span>καθ’ ὃ καὶ ἡ γλῶττα πολλάκις γίνεται ξηροτάτη, περιττεῦον
<span class="lb" data-page="16.572" data-line="18" id="l16.572.18"></span>ἐν τῷ στόματι φαίνοιτο τὸ λεπτὸν ὑγρόν. ἡ δὲ κατάψυξις
<span class="pb" data-page="16.573" id="p16.573"></span>
<span class="lb" data-page="16.573" data-line="1" id="l16.573.1"></span>αὐτῷ προσερχομένη τὴν ποιότητα δηλοῖ τοῦ μέλλοντος
<span class="lb" data-page="16.573" data-line="2" id="l16.573.2"></span>ἐμεῖσθαι χυμοῦ. διὰ μὲν οὖν τὸν πτυελισμὸν, ὅτι γενήσεταί
<span class="lb" data-page="16.573" data-line="3" id="l16.573.3"></span>τις ἔμετος, διὰ δὲ τὴν κατάψυξιν ὅτι μελάνων ἔνεστι
<span class="lb" data-page="16.573" data-line="4" id="l16.573.4"></span>προγνῶναι.
</p>
<span class="lb rule" data-page="16.573" data-line="5" id="l16.573.5"></span>
          </article>

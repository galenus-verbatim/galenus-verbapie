<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.31">
<span class="pb page1" data-page="16.573" id="p16.573"></span>
<span class="milestone ed1page page1" data-n="5.179" data-unit="ed1page" id="ed1page.5.179"></span>
<span class="milestone ed2page page1" data-n="8.719" data-unit="ed2page" id="ed2page.8.719"></span>
<span class="lb head" data-page="16.573" data-line="6" id="l16.573.6"></span>
            <blockquote class="quote lemma">
<span class="lb" data-page="16.573" data-line="7" id="l16.573.7"></span>Κώφωσις καὶ οὖρα ἀκατάστατα, ἐξέρυθρα, ἐναιωρούμενα,
<span class="lb" data-page="16.573" data-line="8" id="l16.573.8"></span>παρακρουστικά. τοῖσι τουτέοισιν ἰκτεροῦσθαι κακόν. κακὴ
<span class="lb" data-page="16.573" data-line="9" id="l16.573.9"></span>δὲ καὶ ἡ ἐπὶ ἰκτέρῳ μώρωσις. τούτους ἀφώνους μὲν,
<span class="lb" data-page="16.573" data-line="10" id="l16.573.10"></span>αἰσθανομένους δὲ συμβαίνει γίνεσθαι. οἶμαι δὲ κα κοιλίαι
<span class="lb" data-page="16.573" data-line="11" id="l16.573.11"></span>καταῤῥήγνυνται τουτέοισιν, οἷον ἐγένετο Ἑρμίππῳ,
<span class="lb" data-page="16.573" data-line="12" id="l16.573.12"></span>καὶ ἀπέθανεν.
</blockquote>
<span class="lb rule" data-page="16.573" data-line="13" id="l16.573.13"></span>
            <p>
<span class="lb" data-page="16.573" data-line="14" id="l16.573.14"></span>Εἴρηταί μοι καὶ πρόσθεν, ὡς ἐν οἷς πάθεσιν οὔτε
<span class="lb" data-page="16.573" data-line="15" id="l16.573.15"></span>τήρησιν ἐπὶ πολλῶν εἶχεν ἀῤῥώστων οὔτε τῆς τοῦ πράγματος
<span class="lb" data-page="16.573" data-line="16" id="l16.573.16"></span>φύσεως ἔνδειξιν βεβαίαν, ἐπὶ τούτων εἴωθεν ἤτοι τοὺς
<span class="lb" data-page="16.573" data-line="17" id="l16.573.17"></span>ἀνθρώπους ὀνομαστὶ γράφειν, ἐφ’ ὧν ἐθεάσατο τὰ συμπτώματα
<span class="lb" data-page="16.573" data-line="18" id="l16.573.18"></span>ἢ περὶ ὧν ἑκάστοτε πεποίηται τὴν διήγησιν, ἢ ζητεῖν
<span class="pb" data-page="16.574" id="p16.574"></span>
<span class="lb" data-page="16.574" data-line="1" id="l16.574.1"></span>ἔτι καὶ ἀπορεῖν ὁμολογεῖ, πῇ ποτ’ ἔχει τὸ ἀληθές. ἔοικεν
<span class="lb" data-page="16.574" data-line="2" id="l16.574.2"></span>οὖν καὶ νῦν ἐπί τινος Ἑρμίππου θεάσασθαι τὰ κατὰ τὴν
<span class="lb" data-page="16.574" data-line="3" id="l16.574.3"></span>προκειμένην ῥῆσιν εἰρημένα συμπτώματα παρακρούσαντός
<span class="lb" data-page="16.574" data-line="4" id="l16.574.4"></span>τε καὶ ἰκτερωθέντος ἐπὶ κωφώσει καὶ οὔροις ἐξερύθροις
<span class="lb" data-page="16.574" data-line="5" id="l16.574.5"></span>ἀκαταστάτοις. ἡ μὲν δὴ κώφωσις ἕν τι τῶν ἐνδεικνυμένων
<span class="lb" data-page="16.574" data-line="6" id="l16.574.6"></span>ἐστὶ πεπονθέναι τὸν ἐγκέφαλον. ἐξέρυθρα δὲ οὖρα διαφέρει
<span class="lb" data-page="16.574" data-line="7" id="l16.574.7"></span><span class="milestone ed2page" data-n="8.720" data-unit="ed2page" id="ed2page.8.720"></span>μὲν δή που τῶν ὑπερύθρων, ἃ κατὰ τὸ προγνωστικὸν
<span class="lb" data-page="16.574" data-line="8" id="l16.574.8"></span>εἴρηται χρόνου μὲν εἶναι σημεῖα, μὴ μέντοι κινδύνου.
<span class="lb" data-page="16.574" data-line="9" id="l16.574.9"></span>τίνα δ’ ἄλλα νοήσειε τις ἐξέρυθρα ἢ τὰ καλούμενα
<span class="lb" data-page="16.574" data-line="10" id="l16.574.10"></span>πρὸς ἁπάντων αἱματώδη, πολλοῖς τῶν νεφριτικῶν οὐρούμενα;
<span class="lb" data-page="16.574" data-line="11" id="l16.574.11"></span>καὶ εἴπερ ταῦτα βούλεται δηλοῦν, ἀνάλογόν τι σημαίνει
<span class="lb" data-page="16.574" data-line="12" id="l16.574.12"></span>τοῦ πρόσθεν εἰρημένου, κοιλίης περίπλυσις ἐξέρυθρος.
<span class="lb" data-page="16.574" data-line="13" id="l16.574.13"></span>ὥσπερ οὖν ἐκείνην ἔφαμεν ἥπατος ἀῤῥωστοῦντος γίνεσθαι,
<span class="lb" data-page="16.574" data-line="14" id="l16.574.14"></span>κατὰ τὸν αὐτὸν τρόπον ἐπὶ νεφροῖς κακοπραγοῦσιν, οὖρον
<span class="lb" data-page="16.574" data-line="15" id="l16.574.15"></span>ἐξέρυθρον ἐροῦμεν γίγνεσθαι. τὸ δ’ ἀκατάστατον αὐτοῦ
<span class="lb" data-page="16.574" data-line="16" id="l16.574.16"></span>μετὰ τοῦ φαίνεσθαί τινα παχύτερα τῆς ὅλης οὐσίας τῶν
<span class="lb" data-page="16.574" data-line="17" id="l16.574.17"></span>οὔρων ἐναιωρούμενα ταραχὴν ἐνδείκνυται κατὰ τὰς φλέβας
<span class="pb" data-page="16.575" id="p16.575"></span>
<span class="lb" data-page="16.575" data-line="1" id="l16.575.1"></span>ὑπάρχειν ἅμα θερμασίᾳ τινὶ παρὰ φύσιν, οὐκ ὀλίγου
<span class="lb" data-page="16.575" data-line="2" id="l16.575.2"></span>πνεύματος ἠθροισμένου φυσώδους. ὥσπερ οὖν ἐνδεχόμενόν
<span class="lb" data-page="16.575" data-line="3" id="l16.575.3"></span>ἐστιν ἐπὶ τῶν εἰρημένων συνόδων παρακροῦσαι τὸν ἄνθρωπον,
<span class="lb" data-page="16.575" data-line="4" id="l16.575.4"></span>οὕτως οὐκ ἀναγκαῖον. ἡ γὰρ ἐπιπλοκὴ τῶν σημείων
<span class="lb" data-page="16.575" data-line="5" id="l16.575.5"></span>οὐχ ἁπάντων ἐστὶν ὁμογενὴς, τῆς μὲν κωφώσεως
<span class="lb" data-page="16.575" data-line="6" id="l16.575.6"></span>τὴν κεφαλὴν ἐνδεικνυμένης πεπονθέναι, τῶν δ’ ἐξερύθρων
<span class="lb" data-page="16.575" data-line="7" id="l16.575.7"></span>οὔρων τοὺς νεφροὺς, τῶν δὲ ἀκαταστάτων οὔρων ἐν τοῖς
<span class="lb" data-page="16.575" data-line="8" id="l16.575.8"></span>ἐναιωρήμασι, πρῶτον μὲν ἐν ταῖς φλεψὶν ἀπέπτων χυμῶν
<span class="lb" data-page="16.575" data-line="9" id="l16.575.9"></span>ταραχὴν ἐνδεικνυμένων, κατὰ συμβεβηκὸς δὲ καὶ τῇ τῆς
<span class="lb" data-page="16.575" data-line="10" id="l16.575.10"></span>παρακρούσεως γενέσει συντελούντων. τὸ δ’ ἐφεξῆς τῶν εἰρημένων
<span class="lb" data-page="16.575" data-line="11" id="l16.575.11"></span>γεγραμμένον, τὸ τοὺς τοιούτους ἰκτεροῦσθαι κακὸν,
<span class="lb" data-page="16.575" data-line="12" id="l16.575.12"></span>ἀληθὲς μέν ἐστιν, ἀλλ’ ὅτι συνδρομὰς ἑτερογενῶν σημείων
<span class="lb" data-page="16.575" data-line="13" id="l16.575.13"></span>οὐ χρὴ ποιεῖσθαι κατὰ τὰς τοιαύτας διδασκαλίας ἔμπροσθεν
<span class="lb" data-page="16.575" data-line="14" id="l16.575.14"></span>δέδεικται. καὶ μὲν δὴ καὶ περὶ τοῦ κακὸν εἶναι μώρωσιν
<span class="lb" data-page="16.575" data-line="15" id="l16.575.15"></span>ἐπὶ τοῖς ἰκτέροις εἴρηται πρόσθεν ἡνίκα προειπὼν
<span class="lb" data-page="16.575" data-line="16" id="l16.575.16"></span>ἐν φρενιτικοῖς λευκὴ διαχώρησις κακὸν, ἐπήνεγκεν, ἆρά γε
<span class="lb" data-page="16.575" data-line="17" id="l16.575.17"></span>καὶ ἐπὶ τούτοισι νωθρότης γίνεται; καὶ γὰρ μεταλαμβάνει
<span class="lb" data-page="16.575" data-line="18" id="l16.575.18"></span>τὸν λόγον εἰς ἑτέρας φωνὰς, ἀντὶ μὲν τῆς λευκῆς διαχωρήσεως,
<span class="lb" data-page="16.575" data-line="19" id="l16.575.19"></span>ἥτις ἐστὶν ἴδιον τῶν ἰκτερικῶν σύμπτωμα τοῦ πάθους
<span class="pb" data-page="16.576" id="p16.576"></span>
<span class="lb" data-page="16.576" data-line="1" id="l16.576.1"></span>αὐτοῦ μνημονεύσας, ἀντὶ δὲ τῆς νωθρότητος τὴν
<span class="lb" data-page="16.576" data-line="2" id="l16.576.2"></span>μώρωσιν εἰπών. τούτους οὖν, φησὶν, ἀφώνους μὲν, αἰσθανομένους
<span class="lb" data-page="16.576" data-line="3" id="l16.576.3"></span><span class="milestone ed1page" data-n="5.180" data-unit="ed1page" id="ed1page.5.180"></span>δὲ συμβαίνει γίνεσθαι. φαίνονται δὲ
<span class="lb" data-page="16.576" data-line="4" id="l16.576.4"></span>τῶν ἀφώνων ἐν ὀξέσι νοσήμασι γιγνομένων ἔνιοι μὲν οὐδ’
<span class="lb" data-page="16.576" data-line="5" id="l16.576.5"></span>αἰσθανόμενοι διὰ τὸ τῆς ἀρχῆς πάθος ἀμφοτέρων αὐτοῖς
<span class="lb" data-page="16.576" data-line="6" id="l16.576.6"></span>τῶν συμπτωμάτων ἑπομένων, ἔνιοι δὲ μόνον ἄφωνοι γιγνόμενοι
<span class="lb" data-page="16.576" data-line="7" id="l16.576.7"></span>καὶ τούτων οἱ μὲν ἅμα τῷ καὶ τὰς ἄλλας κινήσεις
<span class="lb" data-page="16.576" data-line="8" id="l16.576.8"></span>ὅσαι κατὰ προαίρεσιν γίνονται βεβλάφθαι πάσας, οἱ δέ τὴν
<span class="lb" data-page="16.576" data-line="9" id="l16.576.9"></span>φωνὴν μόνην. ἐὰν οὖν ἅμα τῇ φωνῇ καὶ τῶν ἄλλων ἐνεργειῶν
<span class="lb" data-page="16.576" data-line="10" id="l16.576.10"></span>ἡ βλάβη γένηται, τῆς ἀρχῆς τῶν νεύρων ἐστὶ τὸ
<span class="lb" data-page="16.576" data-line="11" id="l16.576.11"></span>πάθος· ἐὰν δὲ μόνης τῆς φωνῆς, μόνων τῶν φωνητικῶν
<span class="lb" data-page="16.576" data-line="12" id="l16.576.12"></span>ὀργάνων. ἀλλ’ ἐπί γε τῆς προειρημένης συνδρομῆς, ὅταν
<span class="lb" data-page="16.576" data-line="13" id="l16.576.13"></span>πλησίον ἤδη ἥκωσι τοῦ θανάτου, τὸ τῆς ἀφωνίας αὐτῆς
<span class="lb" data-page="16.576" data-line="14" id="l16.576.14"></span>ἀκολουθεῖ σύμπτωμα. τὸ δ’ ἐπὶ τῷ τέλει τῆς ὅλης ῥήσεως
<span class="lb" data-page="16.576" data-line="15" id="l16.576.15"></span>εἰρημένον, καὶ κοιλίαν καταῤῥήγνυνται, οἷον ἐγένετο καὶ Ἑρμίππῳ
<span class="lb" data-page="16.576" data-line="16" id="l16.576.16"></span>καὶ ἀπέθανεν, οὕτως αὐτὸν εἰκὸς εἰρηκέναι, διότι
<span class="lb" data-page="16.576" data-line="17" id="l16.576.17"></span>μήτε ἐτεθέατο πολλάκις ἑπόμενον τὸ σύμπτωμα τοῦτο τῇ
<span class="lb" data-page="16.576" data-line="18" id="l16.576.18"></span>προκειμένῃ συνδρομῇ μήτ’ αὖ λογικῶς εὑρεῖν ἠδυνήθη.
</p>
<span class="lb rule" data-page="16.576" data-line="19" id="l16.576.19"></span>
          </article>

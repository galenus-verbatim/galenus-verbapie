<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.33">
<span class="pb page1" data-page="16.577" id="p16.577"></span>
<span class="milestone ed1page page1" data-n="5.180" data-unit="ed1page" id="ed1page.5.180"></span>
<span class="milestone ed2page page1" data-n="8.720" data-unit="ed2page" id="ed2page.8.720"></span>
<span class="lb head" data-page="16.577" data-line="13" id="l16.577.13"></span>
            <blockquote class="quote lemma">
<span class="lb" data-page="16.577" data-line="14" id="l16.577.14"></span><span class="milestone ed2page" data-n="8.724" data-unit="ed2page" id="ed2page.8.724"></span>Αἱ τρομώδεες ἀσαφέες καὶ ψηλαφώδεες παρακρούσιες
<span class="lb" data-page="16.577" data-line="15" id="l16.577.15"></span>πάνυ φρενιτικαὶ, ὡς καὶ τῷ Διδυμάρχῳ ἐν Κῷ.
</blockquote>
<span class="lb rule" data-page="16.577" data-line="16" id="l16.577.16"></span>
            <p>
<span class="lb" data-page="16.577" data-line="17" id="l16.577.17"></span>Γίνεται καί τι τοιοῦτον παραφροσύνης εἶδος οὐκ ὀλίγακις,
<span class="lb" data-page="16.577" data-line="18" id="l16.577.18"></span>ὡς ἡσυχάζοντα κατακεῖσθαι τὸν νοσοῦντα, μὴ ὅτι
<span class="pb" data-page="16.578" id="p16.578"></span>
<span class="lb" data-page="16.578" data-line="1" id="l16.578.1"></span>θυρυβωδῶς κεκραγότα καὶ ἀναπηδῶντα, καθάπερ ἔμπροσθεν,
<span class="lb" data-page="16.578" data-line="2" id="l16.578.2"></span>ἀλλὰ μηδὲ φθεγγόμενον ὅλως, μηδὲ τὸ τῆς κατακλίσεως
<span class="lb" data-page="16.578" data-line="3" id="l16.578.3"></span>σχῆμα μεταβάλλοντα καὶ πολλάκις γε τοῖς οἰκείοις οὗτοι
<span class="lb" data-page="16.578" data-line="4" id="l16.578.4"></span>παρέσχον δόξαν, ὡς εἰ γένοιτό τις σιγὴ κοιμηθησομένοις.
<span class="lb" data-page="16.578" data-line="5" id="l16.578.5"></span>συγκλείσαντες οὖν τὰς θυρίδας ἡσυχάζουσιν ἐπιτηροῦντες·
<span class="lb" data-page="16.578" data-line="6" id="l16.578.6"></span>ἐν τούτοις τε τρίβεται χρόνος ἐνίοτε μακρὸς, τῶν
<span class="lb" data-page="16.578" data-line="7" id="l16.578.7"></span>μὲν οἰκείων τῶν καμνόντων ἐκ τοῦ μὴ φθέγγεσθαί τι μηδὲ
<span class="lb" data-page="16.578" data-line="8" id="l16.578.8"></span>κινεῖσθαι τὸν νοσοῦντα τεκμαιρομένων κοιμᾶσθαι τὸν ἄνθρωπον,
<span class="lb" data-page="16.578" data-line="9" id="l16.578.9"></span>αὐτοῦ δὲ τοῦ νοσοῦντος μήτε κοιμωμένου καὶ τὰς
<span class="lb" data-page="16.578" data-line="10" id="l16.578.10"></span>χεῖρας κινοῦντος ἀτρέμα, ὁμοίως τοῖς διὰ ψηλαφίας ἠρεμαίας
<span class="lb" data-page="16.578" data-line="11" id="l16.578.11"></span>ἅψασθαί τινος ἢ εὑρεῖν τι βουλομένοις. ἔπειτα τούτων
<span class="lb" data-page="16.578" data-line="12" id="l16.578.12"></span>οὕτως ἐχόντων ἔνιοι μὲν κεκλεισμένων τῶν βλεφάρων
<span class="lb" data-page="16.578" data-line="13" id="l16.578.13"></span>ταῦτα πράττουσι, καὶ εἰ προσελθών τις αὐτοῖς διαλέγοιτο,
<span class="lb" data-page="16.578" data-line="14" id="l16.578.14"></span>τινὲς μὲν οὐδ’ ὅλως ἀνοίγουσι τοὺς ὀφθαλμοὺς, ἔνιοι δὲ
<span class="lb" data-page="16.578" data-line="15" id="l16.578.15"></span>ἀνοίξαντες ἤτοι μικρὸν ὕστερον ἔκλεισαν ἢ ἀκινήτους φυλάττουσιν,
<span class="lb" data-page="16.578" data-line="16" id="l16.578.16"></span>ἔνιοι δ’ οὐδ’ ἂν ἐμβοήσῃ τις αὐτοῖς ἢ νύξῃ,
<span class="lb" data-page="16.578" data-line="17" id="l16.578.17"></span>τὰ βλέφαρα διανοίγουσι. περὶ τοιούτων οὖν φρενιτικῶν ὁ
<span class="lb" data-page="16.578" data-line="18" id="l16.578.18"></span>Ἱπποκράτης κατὰ τὸ γ΄ τῶν ἐπιδημιῶν οὕτως ἔγραψεν, οὐδ’
<span class="pb" data-page="16.579" id="p16.579"></span>
<span class="lb" data-page="16.579" data-line="1" id="l16.579.1"></span>ἐξεμάνη τῶν φρενιτικῶν οὐδεὶς, ὥσπερ ἐπ’ ἄλλοις, ἀλλ’ ἄλλῃ
<span class="lb" data-page="16.579" data-line="2" id="l16.579.2"></span>τινὶ καταφορῇ νωθρῇ καρηβαρέες ἀπώλοντο. τοὺς δ’ αὐτοὺς
<span class="lb" data-page="16.579" data-line="3" id="l16.579.3"></span>τούτους φρενιτικοὺς κατὰ τὴν προκειμένην ῥῆσιν ὠνόμασεν
<span class="lb" data-page="16.579" data-line="4" id="l16.579.4"></span>ἀσαφεῖς, ὡς εἰ καὶ δυσγνώστους εἶπε τοῖς πολλοῖς
<span class="lb" data-page="16.579" data-line="5" id="l16.579.5"></span>οὐ μόνον τῶν ἰδιωτῶν, ἀλλὰ καὶ τῶν ἰατρῶν. οἴονται γὰρ
<span class="lb" data-page="16.579" data-line="6" id="l16.579.6"></span>ἐκείνους μόνους εἶναι φρενιτικοὺς, ὅσοι κεκράγασιν ἢ ἀναπηδῶσιν,
<span class="lb" data-page="16.579" data-line="7" id="l16.579.7"></span>Ἱπποκράτους τοὺς βεβλαμμένους τὰς φρένας οὕτως
<span class="lb" data-page="16.579" data-line="8" id="l16.579.8"></span>ὀνομάζοντος, κἂν διὰ παντὸς ἐν καταφορᾷ τινι τύχοιεν
<span class="lb" data-page="16.579" data-line="9" id="l16.579.9"></span>ὄντες. συνεισβάλλει μὲν οὖν ἐξ ἀρχῆς παραφροσύνη κώματι.
<span class="lb" data-page="16.579" data-line="10" id="l16.579.10"></span>δέδεικται γὰρ ἐν τῷ περὶ τοῦ παρ’ Ἱπποκράτει κώματος,
<span class="lb" data-page="16.579" data-line="11" id="l16.579.11"></span>ἐπὶ ταὐτὸν ἀναφέρων ἀμφοτέρας τὰς προσηγορίας,
<span class="lb" data-page="16.579" data-line="12" id="l16.579.12"></span>τήν τε τῆς καταφορᾶς καὶ τὴν τοῦ κώματος. ἀλλὰ τὸ μὲν
<span class="lb" data-page="16.579" data-line="13" id="l16.579.13"></span>τῆς ἡσυχίας ἀσαφὲς αἱ τοιαῦται φρενίτιδες οὐκ ἔχουσι.
<span class="lb" data-page="16.579" data-line="14" id="l16.579.14"></span>τὸ δ’, ὡς εἴρηται, νῦν ἀσαφὲς εἶδος φρενίτιδος ἐπὶ προήκοντι
<span class="lb" data-page="16.579" data-line="15" id="l16.579.15"></span>τῷ χρόνῳ γίνεται καὶ πάντας οὓς εἶδον οὕτω παθόντας,
<span class="lb" data-page="16.579" data-line="16" id="l16.579.16"></span>ἄῤῥωστον καὶ σκληρὸν καὶ στενὸν καὶ βραχὺν εἶχον
<span class="lb" data-page="16.579" data-line="17" id="l16.579.17"></span>τὸν σφυγμὸν, ὡς τεκμαίρεσθαι κεκμηκυίας τῆς δυνάμεως
<span class="lb" data-page="16.579" data-line="18" id="l16.579.18"></span>αὐτοῖς γίνεσθαι τὴν ἡσυχίαν, οὐ δυναμένοις ἰσχυρότατα κινεῖσθαι.
<span class="pb" data-page="16.580" id="p16.580"></span>
<span class="lb" data-page="16.580" data-line="1" id="l16.580.1"></span>τινὲς δ’ αὐτῶν ὥσπερ τὰς χεῖρας ἠρέμα κινοῦσιν,
<span class="lb" data-page="16.580" data-line="2" id="l16.580.2"></span>οὕτω καὶ φθέγγονται βραχύτατα· καὶ τοῦτο λανθάνει
<span class="lb" data-page="16.580" data-line="3" id="l16.580.3"></span>τοὺς πολλοὺς καὶ μόνοις γίνεται κατάδηλον ὅσοι περ ἂν
<span class="lb" data-page="16.580" data-line="4" id="l16.580.4"></span>ἐγγυτέρω γενόμενοι κατακύψωσιν εἰς αὐτούς. ἔστι δ’ ὅτε
<span class="lb" data-page="16.580" data-line="5" id="l16.580.5"></span>πειρᾶταί τις πρὸς τὸ κατακούειν σαφῶς πλησίον αὐτῶν
<span class="lb" data-page="16.580" data-line="6" id="l16.580.6"></span>τοῦ προσώπου καταθεῖναι τὸ οὖς, ἀλλὰ καὶ ἡ τῶν χειρῶν
<span class="lb" data-page="16.580" data-line="7" id="l16.580.7"></span>κίνησις αὐτοῖς βραχεῖα τρομώδης οὖσα, λανθάνει τοὺς πολλοὺς,
<span class="lb" data-page="16.580" data-line="8" id="l16.580.8"></span>μόνοις τοῖς ἀκριβῶς κατασκεψαμένοις φαινομένη.
<span class="lb" data-page="16.580" data-line="9" id="l16.580.9"></span>τεκμήριον μὲν οὖν τοῦτ’ ἔστι τοῦ τὴν δύναμιν αὐτῶν ἀῤῥωστεῖν.
<span class="lb" data-page="16.580" data-line="10" id="l16.580.10"></span>ἑκτικὴν δέ τινα διάθεσιν εἶναι φρενίτιδος, ὥσπερ
<span class="lb" data-page="16.580" data-line="11" id="l16.580.11"></span>πυρετῶν ἐκείνων, οὓς δι’ αὐτὸ τοῦτο προσαγορεύομεν ἑκτικούς.
<span class="lb" data-page="16.580" data-line="12" id="l16.580.12"></span>εἴρηται δὲ περὶ αὐτῶν ἔν τε τοῖς περὶ τῆς διαφορᾶς
<span class="lb" data-page="16.580" data-line="13" id="l16.580.13"></span>τῶν πυρετῶν ὑπομνήμασι καὶ τοῖς τῆς θεραπευτικῆς μεθόδου
<span class="lb" data-page="16.580" data-line="14" id="l16.580.14"></span>γράμμασι καὶ μέντοι κἀν τῷ περὶ μαρασμοῦ, τὰ στερεὰ
<span class="lb" data-page="16.580" data-line="15" id="l16.580.15"></span>τοῦ ζώου μόρια κατειληφέναι τοὺς τοιούτους πυρετοὺς
<span class="lb" data-page="16.580" data-line="16" id="l16.580.16"></span>ἐνδεικνυμένους, οὐκ ἐπὶ χυμῷ σηπεδονώδει γίνεσθαι.
<span class="lb" data-page="16.580" data-line="17" id="l16.580.17"></span><span class="milestone ed2page" data-n="8.722" data-unit="ed2page" id="ed2page.8.722"></span>καὶ τῆς φρενίτιδος οὖν ἐπὶ χολώδει χυμῷ τὴν γένεσιν ἐχούσης
<span class="lb" data-page="16.580" data-line="18" id="l16.580.18"></span>ὅταν ἐπὶ τὸν ἐγκέφαλον οὗτος κατασκήψει, κατ’ ἀρχὰς
<span class="lb" data-page="16.580" data-line="19" id="l16.580.19"></span>μὲν οὐδέπω τῆς ποιότητος αὐτοῦ κεκραμένης ὅλῳ τῷ σώματι
<span class="pb" data-page="16.581" id="p16.581"></span>
<span class="lb" data-page="16.581" data-line="1" id="l16.581.1"></span>τοῦ ἐγκεφάλου, θορυβώδεις παραφροσύναι γίνονται.
<span class="lb" data-page="16.581" data-line="2" id="l16.581.2"></span>προήκοντος δὲ τοῦ χρόνου παραπλήσιόν τι πάσχει τοῖς ὑπὸ
<span class="lb" data-page="16.581" data-line="3" id="l16.581.3"></span>τῶν καλουμένων βαφέων ἐρίοις βαπτομένοις. καὶ γὰρ καὶ
<span class="lb" data-page="16.581" data-line="4" id="l16.581.4"></span>ταῦτα δευσοποιὰ γίνεται, τοῖς κατ’ ἀρχὰς ἴδιον ἔχουσι τὸ
<span class="lb" data-page="16.581" data-line="5" id="l16.581.5"></span>χρῶμα παραπλησίως. καὶ ἡ τοιαύτη τοίνυν οἷον βαφὴ τοῦ
<span class="lb" data-page="16.581" data-line="6" id="l16.581.6"></span>ἐγκεφάλου τὴν παραφροσύνην ἑκτικὴν ἴσχει καὶ διὰ τοῦτ’
<span class="lb" data-page="16.581" data-line="7" id="l16.581.7"></span>ἔστιν ἡ διάθεσις αὐτῶν μοχθηρὰ τοῖς ἑκτικοῖς πυρετοῖς
<span class="lb" data-page="16.581" data-line="8" id="l16.581.8"></span>ὡσαύτως, οὓς ἐδείκνυμεν ἀρχομένους μὲν συνίστασθαι μόγις
<span class="lb" data-page="16.581" data-line="9" id="l16.581.9"></span>λυομένους, συστάντας δὲ ἀκριβῶς καὶ ἐκπληρωθέντας
<span class="lb" data-page="16.581" data-line="10" id="l16.581.10"></span>οὐκέτι δύνασθαι λυθῆναι. ὀρθῶς οὖν εἴρηται τὰς τοιαύτας
<span class="lb" data-page="16.581" data-line="11" id="l16.581.11"></span>παρακρούσεις πάνυ φρενιτικὰς εἶναι. ταύτην τὴν ῥῆσιν,
<span class="lb" data-page="16.581" data-line="12" id="l16.581.12"></span>ὥσπερ καὶ ἄλλας τινὰς τῶν ἰατρῶν παρατρέχοντες οἱ ἐξηγηταὶ,
<span class="lb" data-page="16.581" data-line="13" id="l16.581.13"></span>χρονίζουσιν ἐν τοῖς σοφιστικοῖς ζητήμασιν. ὀνομάζω
<span class="lb" data-page="16.581" data-line="14" id="l16.581.14"></span>δὲ, ὡς ἴστε, σοφιστικὰ τὰ μηδὲν εἰς τὸ βέλτιον ἰατρεύειν
<span class="lb" data-page="16.581" data-line="15" id="l16.581.15"></span>συντελοῦντα. τοιαῦτα δὲ οὐκ ὀλίγα καὶ κατὰ τὰς ἐξηγήσεις
<span class="lb" data-page="16.581" data-line="16" id="l16.581.16"></span>εὑρίσκεται, τινὰ μὲν μᾶλλον ἀποκεχωρηκότα τοῦ πρὸς τὰς
<span class="lb" data-page="16.581" data-line="17" id="l16.581.17"></span>θεραπείας χρησίμου, τινὰ δὲ ἦττον, ὥσπερ ἀμέλει καὶ τὸ
<span class="lb" data-page="16.581" data-line="18" id="l16.581.18"></span>ζητῆσαι τὴν αἰτίαν, δι’ ἣν προσέθηκεν ἐπὶ τῷ τέλει τῆς
<span class="pb" data-page="16.582" id="p16.582"></span>
<span class="lb" data-page="16.582" data-line="1" id="l16.582.1"></span>προκειμένης ῥήσεως, οἷον τῷ Διδυμάρχῳ ἐν Κῷ. δέδεικται
<span class="lb" data-page="16.582" data-line="2" id="l16.582.2"></span>γὰρ ἐν τῷ πρὸ τούτου λόγῳ, προσγράφειν ὀνομαστὶ τοὺς
<span class="lb" data-page="16.582" data-line="3" id="l16.582.3"></span>νοσήσαντας ἐπ’ ἐκείνων τῶν ῥήσεων ἐν αἷς οὐ τολμᾷ καθόλου
<span class="lb" data-page="16.582" data-line="4" id="l16.582.4"></span>τοῦ πράγματος, ὑπὲρ οὗ ποιεῖται τὸν λόγον, ἕν τι
<span class="lb" data-page="16.582" data-line="5" id="l16.582.5"></span>κοινὸν ἀποφήνασθαι. νυνὶ δὲ ἀληθές γε φαίνεται λέγων,
<span class="lb" data-page="16.582" data-line="6" id="l16.582.6"></span>καθόλου κατὰ πάντων τῶν οὕτως ἐχόντων ἀποφαινόμενος,
<span class="lb" data-page="16.582" data-line="7" id="l16.582.7"></span>οὐχ ὡς ἀμφιβάλλων, ἀλλ’ ὡς πάνυ πεπεισμένος. προσέθηκε
<span class="lb" data-page="16.582" data-line="8" id="l16.582.8"></span>γοῦν <span class="milestone ed1page" data-n="5.181" data-unit="ed1page" id="ed1page.5.181"></span>τῷ λόγῳ καὶ πάνυ φρενιτικαὶ, καίτοι δυνάμενος
<span class="lb" data-page="16.582" data-line="9" id="l16.582.9"></span>ἁπλῶς φρενιτικαὶ εἰπεῖν. δοκεῖ δέ μοι μαρτύριον τῷ
<span class="lb" data-page="16.582" data-line="10" id="l16.582.10"></span>λόγῳ προσγράψαι τὸν ἄῤῥωστον ὀνομαστὶ, διὰ τὸ πολλοὺς
<span class="lb" data-page="16.582" data-line="11" id="l16.582.11"></span>οὐ μόνον τῶν ἰδιωτῶν, ἀλλὰ καὶ τῶν ἰατρῶν ἐπὶ τῶν τοιούτων
<span class="lb" data-page="16.582" data-line="12" id="l16.582.12"></span>ἐξαπατᾶσθαι. καί μοι γοῦν ποτέ τις ἠμφισβήτησε
<span class="lb" data-page="16.582" data-line="13" id="l16.582.13"></span>περί τινος οὕτω φρενιτίζοντος, οὔτ’ ὀλεθρίως ἔχειν αὐτὸν
<span class="lb" data-page="16.582" data-line="14" id="l16.582.14"></span>οὔθ’ ὅλως φρενιτικὸν εἶναι νομίζων. ἴσως δὲ καὶ αὐτῷ τὸ
<span class="lb" data-page="16.582" data-line="15" id="l16.582.15"></span>προῤῥητικὸν τοῦτο γράψαντι τοιαύτη τις ἀμφισβήτησις
<span class="lb" data-page="16.582" data-line="16" id="l16.582.16"></span>ἐγένετο πρός τινα, διὸ τοῦ παθόντος ἐμνημόνευσεν ὀνομαστί.
</p>
<span class="lb rule" data-page="16.582" data-line="17" id="l16.582.17"></span>
          </article>

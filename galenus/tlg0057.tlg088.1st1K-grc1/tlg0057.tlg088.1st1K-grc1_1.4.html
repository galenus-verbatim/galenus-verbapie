<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.4">
<span class="pb page1" data-page="16.511" id="p16.511"></span>
<span class="milestone ed1page page1" data-n="5.170" data-unit="ed1page" id="ed1page.5.170"></span>
<span class="milestone ed2page page1" data-n="8.699" data-unit="ed2page" id="ed2page.8.699"></span>
<span class="lb head" data-page="16.511" data-line="1" id="l16.511.1"></span>
            <blockquote class="quote lemma">
<span class="lb" data-page="16.511" data-line="2" id="l16.511.2"></span>Τὰ ἐπὶ ταραχώδεσιν ἀγρύπνοισιν οὖρα ἄχροα, μέλανα,
<span class="lb" data-page="16.511" data-line="3" id="l16.511.3"></span>ἐναιωρούμενα ἐφ’ ἱδρῶτι φρενιτικά.
</blockquote>
<span class="lb rule" data-page="16.511" data-line="4" id="l16.511.4"></span>
            <p>
<span class="lb" data-page="16.511" data-line="5" id="l16.511.5"></span>Σολοικώδεις κατὰ τὴν λέξιν εἰσὶν οὐκ ὀλίγαι τῶν ἐν
<span class="lb" data-page="16.511" data-line="6" id="l16.511.6"></span>τούτῳ τῷ βιβλίῳ ῥήσεις, ὡς καὶ διὰ τοῦθ’ ὑποπτεύειν αὐτό
<span class="lb" data-page="16.511" data-line="7" id="l16.511.7"></span>τινας εὐλόγως Ἱπποκράτους οὐκ εἶναι. διὰ βραχυλογίαν
<span class="lb" data-page="16.511" data-line="8" id="l16.511.8"></span>μὲν γὰρ ἀποκεχωρηκέναι τοῦ μοχλικοῦ, ὄντος τῶν ὁμολογουμένων
<span class="lb" data-page="16.511" data-line="9" id="l16.511.9"></span>Ἱπποκράτους βιβλίων οὐ μόνον τούτου, ἀλλὰ καὶ τῶν
<span class="lb" data-page="16.511" data-line="10" id="l16.511.10"></span>ἀφορισμῶν. καίτοι διὰ βραχυτάτης λέξεως ἑρμηνευομένων
<span class="lb" data-page="16.511" data-line="11" id="l16.511.11"></span>κἀκείνων, οὐ μὴν σολοικώδης γέ ἐστιν ἡ ἑρμηνεία κατ’ αὐτὸ,
<span class="lb" data-page="16.511" data-line="12" id="l16.511.12"></span>μετὰ καὶ τοῦ περιγίνεσθαι τῶν ἑρμηνευομένων, ὡς λέγειν
<span class="lb" data-page="16.511" data-line="13" id="l16.511.13"></span>δεινὸν ὄντα τὸν γεγραφότα τὸ βιβλίον ἐκεῖνο. τουτὶ
<span class="lb" data-page="16.511" data-line="14" id="l16.511.14"></span>δὲ τὸ προκείμενον ἡμῖν ἀλλόκοτον ἐν πολλαῖς ῥήσεσιν ἔχει
<span class="lb" data-page="16.511" data-line="15" id="l16.511.15"></span>τὴν ἑρμηνείαν, ὥσπερ ἐπὶ τῶν οὔρων ἐν τῇδε τῇ νῦν προκειμένῃ.
<span class="lb" data-page="16.511" data-line="16" id="l16.511.16"></span>οὕτω γὰρ ἀκύρως λέλεκται τὸ ἐναιωρούμενα γίνεται
<span class="lb" data-page="16.511" data-line="17" id="l16.511.17"></span>τὰ οὖρα, τῶν ἐμφερομένων αὐτοῖς ὀνομαζομένων οὕτως,
<span class="lb" data-page="16.511" data-line="18" id="l16.511.18"></span>οὐκ αὐτῶν τῶν οὔρων, διὸ καί τινες ὑπαλλάξαντες τὴν λέξιν
<span class="pb" data-page="16.512" id="p16.512"></span>
<span class="lb" data-page="16.512" data-line="1" id="l16.512.1"></span>οὕτως ἔγραψαν. τὰ ἐπὶ ταραχώδεσιν ἀγρύπνοισιν οὖρα
<span class="lb" data-page="16.512" data-line="2" id="l16.512.2"></span>ἄχροα, μέλασιν ἐναιωρούμενα. ἔνι γοῦν καὶ κατὰ τήνδε
<span class="lb" data-page="16.512" data-line="3" id="l16.512.3"></span>τὴν γραφὴν τὸ σολοικοφανὲς, κἂν ὅτι μάλιστα δοκῶσιν αὐτὸ
<span class="lb" data-page="16.512" data-line="4" id="l16.512.4"></span>φεύγειν, ὑπαλλάττοντες τὴν λέξιν. τὸ γὰρ ἐναιωρούμενα
<span class="lb" data-page="16.512" data-line="5" id="l16.512.5"></span>φανερῶς ἐπὶ τὰ οὖρα τὴν ἀναφορὰν ἔχει. ταῦτα οὖν αὐτὰ
<span class="lb" data-page="16.512" data-line="6" id="l16.512.6"></span>καὶ φρενιτικὰ λέγεται, τουτέστιν ἤτοι σημαίνοντα φρενῖτιν
<span class="lb" data-page="16.512" data-line="7" id="l16.512.7"></span>ἢ ποιοῦντα. τὸ μὲν οὖν ποιεῖν οὐκ εὔλογον, τὸ δὲ σημαίνειν
<span class="lb" data-page="16.512" data-line="8" id="l16.512.8"></span>οὐκ ἄλογον. εἰ δὲ σημαίνει, αὐτῇ τῇ ποιούσῃ αἰτίᾳ
<span class="lb" data-page="16.512" data-line="9" id="l16.512.9"></span>τὴν φρενῖτιν κατά τι κοινωνεῖ αὐτά. δέδεικται δὲ τὰ μέλανα
<span class="lb" data-page="16.512" data-line="10" id="l16.512.10"></span>διὰ τὸν ὀῤῥὸν τῆς μελαίνης χολῆς τοῖς ὑδατώδεσι
<span class="lb" data-page="16.512" data-line="11" id="l16.512.11"></span>συναπερχόμενον περιττώμασι γίνεσθαι. διττὴ δ’ ἐστὶν ἡ
<span class="lb" data-page="16.512" data-line="12" id="l16.512.12"></span>γένεσις τῆς μελαίνης χολῆς, ἢ τῆς ξανθῆς ὑπερωπτημένης
<span class="lb" data-page="16.512" data-line="13" id="l16.512.13"></span>ἢ τοῦ παχέος αἵματος. ὑπεροπτᾶται δὲ διὰ θερμασίαν
<span class="lb" data-page="16.512" data-line="14" id="l16.512.14"></span>ἰσχυράν. εἰκότως οὖν ἔν τε τοῖς καύσοις ὀνομαζομένοις
<span class="lb" data-page="16.512" data-line="15" id="l16.512.15"></span>πυρετοῖς οὐρεῖται κἀν ταῖς φρενίτισι ταῦτα τοιαῦτα. θερμὰ
<span class="lb" data-page="16.512" data-line="16" id="l16.512.16"></span>γὰρ καὶ ξηρὰ τὰ πάθη ταῦτα. χείρω δὲ τῶν οὔρων
<span class="lb" data-page="16.512" data-line="17" id="l16.512.17"></span><span class="milestone ed2page" data-n="8.700" data-unit="ed2page" id="ed2page.8.700"></span>ἐστὶ τὰ δι’ ὅλων αὐτῶν μέλανα, τῶν ἐναιώρημα
<span class="pb" data-page="16.513" id="p16.513"></span>
<span class="lb" data-page="16.513" data-line="1" id="l16.513.1"></span>μόνον ἐχόντων μέλαν. ἀλλὰ κατὰ τὴν προκειμένην
<span class="lb" data-page="16.513" data-line="2" id="l16.513.2"></span>λέξιν οὐδὲ τοῦτο διήρθρωται σαφῶς εἴθ’ ὅλα λέγει τὰ
<span class="lb" data-page="16.513" data-line="3" id="l16.513.3"></span>οὖρα μέλανα εἴτε μόνα τὰ ἐναιωρήματα. βούλεται οὖν ὁ
<span class="lb" data-page="16.513" data-line="4" id="l16.513.4"></span>γράψας τὴν προκειμένην ῥῆσιν ὅστις ἂν ᾖ, τὰ τοιαύτην
<span class="lb" data-page="16.513" data-line="5" id="l16.513.5"></span>ἔχοντα χροιὰν, οὖρα γινόμενα ταραχώδεσί τε καὶ ἀγρύπνοις
<span class="lb" data-page="16.513" data-line="6" id="l16.513.6"></span>φρενῖτιν σημαίνειν, ταραχώδεις ἀκουόντων ἡμῶν τοὺς ἀλόγως
<span class="lb" data-page="16.513" data-line="7" id="l16.513.7"></span>ταραττομένους, ὃ γίνεται βεβλαμμένης μετ’ ὀλίγον τῆς
<span class="lb" data-page="16.513" data-line="8" id="l16.513.8"></span>διανοίας. αὐξηθείσης δὲ τῆς ὀλίγης ταύτης βλάβης οὐ
<span class="lb" data-page="16.513" data-line="9" id="l16.513.9"></span>ταραχώδεις ἁπλῶς, ἀλλ’ ἤδη παραφρονοῦντες λέγονταί τε
<span class="lb" data-page="16.513" data-line="10" id="l16.513.10"></span>καὶ γίνονται. περὶ δὲ τῆς ἀγρυπνίας τί δεῖ καὶ λέγειν ὡς
<span class="lb" data-page="16.513" data-line="11" id="l16.513.11"></span>ἕν τι τῶν φρενιτικῶν ἐστι συμπτωμάτων; ἐκ περιττοῦ δὲ
<span class="lb" data-page="16.513" data-line="12" id="l16.513.12"></span>πρόσκειται κατὰ τὴν ῥῆσιν τὸ ἄχροον ἐπὶ τῶν οὔρων,
<span class="lb" data-page="16.513" data-line="13" id="l16.513.13"></span>συνεδηλοῦτο γὰρ τοῖς μέλασι. τὸ δ’ ἐφ’ ἱδρῶσι δηλοῖ
<span class="lb" data-page="16.513" data-line="14" id="l16.513.14"></span>μὲν ἱδρῶτας γίνεσθαι περὶ τὴν κεφαλὴν, σημαίνοντας αὐτὴν
<span class="lb" data-page="16.513" data-line="15" id="l16.513.15"></span>ὑπὸ πλήθους ἐνοχλεῖσθαι. καὶ εἴη ἂν καὶ ἐν τοῖς ἄλλοις
<span class="lb" data-page="16.513" data-line="16" id="l16.513.16"></span>καὶ τοῦτο φρενιτικὸν σημεῖον. ἀκύρως δ’ ἡρμήνευται μὴ
<span class="lb" data-page="16.513" data-line="17" id="l16.513.17"></span>δυναμένων ἡμῶν ἐφευρεῖν τί νοῆσαι δεῖ ἐφ’ ἱδρῶτι, πότερον
<span class="pb" data-page="16.514" id="p16.514"></span>
<span class="lb" data-page="16.514" data-line="1" id="l16.514.1"></span>οὖρα. πιθανώτατον γοῦν τοῦτο δόξειεν ἀκούεσθαι, κατὰ
<span class="lb" data-page="16.514" data-line="2" id="l16.514.2"></span>τὴν ἀκολουθίαν τῆς ὅλης ἑρμηνείας ἢ τὰ πεπονθότα σώματα
<span class="lb" data-page="16.514" data-line="3" id="l16.514.3"></span>καὶ πρὸς τούτοις ἔτι τὰ πάθη. ὅπως δ’ ἄν τις
<span class="lb" data-page="16.514" data-line="4" id="l16.514.4"></span>ἀκούοι, τό γε τῆς ἑρμηνείας ἄκυρον οὐκ ἔστιν ἐκφυγεῖν,
<span class="lb" data-page="16.514" data-line="5" id="l16.514.5"></span>ἀλλὰ καταλιπόντες ταύτην ὅπως ἂν ἔχει περὶ τῶν γεγραμμένων
<span class="lb" data-page="16.514" data-line="6" id="l16.514.6"></span>ἐπισκεψώμεθα. τὰ μὲν οὖν τῆς ἀγρυπνίας τε καὶ
<span class="lb" data-page="16.514" data-line="7" id="l16.514.7"></span>ταραχῆς τῶν καμνόντων ὄντως φρενιτικὰ, τὰ δὲ τῶν οὔρων
<span class="lb" data-page="16.514" data-line="8" id="l16.514.8"></span>τε καὶ ἐφιδρώσεως οὐδαμῶς. τῶν γὰρ κατὰ τὰς ἀρτηρίας
<span class="lb" data-page="16.514" data-line="9" id="l16.514.9"></span>τε καὶ τὰς φλέβας χυμῶν ὅπως ἔχουσι γνωρίσματά ἐστι τὰ
<span class="lb" data-page="16.514" data-line="10" id="l16.514.10"></span>οὖρα, τὰ δὲ φρενιτικὰ σημεῖα τὴν περὶ τὸν ἐγκέφαλον
<span class="lb" data-page="16.514" data-line="11" id="l16.514.11"></span>ἐνδείκνυται διάθεσιν, ὥσπερ γε καὶ τὰ κατὰ τοὺς
<span class="lb" data-page="16.514" data-line="12" id="l16.514.12"></span><span class="milestone ed1page" data-n="5.171" data-unit="ed1page" id="ed1page.5.171"></span>ἱδρῶτας ἄλλων μέν τινών ἐστι διαθέσεων γνωρίσματα, περὶ
<span class="lb" data-page="16.514" data-line="13" id="l16.514.13"></span>ὧν εἴρηται πολλάκις. οὐ μὴν ὅπως ἔχει τὰ κατὰ τὸν ἐγκέφαλον
<span class="lb" data-page="16.514" data-line="14" id="l16.514.14"></span>ἱκανὰ δηλοῦν ἐστιν. ἔνιοι δὲ τῶν ἐξηγησαμένων τὸ
<span class="lb" data-page="16.514" data-line="15" id="l16.514.15"></span>βιβλίον ἐκ τῶν ἐν ταῖς ἐπιδημίαις γεγραμμένων ἀῤῥώστων
<span class="lb" data-page="16.514" data-line="16" id="l16.514.16"></span>ἐκλέγουσι τοὺς παραφρονήσαντας, οἷς συνέβη ἴσχειν τι τῶν
<span class="lb" data-page="16.514" data-line="17" id="l16.514.17"></span>ἐνταῦθα λεγομένων συμπτωμάτων τε καὶ σημείων ἢ ἐν διαχωρήμασιν
<span class="lb" data-page="16.514" data-line="18" id="l16.514.18"></span>ἢ ἐν οὔροις ἢ ἐμέτοις ἢ ἱδρῶσιν ἢ ἐξανθήμασιν
<span class="pb" data-page="16.515" id="p16.515"></span>
<span class="lb" data-page="16.515" data-line="1" id="l16.515.1"></span>ἢ πτύσμασιν ἢ κατά τι μέρος ἐνοχλούντων. μὴ μέντοι γε
<span class="lb" data-page="16.515" data-line="2" id="l16.515.2"></span>ὄντων φρενιτικῶν τῶν τοιούτων σημείων, ὑπαρχόντων δὲ
<span class="lb" data-page="16.515" data-line="3" id="l16.515.3"></span>τοῖς ἀῤῥώστοις ἐξ ἀνάγκης. ἀδύνατον γὰρ ἦν ἐν αὐτοῖς
<span class="lb" data-page="16.515" data-line="4" id="l16.515.4"></span>μηδ’ ὅλως εὑρεῖν ἢ τοῖον ἢ μὴ τοῖον οὐρεῖν. ὡσαύτως δὲ
<span class="lb" data-page="16.515" data-line="5" id="l16.515.5"></span>κἀπὶ τῶν διαχωρημάτων καὶ πτυσμάτων καὶ τῶν ἄλλων
<span class="lb" data-page="16.515" data-line="6" id="l16.515.6"></span>ἁπάντων. ἐὰν οὖν ἅμα τοῖς φρενιτικοῖς σημείοις ἐπ’ ἀῤῥώστου
<span class="lb" data-page="16.515" data-line="7" id="l16.515.7"></span>τινὸς ὀφθῇ διαχώρημα τοῖον ἢ τοῖον ἄλλοτε, κἄπειτα
<span class="lb" data-page="16.515" data-line="8" id="l16.515.8"></span>φρενιτικὸς ὁ ἄνθρωπος γένηται, μοχθηρῶς ἄν τις ἀποφαίνηται
<span class="lb" data-page="16.515" data-line="9" id="l16.515.9"></span>τὰ γενόμενα σημεῖα πάντα φρενίτιδος εἶναι δηλωτικά.
<span class="lb" data-page="16.515" data-line="10" id="l16.515.10"></span>δυοῖν γὰρ θάτερον ὑπάρχειν δεῖ τοῖς ἰδίοις τῶν νοσημάτων
<span class="lb" data-page="16.515" data-line="11" id="l16.515.11"></span>σημείοις, ἤτοι διὰ παντὸς ἢ μόνοις συμβαίνειν. ὅταν δὲ
<span class="lb" data-page="16.515" data-line="12" id="l16.515.12"></span>μήτε μόνοις ὑπάρχει μήτε διὰ παντὸς, οὐκ ἔστιν ἐκείνων
<span class="lb" data-page="16.515" data-line="13" id="l16.515.13"></span>ἴδια. καὶ τοίνυν καὶ τὰ φρενιτικὰ σημεῖα, βεβαιότατα μέν
<span class="lb" data-page="16.515" data-line="14" id="l16.515.14"></span>ἐστιν ὅσα διὰ παντός τε καὶ μόνοις ὑπάρχει τοῖς φρενιτικοῖς.
<span class="lb" data-page="16.515" data-line="15" id="l16.515.15"></span>εἶθ’ ἑξῆς ὅσα διὰ παντὸς μὲν, ἀλλ’ οὐ μόνοις. ὑφ’
<span class="lb" data-page="16.515" data-line="16" id="l16.515.16"></span>ἡμῶν μὲν οὖν ἐν ταῖς περὶ τούτων πραγματείαις διώρισται
<span class="lb" data-page="16.515" data-line="17" id="l16.515.17"></span>ταῦτα καὶ δέδεικται μήτ’ ἐν οὔροις μήτ’ ἐν διαχωρήμασι
<span class="lb" data-page="16.515" data-line="18" id="l16.515.18"></span>μήτ’ ἐν ἱδρῶσι μήτ’ ἐν πτύσμασι μήτ’ ἐν τοῖς ἐμουμένοις
<span class="pb" data-page="16.516" id="p16.516"></span>
<span class="lb" data-page="16.516" data-line="1" id="l16.516.1"></span>φρενιτικὰ γενέσθαι σημεῖα. τοῖς δ’ ἐξηγησαμένοις τὸ βιβλίον
<span class="lb" data-page="16.516" data-line="2" id="l16.516.2"></span>ὀλίγου δεῖν ἅπασιν ἔθος ἐστὶν, ὡς ἔφην, παραγράφειν
<span class="lb" data-page="16.516" data-line="3" id="l16.516.3"></span>τοὺς ἐκ τῶν ἐπιδημιῶν ἀῤῥώστους, οὐ μόνον ἐπὶ τῆς
<span class="lb" data-page="16.516" data-line="4" id="l16.516.4"></span>προκειμένης ῥήσεως, ἀλλὰ καὶ τῶν ὁμοίων αὐτῇ πασῶν.
<span class="lb" data-page="16.516" data-line="5" id="l16.516.5"></span><span class="milestone ed2page" data-n="8.701" data-unit="ed2page" id="ed2page.8.701"></span>διὰ τοῦτ’ οὖν αὐτῶν οἱ ζηλωταὶ πολυλόγοι μὲν γίνονται
<span class="lb" data-page="16.516" data-line="6" id="l16.516.6"></span>καθ’ ἑκάστην ἡμέραν ἐπὶ τῶν ἀῤῥώστων, ἰδιώταις
<span class="lb" data-page="16.516" data-line="7" id="l16.516.7"></span>δὲ ὅμοιοι φαίνονται προγνώσεως ἕνεκα. τὸ γὰρ συνεχές
<span class="lb" data-page="16.516" data-line="8" id="l16.516.8"></span>ἐστιν ἐν ἅπασι τοῖς προγνωστικοῖς τῆς τῶν νοσημάτων ἰδέας
<span class="lb" data-page="16.516" data-line="9" id="l16.516.9"></span>σημείοις ἐν τῇ περὶ τῶν πεπονθότων τόπων μεθόδῳ γεγνυμνάσθαι,
<span class="lb" data-page="16.516" data-line="10" id="l16.516.10"></span>περὶ ἧς ἰδίᾳ μοι γέγραπται, καθάπερ γε καὶ
<span class="lb" data-page="16.516" data-line="11" id="l16.516.11"></span>περὶ τῶν τὰς κρίσεις σημαινόντων, ὧν ἀγύμναστοί τινες ὄντες
<span class="lb" data-page="16.516" data-line="12" id="l16.516.12"></span>ἐξηγεῖσθαι τολμῶσι τὰς τῶν παλαιῶν ἀνδρῶν βίβλους,
<span class="lb" data-page="16.516" data-line="13" id="l16.516.13"></span>οὐκ εἰδότες ὅτι τὸν ἀγαθὸν ἐξηγητὴν ἱκανὸν εἶναι χρὴ
<span class="lb" data-page="16.516" data-line="14" id="l16.516.14"></span>κρίνειν πρότερον αὐτὸν ὅσα καλῶς ἢ μὴ καλῶς εἶπεν ὁ
<span class="lb" data-page="16.516" data-line="15" id="l16.516.15"></span>συγγραφεὺς, ἵνα μὴ τοῖς κακῶς εἰρημένοις συναγορεύων,
<span class="lb" data-page="16.516" data-line="16" id="l16.516.16"></span>ἀγνοίας ἢ φιλονεικίας ἀπενέγκηται δόξαν. ἐπεὶ δὲ οὐ μόνον
<span class="lb" data-page="16.516" data-line="17" id="l16.516.17"></span>ἐν αὐτῇ τῇ ῥήσει τῇ νῦν προκειμένῃ παρατίθενται
<span class="lb" data-page="16.516" data-line="18" id="l16.516.18"></span>τοὺς ἐκ τῶν ἐπιδημιῶν ἀῤῥώστους, ἀλλὰ καὶ δι’ ὅλου τοῦ
<span class="pb" data-page="16.517" id="p16.517"></span>
<span class="lb" data-page="16.517" data-line="1" id="l16.517.1"></span>βιβλίου τοῦτο πράττουσιν, ἄμεινον εἶναί μοι δοκεῖ τέλειον
<span class="lb" data-page="16.517" data-line="2" id="l16.517.2"></span>ὅλον ἐκπληρῶσαι τὸν ἐνεστῶτα λόγον. ἐὰν δέ τις ἄχθηται
<span class="lb" data-page="16.517" data-line="3" id="l16.517.3"></span>τῷ μήκει, νομίζων τῆς προκειμένης ῥήσεως ἴδιον αὐτὸν, οὐ
<span class="lb" data-page="16.517" data-line="4" id="l16.517.4"></span>κοινὸν ὑπάρχειν ὅλου τοῦ βιβλίου, παρ’ ἡμῶν ἀκούσας, ὡς
<span class="lb" data-page="16.517" data-line="5" id="l16.517.5"></span>τοῖς μὲν ἐξηγηταῖς ἐν ἁπάσαις σχεδὸν ταῖς ἐξηγήσεσιν, ἐξ
<span class="lb" data-page="16.517" data-line="6" id="l16.517.6"></span>ὧν κακῶς παρατίθενται ῥήσεων, οὐ μόνον μακρὸς, ἀλλὰ καὶ
<span class="lb" data-page="16.517" data-line="7" id="l16.517.7"></span>βλαβερὸς τοῖς μανθάνουσιν ὁ λόγος γίνεται· τὰ δ’ ὑπ’ ἐμοῦ
<span class="lb" data-page="16.517" data-line="8" id="l16.517.8"></span>νῦν ἅπαξ ῥηθέντα χρησιμώτατά ἐστι καὶ τὴν τῶν μελλόντων
<span class="lb" data-page="16.517" data-line="9" id="l16.517.9"></span>ἁπάντων ἐξήγησιν σύντομον ποιεῖται, παύσεται μὲν
<span class="lb" data-page="16.517" data-line="10" id="l16.517.10"></span>ἐγκαλῶν τῷ μήκει, χάριν δ’ εἴσεταί μοι τῆς τῶν διδαχθέντων
<span class="lb" data-page="16.517" data-line="11" id="l16.517.11"></span>ὠφελείας ἕνεκα καὶ τῆς τῶν μελλόντων λεχθήσεσθαι
<span class="lb" data-page="16.517" data-line="12" id="l16.517.12"></span>συντομίας. γενήσεται δ’ ὁ λόγος, ὡς ἐπὶ παραδείγματος
<span class="lb" data-page="16.517" data-line="13" id="l16.517.13"></span>τῆς φρενίτιδος, ἁπάντων νοσημάτων κοινὸς ὤν. ἐπεὶ τοίνυν
<span class="lb" data-page="16.517" data-line="14" id="l16.517.14"></span>πρόκειται μεθόδῳ τὰ φρενιτικὰ σημεῖα πάνθ’ εὑρεῖν, ἀπὸ
<span class="lb" data-page="16.517" data-line="15" id="l16.517.15"></span>τῆς τοῦ πάθους ἐννοίας ἀρξώμεθα. δέδεικται γὰρ ἐν τοῖς
<span class="lb" data-page="16.517" data-line="16" id="l16.517.16"></span>περὶ ἀποδείξεως ἀρίστη πάντων τῶν ῥηθήσεσθαι μελλόντων
<span class="lb" data-page="16.517" data-line="17" id="l16.517.17"></span>ἀρχὴ, τοῦ ζητουμένου πράγματος ἡ ἔννοια. φρενῖτιν
<span class="pb" data-page="16.518" id="p16.518"></span>
<span class="lb" data-page="16.518" data-line="1" id="l16.518.1"></span>οὖν ὀνομαζόντων πάντων ἀνθρώπων τὴν τοιαύτην διάθεσιν,
<span class="lb" data-page="16.518" data-line="2" id="l16.518.2"></span>ἐν ᾗ τὰς φρένας ὁρῶσι βεβλαμμένας, ἃς δὴ καὶ νοῦν καὶ
<span class="lb" data-page="16.518" data-line="3" id="l16.518.3"></span>διάνοιαν ὀνομάζουσιν, εὑρῆσθαι χρὴ πρότερον ἐν ᾧ τοῦ
<span class="lb" data-page="16.518" data-line="4" id="l16.518.4"></span>σώματος μορίῳ τὸ φρονοῦν τῆς ψυχῆς ἐστιν. ἐπιδέδεικται
<span class="lb" data-page="16.518" data-line="5" id="l16.518.5"></span>δ’ ἡμῖν πρῶτον τοῦτο ἐν τοῖς περὶ τῶν Ἱπποκράτους καὶ
<span class="lb" data-page="16.518" data-line="6" id="l16.518.6"></span>Πλάτωνος δογμάτων, ὥστε ἀπ’ αὐτῶν νῦν ἀρξάμενοι διὰ
<span class="lb" data-page="16.518" data-line="7" id="l16.518.7"></span>κεφαλαίων εἴπωμεν, οἶον ἐπιτομήν τινα τῶν ἐν τῇ περὶ τῶν
<span class="lb" data-page="16.518" data-line="8" id="l16.518.8"></span>πεπονθότων τόπων πραγματείᾳ γεγραμμένων. ἀναγκαῖον
<span class="lb" data-page="16.518" data-line="9" id="l16.518.9"></span>γὰρ εἶναί φημι τῇ τε βλάβῃ τῶν ἐνεργειῶν τοῦ πεπονθότος
<span class="lb" data-page="16.518" data-line="10" id="l16.518.10"></span>μορίου καὶ τοῖς κατ’ αὐτὸ φαινομένοις εὑρίσκεσθαι τὴν
<span class="lb" data-page="16.518" data-line="11" id="l16.518.11"></span>διάθεσιν ἤτοι γ’ ἀρχομένην ἢ συντετελεσμένην. εἴρηται
<span class="lb" data-page="16.518" data-line="12" id="l16.518.12"></span>δέ μοι καὶ πρόσθεν ὡς τὰ τῆς ἀρχομένης γνωρίσματα προγνωστικὰ
<span class="lb" data-page="16.518" data-line="13" id="l16.518.13"></span>σημεῖα τῆς ἤδη συμπεπληρωμένης ἐστί. τίνα τοίνυν
<span class="lb" data-page="16.518" data-line="14" id="l16.518.14"></span>ἔργα τοῦ ἐγκεφάλου κατὰ φύσιν ἔχοντός ἐστιν ὁ γνοὺς
<span class="lb" data-page="16.518" data-line="15" id="l16.518.15"></span>ἐκ τῆς βλάβης αὐτῶν εὑρίσκειν δυνήσεται, πρῶτον μὲν ὅτι
<span class="lb" data-page="16.518" data-line="16" id="l16.518.16"></span>πέπονθεν, εἶθ’ ὁποῖόν τι τὸ πάθος ἐστὶν αὐτό. εὑρέθη
<span class="lb" data-page="16.518" data-line="17" id="l16.518.17"></span>δὲ ἡμῖν ταῦτα, ἥ τε κατὰ προαίρεσιν ἐνέργεια καὶ διανόησις,
<span class="lb" data-page="16.518" data-line="18" id="l16.518.18"></span>αἴσθησίς τε καὶ μνήμη. τούτων οὖν αἱ βλάβαι τὸν
<span class="pb" data-page="16.519" id="p16.519"></span>
<span class="lb" data-page="16.519" data-line="1" id="l16.519.1"></span>ἐγκέφαλον ἐνδείξονται πάσχοντα τοιοῦτον πάθος, οἶον ἂν
<span class="lb" data-page="16.519" data-line="2" id="l16.519.2"></span>εἴη τὸ τῆς βλάβης εἶδος, οἶον αὐτίκα τῶν κατὰ προαίρεσιν
<span class="lb" data-page="16.519" data-line="3" id="l16.519.3"></span>ἐνεργειῶν ὄργανα μὲν οἱ μύες εἰσί. γίνονται δ’ αὗται τοῖς
<span class="lb" data-page="16.519" data-line="4" id="l16.519.4"></span>διά τε τῶν χειρῶν καὶ σκελῶν ἐνεργοῦσι καὶ τὴν κεφαλὴν
<span class="lb" data-page="16.519" data-line="5" id="l16.519.5"></span>καὶ ῥάχιν κινοῦσι διαλεγομένοις τε καὶ φωνοῦσι καὶ ἀναπνέουσιν.
<span class="lb" data-page="16.519" data-line="6" id="l16.519.6"></span>ἐδείχθη γὰρ καὶ ἥδε ἡ ἐνέργεια τὴν πρώτην
<span class="lb" data-page="16.519" data-line="7" id="l16.519.7"></span>ἀρχὴν τῆς κινήσεως ἔχουσα διὰ τῶν ἀπ’ ἐγκεφάλου νεύρων
<span class="lb" data-page="16.519" data-line="8" id="l16.519.8"></span>ἐπὶ τοὺς τοῦ θώρακος μῦς ἀφικνουμένων. ὅταν οὖν τις
<span class="lb" data-page="16.519" data-line="9" id="l16.519.9"></span>ἐνέργεια τῶν εἰρημένων φανεῖται βεβλαμμένη, ζητητέον ἐστί
<span class="lb" data-page="16.519" data-line="10" id="l16.519.10"></span>σοι πότερον τὸ ἴδιον πάθος ἐστὶ τῶν ἐργαζομένων αὐτὴν
<span class="lb" data-page="16.519" data-line="11" id="l16.519.11"></span>μυῶν <span class="milestone ed2page" data-n="8.702" data-unit="ed2page" id="ed2page.8.702"></span>ἢ διὰ τὴν ἀπὸ τῆς ἀρχῆς ἀφικνουμένην ἐν
<span class="lb" data-page="16.519" data-line="12" id="l16.519.12"></span>αὐτοῖς δύναμιν ἡ βλάβη γίγνεται. εἶτ’ ἂν εὕροις ὅτι διὰ
<span class="lb" data-page="16.519" data-line="13" id="l16.519.13"></span>τὴν ἀπὸ τῆς ἀρχῆς, ὑπόπτευε εὑρεθήσεσθαί τι νόσημα τῆς
<span class="lb" data-page="16.519" data-line="14" id="l16.519.14"></span>ἀρχῆς αὐτοῦ, ἐὰν ἡ φαινομένη βλάβη μὴ μικρὰ καὶ τὴν
<span class="lb" data-page="16.519" data-line="15" id="l16.519.15"></span>αὔξησιν ἀξιόλογον ἔχῃ, οἷον, ἵνα σαφὴς ὁ λόγος γένηται,
<span class="lb" data-page="16.519" data-line="16" id="l16.519.16"></span>τῆς ἀναπνοῆς ὑπὸ τῶν κατὰ τὸν θώρακα μυῶν γινομένης,
<span class="lb" data-page="16.519" data-line="17" id="l16.519.17"></span>ὅταν ἀπαθεῖς ὦσιν οἱ τοιοῦτοι, ζήτησαι μή τι τῶν ἄλλων
<span class="lb" data-page="16.519" data-line="18" id="l16.519.18"></span>μορίων πέπονθε, δι’ ὧν τὸ πνεῦμα κατὰ τὰς ἀναπνοὰς
<span class="pb" data-page="16.520" id="p16.520"></span>
<span class="lb" data-page="16.520" data-line="1" id="l16.520.1"></span>εἴσω τε καὶ ἔξω φέρηται, καὶ μηδὲν εὑρὼν ἐκείνων βεβλαμμένον
<span class="lb" data-page="16.520" data-line="2" id="l16.520.2"></span>ὑπόπτευε τὸν ἐγκέφαλον πεπονθέναι. ἵνα δὲ ἀκριβὴς
<span class="lb" data-page="16.520" data-line="3" id="l16.520.3"></span>ὁ διορισμὸς ᾖ καὶ τὰ συγκινούμενα τῷ θώρακι μόρια
<span class="lb" data-page="16.520" data-line="4" id="l16.520.4"></span>συνεπίσκεψαι. δέδεικται γὰρ ἐν τῷ περὶ δυσπνοίας καὶ
<span class="lb" data-page="16.520" data-line="5" id="l16.520.5"></span>ταῦτα βλάπτοντα τὴν ἀναπνοήν. ἐὰν οὖν ἅπανθ’ εὕροις
<span class="lb" data-page="16.520" data-line="6" id="l16.520.6"></span>αὐτὰ τελέως ἀπαθῆ, τηνικαῦτα τὸ τῆς δυσπνοίας εἶδος ἐπίσκεψαι
<span class="lb" data-page="16.520" data-line="7" id="l16.520.7"></span>τίνα δύναται διάθεσιν ἐνδείξασθαι τῶν κατὰ τὸν
<span class="lb" data-page="16.520" data-line="8" id="l16.520.8"></span>ἐγκέφαλον, οἷον, ἵνα πλῆρες ᾖ τὸ παράδειγμα, φησὶν Ἱπποκράτης
<span class="lb" data-page="16.520" data-line="9" id="l16.520.9"></span>ἐν τῷ προγνωστικῷ, πνεῦμα δὲ πυκνὸν μὲν ἐὸν
<span class="lb" data-page="16.520" data-line="10" id="l16.520.10"></span>πόνον σημαίνει ἢ φλεγμονὴν ἐν τοῖς ὑπὲρ τῶν φρενῶν χωρίοις,
<span class="lb" data-page="16.520" data-line="11" id="l16.520.11"></span>μέγα δὲ ἀναπνεόμενον καὶ διὰ πολλοῦ χρόνου παραφροσύνην
<span class="lb" data-page="16.520" data-line="12" id="l16.520.12"></span>δηλοῖ. ὀνομάζει δὲ τὸ διὰ πολλοῦ τοῦτο πνεῦμα
<span class="lb" data-page="16.520" data-line="13" id="l16.520.13"></span>καὶ ἀραιὸν αὐτὸς, ὡς ἐπιδέδεικταί μοι κατὰ τὰ περὶ δυσπνοίας
<span class="lb" data-page="16.520" data-line="14" id="l16.520.14"></span>ὑπομνήματα. τὸ μὲν γὰρ ἀραιὸν ἴδιόν τε ἅμα καὶ
<span class="lb" data-page="16.520" data-line="15" id="l16.520.15"></span>ἀχώριστον παραφροσύνης σημεῖον. ἐπιδέδεικται δὲ καὶ κατὰ
<span class="lb" data-page="16.520" data-line="16" id="l16.520.16"></span>τὰ τῶν ἐπιδημιῶν βιβλία ὡς ἅπαντες οἱ μέγα καὶ ἀραιὸν
<span class="lb" data-page="16.520" data-line="17" id="l16.520.17"></span>ἀναπνέοντες παρεφρόνησαν. εἰ μὲν οὖν τις ἐν οὔροις ἢ διαχωρήμασιν
<span class="pb" data-page="16.521" id="p16.521"></span>
<span class="lb" data-page="16.521" data-line="1" id="l16.521.1"></span>ἢ πτύσμασιν ἢ ἐμέτοις ἢ ἱδρῶσιν ἤ τινι τῶν
<span class="lb" data-page="16.521" data-line="2" id="l16.521.2"></span>ἄλλων δύναται δεῖξαί τι σημεῖον, εἴτε ἰδίᾳ μόνης τῆς παραφροσύνης
<span class="lb" data-page="16.521" data-line="3" id="l16.521.3"></span>ἐστὶν ἴδιον εἴτε μὴ καὶ μόνης, ἀλλ’ ἀχώριστον
<span class="lb" data-page="16.521" data-line="4" id="l16.521.4"></span>αὐτῆς, εἰκότως αὐτὸ τοῖς φρενιτικοῖς συναριθμήσειε σημείοις.
<span class="lb" data-page="16.521" data-line="5" id="l16.521.5"></span>εἰ δ’ οὔτ’ ἐκ τῆς <span class="milestone ed1page" data-n="5.172" data-unit="ed1page" id="ed1page.5.172"></span>τῶν πραγμάτων φύσεως
<span class="lb" data-page="16.521" data-line="6" id="l16.521.6"></span>ἀπόδειξιν εἰπεῖν αὐτῷ τινα δυνατόν ἐστιν οὔτ’ ἐν τοῖς τῶν
<span class="lb" data-page="16.521" data-line="7" id="l16.521.7"></span>ἐπιδημιῶν δεῖξαι παραφροσύναις πάσαις ἤτοι διὰ παντὸς
<span class="lb" data-page="16.521" data-line="8" id="l16.521.8"></span>ὑπάρχον, ἢ εἰ μὴ διὰ παντὸς, ἀλλὰ μόναις ὑπάρχον αὐταῖς.
<span class="lb" data-page="16.521" data-line="9" id="l16.521.9"></span>οὐκ εὐλόγως τὸ τοιοῦτον σημεῖον ἐν τοῖς φρενιτικοῖς τάττει,
<span class="lb" data-page="16.521" data-line="10" id="l16.521.10"></span>τοῦτ’ ἔχων ἓν μόνον εἰπεῖν, ὅτι τεθέαταί ποτε φρενιτικοῖς
<span class="lb" data-page="16.521" data-line="11" id="l16.521.11"></span>τισιν ὑπάρξαν αὐτό. κατὰ γοῦν τὸν αὐτὸν λόγον τἀναντία
<span class="lb" data-page="16.521" data-line="12" id="l16.521.12"></span>τοῖς φρενιτικοῖς νοοῦμεν σημεῖα εἶναι. φέρε γὰρ εἰκὸς ἡμῖν
<span class="lb" data-page="16.521" data-line="13" id="l16.521.13"></span>ἑωρᾶσθαι φρενιτικοὺς, ὧν τοῖς μὲν τὰ κατὰ τὴν κοιλίαν
<span class="lb" data-page="16.521" data-line="14" id="l16.521.14"></span>ἐπισχεῖσθαι, τοῖς δὲ ἄλλοις καὶ πλείω τῶν κατὰ φύσιν ἐκκρίνεσθαι.
<span class="lb" data-page="16.521" data-line="15" id="l16.521.15"></span>ἔγραψε δή πού τις, σὺν τοῖς φρενιτικοῖς σημείοις
<span class="lb" data-page="16.521" data-line="16" id="l16.521.16"></span>καὶ τὴν τῆς γαστρὸς ἐπίσχεσιν, εἶτά τινα τούτου
<span class="lb" data-page="16.521" data-line="17" id="l16.521.17"></span>μαρτύριον εἶναι νομίζει τῶν φρενιτισάντων ἐκείνους, οἷς
<span class="lb" data-page="16.521" data-line="18" id="l16.521.18"></span>προσεπεσχέθη γαστήρ. προπετοῦς γάρ τινος ἐν ταῖς ἀποφάσεσι
<span class="pb" data-page="16.522" id="p16.522"></span>
<span class="lb" data-page="16.522" data-line="1" id="l16.522.1"></span>γράψαντος, ἐπισχεθεῖσαν κοιλίαν φρενιτικὸν εἶναι
<span class="lb" data-page="16.522" data-line="2" id="l16.522.2"></span>σημεῖον, ἔνεστιν ἄλλῳ προπετεῖ, μὴ μαρτυρεῖν τῷ λόγῳ φάσκοντι
<span class="lb" data-page="16.522" data-line="3" id="l16.522.3"></span>καὶ τούσδε φρενιτικοὺς, ὧν ἐκταραχθεῖσαν ἐθεάσατο
<span class="lb" data-page="16.522" data-line="4" id="l16.522.4"></span>τὴν γαστέρα. γράφοντος οὖν Ἱπποκράτους ἐπὶ τῶν ἐπιδημιῶν
<span class="lb" data-page="16.522" data-line="5" id="l16.522.5"></span>ἅπαντα τὰ συμβαίνοντα τοῖς ἀῤῥώστοις, ἀναγκαῖόν
<span class="lb" data-page="16.522" data-line="6" id="l16.522.6"></span>ἐστιν ὥσπερ τοῖς φρενιτικοῖς, οὕτω καὶ τοῖς περιπνευμονικοῖς
<span class="lb" data-page="16.522" data-line="7" id="l16.522.7"></span>καὶ τοῖς κυναγχικοῖς ἅπασί τε τοῖς ἄλλοις ἤτοι γ’
<span class="lb" data-page="16.522" data-line="8" id="l16.522.8"></span>ἐπισχεθείσης τῆς γαστρὸς ἢ ὑπελθούσης, ἐκεῖνον μὲν γράψαι,
<span class="lb" data-page="16.522" data-line="9" id="l16.522.9"></span>σὺν τοῖς ἰδίοις τῶν παθῶν καὶ ταῦτα. τοὺς δ’ ἐξηγητὰς
<span class="lb" data-page="16.522" data-line="10" id="l16.522.10"></span>ἡγεῖσθαι τοῦ νοσήματος αὐτὰ εἶναι σημεῖα, μὴ γινώσκοντας
<span class="lb" data-page="16.522" data-line="11" id="l16.522.11"></span>ἄλλα μὲν εἶναι τὰ παθογνωμονικὰ καὶ προγνωστικὰ
<span class="lb" data-page="16.522" data-line="12" id="l16.522.12"></span>νοσήματος ἴδια· ἄλλα δὲ καὶ ἀχώριστα σημεῖα. καθάπερ
<span class="lb" data-page="16.522" data-line="13" id="l16.522.13"></span>ὀλίγον ἔμπροσθεν ἔφην,· ἐπὶ τῆς ἀναπνοῆς μεγάλης
<span class="lb" data-page="16.522" data-line="14" id="l16.522.14"></span>καὶ ἀραιᾶς γινομένης. ὅταν δὲ τούτων μὴ εὐπορῶμεν, τὸ
<span class="lb" data-page="16.522" data-line="15" id="l16.522.15"></span>μήτ’ ἴδιόν τι ζητεῖν ἢ ἀχώριστον τοῦ πάθους γνώρισμα,
<span class="lb" data-page="16.522" data-line="16" id="l16.522.16"></span><span class="milestone ed2page" data-n="8.703" data-unit="ed2page" id="ed2page.8.703"></span>ἀλλὰ πότερον ὀλεθρίως ἢ σωτηρίως ὁ κάμνων ἔχει,
<span class="lb" data-page="16.522" data-line="17" id="l16.522.17"></span>τότε πάντων τῶν κατὰ τὸ σῶμα φαινομένων αὐτῷ σημείων
<span class="lb" data-page="16.522" data-line="18" id="l16.522.18"></span>τε καὶ συμπτωμάτων ἡ ἐπίσκεψις ἀναγκαία γίνεται. περιέχεται
<span class="pb" data-page="16.523" id="p16.523"></span>
<span class="lb" data-page="16.523" data-line="1" id="l16.523.1"></span>δ’ ἐν αὐτοῖς καὶ τὰ τῶν κρίσεων δηλωτικά. πάλιν
<span class="lb" data-page="16.523" data-line="2" id="l16.523.2"></span>οὖν ἐπ’ ἀρχὴν ἀναγαγόντες τὸν λόγον εἴπωμεν, ὡς κατὰ τὴν
<span class="lb" data-page="16.523" data-line="3" id="l16.523.3"></span>προκειμένην ῥῆσιν ὁ γράψας τὰ ἐπὶ ταραχώδεσιν ἀγρύπνοις
<span class="lb" data-page="16.523" data-line="4" id="l16.523.4"></span>οὖρα ἄχροα, μέλανα, ἐναιωρούμενα, ἐφ’ ἱδρῶτι φρενιτικά.
<span class="lb" data-page="16.523" data-line="5" id="l16.523.5"></span>περὶ μὲν ἰδίων τε καὶ ἀχωρίστων φρενίτιδος ἔγραψεν ἐν τῷ
<span class="lb" data-page="16.523" data-line="6" id="l16.523.6"></span>φάναι τὰ ἐπὶ ταραχώδεσιν ἀγρύπνοις. τῶν δ’ οὔτ’ ἀχωρίστων
<span class="lb" data-page="16.523" data-line="7" id="l16.523.7"></span>οὔτε μόνης αὐτῆς ἰδίων, τὴν ἐφ’ ἱδρῶσιν, ἀλλ’ ὅμως
<span class="lb" data-page="16.523" data-line="8" id="l16.523.8"></span>αὐτὴ κατὰ τὸν πεπονθότα γιγνομένη τόπον, συνενδείκνυσθαι
<span class="lb" data-page="16.523" data-line="9" id="l16.523.9"></span>δύναται τοῖς προειρημένοις. τὰ δὲ περὶ τῶν οὔρων συνημμένα
<span class="lb" data-page="16.523" data-line="10" id="l16.523.10"></span>κεχώρισται μὲν τῶν φρενιτικῶν. εἰς γοῦν τὴν ἐπίσκεψιν
<span class="lb" data-page="16.523" data-line="11" id="l16.523.11"></span>τοῦ πότερον ὀλεθρίως ἢ σωτηρίως ὁ κάμνων ἔχει
<span class="lb" data-page="16.523" data-line="12" id="l16.523.12"></span>συντελεῖ, εἴ γε προσήκει πρῶτον ἁπάντων ἐν ταῖς πρὸς
<span class="lb" data-page="16.523" data-line="13" id="l16.523.13"></span>τοὺς ἀσθενοῦντας εἰσόδοις εὑρεῖν, εἴτε μιᾶς ἐκ τῶν τριῶν
<span class="lb" data-page="16.523" data-line="14" id="l16.523.14"></span>ἀρχῶν νοσούσης εἴτε δυοῖν ἢ καὶ πασῶν ὁ κάμνων ἔχει
<span class="lb" data-page="16.523" data-line="15" id="l16.523.15"></span>μοχθηρῶς, ἢ τῶν μὲν ἀρχῶν οὐδεμία πέπονθε, τῶν δ’ ἀπό
<span class="lb" data-page="16.523" data-line="16" id="l16.523.16"></span>τινος αὐτῶν ἐκπεφυκότων ἢ ὁπωσοῦν ᾠκειωμένων τι. ἐὰν
<span class="lb" data-page="16.523" data-line="17" id="l16.523.17"></span>οὖν ἐπὶ ταραχώδεσιν ἀγρύπνοις ἐπισκεπτομένῳ σοι τὰ οὖρα
<span class="pb" data-page="16.524" id="p16.524"></span>
<span class="lb" data-page="16.524" data-line="1" id="l16.524.1"></span>μηδὲν ἐν αὐτοῖς σημεῖον μοχθηρὸν φαίνηται, ἀλλὰ μηδ’ ἐν
<span class="lb" data-page="16.524" data-line="2" id="l16.524.2"></span>τοῖς σφυγμοῖς. ἕνεκα γὰρ ἀκριβεστάτης διαγνώσεως ἀναγκαῖόν
<span class="lb" data-page="16.524" data-line="3" id="l16.524.3"></span>ἐστι καὶ τοῦτο προσθεῖναι, φρενιτικὸν μὲν οὐδὲν ἦττον
<span class="lb" data-page="16.524" data-line="4" id="l16.524.4"></span>ἐγχωρεῖ γενέσθαι τὸν οὕτως διακείμενον ἄνθρωπον,
<span class="lb" data-page="16.524" data-line="5" id="l16.524.5"></span>ἐπειδὴ τὰ τῆς φρενίτιδος αὐτῷ πάρεστι σημεῖα, κινδυνεῦσαι
<span class="lb" data-page="16.524" data-line="6" id="l16.524.6"></span>δ’ ἧττον ἐκείνων, ἀβλαβεῖς τὰς κυριωτάτας ἐνεργείας
<span class="lb" data-page="16.524" data-line="7" id="l16.524.7"></span>τῶν ὑπολοίπων δυοῖν ἀρχῶν ἔχοντα. ταῦθ’, ὡς ἔφην, ἅπαξ
<span class="lb" data-page="16.524" data-line="8" id="l16.524.8"></span>μὲν εἰρήσθω μοι, μνημονευέσθω δὲ καθ’ ὅλον τὸ βιβλίον,
<span class="lb" data-page="16.524" data-line="9" id="l16.524.9"></span>ἵνα μὴ πολλάκις ἀναγκάζωμαι λέγειν τὰ αὐτά.
</p>
<span class="lb rule" data-page="16.524" data-line="10" id="l16.524.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.5">
<span class="pb page1" data-page="16.524" id="p16.524"></span>
<span class="milestone ed1page page1" data-n="5.172" data-unit="ed1page" id="ed1page.5.172"></span>
<span class="milestone ed2page page1" data-n="8.703" data-unit="ed2page" id="ed2page.8.703"></span>
<span class="lb head" data-page="16.524" data-line="11" id="l16.524.11"></span>
            <blockquote class="quote lemma">
<span class="lb" data-page="16.524" data-line="12" id="l16.524.12"></span>Ἐνύπνιά τε ἐν φρενιτικοῖσιν ἐναργῆ.
</blockquote>
<span class="lb rule" data-page="16.524" data-line="13" id="l16.524.13"></span>
            <p>
<span class="lb" data-page="16.524" data-line="14" id="l16.524.14"></span>Τοῦτο Σάτυρος ὁ Κοΐντου μαθητὴς, ὃν ἐγὼ πρότερον
<span class="lb" data-page="16.524" data-line="15" id="l16.524.15"></span>ἔσχον διδάσκαλον Πέλοπος, οὕτως ἐξηγεῖτο· τῶν ἐν τοῖς
<span class="lb" data-page="16.524" data-line="16" id="l16.524.16"></span>φρενιτικοῖς ἐναργῶς ὁρωμένων τε καὶ πραττομένων πρὸς
<span class="lb" data-page="16.524" data-line="17" id="l16.524.17"></span>αὐτῶν ὅσα ὁρᾶσθαί τε καὶ πράττεσθαι δοκεῖ ἡμῖν, οὐκ
<span class="lb" data-page="16.524" data-line="18" id="l16.524.18"></span>ἔστι κατ’ ἀλήθειαν ὕπαρ, ἀλλ’ ἐνύπνια πάντα ἐναργῆ. ὅτι
<span class="pb" data-page="16.525" id="p16.525"></span>
<span class="lb" data-page="16.525" data-line="1" id="l16.525.1"></span>μὲν οὖν καὶ ἄλλοι τινὲς ἐκ τῶν ὕπνων ἀνιστάμενοι περιέρχονται,
<span class="lb" data-page="16.525" data-line="2" id="l16.525.2"></span>κοιμώμενοι μὲν, ἀναπεπταμένους δὲ τοὺς ὀφθαλμοὺς
<span class="lb" data-page="16.525" data-line="3" id="l16.525.3"></span>ἔχοντες ὁμοίως τοῖς ἐγρηγορόσιν, ἐν πολλοῖς ἱστόρηταί τε
<span class="lb" data-page="16.525" data-line="4" id="l16.525.4"></span>καὶ γέγραπται. εἰ δὲ τοιαῦτά ἐστι τοῖς φρενιτικοῖς τὰ
<span class="lb" data-page="16.525" data-line="5" id="l16.525.5"></span>πραττόμενα, τῶν ἀδήλων ἡμῖν ἐστιν. ὅπως δ’ ἂν ἔχει τὸ
<span class="lb" data-page="16.525" data-line="6" id="l16.525.6"></span>ἀληθὲς, οὐδὲν εἰς πρόγνωσιν ὀνίνησιν ἡ ἐξήγησις αὕτη. εἰ
<span class="lb" data-page="16.525" data-line="7" id="l16.525.7"></span>δ’ ἐγὼ τὰ προηγούμενα τῶν φρενιτικῶν ἐνύπνια βλέπεσθαι
<span class="lb" data-page="16.525" data-line="8" id="l16.525.8"></span>λέγω σαφῶς οὕτως, ὡς ἐκθροεῖσθαι τῶν ὕπνων αὐτοὺς,
<span class="lb" data-page="16.525" data-line="9" id="l16.525.9"></span>ἀναπηδῶντας ἢ φθεγγομένους διὰ τὴν ἐνάργειαν τῶν φαντασμάτων,
<span class="lb" data-page="16.525" data-line="10" id="l16.525.10"></span>χρήσιμον εἰς τὴν τοῦ πάθους τούτου πρόγνωσιν.
<span class="lb" data-page="16.525" data-line="11" id="l16.525.11"></span>ἡ γὰρ ξηρότης αὐτὴ τῆς ἀγρυπνίας ἐστὶν αἰτία καὶ τῆς τῶν
<span class="lb" data-page="16.525" data-line="12" id="l16.525.12"></span>ὀνειράτων ἐμφάσεως. οὕτω γοῦν καὶ τοῖς μελαγχολικοῖς διὰ
<span class="lb" data-page="16.525" data-line="13" id="l16.525.13"></span>τὴν ξηρότητα πάντῃ ἐναργῆ φαίνεται τὰ κατὰ τοὺς ὕπνους
<span class="lb" data-page="16.525" data-line="14" id="l16.525.14"></span>φαντάσματα. καὶ τῶν ὑγιαινόντων δὲ τοῖς μὲν ἐνδεῶς διαιτηθεῖσιν
<span class="lb" data-page="16.525" data-line="15" id="l16.525.15"></span>ἐναργεῖς οἱ ὄνειροι γίνονται, τοῖς δ’ ἐμπεπλησμένοις
<span class="lb" data-page="16.525" data-line="16" id="l16.525.16"></span>ἢ μεθύουσιν οὕτως ἀφάνταστοι δοκοῦσιν εἶναι, διαῤῥεόντων
<span class="lb" data-page="16.525" data-line="17" id="l16.525.17"></span>αὐτοῖς τῶν φαντασμάτων ὑπ’ ἀμυδρότητος, ὡς μηδὲ
<span class="lb" data-page="16.525" data-line="18" id="l16.525.18"></span>ἴχνος αὐτῶν καταλιπεῖν εἰς μνήμην· <span class="milestone ed2page" data-n="8.704" data-unit="ed2page" id="ed2page.8.704"></span>οὕτω καὶ τῶν
<span class="pb" data-page="16.526" id="p16.526"></span>
<span class="lb" data-page="16.526" data-line="1" id="l16.526.1"></span>παθῶν ὅσα μεθ’ ὑγρότητος ἐγκεφάλου γένηται, κωματώδη
<span class="lb" data-page="16.526" data-line="2" id="l16.526.2"></span>τέ εἰσι καὶ ὑπνώδη καὶ ἀφάνταστα. μοχθηρὸς οὖν ἐστιν
<span class="lb" data-page="16.526" data-line="3" id="l16.526.3"></span>ὁ λόγος τῶν οἰομένων οὐδ’ ἐνύπνιον ὁρᾶσθαι τοῖς φρενιτικοῖς
<span class="lb" data-page="16.526" data-line="4" id="l16.526.4"></span>ἐναργὲς, εἴ γε φασιν ὡς μηδ’ ὅλως ὁρῶσιν ἐνύπνιον,
<span class="lb" data-page="16.526" data-line="5" id="l16.526.5"></span>ὡς ἂν μὴ κοιμώμενοι. πρῶτον μὲν γὰρ ἑτοίμως λαμβάνουσι
<span class="lb" data-page="16.526" data-line="6" id="l16.526.6"></span>τὸ τὰ συμπεπληρωμένα σὺν τοῖς οἰκείοις μεγέθεσι πάθη,
<span class="lb" data-page="16.526" data-line="7" id="l16.526.7"></span>μόνα καλεῖται ταῖς ἰδίαις προσηγορίαις, ὑπεριδόντες οὐ σμικροῦ
<span class="lb" data-page="16.526" data-line="8" id="l16.526.8"></span>λόγου τοῦ κατ’ ἀρχὰς ἡμῖν ῥηθέντος, ὡς οὐδὲ προγινώσκεταί
<span class="lb" data-page="16.526" data-line="9" id="l16.526.9"></span>τι τοῖς ἰατροῖς μέλλον πάθημα. τῶν δὲ ἤδη
<span class="lb" data-page="16.526" data-line="10" id="l16.526.10"></span>μὲν ἀρχὴν γενέσεως ἐχόντων, οὐδέπω δὲ τοῖς πολλοῖς διὰ
<span class="lb" data-page="16.526" data-line="11" id="l16.526.11"></span>τὴν σμικρότητα γνωριζομένων, ἡ γενομένη τοῖς τεχνίταις
<span class="lb" data-page="16.526" data-line="12" id="l16.526.12"></span>γνῶσις ἐπαγγελθεῖσα τοῖς ἰδιώταις πρόγνωσις ὡς πρὸς
<span class="lb" data-page="16.526" data-line="13" id="l16.526.13"></span>ἐκείνους ἐστὶν, ὥστε καὶ τοὺς φρενιτικοὺς ἤδη τοῖς τεχνίταις
<span class="lb" data-page="16.526" data-line="14" id="l16.526.14"></span>γνωρίζεσθαι τῆς κατὰ τὸν ἐγκέφαλον διαθέσεως ἄρτι
<span class="lb" data-page="16.526" data-line="15" id="l16.526.15"></span>συνισταμένης. ἔπειτα δὲ εἰ καὶ μὴ συγχωρεῖ τις ὀνομάζειν
<span class="lb" data-page="16.526" data-line="16" id="l16.526.16"></span>φρενιτικοὺς ἤδη τοὺς μηδέπω σαφῶς παρακόπτοντας, ἀλλ’
<span class="lb" data-page="16.526" data-line="17" id="l16.526.17"></span>ὅτι γε φρενιτικοὶ γενήσονται. προγνῶναι δυνατόν ἐστιν ἐκ
<span class="lb" data-page="16.526" data-line="18" id="l16.526.18"></span>τῶν ἐνυπνίων, ὡς κατὰ τὴν προκειμένην ῥῆσιν ἐγχωρεῖ λελέχθαι,
<span class="pb" data-page="16.527" id="p16.527"></span>
<span class="lb" data-page="16.527" data-line="1" id="l16.527.1"></span>τὰ ἐν τοῖς φρενιτικοῖς ἐσομένοις ἐνύπνια προηγούμενα,
<span class="lb" data-page="16.527" data-line="2" id="l16.527.2"></span>πᾶσιν αὐτοῖς ἐναργῶς ὁρᾶσθαι.
</p>
<span class="lb rule" data-page="16.527" data-line="3" id="l16.527.3"></span>
          </article>

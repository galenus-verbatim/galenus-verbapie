<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:1.8">
<span class="pb page1" data-page="16.531" id="p16.531"></span>
<span class="milestone ed1page page1" data-n="5.173" data-unit="ed1page" id="ed1page.5.173"></span>
<span class="milestone ed2page page1" data-n="8.705" data-unit="ed2page" id="ed2page.8.705"></span>
<span class="lb head" data-page="16.531" data-line="1" id="l16.531.1"></span>
            <blockquote class="quote lemma">
<span class="lb" data-page="16.531" data-line="2" id="l16.531.2"></span>Αἱ προεξαδυνατησάντων παραφροσύναι κάκισται, οἶον καὶ
<span class="lb" data-page="16.531" data-line="3" id="l16.531.3"></span>Θρασύνοντι.
</blockquote>
<span class="lb rule" data-page="16.531" data-line="4" id="l16.531.4"></span>
            <p>
<span class="lb" data-page="16.531" data-line="5" id="l16.531.5"></span>Οὕτως εἰσὶν αἱ προεξαδυνατησάντων παραφροσύναι κάκισται,
<span class="lb" data-page="16.531" data-line="6" id="l16.531.6"></span>ὡς οὐκ ἂν ἐλπίσῃς σωθῆναί τινα ἔξ αὐτῶν, ἀκούειν
<span class="lb" data-page="16.531" data-line="7" id="l16.531.7"></span>δὲ δηλονότι περὶ τῶν παραφροσυνῶν ἐκείνων προσῆκον, ὅσαι
<span class="lb" data-page="16.531" data-line="8" id="l16.531.8"></span>κατὰ διάθεσιν νοσώδη γίγνονται τοῦ φρονοῦντος ἐν ἡμῖν
<span class="lb" data-page="16.531" data-line="9" id="l16.531.9"></span>μορίου. πρόσκαιροι γὰρ ἕτεραί τινες συμπίπτουσιν ἀπὸ
<span class="lb" data-page="16.531" data-line="10" id="l16.531.10"></span>τῶν ἔξωθεν αἰτίων, οἷον ἀνθράκων θέρμης ἤ οἴνου πόσεως
<span class="lb" data-page="16.531" data-line="11" id="l16.531.11"></span>ἢ οἴκου τὴν ἐκ τῆς τιτάνου διασώζοντος ποιότητα. βλαβεραὶ
<span class="lb" data-page="16.531" data-line="12" id="l16.531.12"></span>μὲν γὰρ καὶ κινδυνώδεις εἰσὶ καὶ αἱ τοιαῦται προεξαδυνατηκόσι
<span class="lb" data-page="16.531" data-line="13" id="l16.531.13"></span>συμπίπτουσαι. παντάπασι δ’ ὀλέθριαι τῶν κατὰ
<span class="lb" data-page="16.531" data-line="14" id="l16.531.14"></span>διάθεσιν ἐγκεφάλου φρενιτικὴν παρακοπτόντων. μέγεθος
<span class="lb" data-page="16.531" data-line="15" id="l16.531.15"></span>γάρ τι τῆς κατὰ τὴν δύναμιν ἀῤῥωστίας ἐνδείκνυται τὸ
<span class="lb" data-page="16.531" data-line="16" id="l16.531.16"></span>προεξαδυνατησάντων ὄνομα προσκειμένης τῆς ἐξ προθέσεως,
<span class="lb" data-page="16.531" data-line="17" id="l16.531.17"></span>τῷ προαδυνατησάντων, ὃ καὶ αὐτὸ καθ’ αὑτὸ βλάβην ἱκανὴν
<span class="lb" data-page="16.531" data-line="18" id="l16.531.18"></span>σημαίνει τῆς δυνάμεως καὶ κατά τινα τῶν ἀντιγράφων
<span class="pb" data-page="16.532" id="p16.532"></span>
<span class="lb" data-page="16.532" data-line="1" id="l16.532.1"></span>οὕτως εὑρίσκεται γεγραμμένον. οὐ μόνον δὲ αἱ παραφροσύναι
<span class="lb" data-page="16.532" data-line="2" id="l16.532.2"></span>δέονται δυνάμεως ἐῤῥωμένης, ἵνα κάμνων ἐξαρκέσῃ
<span class="lb" data-page="16.532" data-line="3" id="l16.532.3"></span>τῇ πέψει τοῦ νοσήματος, ἀλλὰ καὶ περιπνευμονία καὶ
<span class="lb" data-page="16.532" data-line="4" id="l16.532.4"></span><span class="milestone ed2page" data-n="8.706" data-unit="ed2page" id="ed2page.8.706"></span>πλευρῖτις καὶ κυνάγχη καὶ τἄλλα τὰ μεγάλα πάθη. προέρχεται
<span class="lb" data-page="16.532" data-line="5" id="l16.532.5"></span>δὲ ἐξ ἐπιμέτρου τῇ παραφροσύνῃ καὶ ἀγρυπνία καταλύουσα
<span class="lb" data-page="16.532" data-line="6" id="l16.532.6"></span>τὴν δύναμιν, οὐδὲν ἧττον τῶν αἰσθητῶν ἐκκρίσεων,
<span class="lb" data-page="16.532" data-line="7" id="l16.532.7"></span>ἥ τ’ ἐν κινήσεσι πολλαῖς καὶ ἀτάκτως γινομέναις πλημμέλεια.
<span class="lb" data-page="16.532" data-line="8" id="l16.532.8"></span>τὸ δ’ οἷον καὶ Θρασύνοντι, μᾶλλον ὑπομνήματι πρέπον
<span class="lb" data-page="16.532" data-line="9" id="l16.532.9"></span>ἐστὶν ἢ συγγράμματι. κατὰ γοῦν τὸ προγνωστικὸν καὶ
<span class="lb" data-page="16.532" data-line="10" id="l16.532.10"></span>τοὺς ἀφορισμοὺς καὶ τὸ περὶ ἀγμῶν καὶ ἄρθρων, ὁμοίως
<span class="lb" data-page="16.532" data-line="11" id="l16.532.11"></span>δὲ καὶ κατὰ τὸ περὶ διαίτης ὀξέων, ἔτι τε τὸ περὶ τῶν
<span class="lb" data-page="16.532" data-line="12" id="l16.532.12"></span>ἐν κεφαλῇ τραυμάτων οὐδαμόθι φαίνεται μεμνημένος ὀνόματος,
<span class="lb" data-page="16.532" data-line="13" id="l16.532.13"></span>ὥσπερ γε οὐδ’ ἐν τοῖς ἄλλοις, ὅτι μὴ μόνοις τοῖς
<span class="lb" data-page="16.532" data-line="14" id="l16.532.14"></span>τῶν ἐπιδημιῶν, ἐν οἷς αὐτὸ τοῦτο προκείμενόν ἐστιν, ἐξετάσαι
<span class="lb" data-page="16.532" data-line="15" id="l16.532.15"></span>τὰ καθόλου διδαχθέντα διὰ τῶν κατὰ μέρος φαινομένων,
<span class="lb" data-page="16.532" data-line="16" id="l16.532.16"></span>ἐφ’ ἑκάστης ἀῤῥωστίας.
</p>
<span class="lb rule" data-page="16.532" data-line="17" id="l16.532.17"></span>
          </article>

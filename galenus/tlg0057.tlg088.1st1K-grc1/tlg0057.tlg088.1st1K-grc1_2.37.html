<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.37">
<span class="pb page1" data-page="16.590" id="p16.590"></span>
<span class="milestone ed1page page1" data-n="5.182" data-unit="ed1page" id="ed1page.5.182"></span>
<span class="milestone ed2page page1" data-n="8.725" data-unit="ed2page" id="ed2page.8.725"></span>
<span class="lb head" data-page="16.590" data-line="14" id="l16.590.14"></span>
            <blockquote class="quote lemma">
<span class="lb" data-page="16.590" data-line="15" id="l16.590.15"></span>Ἐπὶ κοιλίῃ ὑγρῇ, κοπώδει, κεφαλαλγικῷ, διψώδει, ἀγρύπνῳ,
<span class="lb" data-page="16.590" data-line="16" id="l16.590.16"></span>ἀσαφεῖ, ἀδυνάτῳ, οἷσι τὰ τοιαῦτα, ἐλπὶς ἐκστῆναι.
</blockquote>
<span class="lb rule" data-page="16.590" data-line="17" id="l16.590.17"></span>
            <span class="pb" data-page="16.591" id="p16.591"></span>
            <p>
<span class="lb" data-page="16.591" data-line="1" id="l16.591.1"></span>Ἡ μὲν ὑγρὰ κοιλία, λέγοιτο δ’ ἂν οὕτως ἐφ’ ἧς ὑγρὰ
<span class="lb" data-page="16.591" data-line="2" id="l16.591.2"></span>διαχωρεῖται, καὶ ἡ κοπώδης αἴσθησις, ἡ αὐτῷ τῷ κάμνοντι
<span class="lb" data-page="16.591" data-line="3" id="l16.591.3"></span>δηλονότι γιγνομένη, νοσώδη μέν ἐστι συμπτώματα, παρακρουστικὰ
<span class="lb" data-page="16.591" data-line="4" id="l16.591.4"></span>δὲ οὐκ ἔστιν, εἴ τι μεμνήμεθα τῶν ἔμπροσθεν
<span class="lb" data-page="16.591" data-line="5" id="l16.591.5"></span>εἰρημένων, ἔνθα διῆλθον ὅπως χρὴ γνωρίζειν τὰ δηλωτικὰ
<span class="lb" data-page="16.591" data-line="6" id="l16.591.6"></span>τῶν νοσημάτων ἑκάστου σημεῖα καὶ τἄλλα πάντα τὰ κατὰ
<span class="lb" data-page="16.591" data-line="7" id="l16.591.7"></span>τὸ σῶμα τοῦ νοσοῦντος φαινόμενα. τινὰ μὲν ἕνεκα τοῦ τὰς
<span class="lb" data-page="16.591" data-line="8" id="l16.591.8"></span>ἐν ἑκάστῳ νοσήματι διαφορὰς ἀπ’ ἀλλήλων χωρίσαι, τινὰ
<span class="lb" data-page="16.591" data-line="9" id="l16.591.9"></span>δὲ χάριν τοῦ γνῶναι τὸ ἦθος ἑκάστου τῶν παθῶν ἢ τὴν
<span class="lb" data-page="16.591" data-line="10" id="l16.591.10"></span>ἐσομένην κρίσιν, ὁποία τέ τις ἔσοιτο καὶ ὁπότε· τήν γε μὴν
<span class="lb" data-page="16.591" data-line="11" id="l16.591.11"></span>διδασκαλίαν ἑκάστου τῶν συμπτωμάτων τε καὶ σημείων
<span class="lb" data-page="16.591" data-line="12" id="l16.591.12"></span>ἐδείκνυον οὕτω χρῆναι ποιεῖσθαι, καθάπερ ὁ Ἱπποκράτης
<span class="lb" data-page="16.591" data-line="13" id="l16.591.13"></span>ἐν τῷ προγνωστικῷ πεποίηκεν, ἑνὸς ἑκάστου κατὰ μόνας ἐκδιδάσκων
<span class="lb" data-page="16.591" data-line="14" id="l16.591.14"></span>τὴν δύναμιν ἢ πάλιν ἅμα πλειόνων ὁμοειδῶν,
<span class="lb" data-page="16.591" data-line="15" id="l16.591.15"></span>ὥσπερ καὶ νῦν ὁ ταῦτα γράψας ἐμνημόνευσε κεφαλαλγικῶν,
<span class="lb" data-page="16.591" data-line="16" id="l16.591.16"></span>ἀγρύπνων, ἀσαφῶν. ἐὰν μὲν γὰρ ἀσαφεῖς ἀκούσωμεν εἰρῆσθαι
<span class="lb" data-page="16.591" data-line="17" id="l16.591.17"></span>τοὺς διαλεγομένους ἀσαφῶς ἤτοι διὰ τὴν τῶν διαλεκτικῶν
<span class="lb" data-page="16.591" data-line="18" id="l16.591.18"></span>ὀργάνων βλάβην, ἣν ἐκ τῆς τῶν νεύρων κακώσεως
<span class="pb" data-page="16.592" id="p16.592"></span>
<span class="lb" data-page="16.592" data-line="1" id="l16.592.1"></span>ἔσχον ἢ διὰ τὴν τῆς διανοίας αὐτῆς, εἴη ἂν ὁμοειδῆ τὰ
<span class="lb" data-page="16.592" data-line="2" id="l16.592.2"></span>τρία σημεῖα, κεφαλαλγία μὲν ἄντικρυς δηλοῦσα τὸν πεπονθότα
<span class="lb" data-page="16.592" data-line="3" id="l16.592.3"></span>τόπον, ἀγρυπνία δὲ τῷ γινώσκοντι κατὰ διαφερούσας
<span class="lb" data-page="16.592" data-line="4" id="l16.592.4"></span>ἐγκεφάλου διαθέσεις ἐγρήγορσίν τε καὶ ὕπνον ἀγρυπνίαν
<span class="lb" data-page="16.592" data-line="5" id="l16.592.5"></span>τε καὶ κῶμα γιγνόμενα. περὶ δὲ τῆς ἀσαφείας ἀρτίως
<span class="lb" data-page="16.592" data-line="6" id="l16.592.6"></span>εἶπον, ὅπως ἀκουόντων ἐστὶ παρακρουστική. ταῦτα
<span class="lb" data-page="16.592" data-line="7" id="l16.592.7"></span>μὲν οὖν ἐκ τοῦ γένους ἢ εἴδους, ἢ ὅπως ἂν ἐθέλῃ ὀνομάζειν,
<span class="lb" data-page="16.592" data-line="8" id="l16.592.8"></span>τῶν φρενιτικῶν ἐστι σημείων. ἐπεὶ δὲ ξηρὸν μάλιστα
<span class="lb" data-page="16.592" data-line="9" id="l16.592.9"></span>τὸ φρενιτικὸν πάθος ὁρῶμεν ὑπάρχον, ὅσα συμπτώματα
<span class="lb" data-page="16.592" data-line="10" id="l16.592.10"></span><span class="milestone ed2page" data-n="8.726" data-unit="ed2page" id="ed2page.8.726"></span>ξηρότητος ἐν τοῖς πλησίον τῆς κεφαλῆς ὀργάνοις ἐστὶν
<span class="lb" data-page="16.592" data-line="11" id="l16.592.11"></span>ἢ καθ’ ὁντιναοῦν αὐτῇ τρόπον κοινωνοῦσι, καὶ ταῦτα συνενδείκνυται
<span class="lb" data-page="16.592" data-line="12" id="l16.592.12"></span>τὴν μέλλουσαν ἔσεσθαι παραφροσύνην, ὧν σημείων
<span class="lb" data-page="16.592" data-line="13" id="l16.592.13"></span>κατὰ τὴν ἐν τῇ προκειμένῃ ῥήσει νόσον εἴρηται τὸ διψώδει,
<span class="lb" data-page="16.592" data-line="14" id="l16.592.14"></span>τὸ κοπώδει, διὰ τὸ πολλαχῶς γίγνεσθαι τὸν κόπον, ὡς ἐν
<span class="lb" data-page="16.592" data-line="15" id="l16.592.15"></span>τοῖς ὑγιεινοῖς δέδεικται, σαφὲς ἡμῖν οὐδὲν ἄλλο δηλοῖ. τοῦ
<span class="lb" data-page="16.592" data-line="16" id="l16.592.16"></span>μὲν οὖν ἑλκώδη τὴν αἴσθησιν ἔχοντος κόπου, διὰ χυμοὺς
<span class="lb" data-page="16.592" data-line="17" id="l16.592.17"></span>δακνώδεις τε καὶ δριμεῖς γινομένου, τοῦ δὲ τονώδη διὰ πλῆθος,
<span class="pb" data-page="16.593" id="p16.593"></span>
<span class="lb" data-page="16.593" data-line="1" id="l16.593.1"></span>τοῦ δὲ φλεγμονώδη δι’ ἄμφω. εἰ μὲν ἑλκώδης ἢ
<span class="lb" data-page="16.593" data-line="2" id="l16.593.2"></span>φλεγμονώδης ὁ κόπος εἴη, συντελέσει τι πρὸς τὴν ἐλπίδα
<span class="lb" data-page="16.593" data-line="3" id="l16.593.3"></span>τῆς γενέσεως τοῦ παρακοπτικοῦ πάθους, εἰ δὲ τονώδης, οὐδέν.
<span class="lb" data-page="16.593" data-line="4" id="l16.593.4"></span>οὕτω δὲ καὶ ἡ ὑγρὰ κοιλία χολῆς μὲν ξανθῆς ἀκράτου
<span class="lb" data-page="16.593" data-line="5" id="l16.593.5"></span>κενουμένης ἢ καὶ τὸν ἐκ συντήξεων συνενδείξεταί τι
<span class="lb" data-page="16.593" data-line="6" id="l16.593.6"></span>περὶ τῆς τοῦ φρενιτικοῦ πάθους γενέσεως, καὶ μᾶλλον ἐὰν
<span class="lb" data-page="16.593" data-line="7" id="l16.593.7"></span>ἀφρώδη τὰ διαχωρήματα γίνηται. μὴ προστεθείσης δ’ ἐν
<span class="lb" data-page="16.593" data-line="8" id="l16.593.8"></span>τῷ λόγῳ τῆς ποιότητος τῶν ἐκκρινομένων, ἀλλ’ ἁπλῶς ὑγρᾶς
<span class="lb" data-page="16.593" data-line="9" id="l16.593.9"></span>κοιλίας ῥηθείσης, οὐδὲν ἂν ἔχοιμεν ἐξ αὐτῆς λαβεῖν εἰς
<span class="lb" data-page="16.593" data-line="10" id="l16.593.10"></span>πρόγνωσιν τοῦ τοιούτου νοσήματος. ὡς γὰρ εἴρηται καὶ
<span class="lb" data-page="16.593" data-line="11" id="l16.593.11"></span>πρόσθεν ἐπὶ τοῖς ἰδίοις τοῦ πάθους σημείοις ὅσα τοῦ γένους
<span class="lb" data-page="16.593" data-line="12" id="l16.593.12"></span>ἐν ᾧ τὸ πάθος ἐστὶ δηλωτικὰ ἐνδείξεταί τι. πρῶτον
<span class="lb" data-page="16.593" data-line="13" id="l16.593.13"></span>μὲν γὰρ οὐ τοῦ πάθους αὐτοῦ δηλωτικὰ τὰ τοιαῦτά ἐστιν,
<span class="lb" data-page="16.593" data-line="14" id="l16.593.14"></span>ἀλλὰ τοῦ γένους ἐν ᾧ περιέχεται τὸ πάθος, ὅ ἐστι θερμὸν
<span class="lb" data-page="16.593" data-line="15" id="l16.593.15"></span>καὶ ξηρόν. ἐπεὶ δὲ ἕκαστον γένος ᾠκείωται τοῖς εἴδεσι,
<span class="lb" data-page="16.593" data-line="16" id="l16.593.16"></span>χρήσιμον εἰς τὴν τῶν εἰδῶν γίνεται πρόγνωσιν, ὅταν τῶν
<span class="lb" data-page="16.593" data-line="17" id="l16.593.17"></span>ἰδίων τοῦ γένους σημείων φαίνηταί τινα. τὸ δὲ ἀδυνάτῳ
<span class="lb" data-page="16.593" data-line="18" id="l16.593.18"></span>προσκείμενον ἐν τῇ συνδρομῇ τῶν εἰρημένων σημείων οὐδὲν
<span class="pb" data-page="16.594" id="p16.594"></span>
<span class="lb" data-page="16.594" data-line="1" id="l16.594.1"></span>ὅλως εἰς τὴν τοῦ παρακοπτικοῦ πάθους πρόγνωσιν συντελεῖ,
<span class="lb" data-page="16.594" data-line="2" id="l16.594.2"></span>καθάπερ οὐδ’ εἰς τὴν τοῦ μεγέθους αὐτοῦ γνῶσιν. εἰπὼν
<span class="lb" data-page="16.594" data-line="3" id="l16.594.3"></span>γὰρ ἐλπὶς ἐκστῆναι, παρακοπτικὸν μὲν ἐδήλωσεν ἔσεσθαι
<span class="lb" data-page="16.594" data-line="4" id="l16.594.4"></span>πάθος, οὐ μὴν δὲ μικρὸν ἢ μέγα τοῦτο. πόθεν οὖν
<span class="lb" data-page="16.594" data-line="5" id="l16.594.5"></span>ἔλαβεν αὐτοῦ τὸ μέγεθος; οὔτε γὰρ ἰώδης ἔμετος οὔτε μέλας
<span class="lb" data-page="16.594" data-line="6" id="l16.594.6"></span>οὔτ’ οὖρον οὔτε διαχώρημα τοιοῦτον φαίνεται γεγονὸς,
<span class="lb" data-page="16.594" data-line="7" id="l16.594.7"></span>ὥσπερ οὐδὲ τῶν ἄλλων, ὅσα προείρηκεν αὐτὸς ἐκστάσεως
<span class="lb" data-page="16.594" data-line="8" id="l16.594.8"></span>σημεῖα. οὐ τοίνυν τὴν εἰρημένην ἄρτι συνδρομὴν ἐλπίζομεν
<span class="lb" data-page="16.594" data-line="9" id="l16.594.9"></span>εἰς φρενῖτιν τελευτῆσαι, καὶ κινδυνώδη φρενῖτιν,
<span class="lb" data-page="16.594" data-line="10" id="l16.594.10"></span>ἐπειδὴ προσέθηκεν ἀδυνάτῳ, τοιαύτην δ’ ἕπεσθαι φρενῖτιν,
<span class="lb" data-page="16.594" data-line="11" id="l16.594.11"></span>ὡς ἐκστῆναι, μήτ’ αὐτὸς προσδοκήσεις μήτ’ ἄλλῳ προειπεῖν
<span class="lb" data-page="16.594" data-line="12" id="l16.594.12"></span>τολμήσεις. ἐνδέχεται γὰρ ποτὲ μὲν γενέσθαι καὶ τοιαύτην,
<span class="lb" data-page="16.594" data-line="13" id="l16.594.13"></span>ἀλλ’ οὐκ ἐκ τῶν σπανίων σημείων ἡ πρόγνωσις· ἀλλ’ ἐκ τῶν
<span class="lb" data-page="16.594" data-line="14" id="l16.594.14"></span>ἤτοι διηνεκῶν ἢ πλειστάκις ἀληθευόντων γίνεται. βουλόμεθα
<span class="lb" data-page="16.594" data-line="15" id="l16.594.15"></span>γὰρ ἐν ταῖς προῤῥήσεσι μάλιστα μὲν, εἰ οἷόν τε, διὰ
<span class="lb" data-page="16.594" data-line="16" id="l16.594.16"></span>παντὸς ἐπιτυγχάνειν, ὡς ἐάν γέ τις ὀκτάκις ἀποτυχὼν, ἐπιτύχῃ
<span class="pb" data-page="16.595" id="p16.595"></span>
<span class="lb" data-page="16.595" data-line="1" id="l16.595.1"></span>δὶς, ἰδιώτου φαυλότερός ἐστι. δύναται γοῦν ἰδιώτης
<span class="lb" data-page="16.595" data-line="2" id="l16.595.2"></span>ἐπὶ τῶν νοσούντων ἀποφαινόμενος ἀεὶ τὸ ἐπελθὸν, ἐὰν ἐπιτύχῃ
<span class="lb" data-page="16.595" data-line="3" id="l16.595.3"></span>πλεονάκις, ἀληθεύειν ἢ ψεύδεσθαι.
</p>
<span class="lb rule" data-page="16.595" data-line="4" id="l16.595.4"></span>
          </article>

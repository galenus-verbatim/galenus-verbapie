<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.38">
<span class="pb page1" data-page="16.595" id="p16.595"></span>
<span class="milestone ed1page page1" data-n="5.182" data-unit="ed1page" id="ed1page.5.182"></span>
<span class="milestone ed2page page1" data-n="8.726" data-unit="ed2page" id="ed2page.8.726"></span>
<span class="lb head" data-page="16.595" data-line="5" id="l16.595.5"></span>
            <blockquote class="quote lemma">
<span class="lb" data-page="16.595" data-line="6" id="l16.595.6"></span>Οἱ ἐφιδροῦντες καὶ μάλιστα κεφαλὴν ἐν ὀξέσιν ὑποδύσφοροι,
<span class="lb" data-page="16.595" data-line="7" id="l16.595.7"></span>κακὸν, ἄλλως τε καὶ ἐπ’ οὔροισι μέλασι, καὶ τὸ θολερὸν
<span class="lb" data-page="16.595" data-line="8" id="l16.595.8"></span>ἐπὶ τουτέοισι πνεῦμα κακόν.
</blockquote>
<span class="lb rule" data-page="16.595" data-line="9" id="l16.595.9"></span>
            <p>
<span class="lb" data-page="16.595" data-line="10" id="l16.595.10"></span>Καὶ χωρὶς μὲν τῶν ἄλλων ὀλέθριόν ἐστι τὸ μέλαν οὖρον.
<span class="lb" data-page="16.595" data-line="11" id="l16.595.11"></span>εἰ δὲ κἀκεῖνα προστεθῇ, συνεπαυξήσει τὸ πλεῖστον
<span class="lb" data-page="16.595" data-line="12" id="l16.595.12"></span>τῆς προγνώσεως. τὸ δὲ θολερὸν πνεῦμα τί ποτε δηλοῖ τῶν
<span class="lb" data-page="16.595" data-line="13" id="l16.595.13"></span>ἀσαφῶν ἐστι, καὶ μάλιστα ὅτι μήτ’ ἐν τῷ προγνωστικῷ
<span class="lb" data-page="16.595" data-line="14" id="l16.595.14"></span><span class="milestone ed2page" data-n="8.127" data-unit="ed2page" id="ed2page.8.127"></span>μήτ’ ἐν <span class="milestone ed1page" data-n="5.183" data-unit="ed1page" id="ed1page.5.183"></span>ἀφορισμοῖς μήτε ἐν ἄλλῳ τινὶ τῶν
<span class="lb" data-page="16.595" data-line="15" id="l16.595.15"></span>γνησίων ὁ Ἱπποκράτης συγγραμμάτων εἴρηκε πνεῦμα θολερὸν,
<span class="lb" data-page="16.595" data-line="16" id="l16.595.16"></span>ὥσπερ, οὖρον. ἀλλὰ τὸ μὲν οὖρον ὁποῖόν ἐστι τὸ
<span class="lb" data-page="16.595" data-line="17" id="l16.595.17"></span>θολερὸν ἡμεῖς τε νοοῦμεν ἀκούοντες ἑκάστοτε τῶν ἀνθρώπων
<span class="lb" data-page="16.595" data-line="18" id="l16.595.18"></span>λεγόντων θολερὸν ὕδωρ καὶ ὁ Ἱπποκράτης ἐδίδαξεν
<span class="pb" data-page="16.596" id="p16.596"></span>
<span class="lb" data-page="16.596" data-line="1" id="l16.596.1"></span>αὐτὸ εἰπὼν, οἷον εἰ τὴν ὑπόστασιν ἀναταράξειας. εἰκάζει
<span class="lb" data-page="16.596" data-line="2" id="l16.596.2"></span>δὲ αὐτὸ καὶ τοῖς τῶν ὑποζυγίων. οὐ μὴν ὁποῖον δή τι τὸ
<span class="lb" data-page="16.596" data-line="3" id="l16.596.3"></span>θολερὸν πνεῦμα χρὴ νοῆσαι δῆλόν ἐστιν, ἐπεὶ μηδεὶς λέγει
<span class="lb" data-page="16.596" data-line="4" id="l16.596.4"></span>ὥσπερ ὕδωρ θολερὸν οὕτω καὶ ἀέρα, πλὴν εἴ τις ἀτμοῦ
<span class="lb" data-page="16.596" data-line="5" id="l16.596.5"></span>μεστὸν ἀκούσειεν, ὥσπερ καὶ ἤκουσάν τινες τῶν ἐξηγησαμένων
<span class="lb" data-page="16.596" data-line="6" id="l16.596.6"></span>τὴν προκειμένην ῥῆσιν, καὶ λέγουσί γε ὥσπερ ἐκτὸς
<span class="lb" data-page="16.596" data-line="7" id="l16.596.7"></span>ἀποχεόμενον ἱδρῶτα κατὰ τὰς συγκοπὰς ὁρῶμεν, οὕτως ἔσω
<span class="lb" data-page="16.596" data-line="8" id="l16.596.8"></span>τὴν ῥύσιν τῶν ὑγρῶν ἐπὶ τῶν ἔσω διαφορουμένων ἀῤῥώστων
<span class="lb" data-page="16.596" data-line="9" id="l16.596.9"></span>γίγνεσθαι, καὶ διὰ τοῦτο πάμπολυν ἀτμὸν ἐκπέμπεσθαι
<span class="lb" data-page="16.596" data-line="10" id="l16.596.10"></span>διὰ τῆς ἐκπνοῆς καὶ τοῦτ’ εἶναι τὸ θολερὸν πνεῦμα.
<span class="lb" data-page="16.596" data-line="11" id="l16.596.11"></span>εἰ δ’, ὡς ἔνιοι τὴν πρώτην συλλαβὴν, οὐ διὰ τοῦ ο γράφουσι
<span class="lb" data-page="16.596" data-line="12" id="l16.596.12"></span>θολερὸν, ἀλλὰ διὰ τοῦ α θαλερὸν, οὐκέτι τεκμήρασθαι
<span class="lb" data-page="16.596" data-line="13" id="l16.596.13"></span>ποῖόν τι τὸ θαλερὸν πνεῦμά ἐστι. πρόσωπον μὲν
<span class="lb" data-page="16.596" data-line="14" id="l16.596.14"></span>γὰρ θαλερὸν, ὥσπερ εἴρηται, τάχ’ ἄν τις ἤκουσε τὸ οἷον
<span class="lb" data-page="16.596" data-line="15" id="l16.596.15"></span>εὐεκτικὸν καὶ εὔχρουν. πνεῦμα δὲ θαλερὸν οὐκ ἔστι νοῆσαι
<span class="lb" data-page="16.596" data-line="16" id="l16.596.16"></span>τί σημαίνει, πλὴν εἰ τὸ σφόδρα μέγα βούλεται δηλοῦν.
<span class="lb" data-page="16.596" data-line="17" id="l16.596.17"></span>ἡ γὰρ τῶν ὀνομάτων ἀλλόκοτος χρῆσις ἀφορμὴν παρέχει
<span class="lb" data-page="16.596" data-line="18" id="l16.596.18"></span>τοῖς βουλομένοις νοεῖν, ὡς ἂν ἐπέλθοι. τοιγαροῦν καὶ διὰ
<span class="pb" data-page="16.597" id="p16.597"></span>
<span class="lb" data-page="16.597" data-line="1" id="l16.597.1"></span>τοῦ ο γεγραμμένον θολερὸν. τὸ δυσῶδες ἤκουσαν ἔνιοι, καθάπερ
<span class="lb" data-page="16.597" data-line="2" id="l16.597.2"></span>ἄλλοι τὸ βραγχῶδες, ἄλλοι δ’ αὖ τὸ τεταραγμένον,
<span class="lb" data-page="16.597" data-line="3" id="l16.597.3"></span>ὡς δύσπνοιαν ὑπ’ αὐτοῦ δηλοῦσθαι, καθάπερ κἂν εἰ οὕτως
<span class="lb" data-page="16.597" data-line="4" id="l16.597.4"></span>εἶπε, καὶ δύσπνοια δὲ ἐπὶ τούτοις κακόν. οὐ μὴν ἔοικεν ὁ
<span class="lb" data-page="16.597" data-line="5" id="l16.597.5"></span>συγγραφεὺς ἁπλῶς δύνασθαι δηλῶσαι δύσπνοιαν, ἀλλά τινα
<span class="lb" data-page="16.597" data-line="6" id="l16.597.6"></span>μίαν ἐν αὐτῇ διαφοράν. εἴτε γὰρ διὰ τοῦ α θαλερὸν εἴτε
<span class="lb" data-page="16.597" data-line="7" id="l16.597.7"></span>διὰ τοῦ ο θολερὸν εἴη γεγραμμένον, ἐμφαίνεται τῇ προσηγορίᾳ
<span class="lb" data-page="16.597" data-line="8" id="l16.597.8"></span>δηλῶσαι βουλόμενος ἓν εἶδος δυσπνοίας, οὐχ ἁπλῶς
<span class="lb" data-page="16.597" data-line="9" id="l16.597.9"></span>πᾶσαν δύσπνοιαν.
</p>
<span class="lb rule" data-page="16.597" data-line="10" id="l16.597.10"></span>
          </article>

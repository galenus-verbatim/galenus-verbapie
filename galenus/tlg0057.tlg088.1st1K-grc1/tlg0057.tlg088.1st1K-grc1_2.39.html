<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.39">
<span class="pb page1" data-page="16.597" id="p16.597"></span>
<span class="milestone ed1page page1" data-n="5.183" data-unit="ed1page" id="ed1page.5.183"></span>
<span class="milestone ed2page page1" data-n="8.127" data-unit="ed2page" id="ed2page.8.127"></span>
<span class="lb head" data-page="16.597" data-line="11" id="l16.597.11"></span>
            <blockquote class="quote lemma">
<span class="lb" data-page="16.597" data-line="12" id="l16.597.12"></span>Αἱ παρὰ λόγον κενεαγγικὸν ἀδυναμίαι, οὐκ ἐούσης κενεαγγείης,
<span class="lb" data-page="16.597" data-line="13" id="l16.597.13"></span>κακόν.
</blockquote>
<span class="lb rule" data-page="16.597" data-line="14" id="l16.597.14"></span>
            <p>
<span class="lb" data-page="16.597" data-line="15" id="l16.597.15"></span>Οὔτε τὸ λεγόμενον ἀσαφὲς οὔτε τὴν αἰτίαν αὐτοῦ χαλεπὸν
<span class="lb" data-page="16.597" data-line="16" id="l16.597.16"></span>εὑρεῖν. αὐτὸ μὲν γὰρ τὸ λεγόμενον ἔστι τοιοῦτον·
<span class="lb" data-page="16.597" data-line="17" id="l16.597.17"></span>τοὺς ἀδυνάτους καὶ ἀῤῥώστους κατὰ τὰς ἐνεργείας ὁμοίως
<span class="pb" data-page="16.598" id="p16.598"></span>
<span class="lb" data-page="16.598" data-line="1" id="l16.598.1"></span>τοῖς ἐπὶ πολὺ κεκενωμένοις, ἐν κινδύνῳ καθεστάναι νόμιζε,
<span class="lb" data-page="16.598" data-line="2" id="l16.598.2"></span>μηδεμιᾶς αὐτῆς γεγενημένης ἀξιολόγου κενώσεως. ἡ δὲ κατὰ
<span class="lb" data-page="16.598" data-line="3" id="l16.598.3"></span>τὴν δύναμιν ἀῤῥωστία, ὅταν ἐπὶ μηδεμιᾷ φανερᾷ κενώσει
<span class="lb" data-page="16.598" data-line="4" id="l16.598.4"></span>γένηται, πλῆθος ἐνδείκνυται βαρῦνον ἢ δυσκρασίαν μιᾶς
<span class="lb" data-page="16.598" data-line="5" id="l16.598.5"></span>τῶν ἀρχῶν. τριῶν δὲ οὐσῶν, ὡς ἔμαθες, τῶν ἀρχῶν τῆς
<span class="lb" data-page="16.598" data-line="6" id="l16.598.6"></span>μὲν τῶν προαιρετικῶν ἐνεργειῶν ἐγκεφάλου· τῆς δὲ τῶν ζωτικῶν
<span class="lb" data-page="16.598" data-line="7" id="l16.598.7"></span>ὀνομαζομένων καρδίας· τῆς δὲ περὶ τὴν τροφὴν, ἃς
<span class="lb" data-page="16.598" data-line="8" id="l16.598.8"></span>δὴ καὶ φυσικὰς ὀνομάζουσιν ἥπατος. ἡ τῆς φυσικῆς δυνάμεως
<span class="lb" data-page="16.598" data-line="9" id="l16.598.9"></span>καὶ ζωτικῆς ἀῤῥωστία χειρίστη τέ ἐστι καὶ διὰ ταχέων
<span class="lb" data-page="16.598" data-line="10" id="l16.598.10"></span>ἀναιρεῖ. συγκαταλύεται γὰρ αὐτῇ καὶ ἡ κατὰ τὸν
<span class="lb" data-page="16.598" data-line="11" id="l16.598.11"></span>ἐγκέφαλον εὐθέως. ἐκείνης μέντοι πασχούσης οὐκ εὐθέως
<span class="lb" data-page="16.598" data-line="12" id="l16.598.12"></span>ἡ καρδία βλάπτεται. μεμάθηκας δὲ περὶ τῶν τοιούτων
<span class="lb" data-page="16.598" data-line="13" id="l16.598.13"></span>ἁπάντων ἐν πολλαῖς τῶν ἡμετέρων πραγματειῶν.
</p>
<span class="lb rule" data-page="16.598" data-line="14" id="l16.598.14"></span>
          </article>

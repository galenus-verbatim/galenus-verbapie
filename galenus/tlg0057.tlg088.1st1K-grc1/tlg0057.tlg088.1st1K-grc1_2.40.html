<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.40">
<span class="pb page1" data-page="16.598" id="p16.598"></span>
<span class="milestone ed1page page1" data-n="5.183" data-unit="ed1page" id="ed1page.5.183"></span>
<span class="milestone ed2page page1" data-n="8.127" data-unit="ed2page" id="ed2page.8.127"></span>
<span class="lb head" data-page="16.598" data-line="15" id="l16.598.15"></span>
            <blockquote class="quote lemma">
<span class="lb" data-page="16.598" data-line="16" id="l16.598.16"></span><span class="milestone ed2page" data-n="8.728" data-unit="ed2page" id="ed2page.8.728"></span>Κοιλίαι ἀπολελαμμέναι, σμικρὰ δὲ μέλανα σπυραθώδεα
<span class="lb" data-page="16.598" data-line="17" id="l16.598.17"></span>πρὸς ἀνάγκην χαλῶσαι, μυκτὴρ ἐπὶ τουτέοισι ῥηγνύμενος,
<span class="lb" data-page="16.598" data-line="18" id="l16.598.18"></span>κακόν.
</blockquote>
<span class="lb rule" data-page="16.598" data-line="19" id="l16.598.19"></span>
            <span class="pb" data-page="16.599" id="p16.599"></span>
            <p>
<span class="lb" data-page="16.599" data-line="1" id="l16.599.1"></span>Σπυράθους ὀνομάζουσι τὰ τῶν αἰγῶν διαχωρήματα.
<span class="lb" data-page="16.599" data-line="2" id="l16.599.2"></span>ξηρὰ δέ ἐστι ταῦτα καὶ περιφερῆ κατὰ πιριγραφὴν ἰδίαν
<span class="lb" data-page="16.599" data-line="3" id="l16.599.3"></span>ἕκαστον ἐκκρινόμενον. ὅταν οὖν τις ὁμοίως ξηρὰ καὶ περιγεγραμμένα
<span class="lb" data-page="16.599" data-line="4" id="l16.599.4"></span>διαχωρήσει, σπυραθώδη καλεῖται καὶ γίνεται
<span class="lb" data-page="16.599" data-line="5" id="l16.599.5"></span>τοιαῦτα διά τε τὸ χρόνῳ πλείονι κατεσχῆσθαι καὶ διὰ
<span class="lb" data-page="16.599" data-line="6" id="l16.599.6"></span>θερμασίας πυρώδους πλῆθος. ἐὰν οὖν πρὸς τῷ τοιαῦτα
<span class="lb" data-page="16.599" data-line="7" id="l16.599.7"></span>εἶναι καὶ μέλανα γίνηται, καυσώδη διάθεσιν ἐνδείκνυται
<span class="lb" data-page="16.599" data-line="8" id="l16.599.8"></span>περὶ τὰ μέσα τοῦ σώματος εἶναι καὶ διὰ τοῦτ’ ἔστι κακά.
<span class="lb" data-page="16.599" data-line="9" id="l16.599.9"></span>πρόσκειται δὲ τῷ λόγῳ τὸ, μυκτὴρ ἐπὶ τούτοις ῥηγνύμενος
<span class="lb" data-page="16.599" data-line="10" id="l16.599.10"></span>κακὸν, ὥσπερ ἐν ἄλλαις πολλαῖς ῥήσεσι, τὸ κοινὸν πολλῶν
<span class="lb" data-page="16.599" data-line="11" id="l16.599.11"></span>ὡς ἴδιον γράφοντος αὐτοῦ, διὰ τὸ μὴ δύνασθαι περιλαβεῖν,
<span class="lb" data-page="16.599" data-line="12" id="l16.599.12"></span>ἑνὶ λόγῳ καθόλου τὴν διδασκαλίαν. ἔστι δὲ τὸ κοινὸν ἐν
<span class="lb" data-page="16.599" data-line="13" id="l16.599.13"></span>αὐτοῖς τοιοῦτον, χολῆς πολλὴν κένωσιν, ὡς κλόνον σφοδρὸν
<span class="lb" data-page="16.599" data-line="14" id="l16.599.14"></span>κρισίμως ἐπὶ πολλῶν γινόμενον νοσημάτων, οὐ φέρουσιν οἱ
<span class="lb" data-page="16.599" data-line="15" id="l16.599.15"></span>καταξηρανθέντες οὔτε ῥῖγος οὔτε γαστρὸς ἔκκρισιν οὔτε
<span class="lb" data-page="16.599" data-line="16" id="l16.599.16"></span>ἱδρῶτας οὔτε παρωτίδας μεγάλας ἤ τι τῶν ἄλλων ἀποσκημμάτων.
<span class="lb" data-page="16.599" data-line="17" id="l16.599.17"></span>οὕτω γάρ τοι τὰς ἐν τοῖς τῶν ἐπιδημιῶν μεμφόμεθα
<span class="pb" data-page="16.600" id="p16.600"></span>
<span class="lb" data-page="16.600" data-line="1" id="l16.600.1"></span>γενομένας ἀποστάσεις ἢ μείους, ὡς ἔφην, ὡς μηδὲν
<span class="lb" data-page="16.600" data-line="2" id="l16.600.2"></span>ὠφελεῖν, ἢ μείζους ὡς μὴ δύνασθαι φέρειν. οὕτως οὖν
<span class="lb" data-page="16.600" data-line="3" id="l16.600.3"></span>καὶ τὰς αἱμοῤῥαγίας οὐ φέρουσιν οἱ προεξηραμμένοι. τοιαύτη
<span class="lb" data-page="16.600" data-line="4" id="l16.600.4"></span>δέ ἐστιν ἡ προειρημένη διάθεσις, οὐδ’ ἑνὶ κατ’ ἀρχὴν
<span class="lb" data-page="16.600" data-line="5" id="l16.600.5"></span>τῆς νόσου σπυραθωδῶν διαχωρημάτων ἐκκρινομένων
<span class="lb" data-page="16.600" data-line="6" id="l16.600.6"></span>καὶ τούτων οὐχ ἁπλῶς, ἀλλὰ μετὰ τοῦ πραγματεύεσθαί τι
<span class="lb" data-page="16.600" data-line="7" id="l16.600.7"></span>τὸν ἰατρὸν ἢ διὰ κλυστῆρος ἢ διὰ βαλάνου. τὸ γὰρ πρὸς
<span class="lb" data-page="16.600" data-line="8" id="l16.600.8"></span>ἀνάγκην τοιοῦτόν τι σημαίνει.
</p>
<span class="lb rule" data-page="16.600" data-line="9" id="l16.600.9"></span>
          </article>

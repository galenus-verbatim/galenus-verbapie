<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.45">
<span class="pb page1" data-page="16.609" id="p16.609"></span>
<span class="milestone ed1page page1" data-n="5.184" data-unit="ed1page" id="ed1page.5.184"></span>
<span class="milestone ed2page page1" data-n="8.731" data-unit="ed2page" id="ed2page.8.731"></span>
<span class="lb head" data-page="16.609" data-line="1" id="l16.609.1"></span>
            <blockquote class="quote lemma">
<span class="lb" data-page="16.609" data-line="2" id="l16.609.2"></span>Ὄμμα ἀμαυρούμενον φλαῦρον καὶ τὸ πεπηγὸς καὶ ἀχλυῶδες
<span class="lb" data-page="16.609" data-line="3" id="l16.609.3"></span>κακόν.
</blockquote>
<span class="lb rule" data-page="16.609" data-line="4" id="l16.609.4"></span>
            <p>
<span class="lb" data-page="16.609" data-line="5" id="l16.609.5"></span>Τὸ ἀμαυρούμενον ὄμμα, καθάπερ γε καὶ τὸ ἀχλυῶδες,
<span class="lb" data-page="16.609" data-line="6" id="l16.609.6"></span>αὐτῷ τε τῷ κάμνοντι καὶ τοῖς ὁρῶσι γίνεται δῆλον· αὐτῷ
<span class="lb" data-page="16.609" data-line="7" id="l16.609.7"></span>μὲν τῷ κάμνοντι μηκέτ’ ἐναργῶς ὁρῶντι, καθάπερ ἔμπροσθεν
<span class="lb" data-page="16.609" data-line="8" id="l16.609.8"></span>ἐν ταῖς ἀμαυρουμέναις ὄψεσιν, ὥσπερ ἐν τοῖς ἀχλυώδεσι
<span class="lb" data-page="16.609" data-line="9" id="l16.609.9"></span><span class="milestone ed1page" data-n="5.185" data-unit="ed1page" id="ed1page.5.185"></span>πρὸς τὸ βλέπειν ἀμαυρὸν, ἔτι καὶ διά τινος
<span class="lb" data-page="16.609" data-line="10" id="l16.609.10"></span>ἀχλύος οἰομένῳ βλέπειν. ἀχλὺν δ’ ὀνομάζουσι θόλωσιν ἀέρος
<span class="lb" data-page="16.609" data-line="11" id="l16.609.11"></span>ἐν τῷ μεταξὺ νέφους τε καὶ ὁμίχλης ἔχουσαν τὸ πάχος,
<span class="lb" data-page="16.609" data-line="12" id="l16.609.12"></span>ὡς ὁμίχλης μὲν μᾶλλον πεπιλῆσθαι, νέφους δ’ ἦττον.
<span class="lb" data-page="16.609" data-line="13" id="l16.609.13"></span>καὶ γίνεται τὸ τοιοῦτον πάθημα κατὰ τοὺς ὀφθαλμοὺς καὶ
<span class="lb" data-page="16.609" data-line="14" id="l16.609.14"></span>τῶν ἀπυρέτων μὲν οὐκ ὀλίγοις, ὥσπερ καὶ ἡ ἀμαύρωσις
<span class="lb" data-page="16.609" data-line="15" id="l16.609.15"></span>ἀμυδρὰ τῶν ὀργάνων αἴσθησις οὖσα χωρὶς τῆς κατὰ τὴν
<span class="lb" data-page="16.609" data-line="16" id="l16.609.16"></span>ἀρχὴν φαντασίας ἤδη καὶ τῶν νοσούντων πολλοῖς. ἔστι
<span class="lb" data-page="16.609" data-line="17" id="l16.609.17"></span>δὲ γενικώτερον ἡ ἀμαύρωσις τῆς ἀχλυώδους ὄψεως. ἀμυδρῶς
<span class="lb" data-page="16.609" data-line="18" id="l16.609.18"></span>γὰρ ἀμφοτέρων ὁρώντων προσέρχεται τοῖς μὲν κάμνουσιν
<span class="pb" data-page="16.610" id="p16.610"></span>
<span class="lb" data-page="16.610" data-line="1" id="l16.610.1"></span>αὐτοῖς αἴσθησις οἷον ἀχλύος τινὸς ἐν ταῖς ἀχλυώδεσιν
<span class="lb" data-page="16.610" data-line="2" id="l16.610.2"></span>ὄψεσι· τοῖς δ’ ἔξωθεν ὁρῶσι τῶν ὀφθαλμῶν ὁ μὲν
<span class="lb" data-page="16.610" data-line="3" id="l16.610.3"></span>ἠμαυρωμένος οὐδεμίαν ἔχων φαίνεται σύστασιν ὑγροῦ παρὰ
<span class="lb" data-page="16.610" data-line="4" id="l16.610.4"></span>φύσιν· ἀπόλωλε δ’ ἐξ αὐτοῦ τὸ λαμπρὸν καὶ στίλβον ἐν
<span class="lb" data-page="16.610" data-line="5" id="l16.610.5"></span>τοῖς ὀξέως ὁρῶσιν ὀφθαλμοῖς ὑπάρχον καί εἰσιν οἱ ἀμαυρούμενοι
<span class="lb" data-page="16.610" data-line="6" id="l16.610.6"></span>παραπλήσιοι τοῖς τῶν νεκρῶν. καὶ πολλοῖς τῶν
<span class="lb" data-page="16.610" data-line="7" id="l16.610.7"></span>ἀποθνησκόντων ἔτι ζῶσιν οἱ ὀφθαλμοὶ τοιοῦτοι φαίνονται,
<span class="lb" data-page="16.610" data-line="8" id="l16.610.8"></span>καθάπερ καὶ τοῖς ἐν ἐσχάτῳ γήρᾳ, ἀχλυώδεις δ’ οὐ πᾶσιν,
<span class="lb" data-page="16.610" data-line="9" id="l16.610.9"></span>ἀλλ’ οἶς μόνοις τεθολῶσθαι φαίνεται τὸ κατὰ τὴν κόρην
<span class="lb" data-page="16.610" data-line="10" id="l16.610.10"></span>ὑγρὸν, ὃ λαμπρόν τε καὶ λευκὸν ἦν ὅθ’ ὑγίαινον. ἐκ γοῦν
<span class="lb" data-page="16.610" data-line="11" id="l16.610.11"></span>τῶν εἰρημένων εὔδηλον μοχθηρὰς τὰς διαθέσεις ἀμφοτέρας
<span class="lb" data-page="16.610" data-line="12" id="l16.610.12"></span>εἶναι τῶν ὀφθαλμῶν. <span class="milestone ed2page" data-n="8.732" data-unit="ed2page" id="ed2page.8.732"></span>τὸ δὲ πεπηγὸς ὄμμα διὰ
<span class="lb" data-page="16.610" data-line="13" id="l16.610.13"></span>τὴν ἀκινησίαν γίνεται τῶν κινούντων τὸν ὀφθαλμὸν μυῶν,
<span class="lb" data-page="16.610" data-line="14" id="l16.610.14"></span>ἥτις ἀκινησία διὰ παράλυσιν ἢ τάσιν ἰσόῤῥοπον ἁπάντων
<span class="lb" data-page="16.610" data-line="15" id="l16.610.15"></span>αὐτοῦ γίνεται τῶν μυῶν ἢ διὰ τελείαν ἀῤῥωστίαν τῆς κινούσης
<span class="lb" data-page="16.610" data-line="16" id="l16.610.16"></span>αὐτοὺς δυνάμεως, ἐναντίας τῆς τοιαύτης καταστάσεως
<span class="lb" data-page="16.610" data-line="17" id="l16.610.17"></span>οὔσης τῇ τῶν ἐνδεδινημένων ὀφθαλμῶν. ἀστήρικτοι
<span class="pb" data-page="16.611" id="p16.611"></span>
<span class="lb" data-page="16.611" data-line="1" id="l16.611.1"></span>γάρ εἰσι παραπλησίως ἐκείνοις τοῖς τὸν καλούμενον ἕππον
<span class="lb" data-page="16.611" data-line="2" id="l16.611.2"></span>ἔχουσιν, ὡς μηδέποθ’ ἡσυχάζειν. ἔμπαλιν δ’ αὐτοῖς οἱ
<span class="lb" data-page="16.611" data-line="3" id="l16.611.3"></span>πεπηγότες οὐδέποτε κινοῦνται. τὰς οὖν αἰτίας ἀκηκοότι
<span class="lb" data-page="16.611" data-line="4" id="l16.611.4"></span>σοι τῆς τοιαύτης καταστάσεως τῶν ὀφθαλμῶν εὔδηλόν ἐστι
<span class="lb" data-page="16.611" data-line="5" id="l16.611.5"></span>καὶ τὸ μοχθηρὰς αὐτὰς εἶναι. γράφουσι δ’ ἔνιοι καὶ τὸ
<span class="lb" data-page="16.611" data-line="6" id="l16.611.6"></span>πεπηγὸς ἀχλυῶδες κακὸν, ἀχλύν τινα παραπεπηγέναι βουλόμενοι
<span class="lb" data-page="16.611" data-line="7" id="l16.611.7"></span>τοῖς ὀφθαλμοῖς, κατὰ τὴν τῆς διαθέσεως ξηρότητα
<span class="lb" data-page="16.611" data-line="8" id="l16.611.8"></span>καὶ θερμότητα.
</p>
<span class="lb rule" data-page="16.611" data-line="9" id="l16.611.9"></span>
          </article>

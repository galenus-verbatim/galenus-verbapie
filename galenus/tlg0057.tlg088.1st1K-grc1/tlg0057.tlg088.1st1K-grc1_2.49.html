<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.49">
<span class="pb page1" data-page="16.617" id="p16.617"></span>
<span class="milestone ed1page page1" data-n="5.186" data-unit="ed1page" id="ed1page.5.186"></span>
<span class="milestone ed2page page1" data-n="8.734" data-unit="ed2page" id="ed2page.8.734"></span>
<span class="lb head" data-page="16.617" data-line="7" id="l16.617.7"></span>
            <blockquote class="quote lemma">
<span class="lb" data-page="16.617" data-line="8" id="l16.617.8"></span>Τὰ τελευτῶντα ὑποχωρήματα εἰς ἀφρώδεα ἄκρητα
<span class="lb" data-page="16.617" data-line="9" id="l16.617.9"></span>παροξυντικά.
</blockquote>
<span class="lb rule" data-page="16.617" data-line="10" id="l16.617.10"></span>
            <p>
<span class="lb" data-page="16.617" data-line="11" id="l16.617.11"></span>Οὐκ οἶδ’ ὅπως οἱ ἐξηγησάμενοι τὸ βιβλίον ὥσπερ ἄλλων
<span class="lb" data-page="16.617" data-line="12" id="l16.617.12"></span>πολλῶν παρακηκόασι λέξεων, οὕτω καὶ τῆσδε. τελευτῶντα
<span class="lb" data-page="16.617" data-line="13" id="l16.617.13"></span>γὰρ εἰπόντος αὐτοῦ τὴν ἐξήγησιν οὗτοι ποιοῦνται
<span class="lb" data-page="16.617" data-line="14" id="l16.617.14"></span>διαχωρημάτων ἀφρωδῶν ἀκράτων. οὐ ταὐτὸν δέ ἐστιν ἢ ᾧ
<span class="lb" data-page="16.617" data-line="15" id="l16.617.15"></span>τὰ τοιαῦτα διαχωρεῖται παροξυνθήσεσθαι τὴν νόσον ἢ ᾧ
<span class="lb" data-page="16.617" data-line="16" id="l16.617.16"></span>τελευτήσονται αἱ διαχωρήσεις εἰς τὰ τοιαῦτα. μοχθηρᾶς
<span class="lb" data-page="16.617" data-line="17" id="l16.617.17"></span>μὲν οὖν ἐστι διαθέσεως γνωρίσματα τὰ ἀφρώδη καὶ τὰ
<span class="lb" data-page="16.617" data-line="18" id="l16.617.18"></span>ἄκρητα, μεμνημένων ἡμῶν ἄκρατα καλεῖσθαι διαχωρήματα
<span class="pb" data-page="16.618" id="p16.618"></span>
<span class="lb" data-page="16.618" data-line="1" id="l16.618.1"></span>τὰ μόνον ἕνα τὸν ἀποκρινόμενον ἔχοντα χυμὸν ἄμικτον ἑτέροις.
<span class="lb" data-page="16.618" data-line="2" id="l16.618.2"></span>οὐ μὴν τοῖς ἐκκρίνουσι τὰ τοιαῦτα παροξυνθῆναι
<span class="lb" data-page="16.618" data-line="3" id="l16.618.3"></span>τὴν νόσον ἀναγκαῖόν ἐστιν, ἀλλ’ ἐγχωρεῖ καὶ λωφῆσαι κατὰ
<span class="lb" data-page="16.618" data-line="4" id="l16.618.4"></span>βραχὺ πεττομένης τῆς διαθέσεως, ἐφ’ ᾖ τὰ τοιαῦτα ἐξεκρίνετο.
<span class="lb" data-page="16.618" data-line="5" id="l16.618.5"></span>πότε οὖν ἀναγκαῖον παροξυνθήσεσθαι τὴν νόσον;
<span class="lb" data-page="16.618" data-line="6" id="l16.618.6"></span>ὅταν τὰ διαχωρήματα πρὸς τῷ μὴ παύεσθαι τὴν μεταβολὴν
<span class="lb" data-page="16.618" data-line="7" id="l16.618.7"></span>εἰς ἀφρώδη τε καὶ ἄκρατα ποιήσηται. χείρονα γὰρ
<span class="lb" data-page="16.618" data-line="8" id="l16.618.8"></span>ὄντα τῶν ἔμπροσθεν ἐκκρινομένων ταῦτα παροξυνθήσεσθαι
<span class="lb" data-page="16.618" data-line="9" id="l16.618.9"></span>δηλοῖ.
</p>
<span class="lb rule" data-page="16.618" data-line="10" id="l16.618.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.51">
<span class="pb page1" data-page="16.619" id="p16.619"></span>
<span class="milestone ed1page page1" data-n="5.186" data-unit="ed1page" id="ed1page.5.186"></span>
<span class="milestone ed2page page1" data-n="8.734" data-unit="ed2page" id="ed2page.8.734"></span>
<span class="lb head" data-page="16.619" data-line="8" id="l16.619.8"></span>
            <blockquote class="quote lemma">
<span class="lb" data-page="16.619" data-line="9" id="l16.619.9"></span>Τὰ ὀλέθρια ἀσήμως ῥᾳστωνήσαντα θάνατον σημαίνει.
</blockquote>
<span class="lb rule" data-page="16.619" data-line="10" id="l16.619.10"></span>
            <p>
<span class="lb" data-page="16.619" data-line="11" id="l16.619.11"></span><span class="milestone ed2page" data-n="8.735" data-unit="ed2page" id="ed2page.8.735"></span>Χωρὶς σημείων ἤτοι ἐκκρίσεως ἢ πέψεως.
<span class="lb" data-page="16.619" data-line="12" id="l16.619.12"></span>ταὐτὸν δὲ δηλοῖ τῷ καθόλου ἐν ἀφορισμοῖς εἰρημένῳ τῷδε,
<span class="lb" data-page="16.619" data-line="13" id="l16.619.13"></span>τοῖσι μὴ κατὰ λόγον κουφίζουσιν οὐ δεῖ πιστεύειν οὐδὲ φοβεῖσθαι
<span class="lb" data-page="16.619" data-line="14" id="l16.619.14"></span>λίην τὰ μοχθηρὰ γινόμενα παρὰ λόγον. ἡ γὰρ νῦν
<span class="lb" data-page="16.619" data-line="15" id="l16.619.15"></span>προκειμένη ῥῆσις ἀποχωρήσασα τοῦ καθόλου τῶν ὑποπεπτωκότων
<span class="lb" data-page="16.619" data-line="16" id="l16.619.16"></span>αὐτῷ τι διδάσκει. περὶ γὰρ τῶν ὀλεθρίων ἀποφαίνεται
<span class="lb" data-page="16.619" data-line="17" id="l16.619.17"></span>μόνον, οὐχ ἁπάντων τῶν μοχθηρῶν. οὐκ ἐξ ἅπαντος
<span class="pb" data-page="16.620" id="p16.620"></span>
<span class="lb" data-page="16.620" data-line="1" id="l16.620.1"></span>δὲ πᾶν ὅ τι περ ἂν ᾖ μοχθηρὸν ἤδη τοῦτο καὶ
<span class="lb" data-page="16.620" data-line="2" id="l16.620.2"></span>ὀλέθριόν ἐστιν. ἀπεδείξαμεν γὰρ ἐν τῷ προγνωστικῷ διαφορὰς
<span class="lb" data-page="16.620" data-line="3" id="l16.620.3"></span>πολλὰς τῶν μοχθηρῶν εἰρημένας, ἐφ’ ὧν αὐτὸν τὸν
<span class="lb" data-page="16.620" data-line="4" id="l16.620.4"></span>Ἱπποκράτην προσθήκῃ τῶν οἰκείων ὀνομάτων ἐνδείκνυσθαι
<span class="lb" data-page="16.620" data-line="5" id="l16.620.5"></span>τὸ μέγεθος αὐτῶν. περὶ μὲν οὖν τῶν ἁπλῶς μοχθηρῶν,
<span class="lb" data-page="16.620" data-line="6" id="l16.620.6"></span>οὐ μὴν ὀλεθρίων γε, ἀρκεῖ τοῦτο μόνον γινώσκειν ὡς οὐ
<span class="lb" data-page="16.620" data-line="7" id="l16.620.7"></span>χρὴ πιστεύειν αὐτοῖς ἀσήμως παυσαμένοις, ἐπανήξει μὲν
<span class="lb" data-page="16.620" data-line="8" id="l16.620.8"></span>γὰρ αὖθις, οὐ μὴν ἀποκτενεῖ γε τὸν ἄνθρωπον. ὅσα δ’
<span class="lb" data-page="16.620" data-line="9" id="l16.620.9"></span>εἰς τοσοῦτον προήκει μοχθηρίας, ὡς ἐν τοῖς ὀλεθρίοις εἶναι,
<span class="lb" data-page="16.620" data-line="10" id="l16.620.10"></span>ταῦθ’ ὅτι μὲν ἀπιστότερα τῶν μετρίως μοχθηρῶν ἐστιν, οὐ
<span class="lb" data-page="16.620" data-line="11" id="l16.620.11"></span>δυνάμενα πιστῶς παύσασθαι, χωρὶς ἐπιφανῶν σημείων, ἐν
<span class="lb" data-page="16.620" data-line="12" id="l16.620.12"></span>τοῖς περὶ κρίσεων ἐπὶ πλεῖόν μοι δέδεικται. κατασκευάσαντα
<span class="lb" data-page="16.620" data-line="13" id="l16.620.13"></span>γὰρ ἐν τῷ χρόνῳ τὰ τοιαῦτα βλάβην ἑκτικὴν καὶ
<span class="lb" data-page="16.620" data-line="14" id="l16.620.14"></span>ἄλυτον ἐπανήξει κατὰ τὸ μέγεθος τῆς αὐτῶν κακίας, τὸ τοῦ
<span class="lb" data-page="16.620" data-line="15" id="l16.620.15"></span>κινδύνου φέροντα μέγεθος. ἔνια γὰρ αἴτια τῶν κατὰ τὸ
<span class="lb" data-page="16.620" data-line="16" id="l16.620.16"></span>σῶμα γεννωμένων παραπλησίαν ἔχει δύναμιν τῷ τε τῶν
<span class="lb" data-page="16.620" data-line="17" id="l16.620.17"></span>λυττώντων κυνῶν ἰῷ καὶ τῶν θανασίμων φαρμάκων ἐκείνοις,
<span class="lb" data-page="16.620" data-line="18" id="l16.620.18"></span>ὅσα κατὰ τὰ πεπονθότα ἐπίδηλον οὐδὲν ἐν τῷ παραυτίκα
<span class="pb" data-page="16.621" id="p16.621"></span>
<span class="lb" data-page="16.621" data-line="1" id="l16.621.1"></span>σύμπτωμα ἐργάζεται, μετὰ δὲ τέτταρας ἢ ἕξ μῆνας ἢ καὶ
<span class="lb" data-page="16.621" data-line="2" id="l16.621.2"></span>πλείονα χρόνον ἀναιρεῖ τὸν ἄνθρωπον. ἴσμεν δ’ ἐνίους καὶ
<span class="lb" data-page="16.621" data-line="3" id="l16.621.3"></span>τῶν ὑπὸ κυνὸς λυττῶντος δηχθέντων ὕστερόν ποτε δείσαντάς
<span class="lb" data-page="16.621" data-line="4" id="l16.621.4"></span>τε τὸ ὕδωρ καὶ τελευτήσαντας ἀπὸ τῆς πρώτης ἀρχῆς,
<span class="lb" data-page="16.621" data-line="5" id="l16.621.5"></span>ἐν ᾗ δηχθέντες ἔτυχον, μετὰ δύο μῆνας ἢ τρεῖς ἢ τέτταρας
<span class="lb" data-page="16.621" data-line="6" id="l16.621.6"></span>ἢ πολὺ πλείους· οἶδα γοῦν τινα καὶ κατὰ ἐνιαυτὸν εἰς
<span class="lb" data-page="16.621" data-line="7" id="l16.621.7"></span>τοῦτο δὴ τὸ πάθος, ὃ καλοῦσιν ὑδροφόβον, ἐμπεσόντα, περὶ
<span class="lb" data-page="16.621" data-line="8" id="l16.621.8"></span>οὗ πᾶσι τοῖς ἰατροῖς ἔδοξεν ἐσχάτη γίνεσθαι ξηρότης ἐν
<span class="lb" data-page="16.621" data-line="9" id="l16.621.9"></span>τοῖς στερεοῖς τοῦ ζώου μορίοις, ἅμα τῷ καὶ τὴν κατὰ φύσιν
<span class="lb" data-page="16.621" data-line="10" id="l16.621.10"></span>θερμασίαν παρηυξῆσθαι, τετραμμένην ἐπὶ τὸ πυρῶδες.
<span class="lb" data-page="16.621" data-line="11" id="l16.621.11"></span>ταύτην οὖν τὴν διάθεσιν ὁ τοῦ κυνὸς ἰὸς ἐργάζεται, πολλῷ
<span class="lb" data-page="16.621" data-line="12" id="l16.621.12"></span>χρόνῳ κατὰ βραχὺ δηλονότι, καὶ διὰ τοῦτ’ ἔστιν ἀνιατότερον,
<span class="lb" data-page="16.621" data-line="13" id="l16.621.13"></span>διότι τῶν στερεῶν μορίων ἡ οὐσία μεταβάλλεται, καθάπερ
<span class="lb" data-page="16.621" data-line="14" id="l16.621.14"></span>εἴωθε κἀν ταῖς καλουμέναις λεύκαις γίνεσθαι. ἄχρι
<span class="lb" data-page="16.621" data-line="15" id="l16.621.15"></span>μὲν γὰρ ἐντός ἐστιν ἡ παρὰ φύσιν διάθεσις, ἀλλοιούντων
<span class="lb" data-page="16.621" data-line="16" id="l16.621.16"></span>μὲν αὐτῶν τὰ στερεὰ σώματα, μηδέπω δ’ αὐτῶν ἠλλοιωκότων
<span class="lb" data-page="16.621" data-line="17" id="l16.621.17"></span>ἅμα τῷ κενωθῆναι ταῦτα καὶ ἡ τῶν στερεῶν ἀλλοίωσις
<span class="pb" data-page="16.622" id="p16.622"></span>
<span class="lb" data-page="16.622" data-line="1" id="l16.622.1"></span>παύεται, ποτὲ μὲν ἡμέρᾳ μιᾷ, ποτὲ δὲ καὶ θᾶττον
<span class="lb" data-page="16.622" data-line="2" id="l16.622.2"></span>εἰς τὸ κατὰ φύσιν ἐπανερχομένων. γινομένη γὰρ ἡ διάθεσις
<span class="lb" data-page="16.622" data-line="3" id="l16.622.3"></span>καὶ οὔπω γεγονυῖα· συντόμως ἀποκαθίσταται τοῦ ποιοῦντος
<span class="lb" data-page="16.622" data-line="4" id="l16.622.4"></span>αὐτὴν αἰτίου χωρισθέντος. συμπληρωθείσης δ’ αὐτῆς,
<span class="lb" data-page="16.622" data-line="5" id="l16.622.5"></span>κἂν ἐκκενωθῇ τὰ ποιήσαντα τὴν διάθεσιν ὑγρὰ, πλέον
<span class="lb" data-page="16.622" data-line="6" id="l16.622.6"></span>οὐδὲν εἰς ὑγείας λόγον. ὅμοιον γάρ τι συμβαίνει τῷ γινομένῳ
<span class="lb" data-page="16.622" data-line="7" id="l16.622.7"></span>περὶ τὰ ξύλα τὰ πλησίον τοῦ μαλθακοῦ κειμένου
<span class="lb" data-page="16.622" data-line="8" id="l16.622.8"></span>πυρός. θερμαίνεται μὲν γὰρ μέχρι πολλοῦ, καίεται δὲ οὐδέπω,
<span class="lb" data-page="16.622" data-line="9" id="l16.622.9"></span>κἂν φθάσῃς ἀποχωρίσαι τοῦ πυρὸς αὐτὰ πρὶν ἄρξασθαι
<span class="lb" data-page="16.622" data-line="10" id="l16.622.10"></span>καίεσθαι, ταχέως ἀποτίθεται τὴν γεγονυῖαν αὐτοῖς
<span class="lb" data-page="16.622" data-line="11" id="l16.622.11"></span>θερμότητα. δεξάμενα δ’ εἰς ἑαυτὰ τοσοῦτον, ὡς ἄρξασθαι
<span class="lb" data-page="16.622" data-line="12" id="l16.622.12"></span>καίεσθαι, κἂν ἀπαχθῇ τοῦ πυρὸς, οὐδὲν ἧττον καίεται,
<span class="lb" data-page="16.622" data-line="13" id="l16.622.13"></span>κἂν εἰς αὐτὸ δὲ τὸ πῦρ τὸ ὑγρὸν ξύλον ἔλθοι, οὐκ εὐθέως
<span class="lb" data-page="16.622" data-line="14" id="l16.622.14"></span>ἅπτεται, καθάπερ εἰ στυππίον ἐνθείης ἢ κάλαμον ξηρὸν ἢ
<span class="lb" data-page="16.622" data-line="15" id="l16.622.15"></span>θρυαλλίδα, καὶ εἰ μετὰ βραχὺ βαστάσειας τὸ τοιοῦτον ξύλον,
<span class="lb" data-page="16.622" data-line="16" id="l16.622.16"></span><span class="milestone ed2page" data-n="8.736" data-unit="ed2page" id="ed2page.8.736"></span>ἀποθήσεται τὴν ἐκ τοῦ πυρὸς ἐν αὐτῷ γενομένην
<span class="lb" data-page="16.622" data-line="17" id="l16.622.17"></span>ἀλλοίωσιν <span class="milestone ed1page" data-n="5.187" data-unit="ed1page" id="ed1page.5.187"></span>οὐ μετὰ πολὺν χρόνον. οὔκουν ἀπεικὸς
<span class="lb" data-page="16.622" data-line="18" id="l16.622.18"></span>καὶ γεννηθῆναι κατὰ βραχὺ τοιοῦτον ἐν τῷ σώματι χυμὸν,
<span class="pb" data-page="16.623" id="p16.623"></span>
<span class="lb" data-page="16.623" data-line="1" id="l16.623.1"></span>ὁποῖος ὅ τε τῶν λυττώντων κυνῶν ἐστι καὶ τῶν ἐν χρόνῳ
<span class="lb" data-page="16.623" data-line="2" id="l16.623.2"></span>πλείονι διαφθειρόντων φαρμάκων, ὡς καὶ λανθάνειν τοὺς
<span class="lb" data-page="16.623" data-line="3" id="l16.623.3"></span>πολλοὺς τῶν ἰατρῶν, ὡς ἐπὶ τοῦ διὰ κόπον, ὡς ἔδοξε, μετριώτατον
<span class="lb" data-page="16.623" data-line="4" id="l16.623.4"></span>πυρέξαντος, ὃς μετὰ τὴν τετάρτην ἡμέραν ἀπέκρινεν
<span class="lb" data-page="16.623" data-line="5" id="l16.623.5"></span>οὖρον, τῇ μὲν συστάσει λεπτὸν, τῇ χρόᾳ δὲ μέλαν,
<span class="lb" data-page="16.623" data-line="6" id="l16.623.6"></span>ὡς ἐοικέναι κατ’ ἄμφω τῇ γινομένῃ κράσει μέλανος ὀλίγου
<span class="lb" data-page="16.623" data-line="7" id="l16.623.7"></span>γραφικοῦ μιχθέντος ὕδατι πολλῷ, καὶ ἄλλως γε εἰ μὴ τὸ
<span class="lb" data-page="16.623" data-line="8" id="l16.623.8"></span>μέλαν αὐτὸ νοήσαιμεν μεμιγμένον, ἀλλὰ κἂν τὴν καλουμένην
<span class="lb" data-page="16.623" data-line="9" id="l16.623.9"></span>ὑπὸ τῶν πολλῶν ἀσβόλην, ἣν ἄσβολον οἱ Ἕλληνες ὀνομάζουσιν·
<span class="lb" data-page="16.623" data-line="10" id="l16.623.10"></span>ὁ ἄνθρωπος οὗτος ἔδοξεν ἔχειν καλῶς κατὰ τὴν
<span class="lb" data-page="16.623" data-line="11" id="l16.623.11"></span>τετάρτην ἡμέραν, ὡς καὶ λούσεσθαι ταῖς ἑξῆς ἡμέραις, εἶτα
<span class="lb" data-page="16.623" data-line="12" id="l16.623.12"></span>κατὰ τὴν ἑβδόμην ἡμέραν εἰς ἑσπέραν ἀρξάμενος πυρέττειν
<span class="lb" data-page="16.623" data-line="13" id="l16.623.13"></span>ἀπέθανε μαρανθείς. τοῦτο αὐτὸ κατὰ τὴν προκειμένην
<span class="lb" data-page="16.623" data-line="14" id="l16.623.14"></span>ῥῆσιν διδάσκεται, τοῖς ἀρίστοις τῶν ἰατρῶν ὠφέλειαν φέρον,
<span class="lb" data-page="16.623" data-line="15" id="l16.623.15"></span>οὐ τοῖς ἐπιτυχοῦσιν. οὗτοι γὰρ οὐδὲ γινώσκουσι τὰ τῶν
<span class="lb" data-page="16.623" data-line="16" id="l16.623.16"></span>ὀλεθρίων νοσημάτων σημεῖα. νεανίσκος γοῦν τις ἐξέκρινεν
<span class="lb" data-page="16.623" data-line="17" id="l16.623.17"></span>ἅμα πυρετῷ βληχρῷ περίπλυσιν ἐρυθρὰν οὐκ ὀλίγην πολλάκις
<span class="lb" data-page="16.623" data-line="18" id="l16.623.18"></span>ἐν ἡμέρᾳ μιᾷ καὶ νυκτὶ μετὰ χλιαροῦ πυρετοῦ τοὐντεῦθεν
<span class="pb" data-page="16.624" id="p16.624"></span>
<span class="lb" data-page="16.624" data-line="1" id="l16.624.1"></span>ἔδοξε μετριώτερον ἔχειν ὡς τῇ γ΄ τῶν ἡμερῶν
<span class="lb" data-page="16.624" data-line="2" id="l16.624.2"></span>ἀπύρετον εἶναι δοκεῖν. ἐγὼ μὲν οὖν ἐπισκοπούμενος αὐτοῦ
<span class="lb" data-page="16.624" data-line="3" id="l16.624.3"></span>τὰ οὖρα λεπτὰ καὶ λευκὰ, καθάπερ ὕδωρ ὄντα, τὴν
<span class="lb" data-page="16.624" data-line="4" id="l16.624.4"></span>κατὰ τὸ ἧπαρ ἀτονίαν ἐτεκμηράμην διαμένειν, ἐκέλευόν τε
<span class="lb" data-page="16.624" data-line="5" id="l16.624.5"></span>τοῖς πρὸς αὐτὴν ἁρμόττουσιν ἐπιθέμασί τε καὶ βρώμασι
<span class="lb" data-page="16.624" data-line="6" id="l16.624.6"></span>καὶ συμπάσῃ τῇ διαίτῃ χρῆσθαι. καταγελάσας δέ μου τῶν
<span class="lb" data-page="16.624" data-line="7" id="l16.624.7"></span>ἀπὸ Θεσσαλοῦ τις ἰατρῶν, οὐ μόνον αὐτὸς οὐδέποτε τὴν
<span class="lb" data-page="16.624" data-line="8" id="l16.624.8"></span>δι’ οὔρων ἐπίσκεψιν πεποιημένος, ἀλλὰ καὶ τοὺς ἐπισκεπτομένους
<span class="lb" data-page="16.624" data-line="9" id="l16.624.9"></span>αὐτοὺς γναφέας ἀποκαλῶν, κεκώλυκε βοηθεῖσθαι
<span class="lb" data-page="16.624" data-line="10" id="l16.624.10"></span>τὸν ἄνθρωπον, ἀναθρέψεως μόνης ἐπὶ κενώσει χρῄζειν εἰπών.
<span class="lb" data-page="16.624" data-line="11" id="l16.624.11"></span>ἀλλὰ καὶ τοῦτο κατὰ τὴν ἑβδόμην ἀπὸ τῆς ἀρχῆς
<span class="lb" data-page="16.624" data-line="12" id="l16.624.12"></span>ἡμέραν ἐπελθὸν τὸ νόσημα φανερὸν ἐγένετο πᾶσιν ἡπατικὸν
<span class="lb" data-page="16.624" data-line="13" id="l16.624.13"></span>ὑπάρχον. τὰ μὲν οὖν τοιαῦτα πάντα παρατρέχουσιν
<span class="lb" data-page="16.624" data-line="14" id="l16.624.14"></span>οἱ ἐξηγηταὶ μεγάλως ὄντα χρήσιμα, κατατρίβονται δ’ ἐνίοτε
<span class="lb" data-page="16.624" data-line="15" id="l16.624.15"></span>περὶ λεξίδια μηδ’ ὅλως χρήσιμα.
</p>
<span class="lb rule" data-page="16.624" data-line="16" id="l16.624.16"></span>
          </article>

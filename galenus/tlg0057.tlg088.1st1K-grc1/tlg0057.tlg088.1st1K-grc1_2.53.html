<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.53">
<span class="pb page1" data-page="16.628" id="p16.628"></span>
<span class="milestone ed1page page1" data-n="5.187" data-unit="ed1page" id="ed1page.5.187"></span>
<span class="milestone ed2page page1" data-n="8.737" data-unit="ed2page" id="ed2page.8.737"></span>
<span class="lb head" data-page="16.628" data-line="11" id="l16.628.11"></span>
            <blockquote class="quote lemma">
<span class="lb" data-page="16.628" data-line="12" id="l16.628.12"></span>Αἱ ἐν πυρετοῖσιν ἀφωνίαι σπασμώδεα τρόπον ἐξίστανται
<span class="lb" data-page="16.628" data-line="13" id="l16.628.13"></span>σιγῇ, ὀλέθριον.
</blockquote>
<span class="lb rule" data-page="16.628" data-line="14" id="l16.628.14"></span>
            <p>
<span class="lb" data-page="16.628" data-line="15" id="l16.628.15"></span>Ἁπάντων μὲν τῶν παλαιῶν ἀντιγράφων τὴν γραφὴν
<span class="lb" data-page="16.628" data-line="16" id="l16.628.16"></span>ταύτην ἐχόντων, ἁπάντων δὲ τῶν ἐξηγησαμένων τὸ βιβλίον
<span class="pb" data-page="16.629" id="p16.629"></span>
<span class="lb" data-page="16.629" data-line="1" id="l16.629.1"></span>δεχομένων αὐτὴν, ἔνιοι τῶν χθὲς καὶ πρώην γεγονότων μεταγράφουσιν
<span class="lb" data-page="16.629" data-line="2" id="l16.629.2"></span>εἰς τοιαύτην λέξιν, ἣν ἐξηγήσασθαι ῥᾷστον
<span class="lb" data-page="16.629" data-line="3" id="l16.629.3"></span>αὐτοῖς. ἐγὼ δὲ τὸν μὲν ἀποροῦντα περὶ τῆς ἐξηγήσεως ὑπονοῆσαί
<span class="lb" data-page="16.629" data-line="4" id="l16.629.4"></span>τε τὴν λέξιν ἡμαρτῆσθαι καὶ μεταγράψαι πρὸς τὸ
<span class="lb" data-page="16.629" data-line="5" id="l16.629.5"></span>φαινόμενον ἀληθὲς οὐ μέμφομαι· τὸ δ’ οὕτω γεγραμμένον
<span class="lb" data-page="16.629" data-line="6" id="l16.629.6"></span>ἐξ ἀρχῆς, ὡς αὐτὸς ἐτόλμησε μεταγράψαι τὴν ἐξήγησιν
<span class="lb" data-page="16.629" data-line="7" id="l16.629.7"></span>ποιεῖσθαι, μέμψεως ἄξιον εἶναι νομίζω. πεποιηκότων δ’
<span class="lb" data-page="16.629" data-line="8" id="l16.629.8"></span>ἐνίων τοῦτο κατὰ <span class="milestone ed2page" data-n="8.738" data-unit="ed2page" id="ed2page.8.738"></span>πολλὰς λέξεις, ἐπὶ πάντων μεμνῆσθαι
<span class="lb" data-page="16.629" data-line="9" id="l16.629.9"></span>τῆς ῥᾳδιουργίας αὐτῶν μακρὸν εἶναι νομίζω. ὥσπερ
<span class="lb" data-page="16.629" data-line="10" id="l16.629.10"></span>δὲ καὶ ἄλλα πολλὰ τῶν καθ’ ὅλον τὸ βιβλίον γεγραμμένων
<span class="lb" data-page="16.629" data-line="11" id="l16.629.11"></span>ἅπαξ ἢ δὶς ἐπεσημηνάμην, οὕτω καὶ τοῦτο. λέλεκται μὲν
<span class="lb" data-page="16.629" data-line="12" id="l16.629.12"></span>οὖν μοι ταῦτα διὰ τοὺς <span class="milestone ed1page" data-n="5.188" data-unit="ed1page" id="ed1page.5.188"></span>ὅλον ἀφελόντας τῆς προκειμένης
<span class="lb" data-page="16.629" data-line="13" id="l16.629.13"></span>ῥήσεως τὸ σιγῇ ὀλέθριον. ἐγὼ δὲ ἡγοῦμαι τὴν
<span class="lb" data-page="16.629" data-line="14" id="l16.629.14"></span>διάνοιαν εἶναι τοιαύτην· αἱ ἐν πυρετῷ ἀφωνίαι, ὅσαι κατὰ
<span class="lb" data-page="16.629" data-line="15" id="l16.629.15"></span>σπασμώδη τρόπον γίνονται τελευτῶσιν εἰς τὴν μετὰ σιγῆς
<span class="lb" data-page="16.629" data-line="16" id="l16.629.16"></span>ἔκστασιν ὀλέθριον. τὸ δ’ εἴτε πάθος ἢ σύμπτωμα προσυπακοῦσαι
<span class="lb" data-page="16.629" data-line="17" id="l16.629.17"></span>δεῖ τοῦτο, συνήθως οὕτως ἑρμηνεύοντος τοῦ γράψαντος
<span class="lb" data-page="16.629" data-line="18" id="l16.629.18"></span>τὸ βιβλίον. χρὴ τοίνυν τὸ σιγῇ κατὰ δοτικὴν
<span class="pb" data-page="16.630" id="p16.630"></span>
<span class="lb" data-page="16.630" data-line="1" id="l16.630.1"></span>πτῶσιν ἀκούειν, συντάττοντας τὸ ἐξίστανται τῷ σιγῇ· κατὰ
<span class="lb" data-page="16.630" data-line="2" id="l16.630.2"></span>δοτικὴν δὲ πτῶσιν ἀκουόμενον τὸ σιγῇ οὐκέτι αὐτὸ σημαίνει
<span class="lb" data-page="16.630" data-line="3" id="l16.630.3"></span>μόνον τὸ ἐξίστανται μετὰ σιγῆς πάνυ κακόν· δῆλος
<span class="lb" data-page="16.630" data-line="4" id="l16.630.4"></span>γάρ ἐστι πάλιν ὑποτάξας τῷ σιγῇ τὸ ὀλέθριον, ὅπερ ἀκουστέον
<span class="lb" data-page="16.630" data-line="5" id="l16.630.5"></span>ἀντὶ τοῦ λεληθότως τε καὶ ἀδήλως τοῖς πολλοῖς. γιγνομένων
<span class="lb" data-page="16.630" data-line="6" id="l16.630.6"></span>οὖν ἀφωνιῶν κατὰ πολλοὺς τρόπους, ὡς δέδεικται
<span class="lb" data-page="16.630" data-line="7" id="l16.630.7"></span>νῦν, οὗτός φησι τὴν σπασμώδη τρόπον γινομένην ἀφωνίαν
<span class="lb" data-page="16.630" data-line="8" id="l16.630.8"></span>εἰς τὴν μετὰ σιγῆς ἔκστασιν τελευτᾷν. τίνων τοίνυν σπασμώδη
<span class="lb" data-page="16.630" data-line="9" id="l16.630.9"></span>τρόπον ἀκούσομεν; εἴπῃ τις τῶν φωνητικῶν ὀργάνων,
<span class="lb" data-page="16.630" data-line="10" id="l16.630.10"></span>ἃ καὶ τῷ παραλελύσθαι καὶ τῷ μηδ’ ὅλως ὑπὸ τῆς
<span class="lb" data-page="16.630" data-line="11" id="l16.630.11"></span>προαιρέσεως κινεῖσθαι τῆς ἀφωνίας αἴτια γίγνεται. τούτων
<span class="lb" data-page="16.630" data-line="12" id="l16.630.12"></span>οὖν τὴν διάθεσιν ἀφορίζων τὴν σπασμώδη, διὰ τοῦτο
<span class="lb" data-page="16.630" data-line="13" id="l16.630.13"></span>εἶπεν, αἱ ἐν πυρετοῖς ἀφωνίαι σπασμώδεα τρόπον. αὗται
<span class="lb" data-page="16.630" data-line="14" id="l16.630.14"></span>τοίνυν οὐ μετὰ θορύβου καὶ κραυγῆς, οὐ γὰρ δύνανται
<span class="lb" data-page="16.630" data-line="15" id="l16.630.15"></span>φωνεῖν οἱ ἄφωνοι γεγονότες, ἀλλὰ μετὰ σιγῆς εἰς ἔκστασιν
<span class="lb" data-page="16.630" data-line="16" id="l16.630.16"></span>ἀφικνοῦνται καὶ ζήτημα οὐδέν ἐστι πῶς ἐξίστανται μετὰ
<span class="pb" data-page="16.631" id="p16.631"></span>
<span class="lb" data-page="16.631" data-line="1" id="l16.631.1"></span>σιγῆς οἱ μηδ’ ὅλως φωνεῖν δυνάμενοι. πόθεν οὖν, φασὶ,
<span class="lb" data-page="16.631" data-line="2" id="l16.631.2"></span>γνῶμεν αὐτοὺς ἐξισταμένους; γελοιότατον ἐρωτῶντες ἐρώτημα,
<span class="lb" data-page="16.631" data-line="3" id="l16.631.3"></span>μόνοις πρέπον ἐκείνοις ἐρωτᾷν, ὅσοι μηδέποτε ἑωράκασι
<span class="lb" data-page="16.631" data-line="4" id="l16.631.4"></span>βεβλαμμένους τὴν διάνοιαν ἀνθρώπους. κἂν γὰρ
<span class="lb" data-page="16.631" data-line="5" id="l16.631.5"></span>μὴ φθέγγωνται, τῷ μὴ βλέπειν αὐτοὺς προσηκόντως τοὺς
<span class="lb" data-page="16.631" data-line="6" id="l16.631.6"></span>συνήθεις μήτ’ ἐρωτωμένους ἃ πεπόνθασι λέγειν ἢ διὰ γραφῶν
<span class="lb" data-page="16.631" data-line="7" id="l16.631.7"></span>ἢ νευμάτων ἐνδείκνυσθαί τε κινήσεις ἀλόγους, ἀναπηδῶντας
<span class="lb" data-page="16.631" data-line="8" id="l16.631.8"></span>ἢ ἐσπασμένους ἀτάκτως, ἐνδεικτικόν ἐστι τῆς παραφροσύνης
<span class="lb" data-page="16.631" data-line="9" id="l16.631.9"></span>αὐτῶν, κἂν ἰσχυρῶς ἐκστατικὸν τούτων γίνεται
<span class="lb" data-page="16.631" data-line="10" id="l16.631.10"></span>τὸ πάθος, οὐ παραφροσύνην ἁπλῶς, ἀλλ’ ἔκστασιν εἰκότως
<span class="lb" data-page="16.631" data-line="11" id="l16.631.11"></span>ὀνομάζομεν.
</p>
<span class="lb rule" data-page="16.631" data-line="12" id="l16.631.12"></span>
          </article>

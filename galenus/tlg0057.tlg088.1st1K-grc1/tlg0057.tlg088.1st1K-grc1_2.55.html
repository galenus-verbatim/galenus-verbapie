<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.55">
<span class="pb page1" data-page="16.632" id="p16.632"></span>
<span class="milestone ed1page page1" data-n="5.188" data-unit="ed1page" id="ed1page.5.188"></span>
<span class="milestone ed2page page1" data-n="8.738" data-unit="ed2page" id="ed2page.8.738"></span>
<span class="lb head" data-page="16.632" data-line="5" id="l16.632.5"></span>
            <blockquote class="quote lemma">
<span class="lb" data-page="16.632" data-line="6" id="l16.632.6"></span>Οἱ ἐξ ὑποχονδρίων ἀλγημάτων πυρετοὶ κακοήθεες.
</blockquote>
<span class="lb rule" data-page="16.632" data-line="7" id="l16.632.7"></span>
            <p>
<span class="lb" data-page="16.632" data-line="8" id="l16.632.8"></span><span class="milestone ed2page" data-n="8.739" data-unit="ed2page" id="ed2page.8.739"></span>Εἴθ’ ὁ συνθεὶς τὸ βιβλίον εἴτ’ ἄλλος ἔγραψεν
<span class="lb" data-page="16.632" data-line="9" id="l16.632.9"></span>αὐτὸς τήνδε τὴν ῥῆσιν, οὐκ ἐπαιτῶ. χωρὶς γὰρ διορισμοῦ
<span class="lb" data-page="16.632" data-line="10" id="l16.632.10"></span>λεγομένη διττῶς ἐστι ψευδὴς, ὅτι καὶ διττοῦ διορισμοῦ
<span class="lb" data-page="16.632" data-line="11" id="l16.632.11"></span>δεῖται. πολλῶν γοῦν ἐν τοῖς ὑποχονδρίοις κειμένων
<span class="lb" data-page="16.632" data-line="12" id="l16.632.12"></span>μορίων οὐκ ἐπὶ πᾶσιν αὐτοῖς οἱ πυρετοὶ κακοήθεις εἰσὶν,
<span class="lb" data-page="16.632" data-line="13" id="l16.632.13"></span>ἀλλ’ ἐπὶ διαφράγματι καὶ γαστρὶ καὶ ἥπατι. γινώσκομεν δ’
<span class="lb" data-page="16.632" data-line="14" id="l16.632.14"></span>ὅτι καὶ τῶν μυῶν ἔνιοι τῶν ἐνταῦθα φλεγμαίνοντες ἀνάπτουσι
<span class="lb" data-page="16.632" data-line="15" id="l16.632.15"></span>πυρετούς. οὐ μὴν οὐδ’ ὅταν ἐφ’ ἥπατος ἢ γαστρὸς
<span class="lb" data-page="16.632" data-line="16" id="l16.632.16"></span>ἢ διαφράγματος φλεγμονὴ γίγνηται, πυρετὸς εὐθὺς οὗτός
<span class="lb" data-page="16.632" data-line="17" id="l16.632.17"></span>ἐστι κακοήθης, ἀλλ’ ὀξὺς ἴσως ἂν εἴη, καίτοι γε οὐδὲ τοῦτο,
<span class="pb" data-page="16.633" id="p16.633"></span>
<span class="lb" data-page="16.633" data-line="1" id="l16.633.1"></span>κακοήθης δὲ οὐδέπω. διότι δὲ μηδ’ ὀξὺν ἀεί φημι γίγνεσθαι,
<span class="lb" data-page="16.633" data-line="2" id="l16.633.2"></span>μαρτυρεῖ μὲν καὶ ἡ πεῖρα καὶ ὁ λόγος δὲ ἀποδείκνυσιν,
<span class="lb" data-page="16.633" data-line="3" id="l16.633.3"></span>ἀπὸ τῶν ἐκτὸς φλεγμονῶν ἐναργῆ κομιζόμενος πίστιν.
<span class="lb" data-page="16.633" data-line="4" id="l16.633.4"></span>ἀνάλογον γὰρ ἀεὶ τῷ μεγέθει τῶν φλεγμονῶν τῶν
<span class="lb" data-page="16.633" data-line="5" id="l16.633.5"></span>πυρετῶν ἀκολουθούντων. ὥσπερ οὐκ ἔστιν ἀναγκαῖον ἀεὶ
<span class="lb" data-page="16.633" data-line="6" id="l16.633.6"></span>φλεγμαίνειν ἰσχυρῶς τῶν ἐν ὑποχονδρίοις τι κυρίων μορίων,
<span class="lb" data-page="16.633" data-line="7" id="l16.633.7"></span>οὕτως οὐδὲ πυρετὸν ὀξὺν ἐπιφέρειν. ἀφίημι τοιγαροῦν τὴν
<span class="lb" data-page="16.633" data-line="8" id="l16.633.8"></span>λέξιν τοῖς καὶ τῶν ψευδῶς εἰρημένων αἰτίας ψευδεῖς ὡς
<span class="lb" data-page="16.633" data-line="9" id="l16.633.9"></span>ἀληθεῖς λέγουσιν. ἐμοὶ δ’, ὡς ἔφην, οὔτε συναγορεύειν τινὶ
<span class="lb" data-page="16.633" data-line="10" id="l16.633.10"></span>πρόκειται τῶν παλαιῶν οὔτε φιλονείκως αὐτοῖς ἀντιλέγειν,
<span class="lb" data-page="16.633" data-line="11" id="l16.633.11"></span>ἀλλ’ ἅπερ ἀληθῶς οἶδα γιγνόμενά τε καὶ φαινόμενα κατὰ
<span class="lb" data-page="16.633" data-line="12" id="l16.633.12"></span>τοὺς ἀῤῥώστους, ταῦτα καὶ τοῖς ἀσκοῦσι τὴν ἰατρικὴν τέχνην
<span class="lb" data-page="16.633" data-line="13" id="l16.633.13"></span>διέρχεσθαι.
</p>
<span class="lb rule" data-page="16.633" data-line="14" id="l16.633.14"></span>
          </article>

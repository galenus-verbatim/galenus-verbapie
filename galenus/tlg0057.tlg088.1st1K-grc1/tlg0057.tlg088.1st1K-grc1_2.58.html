<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.58">
<span class="pb page1" data-page="16.636" id="p16.636"></span>
<span class="milestone ed1page page1" data-n="5.188" data-unit="ed1page" id="ed1page.5.188"></span>
<span class="milestone ed2page page1" data-n="8.740" data-unit="ed2page" id="ed2page.8.740"></span>
<span class="lb head" data-page="16.636" data-line="4" id="l16.636.4"></span>
            <blockquote class="quote lemma">
<span class="lb" data-page="16.636" data-line="5" id="l16.636.5"></span>Καὶ οὖρα δ’ ἐπίπονα, πονηρόν.
</blockquote>
<span class="lb rule" data-page="16.636" data-line="6" id="l16.636.6"></span>
            <p>
<span class="lb" data-page="16.636" data-line="7" id="l16.636.7"></span>Κατὰ τὰ πλεῖστα τῶν ἀντιγράφων οὖρα πέπονα γέγραπται
<span class="lb" data-page="16.636" data-line="8" id="l16.636.8"></span>καὶ οἱ ἐξηγησάμενοι τὸ βιβλίον οὕτως ἴσασι γεγραμμένον,
<span class="lb" data-page="16.636" data-line="9" id="l16.636.9"></span>ὅτι μὴ Ῥοῦφος ὁ Ἐφέσιος, ἀνὴρ φυλάσσειν μὲν
<span class="lb" data-page="16.636" data-line="10" id="l16.636.10"></span>ἀεὶ πειρώμενος τὰς παλαιὰς γραφὰς, ἐνταυθοῖ <span class="milestone ed1page" data-n="5.189" data-unit="ed1page" id="ed1page.5.189"></span>δὲ
<span class="lb" data-page="16.636" data-line="11" id="l16.636.11"></span>ἐπιτιμῶν Ζεύξιδι, τῷ παλαιτάτῳ ἐμπειρικῷ, τῷ εἰς ἅπαντα
<span class="lb" data-page="16.636" data-line="12" id="l16.636.12"></span>τὰ Ἱπποκράτους βιβλία γεγραφότι ὑπομνήματα, τάδε φησὶν
<span class="lb" data-page="16.636" data-line="13" id="l16.636.13"></span>αὐτοῖς ὀνόμασι· Ζεῦξις δὲ, εἰ ἄρα δεῖ καὶ τούτου μνημονεῦσαι,
<span class="lb" data-page="16.636" data-line="14" id="l16.636.14"></span>κατὰ πολὺ διαφεύγων τὸ ἀσύνετον ἐνταῦθα διαπέφηνεν.
<span class="lb" data-page="16.636" data-line="15" id="l16.636.15"></span>ἐπιπεσὼν γὰρ ἁμαρτήματι ἐφύλαξεν αὐτό. βούλεται
<span class="lb" data-page="16.636" data-line="16" id="l16.636.16"></span>γὰρ γεγράφθαι τὸ οὖρα πέπονα, ὡσεὶ καὶ οὖρα πυώδη
<span class="lb" data-page="16.636" data-line="17" id="l16.636.17"></span>καὶ πάχος ἔχοντα μοχθηρὸν, οὐκ εἰδὼς τοῦθ’ ὅτι ταῦτ’ ἐν
<span class="pb" data-page="16.637" id="p16.637"></span>
<span class="lb" data-page="16.637" data-line="1" id="l16.637.1"></span>τοῖς μεγίστοις βοηθήμασι καταριθμεῖται. ταῦτα μὲν ὁ
<span class="lb" data-page="16.637" data-line="2" id="l16.637.2"></span>Ῥοῦφος οὐκ ἀγεννῶς ἔγραψε πρὸς τὸν Ζεῦξιν, ἡμαρτῆσθαι
<span class="lb" data-page="16.637" data-line="3" id="l16.637.3"></span>λέγων τὴν πέπονα γραφὴν, ταύτης δὲ τὴν τὰ ἐπίπονα
<span class="lb" data-page="16.637" data-line="4" id="l16.637.4"></span>προελόμενος, ἵνα σημαίνῃ τὰ μετὰ πόνου ἀποκρινόμενα.
<span class="lb" data-page="16.637" data-line="5" id="l16.637.5"></span>τοῖς δὲ προσιεμένοις τὴν πέπονα γραφὴν εἴρηταί τινα μὲν
<span class="lb" data-page="16.637" data-line="6" id="l16.637.6"></span>ἀπίθανα μηδὲ τοῦ μνημονεύειν αὐτῶν ἄξια. πιθανὸν δέ
<span class="lb" data-page="16.637" data-line="7" id="l16.637.7"></span>τι δυνάμενον παρακρούσασθαι τοὺς πολλοὺς τοιοῦτον, ἐπειδὴ
<span class="lb" data-page="16.637" data-line="8" id="l16.637.8"></span>φαίνεται λέγων ὁ Ἱπποκράτης, τὰ κρίσιμα μὴ κρίνοντα,
<span class="lb" data-page="16.637" data-line="9" id="l16.637.9"></span>τὰ μὲν θανατώδεα, τὰ δὲ δύσκριτα. διὰ τοῦτό φησι καὶ
<span class="lb" data-page="16.637" data-line="10" id="l16.637.10"></span>τὰ πέπονα οὖρα, ὅταν μὴ λύει τὴν νόσον, οὐκ ἀγαθὸν εἶναι
<span class="lb" data-page="16.637" data-line="11" id="l16.637.11"></span>σημεῖον. ἀγνοοῦσι δ’ οὗτοι κρίσιμα μὲν ὑφ’ Ἱπποκράτους
<span class="lb" data-page="16.637" data-line="12" id="l16.637.12"></span>ὀνομαζόμενα, συμπτώματά τε καὶ σημεῖα, τὰ σημαίνοντα
<span class="lb" data-page="16.637" data-line="13" id="l16.637.13"></span>κρίσιν ἢ καὶ ποιοῦντα παρ’ ἑαυτῶν, καθάπερ αἱμοῤῥαγία
<span class="lb" data-page="16.637" data-line="14" id="l16.637.14"></span>ἢ διὰ γαστρὸς κένωσις, οὔρων τε πλῆθος, ἔμετος,
<span class="lb" data-page="16.637" data-line="15" id="l16.637.15"></span>ἐπιμήνια, αἱμοῤῥοῒς, παρωτίδες, ἀποσκήμματα πᾶν, ἄλλο.
<span class="lb" data-page="16.637" data-line="16" id="l16.637.16"></span>τούτων δὲ ἕτερα τὰ τῆς πέψεως σημεῖα περὶ ὧν αὐτὸς
<span class="lb" data-page="16.637" data-line="17" id="l16.637.17"></span>εἶπεν ἐν τῷ πρώτῳ τῶν ἐπιδημιῶν. οἱ δὲ πεπασμοὶ ταχύτητα
<span class="lb" data-page="16.637" data-line="18" id="l16.637.18"></span>κρίσεως, ἀσφάλειαν εἰς ὑγίειαν σημαίνουσι, καὶ μέντοι
<span class="pb" data-page="16.638" id="p16.638"></span>
<span class="lb" data-page="16.638" data-line="1" id="l16.638.1"></span>κἀν τῷ προγνωστικῷ ἐπὶ τῶν οὔρων αὐτὸς ἔγραψεν· οὖρον
<span class="lb" data-page="16.638" data-line="2" id="l16.638.2"></span>δὲ ἄριστον μέν ἐστιν, ὅταν ἡ ὑπόστασις λευκή τε εἴη
<span class="lb" data-page="16.638" data-line="3" id="l16.638.3"></span>καὶ λείη καὶ ὁμαλὴ παρὰ πάντα τὸν χρόνον, ἔστ’ ἂν κριθῇ
<span class="lb" data-page="16.638" data-line="4" id="l16.638.4"></span>ἡ νοῦσος, σημαίνει τε γὰρ ἀσφάλειαν καὶ τὸ νόσημα ὀλιγοχρόνιον
<span class="lb" data-page="16.638" data-line="5" id="l16.638.5"></span>ἔσεσθαι. πάρεστι δέ σοι καὶ τήνδε τὴν τῶν νοσημάτων
<span class="lb" data-page="16.638" data-line="6" id="l16.638.6"></span>διήγησιν, ἐν τοῖς τῶν ἐπιδημιῶν βιβλίοις ἀναγνόντα
<span class="lb" data-page="16.638" data-line="7" id="l16.638.7"></span>μαθεῖν, ὡς οὐδεὶς τῶν ἀποθανόντων οὔρησε πέπονα.
<span class="lb" data-page="16.638" data-line="8" id="l16.638.8"></span>χρὴ δὲ γινώσκειν σε κατὰ πολλὰ τῶν ἀντιγράφων ἁπλῶς
<span class="lb" data-page="16.638" data-line="9" id="l16.638.9"></span>γεγραμμένον καὶ οὖρα πέπονα μὴ προσκειμένου τοῦ πονηρά.
<span class="lb" data-page="16.638" data-line="10" id="l16.638.10"></span>ἐπενήνεκται γὰρ ὀλίγον ὕστερον καὶ τούτοις καὶ τοῖς ἐφεξῆς
<span class="lb" data-page="16.638" data-line="11" id="l16.638.11"></span>εἰρημένοις οὔροις τὸ πονηρά.
</p>
<span class="lb rule" data-page="16.638" data-line="12" id="l16.638.12"></span>
          </article>

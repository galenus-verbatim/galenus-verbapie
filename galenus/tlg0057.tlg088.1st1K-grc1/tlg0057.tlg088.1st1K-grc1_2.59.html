<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.59">
<span class="pb page1" data-page="16.638" id="p16.638"></span>
<span class="milestone ed1page page1" data-n="5.189" data-unit="ed1page" id="ed1page.5.189"></span>
<span class="milestone ed2page page1" data-n="8.740" data-unit="ed2page" id="ed2page.8.740"></span>
<span class="lb head" data-page="16.638" data-line="13" id="l16.638.13"></span>
            <blockquote class="quote lemma">
<span class="lb" data-page="16.638" data-line="14" id="l16.638.14"></span><span class="milestone ed2page" data-n="8.741" data-unit="ed2page" id="ed2page.8.741"></span>Καὶ τὰ ἐρυθρὰ ἐκ τούτων ἐπανθίσματα κατεχόμενα
<span class="lb" data-page="16.638" data-line="15" id="l16.638.15"></span>καὶ τὰ ἰώδεα πονηρά. καὶ τὸ μικρὰ ἐπιφαίνεσθαι οἷον
<span class="lb" data-page="16.638" data-line="16" id="l16.638.16"></span>στάξιας.
</blockquote>
<span class="lb rule" data-page="16.638" data-line="17" id="l16.638.17"></span>
            <span class="pb" data-page="16.639" id="p16.639"></span>
            <p>
<span class="lb" data-page="16.639" data-line="1" id="l16.639.1"></span>Περὶ τῶν εἰρημένων οὔρων ὁ λόγος, συνάψαι δὲ χρὴ
<span class="lb" data-page="16.639" data-line="2" id="l16.639.2"></span>ταῦτα σαφηνείας ἕνεκα, ὡς γενέσθαι τὴν ὅλην ῥῆσιν τοιάνδε·
<span class="lb" data-page="16.639" data-line="3" id="l16.639.3"></span>καὶ οὖρα ἐπίπονα καὶ τὰ ἐρυθρὰ ἐκ τούτων ἐπανθίσματα
<span class="lb" data-page="16.639" data-line="4" id="l16.639.4"></span>κατεχόμενα καὶ τὰ ἰώδεα πονηρά. τὸ τοίνυν ἐκ τούτων,
<span class="lb" data-page="16.639" data-line="5" id="l16.639.5"></span>ἐκ τῶν ἐπιπόνων οὔρων βούλεται σημαίνειν, οὐκ ἐκ τῶν
<span class="lb" data-page="16.639" data-line="6" id="l16.639.6"></span>πεπόνων. οὐδὲ γὰρ ἐφίσταταί ποτε πεπανθεῖσιν οὔροις
<span class="lb" data-page="16.639" data-line="7" id="l16.639.7"></span>οὔτε ἐπανθίσματα κατὰ χροιὰν ἐρυθρὰ οὔτ’ ἰώδη. τὸ δὲ
<span class="lb" data-page="16.639" data-line="8" id="l16.639.8"></span>κατεχόμενα πρόσκειται τοῖς τοιούτοις οὔροις, ἤτοι μόγις
<span class="lb" data-page="16.639" data-line="9" id="l16.639.9"></span>ἐκκρινόμενα δηλοῦν ἢ καὶ τελείως ἰσχόμενα. φαίη δ’ ἂν
<span class="lb" data-page="16.639" data-line="10" id="l16.639.10"></span>τις ἴσως ἀδύνατον εἶναι τὰ κατεχόμενα διαγνῶναι τίνος
<span class="lb" data-page="16.639" data-line="11" id="l16.639.11"></span>ἐστὶ χροιᾶς, ἀλλ’ ὅταν φθάνῃ τε πρότερον οὐρεῖσθαι τοιαῦτα
<span class="lb" data-page="16.639" data-line="12" id="l16.639.12"></span>καὶ μετὰ τὴν ἐπίσχεσιν ἐκκριθῇ, βιασαμένων τῶν ἀῤῥώστων
<span class="lb" data-page="16.639" data-line="13" id="l16.639.13"></span>ἢ καὶ πραγματευσαμένων τῶν ἰατρῶν, ἅμα τε τῷ τὰς
<span class="lb" data-page="16.639" data-line="14" id="l16.639.14"></span>χρόας αὐτῶν ἐγνῶσθαι καὶ τὸ κατέχεσθαι καὶ οὕτως ἀποκρίνεσθαι
<span class="lb" data-page="16.639" data-line="15" id="l16.639.15"></span>λέγων ἄν τις οὐ ψεύσηται. προσκειμένου δὲ τῷ
<span class="lb" data-page="16.639" data-line="16" id="l16.639.16"></span>λόγῳ καὶ τοῦ μικρὰ ἐπιφαίνεσθαι οἷον στάξιας, ἔτι καὶ
<span class="lb" data-page="16.639" data-line="17" id="l16.639.17"></span>μᾶλλον ἥ τε τῆς χροιᾶς αὐτῶν γνῶσίς ἐστι σαφὴς καὶ ἀληθὲς
<span class="pb" data-page="16.640" id="p16.640"></span>
<span class="lb" data-page="16.640" data-line="1" id="l16.640.1"></span>τὸ κατέχεσθαι. μεμνῆσθαι δέ σε βούλομαι τῶν κατὰ
<span class="lb" data-page="16.640" data-line="2" id="l16.640.2"></span>τὸ προγνωστικὸν εἰρημένων ἐπὶ τῶν ὑπερύθρων οὔρων κατὰ
<span class="lb" data-page="16.640" data-line="3" id="l16.640.3"></span>τήνδε τὴν λέξιν. εἰ δὲ εἴη τὸ οὖρον ὑπέρυθρον καὶ ἡ
<span class="lb" data-page="16.640" data-line="4" id="l16.640.4"></span>ὑπόστασις ὑπέρυθρός τε καὶ λείη, πολυχρονιώτερον μὲν
<span class="lb" data-page="16.640" data-line="5" id="l16.640.5"></span>τοῦτο τοῦ πρόσθεν γίνεται, σωτήριον δὲ κάρτα. τῶν τοίνυν
<span class="lb" data-page="16.640" data-line="6" id="l16.640.6"></span>ἐξερύθρων οὔρων ὧν νῦν μέμνηται, πάμπολυ διαφέρει
<span class="lb" data-page="16.640" data-line="7" id="l16.640.7"></span>τὸ κατὰ προγνωστικὸν ὑπέρυθρον λελεγμένον. τὸ μὲν γὰρ
<span class="lb" data-page="16.640" data-line="8" id="l16.640.8"></span>ἐξέρυθρον ὅτι τῶν ἀπέπτων ἐστὶ καὶ πρόσθεν ἐδήλωσα, τὸ
<span class="lb" data-page="16.640" data-line="9" id="l16.640.9"></span>δ’ ὑπέρυθρον ἐπαινεῖ μὲν ὡς σωτήριον, χρόνου δὲ πλείονος
<span class="lb" data-page="16.640" data-line="10" id="l16.640.10"></span>εἶναί φησι σημεῖον. ὅτι δὲ καὶ τὸ ἐρυθρὸν οὖρον ἐν
<span class="lb" data-page="16.640" data-line="11" id="l16.640.11"></span>τῷ μέσῳ τοῦ τ’ ἐξερύθρου καὶ τοῦ ὑπερύθρου τεταγμένον
<span class="lb" data-page="16.640" data-line="12" id="l16.640.12"></span>ἐν τῷ μεταξὺ καθ’ ἑκάτερον αὐτῶν ἐστιν ἐπαίνου τε καὶ
<span class="lb" data-page="16.640" data-line="13" id="l16.640.13"></span>ψόγου πρόδηλον.
</p>
<span class="lb rule" data-page="16.640" data-line="14" id="l16.640.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.60">
<span class="pb page1" data-page="16.640" id="p16.640"></span>
<span class="milestone ed1page page1" data-n="5.189" data-unit="ed1page" id="ed1page.5.189"></span>
<span class="milestone ed2page page1" data-n="8.741" data-unit="ed2page" id="ed2page.8.741"></span>
<span class="lb head" data-page="16.640" data-line="15" id="l16.640.15"></span>
            <blockquote class="quote lemma">
<span class="lb" data-page="16.640" data-line="16" id="l16.640.16"></span>Καὶ ἔμετοι μετὰ ποικιλίας κακὸν, ἄλλως τε καὶ ἐγγὺς
<span class="lb" data-page="16.640" data-line="17" id="l16.640.17"></span>ἀλλήλων ἰόντων.
</blockquote>
<span class="lb rule" data-page="16.640" data-line="18" id="l16.640.18"></span>
            <span class="pb" data-page="16.641" id="p16.641"></span>
            <p>
<span class="lb" data-page="16.641" data-line="1" id="l16.641.1"></span>Ὑπαλλάξειεν ἄν τις τὸ τῆς ἑρμηνείας ἀλλόκοτον, ᾧ
<span class="lb" data-page="16.641" data-line="2" id="l16.641.2"></span>φαίνεται χαίρων ὁ γράψας τὸ βιβλίον. ὁ δὲ λόγος ἔσται
<span class="lb" data-page="16.641" data-line="3" id="l16.641.3"></span>τοιοῦτος καὶ ἔμετοι κατὰ ποικιλίας τῶν ἐμουμένων κακὸν
<span class="lb" data-page="16.641" data-line="4" id="l16.641.4"></span>σημεῖόν ἐστιν, ἄλλως τε καὶ ἐγγὺς ἀλλήλων ἰόντων τῶν
<span class="lb" data-page="16.641" data-line="5" id="l16.641.5"></span>ἐμουμένων, ὅπερ ἐστὶν οὐ μετὰ πολὺν χρόνον καὶ διὰ τοῦ
<span class="lb" data-page="16.641" data-line="6" id="l16.641.6"></span>προσθεῖναι τοῦτο τῆς ποικιλίας τῶν ἐμουμένων ἐμνημόνευσε.
<span class="lb" data-page="16.641" data-line="7" id="l16.641.7"></span>φαίνεται γὰρ οὐ πάντων τῶν ἐν τῷ προγνωστικῷ
<span class="lb" data-page="16.641" data-line="8" id="l16.641.8"></span>μνημονεύων, εἰ μή τις προσθεῖναι βούλοιτο. γέγραπται δὲ
<span class="lb" data-page="16.641" data-line="9" id="l16.641.9"></span>ἐν τῷ προγνωστικῷ περὶ τῶν ἐμέτων οὕτως· εἰ δὲ εἴη τὸ
<span class="lb" data-page="16.641" data-line="10" id="l16.641.10"></span>ἐμούμενον πρασοειδὲς ἢ πελιδνὸν ἢ μέλαν, ὅ τι ἂν εἴη τούτων
<span class="lb" data-page="16.641" data-line="11" id="l16.641.11"></span>τῶν χρωμάτων, πονηρὸν χρὴ νομίζειν εἶναι. εἰ δὲ καὶ
<span class="lb" data-page="16.641" data-line="12" id="l16.641.12"></span>πάντα τὰ χρώματα ὁ αὐτὸς ἄνθρωπος ἐμέοι, κάρτα ὀλέθριον
<span class="lb" data-page="16.641" data-line="13" id="l16.641.13"></span>γίνεται. τὰ μὲν ἐν τῷ προγνωστικῷ <span class="milestone ed2page" data-n="8.742" data-unit="ed2page" id="ed2page.8.742"></span>σαφῶς εἴρηται,
<span class="lb" data-page="16.641" data-line="14" id="l16.641.14"></span>μεμφομένου τοῦ Ἱπποκράτους τὴν ποικιλίαν τῶν ἐμουμένων,
<span class="lb" data-page="16.641" data-line="15" id="l16.641.15"></span>ἐπειδὴ πολλὰς διαθέσεις μοχθηρὰς κατὰ τὸ σῶμα τοῦ κάμνοντος
<span class="lb" data-page="16.641" data-line="16" id="l16.641.16"></span>ἐνδείκνυται. κατὰ δὲ τὴν προκειμένην ἐνταῦθα
<span class="lb" data-page="16.641" data-line="17" id="l16.641.17"></span>ῥῆσιν, ὡς ἔφην ἄρτι, πρόσκειται τὸ συνεχῶς ἐπ’ ἀλλήλοις
<span class="lb" data-page="16.641" data-line="18" id="l16.641.18"></span>ἐμεῖσθαι τοὺς παρὰ φύσιν ἐν τῷ σώματι πλεονάζοντας χυμούς.
<span class="pb" data-page="16.642" id="p16.642"></span>
<span class="lb" data-page="16.642" data-line="1" id="l16.642.1"></span>ὅτι δὲ οἱ συνεχῶς κενούμενοι χείρους εἰσὶ τῶν διαλειπόντων
<span class="lb" data-page="16.642" data-line="2" id="l16.642.2"></span>εὔδηλον παντί. πολλοὶ μέντοι τῶν ἐξηγησαμένων
<span class="lb" data-page="16.642" data-line="3" id="l16.642.3"></span>τὸ βιβλίον τοῦτο μίαν ῥῆσιν ἐξ ἁπάντων ποιοῦνται τῶν
<span class="lb" data-page="16.642" data-line="4" id="l16.642.4"></span>ἀπὸ τῆσδε τῆς ἀρχῆς προειρημένων. ἱδρὼς πολὺς ἅμα
<span class="lb" data-page="16.642" data-line="5" id="l16.642.5"></span>πυρετοῖς ἐν ὀξέσι γινόμενος φλαῦρον. ἀλλήλοις ἅπαντα
<span class="lb" data-page="16.642" data-line="6" id="l16.642.6"></span>συνῆφθαι βουλόμενοι ἄχρι τοῦ, ἄλλως τε καὶ ἐγγὺς ἀλλήλων
<span class="lb" data-page="16.642" data-line="7" id="l16.642.7"></span>ἰόντων, ὡς ἐφ’ ἑνὸς ἀῤῥώστου, μίαν συνδρομὴν ἡγεῖσθαι
<span class="lb" data-page="16.642" data-line="8" id="l16.642.8"></span>τῶν γεγραμμένων, μεταξὺ τῆς ἀρτίως ἀρχῆς εἰρημένης
<span class="lb" data-page="16.642" data-line="9" id="l16.642.9"></span>καὶ τῆς ἐν τῇ προκειμένῃ ῥήσει τελευτῆς καὶ δυνατόν
<span class="lb" data-page="16.642" data-line="10" id="l16.642.10"></span>ἐστι κατὰ τὴν διάνοιαν ταύτην ὑπὸ τοῦ γράψαντος τὸ
<span class="lb" data-page="16.642" data-line="11" id="l16.642.11"></span>βιβλίον ἐζεῦχθαι ταῦτα τὰ εἰρημένα συμπτώματα. φαίνεται
<span class="lb" data-page="16.642" data-line="12" id="l16.642.12"></span>γὰρ ἐξ ἀνομοιογενῶν ἐνίοτε συνδρομὰς ποιούμενος.
</p>
<span class="lb rule" data-page="16.642" data-line="13" id="l16.642.13"></span>
          </article>

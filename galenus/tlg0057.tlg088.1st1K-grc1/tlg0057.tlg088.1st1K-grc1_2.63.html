<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.63">
<span class="pb page1" data-page="16.644" id="p16.644"></span>
<span class="milestone ed1page page1" data-n="5.190" data-unit="ed1page" id="ed1page.5.190"></span>
<span class="milestone ed2page page1" data-n="8.742" data-unit="ed2page" id="ed2page.8.742"></span>
<span class="lb head" data-page="16.644" data-line="16" id="l16.644.16"></span>
            <blockquote class="quote lemma">
<span class="lb" data-page="16.644" data-line="17" id="l16.644.17"></span><span class="milestone ed2page" data-n="8.743" data-unit="ed2page" id="ed2page.8.743"></span>Τὸ καρῶδες ἆρά γε πανταχοῦ κακόν;
</blockquote>
<span class="lb rule" data-page="16.644" data-line="18" id="l16.644.18"></span>
            <span class="pb" data-page="16.645" id="p16.645"></span>
            <p>
<span class="lb" data-page="16.645" data-line="1" id="l16.645.1"></span>Ἀπορίαν ἡμῖν ἡ ῥῆσις κινεῖ διὰ τὸ μὴ σαφῶς εἰρῆσθαι
<span class="lb" data-page="16.645" data-line="2" id="l16.645.2"></span>τὸ σημαινόμενον ἐκ τῆς κάρου φωνῆς. ὅταν οὖν ἐν
<span class="lb" data-page="16.645" data-line="3" id="l16.645.3"></span>οἴνου πόσει πλείονι κεκαρωμένον τινὰ λέγωμεν, ὥσπερ ὁ
<span class="lb" data-page="16.645" data-line="4" id="l16.645.4"></span>Πλάτων ἐπὶ τοῦ Πώρου κατὰ τὸ συμπόσιον εἶπεν, οὐδεμίαν
<span class="lb" data-page="16.645" data-line="5" id="l16.645.5"></span>ἐνδεικνύμεθα νοσώδη διάθεσιν. ὃ δ’ ἂν εἴποιέ τις ἑρμηνεύων
<span class="lb" data-page="16.645" data-line="6" id="l16.645.6"></span>λόγῳ μακροτέρῳ βαθὺν καὶ δυσέγερτον ὕπνον κάρος
<span class="lb" data-page="16.645" data-line="7" id="l16.645.7"></span>ἐνταῦθα φαίνεται σημαίνειν οὐ χρηστόν. ἀλλὰ καὶ ζήτησις
<span class="lb" data-page="16.645" data-line="8" id="l16.645.8"></span>οὐ σμικρὰ γέγονε περὶ τοῦ νοσώδους κάρου πότερον τὴν
<span class="lb" data-page="16.645" data-line="9" id="l16.645.9"></span>αὐτὴν κατὰ γένος αἰτίαν ἔχων τῷ διὰ τὸν οἶνον κάρῳ τὸ
<span class="lb" data-page="16.645" data-line="10" id="l16.645.10"></span>δύσλυτον προσείληφεν ἢ γένος ἕτερόν ἐστι τῆς αἰτίας. εἰκότως
<span class="lb" data-page="16.645" data-line="11" id="l16.645.11"></span>οὖν ἀπορεῖ περὶ τοῦ κάρου ζητῶν εἴτε παντελῶς
<span class="lb" data-page="16.645" data-line="12" id="l16.645.12"></span>εἶναι χρὴ νομίζειν κακὸν εἴτε ποτὲ καὶ ἀγαθὸν καὶ μέσον
<span class="lb" data-page="16.645" data-line="13" id="l16.645.13"></span>ἀγαθῶν τε καὶ κακῶν. ἐὰν γὰρ ὁ βαθύς τε καὶ δυσδιέγερτος·
<span class="lb" data-page="16.645" data-line="14" id="l16.645.14"></span>ὕπνος ἀκούηται κάρος, οὐκ ἔχοντος ἑτέραν τῷ γένει
<span class="lb" data-page="16.645" data-line="15" id="l16.645.15"></span>διάθεσιν τοῦ νοσώδους κάρου, γένοιτ’ ἄν ποτε ἀγαθὸν αἴτιόν
<span class="lb" data-page="16.645" data-line="16" id="l16.645.16"></span>τε καὶ σημεῖον ὁ κάρος. ἑωράκαμεν οὖν ἐπ’ ἐνίων ἀῤῥώστων
<span class="lb" data-page="16.645" data-line="17" id="l16.645.17"></span>ἠγρυπνηκότων ἐφεξῆς ἡμέραις τρισὶν ἢ τέτταρσι
<span class="pb" data-page="16.646" id="p16.646"></span>
<span class="lb" data-page="16.646" data-line="1" id="l16.646.1"></span>δυσδιέγερτον ὕπνον γενόμενον, ὡς ὅλης ἡμέρας τε καὶ νυκτὸς
<span class="lb" data-page="16.646" data-line="2" id="l16.646.2"></span>ὠφελήσαντα μεγάλως. ἐπὶ δὲ παιδίων εἶδον πολλάκις
<span class="lb" data-page="16.646" data-line="3" id="l16.646.3"></span>οὐ μιᾶς μόνον, ἀλλὰ καὶ δυοῖν ἡμερῶν ἐφεξῆς ἐπ’ ὠφελείᾳ
<span class="lb" data-page="16.646" data-line="4" id="l16.646.4"></span>μεγάλῃ γενόμενον τοιοῦτον. ἐὰν δ’ ἑτέρα τῷ γένει διάθεσις
<span class="lb" data-page="16.646" data-line="5" id="l16.646.5"></span>εἴη τοῦ νοσώδους κάρου, διαφέρειν μὲν ἐροῦμεν ὕπνον βαθὺν
<span class="lb" data-page="16.646" data-line="6" id="l16.646.6"></span>τοῦ κάρου, τὸ δὲ καρῶδες πανταχοῦ κακὸν εἶναι. δεδειγμένου
<span class="lb" data-page="16.646" data-line="7" id="l16.646.7"></span>δ’ ἡμῖν ἐγρήγορσι μὲν γίνεσθαι διά τε ξηρότητα
<span class="lb" data-page="16.646" data-line="8" id="l16.646.8"></span>καὶ θερμότητα τοῦ πρώτου αἰσθητικοῦ μορίου, τουτέστι
<span class="lb" data-page="16.646" data-line="9" id="l16.646.9"></span>τοῦ ἐγκεφάλου, τὸν δ’ ὕπνον ἐπὶ τοῖς ἐναντίοις, ὅταν
<span class="lb" data-page="16.646" data-line="10" id="l16.646.10"></span>ὑπὸ πλήθους ὑγροῦ χρηστοῦ βαρύνηται τὸ σῶμα, καθάπερ
<span class="lb" data-page="16.646" data-line="11" id="l16.646.11"></span>ἐν ταῖς μέθαις ὕπνος ἐστὶ βαθὺς, ὃν ἔξεστι τῷ βουλομένῳ
<span class="lb" data-page="16.646" data-line="12" id="l16.646.12"></span>κάρον ὀνομάζειν. ὁμολογηθείσης δὲ τῆς διαθέσεως ἐν ὀνόματι
<span class="lb" data-page="16.646" data-line="13" id="l16.646.13"></span>μόνον ἡ διαφωνία γίνεται. ὅταν δ’ ὑπὸ φλέγματος ὁ
<span class="lb" data-page="16.646" data-line="14" id="l16.646.14"></span>ἐγκέφαλος ὑγρανθῇ καὶ ψυχθῇ, τὸ κατὰ τὰς ληθαργικὰς
<span class="lb" data-page="16.646" data-line="15" id="l16.646.15"></span>διαθέσεις ἔσται κῶμα καὶ καλεῖν ἔξεστι τῷ βουλομένῳ καὶ
<span class="lb" data-page="16.646" data-line="16" id="l16.646.16"></span>τοῦτο κάρον. ἔνιοι δ’ ὅταν ἀκίνητος καὶ ἀναίσθητος ὁ ἄνθρωπος
<span class="pb" data-page="16.647" id="p16.647"></span>
<span class="lb" data-page="16.647" data-line="1" id="l16.647.1"></span>ἐπὶ χρόνον τινὰ γένηται, κἂν νύττῃς αὐτὸν, κἂν
<span class="lb" data-page="16.647" data-line="2" id="l16.647.2"></span>πλήττῃς, κἂν ἐκβοᾷς, ὀνομάζουσι κάρον, ὁποῖος ἐνίοις γίνεται
<span class="lb" data-page="16.647" data-line="3" id="l16.647.3"></span>τῶν πληγέντων σφοδρῶς τὴν κεφαλὴν κατὰ τοὺς κροταφίτας
<span class="lb" data-page="16.647" data-line="4" id="l16.647.4"></span>μῦς. ὁρᾶται δὲ πολλάκις ἡμῖν καὶ κατὰ τὰς πυρετώδεις
<span class="lb" data-page="16.647" data-line="5" id="l16.647.5"></span>νόσους ἐν ἐπισημασίαις, καθ’ ἃς οὔτε νυττόντων
<span class="lb" data-page="16.647" data-line="6" id="l16.647.6"></span>οὔτε θλώντων οἱ κάμνοντες αἰσθάνονται καὶ πολλῷ μᾶλλον
<span class="lb" data-page="16.647" data-line="7" id="l16.647.7"></span>βοώντων. ἐὰν οὖν τις τὸ μὲν τοιοῦτον πάθημα κάρον ὀνομάζει,
<span class="lb" data-page="16.647" data-line="8" id="l16.647.8"></span>τὴν δὲ δυσδιέγερτον κατάστασιν κῶμά τε καὶ καταφοράν·
<span class="lb" data-page="16.647" data-line="9" id="l16.647.9"></span>τὸ δὲ τρίτον ἐπ’ αὐτοῖς, ὑπὲρ οὗ πρῶτον διῆλθον,
<span class="lb" data-page="16.647" data-line="10" id="l16.647.10"></span>ὕπνον βαθύν· οὔτε κῶμά ποτε ἀγαθὸν οὔτε πολὺ μᾶλλον
<span class="lb" data-page="16.647" data-line="11" id="l16.647.11"></span>αὐτὸν τὸν κάρον λέγεσθαι χρή. ἐὰν οὖν δή τις ἀμφισβητῇ
<span class="lb" data-page="16.647" data-line="12" id="l16.647.12"></span>περὶ τῶν εἰρημένων διαθέσεων, ἑτέροις γίνεσθαι λέγων
<span class="lb" data-page="16.647" data-line="13" id="l16.647.13"></span>αὐτὰς ἢ οὐχ, ὡς ἐγὼ νῦν λέγω, ἐν πράγματι οὐ διαφωνήσει,
<span class="lb" data-page="16.647" data-line="14" id="l16.647.14"></span>συγχωρῶν δὲ ὡς εἴρηται γίγνεσθαι, τοῖς ὀνόμασιν ἑτέρως
<span class="lb" data-page="16.647" data-line="15" id="l16.647.15"></span>χρώμενος, ἐν τούτοις μόνον ἡμῖν διενεχθήσεται.
</p>
<span class="lb rule" data-page="16.647" data-line="16" id="l16.647.16"></span>
          </article>

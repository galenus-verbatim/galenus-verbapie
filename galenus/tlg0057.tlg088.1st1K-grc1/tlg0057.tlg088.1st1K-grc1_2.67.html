<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.67">
<span class="pb page1" data-page="16.650" id="p16.650"></span>
<span class="milestone ed1page page1" data-n="5.190" data-unit="ed1page" id="ed1page.5.190"></span>
<span class="milestone ed2page page1" data-n="8.744" data-unit="ed2page" id="ed2page.8.744"></span>
<span class="lb head" data-page="16.650" data-line="4" id="l16.650.4"></span>
            <blockquote class="quote lemma">
<span class="lb" data-page="16.650" data-line="5" id="l16.650.5"></span><span class="milestone ed1page" data-n="5.191" data-unit="ed1page" id="ed1page.5.191"></span>Τὰ καυματώδεα ῥίγεα ὑπό τι ὀλέθρια καὶ τὸ φλογῶδες
<span class="lb" data-page="16.650" data-line="6" id="l16.650.6"></span>ἐν προσώπῳ μεθ’ ἱδρῶτος ἐν τούτοις κακὸν, ἐπὶ
<span class="lb" data-page="16.650" data-line="7" id="l16.650.7"></span>τούτοις ἡ ψύξις τῶν ὄπισθεν σπασμὸν ἐπικαλέεται.
</blockquote>
<span class="lb rule" data-page="16.650" data-line="8" id="l16.650.8"></span>
            <p>
<span class="lb" data-page="16.650" data-line="9" id="l16.650.9"></span><span class="milestone ed2page" data-n="8.745" data-unit="ed2page" id="ed2page.8.745"></span>Εἴτε καυματώδεα γεγραμμένον εἴη τῆς πρώτης
<span class="lb" data-page="16.650" data-line="10" id="l16.650.10"></span>συλλαβῆς διὰ τοῦ α καὶ υ γεγραμμένης, εἴτε κωματώδεα
<span class="lb" data-page="16.650" data-line="11" id="l16.650.11"></span>διὰ τοῦ ω, χαλεπὴν ἑκάτερον ἐνδείκνυται τὴν διάθεσιν.
<span class="lb" data-page="16.650" data-line="12" id="l16.650.12"></span>ἐν γὰρ τῷ καθόλου περὶ ῥίγους ἐγνωκότας χρὴ μεμνῆσθαι
<span class="lb" data-page="16.650" data-line="13" id="l16.650.13"></span>διὰ παντὸς ὡς ἐν μὲν τριταίῳ καὶ τεταρταίῳ
<span class="lb" data-page="16.650" data-line="14" id="l16.650.14"></span>γινόμενον οἰκεῖόν ἐστι σύμπτωμα τῶν τοιούτων πυρετῶν, ἐν
<span class="lb" data-page="16.650" data-line="15" id="l16.650.15"></span>νόσοις δὲ ἐπιφαινόμενον, ἐὰν μὴ κρίσιν ἐπενέγκῃ, κάκιστον.
<span class="lb" data-page="16.650" data-line="16" id="l16.650.16"></span>ἔμαθες γὰρ ὡς τὰ κρίσιμα μὴ κρίνοντα τὰ μὲν θανατώδεα,
<span class="lb" data-page="16.650" data-line="17" id="l16.650.17"></span>τὰ δὲ δύσκριτα. πάλιν καὶ τούτῳ συνῆψεν ἕτερα
<span class="lb" data-page="16.650" data-line="18" id="l16.650.18"></span>συμπτώματα διαθέσεων οὐκ ἀναγκαίων ἅμα ῥίγει γίγνεσθαι.
<span class="pb" data-page="16.651" id="p16.651"></span>
<span class="lb" data-page="16.651" data-line="1" id="l16.651.1"></span>λέλεκται δὲ καὶ πρόσθεν ὡς ὅσῳ περ ἂν πλείονα συμπτώματα
<span class="lb" data-page="16.651" data-line="2" id="l16.651.2"></span>κινδυνώδη περὶ τὸν ἄνθρωπον γίγνηται, τὴν ἐν αὐτῷ
<span class="lb" data-page="16.651" data-line="3" id="l16.651.3"></span>πρόῤῥησιν ἀξιοπιστοτέραν ἐργάζεται τοῖς ἰατροῖς, ὥσπερ
<span class="lb" data-page="16.651" data-line="4" id="l16.651.4"></span>εἰ καὶ τῶν σωτηρίων σημείων πολλὰ φαίνοιτο· καὶ γὰρ καὶ
<span class="lb" data-page="16.651" data-line="5" id="l16.651.5"></span>οὕτω βεβαιοτέρα ἡ τῆς σωτηρίας ἐλπίς. ἴσμεν δ’ ὅτι καὶ
<span class="lb" data-page="16.651" data-line="6" id="l16.651.6"></span>χωρὶς τοῦ ῥίγους τὸ φλογῶδες ἐν προσώπῳ μεθ’ ἱδρῶτος
<span class="lb" data-page="16.651" data-line="7" id="l16.651.7"></span>κακόν ἐστι σημεῖον, ἓν γάρ τι τῶν κρισίμων καὶ ὁ ἱδρώς
<span class="lb" data-page="16.651" data-line="8" id="l16.651.8"></span>ἐστιν. ὅταν οὖν μὴ κρίνῃ, τὴν κακοήθειαν ἐνδείκνυται τοῦ
<span class="lb" data-page="16.651" data-line="9" id="l16.651.9"></span>νοσήματος, ἐπὶ τούτοις δὲ καταψυχθέντων τῶν ὀπίσω,
<span class="lb" data-page="16.651" data-line="10" id="l16.651.10"></span>σπασμὸν οὐκ ἄν τις ἀλόγως ἐλπίσειεν, ὅτι καὶ τὰ μέρη νευρώδη
<span class="lb" data-page="16.651" data-line="11" id="l16.651.11"></span>καὶ ἡ ψύξις σπασμοῦ ποιητική.
</p>
<span class="lb rule" data-page="16.651" data-line="12" id="l16.651.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.70">
<span class="pb page1" data-page="16.653" id="p16.653"></span>
<span class="milestone ed1page page1" data-n="5.191" data-unit="ed1page" id="ed1page.5.191"></span>
<span class="milestone ed2page page1" data-n="8.745" data-unit="ed2page" id="ed2page.8.745"></span>
<span class="lb head" data-page="16.653" data-line="1" id="l16.653.1"></span>
            <blockquote class="quote lemma">
<span class="lb" data-page="16.653" data-line="2" id="l16.653.2"></span>Ὀδύνη ἐς στῆθος ἱδρυνθεῖσα σὺν νωθρότητι κακόν. ἐπιπυρεττήναντες
<span class="lb" data-page="16.653" data-line="3" id="l16.653.3"></span>οὗτοι καυστικοὶ ὀξέως ἀποθνήσκουσιν.
</blockquote>
<span class="lb rule" data-page="16.653" data-line="4" id="l16.653.4"></span>
            <p>
<span class="lb" data-page="16.653" data-line="5" id="l16.653.5"></span><span class="milestone ed2page" data-n="8.746" data-unit="ed2page" id="ed2page.8.746"></span>Ἔμιξε πάλιν ἐνταῦθα διαθέσεων συμπτώματα
<span class="lb" data-page="16.653" data-line="6" id="l16.653.6"></span>δυοῖν, ἡ μὲν γὰρ ἱδρυνθεῖσα, τουτέστι στηριχθεῖσα
<span class="lb" data-page="16.653" data-line="7" id="l16.653.7"></span>δυσλύτως κατὰ τὸ στῆθος ὀδύνη, τὴν τοῦ θώρακος ἐνδείκνυται
<span class="lb" data-page="16.653" data-line="8" id="l16.653.8"></span>φλεγμονήν. ἡ δὲ νωθρότης ὑγρότητα κατὰ τὸν
<span class="lb" data-page="16.653" data-line="9" id="l16.653.9"></span>ἐγκέφαλον ἢ ψύξιν ἢ ἄμφω. δῆλον δὲ ὅτι κατὰ τοὺς τοιούτους
<span class="lb" data-page="16.653" data-line="10" id="l16.653.10"></span>ἅπαντας λόγους μεμνῆσθαί σε χρὴ τοῦ συνδέσμου,
<span class="lb" data-page="16.653" data-line="11" id="l16.653.11"></span>τοῦτο σημαινόμενον ἔχοντος, ὡς παραδιαζευκτικοῦ, οὐ μὴν
<span class="lb" data-page="16.653" data-line="12" id="l16.653.12"></span>ἀναγκαῖόν γε τοὺς οὕτω πάσχοντας, καυστικοὺς ὀξέως γινομένους
<span class="lb" data-page="16.653" data-line="13" id="l16.653.13"></span>ἀποθανεῖν, εἴ γε τὸ καυστικοὶ τὸ οἷον καυσώδεις
<span class="lb" data-page="16.653" data-line="14" id="l16.653.14"></span>σημαίνει. τινὲς μέντοι νωθρότητα τὴν δυσκινησίαν τοῦ
<span class="lb" data-page="16.653" data-line="15" id="l16.653.15"></span>σώματος ἤκουσαν· ὅπερ γὰρ εἴρηταί μοι πολλάκις ἐν ταῖς
<span class="lb" data-page="16.653" data-line="16" id="l16.653.16"></span>ἀσαφέσι ῥήσεσιν, ὡς ἂν ἐθέλοι τις ἀκούειν ἔξεστιν.
</p>
<span class="lb rule" data-page="16.653" data-line="17" id="l16.653.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.74">
<span class="pb page1" data-page="16.659" id="p16.659"></span>
<span class="milestone ed1page page1" data-n="5.192" data-unit="ed1page" id="ed1page.5.192"></span>
<span class="milestone ed2page page1" data-n="8.747" data-unit="ed2page" id="ed2page.8.747"></span>
<span class="lb head" data-page="16.659" data-line="1" id="l16.659.1"></span>
            <blockquote class="quote lemma">
<span class="lb" data-page="16.659" data-line="2" id="l16.659.2"></span>Καρδίης πόνος ἅμα ὑποχονδρίῳ συντόνῳ καὶ κεφαλαλγίῃ
<span class="lb" data-page="16.659" data-line="3" id="l16.659.3"></span>κακόηθες καί τι ἀσθματῶδες. ἆρά γε ἐξαίφνης οὗτοι
<span class="lb" data-page="16.659" data-line="4" id="l16.659.4"></span>τελευτῶσιν; ὡς ἐν Δυσώδει, τούτῳ καὶ οὖρα ἐζυμωμένα
<span class="lb" data-page="16.659" data-line="5" id="l16.659.5"></span>ἐγένετο βιαίως ἐξέρυθρα.
</blockquote>
<span class="lb rule" data-page="16.659" data-line="6" id="l16.659.6"></span>
            <p>
<span class="lb" data-page="16.659" data-line="7" id="l16.659.7"></span><span class="milestone ed2page" data-n="8.748" data-unit="ed2page" id="ed2page.8.748"></span>Δῆλός ἐστιν ὡς ἐπὶ τῷ Δυσώδει ταῦτα εἶδε
<span class="lb" data-page="16.659" data-line="8" id="l16.659.8"></span>γενόμενα, ζητεῖν εἴτε καθόλου περὶ αὐτῶν ἀποφήνασθαι
<span class="lb" data-page="16.659" data-line="9" id="l16.659.9"></span>προσῆκεν εἴτε μή. λέλεκται δέ μοι περὶ τῶν τοιούτων
<span class="lb" data-page="16.659" data-line="10" id="l16.659.10"></span>ἔμπροσθεν ἐπιδεικνύντι τὰ μὲν ἐπὶ μιᾷ διαθέσει γινόμενα
<span class="lb" data-page="16.659" data-line="11" id="l16.659.11"></span>συμπτώματα προσηκόντως ἐφεξῆς ἀλλήλων διδάσκεσθαι, τὰ
<span class="lb" data-page="16.659" data-line="12" id="l16.659.12"></span>δ’ ἐπὶ διαφερούσαις οὐκ ὀρθῶς συνάπτεσθαι, μηδεμιᾶς διδασκαλίας
<span class="lb" data-page="16.659" data-line="13" id="l16.659.13"></span>τεχνικῆς ἐκ τῆς μίξεως αὐτῶν γινομένης. ἐπὶ
<span class="lb" data-page="16.659" data-line="14" id="l16.659.14"></span>μέντοι τῶν νοσούντων τῶν χρησιμωτάτων ἐστὶν ἅπαντα
<span class="lb" data-page="16.659" data-line="15" id="l16.659.15"></span>σκοπεῖσθαι καὶ μηδὲν παραλιπεῖν, ἅπερ ἀμφότερα πεποίηκεν
<span class="lb" data-page="16.659" data-line="16" id="l16.659.16"></span>ὁ Ἱπποκράτης, ἐν μὲν τῷ προγνωστικῷ καὶ τοῖς ἀφορισμοῖς
<span class="lb" data-page="16.659" data-line="17" id="l16.659.17"></span>τὰς προγνώσεις διὰ τῶν καθόλου ποιούμενος, ἐν
<span class="lb" data-page="16.659" data-line="18" id="l16.659.18"></span>δὲ τοῖς τῶν ἐπιδημιῶν ἅπαντα γράφων τὰ συμβάντα τοῖς
<span class="pb" data-page="16.660" id="p16.660"></span>
<span class="lb" data-page="16.660" data-line="1" id="l16.660.1"></span>ἀῤῥώστοις. ἔγκειται δέ τινα καὶ κατ’ αὐτὰ τὰ βιβλία τῶν
<span class="lb" data-page="16.660" data-line="2" id="l16.660.2"></span>καθόλου χωρὶς ἀῤῥώστων διδασκόμενα. κατὰ μέντοι τὸ
<span class="lb" data-page="16.660" data-line="3" id="l16.660.3"></span>προῤῥητικὸν τοῦτο σύγγραμμα πολλαχόθι συγκέχυται τὰ
<span class="lb" data-page="16.660" data-line="4" id="l16.660.4"></span>τῆς διδασκαλίας τῶν φανέντων κατὰ τοὺς νοσοῦντας, ἁπάντων
<span class="lb" data-page="16.660" data-line="5" id="l16.660.5"></span>εἰς μίαν ἀναγομένων συνδρομὴν, κἂν ἐπὶ διαθέσεσιν
<span class="lb" data-page="16.660" data-line="6" id="l16.660.6"></span>ἑτερογενέσι γίνηται, καθάπερ καὶ νῦν ἐπὶ τοῦ Δυσώδους,
<span class="lb" data-page="16.660" data-line="7" id="l16.660.7"></span>καρδίας πόνον εἰπὼν, τουτέστι στόματος τῆς γαστρὸς ἅμα
<span class="lb" data-page="16.660" data-line="8" id="l16.660.8"></span>ὑποχονδρίῳ συντόνῳ καὶ κεφαλαλγίαν, προσέθηκε τὸ ἀσθματῶδες.
<span class="lb" data-page="16.660" data-line="9" id="l16.660.9"></span>εἶτα μετὰ ταῦτα ἐπὶ τῇ τελευτῇ καὶ οὖρα ἐζυμωμένα
<span class="lb" data-page="16.660" data-line="10" id="l16.660.10"></span>βιαίως, πρόσκειται γὰρ τῷ λόγῳ καὶ τὸ βιαίως, ἵνα
<span class="lb" data-page="16.660" data-line="11" id="l16.660.11"></span>κἀνταῦθα ζητῶμεν εἴτε βιαίως ἐζυμωμένα φησὶ γεγενημένα
<span class="lb" data-page="16.660" data-line="12" id="l16.660.12"></span>τὰ οὖρα, τὸ βιαίως ἀντὶ τοῦ σφοδρῶς εἰπὼν, εἴτε προσυπακοῦσαι
<span class="lb" data-page="16.660" data-line="13" id="l16.660.13"></span>δεῖ τὸ βιαίως τῷ οὐρούμενα, δηλοῦντος αὐτοῦ τὸ
<span class="lb" data-page="16.660" data-line="14" id="l16.660.14"></span>μόγις καὶ μετὰ βίας οὐρεῖν. ἀλλὰ καὶ τὰ ἐζυμωμένα κατὰ
<span class="lb" data-page="16.660" data-line="15" id="l16.660.15"></span>τὸν λόγον εἴρηται, μήτε κατὰ τὸ προγνωστικὸν γεγραμμένα
<span class="lb" data-page="16.660" data-line="16" id="l16.660.16"></span>μήτε ἐν τοῖς τῶν ἐπιδημιῶν, εἴθ’ ὅταν ἅπαντα διεξέλθωμεν,
<span class="lb" data-page="16.660" data-line="17" id="l16.660.17"></span>οὐδὲν ἡμῖν ἐστι πλέον. ὅμως δ’ οὖν, ἐπειδὴ κατέστημεν
<span class="lb" data-page="16.660" data-line="18" id="l16.660.18"></span>ἐπὶ τὸ σαφηνίζειν αὐτὰ καὶ περὶ κῶν ἐζυμωμένων εἴπωμεν.
<span class="pb" data-page="16.661" id="p16.661"></span>
<span class="lb" data-page="16.661" data-line="1" id="l16.661.1"></span>ὅταν τοίνυν κατὰ τῆς γῆς ὄξος ἐκχυθῇ δριμὺ, πνευματούμενον
<span class="lb" data-page="16.661" data-line="2" id="l16.661.2"></span>αὐτίκα, συναναφέρει τινὰ τῆς γῆς αὐτῆς μόρια καὶ
<span class="lb" data-page="16.661" data-line="3" id="l16.661.3"></span>γίνεταί τι σύνθετον ἔκ τε τῆς γεώδους οὐσίας καὶ τῆς ὑγρᾶς
<span class="lb" data-page="16.661" data-line="4" id="l16.661.4"></span>τοῦ ὄξους καὶ τοῦ γεννηθέντος ἀτμώδους πνεύματος. ὅμοιον
<span class="lb" data-page="16.661" data-line="5" id="l16.661.5"></span>δ’ αὐτῷ συμβαίνει, κἀπειδὰν καὶ μέλαινα χολὴ κατὰ τῆς
<span class="lb" data-page="16.661" data-line="6" id="l16.661.6"></span>γῆς ἐκχυθῇ καὶ σαφῶς γε φαίνεται πνευματώδης τις κίνησις
<span class="lb" data-page="16.661" data-line="7" id="l16.661.7"></span>ἐπ’ ἀμφοτέροις γινομένη παραπλησία τῇ κατὰ τὸ
<span class="lb" data-page="16.661" data-line="8" id="l16.661.8"></span>ζέον γλεῦκος. ὅμοιον δέ τούτοις κἀπὶ τῶν ἐζυμωμένων ἄρτων
<span class="lb" data-page="16.661" data-line="9" id="l16.661.9"></span>ὁσημέραι φαίνεται γινόμενον. ὅταν γὰρ ἀναμίξαντες
<span class="lb" data-page="16.661" data-line="10" id="l16.661.10"></span>ὕδατι τὸ τῶν πυρῶν ἄλευρον μίξαντες αὐτῷ καὶ τὴν ζύμην
<span class="lb" data-page="16.661" data-line="11" id="l16.661.11"></span>ἐῶσι διαφυσηθῆναι μετρίως, ἡ ζύμωσις φαίνεται γιγνομένη,
<span class="lb" data-page="16.661" data-line="12" id="l16.661.12"></span>χεομένης τε ἅμα καὶ πνευματουμένης τῆς ζυμουμένης οὐσίας.
<span class="lb" data-page="16.661" data-line="13" id="l16.661.13"></span>ὥστε καὶ τὰ ζυμούμενα τῶν οὔρων πάντως πάχος
<span class="lb" data-page="16.661" data-line="14" id="l16.661.14"></span>μὲν ἔχειν χρὴ ἀξιόλογον, εἶτα τούτου βραχεῖάν τινα ζέσιν
<span class="lb" data-page="16.661" data-line="15" id="l16.661.15"></span>ἐν ταὐτῷ καὶ κίνησιν λαβὸν τὸ πνευματῶδες, μείζονα τὸν
<span class="lb" data-page="16.661" data-line="16" id="l16.661.16"></span>ὄγκον ἔχειν, οὗ κατὰ τὴν ἔκκρισιν εἶχεν. οὖρα δὲ ὅτι τοιαῦτα
<span class="lb" data-page="16.661" data-line="17" id="l16.661.17"></span>γίνεται, τῶν ὠμῶν χυμῶν ταραχωδῶς κινουμένων, ἐν
<span class="lb" data-page="16.661" data-line="18" id="l16.661.18"></span>τοῖς περὶ κρίσεων ἐμάθομεν. ὁ δ’ αὖ προῤῥηθεὶς ἄῤῥωστος
<span class="pb" data-page="16.662" id="p16.662"></span>
<span class="lb" data-page="16.662" data-line="1" id="l16.662.1"></span>μετ’ οὐ πολὺ ἴσως ἐξαίφνης τελευτήσας ζήτησιν αὐτῷ παρέσχεν
<span class="lb" data-page="16.662" data-line="2" id="l16.662.2"></span>εἴτε πάνιας χρὴ τοὺς οὕτως ἔχοντας ἐξαίφνης φάναι
<span class="lb" data-page="16.662" data-line="3" id="l16.662.3"></span>τελευτᾶν εἴτε μή. πρόδηλον δὲ καὶ ὅπως ἡμᾶς ἀποκρίνασθαι
<span class="lb" data-page="16.662" data-line="4" id="l16.662.4"></span>προσήκει τοῖς οὕτως ἐρωτῶσιν, ὡς ὁ γράψας εἶπεν,
<span class="lb" data-page="16.662" data-line="5" id="l16.662.5"></span>ἆρά γε ἐξαίφνης οὗτοί γε τελευτῶσιν; ἀποκρινόμεθα γὰρ
<span class="lb" data-page="16.662" data-line="6" id="l16.662.6"></span>ὡς εἰκάσαι μέν ἐστιν ἀποθανεῖν ἐξαίφνης αὐτὸν πνιγέντα.
<span class="lb" data-page="16.662" data-line="7" id="l16.662.7"></span>τοῦτο γὰρ ἐκ τοῦ ἄσθματος δηλοῦται. τίς δ’ ἦν ἡ διάθεσις,
<span class="lb" data-page="16.662" data-line="8" id="l16.662.8"></span>ἐφ’ οὗ τοῦτο γίνεται τὸ σύμπτωμα, μαντείας δεῖσθαι
<span class="lb" data-page="16.662" data-line="9" id="l16.662.9"></span>μηδὲν εἰπόντος αὐτοῦ συγγραφέως. <span class="milestone ed2page" data-n="8.749" data-unit="ed2page" id="ed2page.8.749"></span>καὶ γὰρ ὑπό
<span class="lb" data-page="16.662" data-line="10" id="l16.662.10"></span>τε πνεύματος καὶ φλέγματος κατενεχθέντος πολλοῦ διὰ τῆς
<span class="lb" data-page="16.662" data-line="11" id="l16.662.11"></span>τραχείας ἀρτηρίας ἐκ κεφαλῆς εἰς τὰ τοῦ πνεύμονος βρογχία
<span class="lb" data-page="16.662" data-line="12" id="l16.662.12"></span>καὶ μεταστάσεως εἰς αὐτὰ γενομένης ἐκ πλευρίτιδος, διά
<span class="lb" data-page="16.662" data-line="13" id="l16.662.13"></span>τε πάθος ἕτερον, πύου πολλοῦ τὴν μεταξὺ χώραν τῶν δυοῖν
<span class="lb" data-page="16.662" data-line="14" id="l16.662.14"></span>καταλαβόντος ὀργάνων, ἀσθματώδης ὀξεῖα γίνεται δύσπνοια,
<span class="lb" data-page="16.662" data-line="15" id="l16.662.15"></span>πυκνουμένης τε πάνυ τῆς ἀναπνοῆς καὶ τοῦ θώρακος ἐπὶ
<span class="lb" data-page="16.662" data-line="16" id="l16.662.16"></span>πολὺ διαστελλομένου. ὅταν οὖν τοιοῦτον γένηται δυσπνοίας
<span class="lb" data-page="16.662" data-line="17" id="l16.662.17"></span>εἶδος, ἐρυθρὸν εἰκότως ἀποτελεῖται τὸ πρόσωπον. ὅπου
<span class="lb" data-page="16.662" data-line="18" id="l16.662.18"></span>δὲ καὶ κεφαλαλγία σύνεστιν, οὐδὲν θαυμαστὸν ἐξέρυθρον
<span class="pb" data-page="16.663" id="p16.663"></span>
<span class="lb" data-page="16.663" data-line="1" id="l16.663.1"></span>αὐτὸν γενέσθαι. πᾶσαι γὰρ αἱ κατὰ τὰ τοιαῦτα νοσήματα
<span class="lb" data-page="16.663" data-line="2" id="l16.663.2"></span>κεφαλαλγίαι μετὰ θερμασίας πολλῆς εἰώθασι γίγνεσθαι.
</p>
<span class="lb rule" data-page="16.663" data-line="3" id="l16.663.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.80">
<span class="pb page1" data-page="16.666" id="p16.666"></span>
<span class="milestone ed1page page1" data-n="5.193" data-unit="ed1page" id="ed1page.5.193"></span>
<span class="milestone ed2page page1" data-n="8.750" data-unit="ed2page" id="ed2page.8.750"></span>
<span class="lb head" data-page="16.666" data-line="14" id="l16.666.14"></span>
            <blockquote class="quote lemma">
<span class="lb" data-page="16.666" data-line="15" id="l16.666.15"></span>Ἀπὸ κοιλίης λεπτὰ μὴ αἰσθανομένῳ διιέναι, ἐόντι παρ’
<span class="lb" data-page="16.666" data-line="16" id="l16.666.16"></span>ἑωυτῷ κακὸν, οἷον τῷ ἡπατικῷ.
</blockquote>
<span class="lb rule" data-page="16.666" data-line="17" id="l16.666.17"></span>
            <p>
<span class="lb" data-page="16.666" data-line="18" id="l16.666.18"></span>Καλῶς ἐποίησεν αὐτὸς προσθεὶς οἷον τῷ ἡπατικῷ. καὶ
<span class="lb" data-page="16.666" data-line="19" id="l16.666.19"></span>γὰρ ἡμεῖς ἱστορήσαμεν ἐνίοις τῶν ἡπατικῶν ἄδηκτα διαχωρήματα
<span class="pb" data-page="16.667" id="p16.667"></span>
<span class="lb" data-page="16.667" data-line="1" id="l16.667.1"></span>λεπτὰ γιγνόμενα, καίτοι δακνόντων ὡς τὸ πολὺ
<span class="lb" data-page="16.667" data-line="2" id="l16.667.2"></span>τῶν τοιούτων διαχωρημάτων. ἔοικεν οὖν ἐπ’ αὐτῶν ἢ μὴ
<span class="lb" data-page="16.667" data-line="3" id="l16.667.3"></span>γεννᾶσθαι χολώδεις χυμοὺς, ἀῤῥωστίᾳ τῆς ἐν ἥπατι θερμασίας
<span class="lb" data-page="16.667" data-line="4" id="l16.667.4"></span>ἢ μὴ καταῤῥεῖν εἰς τὰ ἔντερα. ἐὰν δὲ κυρίως
<span class="lb" data-page="16.667" data-line="5" id="l16.667.5"></span>ἀκούσωμεν τοῦ μὴ αἰσθανομένῳ καὶ φῶμεν ἐπὶ τῶν ἀπροαιρέτως
<span class="lb" data-page="16.667" data-line="6" id="l16.667.6"></span>ἐκκρινομένων τὸν λόγον αὐτοῦ γεγονέναι νῦν οὐ
<span class="lb" data-page="16.667" data-line="7" id="l16.667.7"></span>περὶ τῶν ἀδήκτων, ἄτοπόν τι συμβήσεται. κατὰ διττὸν
<span class="lb" data-page="16.667" data-line="8" id="l16.667.8"></span>γὰρ τρόπον ἀπροαιρέτως ἐκκρινόντων ἢ διὰ τὸ τὴν γνώμην
<span class="lb" data-page="16.667" data-line="9" id="l16.667.9"></span>νοσεῖν ἢ δι’ ἀναισθησίαν τῶν μορίων, δι’ ὧν ἡ ἔκκρισις
<span class="lb" data-page="16.667" data-line="10" id="l16.667.10"></span>γίγνεται. τὸ μὲν μὴ νοσεῖν τὴν γνώμην αὐτὸς ἐδήλωσεν
<span class="lb" data-page="16.667" data-line="11" id="l16.667.11"></span>εἰπὼν, ἐόντι παρ’ ἑαυτῷ, τουτέστι κατανοοῦντι
<span class="lb" data-page="16.667" data-line="12" id="l16.667.12"></span><span class="milestone ed2page" data-n="8.751" data-unit="ed2page" id="ed2page.8.751"></span>καὶ σωφρονοῦντι. τὸ δ’ ὑπόλοιπον οὐ πιθανὸν ὑπολαβεῖν·
<span class="lb" data-page="16.667" data-line="13" id="l16.667.13"></span>μάτην γὰρ ἔσται κατὰ τὸν λόγον εἰπὼν, ἐπὶ τῶν διαχωρημάτων
<span class="lb" data-page="16.667" data-line="14" id="l16.667.14"></span>τὰ λεπτὰ τῶν ἀναισθήτων μορίων ἐπὶ πᾶσι τοῖς
<span class="lb" data-page="16.667" data-line="15" id="l16.667.15"></span>διεξερχομένοις αὐτῶν, ἀναισθήτως ἐχόντων, οὐδ’ ἑνός τε
<span class="lb" data-page="16.667" data-line="16" id="l16.667.16"></span>συμπτώματος ἄλλου γεγραμμένου κατὰ τὴν ῥῆσιν, ὃ δύναται
<span class="lb" data-page="16.667" data-line="17" id="l16.667.17"></span>νεύρων ἐνδείξασθαι πάθος. τὸ γὰρ οἷον τῷ ἡπατικῷ, τοῖς
<span class="lb" data-page="16.667" data-line="18" id="l16.667.18"></span>μὲν ἄλλοις λεπτοῖς διαχωρήμασιν ἐζεῦχθαι δύναται νεύρων
<span class="pb" data-page="16.668" id="p16.668"></span>
<span class="lb" data-page="16.668" data-line="1" id="l16.668.1"></span>ἐπενεγκεῖν βλάβην κατὰ συμπάθειαν οὐ δύναται διὰ τὸ μόνον
<span class="lb" data-page="16.668" data-line="2" id="l16.668.2"></span>ἐγκεφάλῳ τε καὶ νωτιαίῳ τὰς τῶν νεύρων ἀποφύσεις
<span class="lb" data-page="16.668" data-line="3" id="l16.668.3"></span>ὁρᾶσθαι συμπασχούσας. ἥπατι γὰρ οὐκ οἴδαμεν ἑπομένην
<span class="lb" data-page="16.668" data-line="4" id="l16.668.4"></span>τὴν τοιαύτην συμπάθειαν, οὔτε ἡ φύσις ἐνδείκνυται τοῦ
<span class="lb" data-page="16.668" data-line="5" id="l16.668.5"></span>σπλάγχνου νεύρων ἐλαχίστων μετέχοντος.
</p>
<span class="lb rule" data-page="16.668" data-line="6" id="l16.668.6"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.81">
<span class="pb page1" data-page="16.668" id="p16.668"></span>
<span class="milestone ed1page page1" data-n="5.193" data-unit="ed1page" id="ed1page.5.193"></span>
<span class="milestone ed2page page1" data-n="8.751" data-unit="ed2page" id="ed2page.8.751"></span>
<span class="lb head" data-page="16.668" data-line="7" id="l16.668.7"></span>
            <blockquote class="quote lemma">
<span class="lb" data-page="16.668" data-line="8" id="l16.668.8"></span>Τὰ μικρὰ ἐμέσματα χολώδεα κακὸν, ἄλλως τε καὶ ἢν ἐπαγρυπνήσωσι·
<span class="lb" data-page="16.668" data-line="9" id="l16.668.9"></span>μυκτὴρ ἐν τουτέοισιν ἀποστάζων ὀλέθριον.
</blockquote>
<span class="lb rule" data-page="16.668" data-line="10" id="l16.668.10"></span>
            <p>
<span class="lb" data-page="16.668" data-line="11" id="l16.668.11"></span>Ἐπὶ τῶν νοσούντων ἕν τι καὶ τοῦτο τῶν καθόλου μοχθηρῶν
<span class="lb" data-page="16.668" data-line="12" id="l16.668.12"></span>ἐστι σημείων, ἀποκρίνεσθαι σμικρὰ εἶθ’ αἷμα διὰ
<span class="lb" data-page="16.668" data-line="13" id="l16.668.13"></span>μυκτήρων εἴτε κάτω διὰ τῆς γαστρὸς εἴτε δι’ ἐμέτων ὁτιοῦν
<span class="lb" data-page="16.668" data-line="14" id="l16.668.14"></span>περίττωμα. ταὐτὸ δὲ τοῦτο κἀπὶ τῶν ἱδρώτων ἐστὶ καὶ
<span class="lb" data-page="16.668" data-line="15" id="l16.668.15"></span>τῶν διὰ μήτρας ἐκκρινομένων. οὐδὲν γὰρ τῶν κρισίμων
<span class="lb" data-page="16.668" data-line="16" id="l16.668.16"></span>σμικρὸν ἐκκρίνεσθαι προσῆκεν, ἀλλὰ πάντα τὰ οὕτω κενούμενα
<span class="lb" data-page="16.668" data-line="17" id="l16.668.17"></span>δυοῖν θάτερον, ἢ μὴ στεγόμενα, διὰ τὸ πλῆθος ἀποχεῖται
<span class="pb" data-page="16.669" id="p16.669"></span>
<span class="lb" data-page="16.669" data-line="1" id="l16.669.1"></span>τῶν πεπονθότων μορίων ἢ τῆς φύσεως ἀσθένειαν
<span class="lb" data-page="16.669" data-line="2" id="l16.669.2"></span>ἐνδείκνυται, προελομένης μὲν ἐκκρῖναι τὰ περιττὰ, μὴ δυνηθείσης
<span class="lb" data-page="16.669" data-line="3" id="l16.669.3"></span>δέ. τοῦτο οὖν καθόλου γινώσκοντας ἐχρῆν τὰ κατὰ
<span class="lb" data-page="16.669" data-line="4" id="l16.669.4"></span>μέρος ἐξ αὐτῶν ἐξευρίσκειν καὶ τοῦτ’ ἔστι τὸ νῦν εἰρημένον
<span class="lb" data-page="16.669" data-line="5" id="l16.669.5"></span>ἐπὶ τῶν χολωδῶν. πρόσκειται δ’ αὐτῷ τῶν ἰδίων γνωρισμάτων
<span class="lb" data-page="16.669" data-line="6" id="l16.669.6"></span>ἡ ἀγρυπνία, χολώδεσι μὲν ἑπομένη χυμοῖς, φλεγματώδεσι
<span class="lb" data-page="16.669" data-line="7" id="l16.669.7"></span>δ’ οὐχ ἑπομένη. καταφοραὶ γὰρ ἐπὶ τῶν τοιούτων,
<span class="lb" data-page="16.669" data-line="8" id="l16.669.8"></span>οὐκ ἀγρυπνίαι γίνονται. καὶ τοίνυν ὅταν μὲν ὀλίγον
<span class="lb" data-page="16.669" data-line="9" id="l16.669.9"></span>ἐμῆταί τε φλεγματῶδες, μακρότερον δὲ καὶ βραδύτερον τοῦ
<span class="lb" data-page="16.669" data-line="10" id="l16.669.10"></span>συνήθους ὑπνοῦντες φαίνωνται, τῶν καταφορικῶν τι νοσημάτων
<span class="lb" data-page="16.669" data-line="11" id="l16.669.11"></span>προσδόκα, μεμνημένος τοῦδε τοῦ ἀφορισμοῦ, ὕπνος,
<span class="lb" data-page="16.669" data-line="12" id="l16.669.12"></span>ἀγρυπνίη, ἀμφότερα μᾶλλον τοῦ μετρίου γιγνόμενα κακόν.
</p>
<span class="lb rule" data-page="16.669" data-line="13" id="l16.669.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.84">
<span class="pb page1" data-page="16.672" id="p16.672"></span>
<span class="milestone ed1page page1" data-n="5.194" data-unit="ed1page" id="ed1page.5.194"></span>
<span class="milestone ed2page page1" data-n="8.752" data-unit="ed2page" id="ed2page.8.752"></span>
<span class="lb head" data-page="16.672" data-line="4" id="l16.672.4"></span>
            <blockquote class="quote lemma">
<span class="lb" data-page="16.672" data-line="5" id="l16.672.5"></span>Τὰ ἐξαίφνης ἀποπληκτικὰ λελυμένως ἐπιπυρετήναντι χρονίως
<span class="lb" data-page="16.672" data-line="6" id="l16.672.6"></span>ὀλέθρια, οἷόν τι ἐπεπόνθη ὁ Νουμηνίου υἱός.
</blockquote>
<span class="lb rule" data-page="16.672" data-line="7" id="l16.672.7"></span>
            <p>
<span class="lb" data-page="16.672" data-line="8" id="l16.672.8"></span>Κἀνταῦθα μὲν ἐδήλωσεν εἰπὼν ἑαυτὸν ἐπὶ καθολικὴν
<span class="lb" data-page="16.672" data-line="9" id="l16.672.9"></span>ἀπόφανσιν ἀφικνούμενον ἐξ ἑνὸς ἀῤῥώστου, μετὰ τοῦ καὶ
<span class="lb" data-page="16.672" data-line="10" id="l16.672.10"></span>τῶν συνήθων τι περὶ τὴν λέξιν πρᾶξαι. τὸ γὰρ ἐπιπυρετήναντι
<span class="lb" data-page="16.672" data-line="11" id="l16.672.11"></span>λελυμένως εἶπεν, ἀφίστασθαι προῃρημένος τῶν κυρίων
<span class="lb" data-page="16.672" data-line="12" id="l16.672.12"></span>ὀνομάτων, ἵνα ἔχωσιν ὕλην οἱ σοφισταὶ περιέργων
<span class="lb" data-page="16.672" data-line="13" id="l16.672.13"></span>ἐξηγήσεων. ἀμέλει καὶ νῦν ἔνιοι μὲν ἐπὶ τῶν ἀποπληκτικῶν
<span class="lb" data-page="16.672" data-line="14" id="l16.672.14"></span>ἀκούουσι τὸ λελυμένως ἀντὶ τοῦ μετρίως, ἔνιοι δὲ ἐπὶ
<span class="lb" data-page="16.672" data-line="15" id="l16.672.15"></span>τὰς ἰδίως παραπληγίας λεγομένας μεταφέρουσιν, ἐφ’ αἷς εἰς
<span class="lb" data-page="16.672" data-line="16" id="l16.672.16"></span>ἀκινησίαν καὶ ἀναισθησίαν μορίων τινῶν κατασκήπτει τὸ
<span class="lb" data-page="16.672" data-line="17" id="l16.672.17"></span>νόσημα. ταύτας μὲν γὰρ καὶ νῦν βούλονται ἀποπληγίας
<span class="lb" data-page="16.672" data-line="18" id="l16.672.18"></span>εἰρηκέναι, καταχρησάμενον αὐταῖς. <span class="milestone ed2page" data-n="8.753" data-unit="ed2page" id="ed2page.8.753"></span>εἶτα διττῶς
<span class="pb" data-page="16.673" id="p16.673"></span>
<span class="lb" data-page="16.673" data-line="1" id="l16.673.1"></span>αὐτῶν γιγνομένων, ὡς Ἐρασίστρατος ἐν τοῖς περὶ παραλύσεως
<span class="lb" data-page="16.673" data-line="2" id="l16.673.2"></span>εἶπεν, αἱ μὲν γὰρ συνάγουσι καὶ συντείνουσιν, αἱ δὲ
<span class="lb" data-page="16.673" data-line="3" id="l16.673.3"></span>ἐκλύουσί τε καὶ χαλῶσι τὰς διαρθρώσεις, εἰρῆσθαί φασι
<span class="lb" data-page="16.673" data-line="4" id="l16.673.4"></span>νῦν ὑπ’ αὐτοῦ τὸ κατ’ ἔκλυσίν τε καὶ χάλασιν τῶν νευρωδῶν
<span class="lb" data-page="16.673" data-line="5" id="l16.673.5"></span>σωμάτων εἶδος τῆς παραπληγίας. ἀλλ’ ἐπί γε τῶν
<span class="lb" data-page="16.673" data-line="6" id="l16.673.6"></span>τοιούτων ἁπάντων παθῶν, ὅσα τοῦ νευρώδους ἐστὶ γένους,
<span class="lb" data-page="16.673" data-line="7" id="l16.673.7"></span>ὅταν ὑπὸ ψυχρῶν τε καὶ φλεγματικῶν γένηται χυμῶν,
<span class="lb" data-page="16.673" data-line="8" id="l16.673.8"></span>ὥσπερ αἵ τε ἀποπληξίαι καὶ αἱ παραπληγίαι, πυρετὸς ἐπιγινόμενος
<span class="lb" data-page="16.673" data-line="9" id="l16.673.9"></span>θερμὸς, οὐ σμικρὸν γίνεται βοήθημα. τὰ γοῦν
<span class="lb" data-page="16.673" data-line="10" id="l16.673.10"></span>ἐν ἀφορισμοῖς εἰρημένα ἐνταῦθα ἡμᾶς διδάσκει. τό γε
<span class="lb" data-page="16.673" data-line="11" id="l16.673.11"></span>πυρετὸν ἐπὶ σπασμῷ βέλτιον γενέσθαι ἢ σπασμὸν ἐπὶ πυρετῷ
<span class="lb" data-page="16.673" data-line="12" id="l16.673.12"></span>καὶ τὸ ἢν μεθύων ἐξαίφνης ἄφωνός τις γένηται, σπασθεὶς
<span class="lb" data-page="16.673" data-line="13" id="l16.673.13"></span>ἀποθνήσκει, ἢν μὴ πυρετὸς ἐπιλάβοι ἢ εἰς τὴν ὥρην
<span class="lb" data-page="16.673" data-line="14" id="l16.673.14"></span>ἐλθὼν καθ’ ἣν αἱ κραιπάλαι λύονται φθέγξηται. συνέβη
<span class="lb" data-page="16.673" data-line="15" id="l16.673.15"></span>τοιγαροῦν, ὡς ἡ ῥῆσις ἐνδείκνυται, τῷ τοῦ Νουμηνίου υἱῷ
<span class="lb" data-page="16.673" data-line="16" id="l16.673.16"></span>γενομένης ἀποπληξίας οὐκ ὀξὺν καὶ θερμὸν, ἀλλὰ βληχρὸν
<span class="lb" data-page="16.673" data-line="17" id="l16.673.17"></span>καὶ χρόνιον ἀκολουθήσαντα πυρετὸν μηδὲν ὠφελῆσαι.
</p>
<span class="lb rule" data-page="16.673" data-line="18" id="l16.673.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.85">
<span class="pb page1" data-page="16.674" id="p16.674"></span>
<span class="milestone ed1page page1" data-n="5.194" data-unit="ed1page" id="ed1page.5.194"></span>
<span class="milestone ed2page page1" data-n="8.753" data-unit="ed2page" id="ed2page.8.753"></span>
<span class="lb head" data-page="16.674" data-line="1" id="l16.674.1"></span>
            <blockquote class="quote lemma">
<span class="lb" data-page="16.674" data-line="2" id="l16.674.2"></span>Ἐξ ὀσφύος ἀλγήματος ἀναδρομαὶ εἰς καρδίην πυρετώδεες,
<span class="lb" data-page="16.674" data-line="3" id="l16.674.3"></span>φρικώδεες, ἀνεμοῦσαι ὑδατώδεα, λεπτὰ, πλέονα, παρενεχθεῖσαι,
<span class="lb" data-page="16.674" data-line="4" id="l16.674.4"></span>ἄφωνοι, ἐμέσασαι μέλανα τελευτῶσιν.
</blockquote>
<span class="lb rule" data-page="16.674" data-line="5" id="l16.674.5"></span>
            <p>
<span class="lb" data-page="16.674" data-line="6" id="l16.674.6"></span>Ἤθροισται κἀνταῦθα συμπτώματα πολλὰ μοχθηρὰ
<span class="lb" data-page="16.674" data-line="7" id="l16.674.7"></span>μετὰ τοῦ καὶ τὴν ἑρμηνείαν εἶναι κακόζηλον. αἱ γὰρ ἀναδρομαὶ,
<span class="lb" data-page="16.674" data-line="8" id="l16.674.8"></span>φησὶν, ἐμέσασαί τε καὶ παρενεχθεῖσαι, δέον αὐτοὺς
<span class="lb" data-page="16.674" data-line="9" id="l16.674.9"></span>ἐμέσαντάς τε καὶ παρενεχθέντας εἰπεῖν. ἀλλὰ σύ γε καὶ
<span class="lb" data-page="16.674" data-line="10" id="l16.674.10"></span>τῶν συμπτωμάτων ἑκάστου τὴν δύναμιν εἰδὼς, οὐ χαλεπῶς
<span class="lb" data-page="16.674" data-line="11" id="l16.674.11"></span>εὑρήσεις εἰς ὅσον ὁ κάμνων ἥκει κινδύνου. τοῦτο δ’ ἐπὶ
<span class="lb" data-page="16.674" data-line="12" id="l16.674.12"></span>τέλει τοῦ προγνωστικοῦ παραινέσας ὁ Ἱπποκράτης ἠρκέσθη.
</p>
<span class="lb rule" data-page="16.674" data-line="13" id="l16.674.13"></span>
          </article>

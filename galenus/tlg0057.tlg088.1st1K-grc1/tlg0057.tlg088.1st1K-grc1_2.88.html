<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.88">
<span class="pb page1" data-page="16.675" id="p16.675"></span>
<span class="milestone ed1page page1" data-n="5.194" data-unit="ed1page" id="ed1page.5.194"></span>
<span class="milestone ed2page page1" data-n="8.754" data-unit="ed2page" id="ed2page.8.754"></span>
<span class="lb head" data-page="16.675" data-line="15" id="l16.675.15"></span>
            <blockquote class="quote lemma">
<span class="lb" data-page="16.675" data-line="16" id="l16.675.16"></span>Φάρυγξ ἐπώδυνος ἰσχνὴ, μετὰ δυσφορίης, πνιγώδης, ὀλεθρίη
<span class="lb" data-page="16.675" data-line="17" id="l16.675.17"></span>ὀξέως.
</blockquote>
<span class="lb rule" data-page="16.675" data-line="18" id="l16.675.18"></span>
            <span class="pb" data-page="16.676" id="p16.676"></span>
            <p>
<span class="lb" data-page="16.676" data-line="1" id="l16.676.1"></span>Ἀναμνήσθητι τῆς ἐν τῷ προγνωστικῷ ῥήσεως, ἧς ἡ
<span class="lb" data-page="16.676" data-line="2" id="l16.676.2"></span>ἀρχὴ, αἱ δὲ κυνάγχαι δεινόταται μέν εἰσι καὶ τάχιστα ἀναιροῦσαι,
<span class="lb" data-page="16.676" data-line="3" id="l16.676.3"></span>ὅσαι μήτ’ ἐν τῇ φάρυγγι μηδὲν ἔκδηλον ἐμποιέουσι
<span class="lb" data-page="16.676" data-line="4" id="l16.676.4"></span>μήτ’ ἐν τῷ αὐχένι, πλεῖστόν τε πόνον παρέχουσι καὶ ὀρθόπνοιαν·
<span class="lb" data-page="16.676" data-line="5" id="l16.676.5"></span>ἔνθα σοι καὶ παραβάλλειν ἔξεστιν ἑρμηνείαν ἐπιστήμονος
<span class="lb" data-page="16.676" data-line="6" id="l16.676.6"></span>ἀνδρὸς ὧν λέγει πραγμάτων, τῇ τοῦ πλανωμένου
<span class="lb" data-page="16.676" data-line="7" id="l16.676.7"></span>κατὰ τὰς συνδρομὰς ἀδυναμίᾳ τοῦ πρὸς τὸ καθόλου ποιεῖσθαι
<span class="lb" data-page="16.676" data-line="8" id="l16.676.8"></span>τὴν συναγωγήν. ὁ μὲν γὰρ Ἱπποκράτης τό τε τοῦ
<span class="lb" data-page="16.676" data-line="9" id="l16.676.9"></span>πάθους ὄνομα προεῖπε καὶ τὰς διαφορὰς ἁπάσας ἐφεξῆς
<span class="lb" data-page="16.676" data-line="10" id="l16.676.10"></span>εἶπεν, ἀρξάμενος ἀπὸ τῆς χαλεπωτάτης αὐτῶν, ἧς νῦν παρέγραψα
<span class="lb" data-page="16.676" data-line="11" id="l16.676.11"></span>τὴν ῥῆσιν. ὁ δὲ τοῦτο τὸ βιβλίον γράψας πρῶτον
<span class="lb" data-page="16.676" data-line="12" id="l16.676.12"></span>μὲν ἥμαρτεν εἰπὼν τὴν φάρυγγα πνιγώδη, δέον τὴν
<span class="lb" data-page="16.676" data-line="13" id="l16.676.13"></span><span class="milestone ed1page" data-n="5.195" data-unit="ed1page" id="ed1page.5.195"></span>κυνάγχην. οὐδὲ γὰρ τοῦτ’ ἔστιν εἰπεῖν ὡς ἀντὶ τοῦ
<span class="lb" data-page="16.676" data-line="14" id="l16.676.14"></span>πάθους τῷ πεπονθότι μορίῳ κατεχρήσατο. τὴν ἀρχὴν γὰρ
<span class="lb" data-page="16.676" data-line="15" id="l16.676.15"></span>οὐδὲ πέπονθέ τι τοῖς οὕτως ἔχουσι φάρυγξ, ὡς Ἱπποκράτης
<span class="lb" data-page="16.676" data-line="16" id="l16.676.16"></span>ἐδήλωσε, δεινοτάτας εἰπὼν εἶναι κυνάγχας, ὅσαι μήτε
<span class="lb" data-page="16.676" data-line="17" id="l16.676.17"></span>ἐν τῇ φάρυγγι εὔδηλον μηδὲν ποιοῦσι μήτ’ ἐν τῷ αὐχένι.
<span class="pb" data-page="16.677" id="p16.677"></span>
<span class="lb" data-page="16.677" data-line="1" id="l16.677.1"></span>ὁ δὲ τὸ προῤῥητικὸν τοῦτο γράψας ἔφη, φάρυγξ ἐπώδυνος
<span class="lb" data-page="16.677" data-line="2" id="l16.677.2"></span>ἰσχνή. τὸ γὰρ ἰσχνὴ ταὐτὸν τῷ μηδὲν εὔδηλον ἔχειν δύναται.
<span class="lb" data-page="16.677" data-line="3" id="l16.677.3"></span>προσέθηκε δὲ οὗτος μάτην τὸ μετὰ δυσφορίας, ἐξ
<span class="lb" data-page="16.677" data-line="4" id="l16.677.4"></span>ἑτέρου γένους ὑπάρχον συμπτωμάτων, εἶτα καὶ τὸ πνιγώδης.
<span class="lb" data-page="16.677" data-line="5" id="l16.677.5"></span>ὁ μὲν τοῦτο τὸ βιβλίον γράψας ἀδιορίστως τε καὶ κοινῶς
<span class="lb" data-page="16.677" data-line="6" id="l16.677.6"></span>εἶπεν, ὁ Ἱπποκράτης δὲ οἰκείῳ τῆς διαφορᾶς ὀνόματι
<span class="lb" data-page="16.677" data-line="7" id="l16.677.7"></span>προσηγόρευσεν εἰπὼν ὀρθόπνοιαν ἐπιφέρειν αὐτήν. ὀνομάζει
<span class="lb" data-page="16.677" data-line="8" id="l16.677.8"></span>δὲ καὶ αὐτὸς καὶ ἄλλοι πάντες ὀρθόπνοιαν ἐκεῖνο τὸ
<span class="lb" data-page="16.677" data-line="9" id="l16.677.9"></span>τῆς δυσπνοίας εἶδος, ἐν ᾦ πνίγονται κατακείμενοι καὶ μόλις
<span class="lb" data-page="16.677" data-line="10" id="l16.677.10"></span>ἐξαρκοῦσιν ὄρθιον ἔχοντες τὸν θώρακα κατὰ μηδενὸς
<span class="lb" data-page="16.677" data-line="11" id="l16.677.11"></span>ἐρηρυσμένου μεταφρένου. κατασχιζομένης γὰρ εἰς τὸν πνεύμονα
<span class="lb" data-page="16.677" data-line="12" id="l16.677.12"></span>τῆς τραχείας ἀρτηρίας, τὴν ἀρχὴν ἀπὸ τοῦ λάρυγγος
<span class="lb" data-page="16.677" data-line="13" id="l16.677.13"></span>ἐχούσης, ὅταν μὲν ἀνατείνωμεν ὄρθιον τὸν θώρακα, σὺν
<span class="lb" data-page="16.677" data-line="14" id="l16.677.14"></span>τῷ τραχήλῳ τὴν τραχεῖαν ἀρτηρίαν ἐξευρύνεσθαι συμβαίνει
<span class="lb" data-page="16.677" data-line="15" id="l16.677.15"></span>καὶ τὰς ἐξ αὐτῆς ἀποφύσεις ἁπάσας τὰς εἰς τὸν πνεύμονα
<span class="lb" data-page="16.677" data-line="16" id="l16.677.16"></span>κατασχιζομένας εὐρύνεσθαι, κἀν τούτῳ τὴν ἔνδον αὐτῷ
<span class="lb" data-page="16.677" data-line="17" id="l16.677.17"></span>χώραν αὐξάνεσθαι. διὰ τοῦτο μὲν οὖν κἀπὶ τῆς περιπνευμονίας
<span class="lb" data-page="16.677" data-line="18" id="l16.677.18"></span>ἡ ὀρθόπνοια γίνεται κἀν τοῖς καλουμένοις ἀσθματικοῖς
<span class="pb" data-page="16.678" id="p16.678"></span>
<span class="lb" data-page="16.678" data-line="1" id="l16.678.1"></span>πάθεσι, δι’ αὐτὸ δὲ τοῦτο κἀπὶ τῆς χαλεπωτάτης
<span class="lb" data-page="16.678" data-line="2" id="l16.678.2"></span>κυνάγχης, ἐν ᾗ φλεγμαίνοντες οἱ τοῦ λάρυγγος ἔνδον μύες
<span class="lb" data-page="16.678" data-line="3" id="l16.678.3"></span>ἀποφράττουσι τὴν ὁδὸν τῆς ἀναπνοῆς. ἐπιτείνεται γὰρ καὶ
<span class="lb" data-page="16.678" data-line="4" id="l16.678.4"></span>τοῦτο τὸ πάθημα κατακειμένων, αὐξανομένης τῆς στενοχωρίας.
<span class="lb" data-page="16.678" data-line="5" id="l16.678.5"></span>ἀλλὰ καὶ τῆς ἄλλης κυνάγχης διαφορὰς ὁ Ἱπποκράτης
<span class="lb" data-page="16.678" data-line="6" id="l16.678.6"></span>ἔγραψεν ἐν τῷ προγνωστικῷ σαφέστατά τε καὶ ἀκριβέστατα
<span class="lb" data-page="16.678" data-line="7" id="l16.678.7"></span>κατ’ ἐκεῖνο τοῦ βιβλίου τὸ χωρίον, ἐν ᾧ καὶ ἡ ῥηθεῖσά
<span class="lb" data-page="16.678" data-line="8" id="l16.678.8"></span>μοι νῦν εἴρηται ῥῆσις. <span class="milestone ed2page" data-n="8.755" data-unit="ed2page" id="ed2page.8.755"></span>ἐν δὲ τῷ προῤῥητικῷ
<span class="lb" data-page="16.678" data-line="9" id="l16.678.9"></span>τούτῳ, καίτοι πολλάκις φάρυγγος μνημονεύσας ὁ γράψας
<span class="lb" data-page="16.678" data-line="10" id="l16.678.10"></span>τὸ βιβλίον, οὐδὲν ἡμᾶς σαφὲς οὐδὲ διηρθρωμένον
<span class="lb" data-page="16.678" data-line="11" id="l16.678.11"></span>ἐδίδαξε περὶ τῶν κατὰ ταῦτα παθῶν.
</p>
<span class="lb rule" data-page="16.678" data-line="12" id="l16.678.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.89">
<span class="pb page1" data-page="16.678" id="p16.678"></span>
<span class="milestone ed1page page1" data-n="5.195" data-unit="ed1page" id="ed1page.5.195"></span>
<span class="milestone ed2page page1" data-n="8.755" data-unit="ed2page" id="ed2page.8.755"></span>
<span class="lb head" data-page="16.678" data-line="13" id="l16.678.13"></span>
            <blockquote class="quote lemma">
<span class="lb" data-page="16.678" data-line="14" id="l16.678.14"></span>Οἷς πνεῦμα ἀνέλκεται, φωνὴ δὲ πνιγώδης, ὁ σπόνδυλος
<span class="lb" data-page="16.678" data-line="15" id="l16.678.15"></span>ἐγκάθηται, τουνέοισιν ἐπὶ τῶν τελευτῶν ὡς συσπῶντός
<span class="lb" data-page="16.678" data-line="16" id="l16.678.16"></span>τινος τὸ πνεῦμα γίνεται.
</blockquote>
<span class="lb rule" data-page="16.678" data-line="17" id="l16.678.17"></span>
            <span class="pb" data-page="16.679" id="p16.679"></span>
            <p>
<span class="lb" data-page="16.679" data-line="1" id="l16.679.1"></span>Περὶ δυσπνοίας ὑπομνήματα γέγραπταί μοι δεικνύντι
<span class="lb" data-page="16.679" data-line="2" id="l16.679.2"></span>πόσαι μὲν αἱ πᾶσαι διαφοραὶ κατ’ αὐτῶν εἰσιν ἑκάστην,
<span class="lb" data-page="16.679" data-line="3" id="l16.679.3"></span>τίνες δὲ αἰτίαι αἱ γεννῶσαι ἑκάστην, ὅ τί τε σημαίνειν πεφύκασιν.
<span class="lb" data-page="16.679" data-line="4" id="l16.679.4"></span>ἐπιδέδεικται δὲ διὰ τῶν αὐτῶν ὑπομνημάτων καὶ
<span class="lb" data-page="16.679" data-line="5" id="l16.679.5"></span>περὶ τῶν ὑφ’ Ἱπποκράτους εἰρημένων δυσπνοιῶν, ἐν τοῖς
<span class="lb" data-page="16.679" data-line="6" id="l16.679.6"></span>ὁμολογουμένοις αὐτοῦ γνησίοις βιβλίοις. οὔτ’ οὖν ἐγὼ διαφοράν
<span class="lb" data-page="16.679" data-line="7" id="l16.679.7"></span>τινα ἀνελκομένου πνεύματος εὗρον οὔτε παρ’ Ἱπποκράτους
<span class="lb" data-page="16.679" data-line="8" id="l16.679.8"></span>μαθὼν, ἐζήτουν οὖν ἥντινά που λέγει τὴν δύσπνοιαν
<span class="lb" data-page="16.679" data-line="9" id="l16.679.9"></span>ταύτην ὁ γράψας τὸ βιβλίον τοῦτο. εἰσὶ μὲν οὖν
<span class="lb" data-page="16.679" data-line="10" id="l16.679.10"></span>καὶ ἄλλαι δύο γραφαὶ τῆς αὐτῆς λέξεως, ὦν ἡ μὲν σημαίνει
<span class="lb" data-page="16.679" data-line="11" id="l16.679.11"></span>ἑτέρας βραχὺ παραλλάττουσα κατὰ τὴν φωνὴν, οὐ μὴν
<span class="lb" data-page="16.679" data-line="12" id="l16.679.12"></span>τήν γε διάνοιαν ὑπαλλάττουσα. πρόσκειται γὰρ ἐν αὐτῇ
<span class="lb" data-page="16.679" data-line="13" id="l16.679.13"></span>κατὰ τὴν ἀνέλκεται φωνὴν τὸ ω γράμμα μετὰ τὰ πρῶτα
<span class="lb" data-page="16.679" data-line="14" id="l16.679.14"></span>δύο τό τε α καὶ τὸ ν, ὡς γενέσθαι τὴν λέξιν τοιάνδε· οἶς
<span class="lb" data-page="16.679" data-line="15" id="l16.679.15"></span>πνεῦμα ἄνω ἕλκεται· πολὺ δὲ ἀποχωρήσαντες ἔνιοι τῶν νεωτέρων
<span class="lb" data-page="16.679" data-line="16" id="l16.679.16"></span>ἀνέρχεται γράφουσιν, οὐδ’ ἑνὸς τῶν παλαιοτέρων
<span class="lb" data-page="16.679" data-line="17" id="l16.679.17"></span>ἐπισταμένου τὴν γραφήν. ταύτης μὲν οὖν τελευταῖον μνημονεύσω,
<span class="lb" data-page="16.679" data-line="18" id="l16.679.18"></span>περὶ προτέρας δὲ διασκεψόμεθα τὰ τῶν ὁμολογουμένων,
<span class="pb" data-page="16.680" id="p16.680"></span>
<span class="lb" data-page="16.680" data-line="1" id="l16.680.1"></span>εἰς ἃ οὐδὲν εἶρον οὐδ’ ἕνα πιθανὸν εἰπόντα, τινὰς
<span class="lb" data-page="16.680" data-line="2" id="l16.680.2"></span>δὲ καὶ μεμψαμένους ἄντικρυς, ὥσπερ καὶ τοὺς μεταγράψαντας
<span class="lb" data-page="16.680" data-line="3" id="l16.680.3"></span>εἰς τὴν ἀνέρχεται φωνήν. ὥσπερ γὰρ ἀβοηθήτων
<span class="lb" data-page="16.680" data-line="4" id="l16.680.4"></span>οὐσῶν τῶν προτέρων γραφῶν, ἐπὶ τὸ μεταγράφειν αὐτὰς
<span class="lb" data-page="16.680" data-line="5" id="l16.680.5"></span>ἀφίκοντο. δοκεῖ δέ μοι τὸ ἀνελκόμενον πνεῦμα τὸ ἄνω
<span class="lb" data-page="16.680" data-line="6" id="l16.680.6"></span>ἑλκόμενον λέγειν, ἐφ’ οὖ κατὰ τὸν ἔμπροσθεν λόγον ἔφην
<span class="lb" data-page="16.680" data-line="7" id="l16.680.7"></span>εἰρῆσθαι τό τε πρόχειρον καὶ τὸ μετέωρον, ὅταν τοῖς ἄνω
<span class="lb" data-page="16.680" data-line="8" id="l16.680.8"></span>μέρεσιν ὁ θώραξ μεγάλην ποιεῖ τὴν ἀναπνοὴν εἰσπνεόντων,
<span class="lb" data-page="16.680" data-line="9" id="l16.680.9"></span>ὡς φαίνεσθαι κινουμένας τὰς ὠμοπλάτας καὶ διὰ τί τὸν
<span class="lb" data-page="16.680" data-line="10" id="l16.680.10"></span>τρόπον τοῦτον ἀναπνέουσιν οἱ πνιγόμενοι πάντες ἐδήλωσα.
<span class="lb" data-page="16.680" data-line="11" id="l16.680.11"></span>καὶ μέντοι καὶ περὶ τῶν πνιγωδῶς ἐνοχλουμένων οὐ διὰ
<span class="lb" data-page="16.680" data-line="12" id="l16.680.12"></span>τὴν ἐν πνεύμονι στενοχωρίαν, οὔτε διὰ τὴν φλεγμονὴν τῶν
<span class="lb" data-page="16.680" data-line="13" id="l16.680.13"></span>ἐν τῷ λάρυγγι μυῶν, ἀλλὰ διὰ τὴν τῶν ἐπικειμένων μὲν τῷ
<span class="lb" data-page="16.680" data-line="14" id="l16.680.14"></span>λάρυγγι καὶ τῷ στομάχῳ, τοῖς πρόσω δὲ μέρεσι τῶν ῥαχιτῶν
<span class="lb" data-page="16.680" data-line="15" id="l16.680.15"></span>μυῶν ἐπιβεβλημένων ἔμπροσθέν τε καὶ κατ’ αὐτὸ
<span class="lb" data-page="16.680" data-line="16" id="l16.680.16"></span>τοῦτο τὸ προῤῥητικὸν βιβλίον εἴρηταί μοι καὶ δι’ ὦν ἐξηγησάμην
<span class="lb" data-page="16.680" data-line="17" id="l16.680.17"></span>τὸ δεύτερον βιβλίον τῶν ἐπιδημιῶν, ἔνθα φησίν·
<span class="lb" data-page="16.680" data-line="18" id="l16.680.18"></span>ἦν δὲ τῶν κυναγχικῶν τὰ παθήματα τοιάδε· τοῦ τραχήλου
<span class="pb" data-page="16.681" id="p16.681"></span>
<span class="lb" data-page="16.681" data-line="1" id="l16.681.1"></span>οἱ σπόνδυλοι εἴσω ἔῤῥεπον, τοῖσι μὲν ἐπὶ πλέον, τοῖσι δὲ
<span class="lb" data-page="16.681" data-line="2" id="l16.681.2"></span>ἐπ’ ἔλαττον. καὶ ἔξωθεν δ’ ἦν δῆλος ἐγκοίλως ἔχων ὁ
<span class="lb" data-page="16.681" data-line="3" id="l16.681.3"></span>τράχηλος καὶ ἤλγει ταῦτα ψαυόμενος. ἦν δὲ κατώτερόν
<span class="lb" data-page="16.681" data-line="4" id="l16.681.4"></span>τινι τοῦ ὀδόντος καλουμένου ὃ οὐχ ὁμοίως ὀξύ ἐστι. πρόδηλον
<span class="lb" data-page="16.681" data-line="5" id="l16.681.5"></span>δ’ ὅτι τὸν δεύτερον σπόνδυλον ὅλον ἀπὸ μέρους
<span class="lb" data-page="16.681" data-line="6" id="l16.681.6"></span>ὀδόντα κέκληκεν ἢ μόνην αὐτοῦ τὴν ἀπόφυσιν ἐκείνην, ἣν
<span class="lb" data-page="16.681" data-line="7" id="l16.681.7"></span>οἱ μὲν ὀδοντοειδῆ προσαγορεύουσιν, οἱ δὲ ἄντικρυς ὀδόντα,
<span class="lb" data-page="16.681" data-line="8" id="l16.681.8"></span>διότι παραπλήσιός πως φαίνεται τῷ καλουμένῳ κυνόδοντι.
<span class="lb" data-page="16.681" data-line="9" id="l16.681.9"></span>ἐπεὶ <span class="milestone ed2page" data-n="8.756" data-unit="ed2page" id="ed2page.8.756"></span>δὲ μετὰ τὸ εἰπεῖν, ἦν δὲ κατωτέρω τινὶ τοῦ
<span class="lb" data-page="16.681" data-line="10" id="l16.681.10"></span>ὀδόντος καλεομένου, προσέθηκεν ὃ οὐχ ὁμοίως ὀξύ ἐστιν,
<span class="lb" data-page="16.681" data-line="11" id="l16.681.11"></span>ἐδήλωσε κίνδυνον οὐχ ὁμοίως ἐπιφέρειν ὀξὺν ὁ γράψας
<span class="lb" data-page="16.681" data-line="12" id="l16.681.12"></span>ταῦτα τὸν σπόνδυλον τοῦτον ὥσπερ κἀπειδὰν ἐν τοῖς ἀφορισμοῖς
<span class="lb" data-page="16.681" data-line="13" id="l16.681.13"></span>καταλέγων τὰ λεγόμενα πάθη τῶν παίδων εἴπῃ,
<span class="lb" data-page="16.681" data-line="14" id="l16.681.14"></span>σπονδύλου τοῦ κατὰ τὸ ἰνίον εἴσω ὤσιες, οὐκ ἄλλον σπόνδυλον
<span class="lb" data-page="16.681" data-line="15" id="l16.681.15"></span>ἀκούειν χρὴ παρὰ τὸν εἰρημένον. ὅταν γὰρ οἱ ἐπικείμενοι
<span class="lb" data-page="16.681" data-line="16" id="l16.681.16"></span>μύες ἐν τοῖς πρόσω μέρεσιν αὐτοῦ φλεγμήναντες
<span class="lb" data-page="16.681" data-line="17" id="l16.681.17"></span>ἢ ὁπωσοῦν ἐνταθέντες πρὸς ἑαυτοὺς ἐπισπάσωνται ὅλον τὸν
<span class="pb" data-page="16.682" id="p16.682"></span>
<span class="lb" data-page="16.682" data-line="1" id="l16.682.1"></span>σπόνδυλον, ἡ μὲν ὀπίσω χώρα κοιλοτέρα φαίνεται, θλίβεται
<span class="lb" data-page="16.682" data-line="2" id="l16.682.2"></span>δ’ ὁ λάρυγξ καὶ κατὰ τοῦτο πνίγονται. σπανιωτάτη
<span class="lb" data-page="16.682" data-line="3" id="l16.682.3"></span>δὲ ἡ τοιαύτη κυνάγχη γίνεται. καὶ νῦν οὖν ὁ σπόνδυλος
<span class="lb" data-page="16.682" data-line="4" id="l16.682.4"></span>αὐτὸς ἐγκαθῆσθαι λέλεκται, τὸ δὲ κινδυνῶδες τοῦ πάθους
<span class="lb" data-page="16.682" data-line="5" id="l16.682.5"></span>δεδήλωται διὰ τῆς προκειμένης ῥήσεως, ἔνθα φησὶ, τούτοισιν
<span class="lb" data-page="16.682" data-line="6" id="l16.682.6"></span>ἐπὶ τῶν τελευτῶν ὡς συσπῶντός τινος τὸ πνεῦμα γίνεται.
<span class="lb" data-page="16.682" data-line="7" id="l16.682.7"></span>τὸ γὰρ ἐπὶ τῶν τελευτῶν, ὅταν ἀποθνήσκουσι δηλοῖ·
<span class="lb" data-page="16.682" data-line="8" id="l16.682.8"></span>τὸ δ’ ὡς συσπῶντος, ἐπειδὴ σπασμώδης αὐτοῖς ἡ ἀναπνοὴ
<span class="lb" data-page="16.682" data-line="9" id="l16.682.9"></span>γίνεται, τελευτῶσι σφοδρῶς μὲν ἕλκοντος τοῦ θώρακος,
<span class="lb" data-page="16.682" data-line="10" id="l16.682.10"></span>ὁδὸν δ’ οὐκ ἔχοντος αὐτάρκη τοῦ πνεύματος, ἀλλὰ διὰ τῆς
<span class="lb" data-page="16.682" data-line="11" id="l16.682.11"></span>στενῆς ὀπῆς βιαίως εἰσπνεομένου. τοῦτ’ οὖν ἡγούμενοι
<span class="lb" data-page="16.682" data-line="12" id="l16.682.12"></span>δηλοῦσθαι κἀκ τῆς ἀνέχεναι φωνῆς ἔγραψάν τινες οἷς
<span class="lb" data-page="16.682" data-line="13" id="l16.682.13"></span>πνεῦμα ἀνέχεται.
</p>
<span class="lb rule" data-page="16.682" data-line="14" id="l16.682.14"></span>
          </article>

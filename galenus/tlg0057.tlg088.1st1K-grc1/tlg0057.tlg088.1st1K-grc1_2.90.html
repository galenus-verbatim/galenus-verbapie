<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.90">
<span class="pb page1" data-page="16.682" id="p16.682"></span>
<span class="milestone ed1page page1" data-n="5.195" data-unit="ed1page" id="ed1page.5.195"></span>
<span class="milestone ed2page page1" data-n="8.756" data-unit="ed2page" id="ed2page.8.756"></span>
<span class="lb head" data-page="16.682" data-line="15" id="l16.682.15"></span>
            <blockquote class="quote lemma">
<span class="lb" data-page="16.682" data-line="16" id="l16.682.16"></span>Οἱ κεφαλαλγικοὶ κατόχως παρακρούοντες κοιλίης ἀπολελαμμένης,
<span class="lb" data-page="16.682" data-line="17" id="l16.682.17"></span>ὄμμα θρασύνοντες, ἀνθηροὶ, ὀπισθοτονώδεες
<span class="lb" data-page="16.682" data-line="18" id="l16.682.18"></span>γίνονται.
</blockquote>
<span class="lb rule" data-page="16.682" data-line="19" id="l16.682.19"></span>
            <span class="pb" data-page="16.683" id="p16.683"></span>
            <p>
<span class="lb" data-page="16.683" data-line="1" id="l16.683.1"></span>Ἐδείχθη καὶ πρόσθεν ὁ ἀνὴρ οὗτος ἐξ ἀνομοιογενῶν
<span class="lb" data-page="16.683" data-line="2" id="l16.683.2"></span>σημείων γράφων συνδρομὰς, ἃς ἐφ’ ἑνὸς ἢ δυοῖν ἐθεάσατο
<span class="lb" data-page="16.683" data-line="3" id="l16.683.3"></span><span class="milestone ed1page" data-n="5.196" data-unit="ed1page" id="ed1page.5.196"></span>καὶ διὰ τοῦτο πολλάκις αὐτῷ προστίθησι τὸν ἆρα
<span class="lb" data-page="16.683" data-line="4" id="l16.683.4"></span>σύνδεσμον, ὃν καὶ νῦν ἄμεινον ἦν αὐτῷ συντεθεικότι φάναι,
<span class="lb" data-page="16.683" data-line="5" id="l16.683.5"></span>ἆρά γε ὀπισθοτονώδεες γίνονται; ἡ μὲν γὰρ κεφαλαλγία
<span class="lb" data-page="16.683" data-line="6" id="l16.683.6"></span>δηλοῖ πεπονθέναι τὴν κεφαλὴν αὐτὴν, τὸ δὲ κατόχως
<span class="lb" data-page="16.683" data-line="7" id="l16.683.7"></span>τὸν ἐγκέφαλον αὐτὸν, ὥσπερ δὴ καὶ τὸ παρακρούοντες.
<span class="lb" data-page="16.683" data-line="8" id="l16.683.8"></span>ἐδείχθη δὲ καὶ πρότερον ὡς οὐ μάχεται τὰ τοιαῦτα συμπτώματα,
<span class="lb" data-page="16.683" data-line="9" id="l16.683.9"></span>καθάπερ οἴονταί τινες, ἀδύνατον εἶναι φάσκοντες
<span class="lb" data-page="16.683" data-line="10" id="l16.683.10"></span>ἅμα τε κατέχεσθαι καὶ παρακρούειν τὸν ἄνθρωπον.
<span class="lb" data-page="16.683" data-line="11" id="l16.683.11"></span>ἀλλὰ περὶ μὲν τῶν τοιούτων διὰ τῶν ἔμπροσθεν εἶπον,
<span class="lb" data-page="16.683" data-line="12" id="l16.683.12"></span>ὁπηνίκα τὴν πρώτην ἁπασῶν ἐξηγούμην ῥῆσιν καὶ τήνδε,
<span class="lb" data-page="16.683" data-line="13" id="l16.683.13"></span>τρομώδεες, ψηλαφώδεες παρακρούσεις, πάνυ φρενιτικαί·
<span class="lb" data-page="16.683" data-line="14" id="l16.683.14"></span>ὥστ’ οὐδὲν ἔτι χρῆναι λέγειν περὶ αὐτῶν. βέλτιον δ’ ἐπισημήνασθαι
<span class="lb" data-page="16.683" data-line="15" id="l16.683.15"></span>δύο ταῦτα, ὑπόλοιπα τῶν προγεγραμμένων ἐν
<span class="lb" data-page="16.683" data-line="16" id="l16.683.16"></span>τῇ προκειμένῃ ῥήσει τὸ μὲν ἕτερον, ἔνθα φησί· κοιλίης
<span class="lb" data-page="16.683" data-line="17" id="l16.683.17"></span>ἀπολελαμμένης, τὸ δ’ ἕτερον ὄμμα θρασύνοντες. αἱ μὲν
<span class="lb" data-page="16.683" data-line="18" id="l16.683.18"></span>γὰρ ἀπολελαμμέναι κοιλίαι, τουτέστιν ἐπεχόμεναι τῆς κατὰ
<span class="pb" data-page="16.684" id="p16.684"></span>
<span class="lb" data-page="16.684" data-line="1" id="l16.684.1"></span>τὸν ἐγκέφαλον διαθέσεως οὐκ εἰσὶν οἰκεῖον σημεῖον. αὐξάνουσι
<span class="lb" data-page="16.684" data-line="2" id="l16.684.2"></span>μέντοι καὶ χείρονα ποιοῦσιν αὐτήν. τὸ δ’ ὄμμα θρασύνοντες
<span class="lb" data-page="16.684" data-line="3" id="l16.684.3"></span>ἀναγκαίως πρόσκειται τῇ συνδρομῇ. τοὺς γὰρ
<span class="lb" data-page="16.684" data-line="4" id="l16.684.4"></span>ἰδίως κατόχους καλουμένους καὶ οἱ περὶ τὸν Ἀρχιγένην
<span class="lb" data-page="16.684" data-line="5" id="l16.684.5"></span>καὶ Φίλιππον ἴσασιν ἀναπεπταμένους ἔχοντας τοὺς ὀφθαλμοὺς,
<span class="lb" data-page="16.684" data-line="6" id="l16.684.6"></span>οὐχ ὡς οἱ κωματώδεις καὶ οἱ καταφορικοὶ κεκλεισμένους.
<span class="lb" data-page="16.684" data-line="7" id="l16.684.7"></span>ἐπ’ ἐκείνων μὲν γὰρ ὑγρότης αἰτία τοῦ παθήματος,
<span class="lb" data-page="16.684" data-line="8" id="l16.684.8"></span>ἐκλύουσα τὸν τόνον τῶν νεύρων, ἐπὶ τούτων δὲ διὰ ξηρότητα
<span class="lb" data-page="16.684" data-line="9" id="l16.684.9"></span>τάσις γίνεται, καί τις τῶν ἡμετέρων συμφοιτητῶν,
<span class="lb" data-page="16.684" data-line="10" id="l16.684.10"></span>κάμνων συχνῶς ποτε περὶ μαθήματα ἔπαθε τὸ πάθος
<span class="lb" data-page="16.684" data-line="11" id="l16.684.11"></span>τοῦτο. <span class="milestone ed2page" data-n="8.757" data-unit="ed2page" id="ed2page.8.757"></span>κατέκειτο γὰρ οἷόν περ ξύλον ὅλον ἄκαμπτος
<span class="lb" data-page="16.684" data-line="12" id="l16.684.12"></span>ἀποτεταμένος, ἐφαίνετό τε βλέπων ἡμᾶς ἀνεῳγότων
<span class="lb" data-page="16.684" data-line="13" id="l16.684.13"></span>τῶν ὀφθαλμῶν, ὡς μηδὲ σκαρδαμύττειν, οὐ μὴν ἐφθέγγετό
<span class="lb" data-page="16.684" data-line="14" id="l16.684.14"></span>τι. οὗτος μέντοι καὶ ἀκούειν ἔφη κατὰ τὸν καιρὸν ἐκεῖνον
<span class="lb" data-page="16.684" data-line="15" id="l16.684.15"></span>ὅσα λαλοῦντες ἐτυγχάνομεν, οὐ μὴν ἐναργῶς τε καὶ σαφῶς,
<span class="lb" data-page="16.684" data-line="16" id="l16.684.16"></span>ἔλεγε δέ τινα ἀναμεμνημένος. ἐμβλέπειν τ’ ἔφη τοὺς παρόντας
<span class="lb" data-page="16.684" data-line="17" id="l16.684.17"></span>ἅπαντας ὡς καὶ τὰς ἐνεργείας ἐνίων ἀπομνημονεύων
<span class="lb" data-page="16.684" data-line="18" id="l16.684.18"></span>διηγεῖσθαι, μήτε δὲ φθέγγεσθαι δύνασθαι μήτε τι
<span class="pb" data-page="16.685" id="p16.685"></span>
<span class="lb" data-page="16.685" data-line="1" id="l16.685.1"></span>μέλος κινεῖν. διὸ καὶ νῦν ἔστιν ἀπορῆσαι τὸ κατὰ τὴν εἰρημένην
<span class="lb" data-page="16.685" data-line="2" id="l16.685.2"></span>συνδρομὴν, τὸ παρακρούοντες ὅπως πρόσκειται. τὸ
<span class="lb" data-page="16.685" data-line="3" id="l16.685.3"></span>μὲν γὰρ ἐπὶ τῆς ῥήσεως αἱ τρομώδεες, ἀσαφώδεες, ψηλαφώδεες
<span class="lb" data-page="16.685" data-line="4" id="l16.685.4"></span>παρακρούσιες, οὐ παντελῶς ἀκινήτους εἶναι τοὺς
<span class="lb" data-page="16.685" data-line="5" id="l16.685.5"></span>οὕτω διακειμένους σημαίνει, ὥσπερ οὖν οὐδὲ τοὺς ἐν κώματι
<span class="lb" data-page="16.685" data-line="6" id="l16.685.6"></span>παραφρονοῦντας. ἐπὶ δὲ τῶν κατόχων, οὐδεμίαν κίνησιν
<span class="lb" data-page="16.685" data-line="7" id="l16.685.7"></span>κινουμένων, οὐδὲ τὴν παραφροσύνην ἐστὶ γνωρίσαι. τάχ’
<span class="lb" data-page="16.685" data-line="8" id="l16.685.8"></span>οὖν οὗτος εἶδε κατόχου εἶδος, ὡς ἀκίνητον μὲν εἶναι καὶ
<span class="lb" data-page="16.685" data-line="9" id="l16.685.9"></span>πεπηγὸς ὅλον τὸ σῶμα, βραχὺ δέ τι φθεγγόμενον τὸν ἄνθρωπον,
<span class="lb" data-page="16.685" data-line="10" id="l16.685.10"></span>ἐξ οὗ δυνατὸν ἦν γνωρίσαι καὶ παραφροσύνην ἢ
<span class="lb" data-page="16.685" data-line="11" id="l16.685.11"></span>προηγησαμένης τῆς παραφροσύνης, παρηκολούθησεν ἡ κατοχὴ
<span class="lb" data-page="16.685" data-line="12" id="l16.685.12"></span>καὶ γραπτέον ἐστὶ κατ’ αὐτὴν τὴν ἐξήγησιν, οἱ κεφαλαλγικοὶ
<span class="lb" data-page="16.685" data-line="13" id="l16.685.13"></span>καὶ κατόχως παρακρούσαντες. ἐγχωρεῖ δὲ καὶ
<span class="lb" data-page="16.685" data-line="14" id="l16.685.14"></span>κατὰ τὴν πρώτην αὐτοῦ σύστασιν ἐπιφθεγγομένων αὐτῶν
<span class="lb" data-page="16.685" data-line="15" id="l16.685.15"></span>δηλοῦσθαι τὴν παραφροσύνην. συμπληρωθείσης δὲ τῆς κατοχῆς
<span class="lb" data-page="16.685" data-line="16" id="l16.685.16"></span>μηκέτι φθέγγεσθαι τοὺς κάμνοντας. ἀνθηροὺς δὲ
<span class="lb" data-page="16.685" data-line="17" id="l16.685.17"></span>ὠνόμασεν, ὡς εἰκὸς, αὐτοὺς, οὕσπερ ὀλίγον ἔμπροσθεν ἐξερύθρους
<span class="lb" data-page="16.685" data-line="18" id="l16.685.18"></span>ἐκάλεσε. σημεῖον δ’ ἂν εἴη τοῦτο τοῦ κατὰ τὴν
<span class="pb" data-page="16.686" id="p16.686"></span>
<span class="lb" data-page="16.686" data-line="1" id="l16.686.1"></span>κεφαλὴν πλήθους ἠθροισμένου μετὰ θερμόρτητος, ἐφ’ ᾧ καὶ
<span class="lb" data-page="16.686" data-line="2" id="l16.686.2"></span>ἡ προηγησαμένη κεφαλαλγία καὶ ὁ μετ’ αὐτὴν ἀκολουθῶν
<span class="lb" data-page="16.686" data-line="3" id="l16.686.3"></span>ὀπισθότονος, ἀλλὰ καὶ ταῦτα μὲν εἰς τὴν γένεσιν αὐτῶν
<span class="lb" data-page="16.686" data-line="4" id="l16.686.4"></span>πρότερον ἄν τις λάβοι σημεῖον. δευτέρως δὲ τὴν ἀπολελαμμένην
<span class="lb" data-page="16.686" data-line="5" id="l16.686.5"></span>κοιλίαν παροξύνουσαν ἀεὶ τὰ τῆς κεφαλῆς
<span class="lb" data-page="16.686" data-line="6" id="l16.686.6"></span>συμπτώματα.
</p>
<span class="lb rule" data-page="16.686" data-line="7" id="l16.686.7"></span>
          </article>

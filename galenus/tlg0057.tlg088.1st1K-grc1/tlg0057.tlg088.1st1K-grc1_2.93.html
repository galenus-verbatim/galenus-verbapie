<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.93">
<span class="pb page1" data-page="16.693" id="p16.693"></span>
<span class="milestone ed1page page1" data-n="5.197" data-unit="ed1page" id="ed1page.5.197"></span>
<span class="milestone ed2page page1" data-n="8.759" data-unit="ed2page" id="ed2page.8.759"></span>
<span class="lb head" data-page="16.693" data-line="1" id="l16.693.1"></span>
            <blockquote class="quote lemma">
<span class="lb" data-page="16.693" data-line="2" id="l16.693.2"></span>Οἶσι φωναὶ ἅμα πυρετοῖσιν ἐκλείπουσαι μετὰ κρίσιν, τρομώδεες
<span class="lb" data-page="16.693" data-line="3" id="l16.693.3"></span>καὶ κωματώδεες τελευτῶσι.
</blockquote>
<span class="lb rule" data-page="16.693" data-line="4" id="l16.693.4"></span>
            <p>
<span class="lb" data-page="16.693" data-line="5" id="l16.693.5"></span>Καὶ ἥδε ἡ ῥῆσις ὁμοία ταῖς εἰς ἀσάφειαν ἐξεπίτηδες
<span class="lb" data-page="16.693" data-line="6" id="l16.693.6"></span>ἐπιτετηδευμέναις ἐστὶ. τὸ γοῦν ἐκλείπουσαι ἔνιοι μὲν ἐπὶ
<span class="lb" data-page="16.693" data-line="7" id="l16.693.7"></span>τῶν φωνῶν μόνων ἤκουσαν, ἔνιοι δὲ καὶ τοὺς πυρετοὺς αὐταῖς
<span class="lb" data-page="16.693" data-line="8" id="l16.693.8"></span>προσέθηκαν, ἄμφω λέγοντες εἰρῆσθαι ἐκλείπειν καὶ τὰς
<span class="lb" data-page="16.693" data-line="9" id="l16.693.9"></span>φωνὰς καὶ τοὺς πυρετούς. ὡς εἶναι τὸν λόγον τοιοῦτον,
<span class="lb" data-page="16.693" data-line="10" id="l16.693.10"></span>οἶς δοξάντων λελύσθαι τὸν πυρετὸν ἀφωνία γίνεται καὶ μετὰ
<span class="lb" data-page="16.693" data-line="11" id="l16.693.11"></span>τὴν κρίσιν, οὗτοι τρομώδεες τελευτῶσι καὶ κωματώδεες,
<span class="lb" data-page="16.693" data-line="12" id="l16.693.12"></span>δηλονότι τῶν πυρετῶν οὐκ ἀσήμως, ἀλλὰ μετὰ κακῆς κρίσεως
<span class="lb" data-page="16.693" data-line="13" id="l16.693.13"></span>δοξάντων πεπαῦσθαι. <span class="milestone ed2page" data-n="8.760" data-unit="ed2page" id="ed2page.8.760"></span>κακὰς δ’ ἴσμεν κρίσεις
<span class="lb" data-page="16.693" data-line="14" id="l16.693.14"></span>ἐκείνας λεγομένας ὅσαι γινόμεναι μετὰ φυσικῶν κενώσεων
<span class="lb" data-page="16.693" data-line="15" id="l16.693.15"></span>ἢ ἀποστάσεων οὐ μόνον οὐδὲν ὠφέλησαν τοὺς κάμνοντας,
<span class="lb" data-page="16.693" data-line="16" id="l16.693.16"></span>ἀλλὰ καὶ χεῖρον ἔχειν ἡ πρόσθεν ἐποίησαν. ἕτεροι δὲ οὐδὲ
<span class="lb" data-page="16.693" data-line="17" id="l16.693.17"></span>τὰς φωνὰς ἅμα τοῖς πυρετοῖς, ἀλλὰ μόνας αὐτὰς νομίζοντες
<span class="lb" data-page="16.693" data-line="18" id="l16.693.18"></span>ἐκλείπειν, ὅλον τὸν λόγον τοιόνδε ποιοῦσιν. οἷσιν ἐκλείπουσι
<span class="pb" data-page="16.694" id="p16.694"></span>
<span class="lb" data-page="16.694" data-line="1" id="l16.694.1"></span>φωναὶ, μενόντων τῶν πυρετῶν, εἰ τοῦτο γίνεται, μετὰ
<span class="lb" data-page="16.694" data-line="2" id="l16.694.2"></span>κρίσιν οὗτοι τρομώδεές τε ἅμα καὶ κωματώδεες τελευτῶσι,
<span class="lb" data-page="16.694" data-line="3" id="l16.694.3"></span>καίτοι κἀνταῦθα πάλιν ἑτέρα διαφωνία τοῖς ἐξηγουμένοις
<span class="lb" data-page="16.694" data-line="4" id="l16.694.4"></span>ἐγένετο. τινὲς μὲν γὰρ, ὅταν ἐπὶ τοῖς εἰρημένοις τρομώδεις
<span class="lb" data-page="16.694" data-line="5" id="l16.694.5"></span>γένωνται, τελευτᾶν φασι τούτους καὶ κωματώδεις
<span class="lb" data-page="16.694" data-line="6" id="l16.694.6"></span>ἅμα καὶ τρομώδεις, τινὲς δὲ κωματώδεις γενομένους οὕτως
<span class="lb" data-page="16.694" data-line="7" id="l16.694.7"></span>ἀπόλλυσθαι, οὐδεὶς δ’ αὐτῶν οὔτ’ ἐκ τῆς τῶν πραγμάτων
<span class="lb" data-page="16.694" data-line="8" id="l16.694.8"></span>φύσεως ἀπόδειξιν ἔγραψε λογικὴν οὔτε τὴν ἐμπειρίαν
<span class="lb" data-page="16.694" data-line="9" id="l16.694.9"></span>ἔχει δεῖξαι μαρτυροῦσαν. οὔτε γὰρ τρομώδεις οὔτε
<span class="lb" data-page="16.694" data-line="10" id="l16.694.10"></span>κωματώδεις ἐπὶ τοῖς προειρημένοις ὡς τὸ πολὺ φαίνονται
<span class="lb" data-page="16.694" data-line="11" id="l16.694.11"></span>τελευτῶντες. εἰ δὲ τινες ἐν τῷ σπανίῳ γίνονται τοιοῦτοι,
<span class="lb" data-page="16.694" data-line="12" id="l16.694.12"></span>τοῦ προγνωστικοῦ τε καὶ προῤῥητικοῦ μέρους τῆς τέχνης
<span class="lb" data-page="16.694" data-line="13" id="l16.694.13"></span>ἐκπεπτώκασιν, οὐ γὰρ τῶν τοιούτων, ἀλλὰ τῶν ἢ διηνεκῶς
<span class="lb" data-page="16.694" data-line="14" id="l16.694.14"></span>ἢ ὡς τὸ πολὺ γινομένων, εἰς τὰς προῤῥήσεις χρῄζομεν. εἰ
<span class="lb" data-page="16.694" data-line="15" id="l16.694.15"></span>δὲ βούλει καὶ τῶν ἀμφιδόξως ἀποβαινόντων, οὐ μήν γε σπανίων.
<span class="lb" data-page="16.694" data-line="16" id="l16.694.16"></span>οὐδεὶς γὰρ βούλεται πολλάκις ἀποτυχὼν ἅπαξ
<span class="lb" data-page="16.694" data-line="17" id="l16.694.17"></span>ἐπιτυχεῖν.
</p>
<span class="lb rule" data-page="16.694" data-line="18" id="l16.694.18"></span>
          </article>

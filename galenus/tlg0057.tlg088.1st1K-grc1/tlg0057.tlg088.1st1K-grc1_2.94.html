<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:2.94">
<span class="pb page1" data-page="16.695" id="p16.695"></span>
<span class="milestone ed1page page1" data-n="5.197" data-unit="ed1page" id="ed1page.5.197"></span>
<span class="milestone ed2page page1" data-n="8.760" data-unit="ed2page" id="ed2page.8.760"></span>
<span class="lb head" data-page="16.695" data-line="1" id="l16.695.1"></span>
            <blockquote class="quote lemma">
<span class="lb" data-page="16.695" data-line="2" id="l16.695.2"></span>Οἶσι καυστικὰ, μεμωρωμένα, κάτοχα, ποικίλλοντα ὑποχόνδρια
<span class="lb" data-page="16.695" data-line="3" id="l16.695.3"></span>καὶ κοιλίην ἐπηρμένοι, σίτων ἀπολελαμμένων, ἐφ’
<span class="lb" data-page="16.695" data-line="4" id="l16.695.4"></span>ἱδρῶσι, ἆρα τούτοις τὸ θολερὸν πνεῦμα καὶ τὸ γονοειδὲς
<span class="lb" data-page="16.695" data-line="5" id="l16.695.5"></span>ἐπελθὸν λύγγα διασημαίνει, καὶ κοιλίη δὲ ἔπαφρα
<span class="lb" data-page="16.695" data-line="6" id="l16.695.6"></span>χολώδεα προσδιέρχεται; τὸ λαμπῶδες ἐν τούτοισιν ὠφελέει
<span class="lb" data-page="16.695" data-line="7" id="l16.695.7"></span>οὐρηθὲν, κοιλίη δὲ τούτοισιν ἐπιταράσσεται.
</blockquote>
<span class="lb rule" data-page="16.695" data-line="8" id="l16.695.8"></span>
            <p>
<span class="lb" data-page="16.695" data-line="9" id="l16.695.9"></span>Ἤθροισε πάλιν ἐνταῦθα συμπτώματα διαθέσεων οὐχ
<span class="lb" data-page="16.695" data-line="10" id="l16.695.10"></span>ὁμογενῶν, ἐφ’ ὧν ἐδείχθη πρόσθεν οὐδεμία διδασκαλία γενομένη
<span class="lb" data-page="16.695" data-line="11" id="l16.695.11"></span>τεχνική. πάντα μὲν γὰρ ἐπισκέψασθαι δεῖ τὰ κατὰ
<span class="lb" data-page="16.695" data-line="12" id="l16.695.12"></span>τὸν νοσοῦντα καὶ μηδὲν μήτε παρορᾶν μήτ’ ἀργῶς
<span class="lb" data-page="16.695" data-line="13" id="l16.695.13"></span><span class="milestone ed1page" data-n="5.198" data-unit="ed1page" id="ed1page.5.198"></span>ὁρᾶν. ἑκάστου δ’ αὐτῶν ἰδίᾳ μεμαθηκέναι τὴν δύναμιν,
<span class="lb" data-page="16.695" data-line="14" id="l16.695.14"></span>οἷον εὐθέως τὰ καυστικὰ πρῶτα πάντων εἴρηται, δυναμένων
<span class="lb" data-page="16.695" data-line="15" id="l16.695.15"></span>μὲν ἀκούεσθαι καὶ παθῶν καυστικῶν, ὡς εἰ θερμῶν
<span class="lb" data-page="16.695" data-line="16" id="l16.695.16"></span>καὶ διακαῶν εἰρήκει. δυναμένων δὲ καὶ διαχωρημάτων
<span class="lb" data-page="16.695" data-line="17" id="l16.695.17"></span>νοεῖσθαι τοιούτων, ὧν ἡ δύναμίς ἐστιν ὀξύ τε τὸ νόσημα
<span class="pb" data-page="16.696" id="p16.696"></span>
<span class="lb" data-page="16.696" data-line="1" id="l16.696.1"></span>καὶ ταχυκρίσιμον ἐργάζεσθαι καὶ μέντοι καὶ κινδυνῶδες,
<span class="lb" data-page="16.696" data-line="2" id="l16.696.2"></span>ἐὰν ἰσχυρῶς γένηται καυστικά. μεμωρωμένα δὲ καλεῖ τὰ
<span class="lb" data-page="16.696" data-line="3" id="l16.696.3"></span>μώρωσιν ἐμποιοῦντα τῇ διανοίᾳ. αὕτη δέ ἐστι χωρὶς παραφροσύνης
<span class="lb" data-page="16.696" data-line="4" id="l16.696.4"></span>σύμπτωμα, τοῖς φύσει μωροῖς ὁμοίως ἀποφαῖνον
<span class="lb" data-page="16.696" data-line="5" id="l16.696.5"></span>τοὺς νοσοῦντας, ὁποίους καὶ τῶν λεγομένων ἀπογηρᾶν ἐνίους
<span class="lb" data-page="16.696" data-line="6" id="l16.696.6"></span>ἴσμεν γιγνομένους. ᾧ παθήματι παραπλήσιον μέν ἐστιν,
<span class="lb" data-page="16.696" data-line="7" id="l16.696.7"></span>οὐ μὴν ταὐτὸν, ὅπερ ὀνομάζουσιν ἄγνοιαν, ὑπὲρ ἧς καὶ ὁ
<span class="lb" data-page="16.696" data-line="8" id="l16.696.8"></span>Θουκυδίδης ἔγραψεν ἐπὶ τῶν ἐκ τοῦ λοιμοῦ διασωθέντων
<span class="lb" data-page="16.696" data-line="9" id="l16.696.9"></span>ὡδὶ· καὶ ἠγνόησαν σφᾶς τε αὐτοὺς καὶ τοὺς ἐπιτηδείους. ᾧτινι
<span class="lb" data-page="16.696" data-line="10" id="l16.696.10"></span>δὲ διαφέρει τῆς λήθης, οὐκ ἀναγκαῖον εἰς τὰ παρόντα
<span class="lb" data-page="16.696" data-line="11" id="l16.696.11"></span>σκοπεῖσθαι τά γε μὴν κάτοχα, τὰ τὴν καλουμένην κατοχὴν
<span class="lb" data-page="16.696" data-line="12" id="l16.696.12"></span>ἐπιφέροντα, νοούντων ἡμῶν, ἕτεροί φασι τὰ βεβαίως
<span class="lb" data-page="16.696" data-line="13" id="l16.696.13"></span>ἱδρυμένα <span class="milestone ed2page" data-n="8.761" data-unit="ed2page" id="ed2page.8.761"></span>καὶ οἷον κατεχόμενα νοσήματα κεκλῆσθαι
<span class="lb" data-page="16.696" data-line="14" id="l16.696.14"></span>κάτοχα. καὶ μέντοι καὶ ποικίλλοντα τὰ συνεχεῖς ἐπὶ τἀναντία
<span class="lb" data-page="16.696" data-line="15" id="l16.696.15"></span>συμπτώματα τὰς μεταβολὰς ποιούμενα τινὲς ἤκουσαν,
<span class="lb" data-page="16.696" data-line="16" id="l16.696.16"></span>ἀποχωρίζοντες δὲ τῆς λέξεως ταύτης τὰ ὑποχόνδρια ὑφ’ ἓν
<span class="lb" data-page="16.696" data-line="17" id="l16.696.17"></span>αὐτὸ πάλιν ἀναγινώσκουσι, τὸ κοιλίην ἐπηρμένοι. τινὲς δὲ
<span class="pb" data-page="16.697" id="p16.697"></span>
<span class="lb" data-page="16.697" data-line="1" id="l16.697.1"></span>ὑφ’ ἓν ἀγνοοῦντες τὰ ποικίλλοντα ὑποχόνδρια, καθ’ ἑαυτὸ
<span class="lb" data-page="16.697" data-line="2" id="l16.697.2"></span>πάλιν ἀναγινώσκουσι τὸ κοιλίην ἐπηρμένοι, καί φασιν ἐπὶ
<span class="lb" data-page="16.697" data-line="3" id="l16.697.3"></span>τῶν ὑποχονδρίων εἰρῆσθαι τὰ ποικίλλοντα· καθάπερ γὰρ
<span class="lb" data-page="16.697" data-line="4" id="l16.697.4"></span>εἴρηται ἔμπροσθεν, ἐπὶ τῶν καθ’ ὅλον τὸ σῶμα γινομένων
<span class="lb" data-page="16.697" data-line="5" id="l16.697.5"></span>ἐπὶ τἀναντία μεταπτώσεων, οὕτως ἐπὶ τῶν ὑποχονδρίων
<span class="lb" data-page="16.697" data-line="6" id="l16.697.6"></span>ἐποίησαν, καὶ μὴν καὶ οἱ συνάπτοντες ὅλην τήνδε τὴν λέξιν,
<span class="lb" data-page="16.697" data-line="7" id="l16.697.7"></span>ὑποχόνδρια καὶ κοιλίην ἐπηρμένοι, τοὺς παρὰ φύσιν ὀγκουμένους
<span class="lb" data-page="16.697" data-line="8" id="l16.697.8"></span>τὰ μέρη ταῦτα δηλοῦσθαί φασιν. ὥσπερ καὶ σίτων
<span class="lb" data-page="16.697" data-line="9" id="l16.697.9"></span>ἀπολελαμμένων, ὧν ἐφεξῆς ἐμνημόνευσεν, ἔνιοι μὲν τοὺς
<span class="lb" data-page="16.697" data-line="10" id="l16.697.10"></span>ἀνορέκτους φασὶν εἰρῆσθαι νῦν, ὡσεὶ καὶ ἀποκεκλεισμένους
<span class="lb" data-page="16.697" data-line="11" id="l16.697.11"></span>εἰρήκει τῆς τῶν σιτίων προσφορᾶς, ἔνιοι δὲ τοὺς ἐπεσχημένους
<span class="lb" data-page="16.697" data-line="12" id="l16.697.12"></span>τὴν γαστέρα. καὶ γὰρ κἀν τῷ περὶ διαίτης ὀξέων
<span class="lb" data-page="16.697" data-line="13" id="l16.697.13"></span>ἐπὶ τῶν διαχωρουμένων εἰρῆσθαί φασι τὴν φωνὴν ταύτην.
<span class="lb" data-page="16.697" data-line="14" id="l16.697.14"></span>ἅπαντα οὖν ταῦτα προειπὼν ὁ γράψας τόδε τὸ βιβλίον, εἶτα
<span class="lb" data-page="16.697" data-line="15" id="l16.697.15"></span>ἐπὶ τῷ τέλει προσθεὶς ἐφίδρωσιν, ὃ καὶ αὐτὸ πάλιν ὅλου
<span class="lb" data-page="16.697" data-line="16" id="l16.697.16"></span>τοῦ σώματος ὀλίγον ἱδρῶτα, καθάπερ νοτίδα δύναται δηλοῦν
<span class="lb" data-page="16.697" data-line="17" id="l16.697.17"></span>ἢ τὸν περὶ θώρακα καὶ κεφαλὴν μόνην, ἐπήνεγκεν αὐτοῖς
<span class="pb" data-page="16.698" id="p16.698"></span>
<span class="lb" data-page="16.698" data-line="1" id="l16.698.1"></span>αἰνιγματωδεστέραν ἔτι καὶ τούτων αὐτῶν ῥῆσιν εἰπὼν,
<span class="lb" data-page="16.698" data-line="2" id="l16.698.2"></span>ἆρα τούτοισι τὸ θολερὸν πνεῦμα καὶ τὸ γονοειδὲς ἐπελθὸν
<span class="lb" data-page="16.698" data-line="3" id="l16.698.3"></span>λύγγα σημαίνει; πάλιν γὰρ ἐνταῦθα τὸ θολερὸν πνεῦμα,
<span class="lb" data-page="16.698" data-line="4" id="l16.698.4"></span>καθάπερ ἤδη καὶ πρόσθεν, εὕρομεν ἀμφισβητουμένην ἔχον
<span class="lb" data-page="16.698" data-line="5" id="l16.698.5"></span>τὴν νόησιν. ἀλλ’ ἐν ἐκείνῃ μὲν τῇ ῥήσει τὸ κατὰ τὴν
<span class="lb" data-page="16.698" data-line="6" id="l16.698.6"></span>ἐκπνοὴν θολερὸν πνεῦμα εἰρῆσθαι ὑπ’ αὐτοῦ, ὡς λέλεκται,
<span class="lb" data-page="16.698" data-line="7" id="l16.698.7"></span>πιθανὸν ἐφαίνετο. νῦν δὲ καὶ τὸ κατὰ τὰς ἐρυγὰς, ἔνιοι
<span class="lb" data-page="16.698" data-line="8" id="l16.698.8"></span>κελεύουσιν ἡμᾶς ἡγεῖσθαι λελέχθαι, καθάπερ ἄλλοι τὸ κατὰ
<span class="lb" data-page="16.698" data-line="9" id="l16.698.9"></span>τὰς φύσας. εἴρηται δὲ καὶ πρόσθεν ὅτι θολερὸν οἱ μὲν
<span class="lb" data-page="16.698" data-line="10" id="l16.698.10"></span>τὸ δυσῶδες, οἱ δὲ ἀτμῶδες ἤκουσαν, ὥσπερ καὶ τὸ θαλερόν.
<span class="lb" data-page="16.698" data-line="11" id="l16.698.11"></span>ἔνιοι διὰ τοῦ α γράψαντες, τὸ οἶον θάλλον καὶ ἀκμάζον
<span class="lb" data-page="16.698" data-line="12" id="l16.698.12"></span>καὶ μέγα λέγουσιν εἰρῆσθαι. προείρηται δέ μοι καὶ ὅτι
<span class="lb" data-page="16.698" data-line="13" id="l16.698.13"></span>πολλάκις ἐν τοῖς ὁμολογουμένοις γνησίοις συγγράμμασιν ὁ
<span class="lb" data-page="16.698" data-line="14" id="l16.698.14"></span>Ἱπποκράτης εἰρηκὼς, ἄλλοτε ἄλλας δυσπνοίας διαφορὰς; ἐν
<span class="lb" data-page="16.698" data-line="15" id="l16.698.15"></span>τῷ δευτέρῳ καὶ ἕκτῳ πάσας ἐφεξῆς, οὐδαμόθι θολερὸν
<span class="lb" data-page="16.698" data-line="16" id="l16.698.16"></span>ὠνόμασε πνεῦμα, καθάπερ οὐδὲ λύγγα θολερὰν οὐδὲ φῦσαν
<span class="pb" data-page="16.699" id="p16.699"></span>
<span class="lb" data-page="16.699" data-line="1" id="l16.699.1"></span>οὐδὲ ἄλλο τι τῶν τοιούτων. ἔτι δὲ μᾶλλον αἰνιγματωδῶς
<span class="lb" data-page="16.699" data-line="2" id="l16.699.2"></span>εἴρηται τὸ γονοειδὲς ἐπελθὸν, εἴτε οὖρον εἴτε διαχώρημα.
<span class="lb" data-page="16.699" data-line="3" id="l16.699.3"></span>καὶ μετὰ ταῦτα διὰ τί προσέθηκε τὸ λύγγα σημαίνει
<span class="lb" data-page="16.699" data-line="4" id="l16.699.4"></span>καὶ τὸ θολερὸν πνεῦμα καὶ τὸ γονοειδὲς ἐπελθὸν,
<span class="lb" data-page="16.699" data-line="5" id="l16.699.5"></span>ἄπορον εὑρεῖν. ἐν γὰρ ταῖς τῶν συμπτωμάτων αἰτίαις ἡ
<span class="lb" data-page="16.699" data-line="6" id="l16.699.6"></span>λὺγξ ἐδείχθη γινομένη, τῆς γαστρὸς ὁρμώσης ἐκκρῖναι τὰ
<span class="lb" data-page="16.699" data-line="7" id="l16.699.7"></span>τοῖς χιτῶσιν αὐτοῖς, οἶον ἐμπεπλασμένα δυσλύτως ὑγρὰ δύναμιν
<span class="lb" data-page="16.699" data-line="8" id="l16.699.8"></span>ἔχοντα δακνώδη, οὐκ ἀρκεσθεὶς δὲ τῷ πλήθει τῶν
<span class="lb" data-page="16.699" data-line="9" id="l16.699.9"></span>συμπτωμάτων, ἑξῆς προσέθηκε, κοιλίη ἔπαφρα χολώδεα
<span class="lb" data-page="16.699" data-line="10" id="l16.699.10"></span>προσδιέρχεται, ὃ πάλιν καὶ αὐτὸ διττῶς γράφουσιν, ἔνιοι
<span class="lb" data-page="16.699" data-line="11" id="l16.699.11"></span>μὲν ἐπὶ τῆς πρώτης συλλαβῆς τὸ σίγμα προστιθέντες, ἔνιοι
<span class="lb" data-page="16.699" data-line="12" id="l16.699.12"></span>δὲ ἀφαιροῦντες. ἀλλ’ εἰ μὲν προστεθείη, τὸν ἐφεξῆς χρόνον
<span class="lb" data-page="16.699" data-line="13" id="l16.699.13"></span>δηλώσει τῷ προειρημένῳ, εἰ δ’ ἀφαιρεθείη, τὸν ἔμπροσθεν,
<span class="lb" data-page="16.699" data-line="14" id="l16.699.14"></span>οὐ μὴν ἴσον γε οὐδ’ ὅμοιον προδιεξέρχεσθαι τὸ ἕτερον θατέρου
<span class="lb" data-page="16.699" data-line="15" id="l16.699.15"></span>λέγειν ἢ ἐπιδιεξέρχεσθαι. τὸ μὲν γὰρ προδιερχόμενον
<span class="lb" data-page="16.699" data-line="16" id="l16.699.16"></span>σημεῖον ἔσται τοῦ μέλλοντος ἐκκρίνεσθαι, τὸ δ’ ἐκκρινόμενον
<span class="lb" data-page="16.699" data-line="17" id="l16.699.17"></span>ὑπὸ τοῦ προελθόντος ἀγγελθήσεται. <span class="milestone ed2page" data-n="8.762" data-unit="ed2page" id="ed2page.8.762"></span>τοσαύτης
<span class="pb" data-page="16.700" id="p16.700"></span>
<span class="lb" data-page="16.700" data-line="1" id="l16.700.1"></span>οὖν ἀσαφείας ἐν ἅπασι τούτοις ὑπαρχούσης, οὐδ’ ἐκ
<span class="lb" data-page="16.700" data-line="2" id="l16.700.2"></span>τῶν ἐπιφερομένων αὐτοῖς ἔνεστί τι πρὸς τὴν τῶν παρόντων
<span class="lb" data-page="16.700" data-line="3" id="l16.700.3"></span>ἐξήγησιν λαβεῖν, ὥσπερ οὐδ’ εἰς ἐκεῖνα· φησὶ γὰρ τὸ
<span class="lb" data-page="16.700" data-line="4" id="l16.700.4"></span>λαμπῶδες ἐν τούτοισιν οὐρηθὲν ὠφελεῖ. διττὴ δὲ καὶ κατὰ
<span class="lb" data-page="16.700" data-line="5" id="l16.700.5"></span>τοῦτον τὸν λόγον ἐστὶν ἡ ἀσάφεια, μία μὲν ἡ τοῦ λαμπῶδες
<span class="lb" data-page="16.700" data-line="6" id="l16.700.6"></span>τί σημαίνει, γραφομένου πρὸς τινῶν μὲν διὰ τῶν δυοῖν
<span class="lb" data-page="16.700" data-line="7" id="l16.700.7"></span>π π, πρὸς τινῶν δὲ διὰ τοῦ μ καὶ π, μία δ’ ἄλλη ἐν τούτοισιν,
<span class="lb" data-page="16.700" data-line="8" id="l16.700.8"></span>ἐν τίσι γὰρ λέγει; πότερον ἀναθήσει τοῖς προειρημένοις
<span class="lb" data-page="16.700" data-line="9" id="l16.700.9"></span>ἢ τοῖς ἐσχάτοις καὶ ποίοις ἐσχάτοις; δύναται γὰρ
<span class="lb" data-page="16.700" data-line="10" id="l16.700.10"></span>ἔσχατα λέγεσθαι καὶ πάνθ’ ὅσα μετὰ τὴν ἀρχὴν εἶπεν; ἆρα
<span class="lb" data-page="16.700" data-line="11" id="l16.700.11"></span>τούτοισι τὸ θολερὸν πνεῦμα καὶ τὸ γονοειδὲς ἐλθὸν λύγγα
<span class="lb" data-page="16.700" data-line="12" id="l16.700.12"></span>σημαίνει ἢ μόνα ταῦτα ἔσχατα εἰρήκει, κοιλίη ἔπαφρα χολώδεα
<span class="lb" data-page="16.700" data-line="13" id="l16.700.13"></span>προσδιέρχεται; καὶ μέντοι καὶ τούτοις ἅπασιν, ἐπὶ
<span class="lb" data-page="16.700" data-line="14" id="l16.700.14"></span>τῷ τέλει προσθεὶς, κοιλίαι τουτέοισιν ἐπιταράσσονται καὶ
<span class="lb" data-page="16.700" data-line="15" id="l16.700.15"></span>καταπαύσας ἐνταῦθα τὸν λόγον, οὐδ’ ἑνὸς ἕνεκα φαίνεται
<span class="lb" data-page="16.700" data-line="16" id="l16.700.16"></span>τῶν ἐν ἀρχῇ μνημονεύσας. τὰ γάρ τοι μεμωρωμένα καὶ
<span class="lb" data-page="16.700" data-line="17" id="l16.700.17"></span>τὰ κάτοχα μεγάλην βλάβην ἐνδεικνύμενα τοῦ τὸ τῆς ψυχῆς
<span class="pb" data-page="16.701" id="p16.701"></span>
<span class="lb" data-page="16.701" data-line="1" id="l16.701.1"></span>ἡγεμονικὸν ἔχοντος μορίου, μάτην εἰρῆσθαι φαίνεται καὶ
<span class="lb" data-page="16.701" data-line="2" id="l16.701.2"></span>χωρὶς μὲν τῶν καυστικῶν ἀποκτεῖναι δυνάμενα, σὺν ἐκείνοις
<span class="lb" data-page="16.701" data-line="3" id="l16.701.3"></span>δὲ μᾶλλον, ἀλλ’ ὅμως οὐδ’ ἓν εἴρηται περὶ θανάτου,
<span class="lb" data-page="16.701" data-line="4" id="l16.701.4"></span>καθάπερ ἐπ’ ἄλλων ἔμπροσθεν οὐκ ὀλίγων, ἀλλὰ μετὰ τὸ
<span class="lb" data-page="16.701" data-line="5" id="l16.701.5"></span>προσθεῖναι ποικίλον τὸ ὑποχόνδριον καὶ κοιλίην ἐπηρμένην,
<span class="lb" data-page="16.701" data-line="6" id="l16.701.6"></span>σίτων ἀπολελαμμένων. συνάψας δ’ αὐτοῖς καὶ τὴν ἐφίδρωσιν,
<span class="lb" data-page="16.701" data-line="7" id="l16.701.7"></span>ἆρα τούτοισι, φησὶ, τὸ θολερὸν πνεῦμα καὶ τὸ γονοειδὲς
<span class="lb" data-page="16.701" data-line="8" id="l16.701.8"></span>ἐλθὸν λύγγα σημαίνει τίσι τούτοισιν, οἷς ἅπαντα τὰ
<span class="lb" data-page="16.701" data-line="9" id="l16.701.9"></span>προειρημένα συμπτώματά εἰσι. καὶ μὴν εἰ μετ’ ἐκείνων
<span class="lb" data-page="16.701" data-line="10" id="l16.701.10"></span>ἁπάντων τὸ θολερὸν πνεῦμα γενόμενον ἅμα ταῖς γονοειδέσιν
<span class="lb" data-page="16.701" data-line="11" id="l16.701.11"></span>ἐκκρίσεσι λύγγα σημαίνει, κἂν ἓν ὁτιοῦν λείπει τῶν εἰρημένων,
<span class="lb" data-page="16.701" data-line="12" id="l16.701.12"></span>ἡ λὺγξ οὐκ ἔσται, καὶ τάχα πού τις ἅπαξ ἐν ἔτεσι
<span class="lb" data-page="16.701" data-line="13" id="l16.701.13"></span>πολλοῖς ἄῤῥωστον ὄψεται τοιοῦτον. ὃ δὲ πάντων τῶν εἰρημένων
<span class="lb" data-page="16.701" data-line="14" id="l16.701.14"></span>ἐστὶν ἀτοπώτατον ἤδη σοι φράσω. πολλοὺς μὲν ἀῤῥώστους
<span class="lb" data-page="16.701" data-line="15" id="l16.701.15"></span>τεθεαμένος, μυρία δὲ προειρηκὼς τῶν ἐσομένων,
<span class="lb" data-page="16.701" data-line="16" id="l16.701.16"></span>οὔτε διὰ τῆς πείρας ἔγνων ἐκ τῶν τοιούτων σημείων λύγγα
<span class="lb" data-page="16.701" data-line="17" id="l16.701.17"></span>προεσομένην οὔτ’ ἐκ τῆς τῶν πραγμάτων φύσεως, ἐνδεικτικῶς
<span class="lb" data-page="16.701" data-line="18" id="l16.701.18"></span>ἢ αὐτοὺς εὗρον ἤ τινος γράψαντος ἀνέγνων. ἀλλ’ ἔστιν
<span class="pb" data-page="16.702" id="p16.702"></span>
<span class="lb" data-page="16.702" data-line="1" id="l16.702.1"></span>ἡ προκειμένη ῥῆσις ἐοικυῖα τῷ κατὰ τὴν παροιμίαν ἐν
<span class="lb" data-page="16.702" data-line="2" id="l16.702.2"></span>παιδιᾷ λεγομένῳ, ὤδινεν ὄρος καὶ ἔτεκε μῦν. πολλὰ γὰρ
<span class="lb" data-page="16.702" data-line="3" id="l16.702.3"></span>εἰπὼν παθήματα, τινὰ μὲν ἐσχάτως ὀλέθρια, τινὰ δ’ ἧττον
<span class="lb" data-page="16.702" data-line="4" id="l16.702.4"></span>ἐκείνων, ἔνια δὲ μέτρια λυγγὸς πρότερον ἔγραψε πρόῤῥησιν.
<span class="lb" data-page="16.702" data-line="5" id="l16.702.5"></span>ἐφεξῆς δὲ τὸ λαμπῶδες, φησὶν, ἐν τούτοισιν οὐρηθὲν
<span class="lb" data-page="16.702" data-line="6" id="l16.702.6"></span>ὠφελέει. τίσι φησὶ τούτοις; τοῖς καυστικοῖς, τοῖς μεμωρωμένοις
<span class="lb" data-page="16.702" data-line="7" id="l16.702.7"></span>ἢ τοῖς κατόχοις ἢ οἷς ὑποχόνδρια ποικίλα καὶ
<span class="lb" data-page="16.702" data-line="8" id="l16.702.8"></span>ἡ γαστὴρ ἐπηρμένη ἢ τοῖς ἀνορέκτοις ἢ τοῖς ἐπεσχημένοις
<span class="lb" data-page="16.702" data-line="9" id="l16.702.9"></span>τὴν κοιλίαν ἢ οἷς ἐφίδρωσις ἢ οἷς τὸ πνεῦμα θολερὸν ἢ
<span class="lb" data-page="16.702" data-line="10" id="l16.702.10"></span>οἷς ἂν <span class="milestone ed1page" data-n="5.199" data-unit="ed1page" id="ed1page.5.199"></span>ἔκκρισις γονοειδὴς ἢ τοῖς λύζουσιν ἢ οἷς ἡ
<span class="lb" data-page="16.702" data-line="11" id="l16.702.11"></span>γαστὴρ ἔπαφρα καὶ χολώδεα προδιῆλθεν, ἐπειδὴ καὶ τοῦτο
<span class="lb" data-page="16.702" data-line="12" id="l16.702.12"></span>αὐτὸ διττῶς γέγραπται, μετά γε τοῦ σ καὶ χωρὶς τοῦ σ,
<span class="lb" data-page="16.702" data-line="13" id="l16.702.13"></span>ἕκαστον τῶν εἰρημένων προσήκει. ἤ τοι γὰρ οἷς ἕκαστον
<span class="lb" data-page="16.702" data-line="14" id="l16.702.14"></span>τῶν εἰρημένων ἢ οἷς ἅπαντα εἰρῆσθαι προσήκει δέξασθαι.
<span class="lb" data-page="16.702" data-line="15" id="l16.702.15"></span>τὸ γὰρ τούτοισιν ἀκόλουθόν ἐστι τοῖς καθ’ ἕκαστα, ὥστε
<span class="lb" data-page="16.702" data-line="16" id="l16.702.16"></span>συνεπινοεῖται πάντως, εἰ μὴ τύχῃ λεχθέν. καὶ γὰρ ἓν ἕκαστον
<span class="lb" data-page="16.702" data-line="17" id="l16.702.17"></span>αὐτῶν ὠφελέει τὸ λαμπῶδες οὐρούμενον, κἂν δύο
<span class="pb" data-page="16.703" id="p16.703"></span>
<span class="lb" data-page="16.703" data-line="1" id="l16.703.1"></span>κὰν τρία κἂν πλείω συνέλθοι, τὴν ὠφέλειαν αὐτοῖς παρέχει.
<span class="lb" data-page="16.703" data-line="2" id="l16.703.2"></span>θαυμαστὸν δ’ ἂν εἴη τοσαῦτα παθήματα διαφερούσαις
<span class="lb" data-page="16.703" data-line="3" id="l16.703.3"></span>ἑπόμενα διαθέσεσιν ἄλλων καὶ ἄλλων μορίων μετὰ
<span class="lb" data-page="16.703" data-line="4" id="l16.703.4"></span>τοῦ λαμπώδους ὠφελεῖσθαι, πάντως μὲν ἀφρώδους ὄντος,
<span class="lb" data-page="16.703" data-line="5" id="l16.703.5"></span>εἴ γε λάμπειν ἴσμεν τὸ τοῖς οὔροις ἐποχούμενον λευκόν.
<span class="lb" data-page="16.703" data-line="6" id="l16.703.6"></span><span class="milestone ed2page" data-n="8.763" data-unit="ed2page" id="ed2page.8.763"></span>οἱ δ’ ἀφρῶδες πάντες φασὶν ὀνομάζεσθαι, γενομένου
<span class="lb" data-page="16.703" data-line="7" id="l16.703.7"></span>δὴ τοῦ ἀφροῦ, πνευματικῆς οὐσίας ἀναμιγνυμένης ἢ τοῖς
<span class="lb" data-page="16.703" data-line="8" id="l16.703.8"></span>ὠμοῖς καὶ φλεγματώδεσι χυμοῖς ἢ τηκεδόνι πιμελῆς, μετὰ
<span class="lb" data-page="16.703" data-line="9" id="l16.703.9"></span>καὶ τοῦ διορισμοῦ δεῖσθαι τὴν ἀπόφασιν οἵου καὶ κατὰ τὴν
<span class="lb" data-page="16.703" data-line="10" id="l16.703.10"></span>πρὸ ταύτης ῥῆσιν, ἐπὶ τῶν κρισίμως ἐκκρινομένων εἶπον.
<span class="lb" data-page="16.703" data-line="11" id="l16.703.11"></span>ἅπαντα γάρ ἐστιν ἀγαθῶν τε καὶ κακῶν κρίσεων κοινὰ διοριζόμενα,
<span class="lb" data-page="16.703" data-line="12" id="l16.703.12"></span>μάλιστα μὲν καὶ πρώτοις τοῖς τῆς πέψεως σημείοις,
<span class="lb" data-page="16.703" data-line="13" id="l16.703.13"></span>ἃ διὰ παντὸς ἀγαθόν τι σημαίνει. σὺν αὐτοῖς δ’,
<span class="lb" data-page="16.703" data-line="14" id="l16.703.14"></span>ὡς ἔφην, τῇ εὐφορίᾳ καὶ τὸ τὸν λυποῦντα χυμὸν ἐκκενοῦσθαι
<span class="lb" data-page="16.703" data-line="15" id="l16.703.15"></span>καὶ τῷ τῆς ἡμέρας, ἐν ᾗ ταῦτα γίνεται, πιστῷ, παραλελειμμένου
<span class="lb" data-page="16.703" data-line="16" id="l16.703.16"></span>ζητεῖν ἡμᾶς, εἰ μὴ λαππῶδες ἐπιγεγραμμένον
<span class="lb" data-page="16.703" data-line="17" id="l16.703.17"></span>διὰ τῶν δυοῖν π π σημαίνει τὸ λαμπῶδες, ὃ διὰ τοῦ μ
<span class="lb" data-page="16.703" data-line="18" id="l16.703.18"></span>καὶ π γράφουσί τινες. ὥσπερ γάρ ἐστι γεγραμμένον διὰ
<span class="pb" data-page="16.704" id="p16.704"></span>
<span class="lb" data-page="16.704" data-line="1" id="l16.704.1"></span>τῶν αὐτῶν ἀπὸ τῆς λαμπῆς, οὕτω λαππῶδες ἀπὸ τοῦ λάππειν
<span class="lb" data-page="16.704" data-line="2" id="l16.704.2"></span>ὠνόμασται. ταῦτ’ οὖν ἅπαντα συμπεφόρηται καθάπερ
<span class="lb" data-page="16.704" data-line="3" id="l16.704.3"></span>αἰνίγματα, κἂν διεξέλθοι τις αὐτὰ πάντα. τοῦ κατὰ τὸ
<span class="lb" data-page="16.704" data-line="4" id="l16.704.4"></span>τέλος, ὥσπερ ἐπῳδοῦ γεγραμμένου, καὶ κοιλίαι δὲ τούτοισιν
<span class="lb" data-page="16.704" data-line="5" id="l16.704.5"></span>ἐπιταράσσονται, τὸν λογισμὸν οὐκ ἔστιν εἰπεῖν, οὔτε γὰρ ὁ
<span class="lb" data-page="16.704" data-line="6" id="l16.704.6"></span>λόγος οὔθ’ ἡ πεῖρα τῶν ὡς ἐπὶ τὸ πολὺ τοῖς εἰρημένοις
<span class="lb" data-page="16.704" data-line="7" id="l16.704.7"></span>ἑπομένων ἔδειξε κοιλίαν ἐπιταρασσομένην.
</p>
<span class="lb rule" data-page="16.704" data-line="8" id="l16.704.8"></span>
          </article>

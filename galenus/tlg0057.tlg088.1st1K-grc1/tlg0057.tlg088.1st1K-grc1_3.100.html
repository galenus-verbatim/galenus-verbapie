<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.100">
<span class="pb page1" data-page="16.718" id="p16.718"></span>
<span class="milestone ed1page page1" data-n="5.201" data-unit="ed1page" id="ed1page.5.201"></span>
<span class="milestone ed2page page1" data-n="8.767" data-unit="ed2page" id="ed2page.8.767"></span>
<span class="lb head" data-page="16.718" data-line="9" id="l16.718.9"></span>
            <blockquote class="quote lemma">
<span class="lb" data-page="16.718" data-line="10" id="l16.718.10"></span><span class="milestone ed2page" data-n="8.768" data-unit="ed2page" id="ed2page.8.768"></span>Ἐπὶ τραχήλου ἀλγήματι κωματώδει, ἱδρώδει, κοιλίη
<span class="lb" data-page="16.718" data-line="11" id="l16.718.11"></span>φυσηθεῖσα, εἰ δέ τι πρὸς ἀνάγκην ὑγρὰ χαλῶσα,
<span class="lb" data-page="16.718" data-line="12" id="l16.718.12"></span>ὑποπεριπλυθεῖσα, ἐκ τουτέων ἄχολα ἐξίστανται. τὰ τοιαῦτα
<span class="lb" data-page="16.718" data-line="13" id="l16.718.13"></span>διασωζόμενα μακροτέρως διανοσέει. ἆρά γέ εἰσιν ἄχολοι
<span class="lb" data-page="16.718" data-line="14" id="l16.718.14"></span>περιπλύσιες εὐηθέστεραι καὶ τὸ φυσῶδες ὄγκῳ
<span class="lb" data-page="16.718" data-line="15" id="l16.718.15"></span>προσωφελέοι.
</blockquote>
<span class="lb rule" data-page="16.718" data-line="16" id="l16.718.16"></span>
            <p>
<span class="lb" data-page="16.718" data-line="17" id="l16.718.17"></span>Καὶ κατὰ τήνδε τὴν ῥῆσιν ἀνομοιογενῶν ἐστι συμπτωμάτων
<span class="lb" data-page="16.718" data-line="18" id="l16.718.18"></span>ἄθροισμα. τραχήλου μὲν γὰρ ἄλγημα μετὰ κώματος
<span class="pb" data-page="16.719" id="p16.719"></span>
<span class="lb" data-page="16.719" data-line="1" id="l16.719.1"></span>ἐν τῇ κεφαλῇ νοσώδη διάθεσιν εἶναι σημαίνει. ὁ δ’ ὡς
<span class="lb" data-page="16.719" data-line="2" id="l16.719.2"></span>σύμπτωμα καὶ μὴ κριτικὸς ἱδρὼς ἤτοι πλῆθος ἢ ἀῤῥωστίαν
<span class="lb" data-page="16.719" data-line="3" id="l16.719.3"></span>ἐνδείκνυται τῆς ἑλκτικῆς τε καὶ καθεκτικῆς ὀνομαζομένης
<span class="lb" data-page="16.719" data-line="4" id="l16.719.4"></span>δυνάμεως. ἐμφυσηθεῖσα δ’ ἡ γαστὴρ αὐτὸ δὴ τοῦτο
<span class="lb" data-page="16.719" data-line="5" id="l16.719.5"></span>πεπονθέναι τὸ μόριον δηλοῖ τὴν γαστέρα. τὸ δὲ πρὸς
<span class="lb" data-page="16.719" data-line="6" id="l16.719.6"></span>ἀνάγκην ὑγρὰ χαλᾶν, ὑποπεριπλυθεῖσαν δὲ τοῦτο ποιεῖν, τὸ
<span class="lb" data-page="16.719" data-line="7" id="l16.719.7"></span>ἧπαρ ἐνδείκνυται πεπονθέναι. ἐξίστασθαι δὲ, ὅπερ ἐστὶ
<span class="lb" data-page="16.719" data-line="8" id="l16.719.8"></span>παρακόπτειν σφοδρῶς, τούτους φησὶ καίτοι μηδενὸς σημείου
<span class="lb" data-page="16.719" data-line="9" id="l16.719.9"></span>γενομένου τῆς ἐκστάσεως. τὸ γὰρ κωματῶδες εἴρηται μόνον
<span class="lb" data-page="16.719" data-line="10" id="l16.719.10"></span>ἐγκεφάλου πάθος, ἐναντίον ὑπάρχον ἐκστάσει. πλὴν
<span class="lb" data-page="16.719" data-line="11" id="l16.719.11"></span>εἰ τὸ τραχήλου τις ἄλγημά φησι τῆς ἐκστάσεως εἶναι σημεῖον,
<span class="lb" data-page="16.719" data-line="12" id="l16.719.12"></span>ὃ μηδὲ τὴν ἁπλῆν παραφροσύνην σημαίνειν δύναται
<span class="lb" data-page="16.719" data-line="13" id="l16.719.13"></span>μόνην, ἄνευ γε τοῦ καὶ ἄλλα προσελθεῖν αὐτῷ σημεῖα, οἷον
<span class="lb" data-page="16.719" data-line="14" id="l16.719.14"></span>ἀγρυπνίαν, κεφαλαλγίαν, ὄμμα θρασὺ, θρασεῖαν ἀπόκρισιν,
<span class="lb" data-page="16.719" data-line="15" id="l16.719.15"></span>ὕπνους ταραχώδεις ἤ τι κατὰ τὰς αἰσθήσεις ἢ προαιρετικὰς
<span class="lb" data-page="16.719" data-line="16" id="l16.719.16"></span>κινήσεις βεβλαμμένον. εἰκότως οὖν ἀντὶ τοῦ ἐξίστανται
<span class="lb" data-page="16.719" data-line="17" id="l16.719.17"></span>ἔνιοι ἐφίστανται ἐπὶ τῶν διαχωρημάτων εἰρῆσθαι φάσκοντες
<span class="lb" data-page="16.719" data-line="18" id="l16.719.18"></span>αὐτὰ καὶ συνῆφθαι μᾶλλον ἐκείνοις, ὡς εἶναι τὸ
<span class="pb" data-page="16.720" id="p16.720"></span>
<span class="lb" data-page="16.720" data-line="1" id="l16.720.1"></span>συνεχὲς τῆς λέξεως τοιόνδε, κοιλίη φυσηθεῖσα. εἰ δέ τι
<span class="lb" data-page="16.720" data-line="2" id="l16.720.2"></span>πρὸς ἀνάγκην ὑγρὰ χαλῶσα ὑποπεριπλυθεῖσα, ἐκ τουτέων
<span class="lb" data-page="16.720" data-line="3" id="l16.720.3"></span>ἄχολα ἐφίστανται. τούτοις οὖν ἐφεξῆς εἰπὼν, τὰ τοιαῦτα
<span class="lb" data-page="16.720" data-line="4" id="l16.720.4"></span>διασωζόμενα μακροτέρως διανοσέει. τελευταῖον ἔγραψεν ἆρά
<span class="lb" data-page="16.720" data-line="5" id="l16.720.5"></span>γε ἄχολοι περιπλύσιες εὐηθέστεραι καὶ τὸ φυσῶδες ὄγκῳ
<span class="lb" data-page="16.720" data-line="6" id="l16.720.6"></span>προσωφελέει; ὡς εἰ καὶ οὕτως εἶπε· καὶ φυσῶδες ὄγκωμα
<span class="lb" data-page="16.720" data-line="7" id="l16.720.7"></span>προσωφελοῦσι. τοῦτο δ’ αὐτὸ πάλιν ἴσον δύναται τῷ τοὺς
<span class="lb" data-page="16.720" data-line="8" id="l16.720.8"></span>φυσώδεις ὄγκους ὠφελεῖν. εἰ δὲ ἀλλόκοτός σοι ἡ σύνταξις
<span class="lb" data-page="16.720" data-line="9" id="l16.720.9"></span>εἶναι δοκεῖ, χρὴ συγγινώσκειν τοῖς οὕτως ἐξηγουμένοις·
<span class="lb" data-page="16.720" data-line="10" id="l16.720.10"></span>πάμπολλα γὰρ ἐν τῷ βιβλίῳ τούτῳ τοιαῦτα φαίνεται ἀσυνήθεσι
<span class="lb" data-page="16.720" data-line="11" id="l16.720.11"></span>τῶν ὀνομάτων ἑρμηνευόμενα. εἰκότως δὲ φαίνεται ζητῶν,
<span class="lb" data-page="16.720" data-line="12" id="l16.720.12"></span>εἰ ἄχολοι περιπλύσεις τοὺς τοιούτους ὄγκους ὠφελέουσι,
<span class="lb" data-page="16.720" data-line="13" id="l16.720.13"></span>τεκμαιρόμενος τοὺς φυσώδεις οὐχ ὑπὸ χολῆς, ἀλλ’ ὑπὸ
<span class="lb" data-page="16.720" data-line="14" id="l16.720.14"></span>ψυχρῶν ὑγρῶν ὑδατωδῶν κατὰ τὴν σύστασιν ἅμα πνεύματι
<span class="lb" data-page="16.720" data-line="15" id="l16.720.15"></span>φυσώδει γίγνεσθαι. κατ’ αὐτὴν μὲν οὖν τὴν ἐξήγησιν
<span class="lb" data-page="16.720" data-line="16" id="l16.720.16"></span>ὁμολογεῖν ἀλλήλοις φαίνεται ταῦτα καὶ καλῶς ὑπό τινων
<span class="lb" data-page="16.720" data-line="17" id="l16.720.17"></span>γέγραπται τὸ συνίσταται ἢ ἐφίσταται κατὰ τῶν διαχωρημάτων,
<span class="lb" data-page="16.720" data-line="18" id="l16.720.18"></span>καὶ μᾶλλόν γε αὐτὸ τὸ ἐφίσταται· διότι γάρ ἐστιν
<span class="pb" data-page="16.721" id="p16.721"></span>
<span class="lb" data-page="16.721" data-line="1" id="l16.721.1"></span>ἄχολα, διὰ τοῦτο ἐφίσταται καὶ πρὸς ἀνάγκην μόγις χαλᾶται,
<span class="lb" data-page="16.721" data-line="2" id="l16.721.2"></span>τουτέστι μετὰ τοῦ πραγματεύσασθαί τι τὸν ἰατρόν.
<span class="lb" data-page="16.721" data-line="3" id="l16.721.3"></span>ἐκ περιττοῦ δὲ πάλιν φαίνεται τὸ κατὰ τὴν ἀρχὴν ἐπὶ
<span class="lb" data-page="16.721" data-line="4" id="l16.721.4"></span>τραχήλου ἀλγήματι κωματώδει συνῆφθαι, κατὰ μηδὲν
<span class="lb" data-page="16.721" data-line="5" id="l16.721.5"></span>συνημμένον τοῖς περὶ τὴν κοιλίαν συμπτώμασιν. ἔοικεν οὖν,
<span class="lb" data-page="16.721" data-line="6" id="l16.721.6"></span>ὥσπερ ἄλλας πολλὰς συνδρομὰς ἐφαίνετο τεθεαμένος ἐφ’ ἑνὸς
<span class="lb" data-page="16.721" data-line="7" id="l16.721.7"></span>ἢ δυοῖν ἐπὶ τὸ γράφειν ἀφῖχθαι, καὶ νῦν οὕτω πεποιηκέναι,
<span class="lb" data-page="16.721" data-line="8" id="l16.721.8"></span>χωρὶς τοῦ προσγράψαι τὸν ἄῤῥωστον ὀνομαστὶ, καθάπερ
<span class="lb" data-page="16.721" data-line="9" id="l16.721.9"></span>ἐπ’ ἄλλων ἐποίησε. <span class="milestone ed2page" data-n="8.769" data-unit="ed2page" id="ed2page.8.769"></span>καὶ εἴπερ τοῦθ’ οὕτως ἔχει
<span class="lb" data-page="16.721" data-line="10" id="l16.721.10"></span>δυνατόν ἐστιν ἐν ἀρχῇ μὲν τῆς νόσου πλῆθός τι χυμῶν,
<span class="lb" data-page="16.721" data-line="11" id="l16.721.11"></span>ψυχρῶν μὲν τῇ κράσει, λεπτῶν δὲ τῇ συστάσει, τὰ περὶ
<span class="lb" data-page="16.721" data-line="12" id="l16.721.12"></span>κεφαλὴν καὶ τράχηλον ἐνοχλῆσαι μόρια, μεταῤῥυὲν δὲ ἐπὶ
<span class="lb" data-page="16.721" data-line="13" id="l16.721.13"></span>τὰ κατὰ τὴν γαστέρα τόν τε φυσώδη κατ’ αὐτὴν ἐργάσασθαι
<span class="lb" data-page="16.721" data-line="14" id="l16.721.14"></span>ὄγκον καὶ τὰ διαχωρήματα λεπτὰ καὶ ὑδατώδη ποιῆσαι
<span class="lb" data-page="16.721" data-line="15" id="l16.721.15"></span>καὶ διὰ τοῦτο μένοντα κατὰ τὴν γαστέρα καὶ μὴ διεξερχόμενα,
<span class="lb" data-page="16.721" data-line="16" id="l16.721.16"></span>καθάπερ τὰ χολώδη καὶ δάκνοντα. διαφέρει δὲ
<span class="lb" data-page="16.721" data-line="17" id="l16.721.17"></span>οὐ σμικρὸν ἢ τὰ συμβάντα τινὶ διηγουμένου τοῦ τὸ βιβλίον
<span class="pb" data-page="16.722" id="p16.722"></span>
<span class="lb" data-page="16.722" data-line="1" id="l16.722.1"></span>γράψαντος αἰτίας αὐτῶν ἡμᾶς ἀποδιδόναι πιθανὰς, ὡς ἐν
<span class="lb" data-page="16.722" data-line="2" id="l16.722.2"></span>τῷ τῶν ἐπιδημιῶν ἐποιήσαμεν, ἢ ὡς καθολικοὺς τοὺς λόγους
<span class="lb" data-page="16.722" data-line="3" id="l16.722.3"></span>ἐξετάζειν. ἀπὸ μὲν γὰρ τῆς κεφαλῆς εἰς τὴν γαστέρα μεταῤῥυῆναί
<span class="lb" data-page="16.722" data-line="4" id="l16.722.4"></span>τις δύναται χυμὸς, ὥσπερ γε καὶ εἰς τὸν φάρυγγα
<span class="lb" data-page="16.722" data-line="5" id="l16.722.5"></span>καὶ λάρυγγα καὶ πνεύμονα καὶ εἰς θώρακα καὶ διάφραγμα
<span class="lb" data-page="16.722" data-line="6" id="l16.722.6"></span>καὶ σπλῆνα καὶ ἧπαρ καὶ ὁτιοῦν ἄλλο, καθάπερ
<span class="lb" data-page="16.722" data-line="7" id="l16.722.7"></span>γε κἀξ ἐκείνων γε ἑκάστου πάλιν ἐπὶ τὴν κεφαλὴν ἀνηνέχθαι.
<span class="lb" data-page="16.722" data-line="8" id="l16.722.8"></span>τὸ δ’ ἤτοι διὰ παντὸς ἢ πλειστάκις εἰς ἓν τῶν εἰρημένων
<span class="lb" data-page="16.722" data-line="9" id="l16.722.9"></span>τὴν μετάστασιν γίνεσθαι ψεῦδος, ὅπερ αἱ πλεῖσται
<span class="lb" data-page="16.722" data-line="10" id="l16.722.10"></span>τῶν κατὰ τοῦτο τὸ βιβλίον ἐνδείκνυνται ῥήσεις, ἐφ’
<span class="lb" data-page="16.722" data-line="11" id="l16.722.11"></span>αἷς ἁπλῶς ἀποφαίνεται, χωρὶς τοῦ προσθεῖναι τὸν ἐπαπορητικὸν
<span class="lb" data-page="16.722" data-line="12" id="l16.722.12"></span>σύνδεσμον ἢ τὸν ἄῤῥωστον αὐτὸν ὀνομαστί. ἀλλά
<span class="lb" data-page="16.722" data-line="13" id="l16.722.13"></span>γε κατὰ τὴν προκειμένην ῥῆσιν εἰπὼν, ἆρά γέ εἰσιν αἱ ἄχολοι
<span class="lb" data-page="16.722" data-line="14" id="l16.722.14"></span>περιπλύσιες εὐηθέστεραι; δῆλος ἐγένετο μὴ θαῤῥεῖν ὡς
<span class="lb" data-page="16.722" data-line="15" id="l16.722.15"></span>καθολικῷ τῷ λόγῳ. τὸ δὲ εὐηθέστεραι ῥῆμα σημαίνει μὲν
<span class="lb" data-page="16.722" data-line="16" id="l16.722.16"></span>καὶ τὸ κακοηθέστεραι. καὶ πολλάκις κατὰ τοῦτο τὸ σημαινόμενον
<span class="lb" data-page="16.722" data-line="17" id="l16.722.17"></span>τούτῳ φαίνονται κεχρημένοι πολλοὶ τῶν παλαιῶν.
<span class="lb" data-page="16.722" data-line="18" id="l16.722.18"></span>σημαίνει δὲ καὶ τὸ εὔτροποι. κέχρηνται γὰρ καὶ τούτῳ
<span class="pb" data-page="16.723" id="p16.723"></span>
<span class="lb" data-page="16.723" data-line="1" id="l16.723.1"></span>τινὲς τῶν παλαιῶν, <span class="milestone ed1page" data-n="5.202" data-unit="ed1page" id="ed1page.5.202"></span>καθὸ καὶ νῦν ἔοικεν εἰρῆσθαι. συνεμφαίνει
<span class="lb" data-page="16.723" data-line="2" id="l16.723.2"></span>γὰρ τὸ κατὰ τὴν τελευτὴν τῆς ῥήσεως εἰρημένον
<span class="lb" data-page="16.723" data-line="3" id="l16.723.3"></span>προσωφελέειν.
</p>
<span class="lb rule" data-page="16.723" data-line="4" id="l16.723.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.104">
<span class="pb page1" data-page="16.734" id="p16.734"></span>
<span class="milestone ed1page page1" data-n="5.203" data-unit="ed1page" id="ed1page.5.203"></span>
<span class="milestone ed2page page1" data-n="8.773" data-unit="ed2page" id="ed2page.8.773"></span>
<span class="lb head" data-page="16.734" data-line="8" id="l16.734.8"></span>
            <blockquote class="quote lemma">
<span class="lb" data-page="16.734" data-line="9" id="l16.734.9"></span>Οἱ ἐξ ἀρχῆς ἐφιδροῦντες οὔροισι πέποσι, καυστικοὶ, ἀκρίτως
<span class="lb" data-page="16.734" data-line="10" id="l16.734.10"></span>περιψύχοντες, διὰ ταχέων περικαέες, νωθροὶ, κωματώδεες,
<span class="lb" data-page="16.734" data-line="11" id="l16.734.11"></span>σπασμώδεες, ὀλέθριοι.
</blockquote>
<span class="lb rule" data-page="16.734" data-line="12" id="l16.734.12"></span>
            <p>
<span class="lb" data-page="16.734" data-line="13" id="l16.734.13"></span>Πάλιν ἐνταῦθα τὸ ἐξ ἀρχῆς ἐφιδροῦντες σὺν οὔροις
<span class="lb" data-page="16.734" data-line="14" id="l16.734.14"></span>πέποσι περιττόν. ἱκανὰ γὰρ ἀποκτεῖναι τὸν ἄνθρωπον τὰ
<span class="lb" data-page="16.734" data-line="15" id="l16.734.15"></span>καυστικὰ μετὰ τοῦ περιψύχειν ἀκρίτως, ἔπειτα διὰ ταχέων
<span class="lb" data-page="16.734" data-line="16" id="l16.734.16"></span>γίνεσθαι διακαῆ, καθάπερ γε καὶ τὰ τῆς ἑτέρας ἀρχῆς
<span class="lb" data-page="16.734" data-line="17" id="l16.734.17"></span>τοῦ ἐγκεφάλου ἱκανὰ πάλιν αὐτὰ καθ’ αὑτὰ διαφθεῖραι
<span class="lb" data-page="16.734" data-line="18" id="l16.734.18"></span>τὸν νοσοῦντα, περὶ ὧν οὕτως ἔγραψε· νωθροὶ κωματώδεες,
<span class="pb" data-page="16.735" id="p16.735"></span>
<span class="lb" data-page="16.735" data-line="1" id="l16.735.1"></span>σπασμώδεες. ἐπὶ τούτοις οὖν ἑκατέροις τοὺς ἐξ ἀρχῆς
<span class="lb" data-page="16.735" data-line="2" id="l16.735.2"></span>ἐφιδροῦντας ἅμα πέποσιν οὔροις ἔγραψεν, ὅ τοιοῦτόν ἐστιν
<span class="lb" data-page="16.735" data-line="3" id="l16.735.3"></span>οἷον εἰ καί τι λέγει κινδυνεύειν ἀποθανεῖν τόνδε τινὰ τὸν
<span class="lb" data-page="16.735" data-line="4" id="l16.735.4"></span>ἄνθρωπον, ἐπεὶ τήν τε μήνιγγα τέτρηται καὶ τὰ κατὰ τὸν
<span class="lb" data-page="16.735" data-line="5" id="l16.735.5"></span>θώρακα συντέτρηται καὶ κατὰ τὸν μηρὸν ἑλκύδριον ἔχει
<span class="lb" data-page="16.735" data-line="6" id="l16.735.6"></span>σμικρόν. ἢ εἴ τις λέγει κινδυνεύειν ἀποθανεῖν τόνδε τινὰ
<span class="lb" data-page="16.735" data-line="7" id="l16.735.7"></span>διὰ τὸν ὕδερον καὶ τὴν παρωνυχίαν. τί οὖν ἔτι ζητῶμεν
<span class="lb" data-page="16.735" data-line="8" id="l16.735.8"></span>ἅττα ποτ’ οὖρα λέγει πέπονα; περὶ ὧν ἔμπροσθεν ἔφην
<span class="lb" data-page="16.735" data-line="9" id="l16.735.9"></span>ἐπιτιμῆσαι τὸν Ἐφέσιον Ῥοῦφον Ζεύξιδι τῷ ἐμπειρικῷ.
<span class="lb" data-page="16.735" data-line="10" id="l16.735.10"></span>ψεῦδος μὲν γὰρ εἶναι τοῦτο, μηδέποτε κακόν τι τῶν τοιούτων
<span class="lb" data-page="16.735" data-line="11" id="l16.735.11"></span>οὔρων γεννώντων, ἀληθὲς δὲ τὸ τὰ ἐπίπονα οὖρα κακόν
<span class="lb" data-page="16.735" data-line="12" id="l16.735.12"></span>τι σημαίνειν. δηλοῦσθαι γὰρ τὰ μετὰ πόνου κενούμενα.
<span class="lb" data-page="16.735" data-line="13" id="l16.735.13"></span>δεύτερον μέντοι τοῦτο τὸ γεγραμμένον τὸ τῶν πεπόνων οὔρων
<span class="lb" data-page="16.735" data-line="14" id="l16.735.14"></span>οὐκέτι πιθανόν ἐστιν ὁμοίως κατ’ ἀμφοτέρας τὰς ῥήσεις
<span class="lb" data-page="16.735" data-line="15" id="l16.735.15"></span>ἡμαρτῆσθαι τὴν λέξιν, ὡς ὁ Ῥοῦφος ἠξίου μεμφόμενος
<span class="lb" data-page="16.735" data-line="16" id="l16.735.16"></span>τὸν Ζεῦξιν. ἀλλ’ ἴσως αὐτὸς ὁ γράψας τὰ παχέα καὶ
<span class="lb" data-page="16.735" data-line="17" id="l16.735.17"></span>λευκὰ πέπονα κεκληκώς ἐστιν, ἐπειδὴ τοιαύτην ὑπόστασιν
<span class="lb" data-page="16.735" data-line="18" id="l16.735.18"></span><span class="milestone ed1page" data-n="5.204" data-unit="ed1page" id="ed1page.5.204"></span>ἑώρα καὶ ἐν τοῖς ἀληθῶς πέποσιν οὔροις. τὰ δ’
<span class="pb" data-page="16.736" id="p16.736"></span>
<span class="lb" data-page="16.736" data-line="1" id="l16.736.1"></span>δ’ ἀνατεταραγμένα παραπλησίως τοῖς τῶν ὑποζυγίων, οὐ πέπονα.
</p>
<span class="lb rule" data-page="16.736" data-line="2" id="l16.736.2"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.105">
<span class="pb page1" data-page="16.736" id="p16.736"></span>
<span class="milestone ed1page page1" data-n="5.204" data-unit="ed1page" id="ed1page.5.204"></span>
<span class="milestone ed2page page1" data-n="8.773" data-unit="ed2page" id="ed2page.8.773"></span>
<span class="lb head" data-page="16.736" data-line="3" id="l16.736.3"></span>
            <blockquote class="quote lemma">
<span class="lb" data-page="16.736" data-line="4" id="l16.736.4"></span>Τῇσιν ἐπιφόροισι κεφαλαλγικὰ, καρώδεα μετὰ βάρεος γινόμενα,
<span class="lb" data-page="16.736" data-line="5" id="l16.736.5"></span>φλαῦρα, ἴσως δὲ ταύτῃσι καὶ σπασμῶδές τι παθεῖν
<span class="lb" data-page="16.736" data-line="6" id="l16.736.6"></span>ὀφείλει.
</blockquote>
<span class="lb rule" data-page="16.736" data-line="7" id="l16.736.7"></span>
            <p>
<span class="lb" data-page="16.736" data-line="8" id="l16.736.8"></span>Πάλιν κἀνταῦθα τὴν σύνταξιν τῶν ὀνομάτων εἰδότες
<span class="lb" data-page="16.736" data-line="9" id="l16.736.9"></span>σολοικώδη μετέγραψαν ἔνιοι τὴν ταύτῃσι, τοιάνδε ποιήσαντες
<span class="lb" data-page="16.736" data-line="10" id="l16.736.10"></span>τὴν λέξιν, ἴσως δὲ ταῦτα καὶ σπασμῶδές τι παθεῖν
<span class="lb" data-page="16.736" data-line="11" id="l16.736.11"></span>ὀφείλει. ἀλλ’ ὡς ἔφην καὶ πρόσθεν, ὅταν ἡ αὐτὴ σώζηται
<span class="lb" data-page="16.736" data-line="12" id="l16.736.12"></span><span class="milestone ed2page" data-n="8.774" data-unit="ed2page" id="ed2page.8.774"></span>διάνοια, γράφειν ἐπιτρέψαντες ὡς ἂν ἕκαστος ἐθέλοι,
<span class="lb" data-page="16.736" data-line="13" id="l16.736.13"></span>περὶ τῆς ἀληθείας τῶν εἰρημένων σκοπῶμεν. ἀλλ’ οὐδὲ
<span class="lb" data-page="16.736" data-line="14" id="l16.736.14"></span>περὶ ταύτης ἤδη σκοπεῖν ἐπιτρέπει παρεγκείμενον τῇ ῥήσει
<span class="lb" data-page="16.736" data-line="15" id="l16.736.15"></span>τοὔνομα τὸ ἐπιφόροισιν ἐξηγήσεως δεόμενον. οὐ γὰρ μόνον
<span class="lb" data-page="16.736" data-line="16" id="l16.736.16"></span>ἀήθη σύνθεσιν ὀνομάτων ὁ συγγραφεὺς εὑρίσκειν πειρᾶται
<span class="pb" data-page="16.737" id="p16.737"></span>
<span class="lb" data-page="16.737" data-line="1" id="l16.737.1"></span>καθ’ ἑκάστην ῥῆσιν, ἀλλὰ καὶ τῶν ὀνομάτων αὐτῶν, ἓν
<span class="lb" data-page="16.737" data-line="2" id="l16.737.2"></span>μέντοι τῶν πάντων, ἔστι δ’ ὅτε καὶ δύο που καὶ τρία
<span class="lb" data-page="16.737" data-line="3" id="l16.737.3"></span>παρεντίθησιν, ἤτοι ξένα παντάπασιν ἢ μὴ κατ’ αὐτὸ τὸ
<span class="lb" data-page="16.737" data-line="4" id="l16.737.4"></span>σημαινόμενον, ὅπερ παρὰ τοῖς Ἕλλησιν εἴθιστο. τὰς δ’
<span class="lb" data-page="16.737" data-line="5" id="l16.737.5"></span>οὖν ἐπιφόρους ἔνιοι μὲν ἤκουσαν τὰς ἐγκυμονούσας, ὅσαι
<span class="lb" data-page="16.737" data-line="6" id="l16.737.6"></span>πλησίον εἰσὶ τῆς ἀποκυήσεως, ἔνιοι δὲ τὰς ῥᾳδίως συλλαμβανούσας
<span class="lb" data-page="16.737" data-line="7" id="l16.737.7"></span>καὶ συνεχῶς κυούσας. ταῦτ’ οὖν φησι κεφαλαλγικὰ
<span class="lb" data-page="16.737" data-line="8" id="l16.737.8"></span>καρώδη βάρεος μέτα γινόμενα φλαῦρα. τὸ κοινὸν δὲ ἁπάντων
<span class="lb" data-page="16.737" data-line="9" id="l16.737.9"></span>τῶν οὕτως ἐχόντων τὸ ἐπιφόρους, ὄνομα προσέῤῥιψέ
<span class="lb" data-page="16.737" data-line="10" id="l16.737.10"></span>πως τῷ μετὰ βάρεος ἐνταῦθα, ἵνα ζητῶμεν, ἆρά γε μετὰ
<span class="lb" data-page="16.737" data-line="11" id="l16.737.11"></span>τοῦ τὸ σύμπαν σῶμα φαίνεσθαι βαρὺ τῇ καμνούσῃ, τούτῳ
<span class="lb" data-page="16.737" data-line="12" id="l16.737.12"></span>προσέθηκεν ἢ κεφαλαλγικὰ μετὰ τοῦ βαρύνεσθαι τὴν κεφαλὴν
<span class="lb" data-page="16.737" data-line="13" id="l16.737.13"></span>ἢ καρώδη μετὰ βάρους. ἀλλὰ καὶ ταῦτα πάντα διεξελθών
<span class="lb" data-page="16.737" data-line="14" id="l16.737.14"></span>τις οὐδὲν ἕξει πλέον εἰς πρόῤῥησιν, οὐδὲ κατ’ αὐτὸν
<span class="lb" data-page="16.737" data-line="15" id="l16.737.15"></span>τὸν γράψαντα. φησὶ γοῦν ἴσως γε ταύτῃσι καὶ σπασμῶδές
<span class="lb" data-page="16.737" data-line="16" id="l16.737.16"></span>τι παθεῖν ὀφείλει. ὅταν δ’ ἀκούσῃς ἀνθρώπου λέγοντος
<span class="lb" data-page="16.737" data-line="17" id="l16.737.17"></span>ἴσως περὶ τῶν κατὰ μέρος, ὡς καθόλου τὴν ἀπόφασιν
<span class="lb" data-page="16.737" data-line="18" id="l16.737.18"></span>πεποιημένου προπετῶς, γίνωσκε σαφῶς σπάνιον εἶναι τὸ
<span class="pb" data-page="16.738" id="p16.738"></span>
<span class="lb" data-page="16.738" data-line="1" id="l16.738.1"></span>πρᾶγμα. λέλεκται δέ σοι πολλάκις ἐκπεπτωκέναι τὰ σπάνια
<span class="lb" data-page="16.738" data-line="2" id="l16.738.2"></span>τῆς προῤῥητικῆς θεωρίας. ἐὰν γὰρ ὡς ἐνδεχόμενα
<span class="lb" data-page="16.738" data-line="3" id="l16.738.3"></span>γενέσθαι λέγει τις, ἀκήκοας ἤδη πολλάκις ἐγκέφαλον παθόντα
<span class="lb" data-page="16.738" data-line="4" id="l16.738.4"></span>ἐνδέχεσθαι σύμπτωμα πᾶν ὁτιοῦν ἀκολουθῆσαι τῶν
<span class="lb" data-page="16.738" data-line="5" id="l16.738.5"></span>κατὰ τὰς αἰσθήσεις ἢ προαιρετικὰς κινήσεις. ἐὰν δ’ ὡς
<span class="lb" data-page="16.738" data-line="6" id="l16.738.6"></span>πολλάκις γιγνόμενον, οὐ μόνον οὐ γίνεται πολλάκις, ἀλλ’
<span class="lb" data-page="16.738" data-line="7" id="l16.738.7"></span>οὐδὲ ἀμφιδόξως ὃ νῦν εἶπε.
</p>
<span class="lb rule" data-page="16.738" data-line="8" id="l16.738.8"></span>
          </article>

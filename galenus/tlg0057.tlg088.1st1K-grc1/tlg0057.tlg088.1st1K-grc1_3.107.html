<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.107">
<span class="pb page1" data-page="16.740" id="p16.740"></span>
<span class="milestone ed1page page1" data-n="5.204" data-unit="ed1page" id="ed1page.5.204"></span>
<span class="milestone ed2page page1" data-n="8.775" data-unit="ed2page" id="ed2page.8.775"></span>
<span class="lb head" data-page="16.740" data-line="1" id="l16.740.1"></span>
            <blockquote class="quote lemma">
<span class="lb" data-page="16.740" data-line="2" id="l16.740.2"></span>Τὰ τρομώδεα, σπασμώδεα γενόμενα, ἐφ’ ἱδρῶσι φιλυπόστροφα,
<span class="lb" data-page="16.740" data-line="3" id="l16.740.3"></span>τούτοις ἡ κρίσις ἐπιῤῥιγώσασιν. οὗτοι ἐπιῤῥιγέουσι
<span class="lb" data-page="16.740" data-line="4" id="l16.740.4"></span>περὶ κοιλίην καύματι προκληθέντες.
</blockquote>
<span class="lb rule" data-page="16.740" data-line="5" id="l16.740.5"></span>
            <p>
<span class="lb" data-page="16.740" data-line="6" id="l16.740.6"></span>Ταύτην τὴν ῥῆσιν ἔνιοι διαιροῦσιν εἰς δύο λόγους, ἕνα
<span class="lb" data-page="16.740" data-line="7" id="l16.740.7"></span>μὲν τόνδε· τὰ τρομώδεα σπασμώδεα γενόμενα· καὶ μέντοι
<span class="lb" data-page="16.740" data-line="8" id="l16.740.8"></span>καὶ ὁμολογοῦσιν αὐτοὶ κολοβὸν εἶναι τὸν λόγον τοῦτον καὶ
<span class="lb" data-page="16.740" data-line="9" id="l16.740.9"></span>κελεύουσι προσυπακούειν αὐτῷ τι, περὶ οὗ μικρὸν ὕστερον
<span class="lb" data-page="16.740" data-line="10" id="l16.740.10"></span>ἐρῷ. δεύτερον δὲ ἀφ’ ἑτέρας ἀρχῆς ποιοῦσι, τὰ ἐφ’ ἱδρῶσι
<span class="lb" data-page="16.740" data-line="11" id="l16.740.11"></span>φιλυπόστροφα. τούτοις ἡ κρίσις ἐπιῤῥιγώσασιν. οἱ δέ γε
<span class="lb" data-page="16.740" data-line="12" id="l16.740.12"></span>συνάπτοντες ἀμφοτέρους τοὺς λόγους χωρὶς τοῦ ἄρθρου
<span class="lb" data-page="16.740" data-line="13" id="l16.740.13"></span>τοῦ τά γράφουσι, τὰ τρομώδεα σπασμώδεα γενόμενα, ἐφ’
<span class="lb" data-page="16.740" data-line="14" id="l16.740.14"></span>ἱδρῶσι φιλυπόστροφα. τοῦτο μὲν ὅτι ψεῦδός ἐστι διὰ τῶν
<span class="lb" data-page="16.740" data-line="15" id="l16.740.15"></span>ἐξηγητῶν κατέγνωσται, τὸ δ’ ἕτερον ὅτι κολοβόν. ἀλλὰ
<span class="lb" data-page="16.740" data-line="16" id="l16.740.16"></span>τὸ μὲν ἐλλιπὲς τῆς λέξεως καὶ διὰ τὴν τοῦ γραφέως ἁμαρτίαν
<span class="lb" data-page="16.740" data-line="17" id="l16.740.17"></span>δύναται γεγονέναι. τὸ δὲ ψεῦδος οὐδεμίαν ἔχει παραμυθίαν.
<span class="pb" data-page="16.741" id="p16.741"></span>
<span class="lb" data-page="16.741" data-line="1" id="l16.741.1"></span>τὰ γὰρ τρομώδεα σπασμώδεα γενόμενα τοῖς ἐφ’
<span class="lb" data-page="16.741" data-line="2" id="l16.741.2"></span>ἱδρῶσι φιλυπόστροφα γενέσθαι ψεῦδός ἐστιν, οὐ φιλυποστρόφων
<span class="lb" data-page="16.741" data-line="3" id="l16.741.3"></span>αὐτῶν, ἀλλ’ ὀλεθρίων ὄντων. ἐάν τε ἐφιδρῶσιν
<span class="lb" data-page="16.741" data-line="4" id="l16.741.4"></span>αὐτοῖς εἴτε καὶ μή. θεασώμεθα οὖν αὐτὰ ἃ λέγουσιν οὗτοι,
<span class="lb" data-page="16.741" data-line="5" id="l16.741.5"></span>τὰ τρομώδεα σπασμώδεα γενόμενα, θάνατον ἐπιφέρει.
<span class="lb" data-page="16.741" data-line="6" id="l16.741.6"></span>δύναται δὲ καὶ οὕτως τὰ τρομώδεα ἢ σπασμώδεα καθ’ ἑαυτὰ
<span class="lb" data-page="16.741" data-line="7" id="l16.741.7"></span>κελεύοντες ἀναγινώσκειν. δύνασθαι μὲν γάρ φασι καὶ οὕτω
<span class="lb" data-page="16.741" data-line="8" id="l16.741.8"></span>νοεῖσθαι, τὰ τρομώδεα σπασμώδεα γενόμενα θάνατον
<span class="lb" data-page="16.741" data-line="9" id="l16.741.9"></span>ἐπιφέρει. δύνασθαι δὲ καὶ οὕτω· τὰ τρομώδεα ἢ σπασμώδεα
<span class="lb" data-page="16.741" data-line="10" id="l16.741.10"></span>γενόμενα μοχθηρά· ἵνα τὸ μὲν πρότερον τὴν πάνυ
<span class="lb" data-page="16.741" data-line="11" id="l16.741.11"></span>τελείαν μετάπτωσιν ἐκ τῶν τρομωδῶν εἰς τὰ σπασμώδη διδάσκῃ,
<span class="lb" data-page="16.741" data-line="12" id="l16.741.12"></span>τὸ δὲ δεύτερον, ὅταν τοῖς τρομώδεσι πάθεσιν ἐπιγένηται
<span class="lb" data-page="16.741" data-line="13" id="l16.741.13"></span>τὸ σπασμῶδες, ἕπεσθαι θάνατον, ἑκάτερον μὲν γὰρ
<span class="lb" data-page="16.741" data-line="14" id="l16.741.14"></span>ὀλέθριον. ἀλλὰ τὸ μὲν πρότερον, ὡς μεταπιπτόντων τῶν
<span class="lb" data-page="16.741" data-line="15" id="l16.741.15"></span>τρομωδῶν εἰς τὰ σπασμώδη, πρὶν ἀποθνήσκειν τὸν ἄνθρωπον,
<span class="lb" data-page="16.741" data-line="16" id="l16.741.16"></span>τὸ δὲ δεύτερον, ὡς πάντως μὲν μετὰ τούτου γιγνομένων.
<span class="lb" data-page="16.741" data-line="17" id="l16.741.17"></span>ὁπότε δὲ γένηται, βέβαιον θάνατον ἐπιφερόντων. ᾧ
<span class="lb" data-page="16.741" data-line="18" id="l16.741.18"></span>δὲ ταῦτα φίλα, πάρεστιν αὐτοῖς χρῆσθαι. ἐγὼ δὲ μεταβήσομαι
<span class="pb" data-page="16.742" id="p16.742"></span>
<span class="lb" data-page="16.742" data-line="1" id="l16.742.1"></span>πρὸς τοὺς ἀφ’ ἑτέρας ἀρχῆς ἀναγινώσκοντας ἅμα τῷ
<span class="lb" data-page="16.742" data-line="2" id="l16.742.2"></span>ἄρθρῳ τὴν ῥῆσιν, τὰ ἐφ’ ἱδρῶσι φιλυπόστροφα, εἶτα διασιωπησάντων
<span class="lb" data-page="16.742" data-line="3" id="l16.742.3"></span>ἡμῶν καὶ μετὰ ταῦτα ἀναγνόντων, τούτοις ἡ
<span class="lb" data-page="16.742" data-line="4" id="l16.742.4"></span>κρίσις ἐπιῤῥιγώσασιν, ἵνα ὁ λόγος γένηται τοιοῦτος· τὰ
<span class="lb" data-page="16.742" data-line="5" id="l16.742.5"></span>ἐφ’ ἱδρῶσι πεπαῦσθαι δόξαντα πάθη καὶ πάλιν ὑποστρέψαντα
<span class="lb" data-page="16.742" data-line="6" id="l16.742.6"></span>καὶ πάλιν ἀναπυρώσαντα καὶ πάλιν ἱδρῶσι δόξαντα λυθῆναι
<span class="lb" data-page="16.742" data-line="7" id="l16.742.7"></span>τὴν ἀληθῆ καὶ βεβαίαν ἴσχει λύσιν καὶ κρίσιν, ὅταν ἐπιῤῥιγώσωσι.
<span class="lb" data-page="16.742" data-line="8" id="l16.742.8"></span>τὸ δ’ ἑξῆς εἰρημένον οὗτοι ἐπιῤῥιγέουσι περὶ
<span class="lb" data-page="16.742" data-line="9" id="l16.742.9"></span>τὴν κοιλίαν καύματι προκληθέντες, ἔξει διάνοιαν τοιάνδε.
<span class="lb" data-page="16.742" data-line="10" id="l16.742.10"></span>καῦμα κατὰ τὴν κοιλίαν προηγεῖται, μέλλοντος ἐπιγίνεσθαι
<span class="lb" data-page="16.742" data-line="11" id="l16.742.11"></span>τοῖς προειρημένοις τοῦ ῥίγους.
</p>
<span class="lb rule" data-page="16.742" data-line="12" id="l16.742.12"></span>
          </article>

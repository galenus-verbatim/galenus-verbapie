<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.108">
<span class="pb page1" data-page="16.742" id="p16.742"></span>
<span class="milestone ed1page page1" data-n="5.204" data-unit="ed1page" id="ed1page.5.204"></span>
<span class="milestone ed2page page1" data-n="8.775" data-unit="ed2page" id="ed2page.8.775"></span>
<span class="lb head" data-page="16.742" data-line="13" id="l16.742.13"></span>
            <blockquote class="quote lemma">
<span class="lb" data-page="16.742" data-line="14" id="l16.742.14"></span><span class="milestone ed2page" data-n="8.776" data-unit="ed2page" id="ed2page.8.776"></span>
              <span class="milestone ed1page" data-n="5.205" data-unit="ed1page" id="ed1page.5.205"></span>Ὀσφύος πόνος καὶ κεφαλαλγικὸς καὶ καρδιαλγικὸς
<span class="lb" data-page="16.742" data-line="15" id="l16.742.15"></span>μετὰ ἀναχρέμψεως βιαίας ἔχει τι σπασμῶδες.
<span class="lb" data-page="16.742" data-line="16" id="l16.742.16"></span>τὸ ὑπάφωνον ἅμα κρίσει ῥῖγος.
</blockquote>
<span class="lb rule" data-page="16.742" data-line="17" id="l16.742.17"></span>
            <span class="pb" data-page="16.743" id="p16.743"></span>
            <p>
<span class="lb" data-page="16.743" data-line="1" id="l16.743.1"></span>Ἔνιοι μὲν ὡς ἅπαξ γεγραμμένου τοῦ καί συνδέσμου
<span class="lb" data-page="16.743" data-line="2" id="l16.743.2"></span>τὴν ῥῆσιν ἐξηγοῦνται, βουλόμενοι τὸ ἔχειν τι σπασμῶδες
<span class="lb" data-page="16.743" data-line="3" id="l16.743.3"></span>οὐκ ἐπὶ τοῖς προειρημένοις τέσσαρσι γινόμενον, ἀλλὰ πᾶσιν
<span class="lb" data-page="16.743" data-line="4" id="l16.743.4"></span>ἀληθῶς προλέγεσθαι. τέτταρα δὲ λέγω, τόν τε τῆς ὀσφύος
<span class="lb" data-page="16.743" data-line="5" id="l16.743.5"></span>πόνον καὶ τὴν κεφαλαλγίαν καὶ τὴν καρδιαλγίαν καὶ τὴν
<span class="lb" data-page="16.743" data-line="6" id="l16.743.6"></span>βιαίαν ἀνάχρεμψιν, διόπερ οὕτω γράφουσιν, ὀσφύος πόνος
<span class="lb" data-page="16.743" data-line="7" id="l16.743.7"></span>κεφαλαλγικῷ καὶ καρδιαλγικῷ. τινὲς δὲ γράφουσι τὸν καί
<span class="lb" data-page="16.743" data-line="8" id="l16.743.8"></span>σύνδεσμον δὶς, ὡς κἀγὼ τὴν ἀρχὴν εὐθέως ἔγραψα, διότι
<span class="lb" data-page="16.743" data-line="9" id="l16.743.9"></span>τὰ πλεῖστα τῶν ἀντιγράφων οὕτως ἔχει. δηλώσει δὲ πάλιν
<span class="lb" data-page="16.743" data-line="10" id="l16.743.10"></span>ἡ διαγραφὴ τοιόνδε τι τὸ τῆς ὀσφύος ἄλγημα· ἐάν τε
<span class="lb" data-page="16.743" data-line="11" id="l16.743.11"></span>καὶ κεφαλαλγικός τις, ἐάν τε καὶ καρδιαλγικός τις ἢ μετὰ
<span class="lb" data-page="16.743" data-line="12" id="l16.743.12"></span>ἀναχρέμψεως βιαίας ἔχει τι σπασμῶδες. καίτοι καὶ οὕτω
<span class="lb" data-page="16.743" data-line="13" id="l16.743.13"></span>γραφόμενον ἐνδέχεται δηλοῦν αὐτὸ, συναμφότερον γεγονέναι
<span class="lb" data-page="16.743" data-line="14" id="l16.743.14"></span>τῷ κάμνοντι καὶ τὸν τῆς ὀσφύος πόνον καὶ τὴν κεφαλαλγίαν.
<span class="lb" data-page="16.743" data-line="15" id="l16.743.15"></span>ἐγὼ δ’ οὐδ’ ἐκ τῆς πείρας, ἀλλ’ οὐδ’ ἐκ τῆς τῶν
<span class="lb" data-page="16.743" data-line="16" id="l16.743.16"></span>πραγμάτων φύσεως ἀκόλουθον τοῖς εἰρημένοις σπασμὸν
<span class="lb" data-page="16.743" data-line="17" id="l16.743.17"></span>ἀποφήνασθαι δύναμαι. καὶ μέντοι καὶ αὐτὸς ὁ γράψας
<span class="lb" data-page="16.743" data-line="18" id="l16.743.18"></span>ταῦτα προσέθηκεν, ἔχει τι σπασμῶδες, ὅπερ οὐ ταὐτόν ἐστι
<span class="pb" data-page="16.744" id="p16.744"></span>
<span class="lb" data-page="16.744" data-line="1" id="l16.744.1"></span>τῷ φάναι σπασμώδη τὰ τοιαῦτα συμπτώματα ὑπάρχειν.
<span class="lb" data-page="16.744" data-line="2" id="l16.744.2"></span>εἴρηται δέ μοι καὶ πρόσθεν ὡς οὐχ ὁμοίως ἀκούειν προσήκει,
<span class="lb" data-page="16.744" data-line="3" id="l16.744.3"></span>λέγοντος εὐλαβοῦς ἀνθρώπου τὰς τοιαύτας φωνὰς καὶ
<span class="lb" data-page="16.744" data-line="4" id="l16.744.4"></span>τοῦ ῥᾳδίως ἀποφαινομένου περὶ τῶν κατὰ μέρος ὡς καθολικῶν.
<span class="lb" data-page="16.744" data-line="5" id="l16.744.5"></span>ὅταν γὰρ ὁ προπετὴς ἀμφιβάλλων εἴπῃ, ἔχει τι
<span class="lb" data-page="16.744" data-line="6" id="l16.744.6"></span>σπασμῶδες, ἐνδείκνυται σμικρὸν ἢ σπανίως γινόμενον εἶναι
<span class="lb" data-page="16.744" data-line="7" id="l16.744.7"></span>τὸ λεγόμενον. περὶ δὲ τῆς δυνάμεως ἑκάστου τῶν εἰρημένων
<span class="lb" data-page="16.744" data-line="8" id="l16.744.8"></span>συμπτωμάτων ἐν ταῖσδε ταῖς ῥήσεσιν ἁπάσαις, ὅσας
<span class="lb" data-page="16.744" data-line="9" id="l16.744.9"></span>κατὰ τὸ τρίτον ὑπόμνημα τοῦτο μεταχειρίζομαι, λέλεκταί
<span class="lb" data-page="16.744" data-line="10" id="l16.744.10"></span>μοι διὰ βραχέων μὲν ἐν τῷ πρώτῳ καὶ δευτέρῳ τῶνδε τῶν
<span class="lb" data-page="16.744" data-line="11" id="l16.744.11"></span>ὑπομνημάτων, κατὰ διέξοδον δὲ ἔν τε τοῖς εἰς τὸ προγνωστικὸν
<span class="lb" data-page="16.744" data-line="12" id="l16.744.12"></span>ὑπομνήμασι καὶ μᾶλλον ἔτι κατά γε τὰ περὶ κρίσεων
<span class="lb" data-page="16.744" data-line="13" id="l16.744.13"></span>καὶ τὰς τῶν συμπτωμάτων αἰτίας. οὐκ ὀλίγα δὲ καὶ ἐν
<span class="lb" data-page="16.744" data-line="14" id="l16.744.14"></span>τοῖς τῶν ἐπιδημιῶν εἴρηται περὶ αὐτῶν· ἀρκέσει τοιγαροῦν
<span class="lb" data-page="16.744" data-line="15" id="l16.744.15"></span>ἐνταῦθα μόνην τὴν λέξιν ἐξηγεῖσθαι μετὰ τοῦ προσεπιφθέγγεσθαι
<span class="lb" data-page="16.744" data-line="16" id="l16.744.16"></span>πότερον ἀληθὲς ἢ ψευδές ἐστι τὸ λεγόμενον καὶ
<span class="lb" data-page="16.744" data-line="17" id="l16.744.17"></span>πότερον ὡς τὸ πολὺ ἢ ἀμφίδοξον ἢ σπάνιον. ἐφεξῆς δὲ τῷ
<span class="lb" data-page="16.744" data-line="18" id="l16.744.18"></span>ἔχει τι σπασμῶδες, γέγραπται τὸ ὑπάφωνον ὄνομα, τινῶν
<span class="pb" data-page="16.745" id="p16.745"></span>
<span class="lb" data-page="16.745" data-line="1" id="l16.745.1"></span>μὲν συναπτόντων αὐτὸ τοῖς προειρημένοις, ὡς γίνεσθαι
<span class="lb" data-page="16.745" data-line="2" id="l16.745.2"></span>τοιαύτην τὴν λέξιν, ἔχει τι σπασμῶδες ὑπάφωνον. τινῶν
<span class="lb" data-page="16.745" data-line="3" id="l16.745.3"></span>δὲ ἀρχὴν ἡγουμένων τῆς ἐπιφερομένης ῥήσεως καὶ τούτων
<span class="lb" data-page="16.745" data-line="4" id="l16.745.4"></span>αὐτῶν πάλιν ὑπαλλαττόντων τὴν γραφήν. ἔνιοι μὲν γὰρ
<span class="lb" data-page="16.745" data-line="5" id="l16.745.5"></span>ἄνευ τοῦ ἄρθρου γράφουσιν, ἔνιοι δὲ προστιθέασιν ἄρθρον
<span class="lb" data-page="16.745" data-line="6" id="l16.745.6"></span>οὐδέτερον, τοιάνδε ποιοῦντες τὴν λέξιν. τὸ ὑπάφωνον ἅμα
<span class="lb" data-page="16.745" data-line="7" id="l16.745.7"></span>κρίσει ῥῖγος ἀπὸ κοιλίης ὑποπέλια, ταραχώδεα καὶ οὖρα
<span class="lb" data-page="16.745" data-line="8" id="l16.745.8"></span>λεπτά. τινὲς δὲ καὶ καθ’ ἑαυτὸ μόνον ἀναγινώσκουσι τὸ
<span class="lb" data-page="16.745" data-line="9" id="l16.745.9"></span>ἅμα κρίσει ῥῖγος, οὔτε τοῖς προειρημένοις συντάττοντες
<span class="lb" data-page="16.745" data-line="10" id="l16.745.10"></span>οὔτε τοῖς ἑπομένοις. ἔνιοι δὲ ὅλην ὑπαλλάξαντες τὴν λέξιν
<span class="lb" data-page="16.745" data-line="11" id="l16.745.11"></span>οὕτως ἔγραψαν· ὑπόφοβον ἅμα κρίσει ῥῖγος. ἐφεξῆς οὖν
<span class="lb" data-page="16.745" data-line="12" id="l16.745.12"></span>σοι τὴν ἐξήγησιν ἑκατέρων ἀκριβῶς κατὰ μόνας γράψω,
<span class="lb" data-page="16.745" data-line="13" id="l16.745.13"></span>ἅμα κρίσει ῥῖγος. τοῦθ’, ὡς ἔφην, ἔνιοι καθ’ αὑτὸ γεγράφθαι
<span class="lb" data-page="16.745" data-line="14" id="l16.745.14"></span>βούλονται σημαῖνον κρίσει πολλὰς γίνεσθαι σὺν ῥίγει.
<span class="lb" data-page="16.745" data-line="15" id="l16.745.15"></span><span class="milestone ed2page" data-n="8.777" data-unit="ed2page" id="ed2page.8.777"></span>ὑπόφοβον ἅμα κρίσει ῥῖγος, εἶπον ἤδη καὶ πρόσθεν
<span class="lb" data-page="16.745" data-line="16" id="l16.745.16"></span>ὑπαλλάξαντας ἐνίους τὴν ὑπάφωνον γραφὴν, ὑπόφοβον
<span class="lb" data-page="16.745" data-line="17" id="l16.745.17"></span>γράψαι, τὴν ἐξήγησιν αὐτῆς διττὴν ποιοῦντας, τινὲς μὲν
<span class="pb" data-page="16.746" id="p16.746"></span>
<span class="lb" data-page="16.746" data-line="1" id="l16.746.1"></span>ἀντὶ τοῦ φοβερὸν ἅμα κρίσει ῥῖγος εἰρῆσθαι νομίζοντες,
<span class="lb" data-page="16.746" data-line="2" id="l16.746.2"></span>ἔνιοι δὲ τὸ μετρίως φοβερὸν, ἵν’ ὅμοιον ᾖ τὸ ὑπάφωνον
<span class="lb" data-page="16.746" data-line="3" id="l16.746.3"></span>ἅμα κρίσει ῥῖγος τῷ ὑπόφοβον. εἴη δ’ ἂν καὶ τρίτη τις
<span class="lb" data-page="16.746" data-line="4" id="l16.746.4"></span>ἐξήγησις τῆς γραφῆς ταύτης τοιάδε. τὸ συντίθεσθαι καθ’
<span class="lb" data-page="16.746" data-line="5" id="l16.746.5"></span>ὁντιναοῦν τρόπον ῥῖγος οὐκ ἀγαθόν ἐστιν, οἷον ἐὰν ἤτοι
<span class="lb" data-page="16.746" data-line="6" id="l16.746.6"></span>δι’ αἱμοῤῥαγίας τις ἢ ἐμέτου ἢ γαστρὸς κενώσεως ἢ ἱδρώτων
<span class="lb" data-page="16.746" data-line="7" id="l16.746.7"></span>ἢ αἱμοῤῥοΐδος κρινόμενος ἢ γυνὴ διὰ καταμηνίων ἐν
<span class="lb" data-page="16.746" data-line="8" id="l16.746.8"></span>ῥίγει γένηται, τὸ μὲν προηγήσασθαι ῥῖγος ἐκκρίσεώς τινος
<span class="lb" data-page="16.746" data-line="9" id="l16.746.9"></span>ἀγαθῆς πολλάκις φαίνεται γινόμενον. τὸ δὲ ἐκκρινόντων
<span class="lb" data-page="16.746" data-line="10" id="l16.746.10"></span>ἤδη ῥῖγος ἄρξασθαι φαῦλον. τοῦτο δ’ ὅτι μὲν ἀληθές
<span class="lb" data-page="16.746" data-line="11" id="l16.746.11"></span>ἐστιν οἱ πολλοὺς ἀῤῥώστους τεθεαμένοι ἐπιμελῶς γινώσκουσιν.
<span class="lb" data-page="16.746" data-line="12" id="l16.746.12"></span>εἰ δ’ ὁ γράψας τὸ προῤῥητικὸν οὕτως ἐνόησε, μαντείας
<span class="lb" data-page="16.746" data-line="13" id="l16.746.13"></span>δεῖται. τὴν ἀρχὴν γὰρ οὐδ’ εἰ γέγραπται πρὸς ἐκείνου
<span class="lb" data-page="16.746" data-line="14" id="l16.746.14"></span>τὸ ὑπόφοβον ἴσμεν. ἐν γοῦν τοῖς πλείστοις τῶν παλαιῶν
<span class="lb" data-page="16.746" data-line="15" id="l16.746.15"></span>ἀντιγράφων οὐχ οὕτως γέγραπται.
</p>
<span class="lb rule" data-page="16.746" data-line="16" id="l16.746.16"></span>
          </article>

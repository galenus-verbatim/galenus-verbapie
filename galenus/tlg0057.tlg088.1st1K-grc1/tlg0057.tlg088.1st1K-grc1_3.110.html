<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.110">
<span class="pb page1" data-page="16.748" id="p16.748"></span>
<span class="milestone ed1page page1" data-n="5.205" data-unit="ed1page" id="ed1page.5.205"></span>
<span class="milestone ed2page page1" data-n="8.777" data-unit="ed2page" id="ed2page.8.777"></span>
<span class="lb head" data-page="16.748" data-line="4" id="l16.748.4"></span>
            <blockquote class="quote lemma">
<span class="lb" data-page="16.748" data-line="5" id="l16.748.5"></span>Φάρυγξ τρηχυνθεῖσα ἐπ’ ὀλίγον καὶ κοιλίη διαβορβορίζουσα
<span class="lb" data-page="16.748" data-line="6" id="l16.748.6"></span>κεναῖς ἐξαναστάσεσι καὶ μετώπου ἀλγήματα, ψηλαφώδεες,
<span class="lb" data-page="16.748" data-line="7" id="l16.748.7"></span>κοπιώδεες, ἐν στρώμασι καὶ ἱματίοις ὀδυνώδεες, τὰ ἐκ
<span class="lb" data-page="16.748" data-line="8" id="l16.748.8"></span>τούτων αὐξανόμενα δύσκολα, ὕπνος πολὺς ἐν τούτοισι
<span class="lb" data-page="16.748" data-line="9" id="l16.748.9"></span>σπασμώδης καὶ τὰ εἰς μέτωπον ἀλγήματα βαρέα καὶ οὔρησις
<span class="lb" data-page="16.748" data-line="10" id="l16.748.10"></span>δυσκολαίνουσα.
</blockquote>
<span class="lb rule" data-page="16.748" data-line="11" id="l16.748.11"></span>
            <p>
<span class="lb" data-page="16.748" data-line="12" id="l16.748.12"></span>Καὶ τὴν διαβορβορίζουσαν κοιλίαν κεναῖς ἐξαναστάσεσιν
<span class="lb" data-page="16.748" data-line="13" id="l16.748.13"></span>ἔνιοί φασι φρενιτιῶν εἶναι σύμπτωμα. διττὸν γὰρ
<span class="lb" data-page="16.748" data-line="14" id="l16.748.14"></span>ἁμαρτάνειν τρόπον αὐτοὺς, ἢ τῶν αἰσθητῶν οὐκ αἰσθανομένους,
<span class="lb" data-page="16.748" data-line="15" id="l16.748.15"></span>καίτοι σὺν ὀδύνῃ γιγνομένων πολλάκις, ἢ τῶν μὴ αἰσθητῶν
<span class="lb" data-page="16.748" data-line="16" id="l16.748.16"></span><span class="milestone ed2page" data-n="8.778" data-unit="ed2page" id="ed2page.8.778"></span>αἰσθάνεσθαι δοκοῦντας. κατὰ δὴ τὸν δεύτερον
<span class="lb" data-page="16.748" data-line="17" id="l16.748.17"></span>τρόπον φασὶν ἐξανίστασθαι μὲν ὡς δακνομένους, μὴ ἐνεργεῖν
<span class="lb" data-page="16.748" data-line="18" id="l16.748.18"></span>δὲ, ἐπεὶ μηδὲ τὸ δάκνον ἦν τι, δάκνεσθαι γὰρ οἴονται
<span class="pb" data-page="16.749" id="p16.749"></span>
<span class="lb" data-page="16.749" data-line="1" id="l16.749.1"></span>μὴ δακνόμενοι. τὸ δὲ ἐν στώμασι καὶ ἱματίοις ὀδυνώδεες
<span class="lb" data-page="16.749" data-line="2" id="l16.749.2"></span>κατὰ τὸ σύνηθες αὐτῷ εἶδος τῆς ἑρμηνείας ἀλλοκότως εἴρηται,
<span class="lb" data-page="16.749" data-line="3" id="l16.749.3"></span>διάνοιαν ἔχον τοιάνδε. μὴ φέροντες τὴν ψαῦσιν
<span class="lb" data-page="16.749" data-line="4" id="l16.749.4"></span>τῶν ὑποβεβλημένων τε καὶ ὑπεστορεσμένων αὐτοῖς, ἀλλ’
<span class="lb" data-page="16.749" data-line="5" id="l16.749.5"></span>ὀδυνώμενοι, πότερον μὲν διὰ τὸ βαρύνεσθαι ὑπὸ τῶν ἐπικειμένων,
<span class="lb" data-page="16.749" data-line="6" id="l16.749.6"></span>σκληρὰ γὰρ εἶναι <span class="milestone ed1page" data-n="5.206" data-unit="ed1page" id="ed1page.5.206"></span>δοκεῖ, ἢ δακνώδη τὰ
<span class="lb" data-page="16.749" data-line="7" id="l16.749.7"></span>ὑποβεβλημένα καὶ ὅσα περίκειται, δυσχεραίνουσι τοῖς ἱματίοις
<span class="lb" data-page="16.749" data-line="8" id="l16.749.8"></span>ἢ δι’ ἄλλο τι, τοῦτο αὐτοῖς συμβαίνει παντάπασιν
<span class="lb" data-page="16.749" data-line="9" id="l16.749.9"></span>ἄδηλον. μετὰ δὲ τοῦτο καὶ τῶν ἄλλων κατὰ λόγον ἐφεξῆς
<span class="lb" data-page="16.749" data-line="10" id="l16.749.10"></span>εἰπὼν, ὕπνος πολλὰ ἐν τούτοισι σπασμώδης ἀφορμὴν παρέχει
<span class="lb" data-page="16.749" data-line="11" id="l16.749.11"></span>ζητήσεως τοῖς σοφισταῖς, εἰ δύναταί ποτε βλάπτειν
<span class="lb" data-page="16.749" data-line="12" id="l16.749.12"></span>ὕπνος. ἢ γὰρ ὠφελεῖν αὐτόν φασιν ἢ εἰ μηδὲν ὠφελεῖ, οὐ
<span class="lb" data-page="16.749" data-line="13" id="l16.749.13"></span>μὴν βλάπτει ποτέ. λέλεκται δέ μοι περὶ τούτου πρόσθεν
<span class="lb" data-page="16.749" data-line="14" id="l16.749.14"></span>ἐν τοῖς εἰς τοὺς ἀφορισμοὺς ὑπομνήμασιν. οὐ μὴν οὐδ’ εἰ
<span class="lb" data-page="16.749" data-line="15" id="l16.749.15"></span>βλάπτει ὁ πολὺς ὕπνος, δοκεῖ σπασμῶν εἶναι ποιητικὸς,
<span class="lb" data-page="16.749" data-line="16" id="l16.749.16"></span>ἀλλὰ μόνον ὅτι κινδυνῶδές ἐστι τὸ νόσημα δηλοῖ. τὸ δὲ
<span class="lb" data-page="16.749" data-line="17" id="l16.749.17"></span>οὔρησις δυσκολαίνουσα θαυμαστῶς εἰς ἀσάφειαν ἐπινενόηται
<span class="pb" data-page="16.750" id="p16.750"></span>
<span class="lb" data-page="16.750" data-line="1" id="l16.750.1"></span>τῷ συγγραφεῖ, ἵν’ ὁ μέν τις εἴπῃ τῶν ἐξηγητῶν τὴν
<span class="lb" data-page="16.750" data-line="2" id="l16.750.2"></span>μετ’ ὀδύνης εἰρῆσθαι δυσκολαίνουσαν, ὁ δέ τις τὴν ἐπεχομένην,
<span class="lb" data-page="16.750" data-line="3" id="l16.750.3"></span>ἄλλος δέ τις τὴν μόγις γινομένην καὶ τὴν συνεχῶς
<span class="lb" data-page="16.750" data-line="4" id="l16.750.4"></span>καὶ τὴν κατὰ στραγγουρίαν, τὴν δάκνουσαν δ’ ἰσχυρῶς ἄλλος.
<span class="lb" data-page="16.750" data-line="5" id="l16.750.5"></span>ὅταν δὲ δὴ πάντα διεξέλθωμεν, οὐδὲν ἀξιόλογον εἰς
<span class="lb" data-page="16.750" data-line="6" id="l16.750.6"></span>πρόγνωσιν εἰσόμεθα δι’ ἥν πολλάκις εἶπον αἰτίαν, ἐπιπλέκοντος
<span class="lb" data-page="16.750" data-line="7" id="l16.750.7"></span>αὐτοῦ πάμπολλα τῶν ἀνομοιογενῶν συμπτωμάτων.
<span class="lb" data-page="16.750" data-line="8" id="l16.750.8"></span>ἀπόδειξις δὲ τούτου μεγίστη καὶ τὸ τῶν ἐξηγησαμένων βιβλίον,
<span class="lb" data-page="16.750" data-line="9" id="l16.750.9"></span>ἐνίοις μὲν ἄχρι τοῦ ὕπνος πολὺς ἐπὶ τοῖς σπασμώδεσιν
<span class="lb" data-page="16.750" data-line="10" id="l16.750.10"></span>ἐξήκειν οἴεσθαι τὴν ῥῆσιν, ἀπ’ ἄλλης ἀρχῆς κελεύοντας
<span class="lb" data-page="16.750" data-line="11" id="l16.750.11"></span>ἀναγινώσκειν τὰ μετὰ ταῦτα, τινὰς δὲ συνάπτειν καὶ τῶν
<span class="lb" data-page="16.750" data-line="12" id="l16.750.12"></span>συναπτόντων ἄλλους ἐπ’ ἄλλῳ μέρει τῶν ἐφεξῆς εἰρημένων,
<span class="lb" data-page="16.750" data-line="13" id="l16.750.13"></span>ἀξιοῦν περιγράφεσθαι τὴν ῥῆσιν. ἐὰν οὖν ἅπαντα διέρχηταί
<span class="lb" data-page="16.750" data-line="14" id="l16.750.14"></span>τις, οἶα καθ’ ἑκάστην ὑπόνοιαν ἰδίως εἰρήκασιν οἱ ἐξηγηταὶ,
<span class="lb" data-page="16.750" data-line="15" id="l16.750.15"></span>μακρὸν μέντοι ἐργάσεται τὸν λόγον, ὀνήσει δ’ οὐδὲν
<span class="lb" data-page="16.750" data-line="16" id="l16.750.16"></span>τοὺς ἐντυγχάνοντας.
</p>
<span class="lb rule" data-page="16.750" data-line="17" id="l16.750.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.114">
<span class="pb page1" data-page="16.754" id="p16.754"></span>
<span class="milestone ed1page page1" data-n="5.206" data-unit="ed1page" id="ed1page.5.206"></span>
<span class="milestone ed2page page1" data-n="8.779" data-unit="ed2page" id="ed2page.8.779"></span>
<span class="lb head" data-page="16.754" data-line="1" id="l16.754.1"></span>
            <blockquote class="quote lemma">
<span class="lb" data-page="16.754" data-line="2" id="l16.754.2"></span>Καὶ αἱ τραχήλου καὶ αἱ μεταφρένου καταψύξιες δοκέουσαι
<span class="lb" data-page="16.754" data-line="3" id="l16.754.3"></span>καὶ ὅλου δὲ τοῦ σώματος· ἐν τούτοισι καὶ ἀφρώδεες οὐρήσιες
<span class="lb" data-page="16.754" data-line="4" id="l16.754.4"></span>ἅμα ἀψυχίῃ καὶ ὀμμάτων ἀμαυρώσεις σπασμὸν ἐγγὺς
<span class="lb" data-page="16.754" data-line="5" id="l16.754.5"></span>σημαίνει.
</blockquote>
<span class="lb rule" data-page="16.754" data-line="6" id="l16.754.6"></span>
            <p>
<span class="lb" data-page="16.754" data-line="7" id="l16.754.7"></span>Ἐν πολλοῖς μὲν τῶν ἀντιγράφων ἡ ῥῆσις γέγραπται
<span class="lb" data-page="16.754" data-line="8" id="l16.754.8"></span>οὕτως, καταψύξιες δοκέουσαι, κατ’ ἔνια δὲ ἄμεινον ὡδὶ,
<span class="lb" data-page="16.754" data-line="9" id="l16.754.9"></span>δοκέουσαι δι’ ὅλου τοῦ σώματος, ὡς ἀδύνατον ὅλον ἅμα
<span class="lb" data-page="16.754" data-line="10" id="l16.754.10"></span>κατεψῦχθαι τὸ σῶμα καὶ διὰ τοῦτ’ αὐτὸ καλῶς προσκείμενόν
<span class="lb" data-page="16.754" data-line="11" id="l16.754.11"></span>ἐστι τὸ δοκέουσαι. τὸ δ’ ἐφεξῆς εἰρημένον οὐ μικρὰν
<span class="lb" data-page="16.754" data-line="12" id="l16.754.12"></span>διαφωνίαν ἔσχηκεν ἐν τῇ γραφῇ, τινῶν μὲν ἀφρώδεες
<span class="lb" data-page="16.754" data-line="13" id="l16.754.13"></span>διαχωρήσιες γραφόντων, τινῶν δὲ πυώδεες. εὐλογώτερον δὲ
<span class="lb" data-page="16.754" data-line="14" id="l16.754.14"></span>ὡς πρὸς τὴν ὅλην διάνοιάν ἐστι τὸ ἀφρώδεες· <span class="milestone ed2page" data-n="8.780" data-unit="ed2page" id="ed2page.8.780"></span>αἱ
<span class="lb" data-page="16.754" data-line="15" id="l16.754.15"></span>μὲν γὰρ πυώδεις διαχωρήσεις, ἐάν γε κυρίως ἀκούσωμεν
<span class="lb" data-page="16.754" data-line="16" id="l16.754.16"></span>καὶ μὴ καθάπερ εἴωθεν ὁ τοῦ βιβλίου συγγραφεὺς ἀκύροις
<span class="lb" data-page="16.754" data-line="17" id="l16.754.17"></span>μεταφοραῖς ὀνομάτων χρῆσθαι, πῦον ἐπιμεμίχθαι τοῖς οὔροις
<span class="lb" data-page="16.754" data-line="18" id="l16.754.18"></span>δηλοῦσι. πύου δὲ γένεσις οὐ μόνον οὐ δύναται σημαίνειν
<span class="pb" data-page="16.755" id="p16.755"></span>
<span class="lb" data-page="16.755" data-line="1" id="l16.755.1"></span>σπασμὸν, ἀλλὰ κἂν ὑποπτευομένῳ τινὶ σπασθῆναι
<span class="lb" data-page="16.755" data-line="2" id="l16.755.2"></span>σημεῖον ἀγαθόν ἐστι, πέττεσθαί γε δηλοῦσα τὴν νόσον. αἱ
<span class="lb" data-page="16.755" data-line="3" id="l16.755.3"></span>δὲ ἀφρώδεες εἴτε διὰ σύντηξιν εἴτε διὰ ταραχήν τινα καὶ
<span class="lb" data-page="16.755" data-line="4" id="l16.755.4"></span>πνεῦμα γίνοιντο φυσώδεες, ἑκατέρως ὕποπτοι πρὸς σπασμόν.
<span class="lb" data-page="16.755" data-line="5" id="l16.755.5"></span>οὐ μὴν αἱ πυώδεις ὁμοίως ταύταις. εἰ δ’ ἀκύρως
<span class="lb" data-page="16.755" data-line="6" id="l16.755.6"></span>πυώδεις εἴρηκε τὰς τῶν ὠμῶν καὶ παχέων οὔρων ἐκκρίσεις,
<span class="lb" data-page="16.755" data-line="7" id="l16.755.7"></span>οὐδ’ οὕτως ὕποπτοι, οὐδὲ συντελεῖ πρὸς τὴν τοῦ σπασμοῦ
<span class="lb" data-page="16.755" data-line="8" id="l16.755.8"></span>γένεσιν. ἡ δ’ ἀψυχία καὶ ἡ τοῦ ὄμματος ἀμαύρωσις ἀῤῥωστούσης
<span class="lb" data-page="16.755" data-line="9" id="l16.755.9"></span>τῆς ψυχικῆς δυνάμεώς εἰσι σημεῖα. τὸν οὖν
<span class="lb" data-page="16.755" data-line="10" id="l16.755.10"></span>σπασμὸν οὐκ αὐτὰ τὰ συμπτώματα προσγενόμενα τοῖς εἰρημένοις,
<span class="lb" data-page="16.755" data-line="11" id="l16.755.11"></span>ἀλλ’ ἐκεῖνα μόνα δύναται δηλῶσαι. λέγω δ’ ἐκεῖνα,
<span class="lb" data-page="16.755" data-line="12" id="l16.755.12"></span>τραχήλου καὶ μεταφρένου κατάψυξιν, ἅμα τῷ παντὶ σώματι
<span class="lb" data-page="16.755" data-line="13" id="l16.755.13"></span>καὶ πρὸς τούτοις οὖρον ἀφρῶδες ἢ ὠμὸν καὶ ἄπεπτον. ἡ
<span class="lb" data-page="16.755" data-line="14" id="l16.755.14"></span>δὲ τοῦ ὄμματος ἀμαύρωσις κατὰ συμβεβηκὸς ἐπιμαρτυρήσει
<span class="lb" data-page="16.755" data-line="15" id="l16.755.15"></span>τῇ προσδοκίᾳ τοῦ σπασμοῦ, διότι τὴν ἀρχὴν τῶν νεύρων
<span class="lb" data-page="16.755" data-line="16" id="l16.755.16"></span>πεπονθέναι σημαίνει. γνωστέον δὲ καὶ ταύτην τὴν
<span class="lb" data-page="16.755" data-line="17" id="l16.755.17"></span>συνδρομὴν τῶν δυναμένων ἐνεργεῖν σπασμὸν, οὐ μὴν διηνεκῶς
<span class="pb" data-page="16.756" id="p16.756"></span>
<span class="lb" data-page="16.756" data-line="1" id="l16.756.1"></span>ἢ ὡς τὸ πολύ. μᾶλλον δὲ ἀμφιδόξως, ἐὰν ἀφρώδη
<span class="lb" data-page="16.756" data-line="2" id="l16.756.2"></span>γράψωμεν, οὔτε πυωδῶν γραφέντων, ἔμπαλιν, ὡς εἴρηται
<span class="lb" data-page="16.756" data-line="3" id="l16.756.3"></span>τῆς προσδοκίας ἔσται, διὰ μέσου δ’ ἀμφοῖν ὑπνωδῶν γραφέντων.
<span class="lb" data-page="16.756" data-line="4" id="l16.756.4"></span>ἐπὶ μᾶλλον δὲ τούτων εἰ ὠμὰ καὶ ἄπεπτα φαίνοιτο.
<span class="lb" data-page="16.756" data-line="5" id="l16.756.5"></span>τοῖς δ’ ἀναπαυσαμένοις ἐξ αὐτῶν ἐγγὺς εἶναι τὸν
<span class="lb" data-page="16.756" data-line="6" id="l16.756.6"></span>σπασμὸν καὶ τὸν θάνατον ἥ τ’ ἀμαύρωσις τῶν ὀφθαλμῶν
<span class="lb" data-page="16.756" data-line="7" id="l16.756.7"></span>καὶ ἡ ἀψυχία σημαίνει. λέγει δὲ δηλονότι τὴν λειποψυχίαν.
<span class="lb" data-page="16.756" data-line="8" id="l16.756.8"></span>Διοσκορίδης δὲ ἀντὶ τῆς ἀψυχίας ἅμα ἀποψυχῇ
<span class="lb" data-page="16.756" data-line="9" id="l16.756.9"></span>γράφει.
</p>
<span class="lb rule" data-page="16.756" data-line="10" id="l16.756.10"></span>
          </article>

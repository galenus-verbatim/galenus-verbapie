<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.115">
<span class="pb page1" data-page="16.756" id="p16.756"></span>
<span class="milestone ed1page page1" data-n="5.206" data-unit="ed1page" id="ed1page.5.206"></span>
<span class="milestone ed2page page1" data-n="8.780" data-unit="ed2page" id="ed2page.8.780"></span>
<span class="lb head" data-page="16.756" data-line="11" id="l16.756.11"></span>
            <blockquote class="quote lemma">
<span class="lb" data-page="16.756" data-line="12" id="l16.756.12"></span><span class="milestone ed1page" data-n="5.207" data-unit="ed1page" id="ed1page.5.207"></span>Πήχεως ἀλγήματα μετὰ τραχήλου σπασμώδεα.
<span class="lb" data-page="16.756" data-line="13" id="l16.756.13"></span>ἀπὸ προσώπου δὲ ταῦτα καὶ κατὰ φάρυγγα, ἦχοι συχνοὶ
<span class="lb" data-page="16.756" data-line="14" id="l16.756.14"></span>σιελίζοντες, ἐν τούτοισιν ἐν ὕπνοις ἱδρῶτες ἀγαθοὶ. ἆρά
<span class="lb" data-page="16.756" data-line="15" id="l16.756.15"></span>γε καὶ τοῦ ἱδρῶτος κουφίζεσθαι τοὺς πλείστους οὐ
<span class="lb" data-page="16.756" data-line="16" id="l16.756.16"></span>πονηρόν;
</blockquote>
<span class="lb rule" data-page="16.756" data-line="17" id="l16.756.17"></span>
            <span class="pb" data-page="16.757" id="p16.757"></span>
            <p>
<span class="lb" data-page="16.757" data-line="1" id="l16.757.1"></span>Τὸ ἀπὸ προσώπου δὲ ταῦτα πάντες ἤκουσαν ἐν ἴσῳ
<span class="lb" data-page="16.757" data-line="2" id="l16.757.2"></span>τῷ ἀπὸ κεφαλῆς. καὶ γὰρ πρόσθεν εἴρηκε κατ’ ἄλλην ῥῆσιν,
<span class="lb" data-page="16.757" data-line="3" id="l16.757.3"></span>ἄλλως τε καὶ κεφαλῆς ὁρμῶντα. διὰ τί δὲ σπασμώδεα
<span class="lb" data-page="16.757" data-line="4" id="l16.757.4"></span>λέγει ταῦτα τὰ συμπτώματα, τοῖς μεμνημένοις τῶν ἔμπροσθεν
<span class="lb" data-page="16.757" data-line="5" id="l16.757.5"></span>εἰρημένων, οὐκ ἄδηλον. ἔνιοι μέντοι τὸ πρῶτον μέρος
<span class="lb" data-page="16.757" data-line="6" id="l16.757.6"></span>τῆς ῥήσεως αὐτὸ καθ’ αὑτὸ γράφουσί τε καὶ ἀναγινώσκουσιν,
<span class="lb" data-page="16.757" data-line="7" id="l16.757.7"></span>ἵν’ ὁ λόγος ᾖ τοιοῦτος, πήχεως ἀλγήματα μετὰ
<span class="lb" data-page="16.757" data-line="8" id="l16.757.8"></span>τραχήλου σπασμώδεα, ἀπὸ προσώπου δὲ ταῦτα· μηκέτι
<span class="lb" data-page="16.757" data-line="9" id="l16.757.9"></span>δεομένων ἡμῶν εἰς τὴν πρόγνωσιν τοῦ σπασμοῦ τῶν ἐφεξῆς
<span class="lb" data-page="16.757" data-line="10" id="l16.757.10"></span>εἰρημένων. οὗτοι δὲ τὸν καί σύνδεσμον ἀφελόντες ἀρχὴν
<span class="lb" data-page="16.757" data-line="11" id="l16.757.11"></span>τῶν ἐφεξῆς γεγραμμένων ταύτην ἐποιήσαντο, κατὰ
<span class="lb" data-page="16.757" data-line="12" id="l16.757.12"></span>φάρυγγα ἦχοι συχνοί. τινὲς δὲ ἀντὶ τοῦ ἦχοι γράφουσι
<span class="lb" data-page="16.757" data-line="13" id="l16.757.13"></span>κατὰ φάρυγγα ὄχλοι συχνοὶ, ὥσπερ ὁ Διοσκορίδης. ὁ δὲ
<span class="lb" data-page="16.757" data-line="14" id="l16.757.14"></span>Καπίτων οὕτως ἔγραψεν· ἴσῳ καὶ κατὰ φάρυγγα ὠχροὶ
<span class="lb" data-page="16.757" data-line="15" id="l16.757.15"></span>ἰσχνοὶ. προχείρως γὰρ, ὡς εἴρηται πολλάκις, οἱ νεώτεροι
<span class="lb" data-page="16.757" data-line="16" id="l16.757.16"></span>ἐπὶ τὸ μεταγράφειν ἧκον, ὡς βούλονται τὰς παλαιὰς γραφὰς
<span class="lb" data-page="16.757" data-line="17" id="l16.757.17"></span>ἐν τοῖς ἀσαφέσι βιβλίοις. ἀλλὰ ταῦτα μὲν <span class="milestone ed2page" data-n="8.781" data-unit="ed2page" id="ed2page.8.781"></span>ὅπως ἂν
<span class="pb" data-page="16.758" id="p16.758"></span>
<span class="lb" data-page="16.758" data-line="1" id="l16.758.1"></span>ἔχῃ τὰ συμπτώματα μοχθηρὰ καὶ δοκεῖ τι συντελεῖν εἰς
<span class="lb" data-page="16.758" data-line="2" id="l16.758.2"></span>τὴν τῆς προκειμένης ῥήσεως ἀλήθειαν. ἄξιον δὲ ζητήσεως
<span class="lb" data-page="16.758" data-line="3" id="l16.758.3"></span>διὰ τί προσέθηκεν, οἱ ἐν ὕπνοις ἱδρῶτες ἐν τούτοισιν
<span class="lb" data-page="16.758" data-line="4" id="l16.758.4"></span>ἀγαθοί. οὐδὲν γὰρ ἐξαίρετον τοῖς οὕτω νοσοῦσιν ἀπὸ τῶν
<span class="lb" data-page="16.758" data-line="5" id="l16.758.5"></span>ἐν τοῖς ὕπνοις ἱδρώτων ὠφελούντων μόνοις. κοινὸν γάρ
<span class="lb" data-page="16.758" data-line="6" id="l16.758.6"></span>ἐστι τὸ τῶν ὠφελίμων ἱδρώτων ἐπί τε τοῖς εἰρημένοις παθήμασι
<span class="lb" data-page="16.758" data-line="7" id="l16.758.7"></span>καὶ τοῖς ἄλλοις ἅπασιν ἑτέρων διορισμῶν δεομένων,
<span class="lb" data-page="16.758" data-line="8" id="l16.758.8"></span>οἶον εἰ ἐπὶ πέψει τοῦ νοσήματος, εἰ δι’ ὅλου τοῦ σώματος,
<span class="lb" data-page="16.758" data-line="9" id="l16.758.9"></span>εἰ ἐν ἡμέραις κρισίμοις, εἰ παύσουσι τούς τε πυρετοὺς
<span class="lb" data-page="16.758" data-line="10" id="l16.758.10"></span>καὶ τὰ συμπτώματα. τὸ δὲ ἐν ὕπνοις τοὺς ἱδρῶτας
<span class="lb" data-page="16.758" data-line="11" id="l16.758.11"></span>ἐγρηγορόσι γίνεσθαι περιττόν. ἔνιοι μέντοι βουλόμενοι τῷ
<span class="lb" data-page="16.758" data-line="12" id="l16.758.12"></span>λόγῳ βοηθεῖν φασὶν ἐπὶ τῶν σπωμένων ἱδρῶτας γίνεσθαι,
<span class="lb" data-page="16.758" data-line="13" id="l16.758.13"></span>διὰ τὴν συντονίαν τοῦ παθήματος. ἐὰν οὖν ἐκλελυμένου
<span class="lb" data-page="16.758" data-line="14" id="l16.758.14"></span>καὶ κεχαλασμένου τοῦ σώματος, ὅπερ ἐν τοῖς ὕπνοις συμβαίνει,
<span class="lb" data-page="16.758" data-line="15" id="l16.758.15"></span>γένηται τοῦτο, κατὰ φύσιν οἰητέον ἱδροῦν αὐτούς.
<span class="lb" data-page="16.758" data-line="16" id="l16.758.16"></span>τὸ δ’ ἐφεξῆς εἰρημένον ἔτι μείζονα τὴν ἀπορίαν ἔχει, γράψαντος
<span class="lb" data-page="16.758" data-line="17" id="l16.758.17"></span>αὐτοῦ, ἆρά γε καὶ τῷ ἱδρῶτι κουφίζεσθαι τοῖσι
<span class="lb" data-page="16.758" data-line="18" id="l16.758.18"></span>πλείστοισιν οὐ πονηρόν; οὐδεμίαν γὰρ ἀμφιβολίαν ἔχει
<span class="pb" data-page="16.759" id="p16.759"></span>
<span class="lb" data-page="16.759" data-line="1" id="l16.759.1"></span>τοῦτο, προφανῶς ὑπάρχον ἀγαθόν. εἰ δὲ μὴ, ἀλλὰ πάντως
<span class="lb" data-page="16.759" data-line="2" id="l16.759.2"></span>γε οὐ πονηρόν.
</p>
<span class="lb rule" data-page="16.759" data-line="3" id="l16.759.3"></span>
          </article>

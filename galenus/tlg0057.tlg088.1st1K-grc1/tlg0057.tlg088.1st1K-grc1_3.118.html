<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.118">
<span class="pb page1" data-page="16.760" id="p16.760"></span>
<span class="milestone ed1page page1" data-n="5.207" data-unit="ed1page" id="ed1page.5.207"></span>
<span class="milestone ed2page page1" data-n="8.781" data-unit="ed2page" id="ed2page.8.781"></span>
<span class="lb head" data-page="16.760" data-line="10" id="l16.760.10"></span>
            <blockquote class="quote lemma">
<span class="lb" data-page="16.760" data-line="11" id="l16.760.11"></span>Τὰ ὑποψάθυρα ὑγρὰ διαχωρήματα περιψύχοντα οὐκ ἀπύρως
<span class="lb" data-page="16.760" data-line="12" id="l16.760.12"></span>φλαῦρα, τὰ ἐπὶ τούτοισι ῥίγεα κύστιν καὶ κοιλίην
<span class="lb" data-page="16.760" data-line="13" id="l16.760.13"></span>ἐπιλαμβάνοντα ὀδυνώδεα. ἆρα τὸ κωματῶδες τούτοισιν
<span class="lb" data-page="16.760" data-line="14" id="l16.760.14"></span>ἔχειν τι σπασμῶδες; οὐκ ἂν θαυμάσαιμι.
</blockquote>
<span class="lb rule" data-page="16.760" data-line="15" id="l16.760.15"></span>
            <p>
<span class="lb" data-page="16.760" data-line="16" id="l16.760.16"></span><span class="milestone ed2page" data-n="8.782" data-unit="ed2page" id="ed2page.8.782"></span>Ψαθυρὰ διὰ μὲν τοῦ δ οἱ Ἀττικοὶ γράφουσι,
<span class="lb" data-page="16.760" data-line="17" id="l16.760.17"></span>διὰ δὲ τοῦ θ ἅπαντες οἱ ἄλλοι, τὰ κρέα τὰ τοῖς
<span class="lb" data-page="16.760" data-line="18" id="l16.760.18"></span>σκληροῖς καὶ ἰνώδεσι καὶ δυσδιαλύτοις καὶ δυσμασήτοις
<span class="pb" data-page="16.761" id="p16.761"></span>
<span class="lb" data-page="16.761" data-line="1" id="l16.761.1"></span>ἐναντίως διακείμενα. μάλιστα δὲ γίνεται τοιαῦτα τὰ καλούμενα
<span class="lb" data-page="16.761" data-line="2" id="l16.761.2"></span>πρὸς τῶν πολλῶν σαχνὰ, μίαν ἡμέραν ἢ δύο τιθέμενα
<span class="lb" data-page="16.761" data-line="3" id="l16.761.3"></span>μετὰ τὸ σφαγῆναι τὸ ζῶον. ἕωλα δὲ εἰώθασι καλεῖν
<span class="lb" data-page="16.761" data-line="4" id="l16.761.4"></span>αὐτὰ οἱ Ἕλληνες, ἑωλίζειν τε τὸ οὕτως προσήπειν.
<span class="lb" data-page="16.761" data-line="5" id="l16.761.5"></span>ὅθεν καὶ σιτίον νέον ἄκρως εἴρηται τὸ ἐπὶ βραχὺ προσεωλισμένον.
<span class="lb" data-page="16.761" data-line="6" id="l16.761.6"></span>εὔδηλον γὰρ ἐκ τοῦ μετ’ αὐτὸ ῥηθέντος ὧδε· γέρουσι
<span class="lb" data-page="16.761" data-line="7" id="l16.761.7"></span>δὲ ἐς τέλος μεταβεβηκός. ἐγὼ μὲν οὖν ἐδήλωσα τίνα
<span class="lb" data-page="16.761" data-line="8" id="l16.761.8"></span>λέγουσιν οἱ ἄνθρωποι ψαθυρὰ, ἐπ’ ἐδεσμάτων, οὐ διαχωρημάτων
<span class="lb" data-page="16.761" data-line="9" id="l16.761.9"></span>ποιούμενοι τὸν λόγον. ὁ δὲ τοῦ βιβλίου συγγραφεὺς
<span class="lb" data-page="16.761" data-line="10" id="l16.761.10"></span>αὐτὸς ἦν δίκαιον εἰπεῖν ἡμῖν τίνα λέγει διαχωρήματα
<span class="lb" data-page="16.761" data-line="11" id="l16.761.11"></span>ὑποψάθυρα. δῆλον γὰρ ὅτι τὰ μετρίως ψαθυρὰ, πάντως
<span class="lb" data-page="16.761" data-line="12" id="l16.761.12"></span>γὰρ ἦν ἐκείνου χρεία ἡμῖν δηλῶσαι, τίνα λέγει τὰ ὑποψάθυρα.
<span class="lb" data-page="16.761" data-line="13" id="l16.761.13"></span>τῶν προφητῶν δ’ αὐτῶν διενεχθέντων ἀλλήλοις ἔτι
<span class="lb" data-page="16.761" data-line="14" id="l16.761.14"></span>μείζων ἡμῖν ἀπορία γίνεται τοῖς μὴ προφήταις. ὁ μὲν γάρ
<span class="lb" data-page="16.761" data-line="15" id="l16.761.15"></span>τις τὰ ὑγρὰ φήσει ἁπλῶς εἰρῆσθαι νῦν, ὁ δὲ τὰ ὑδατωδῶς
<span class="lb" data-page="16.761" data-line="16" id="l16.761.16"></span>ὑγρὰ πάχος καὶ σύστασιν οὐδεμίαν ἔχοντα. τινὲς δὲ
<span class="pb" data-page="16.762" id="p16.762"></span>
<span class="lb" data-page="16.762" data-line="1" id="l16.762.1"></span>τὰ οἶον ἀλιπῆ, τινὲς δὲ τὰ οἷον ἄγλισχρα, τινὲς δὲ, οὐκ
<span class="lb" data-page="16.762" data-line="2" id="l16.762.2"></span>οἶδ’ ὅ τι δόξαν αὐτοῖς, τὰ μὴ μιγνύμενά φασιν ἑτέροις
<span class="lb" data-page="16.762" data-line="3" id="l16.762.3"></span>ὑγροῖς, ὥσπερ τοὔλαιον, ἄλλοι δὲ τὰ ἐν ὑγρῷ διαχωρήματι
<span class="lb" data-page="16.762" data-line="4" id="l16.762.4"></span>χολώδη καὶ ἄπεπτα συστρέμματα, τινὲς δὲ τὰ εὐδιάλυτα.
<span class="lb" data-page="16.762" data-line="5" id="l16.762.5"></span>καθάπερ εἰ καὶ ψάμμον ὕδατι δεύσειας, εἶτα σφίγξειας τοῖς
<span class="lb" data-page="16.762" data-line="6" id="l16.762.6"></span>δακτύλοις καταθεὶς, διαλυθεῖσαν εἴποις, καὶ δοκοῦσιν οὗτοι
<span class="lb" data-page="16.762" data-line="7" id="l16.762.7"></span>πιθανώτεροι τῶν ἄλλων εἶναι. τὰ δ’ αὐτὰ λέγουσιν αὐτοῖς
<span class="lb" data-page="16.762" data-line="8" id="l16.762.8"></span>δυνάμει καὶ οἱ τὰ μὴ γλίσχρα φάντες, ἅπερ εἴποι τις ἐν
<span class="lb" data-page="16.762" data-line="9" id="l16.762.9"></span>μιᾷ συνθέτῳ φωνῇ οἷον ἄγλισχρα. εἰ γὰρ ἀπὸ τῶν ψαθυρῶν
<span class="lb" data-page="16.762" data-line="10" id="l16.762.10"></span>ἐδεσμάτων ἐπὶ διαχωρήματα μεταφέρειν χρὴ τὴν
<span class="lb" data-page="16.762" data-line="11" id="l16.762.11"></span>ὁμοιότητα, πιθανώτερον ἂν εἴη λέγειν ψαθυρὰ, τὰ εὐδιάλυτα
<span class="lb" data-page="16.762" data-line="12" id="l16.762.12"></span>καὶ μηδεμίαν ἕνωσιν ἔχοντα δύσλυτον. ἀλλὰ τά γε
<span class="lb" data-page="16.762" data-line="13" id="l16.762.13"></span>τοιαῦτα διαχωρήματα γένοιτ’ ἂν καὶ ἀπ’ ἐδεσμάτων, ψαθυρὰν
<span class="lb" data-page="16.762" data-line="14" id="l16.762.14"></span>καὶ εὐδιάλυτον ἐχόντων τὴν οὐσίαν. εἶδον οὖν ἐγὼ
<span class="lb" data-page="16.762" data-line="15" id="l16.762.15"></span>ἐν ἀγρῷ παιδία κηπουροῦ, σίτου μὴ εὐποροῦντα, ἀπίων δ’
<span class="lb" data-page="16.762" data-line="16" id="l16.762.16"></span>εὐποροῦντα, ἐκ τῆς ἐκείνων ἐδωδῆς τοιαῦτα διαχωροῦντα·
<span class="lb" data-page="16.762" data-line="17" id="l16.762.17"></span>οἷα τὴν κέγχρον καὶ τὸν ἔλυμον ἐσθίοντες ἢ τοὺς κριθίνους
<span class="lb" data-page="16.762" data-line="18" id="l16.762.18"></span>ἄρτους, ὅμοια τούτοις ἀποπατοῦσιν. εἰ δ’ ἄρτους τις ἐκ
<span class="pb" data-page="16.763" id="p16.763"></span>
<span class="lb" data-page="16.763" data-line="1" id="l16.763.1"></span>πυρῶν ἐσθίων, τοιαῦτα διαχωρήσειεν, ὑπονοήσειν χρὴ λεπτὴν
<span class="lb" data-page="16.763" data-line="2" id="l16.763.2"></span>καὶ διαλυτικὴν ὑγρότητα μεμίχθαι τοῖς ἀποπατήμασιν
<span class="lb" data-page="16.763" data-line="3" id="l16.763.3"></span>αὐτοῦ, κωλύουσαν ἀλλήλοις ἑνοῦσθαι. Διοσκορίδης δὲ ὥσπερ
<span class="lb" data-page="16.763" data-line="4" id="l16.763.4"></span>ἄλλα πολλὰ προχείρως ἐν τοῖς ἀσαφέσι βιβλίοις ὑπήλλαξεν,
<span class="lb" data-page="16.763" data-line="5" id="l16.763.5"></span>οὕτω καὶ τὰ ὑποψάθυρα μεταγράψας ἐποίησεν ὑποψέφαρα
<span class="lb" data-page="16.763" data-line="6" id="l16.763.6"></span>καί φησιν αὐτὸς οὕτως ὠνομάσθαι τὰ ὑπομελανίζοντα. τὸ
<span class="lb" data-page="16.763" data-line="7" id="l16.763.7"></span>γὰρ σκότος ψέφας εἰρῆσθαι καὶ παρὰ Πινδάρῳ. μετὰ δὲ
<span class="lb" data-page="16.763" data-line="8" id="l16.763.8"></span>τὴν τῶν ψαθυρῶν μαντείαν ἢ <span class="milestone ed1page" data-n="5.208" data-unit="ed1page" id="ed1page.5.208"></span>εἰκασίαν ἢ προπέτειαν,
<span class="lb" data-page="16.763" data-line="9" id="l16.763.9"></span>ὅ τι γὰρ ἄν τις ἐν τοῖς τοιούτοις ὡς βεβαίως
<span class="lb" data-page="16.763" data-line="10" id="l16.763.10"></span>ἐγνωκὼς ἀποφαίνηται προπετές ἐστιν, ἐπὶ τὰς ἑξῆς ἴωμεν
<span class="lb" data-page="16.763" data-line="11" id="l16.763.11"></span>λέξεις, ἐν αἷς ἐστι πρώτη περιψύχοντα οὐκ ἀπύρως. ὅπερ
<span class="lb" data-page="16.763" data-line="12" id="l16.763.12"></span>αὖ καὶ αὐτὸ βεβαίως γνῶναί τι βούλεται, προπετοῦς ἐστιν
<span class="lb" data-page="16.763" data-line="13" id="l16.763.13"></span>ἀνθρώπου. στοχαζόμενοι δὲ, ὥσπερ ἐπὶ πολλῶν ἄλλων
<span class="lb" data-page="16.763" data-line="14" id="l16.763.14"></span>ἐποιήσαμεν ἐν τῷδε τῷ βιβλίῳ καὶ περὶ τούτου φήσομεν
<span class="lb" data-page="16.763" data-line="15" id="l16.763.15"></span>εἰρῆσθαι περιψύχοντα μὴ ἀπύρως, τὰ κατὰ μὲν τὴν ἐκτὸς
<span class="lb" data-page="16.763" data-line="16" id="l16.763.16"></span>ἐπιφάνειαν περιψύχοντα, διὰ βάθους δὲ τοῦ σώματος αἴσθησιν
<span class="lb" data-page="16.763" data-line="17" id="l16.763.17"></span>ἔχοντα πυρώδους θερμασίας. ταῦτ’ οὖν φησιν εἶναι
<span class="lb" data-page="16.763" data-line="18" id="l16.763.18"></span>φαῦλα. τίς δ’ οὐκ οἶδεν ὅτι περιψυχόμενος μέν τις
<span class="pb" data-page="16.764" id="p16.764"></span>
<span class="lb" data-page="16.764" data-line="1" id="l16.764.1"></span>τὸ δέρμα <span class="milestone ed2page" data-n="8.783" data-unit="ed2page" id="ed2page.8.783"></span>πυρώσεως δ’ αἰσθανόμενος ἐν τῷ βάθει
<span class="lb" data-page="16.764" data-line="2" id="l16.764.2"></span>φαύλως ἔχει καὶ χωρὶς τοῦ ζητῆσαι ἡμᾶς εἰ διεχώρησεν
<span class="lb" data-page="16.764" data-line="3" id="l16.764.3"></span>ὑποψάθυρα. τοῖς γὰρ ἐν τῷ προγνωστικῷ γεγραμμένοις
<span class="lb" data-page="16.764" data-line="4" id="l16.764.4"></span>ἀρκούμενοι πρὸς διάγνωσιν ἀγαθῶν τε καὶ κακῶν διαχωρημάτων
<span class="lb" data-page="16.764" data-line="5" id="l16.764.5"></span>οὐ σφαλησόμεθα. τούτοις δ’ ἐφεξῆς γέγραπται
<span class="lb" data-page="16.764" data-line="6" id="l16.764.6"></span>κατὰ τὴν προκειμένην ῥῆσιν ὧδε. τὰ ἐπὶ τούτοις ῥίγεα
<span class="lb" data-page="16.764" data-line="7" id="l16.764.7"></span>κύστιν καὶ κοιλίην ἐπιλαμβάνοντα ὀδυνώδεα. ζητεῖν οὖν
<span class="lb" data-page="16.764" data-line="8" id="l16.764.8"></span>πάλιν ἐνταῦθα ἡμᾶς ὁ συγγραφεὺς βούλεται τί σημαίνει τὸ
<span class="lb" data-page="16.764" data-line="9" id="l16.764.9"></span>ἐπιλαμβάνοντα. διὰ μὲν γὰρ τῶν ἔμπροσθεν ἀπολήψεις
<span class="lb" data-page="16.764" data-line="10" id="l16.764.10"></span>τὰς ἐπισχέσεις ὠνόμασε, νυνὶ δὲ τὰ ἐπιλαμβάνοντα γράψας
<span class="lb" data-page="16.764" data-line="11" id="l16.764.11"></span>ἐνίοις μὲν ἐπὶ τούτου φέρειν δοκεῖ τοὔνομα τὸ ἐπιλαμβάνοντα
<span class="lb" data-page="16.764" data-line="12" id="l16.764.12"></span>ταῖς ἀπολήψεσιν, ἐνίοις δὲ τὸ οἷον ἐπὶ πλέον
<span class="lb" data-page="16.764" data-line="13" id="l16.764.13"></span>ἐκτεινόμενα δηλοῦν. τὸ δὲ γε ὀδυνώδεα προσκείμενον ἱκανὸν
<span class="lb" data-page="16.764" data-line="14" id="l16.764.14"></span>ἐνδείξασθαι κάμνωσίν τινα δηλοῦσθαι διὰ τῆς ἐπιλαμβάνοντα
<span class="lb" data-page="16.764" data-line="15" id="l16.764.15"></span>φωνῆς. ἐπὶ οὖν μὲν τῶν ἄλλων συγγραμμάτων
<span class="lb" data-page="16.764" data-line="16" id="l16.764.16"></span>τὰ πλεῖστα τῶν ἀπορουμένων ἐκ τῶν ἐπιφερομένων γινώσκεται.
<span class="lb" data-page="16.764" data-line="17" id="l16.764.17"></span>κατὰ δὲ τὸ βιβλίον τοῦτο μεῖζον ἀεὶ τοῦ πρόσθεν
<span class="pb" data-page="16.765" id="p16.765"></span>
<span class="lb" data-page="16.765" data-line="1" id="l16.765.1"></span>ἐπιφέρεται ζήτημα, καθάπερ καὶ νῦν εἰπόντος αὐτοῦ, ἆρα
<span class="lb" data-page="16.765" data-line="2" id="l16.765.2"></span>τὸ κωματῶδες; ἤτοι γὰρ τοιοῦτόν ἐστιν ὅ φησιν ἐν τούτοις
<span class="lb" data-page="16.765" data-line="3" id="l16.765.3"></span>τοῖς εἰρημένοις ἢ ἅπασί τε καὶ τοῖς ὑστέροις. καὶ γὰρ καὶ
<span class="lb" data-page="16.765" data-line="4" id="l16.765.4"></span>τοῦτο δῆλον, τὶ κωματῶδες πάθημα συνυπάρχον τι ἔχειν
<span class="lb" data-page="16.765" data-line="5" id="l16.765.5"></span>καὶ σπασμῶδες, ὡς ἐν ᾧ μὲν αὐτὸ καὶ συνυπῆρξεν, ὅτι τοῖς
<span class="lb" data-page="16.765" data-line="6" id="l16.765.6"></span>εἰρημένοις ἕπεται τὸ κωματῶδες. ἀλλ’ οὐδέτερον τούτων
<span class="lb" data-page="16.765" data-line="7" id="l16.765.7"></span>οὔτ’ ἀναγκαῖόν ἐστιν οὔθ’ ὡς ἐπὶ πολύ. καὶ μέντοι καὶ
<span class="lb" data-page="16.765" data-line="8" id="l16.765.8"></span>αὐτὸς ὁμολογεῖ. προσέθηκε γὰρ τὸν ἀπορητικὸν ἆρα σύνδεσμον,
<span class="lb" data-page="16.765" data-line="9" id="l16.765.9"></span>οὔτ’ ἐπιπεφώνηκεν αὐτῷ τὸ οὐκ ἂν θαυμάσαιμι.
<span class="lb" data-page="16.765" data-line="10" id="l16.765.10"></span>γέγραπται γὰρ οὕτως ἐν τοῖς πλείστοις καὶ ἀξιοπίστοις ἀντιγράφοις,
<span class="lb" data-page="16.765" data-line="11" id="l16.765.11"></span>ὥσπερ οὖν καὶ κατ’ ἄλλα τινὰ, μηδ’ ὅλως γεγραμμένον
<span class="lb" data-page="16.765" data-line="12" id="l16.765.12"></span>εὑρίσκεται.
</p>
<span class="lb rule" data-page="16.765" data-line="13" id="l16.765.13"></span>
          </article>

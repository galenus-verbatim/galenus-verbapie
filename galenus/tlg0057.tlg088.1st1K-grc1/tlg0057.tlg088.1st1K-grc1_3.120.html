<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.120">
<span class="pb page1" data-page="16.770" id="p16.770"></span>
<span class="milestone ed1page page1" data-n="5.208" data-unit="ed1page" id="ed1page.5.208"></span>
<span class="milestone ed2page page1" data-n="8.784" data-unit="ed2page" id="ed2page.8.784"></span>
<span class="lb head" data-page="16.770" data-line="4" id="l16.770.4"></span>
            <blockquote class="quote lemma">
<span class="lb" data-page="16.770" data-line="5" id="l16.770.5"></span><span class="milestone ed1page" data-n="5.209" data-unit="ed1page" id="ed1page.5.209"></span>Τὰ ἐξ ὀσφύος εἰς τράχηλον καὶ κεφαλὴν ἀναδιδόντα
<span class="lb" data-page="16.770" data-line="6" id="l16.770.6"></span>καὶ παραλύσαντα, παραπληκτικὸν τρόπον σπασμώδεα
<span class="lb" data-page="16.770" data-line="7" id="l16.770.7"></span>παρακρουστικὰ, ἆρά γε καὶ λύεται τὰ τοιαῦτα σπασμῷ;
<span class="lb" data-page="16.770" data-line="8" id="l16.770.8"></span>ἐκ τῶν τοιούτων ποικίλως διανοσέουσι καὶ διὰ τῶν
<span class="lb" data-page="16.770" data-line="9" id="l16.770.9"></span>αὐτῶν ἰόντες.
</blockquote>
<span class="lb rule" data-page="16.770" data-line="10" id="l16.770.10"></span>
            <p>
<span class="lb" data-page="16.770" data-line="11" id="l16.770.11"></span><span class="milestone ed2page" data-n="8.785" data-unit="ed2page" id="ed2page.8.785"></span>Καὶ κατὰ ταύτην τὴν ῥῆσιν ἄδηλόν ἐστιν
<span class="lb" data-page="16.770" data-line="12" id="l16.770.12"></span>ὅπως ἀναγινώσκειν ἡμᾶς ὁ γράψας ἠβουλήθη, πότερον ἐφεξῆς
<span class="lb" data-page="16.770" data-line="13" id="l16.770.13"></span>ἅπαντα συνάπτοντας τὰ συμπτώματα, κἄπειτα ἐπ’ αὐτοῖς
<span class="lb" data-page="16.770" data-line="14" id="l16.770.14"></span>λέγοντας, ἆρά γε καὶ τὰ τοιαῦτα λύεται σπασμῷ ἢ
<span class="lb" data-page="16.770" data-line="15" id="l16.770.15"></span>μέχρι τοῦ παραλύσαντα παραπληκτικὸν τρόπον ἐφεξῆς ἀναγνῶναι,
<span class="lb" data-page="16.770" data-line="16" id="l16.770.16"></span>εἶτα διασιωπήσαντας, πάλιν ἐφεξῆς εἰπεῖν, σπασμώδεα
<span class="lb" data-page="16.770" data-line="17" id="l16.770.17"></span>παρακρουστικά. τινὲς μὲν γὰρ οὕτως, τινὲς δ’
<span class="lb" data-page="16.770" data-line="18" id="l16.770.18"></span>ἐκείνως ἀνέγνωσαν. ἐφεξῆς γάρ φησιν, ἆρά γε καὶ τὰ τοιαῦτα
<span class="pb" data-page="16.771" id="p16.771"></span>
<span class="lb" data-page="16.771" data-line="1" id="l16.771.1"></span>λύεται σπασμῷ; τὸ μὲν οὖν τὰ σπασμώδη λύεσθαι σπασμῷ
<span class="lb" data-page="16.771" data-line="2" id="l16.771.2"></span>τῶν ἀτόπων ἐστὶ, τὰ δὲ προειρημένα λύεσθαι σπασμῷ
<span class="lb" data-page="16.771" data-line="3" id="l16.771.3"></span>πιθανώτερον ἄν τις ἀκούσειεν. ἔστι δὲ τὰ προειρημένα
<span class="lb" data-page="16.771" data-line="4" id="l16.771.4"></span>ταυτὶ τὰ ἐξ ὀσφύος εἰς τράχηλον καὶ κεφαλὴν ἀναδιδόντα,
<span class="lb" data-page="16.771" data-line="5" id="l16.771.5"></span>παραλύσαντα παραπληκτικὸν τρόπον, ὕστερον γενέσθαι σπασμώδη
<span class="lb" data-page="16.771" data-line="6" id="l16.771.6"></span>καὶ γενόμενα τοιαῦτα λῦσαι τὴν παραπληγίαν. ταῦτα
<span class="lb" data-page="16.771" data-line="7" id="l16.771.7"></span>γὰρ ἔχειν τινὰ νοῦν φαίνεται, διὰ τὸ τὴν παραπληγίαν
<span class="lb" data-page="16.771" data-line="8" id="l16.771.8"></span>τοιοῦτον πάθος ὑπάρχειν ἑνὸς μορίου τοῦ σώματος, ὁποῖόν
<span class="lb" data-page="16.771" data-line="9" id="l16.771.9"></span>ἐστιν ἡ παραπληξία τοῦ παντός. τούτῳ γ’ ἐναντιώτατον
<span class="lb" data-page="16.771" data-line="10" id="l16.771.10"></span>εἶναι κατά γε τὴν κίνησιν αὐτὴν πάθημα τὸν σπασμόν.
<span class="lb" data-page="16.771" data-line="11" id="l16.771.11"></span>ἀκίνητα γὰρ ἐργαζομένης τὰ πεπονθότα μόρια τῆς παραπληγίας,
<span class="lb" data-page="16.771" data-line="12" id="l16.771.12"></span>ὁ σπασμὸς εἰς κίνησιν ἄγων σφοδροτέραν τοῦ κατὰ
<span class="lb" data-page="16.771" data-line="13" id="l16.771.13"></span>φύσιν, ὡς διασείεσθαι αὐτὰ βιαίως, εἰ ἔμφραξις ἢ σφήνωσις
<span class="lb" data-page="16.771" data-line="14" id="l16.771.14"></span>ὑγρῶν ἢ παχέων ἢ γλίσχρων ἐν τοῖς νεύροις εἴη, κατὰ
<span class="lb" data-page="16.771" data-line="15" id="l16.771.15"></span>τοῦτο δόξειεν ὠφελεῖν τὴν παραπληγίαν. τὸ δ’ ἐπὶ τῇ τελευτῇ
<span class="lb" data-page="16.771" data-line="16" id="l16.771.16"></span>τῆς ῥήσεως εἰρημένον· ἐκ τῶν τοιούτων ποικίλως
<span class="lb" data-page="16.771" data-line="17" id="l16.771.17"></span>διανοσέουσι καὶ διὰ τῶν αὐτῶν ἰόντες, θεάσασθαί μοι δοκεῖ
<span class="lb" data-page="16.771" data-line="18" id="l16.771.18"></span>γεγονὸς ἐπί τινος. εἶδον οὖν ἅπαξ κἀγὼ παραπλησίως
<span class="pb" data-page="16.772" id="p16.772"></span>
<span class="lb" data-page="16.772" data-line="1" id="l16.772.1"></span>τινὰ διατεθέντα καὶ μετάπτωσιν ἔχοντα ποικίλως ἄλληλα
<span class="lb" data-page="16.772" data-line="2" id="l16.772.2"></span>διαδεχομένων τῶν συμπτωμάτων, ἐγένετο δὲ κἀκείνῳ ταῦτα,
<span class="lb" data-page="16.772" data-line="3" id="l16.772.3"></span>προηγησαμένων ἀλγημάτων ὀσφύος καὶ τραχήλου καὶ κεφαλῆς,
<span class="lb" data-page="16.772" data-line="4" id="l16.772.4"></span>ἐφ’ οἷς ἡ χεὶρ ὅλη δυσαίσθητός τε καὶ δυσκίνητος ἦν,
<span class="lb" data-page="16.772" data-line="5" id="l16.772.5"></span>ὥσπερ γε καὶ κατὰ ταύτην τὴν ῥῆσιν εἴρηται παραπληκτικὸν
<span class="lb" data-page="16.772" data-line="6" id="l16.772.6"></span>τρόπον, οὐκ οὔσης ἀκριβοῦς παραπληγίας, εἶτα σπασμὸς
<span class="lb" data-page="16.772" data-line="7" id="l16.772.7"></span>ἐπιγενόμενος αἰσθητικωτέραν τε καὶ πρὸς τὰς κινήσεις
<span class="lb" data-page="16.772" data-line="8" id="l16.772.8"></span>ἑτοιμοτέραν αὐτὴν εἰργάσατο. παυσαμένου δὲ τοῦ
<span class="lb" data-page="16.772" data-line="9" id="l16.772.9"></span>σπασμοῦ κατὰ βραχὺ πάλιν ἐγένετο χείρων, εἶτα καὶ τὰ
<span class="lb" data-page="16.772" data-line="10" id="l16.772.10"></span>κατ’ ὀσφὺν καὶ τράχηλον καὶ κεφαλὴν αὖθις ἀλγήσας, ἀθρόαν
<span class="lb" data-page="16.772" data-line="11" id="l16.772.11"></span>ἔσχεν αὔξησιν τῆς κατὰ τὴν χεῖρα παραπληγίας, εἶτ’ αὖθις
<span class="lb" data-page="16.772" data-line="12" id="l16.772.12"></span>σπασμὸν εἶχε πάλιν οὐ σμικρόν.
</p>
<span class="lb rule" data-page="16.772" data-line="13" id="l16.772.13"></span>
          </article>

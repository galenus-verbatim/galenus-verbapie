<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.121">
<span class="pb page1" data-page="16.772" id="p16.772"></span>
<span class="milestone ed1page page1" data-n="5.209" data-unit="ed1page" id="ed1page.5.209"></span>
<span class="milestone ed2page page1" data-n="8.785" data-unit="ed2page" id="ed2page.8.785"></span>
<span class="lb head" data-page="16.772" data-line="14" id="l16.772.14"></span>
            <blockquote class="quote lemma">
<span class="lb" data-page="16.772" data-line="15" id="l16.772.15"></span>Οἱ ἐν ὑστερικαῖς ἀπύρως σπασμοὶ εὐχερεῖς, οἷον καὶ
<span class="lb" data-page="16.772" data-line="16" id="l16.772.16"></span>Δορκάδι.
</blockquote>
<span class="lb rule" data-page="16.772" data-line="17" id="l16.772.17"></span>
            <span class="pb" data-page="16.773" id="p16.773"></span>
            <p>
<span class="lb" data-page="16.773" data-line="1" id="l16.773.1"></span>Κἀνταῦθα τὸ γινωσκόμενον ἡμῖν ἐφαρμόζομεν τῇ ῥήσει
<span class="lb" data-page="16.773" data-line="2" id="l16.773.2"></span>μηδὲν ἀπ’ αὐτῆς διδασκόμενοι. τὸ γὰρ εὐχερὲς ὄνομα τῶν
<span class="lb" data-page="16.773" data-line="3" id="l16.773.3"></span>ἀμφιβόλων ἐστὶν ὅσον ἐφ’ ἑαυτῷ. δύναται γοῦν τις ἀκούειν
<span class="lb" data-page="16.773" data-line="4" id="l16.773.4"></span>ἐξ αὐτοῦ καὶ τὸ εὔλογον τῆς γενέσεως τῶν ἐπὶ ὑστερικοῖς
<span class="lb" data-page="16.773" data-line="5" id="l16.773.5"></span>παθήμασι γινομένων σπασμῶν. δύναται δὲ καὶ τὸ ἀκίνδυνον
<span class="lb" data-page="16.773" data-line="6" id="l16.773.6"></span>αὐτῶν εἰρῆσθαι, ὥστε αὐτὴ μὲν ἡ ῥῆσις οὐδὲν διδάσκει,
<span class="lb" data-page="16.773" data-line="7" id="l16.773.7"></span>καθάπερ οὐδ’ ἄλλος τις λόγος ἀμφίβολος. οἱ φθάνοντες
<span class="lb" data-page="16.773" data-line="8" id="l16.773.8"></span>δ’ ἐπίστασθαι τὴν ἐν τοῖς λεγομένοις πράγμασιν
<span class="lb" data-page="16.773" data-line="9" id="l16.773.9"></span>ἀλήθειαν, ἐφαρμόττουσιν ἑνὶ μέρει τῆς ἀμφιβολίας, ἐνίοτε
<span class="lb" data-page="16.773" data-line="10" id="l16.773.10"></span>δὲ καὶ δυσὶν, ὥσπερ καὶ νῦν ἀναγινώσκουσιν οὗτοι. ταῖς
<span class="lb" data-page="16.773" data-line="11" id="l16.773.11"></span>γὰρ ὀνομαζομέναις ὑστερικαῖς γυναιξὶν, αἳ ταῖς ὑστερικαῖς
<span class="lb" data-page="16.773" data-line="12" id="l16.773.12"></span>πνίξεσιν ἁλίσκονται καὶ γίνονται <span class="milestone ed2page" data-n="8.786" data-unit="ed2page" id="ed2page.8.786"></span>συνεχεῖς ὅλου τοῦ
<span class="lb" data-page="16.773" data-line="13" id="l16.773.13"></span>σώματος συνολκαὶ σπασμώδεις καὶ οὐχ ὁμοίως ἔχουσι τοῖς
<span class="lb" data-page="16.773" data-line="14" id="l16.773.14"></span>ἄλλοις σπασμοῖς κίνδυνον. ἐπεὶ δὲ καὶ ταῖς μεγάλαις τῆς
<span class="lb" data-page="16.773" data-line="15" id="l16.773.15"></span>μήτρας φλεγμοναῖς ἐνίοτε σπασμοὶ συνεδρεύουσι, τούτων
<span class="lb" data-page="16.773" data-line="16" id="l16.773.16"></span>ἀφώρισε τοὺς νῦν εἰρημένους, προσθεὶς τῇ ῥήσει τὸ ἀπύρως,
<span class="lb" data-page="16.773" data-line="17" id="l16.773.17"></span>ὅπερ ἐστὶ χωρὶς πυρετοῦ. πρόδηλον γὰρ ὅτι ταῖς
<span class="lb" data-page="16.773" data-line="18" id="l16.773.18"></span>φλεγμοναῖς τῆς μήτρας μεγάλαις ἕπονται πυρετοὶ, ἀλλ’ οὐδὲ
<span class="pb" data-page="16.774" id="p16.774"></span>
<span class="lb" data-page="16.774" data-line="1" id="l16.774.1"></span>γίνονται πολλάκις, ἐπὶ φλεγμονῇ μήτρας οἱ σπασμοὶ γενόμενοι
<span class="lb" data-page="16.774" data-line="2" id="l16.774.2"></span>κινδυνώδεις εἰσὶ.
</p>
<span class="lb rule" data-page="16.774" data-line="3" id="l16.774.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.122">
<span class="pb page1" data-page="16.774" id="p16.774"></span>
<span class="milestone ed1page page1" data-n="5.209" data-unit="ed1page" id="ed1page.5.209"></span>
<span class="milestone ed2page page1" data-n="8.786" data-unit="ed2page" id="ed2page.8.786"></span>
<span class="lb head" data-page="16.774" data-line="4" id="l16.774.4"></span>
            <blockquote class="quote lemma">
<span class="lb" data-page="16.774" data-line="5" id="l16.774.5"></span>Κύστις ἀποληφθεῖσα ἄλλως τε καὶ μετὰ κεφαλαλγίης ἔχει
<span class="lb" data-page="16.774" data-line="6" id="l16.774.6"></span>τι σπασμῶδες. τὰ ναρκωδῶς ἐν τούτοισιν ἐκλυόμενα δύσκολα,
<span class="lb" data-page="16.774" data-line="7" id="l16.774.7"></span>οὐ μὴν ὀλέθρια. ἆρά γε καὶ παρακρουστικὸν τὸ
<span class="lb" data-page="16.774" data-line="8" id="l16.774.8"></span>τοιοῦτον;
</blockquote>
<span class="lb rule" data-page="16.774" data-line="9" id="l16.774.9"></span>
            <p>
<span class="lb" data-page="16.774" data-line="10" id="l16.774.10"></span>Ἀπόληψιν οὔρων ὥσπερ καὶ διαχωρημάτων εἴωθεν
<span class="lb" data-page="16.774" data-line="11" id="l16.774.11"></span>ἀντὶ τῆς ἐπισχέσεως ὀνομάζειν. ἔχειν οὖν φησί τι σπασμῶδες
<span class="lb" data-page="16.774" data-line="12" id="l16.774.12"></span>αὐτὴν ἐν ἴσῳ τῷ δύνασθαι σπασμόν ποτε ἐργάσασθαι
<span class="lb" data-page="16.774" data-line="13" id="l16.774.13"></span>καὶ μάλισθ’ ὅταν ἄλγημα προσγένηται κεφαλῇ, δηλοῖ
<span class="lb" data-page="16.774" data-line="14" id="l16.774.14"></span>γὰρ ἐν συμπαθείᾳ τῆς κύστεως τὴν τῶν νεύρων ἀρχὴν
<span class="lb" data-page="16.774" data-line="15" id="l16.774.15"></span>γεγονέναι. τὸ δ’ ἐπιφερόμενον τούτῳ κατὰ τὴν ῥῆσιν, ἐν
<span class="lb" data-page="16.774" data-line="16" id="l16.774.16"></span>ᾧ τὰ ναρκωδῶς ἐν τούτοισιν ἐκλυόμενα γέγραπται, διττῶς
<span class="lb" data-page="16.774" data-line="17" id="l16.774.17"></span>ἐξηγήσαντο. τινὲς μὲν ἐπ’ αὐτῶν τῶν οὔρων εἰρῆσθαι φάσκοντες,
<span class="lb" data-page="16.774" data-line="18" id="l16.774.18"></span>ὡς εἰ ἐκ τῆς ἐπισχέσεως ναρκωδῶς ἐκκριθῇ. βούλονται
<span class="pb" data-page="16.775" id="p16.775"></span>
<span class="lb" data-page="16.775" data-line="1" id="l16.775.1"></span>γὰρ ἀντὶ τοῦ ἐκκρινόμενα ἐκλυόμενα λελέχθαι, τινὲς
<span class="lb" data-page="16.775" data-line="2" id="l16.775.2"></span>δὲ ἐπὶ μορίων τοῦ σώματος ἤκουσαν φάναι ἐκλύεσθα, τινὲς
<span class="lb" data-page="16.775" data-line="3" id="l16.775.3"></span>δ’ ἐφ’ ὅλου τοῦ σώματος, ἵνα φήσωμεν αὐτὸ κατὰ μὲν τὴν
<span class="lb" data-page="16.775" data-line="4" id="l16.775.4"></span>αἴσθησιν ναρκῶδες, κατὰ δὲ τὴν προαιρετικὴν κίνησιν ἔκλυτον
<span class="lb" data-page="16.775" data-line="5" id="l16.775.5"></span>γεγονέναι. ταῦτ’ οὖν βούλονται δύσκολα μὲν ἐν ἴσῳ
<span class="lb" data-page="16.775" data-line="6" id="l16.775.6"></span>τῷ ἀκίνδυνα λελέχθαι, οὐ μὴν ὀλέθριά γε. εἰ δὲ κατὰ τὴν
<span class="lb" data-page="16.775" data-line="7" id="l16.775.7"></span>τελευτὴν τῆς ῥήσεως ἀπορώτερον ἀποφαίνεται, παρακρουστικὸν
<span class="lb" data-page="16.775" data-line="8" id="l16.775.8"></span>εἶναι τὸ τοιοῦτον ἢ μὴ, πολλάκις μεμαθήκαμεν αὐτοῦ
<span class="lb" data-page="16.775" data-line="9" id="l16.775.9"></span>τὴν γνώμην ἐν οἶς ἀπορεῖ.
</p>
<span class="lb rule" data-page="16.775" data-line="10" id="l16.775.10"></span>
          </article>

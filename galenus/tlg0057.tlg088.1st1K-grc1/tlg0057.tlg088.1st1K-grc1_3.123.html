<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.123">
<span class="pb page1" data-page="16.775" id="p16.775"></span>
<span class="milestone ed1page page1" data-n="5.209" data-unit="ed1page" id="ed1page.5.209"></span>
<span class="milestone ed2page page1" data-n="8.786" data-unit="ed2page" id="ed2page.8.786"></span>
<span class="lb head" data-page="16.775" data-line="11" id="l16.775.11"></span>
            <blockquote class="quote lemma">
<span class="lb" data-page="16.775" data-line="12" id="l16.775.12"></span>Ἆρά γε καὶ περὶ κρόταφον ὀστέων διακοπαὶ σπασμὸν ἐπικαλέονται;
<span class="lb" data-page="16.775" data-line="13" id="l16.775.13"></span>ἢ τὸ μεθύοντα πληγῆναι ἢ τὸ ῥυῆναι πολὺ ἐν
<span class="lb" data-page="16.775" data-line="14" id="l16.775.14"></span>ἀρχῇσι; εἰ τοῦτο ποιεῖ σπασμώδεα;
</blockquote>
<span class="lb rule" data-page="16.775" data-line="15" id="l16.775.15"></span>
            <p>
<span class="lb" data-page="16.775" data-line="16" id="l16.775.16"></span>Τὸ μὲν ἐπὶ τῷ τέλει τῆς ῥήσεως εἰρημένον σπασμώδεα
<span class="lb" data-page="16.775" data-line="17" id="l16.775.17"></span>κατά τινα τῶν ἀντιγράφων οὐ πρόσκειται, διαφέρει δ’
<span class="pb" data-page="16.776" id="p16.776"></span>
<span class="lb" data-page="16.776" data-line="1" id="l16.776.1"></span>οὐδὲν ὡς πρὸς τὴν διάνοιαν, εἰ καὶ μὴ προσκέοιτο, συνυπακούεται
<span class="lb" data-page="16.776" data-line="2" id="l16.776.2"></span>τῷ κατ’ ἀρχὴν εἰρημένῳ, σπασμὸν ἐπικαλέονται.
<span class="lb" data-page="16.776" data-line="3" id="l16.776.3"></span>προφανῶς οὖν ἐδήλωσεν ἐνταῦθα τὸ φανὲν αὐτὸ καθ’ ἕκαστον
<span class="lb" data-page="16.776" data-line="4" id="l16.776.4"></span>ἄῤῥωστον, ὅταν ἄξιον εἶναι αὐτῷ δόξῃ γραφῆς ἑρμηνεύειν,
<span class="lb" data-page="16.776" data-line="5" id="l16.776.5"></span>εἶτα ἐνίοτε μὲν ἀποφαινόμενος ὡς καθολικὸν, ἐνίοτε
<span class="lb" data-page="16.776" data-line="6" id="l16.776.6"></span>δὲ διαπορῶν, ὥσπερ καὶ νῦν ἐπί τινος διακοπέντος ὀστοῦ
<span class="lb" data-page="16.776" data-line="7" id="l16.776.7"></span>τῆς κεφαλῆς κατὰ κρόταφον, ὃς ἐμέθυσε μὲν ἡνίκα ἐπλήγη,
<span class="lb" data-page="16.776" data-line="8" id="l16.776.8"></span>παραχρῆμα δὲ αἱμοῤῥαγήσας ἰσχυρῶς ὕστερον ἐσπάσθη.
<span class="lb" data-page="16.776" data-line="9" id="l16.776.9"></span>τριῶν οὖν αὐτῷ προσγενομένων, ἑνὸς μὲν τῆς κατὰ τὸν κρόταφον
<span class="lb" data-page="16.776" data-line="10" id="l16.776.10"></span>διακοπῆς, δευτέρου δὲ τοῦ μεθύοντος γενέσθαι τοῦτο
<span class="lb" data-page="16.776" data-line="11" id="l16.776.11"></span>καὶ τρίτου τῆς αἱμοῤῥαγίας ζητεῖ, διὰ τί τούτων ὁ σπασμὸς
<span class="lb" data-page="16.776" data-line="12" id="l16.776.12"></span>ἐγένετο. <span class="milestone ed2page" data-n="8.787" data-unit="ed2page" id="ed2page.8.787"></span>καὶ τοίνυν ἀποκρινοῦμαι ἂν
<span class="lb" data-page="16.776" data-line="13" id="l16.776.13"></span><span class="milestone ed1page" data-n="5.210" data-unit="ed1page" id="ed1page.5.210"></span>ῥᾳδίως αὐτῷ. περὶ μὲν τῆς κατὰ τὸν κρόταφον διακοπῆς
<span class="lb" data-page="16.776" data-line="14" id="l16.776.14"></span>Ἱπποκράτης λέγει ὅτι καὶ πληγαὶ καίριοι καὶ καροῦσαι αἱ
<span class="lb" data-page="16.776" data-line="15" id="l16.776.15"></span>κροταφῖται γίνονται, καὶ μέντοι καὶ ὅτι ἐν σπασμοῖς καὶ
<span class="lb" data-page="16.776" data-line="16" id="l16.776.16"></span>τετάνοις οἱ κροταφῖται μύες πρῶτοι πάσχουσι. περὶ δὲ
<span class="lb" data-page="16.776" data-line="17" id="l16.776.17"></span>τῆς μέθης τὸν ἀφορισμὸν ἐκεῖνον εἰρῆσθαι, ἢν μεθύων τις
<span class="pb" data-page="16.777" id="p16.777"></span>
<span class="lb" data-page="16.777" data-line="1" id="l16.777.1"></span>ἐξαίφνης ἄφωνος γένηται, σπασθεὶς ἀποθνήσκει. περὶ δὲ
<span class="lb" data-page="16.777" data-line="2" id="l16.777.2"></span>τῆς αἱμοῤῥαγίας, ὅτι σπασμὸς γίνεται ὑπὸ πληρώσεως ἢ
<span class="lb" data-page="16.777" data-line="3" id="l16.777.3"></span>κενώσεως, ἀλλ’ οὐχὶ τοῦ παντὸς σώματος, ἀλλὰ τῶν νεύρων
<span class="lb" data-page="16.777" data-line="4" id="l16.777.4"></span>αὐτῶν, ὅθεν ἐφ’ αἱμοῤῥαγίᾳ οὐ σπῶνται, πλὴν εἰ καταψυχθείη
<span class="lb" data-page="16.777" data-line="5" id="l16.777.5"></span>ἤτοι διὰ τὴν τῶν παραμενόντων ἀμέλειαν ἢ τὸ
<span class="lb" data-page="16.777" data-line="6" id="l16.777.6"></span>καταπαύειν ἐθέλειν τὴν αἱμοῤῥαγίαν διὰ τῶν ψυκτηρίων
<span class="lb" data-page="16.777" data-line="7" id="l16.777.7"></span>βοηθημάτων.
</p>
<span class="lb rule" data-page="16.777" data-line="8" id="l16.777.8"></span>
          </article>

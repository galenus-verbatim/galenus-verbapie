<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.124">
<span class="pb page1" data-page="16.777" id="p16.777"></span>
<span class="milestone ed1page page1" data-n="5.210" data-unit="ed1page" id="ed1page.5.210"></span>
<span class="milestone ed2page page1" data-n="8.787" data-unit="ed2page" id="ed2page.8.787"></span>
<span class="lb head" data-page="16.777" data-line="9" id="l16.777.9"></span>
            <blockquote class="quote lemma">
<span class="lb" data-page="16.777" data-line="10" id="l16.777.10"></span>Ἐν ἱδρῶτι πτύελα παραῤῥέοντα πυρετώδει ἐόντι ἀήθεα.
<span class="lb" data-page="16.777" data-line="11" id="l16.777.11"></span>ἆρά γε τουτέοισιν ἐπί τινας ἡμέρας κοιλίαι καθυγραίνονται;
<span class="lb" data-page="16.777" data-line="12" id="l16.777.12"></span>οἶμαι. ἆρά γε τούτοισιν εἰς ἄρθρον ἀπόστημα
<span class="lb" data-page="16.777" data-line="13" id="l16.777.13"></span>ἔσεσθαι;
</blockquote>
<span class="lb rule" data-page="16.777" data-line="14" id="l16.777.14"></span>
            <p>
<span class="lb" data-page="16.777" data-line="15" id="l16.777.15"></span>Τινὲς τὸ πέρας τῆς προτέρας ῥήσεως ἀρχὴν ταύτης
<span class="lb" data-page="16.777" data-line="16" id="l16.777.16"></span>ποιοῦνται διττῶς, ἔνιοι μὲν μετὰ τοῦ ἄρθρου, τὰ σπασμώδεα
<span class="lb" data-page="16.777" data-line="17" id="l16.777.17"></span>ἐν ἱδρῶτι πτύελα παραῤῥέοντα, διαφέρει δ’ οὐδὲν ὡς
<span class="lb" data-page="16.777" data-line="18" id="l16.777.18"></span>πρὸς τὴν διάνοιαν, ἐάν τε προσθῇ ἐάν τε ἀφέληται τὸ
<span class="pb" data-page="16.778" id="p16.778"></span>
<span class="lb" data-page="16.778" data-line="1" id="l16.778.1"></span>ἄρθρον. τὸ μέντοι προτάξαι τῶν ἐφεξῆς λεγομένων τὰ
<span class="lb" data-page="16.778" data-line="2" id="l16.778.2"></span>σπασμώδεα μεγάλην ἐξαλλαγὴν ποιεῖ τῆς διανοίας. καὶ
<span class="lb" data-page="16.778" data-line="3" id="l16.778.3"></span>ταύτης γε ἔτι μᾶλλον κατὰ τὴν ἑτέραν γραφὴν, ἥν τινες
<span class="lb" data-page="16.778" data-line="4" id="l16.778.4"></span>τῶν νεωτέρων ἔγραψαν, ἀντὶ τοῦ ἐν ἱδρῶτι ποιήσαντες ὄνομα
<span class="lb" data-page="16.778" data-line="5" id="l16.778.5"></span>σύνθετον ἀνιδρωτὶ, τουτέστι τὸ μὴ ἐν ἱδρῶτι ἢ ἄνευ
<span class="lb" data-page="16.778" data-line="6" id="l16.778.6"></span>τοῦ ἱδρώττειν. εἰ μὲν οὖν πολλάκις ἐν πολλαῖς ῥήσεσι τὰ
<span class="lb" data-page="16.778" data-line="7" id="l16.778.7"></span>μηδὲ εἰς τὴν πρόῤῥησιν συντελοῦντα τοῖς συντελοῦσιν ἀντέγραφεν,
<span class="lb" data-page="16.778" data-line="8" id="l16.778.8"></span>ἄντικρυς ἂν ἐμεμψάμην τοὺς προγράψαντας ἢ προτάξαντας
<span class="lb" data-page="16.778" data-line="9" id="l16.778.9"></span>τῇ ῥήσει τὰ σπασμώδεα. προστιθέντος δ’ αὐτοῦ
<span class="lb" data-page="16.778" data-line="10" id="l16.778.10"></span>καὶ τοῦ μηδὲν συντελοῦντος, συγγινώσκω τοῖς γράψασι τὰ
<span class="lb" data-page="16.778" data-line="11" id="l16.778.11"></span>σπασμώδεα, καίτοι μηδὲν ἀξιόλογον εἰς τὰ παρόντα συντελεῖ.
<span class="lb" data-page="16.778" data-line="12" id="l16.778.12"></span>τὰ γὰρ ἐν πυρετοῖς ἅμα τοῖς ἀκρίτοις ἱδρῶσι παραῤῥέοντα
<span class="lb" data-page="16.778" data-line="13" id="l16.778.13"></span>πτύελα διὰ πλῆθος ἄμετρον ἢ διὰ ἀῤῥωστίαν τῆς
<span class="lb" data-page="16.778" data-line="14" id="l16.778.14"></span>δυνάμεως γίνεται, καὶ διὰ τοῦτό ἐστιν ἀήθη, καθάπερ εἰ
<span class="lb" data-page="16.778" data-line="15" id="l16.778.15"></span>καὶ εὔτροπά τις εἶπεν. ἀλογωτέρα δέ τις γένοιτ’ ἂν ἡ διάνοια,
<span class="lb" data-page="16.778" data-line="16" id="l16.778.16"></span>γραφόντων ἡμῶν ἀνιδρωτί. καίτοι οἱ μεταθέντες τὴν
<span class="lb" data-page="16.778" data-line="17" id="l16.778.17"></span>παλαιὰν γραφὴν, ὥς τι σοφώτερον εὑρηκότες οὕτως ἔγραψαν,
<span class="pb" data-page="16.779" id="p16.779"></span>
<span class="lb" data-page="16.779" data-line="1" id="l16.779.1"></span>ἀντὶ τοῦ ἐν ἱδρῶτι ποιήσαντες αὐτό. τὸ δὲ ἆρά γε
<span class="lb" data-page="16.779" data-line="2" id="l16.779.2"></span>τούτοισιν ἐπὶ τινας ἡμέρας κοιλίαι καθυγραίνονται; τεθεαμένος
<span class="lb" data-page="16.779" data-line="3" id="l16.779.3"></span>ἐπ’ ἀῤῥώστου δηλονότι γενόμενον οὕτως ἔγραψε, ζητῶν
<span class="lb" data-page="16.779" data-line="4" id="l16.779.4"></span>εἰ πολλοῖς δύναται τοῦτο συμβαίνειν, ἀποκρίνασθαι δ’
<span class="lb" data-page="16.779" data-line="5" id="l16.779.5"></span>αὐτῷ βεβαίως, ὅσον ἐπὶ τοῖς εἰρημένοις οὐδὲν ἔχομεν. ὅπως
<span class="lb" data-page="16.779" data-line="6" id="l16.779.6"></span>γὰρ ἔχει τὰ ἄλλα τῷ τοιούτῳ ἀῤῥώστῳ, χρὴ προσδιορίσασθαι,
<span class="lb" data-page="16.779" data-line="7" id="l16.779.7"></span>περὶ ὧν οὐδὲν εἴρηκε. κατὰ δὲ τὸν αὐτὸν τρόπον
<span class="lb" data-page="16.779" data-line="8" id="l16.779.8"></span>καὶ περὶ τῶν ἀποστησαμένων εἰς ἄρθρα· μεμάθηκας γὰρ
<span class="lb" data-page="16.779" data-line="9" id="l16.779.9"></span>ἐκ τίνων σημείων χρὴ τὰ τοιαῦτα διορίζεσθαι, περὶ ὧν
<span class="lb" data-page="16.779" data-line="10" id="l16.779.10"></span>οὐδὲν εἴρηται νῦν.
</p>
<span class="lb rule" data-page="16.779" data-line="11" id="l16.779.11"></span>
          </article>

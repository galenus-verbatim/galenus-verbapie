<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.125">
<span class="pb page1" data-page="16.779" id="p16.779"></span>
<span class="milestone ed1page page1" data-n="5.210" data-unit="ed1page" id="ed1page.5.210"></span>
<span class="milestone ed2page page1" data-n="8.787" data-unit="ed2page" id="ed2page.8.787"></span>
<span class="lb head" data-page="16.779" data-line="12" id="l16.779.12"></span>
            <blockquote class="quote lemma">
<span class="lb" data-page="16.779" data-line="13" id="l16.779.13"></span>Τὰ ἐπ’ ὀλίγον θρασέως παρακρούοντα μελαγχολικά. ἢν δὲ
<span class="lb" data-page="16.779" data-line="14" id="l16.779.14"></span>ἀπὸ γυναικείων ᾖ θηριώδεα, ἐπὶ πλείω <span class="milestone ed2page" data-n="8.788" data-unit="ed2page" id="ed2page.8.788"></span>δὲ ταῦτα
<span class="lb" data-page="16.779" data-line="15" id="l16.779.15"></span>συμπίπτει, ἆρά γε καὶ σπασμώδεες αὗται; ἆρά γε καὶ
<span class="lb" data-page="16.779" data-line="16" id="l16.779.16"></span>αἱ μετὰ κάρου ἀφωνίαι, σπασμώδεες αὗται; οἷον τῇ τοῦ
<span class="lb" data-page="16.779" data-line="17" id="l16.779.17"></span>σκυτέως θυγατρὶ ἤρξατο γυναικείων παρεόντων.
</blockquote>
<span class="lb rule" data-page="16.779" data-line="18" id="l16.779.18"></span>
            <span class="pb" data-page="16.780" id="p16.780"></span>
            <p>
<span class="lb" data-page="16.780" data-line="1" id="l16.780.1"></span>Τίνα μὲν ὀνομάζει μελαγχολικὴν παραφροσύνην ἔμπροσθεν
<span class="lb" data-page="16.780" data-line="2" id="l16.780.2"></span>εἶπον αὐτῆς ταύτης ἧς νῦν εἶπε ῥήσεως, τὴν ἀρχὴν
<span class="lb" data-page="16.780" data-line="3" id="l16.780.3"></span>αὐτοῦ γράψαντος. ὁ δὲ ἐνεστὼς λόγος ἐστὶν, ὡς αὐτὸς
<span class="lb" data-page="16.780" data-line="4" id="l16.780.4"></span>ὡμολόγησεν, ἑωρακότος αὐτοῦ τὴν τοῦ σκυτέως θυγατέρα
<span class="lb" data-page="16.780" data-line="5" id="l16.780.5"></span>ἐξ ἐπιμηνίων ἐπισχέσεως παρακρούσασαν θηριωδῶς. ἐνεδείξατο
<span class="lb" data-page="16.780" data-line="6" id="l16.780.6"></span>δὲ διὰ τῆς φωνῆς ταύτης ἐπίτασιν τοῦ μελαγχολικοῦ.
<span class="lb" data-page="16.780" data-line="7" id="l16.780.7"></span>ἑτοίμων γὰρ ὄντων εἰς τὸ κακουργεῖν τοὺς πέλας
<span class="lb" data-page="16.780" data-line="8" id="l16.780.8"></span>τῶν μελαγχολικῶς παρακρουόντων, ὅταν μεγάλας ποιῶνται
<span class="lb" data-page="16.780" data-line="9" id="l16.780.9"></span>τὰς κακουργίας, θηριώδεις αὐτὰς ὀνομάζει. ἀλλὰ τὸ ἐξ
<span class="lb" data-page="16.780" data-line="10" id="l16.780.10"></span>ἐπισχέσεως τῆς ἐμμήνου καθάρσεως τοιαύτην γίνεσθαι
<span class="lb" data-page="16.780" data-line="11" id="l16.780.11"></span>παραφροσύνην οὔτε παντελῶς ἀληθὲς οὔθ’ ὡς τὸ πολύ.
<span class="lb" data-page="16.780" data-line="12" id="l16.780.12"></span>μελαγχολικοῦ γὰρ ὄντος τοῦ αἵματος τὸ ἐπὶ τὸν ἐγκέφαλον
<span class="lb" data-page="16.780" data-line="13" id="l16.780.13"></span>ἰέναι τοιαύτην ἐργάζεται παρακοπὴν, πικροχόλου δὲ
<span class="lb" data-page="16.780" data-line="14" id="l16.780.14"></span>οὐκέτι τοιαύτην, ἀλλὰ τὴν συνήθως γινομένην. εἰ δὲ φλεγματῶδες
<span class="lb" data-page="16.780" data-line="15" id="l16.780.15"></span>ᾖ τὸ πλῆθος, καταφορὰν καὶ λήθαργον μᾶλλον
<span class="lb" data-page="16.780" data-line="16" id="l16.780.16"></span>ἐργάσεται, μικτὸν δὲ εἴπερ ἐκ τούτων εἴη, μικτὴν καὶ τὴν
<span class="lb" data-page="16.780" data-line="17" id="l16.780.17"></span>διάθεσιν ἐκ καταφορᾶς καὶ ἀγρυπνίας ἢ παρακοπῆς ἀποτελέσει.
<span class="lb" data-page="16.780" data-line="18" id="l16.780.18"></span>ὥσπερ δὲ οὐδὲν τούτων ἐστὶ καθολικὸν αὐτοῖς, οὕτως
<span class="pb" data-page="16.781" id="p16.781"></span>
<span class="lb" data-page="16.781" data-line="1" id="l16.781.1"></span>οὐδὲ τῶν ἐφεξῆς εἰρημένων οὐδὲν, ὅσα τῇ τοῦ σκυτέως
<span class="lb" data-page="16.781" data-line="2" id="l16.781.2"></span>ἔγραψε συμβῆναι θυγατρί.
</p>
<span class="lb rule" data-page="16.781" data-line="3" id="l16.781.3"></span>
          </article>

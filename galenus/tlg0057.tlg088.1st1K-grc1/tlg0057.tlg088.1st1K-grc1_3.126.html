<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.126">
<span class="pb page1" data-page="16.781" id="p16.781"></span>
<span class="milestone ed1page page1" data-n="5.210" data-unit="ed1page" id="ed1page.5.210"></span>
<span class="milestone ed2page page1" data-n="8.788" data-unit="ed2page" id="ed2page.8.788"></span>
<span class="lb head" data-page="16.781" data-line="4" id="l16.781.4"></span>
            <blockquote class="quote lemma">
<span class="lb" data-page="16.781" data-line="5" id="l16.781.5"></span>Οἷσιν ἐν σπασμώδεσιν ὀφθαλμοὶ ἐκλάμπουσιν ἀτενέως, οὔτε
<span class="lb" data-page="16.781" data-line="6" id="l16.781.6"></span>παρ’ ἑωυτοῖσίν εἰσιν, διανοσέουσί τε μακροτέρως.
</blockquote>
<span class="lb rule" data-page="16.781" data-line="7" id="l16.781.7"></span>
            <p>
<span class="lb" data-page="16.781" data-line="8" id="l16.781.8"></span>Τὸ παρ’ ἑωυτοῖσιν ἔνιοι γράφουσι παρὰ σφίσιν αὐτοῖς
<span class="lb" data-page="16.781" data-line="9" id="l16.781.9"></span>εἰσιν, εὔδηλον δ’ ὅτι περὶ τῶν σωφρονούντων ἀμφότερα λέγεται,
<span class="lb" data-page="16.781" data-line="10" id="l16.781.10"></span>τό τε παρὰ σφίσιν αὐτοῖς εἶναι καὶ παρ’ ἑαυτοῖσιν
<span class="lb" data-page="16.781" data-line="11" id="l16.781.11"></span>εἶναι. τὸ δὲ οὐκ εἶναι παρ’ ἑαυτοῖσιν, τουτέστι μὴ κατανοεῖν,
<span class="lb" data-page="16.781" data-line="12" id="l16.781.12"></span>ἀλλὰ περιφέρεσθαι τῇ γνώμῃ τὴν διάγνωσιν. ἀγνοοῦσι
<span class="lb" data-page="16.781" data-line="13" id="l16.781.13"></span>δὲ ὥσπερ ἐξ ἅλλων τινῶν, οὕτω καὶ τῶν ἀτενῶς ἐκλαμπόντων
<span class="lb" data-page="16.781" data-line="14" id="l16.781.14"></span>ὀφθαλμῶν ἴσχειν. ἤρκει δ’ εἰς τοῦτο τὸ ὑπ’ αὐτοῦ
<span class="lb" data-page="16.781" data-line="15" id="l16.781.15"></span>λελεγμένον, ὄμματος θράσος παρακρουστικὸν, ὡς καὶ τοῖς
<span class="lb" data-page="16.781" data-line="16" id="l16.781.16"></span>ἰδιώταις ἐστὶ δῆλον, ὅσοι γε μὴ παντάπασιν ἠλίθιοι. πρόδηλον
<span class="lb" data-page="16.781" data-line="17" id="l16.781.17"></span>γὰρ ὅτι τοῦτο προσυπακούειν ἀεὶ χρή. καλοῦμεν
<span class="lb" data-page="16.781" data-line="18" id="l16.781.18"></span>γὰρ εἰς τὰ τοιαῦτα πάντα μάρτυρας ἰδιώτας, ἀδιανοήτους
<span class="pb" data-page="16.782" id="p16.782"></span>
<span class="lb" data-page="16.782" data-line="1" id="l16.782.1"></span>ὄντας τε καὶ ὀνομαζομένους, ἀλλὰ μάλιστα μὲν εἰ οἷόν τε
<span class="lb" data-page="16.782" data-line="2" id="l16.782.2"></span>τοὺς φύσει συνετοὺς, εἰ δὲ μὴ, ἀλλά γε μὴ τοὺς νωθροὺς
<span class="lb" data-page="16.782" data-line="3" id="l16.782.3"></span>τὴν διάνοιαν. ἐν μέντοι τῷ νῦν λόγῳ πρόσκειται τὸ ὑπερεκλάμπειν
<span class="lb" data-page="16.782" data-line="4" id="l16.782.4"></span>τοὺς ὀφθαλμοὺς, ὅπερ ἦν αὐτὸ καθ’ αὑτὸ τῶν
<span class="lb" data-page="16.782" data-line="5" id="l16.782.5"></span>θυμουμένων γνώρισμα, ὃ τάχα συνελθὸν τῷ ἀτενεῖ ὄμματι,
<span class="lb" data-page="16.782" data-line="6" id="l16.782.6"></span>τουτέστι τῷ θρασεῖ, σφοδροτέραν ἐνδείξεται γενήσεσθαι τὴν
<span class="lb" data-page="16.782" data-line="7" id="l16.782.7"></span>παραφροσύνην. ἐκ περιττοῦ δὲ ὡς πρὸς τὴν τοῦ παραφρονῆσαι
<span class="lb" data-page="16.782" data-line="8" id="l16.782.8"></span>αὐτοὺς τοιούτους πρόῤῥησιν ἐμνημόνευσε τῶν
<span class="lb" data-page="16.782" data-line="9" id="l16.782.9"></span>σπασμωδῶν. καὶ γὰρ καὶ χωρὶς αὐτῶν δύναται γενέσθαι
<span class="lb" data-page="16.782" data-line="10" id="l16.782.10"></span>παραφροσύνη καὶ παρόντων αὐτῶν μὴ γενέσθαι. τὸ δὲ διανοσήσειν
<span class="lb" data-page="16.782" data-line="11" id="l16.782.11"></span>αὐτοὺς μακροτέρως, ἔτι καὶ μᾶλλον εἰκῆ λέλεκται,
<span class="lb" data-page="16.782" data-line="12" id="l16.782.12"></span>οἷς γὰρ σπασμώδεσιν ἐκλάμπουσιν ἀτενὲς οἱ ὀφθαλμοὶ, τούτοις
<span class="lb" data-page="16.782" data-line="13" id="l16.782.13"></span>εὔλογον ὀξέως νοσῆσαι μᾶλλον, οὐ χρονίως.
</p>
<span class="lb rule" data-page="16.782" data-line="14" id="l16.782.14"></span>
          </article>

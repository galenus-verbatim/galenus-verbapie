<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.129">
<span class="pb page1" data-page="16.786" id="p16.786"></span>
<span class="milestone ed1page page1" data-n="5.211" data-unit="ed1page" id="ed1page.5.211"></span>
<span class="milestone ed2page page1" data-n="8.790" data-unit="ed2page" id="ed2page.8.790"></span>
<span class="lb head" data-page="16.786" data-line="9" id="l16.786.9"></span>
            <blockquote class="quote lemma">
<span class="lb" data-page="16.786" data-line="10" id="l16.786.10"></span>Μεθ’ αἱμοῤῥαγίαν μελάνων δίοδος κακὸν, πονηρὰ δὲ καὶ
<span class="lb" data-page="16.786" data-line="11" id="l16.786.11"></span>τὰ ἐξέρυθρα. εἰ δὲ ἆρά γε τεταρταίοισι ταῦτα αἱμοῤῥαγέει,
<span class="lb" data-page="16.786" data-line="12" id="l16.786.12"></span>κωματώδεες, ἐκ τοιούτων σπασμῶν τελευτῶσιν;
<span class="lb" data-page="16.786" data-line="13" id="l16.786.13"></span>ἆρα μελάνων προδιελθόντων καὶ κοιλίης ἐπαρθείσης.
</blockquote>
<span class="lb rule" data-page="16.786" data-line="14" id="l16.786.14"></span>
            <p>
<span class="lb" data-page="16.786" data-line="15" id="l16.786.15"></span>Συνέχεε πάλιν κἀνταῦθα καθάπερ ἐν ἄλλοις πολλοῖς
<span class="lb" data-page="16.786" data-line="16" id="l16.786.16"></span>λόγον σαφῆ καὶ χρήσιμον ὑφ’ Ἱπποκράτους εἰρημένον. ἔστι
<span class="lb" data-page="16.786" data-line="17" id="l16.786.17"></span>δ’ αὐτοῦ τὸ μὲν πρῶτον καθόλου τοιόνδε. τὰ κρίσιμα μὴ
<span class="pb" data-page="16.787" id="p16.787"></span>
<span class="lb" data-page="16.787" data-line="1" id="l16.787.1"></span>κρίνοντα τὰ μὲν θανατώδεα, τὰ δὲ δύσκριτα. πολλῶν δὲ
<span class="lb" data-page="16.787" data-line="2" id="l16.787.2"></span>ὄντων κρισίμων, καθ’ ἕκαστον αὐτῶν πάλιν ἴδιος γίνεται
<span class="lb" data-page="16.787" data-line="3" id="l16.787.3"></span>λόγος, ἐπὶ μέρους μὲν ὡς πρὸς τὸν εἰρημένον, ἐν τῷ καθόλου
<span class="lb" data-page="16.787" data-line="4" id="l16.787.4"></span>δὲ ὡς πρὸς τοὺς ὑποτεταγμένους, οἷός περ καὶ ὁ
<span class="lb" data-page="16.787" data-line="5" id="l16.787.5"></span>τοιόσδε· αἱμοῤῥαγία μὴ κρίνουσα θανατώδης ἢ δύσκριτος.
<span class="lb" data-page="16.787" data-line="6" id="l16.787.6"></span>οὕτω δὲ καὶ ἱδρὼς ἢ πλῆθος οὔρων ἢ διαχωρημάτων ἢ
<span class="lb" data-page="16.787" data-line="7" id="l16.787.7"></span>ἐμέτων ἢ τὰ καθ’ αἱμοῤῥοΐδας καὶ μήτρας ἐκκενούμενα καὶ
<span class="lb" data-page="16.787" data-line="8" id="l16.787.8"></span>παρωτίδες ἅμα τοῖς ἄλλοις ἀποσκήμμασιν. ἅπαντα γὰρ
<span class="lb" data-page="16.787" data-line="9" id="l16.787.9"></span>ταῦτα μὴ κρίνοντα ποτὲ μὲν θανατώδη, ποτὲ δὲ δύσκριτα
<span class="lb" data-page="16.787" data-line="10" id="l16.787.10"></span>γίνονται, τουτέστιν ἄκριτα ποιεῖ τὰ νοσήματα. κοινότατος
<span class="lb" data-page="16.787" data-line="11" id="l16.787.11"></span>δὲ ἐπ’ αὐτοῖς ἐστι λόγος καὶ καθολικώτατος καὶ γενικώτατος.
<span class="lb" data-page="16.787" data-line="12" id="l16.787.12"></span>ὀνομαζέτω γὰρ ἕκαστος ὡς ἂν ἐθέλῃ τὰ κρίσιμα μὴ
<span class="lb" data-page="16.787" data-line="13" id="l16.787.13"></span>κρίνοντα, τὰ μὲν θανατώδη, τὰ δὲ δύσκριτα. χρήσιμα δ’
<span class="lb" data-page="16.787" data-line="14" id="l16.787.14"></span>ἐνταῦθα διορίσασθαι πότε θανατώδη καὶ πότε δύσκριτα.
<span class="lb" data-page="16.787" data-line="15" id="l16.787.15"></span>δέδεικται δὲ καὶ τοῦθ’ ὑφ’ Ἱπποκράτους αὐτοῦ. τὰ μὲν
<span class="lb" data-page="16.787" data-line="16" id="l16.787.16"></span>γὰρ ἐπὶ τοῖς κρισίμοις οὐδὲν ὠφελούμενα δύσκριτα, τὰ δὲ
<span class="pb" data-page="16.788" id="p16.788"></span>
<span class="lb" data-page="16.788" data-line="1" id="l16.788.1"></span>καὶ πρὸς τοὐναντίον ῥέποντα θανατώδεα. μαρτυρεῖται δὲ
<span class="lb" data-page="16.788" data-line="2" id="l16.788.2"></span>τὰ πρὸς τοὐναντίον ῥέποντα ἐκ τῶν ἄλλων σημείων, ὥσπερ
<span class="lb" data-page="16.788" data-line="3" id="l16.788.3"></span>καὶ νῦν ἔγραψε τὰ κακοήθη διαχωρήματα. γένοιτο δ’ ἄλλως
<span class="lb" data-page="16.788" data-line="4" id="l16.788.4"></span>τινὶ τοιοῦτον ἕτερον πάθος κακόηθες, οἶον ἔμετος ἢ
<span class="lb" data-page="16.788" data-line="5" id="l16.788.5"></span>οὖρα μοχθηρὰ, καθάπερ γε καὶ περίψυξις δυσεκθέρμαντος
<span class="lb" data-page="16.788" data-line="6" id="l16.788.6"></span>ἢ ὅλου τοῦ σώματος ἢ τῶν ἀκρωτηρίων μόνων. οὕτω δὲ
<span class="lb" data-page="16.788" data-line="7" id="l16.788.7"></span>καὶ δίψος διὰ βάθους καὶ καῦμα καὶ ἀχλὺς καὶ δυσφορία
<span class="lb" data-page="16.788" data-line="8" id="l16.788.8"></span>καὶ ἀγρυπνία καὶ τῶν ἄλλων τι τῶν μοχθηρῶν. ἔμαθες
<span class="lb" data-page="16.788" data-line="9" id="l16.788.9"></span>δὲ ταῦτα αὐτὰ πάντα κατὰ τὰ περὶ κρίσεων ὑπομνήματα
<span class="lb" data-page="16.788" data-line="10" id="l16.788.10"></span>καὶ τὰ τοῦ προγνωστικοῦ, τινὰ δὲ κἀν τοῖς τῶν ἐπιδημιῶν.
<span class="lb" data-page="16.788" data-line="11" id="l16.788.11"></span>ἔγραψε γοῦν κἀνταῦθα τὸν καθόλου λόγον ἑνὸς εἴδους τῶν
<span class="lb" data-page="16.788" data-line="12" id="l16.788.12"></span>κατὰ μέρος μνημονεύσας. <span class="milestone ed2page" data-n="8.791" data-unit="ed2page" id="ed2page.8.791"></span>ὁ γὰρ ἄρτι μανθάνων
<span class="lb" data-page="16.788" data-line="13" id="l16.788.13"></span>τὴν τέχνην οἴεται ταῦτα μόνα κακοήθη εἶναι, περὶ ὦν ἤκουσεν.
<span class="lb" data-page="16.788" data-line="14" id="l16.788.14"></span>εἰ δὲ καὶ φύσει δριμύς ἐστιν, ὑπονοῆσαι ἐνδέχεταί τινα καὶ
<span class="lb" data-page="16.788" data-line="15" id="l16.788.15"></span>ἄλλα τοιαῦτα εἶναι καὶ περιμένειν χρόνον ἄλλον ἐν ᾧ κἀκεῖνα
<span class="lb" data-page="16.788" data-line="16" id="l16.788.16"></span>μαθήσεται, κἂν οὕτω τύχῃ μαθὼν, ἀλλὰ τὰ κατὰ
<span class="lb" data-page="16.788" data-line="17" id="l16.788.17"></span>μέρος αὖθις περιμενεῖ, μὴ γινώσκων ὁπόσον ἔτι λείπει τῆς
<span class="lb" data-page="16.788" data-line="18" id="l16.788.18"></span>διδασκαλίας αὐτῷ. ὁ δὲ τὸ καθόλου μαθὼν ἅπαντα γινώσκει
<span class="pb" data-page="16.789" id="p16.789"></span>
<span class="lb" data-page="16.789" data-line="1" id="l16.789.1"></span>τὰ κατὰ μέρος. ἀλλ’ ὁ τὸ προῤῥητικὸν τοῦτο γεγραφὼς
<span class="lb" data-page="16.789" data-line="2" id="l16.789.2"></span>ἐν τῷ μετὰ μέρος φέρεται καὶ διὰ τοῦτο ποτὲ μὲν
<span class="lb" data-page="16.789" data-line="3" id="l16.789.3"></span>ἐξ ἀνομοιογενῶν συμπτωμάτων ἀθροίζει συνδρομὴν, ποτὲ δ’
<span class="lb" data-page="16.789" data-line="4" id="l16.789.4"></span>ἐξ ἑνὸς ἢ δυοῖν ἀῤῥώστοιν ἀπόφασιν ποιεῖται καθόλου, ποτὲ
<span class="lb" data-page="16.789" data-line="5" id="l16.789.5"></span>δ’ ἀπορεῖ καὶ ἀμφιβάλλει, καθάπερ καὶ νῦν εἰπὼν, ἆρά γε
<span class="lb" data-page="16.789" data-line="6" id="l16.789.6"></span>τεταρταίοισι ταῦτα αἱμοῤῥαγέει; ὡς γὰρ ἑωρακώς τινα τεταρταῖον
<span class="lb" data-page="16.789" data-line="7" id="l16.789.7"></span>αἱμοῤῥαγήσαντα, παραλιπὼν δὲ τοὔνομα γράψαι,
<span class="lb" data-page="16.789" data-line="8" id="l16.789.8"></span>τὸν λόγον ἐποιήσατο, καίτοι <span class="milestone ed1page" data-n="5.212" data-unit="ed1page" id="ed1page.5.212"></span>τὰ περὶ τῶν ἡμερῶν
<span class="lb" data-page="16.789" data-line="9" id="l16.789.9"></span>καθόλου διδασκαλίαν ἔσχεν ἐν τῷ προγνωστικῷ. πάλιν δὲ
<span class="lb" data-page="16.789" data-line="10" id="l16.789.10"></span>τὰ κατὰ μέρος ἀποφαινόμενος οὗτος ὁ τὸ προῤῥητικὸν γράψας,
<span class="lb" data-page="16.789" data-line="11" id="l16.789.11"></span>οὐχ ὡς κατὰ μέρος, ἀλλ’ ὡς καθόλου τὸν λόγον ἐποιήσατο
<span class="lb" data-page="16.789" data-line="12" id="l16.789.12"></span>γράψας ὧδε, κωματώδεες, ἐκ τούτων σπασμῷ τελευτῶσιν,
<span class="lb" data-page="16.789" data-line="13" id="l16.789.13"></span>οὐκ ἀναγκαίως γιγνόμενον εἰπὼν, ἀλλ’ ἔσθ’ ὅτε συμβαῖνον,
<span class="lb" data-page="16.789" data-line="14" id="l16.789.14"></span>ὥσπερ καὶ ἄλλο τι τῶν ἀχρήστων ἐχόντων γένεσιν.
<span class="lb" data-page="16.789" data-line="15" id="l16.789.15"></span>ἀλλὰ τοῦτο μὲν ἁπλῶς ἀπεφήνατο, περὶ δὲ τῶν μελάνων
<span class="lb" data-page="16.789" data-line="16" id="l16.789.16"></span>προδιελθόντων καὶ κοιλίης ἐπαρθείσης· ἀποκρινόμεθα τοιγαροῦν
<span class="lb" data-page="16.789" data-line="17" id="l16.789.17"></span>αὐτῷ κἀνταῦθα δύνασθαι μὲν καὶ ταῦτα γενέσθαι,
<span class="lb" data-page="16.789" data-line="18" id="l16.789.18"></span>ἀλλ’ οὔτε διὰ παντὸς οὔθ’ ὡς τὸ πολύ.
</p>
<span class="lb rule" data-page="16.789" data-line="19" id="l16.789.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.130">
<span class="pb page1" data-page="16.790" id="p16.790"></span>
<span class="milestone ed1page page1" data-n="5.212" data-unit="ed1page" id="ed1page.5.212"></span>
<span class="milestone ed2page page1" data-n="8.791" data-unit="ed2page" id="ed2page.8.791"></span>
<span class="lb head" data-page="16.790" data-line="1" id="l16.790.1"></span>
            <blockquote class="quote lemma">
<span class="lb" data-page="16.790" data-line="2" id="l16.790.2"></span>Τὰ αἱμοῤῥαγέοντα, ἐφιδροῦντα, τρώματα, κακοήθεα· οὗτοι
<span class="lb" data-page="16.790" data-line="3" id="l16.790.3"></span>διαλεγόμενοι λαθραίως τελευτῶσιν.
</blockquote>
<span class="lb rule" data-page="16.790" data-line="4" id="l16.790.4"></span>
            <p>
<span class="lb" data-page="16.790" data-line="5" id="l16.790.5"></span>Ἔνιοι μὲν ἔγραψαν τρώματα διὰ τοῦ τ καὶ ρ καὶ ω
<span class="lb" data-page="16.790" data-line="6" id="l16.790.6"></span>τὴν πρώτην συλλαβὴν, ἔνιοι δὲ τρομώδεα διὰ τοῦ τ καὶ ρ
<span class="lb" data-page="16.790" data-line="7" id="l16.790.7"></span>καὶ ο. συνηθέσταται μὲν αἱ γραφαὶ αὗται τοῖς τε ἐξηγηταῖς
<span class="lb" data-page="16.790" data-line="8" id="l16.790.8"></span>ἐγένοντο καὶ τοῖς γραφεῦσι, σπάνιαι δὲ ταῖς συνδρομαῖς,
<span class="lb" data-page="16.790" data-line="9" id="l16.790.9"></span>ὥσπερ καὶ ἡ διὰ τοῦ τ καὶ ρ καὶ α καὶ υ τὴν πρώτην
<span class="lb" data-page="16.790" data-line="10" id="l16.790.10"></span>συλλαβὴν ἔχουσα γεγραμμένην. ἀρκτέον οὖν ἐστι καὶ
<span class="lb" data-page="16.790" data-line="11" id="l16.790.11"></span>ἡμῖν ἀπὸ τῆς συνήθους, ἣν διὰ τοῦ τ καὶ ρ καὶ ω γεγραμμένην
<span class="lb" data-page="16.790" data-line="12" id="l16.790.12"></span>εὑρίσκομεν, ταὐτὸν σημαίνουσαν τῇ διὰ τοῦ τ καὶ ρ
<span class="lb" data-page="16.790" data-line="13" id="l16.790.13"></span>καὶ α καὶ υ γεγραμμένῃ. τρώματα γὰρ τὰς ἀπὸ τῶν ἔξωθεν
<span class="lb" data-page="16.790" data-line="14" id="l16.790.14"></span>αἰτίων βλάβας ὀνομάζει καὶ Ἱπποκράτης. εἰκὸς οὖν
<span class="lb" data-page="16.790" data-line="15" id="l16.790.15"></span>ἐστι καὶ νῦν τοῦτον τὸν λόγον οὐ μόνον ἐπὶ τραυμάτων ἢ
<span class="lb" data-page="16.790" data-line="16" id="l16.790.16"></span>ἐξανθημάτων ἢ ἀποστημάτων καὶ διαστάσεων γεγονέναι,
<span class="lb" data-page="16.790" data-line="17" id="l16.790.17"></span>ἀλλὰ καὶ ἐπὶ τῶν αἱμοῤῥαγιῶν. συμφωνότεραι γάρ εἰσιν
<span class="lb" data-page="16.790" data-line="18" id="l16.790.18"></span>αἵδε ἐπὶ τοῖς τραύμασι, ταῦτα γὰρ αἱμοῤῥαγοῦσι μόνον.
<span class="pb" data-page="16.791" id="p16.791"></span>
<span class="lb" data-page="16.791" data-line="1" id="l16.791.1"></span>τινὲς δέ φασιν ὅτι περὶ τῶν ἐκ ῥινὸς αἱμοῤῥαγιῶν ἔτι καὶ
<span class="lb" data-page="16.791" data-line="2" id="l16.791.2"></span>νῦν ὁ λόγος ἐστὶν αὐτῷ γιγνόμενος, οὐκ ἐν πυρετοῖς μόνον,
<span class="lb" data-page="16.791" data-line="3" id="l16.791.3"></span>ἀλλὰ καὶ τοῖς ἄρτι λελεγμένοις πάθεσι θανατοῦν. ἐάν τ’
<span class="lb" data-page="16.791" data-line="4" id="l16.791.4"></span>οὖν περί τε πάντων αὐτῶν ὁ λόγος ἐάν τε καὶ περὶ τραυμάτων
<span class="lb" data-page="16.791" data-line="5" id="l16.791.5"></span>μόνον, αἱ μετ’ ἐφιδρώσεως αἱμοῤῥαγίαι κακοήθεις
<span class="lb" data-page="16.791" data-line="6" id="l16.791.6"></span>εἰσὶν, ὡσαύτως δὲ κἂν τρομώδεα γεγραμμένον ᾖ. τὸ δὲ
<span class="lb" data-page="16.791" data-line="7" id="l16.791.7"></span>διαλεγομένους αὐτοὺς ἐν ἄλλῳ τραυματώδεα λαθραίως τελευτᾷν
<span class="lb" data-page="16.791" data-line="8" id="l16.791.8"></span>τοιοῦτόν τι δηλοῦν φασι, μηδὲν ἔχειν δοκοῦντες οἱ
<span class="lb" data-page="16.791" data-line="9" id="l16.791.9"></span>τοιοῦτοι κακὸν, ἀλλ’ ὡς ἐν ἀκινδύνῳ καθεστῶτες καὶ διαλεγόμενοι
<span class="lb" data-page="16.791" data-line="10" id="l16.791.10"></span>τοῖς παροῦσιν, ἐξαίφνης τελευτῶσιν. εἰ δὲ τοῦτο
<span class="lb" data-page="16.791" data-line="11" id="l16.791.11"></span>αὐτοῖς βούλεται σημαίνειν τὸ λαθραίως, <span class="milestone ed2page" data-n="8.792" data-unit="ed2page" id="ed2page.8.792"></span>ἄκρως φαίνονται
<span class="lb" data-page="16.791" data-line="12" id="l16.791.12"></span>οἱ σπουδάζοντες ἐξαλλάττειν τὴν κατὰ φύσιν ἑρμηνείαν,
<span class="lb" data-page="16.791" data-line="13" id="l16.791.13"></span>ἀλλοκότοις μεταφοραῖς. ἡγοῦνται γὰρ ἀρετὴν εἶναι
<span class="lb" data-page="16.791" data-line="14" id="l16.791.14"></span>λόγου τὸ διὰ παντὸς ἀφίστασθαι συνήθους, ὡς οὐδὲν διαφέρον,
<span class="lb" data-page="16.791" data-line="15" id="l16.791.15"></span>εἰ καὶ πρὸς τὸ χεῖρόν τις ἀφίσταται.
</p>
<span class="lb rule" data-page="16.791" data-line="16" id="l16.791.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.140">
<span class="pb page1" data-page="16.799" id="p16.799"></span>
<span class="milestone ed1page page1" data-n="5.213" data-unit="ed1page" id="ed1page.5.213"></span>
<span class="milestone ed2page page1" data-n="8.794" data-unit="ed2page" id="ed2page.8.794"></span>
<span class="lb head" data-page="16.799" data-line="8" id="l16.799.8"></span>
            <blockquote class="quote lemma">
<span class="lb" data-page="16.799" data-line="9" id="l16.799.9"></span>Οἷσι κοιλίης ἐπιστάσης αἱμορραγέει καὶ ἐπιρριγέει, ἆρα
<span class="lb" data-page="16.799" data-line="10" id="l16.799.10"></span>κοιλίη λειεντεριώδης καὶ ἐπίσκληρος ἢ ἀσκαρίδες ἢ
<span class="lb" data-page="16.799" data-line="11" id="l16.799.11"></span>ἀμφότερον;
</blockquote>
<span class="lb rule" data-page="16.799" data-line="12" id="l16.799.12"></span>
            <p>
<span class="lb" data-page="16.799" data-line="13" id="l16.799.13"></span><span class="milestone ed2page" data-n="8.795" data-unit="ed2page" id="ed2page.8.795"></span>Τῷ αἱμορραγέει ἐμφαίνεται πολλάκις οὐχ ἅπαξ
<span class="lb" data-page="16.799" data-line="14" id="l16.799.14"></span>αἷμα ῥυῆναι ἐκ τῆς ῥινὸς ἀξιοῦν ἀκούειν. ἑωρακέναι δέ
<span class="lb" data-page="16.799" data-line="15" id="l16.799.15"></span>μοι δοκεῖ τινα, ὃς ἐπισχεθείσης τῆς γαστρὸς αἱμοῤῥαγέειν,
<span class="lb" data-page="16.799" data-line="16" id="l16.799.16"></span>εἶτ’ ἐπεῤῥιγοῦν καὶ μετὰ ταῦτα ἐγένετο λειεντεριώδης. τὸ
<span class="lb" data-page="16.799" data-line="17" id="l16.799.17"></span>δὲ καὶ ἐπίσκληρον ἅμα τῇ λειεντερίᾳ γενέσθαι τὴν γαστέρα
<span class="pb" data-page="16.800" id="p16.800"></span>
<span class="lb" data-page="16.800" data-line="1" id="l16.800.1"></span>μάχην ἐμφαίνει. ὅτι δὲ τινὲς μὲν ἐπ’ αὐτοῦ τοῦ σώματος
<span class="lb" data-page="16.800" data-line="2" id="l16.800.2"></span>τῆς γαστρὸς αὐτὸ ἐπήκουσαν τὸ ἐπίσκληρον, οὐκ ἐπὶ τῶν
<span class="lb" data-page="16.800" data-line="3" id="l16.800.3"></span>διαχωρημάτων, ἔνιοι δ’ οὐδὲν τοῦτο κωλύειν φασὶ, τινὰς
<span class="lb" data-page="16.800" data-line="4" id="l16.800.4"></span>μὲν τῶν οὕτως αἱμοῤῥαγούντων ἔτι μᾶλλον ἢ πρόσθεν ἐπισκληρυνθῆναι
<span class="lb" data-page="16.800" data-line="5" id="l16.800.5"></span>τὴν γαστέρα, τινὰς δὲ λειεντεριώδεις γενέσθαι,
<span class="lb" data-page="16.800" data-line="6" id="l16.800.6"></span>καθάπερ γε καὶ σχεῖν ἀσκαρίδας. ἔνιοι δὲ δύνασθαί φασι
<span class="lb" data-page="16.800" data-line="7" id="l16.800.7"></span>λειεντερίαν ἐπίσκληρον γενέσθαι τῶν διερχομένων, οὐ μόνον
<span class="lb" data-page="16.800" data-line="8" id="l16.800.8"></span>ἀτρέπτων ἢ ἀμεταβλήτων κατὰ ποιότητα μεινάντων, ἀλλὰ
<span class="lb" data-page="16.800" data-line="9" id="l16.800.9"></span>καὶ σκληρῶν οἷα κατεπόθη μενόντων ἄνευ τοῦ διαβραχῆναι.
<span class="lb" data-page="16.800" data-line="10" id="l16.800.10"></span>Διοσκουρίδης δὲ τὴν προκειμένην ῥῆσιν ταύτην διχῆ ἑλὼν,
<span class="lb" data-page="16.800" data-line="11" id="l16.800.11"></span>ἰδίᾳ μὲν ἔγραψε τὸ οἷσι κοιλίης ἐπίτασις αἱμοῤῥαγέει καὶ
<span class="lb" data-page="16.800" data-line="12" id="l16.800.12"></span>ἐπιῤῥιγώσασι, ἆρά γε καὶ πρὸς τὸ αἱμοῤῥαγέει τοιοῦτον.
<span class="lb" data-page="16.800" data-line="13" id="l16.800.13"></span>μετὰ ταῦτα δὲ ἀφ’ ἑτέρας ἀρχῆς κοιλίη λειεντεριώδης η
<span class="lb" data-page="16.800" data-line="14" id="l16.800.14"></span>ἐπίσκληρος, ἀσκαρίδες ἢ ἀμφότερον. γράφει δὲ οὐκ ἐπίσκληρος,
<span class="lb" data-page="16.800" data-line="15" id="l16.800.15"></span>ἀλλ’ ἐπίσκληρον διὰ τοῦ ν καὶ κατ’ αὐτοῦ τὸ λ
<span class="lb" data-page="16.800" data-line="16" id="l16.800.16"></span>ἄνωθεν ἐπιθεὶς, ἑκατέρωθεν ἐπιστίζει βούλεται σημαίνειν
<span class="lb" data-page="16.800" data-line="17" id="l16.800.17"></span>τὴν ἐπίσκληρον ταύτην φωνὴν, τὸ κατεσκληρυκὸς σῶμα.
</p>
<span class="lb rule" data-page="16.800" data-line="18" id="l16.800.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.143">
<span class="pb page1" data-page="16.803" id="p16.803"></span>
<span class="milestone ed1page page1" data-n="5.214" data-unit="ed1page" id="ed1page.5.214"></span>
<span class="milestone ed2page page1" data-n="8.796" data-unit="ed2page" id="ed2page.8.796"></span>
<span class="lb head" data-page="16.803" data-line="1" id="l16.803.1"></span>
            <blockquote class="quote lemma">
<span class="lb" data-page="16.803" data-line="2" id="l16.803.2"></span>Οἷς ἂν ἀπὸ ῥινῶν ἐπικώφωσις καὶ νωθρείη μικρὰ ἡ ἀπόσταξις,
<span class="lb" data-page="16.803" data-line="3" id="l16.803.3"></span>ἔχει τι δύσκολον αἵματος, ἔμετος τούτοις συμφέρει
<span class="lb" data-page="16.803" data-line="4" id="l16.803.4"></span>καὶ κοιλίης ταραχή.
</blockquote>
<span class="lb rule" data-page="16.803" data-line="5" id="l16.803.5"></span>
            <p>
<span class="lb" data-page="16.803" data-line="6" id="l16.803.6"></span>Οὐκ οἶδα ὅπως ἐκ μικροῦ κακοῦ τῆς ἐκ τῶν ῥινῶν
<span class="lb" data-page="16.803" data-line="7" id="l16.803.7"></span>ἀποστάξεως φρονεῖ. τὸ γὰρ ἔχει τι δύσκολον ἐπὶ τῶν μικρῶν
<span class="lb" data-page="16.803" data-line="8" id="l16.803.8"></span>εἰώθασι λέγειν οἱ ἄνθρωποι. τὸ δὲ ἔστιν οὐ σμικρὸν
<span class="lb" data-page="16.803" data-line="9" id="l16.803.9"></span>κακὸν, εἰ καὶ χωρὶς κωφώσεως καὶ νωθρότητος γένοιτο·
<span class="lb" data-page="16.803" data-line="10" id="l16.803.10"></span>σὺν τούτοις δηλωτικοῖς οὖσι τοῦ πεπονθέναι τὸν ἐγκέφαλον,
<span class="lb" data-page="16.803" data-line="11" id="l16.803.11"></span>ὀλέθριον ἔσται σημεῖον ἡ ἀπὸ ῥινῶν στάξις. εἰ δ’ ἔμετος
<span class="lb" data-page="16.803" data-line="12" id="l16.803.12"></span>ἢ κοιλίας ταραχὴ συμφέροι τούτοις, δυνατὸν οὐκ ἔστιν
<span class="lb" data-page="16.803" data-line="13" id="l16.803.13"></span>ἁπλῶς ἀποφήνασθαι χωρὶς διορισμοῦ. διορισμὸς δέ ἐστιν
<span class="lb" data-page="16.803" data-line="14" id="l16.803.14"></span>ἐνίοισιν ἐν ἀρχῇ τοῦ νοσήματος εἰ τὴν δύναμιν ἰσχυρὰν ἢ
<span class="lb" data-page="16.803" data-line="15" id="l16.803.15"></span>αἵματος ἔχον πλῆθος ἢ φλέγματος ἢ χολῆς ὁποτερασοῦν.
<span class="lb" data-page="16.803" data-line="16" id="l16.803.16"></span>εἰ γὰρ ἰσχυρῶς κενοῖ πλῆθος αἵματος ἔχοντες, εὔδηλον ὅτι
<span class="lb" data-page="16.803" data-line="17" id="l16.803.17"></span>φλεβοτομίας οὐκ ἐμέτων ἢ γαστρὸς ταραχώδους δέονται.
<span class="pb" data-page="16.804" id="p16.804"></span>
<span class="lb" data-page="16.804" data-line="1" id="l16.804.1"></span>καὶ τοῦτ’ αὐτὸ κατὰ τοὺς ἐμέτους καὶ τὴν τῆς γαστρὸς
<span class="lb" data-page="16.804" data-line="2" id="l16.804.2"></span>ταραχὴν, δῆλόν ἐστιν, ὅπερ εἴρηται πρότερον, τὸν ἰατρὸν
<span class="lb" data-page="16.804" data-line="3" id="l16.804.3"></span>ἀξιοῦντα αὐτὸν κινεῖν ἔμετον καὶ τὴν γαστέρα ταράττειν,
<span class="lb" data-page="16.804" data-line="4" id="l16.804.4"></span>μὴ περὶ τῶν ὑπὸ τῆς φύσεως γινομένων ἀποφαινόμενον.
</p>
<span class="lb rule" data-page="16.804" data-line="5" id="l16.804.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.146">
<span class="pb page1" data-page="16.806" id="p16.806"></span>
<span class="milestone ed1page page1" data-n="5.214" data-unit="ed1page" id="ed1page.5.214"></span>
<span class="milestone ed2page page1" data-n="8.797" data-unit="ed2page" id="ed2page.8.797"></span>
<span class="lb head" data-page="16.806" data-line="8" id="l16.806.8"></span>
            <blockquote class="quote lemma">
<span class="lb" data-page="16.806" data-line="9" id="l16.806.9"></span>Καὶ οἱ κατὰ κοιλίην παλμοὶ ὑποχονδρίου ἐντάσει ὑπομάκρῳ
<span class="lb" data-page="16.806" data-line="10" id="l16.806.10"></span>ὀγκώδεις, αἱμοῤῥαγικοὶ, φρικώδεες οὗτοι.
</blockquote>
<span class="lb rule" data-page="16.806" data-line="11" id="l16.806.11"></span>
            <p>
<span class="lb" data-page="16.806" data-line="12" id="l16.806.12"></span>Ἄδηλόν ἐστιν ἐπὶ τίνος συμπτώματος εἴρηται τὸ τῶν
<span class="lb" data-page="16.806" data-line="13" id="l16.806.13"></span>παλμῶν ὄνομα. πρὸς γὰρ τὸ μηδὲ διακεκρίσθαι σαφῶς
<span class="lb" data-page="16.806" data-line="14" id="l16.806.14"></span>τὰς προσηγορίας τῶν παλαιῶν, ὡς δηλοῖ καὶ τὸ περὶ παλμοῦ
<span class="lb" data-page="16.806" data-line="15" id="l16.806.15"></span>βιβλίον, ἐν ᾧ περὶ τῶν κατὰ τὰς ἀρτηρίας σφυγμῶν
<span class="lb" data-page="16.806" data-line="16" id="l16.806.16"></span>διαλέγεται, οὕτως καὶ ὁ γράψας τοῦτο τὸ βιβλίον εὐχερής
<span class="lb" data-page="16.806" data-line="17" id="l16.806.17"></span>ἐστιν εἰς θέσιν ὀνομάτων ἐκ καταχρήσεως ἢ μεταφορᾶς.
<span class="pb" data-page="16.807" id="p16.807"></span>
<span class="lb" data-page="16.807" data-line="1" id="l16.807.1"></span>ἴσμεν δ’ ὅτι κατὰ τὸ προγνωστικὸν εἰπὼν Ἱπποκράτης· εἰ
<span class="lb" data-page="16.807" data-line="2" id="l16.807.2"></span>δὲ καὶ σφυγμὸς ἐνείη ἐν τῷ ὑποχονδρίῳ, ἐπήνεγκε θόρυβον
<span class="lb" data-page="16.807" data-line="3" id="l16.807.3"></span>σημαίνει ἢ παραφροσύνην. ἥκουσαν δὲ κἀκεῖ τινὲς μὲν
<span class="lb" data-page="16.807" data-line="4" id="l16.807.4"></span>ἀντὶ τοῦ σφυγμοῦ παλμὸν εἰρῆσθαι, τινὲς δὲ κυρίως ἐπὶ
<span class="lb" data-page="16.807" data-line="5" id="l16.807.5"></span>τῆς σφοδρᾶς κινήσεως τῆς κατὰ ῥάχιν ἀρτηρίας. ἐπεὶ δὲ
<span class="lb" data-page="16.807" data-line="6" id="l16.807.6"></span>καὶ οἱ παλμὸν ἔγραψαν, οὐ μὴν αἱμοῤῥαγικὸν εἶναι σημεῖον,
<span class="lb" data-page="16.807" data-line="7" id="l16.807.7"></span>ἀπεφήνατο κατὰ τὸ προγνωστικὸν ὁ Ἱπποκράτης τὸν σφυγμὸν
<span class="lb" data-page="16.807" data-line="8" id="l16.807.8"></span>τοῦτον ὑπάρχειν. ἀλλ’ ἐφεξῆς περὶ τῶν καθ’ ὑποχόνδριον
<span class="lb" data-page="16.807" data-line="9" id="l16.807.9"></span>φλεγμονῶν γράψας προσέθηκε τῷ λόγῳ, γίνεται δὲ
<span class="lb" data-page="16.807" data-line="10" id="l16.807.10"></span>τούτοισι καὶ αἵματος ῥῆξις διὰ ῥινῶν καὶ κάρτα ὠφελέει.
<span class="lb" data-page="16.807" data-line="11" id="l16.807.11"></span>καὶ ἵνα γε μᾶλλον ἐλπίσῃ ἔσεσθαι τὴν ἐκ τῶν ῥινῶν αἱμοῤῥαγίαν,
<span class="lb" data-page="16.807" data-line="12" id="l16.807.12"></span>ἐπανερέσθαι φησὶν, εἰ κεφαλὴν ἀλγέουσιν ἢ ἀμβλυώττουσιν.
<span class="lb" data-page="16.807" data-line="13" id="l16.807.13"></span>εἰ γὰρ εἴη τούτων τι ἐνταῦθα ἂν ῥέποι. καλῶς
<span class="lb" data-page="16.807" data-line="14" id="l16.807.14"></span>δ’ εἰπόντος Ἱπποκράτους, ἐπὶ τῶν καθ’ ὑποχόνδριον
<span class="lb" data-page="16.807" data-line="15" id="l16.807.15"></span>φλεγμονῶν, γίνεται δὲ τούτοισι καὶ αἵματος ῥῆξις διὰ ῥινῶν,
<span class="lb" data-page="16.807" data-line="16" id="l16.807.16"></span>οὕτω κἀνταῦθα τὸν λόγον ἐκ τοῦ καθόλου μετήγαγεν
<span class="lb" data-page="16.807" data-line="17" id="l16.807.17"></span>ἐπὶ τὸ κατὰ μέρος εἰπὼν, ὑποχονδρίου ἐντάσει ὑπομάκρῳ.
<span class="pb" data-page="16.808" id="p16.808"></span>
<span class="lb" data-page="16.808" data-line="1" id="l16.808.1"></span>ἡ δὲ ὑπόμακρος ἔντασις αὕτη τῶν μυῶν ἂν εἴη τῶν μέσων,
<span class="lb" data-page="16.808" data-line="2" id="l16.808.2"></span>οἵτινες ἀπὸ τοῦ θώρακος ἐπὶ τὰ τῆς ἥβης ὀστᾶ καταφέρονται.
<span class="lb" data-page="16.808" data-line="3" id="l16.808.3"></span>γίνεται δὲ καὶ σπληνὸς ὑπόμακρος φλεγμονὴ, ἀλλ’
<span class="lb" data-page="16.808" data-line="4" id="l16.808.4"></span>οὐκ ἄν τις φαίη μετὰ παλμοῦ γινομένου ταύτας τὰς φλεγμονὰς
<span class="lb" data-page="16.808" data-line="5" id="l16.808.5"></span>αἱμοῤῥαγικὰς εἶναι, τὴν δ’ ἥπατος φλεγμονὴν τῶν
<span class="lb" data-page="16.808" data-line="6" id="l16.808.6"></span>ἄλλων μυῶν τῶν καθ’ ὑποχόνδριον, ἓξ γάρ εἰσιν ὑπόλοιποι
<span class="lb" data-page="16.808" data-line="7" id="l16.808.7"></span>τῶν εἰρημένων δύο μυῶν, εἶναι καὶ αὐτὰς τὰς αἱμοῤῥαγίας.
<span class="lb" data-page="16.808" data-line="8" id="l16.808.8"></span>ὅπερ οὖν ἐν πολλαῖς ῥήσεσιν ἐμεμψάμεθα τοῦ βιβλίον τοῦτο
<span class="lb" data-page="16.808" data-line="9" id="l16.808.9"></span>γράψαντος, οὐκ ἂν ὀκνήσαιμι καὶ τὰ νῦν μέμψασθαι, περὶ
<span class="lb" data-page="16.808" data-line="10" id="l16.808.10"></span>ὧν κατὰ μέρος ἀπόφασιν πολλὴν ποιησαμένου, σύντομον δὲ
<span class="lb" data-page="16.808" data-line="11" id="l16.808.11"></span><span class="milestone ed2page" data-n="8.798" data-unit="ed2page" id="ed2page.8.798"></span>καὶ ἀληθῆ διδασκαλίαν διὰ τῶν καθόλου παραλιπόντος.
<span class="lb" data-page="16.808" data-line="12" id="l16.808.12"></span>καὶ γὰρ καὶ κατὰ τὸ τέλος τῆς ῥήσεως οὗτοι
<span class="lb" data-page="16.808" data-line="13" id="l16.808.13"></span>προσέθηκαν φρικώδεες, ὡς καθόλου καὶ τοῦτο συμβαῖνον
<span class="lb" data-page="16.808" data-line="14" id="l16.808.14"></span>αὐτοῖς, καίτοι γ’ οὐκ ἂν καθόλου. γίνεται μὲν γὰρ ἐπὶ
<span class="lb" data-page="16.808" data-line="15" id="l16.808.15"></span>ταῖς τοιαύταις συνδρομαῖς ἐνίοτε καὶ τουτὶ τὸ σύμπτωμα,
<span class="lb" data-page="16.808" data-line="16" id="l16.808.16"></span>διὰ παντὸς δ’ ἢ πλειστάκις οὐ γίνεται. χρὴ δὲ ταῦτα
<span class="lb" data-page="16.808" data-line="17" id="l16.808.17"></span>γράφειν ἐν τῇ προῤῥητικῇ διδασκαλίᾳ, ὅσα διὰ παντὸς ἢ
<span class="lb" data-page="16.808" data-line="18" id="l16.808.18"></span>πλειστάκις γίνεται. οἷον ἢν ἐπὶ τοῦ προκειμένου, καθάπερ
<span class="pb" data-page="16.809" id="p16.809"></span>
<span class="lb" data-page="16.809" data-line="1" id="l16.809.1"></span>ἐπὶ παραδείγματος ὁ λόγος γένηται <span class="milestone ed1page" data-n="5.215" data-unit="ed1page" id="ed1page.5.215"></span>σαφὴς, εἴ τις
<span class="lb" data-page="16.809" data-line="2" id="l16.809.2"></span>φαίη τῶν κατ’ ἐπιγάστριον μυῶν, ἓξ τὸν ἀριθμὸν ὄντων,
<span class="lb" data-page="16.809" data-line="3" id="l16.809.3"></span>τοὺς μέσους, τοὺς ὀρθίους αἱμοῤῥαγικωτέρους τῶν ἄλλων
<span class="lb" data-page="16.809" data-line="4" id="l16.809.4"></span>εἶναι, πλέον τι διδάξει τοῦ αἱμοῤῥαγίας ἐπιγίνεσθαι λέγοντος.
<span class="lb" data-page="16.809" data-line="5" id="l16.809.5"></span>εἰ δὲ ἁπλῶς μόνους τούτους εἴπῃ φλεγμαίνοντας,
<span class="lb" data-page="16.809" data-line="6" id="l16.809.6"></span>εἴπερ καὶ ἄλλο τι τῶν αἱμοῤῥαγικῶν αὐτοῖς ἐπιγένηται σημείων,
<span class="lb" data-page="16.809" data-line="7" id="l16.809.7"></span>ἐπιφέρει αἱμοῤῥαγίαν.
</p>
<span class="lb rule" data-page="16.809" data-line="8" id="l16.809.8"></span>
          </article>

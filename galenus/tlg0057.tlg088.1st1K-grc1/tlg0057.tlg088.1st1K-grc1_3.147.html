<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.147">
<span class="pb page1" data-page="16.809" id="p16.809"></span>
<span class="milestone ed1page page1" data-n="5.215" data-unit="ed1page" id="ed1page.5.215"></span>
<span class="milestone ed2page page1" data-n="8.798" data-unit="ed2page" id="ed2page.8.798"></span>
<span class="lb head" data-page="16.809" data-line="9" id="l16.809.9"></span>
            <blockquote class="quote lemma">
<span class="lb" data-page="16.809" data-line="10" id="l16.809.10"></span>Ἐκ ῥινῶν λαῦρα, βίαια, πολλὰ ῥυέντα, ἕτοιμον εἰς σπασμοὺς
<span class="lb" data-page="16.809" data-line="11" id="l16.809.11"></span>προσάγεται, φλεβοτομία λύει,
</blockquote>
<span class="lb rule" data-page="16.809" data-line="12" id="l16.809.12"></span>
            <p>
<span class="lb" data-page="16.809" data-line="13" id="l16.809.13"></span>Εἰ ἁπλῶς εἰρήκει σπασμὸν προσάγεσθαι ταῖς τοιαύταις
<span class="lb" data-page="16.809" data-line="14" id="l16.809.14"></span>αἱμοῤῥαγίαις, ἐμεμψάμεθα ἂν αὐτὸν, ὥσπερ ἐν ἄλλοις
<span class="lb" data-page="16.809" data-line="15" id="l16.809.15"></span>πολλοῖς οὕτω κἀνταῦθα τὸ κατὰ μέρος ἀποφηνάμενον ὡς
<span class="lb" data-page="16.809" data-line="16" id="l16.809.16"></span>καθόλου. ἐπεὶ δὲ προσέθηκεν, ἔστιν οἷον ἐπαινοῦμεν ἀληθεύεται.
<span class="lb" data-page="16.809" data-line="17" id="l16.809.17"></span>καὶ γὰρ ἡμεῖς ὡς εἴδομεν πολλάκις ἐπὶ τοιαύταις
<span class="pb" data-page="16.810" id="p16.810"></span>
<span class="lb" data-page="16.810" data-line="1" id="l16.810.1"></span>αἱμοῤῥαγίαις σπασθέντας τινὰς, οὐ μόνον διὰ τὴν ὑπερκένωσιν,
<span class="lb" data-page="16.810" data-line="2" id="l16.810.2"></span>ἀλλὰ καὶ διὰ τὴν ψύξιν, ἣν ψύχουσιν οἱ ἰατροὶ τὴν
<span class="lb" data-page="16.810" data-line="3" id="l16.810.3"></span>κεφαλὴν, ἐπισχεῖν βουλόμενοι τὴν αἱμοῤῥαγίαν. τὸ δὲ ἐπὶ
<span class="lb" data-page="16.810" data-line="4" id="l16.810.4"></span>τῇ τελευτῇ τῆς ῥήσεως εἰρημένον, φλεβοτομία λύει, τοιόνδε
<span class="lb" data-page="16.810" data-line="5" id="l16.810.5"></span>τι φαίνεται δηλοῦν. τὰς τοιαύτας διαθέσεις, ἐφ’ αἷς σφοδρῶς
<span class="lb" data-page="16.810" data-line="6" id="l16.810.6"></span>αἱμοῤῥαγοῦσι, φλεβοτομία λύει πρὸ τῆς αἱμοῤῥαγίας
<span class="lb" data-page="16.810" data-line="7" id="l16.810.7"></span>παραληφθεῖσα. δῆλον ὅτι βαρυνομένη τῷ πλήθει τοῦ αἵματος
<span class="lb" data-page="16.810" data-line="8" id="l16.810.8"></span>ἡ φύσις ὥρμησε μὲν ἐπὶ τὴν ἀπόκρισιν αὐτοῦ, κρατῆσαι
<span class="lb" data-page="16.810" data-line="9" id="l16.810.9"></span>δὲ τοῦ συμμέτρου μὴ δυνηθεῖσα τὴν καλουμένην
<span class="lb" data-page="16.810" data-line="10" id="l16.810.10"></span>ὑπὸ τῶν νεωτέρων ἰατρῶν ὑπέρκρισιν εἰργάσατο. δύναται
<span class="lb" data-page="16.810" data-line="11" id="l16.810.11"></span>δὲ καὶ αὐτῆς τῆς σφοδρᾶς αἱμοῤῥαγίας βοήθημα τὴν φλεβοτομίαν
<span class="lb" data-page="16.810" data-line="12" id="l16.810.12"></span>εἰρηκέναι. καὶ γὰρ καὶ ἡμεῖς πολλάκις ἐπειράθημεν
<span class="lb" data-page="16.810" data-line="13" id="l16.810.13"></span>τοῦ βοηθήματος, ἐναργῶς ἱστάντος τὴν ἄμετρον φορὰν
<span class="lb" data-page="16.810" data-line="14" id="l16.810.14"></span>τοῦ αἵματος. εὔδηλον δ’ ὅτι τὴν κατ’ εὐθὺ χεῖρα
<span class="lb" data-page="16.810" data-line="15" id="l16.810.15"></span>τέμνειν χρὴ τοῦ μυκτῆρος, ἐξ οὖ ῥεῖ τὸ αἷμα λάβρως καὶ
<span class="lb" data-page="16.810" data-line="16" id="l16.810.16"></span>ταύτης αὐτῆς τῆς χειρὸς τὴν ὠμιαίαν φλέβα διαιρεῖν, εἰ
<span class="lb" data-page="16.810" data-line="17" id="l16.810.17"></span>δ’ ἐξ ἀμφοτέρων, οὐδὲν κωλύει διαιρεῖν ἀμφοτέρας. οὐ γὰρ
<span class="pb" data-page="16.811" id="p16.811"></span>
<span class="lb" data-page="16.811" data-line="1" id="l16.811.1"></span>ὑπὲρ τοῦ κενῶσαι δι’ αὐτῶν, ἀλλ’ ἀντισπάσεως ἕνεκα τὴν
<span class="lb" data-page="16.811" data-line="2" id="l16.811.2"></span>τομὴν ποιούμεθα.
</p>
<span class="lb rule" data-page="16.811" data-line="3" id="l16.811.3"></span>
          </article>

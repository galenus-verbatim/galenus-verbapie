<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.154">
<span class="pb page1" data-page="16.815" id="p16.815"></span>
<span class="milestone ed1page page1" data-n="5.215" data-unit="ed1page" id="ed1page.5.215"></span>
<span class="milestone ed2page page1" data-n="8.800" data-unit="ed2page" id="ed2page.8.800"></span>
<span class="lb head" data-page="16.815" data-line="4" id="l16.815.4"></span>
            <blockquote class="quote lemma">
<span class="lb" data-page="16.815" data-line="5" id="l16.815.5"></span>Οἶσι κεφαλαλγίαι καὶ τραχήλου πόνοι καὶ ὅλου δέ τις ἀκράτεια
<span class="lb" data-page="16.815" data-line="6" id="l16.815.6"></span>τοῦ σώματος τρομώδης αἱμοῤῥαγικὰ λύουσιν. ἀτὰρ
<span class="lb" data-page="16.815" data-line="7" id="l16.815.7"></span>καὶ χρόνῳ οὕτω λύονται.
</blockquote>
<span class="lb rule" data-page="16.815" data-line="8" id="l16.815.8"></span>
            <p>
<span class="lb" data-page="16.815" data-line="9" id="l16.815.9"></span>Πολλὰς ἐν τούτῳ τῷ λόγῳ παντὶ συνδρομὰς ἐφεξῆς
<span class="lb" data-page="16.815" data-line="10" id="l16.815.10"></span>ἀλλήλων ἔγραψε καὶ μὴ δυνάμενος ἐν ὀλίγῳ περιγράψαι τὴν
<span class="lb" data-page="16.815" data-line="11" id="l16.815.11"></span>καθόλου μέθοδον ἐπὶ τῶν αἱμοῤῥαγησάντων. ἐπισκέπτεσθαι
<span class="lb" data-page="16.815" data-line="12" id="l16.815.12"></span>δὲ χρὴ δύο ταῦτα πρῶτα, πυρετὸν θερινὸν ἱκανῶς, ὥσπερ
<span class="lb" data-page="16.815" data-line="13" id="l16.815.13"></span>οἱ καῦσοι καὶ τὰ περὶ τῆς κεφαλῆς καὶ τοῦ τραχήλου συμπτώματα
<span class="lb" data-page="16.815" data-line="14" id="l16.815.14"></span>καὶ μάλιστα αὐτῶν τὰ πληθωρικά. συναριθμῶν
<span class="lb" data-page="16.815" data-line="15" id="l16.815.15"></span>δὲ δηλονότι τῇ κεφαλῇ καὶ τὸ κατὰ τὸ πρόσωπον, εἶθ’ ἑξῆς
<span class="lb" data-page="16.815" data-line="16" id="l16.815.16"></span>αἵματος πλῆθός ἐστιν ἐν ὅλῳ τῷ σώματι σημεῖα. καὶ τούτων
<span class="lb" data-page="16.815" data-line="17" id="l16.815.17"></span>οὐδὲν ἦττον ἐφ’ ὥρᾳ θέρους ἢ ἐαρινῇ χώρᾳ τε τῶν
<span class="pb" data-page="16.816" id="p16.816"></span>
<span class="lb" data-page="16.816" data-line="1" id="l16.816.1"></span>εὐκράτων ἢ τῶν θερμοτέρων, καθ’ ὑποχόνδρια φλεγμονή τις.
<span class="lb" data-page="16.816" data-line="2" id="l16.816.2"></span>ἐφεξῆς δὲ τούτων τὰ περὶ τὴν κεφαλὴν καὶ τὸ πρόσωπον
<span class="lb" data-page="16.816" data-line="3" id="l16.816.3"></span>αἱμοῤῥαγικὰ σημεῖα καὶ εἴ τι κατὰ θώρακα καὶ ὑποχόνδρια
<span class="lb" data-page="16.816" data-line="4" id="l16.816.4"></span>τῆς ἄνω ῥοπῆς γνώρισμα. ταῦτα γὰρ ἅπαντα διὰ τῶν περὶ
<span class="lb" data-page="16.816" data-line="5" id="l16.816.5"></span>κρίσεων ὑπομνημάτων ἐξηγησάμην καὶ μέντοι καὶ τῶν
<span class="lb" data-page="16.816" data-line="6" id="l16.816.6"></span><span class="milestone ed1page" data-n="5.216" data-unit="ed1page" id="ed1page.5.216"></span>εἰς τὸ προγνωστικὸν καὶ τὸ πρῶτον ἐπιδημιῶν, ἐν οἷς καὶ
<span class="lb" data-page="16.816" data-line="7" id="l16.816.7"></span>διώρισται τά τε μελλούσης ὅσον οὔπω γενήσεσθαι τῆς αἱμοῤῥαγίας
<span class="lb" data-page="16.816" data-line="8" id="l16.816.8"></span>σημεῖα καὶ τὰ μὴ τοιαῦτα.
</p>
<span class="lb rule" data-page="16.816" data-line="9" id="l16.816.9"></span>
          </article>

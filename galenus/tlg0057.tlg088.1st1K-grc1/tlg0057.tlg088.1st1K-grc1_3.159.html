<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.159">
<span class="pb page1" data-page="16.821" id="p16.821"></span>
<span class="milestone ed1page page1" data-n="5.216" data-unit="ed1page" id="ed1page.5.216"></span>
<span class="milestone ed2page page1" data-n="8.802" data-unit="ed2page" id="ed2page.8.802"></span>
<span class="lb head" data-page="16.821" data-line="7" id="l16.821.7"></span>
            <blockquote class="quote lemma">
<span class="lb" data-page="16.821" data-line="8" id="l16.821.8"></span>Ἔν τισιν ἀσώδεσιν ἀγρυπνίῃσι τὰ παρ’ οὖς μάλιστα.
</blockquote>
<span class="lb rule" data-page="16.821" data-line="9" id="l16.821.9"></span>
            <p>
<span class="lb" data-page="16.821" data-line="10" id="l16.821.10"></span>Προσέθηκεν ἐνταῦθα διὰ τὸ πολλάκις ἑωρακέναι ταῦτα
<span class="lb" data-page="16.821" data-line="11" id="l16.821.11"></span>καὶ οὐχ ἅπαξ, ὥστε κατὰ τὴν πρὸ ταύτης ῥῆσιν, ἀληθές
<span class="lb" data-page="16.821" data-line="12" id="l16.821.12"></span>ἐστιν ἀσώδεις εἶναι οἷς ἀνίστανται παρωτίδες, ἀλλ’ οὐχ
<span class="lb" data-page="16.821" data-line="13" id="l16.821.13"></span>ἱκανὸν τοῦτο. καὶ γὰρ ὅτι παραφροσύνην ἀναγγέλλει τὰ
<span class="lb" data-page="16.821" data-line="14" id="l16.821.14"></span>τοιαῦτα συμπτώματα διὰ τῶν ἔμπροσθεν ἐδήλωσεν. ἐὰν
<span class="lb" data-page="16.821" data-line="15" id="l16.821.15"></span>οὖν ἅπερ ὁ Ἱπποκράτης ἡμᾶς ἐδίδαξε προδιασκεψάμενος
<span class="lb" data-page="16.821" data-line="16" id="l16.821.16"></span>ἐλπίσῃς ἔσεσθαι παρωτίδας, εἶτ’ ἀσώδη καὶ ἄγρυπνον ἴδῃς
<span class="lb" data-page="16.821" data-line="17" id="l16.821.17"></span>τὸν κάμνοντα, γενήσεσθαι τὰς παρωτίδας. δι’ ὧν δὲ σημείων
<span class="lb" data-page="16.821" data-line="18" id="l16.821.18"></span>ἐλπίσεις ἔσεσθαι τὰς παρωτίδας, ἔστι ταῦτα. πρῶτον
<span class="pb" data-page="16.822" id="p16.822"></span>
<span class="lb" data-page="16.822" data-line="1" id="l16.822.1"></span>μέντοι τὸ κοινὸν ἁπασῶν ἀποστάσεων, ὅτι χρονίζοντι περιέστηκε
<span class="lb" data-page="16.822" data-line="2" id="l16.822.2"></span>τῷ κάμνοντι, εἶθ’ ἑξῆς εἰ ἀργὴ καὶ κατάῤῥοπος ἡ
<span class="lb" data-page="16.822" data-line="3" id="l16.822.3"></span>νόσος ἢ θερμὴ καὶ ἀνάῤῥοπος ἢ τὰ περὶ τράχηλον καὶ κεφαλὴν
<span class="lb" data-page="16.822" data-line="4" id="l16.822.4"></span>βάρη καὶ τὰς ὀδύνας καὶ τὸ ἔρευθος τοῦ προσώπου.
<span class="lb" data-page="16.822" data-line="5" id="l16.822.5"></span>διὰ τοῦτο γάρ τοι προελπίσαντι παρωτίδας ἔσεσθαι βεβαιοτέρα
<span class="lb" data-page="16.822" data-line="6" id="l16.822.6"></span>πρόγνωσις ἔσται τῶν κατὰ τήνδε τὴν ῥῆσιν εἰρημένων
<span class="lb" data-page="16.822" data-line="7" id="l16.822.7"></span>ἐπιφανέντων. ἐκείνου μὲν πρὸ πάντων μέμνησο τοῦ
<span class="lb" data-page="16.822" data-line="8" id="l16.822.8"></span>λόγου. μετὰ ταῦτα τοίνυν πάντα τὰ σημεῖα καθ’ ἕκαστον
<span class="lb" data-page="16.822" data-line="9" id="l16.822.9"></span>ἂν εἶπον πρὸς Ἱπποκράτους αὐτὰ γεγραμμένα δυοῖν ἤδη
<span class="lb" data-page="16.822" data-line="10" id="l16.822.10"></span>βιβλίοιν. ἐπιτάσσειν δ’ αὐτοῖς ὅσα διὰ σφυγμῶν εἰς ἑκάστου
<span class="lb" data-page="16.822" data-line="11" id="l16.822.11"></span>πρόγνωσιν συντελεῖ, παραλέλειπται μὲν πρὸς Ἱπποκράτους,
<span class="lb" data-page="16.822" data-line="12" id="l16.822.12"></span>ἔχεις δὲ καὶ ταῦτα γεγραμμένα πρὸς ἡμῶν ἐν τῇ
<span class="lb" data-page="16.822" data-line="13" id="l16.822.13"></span>περὶ σφυγμῶν πραγματείᾳ.
</p>
<span class="lb rule" data-page="16.822" data-line="14" id="l16.822.14"></span>
          </article>

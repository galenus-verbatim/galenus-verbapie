<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.161">
<span class="pb page1" data-page="16.824" id="p16.824"></span>
<span class="milestone ed1page page1" data-n="5.217" data-unit="ed1page" id="ed1page.5.217"></span>
<span class="milestone ed2page page1" data-n="8.803" data-unit="ed2page" id="ed2page.8.803"></span>
<span class="lb head" data-page="16.824" data-line="8" id="l16.824.8"></span>
            <blockquote class="quote lemma">
<span class="lb" data-page="16.824" data-line="9" id="l16.824.9"></span>Ἐκ κωφώσιος ἐπιεικῶς τὰ παρ’ ὦτα, ἄλλως τε καὶ ἢν
<span class="lb" data-page="16.824" data-line="10" id="l16.824.10"></span>ἀσῶδές τι ἐπιγένηται καὶ τοῖσι κωματώδεσιν. ἐπὶ τούτοισι
<span class="lb" data-page="16.824" data-line="11" id="l16.824.11"></span>μᾶλλον.
</blockquote>
<span class="lb rule" data-page="16.824" data-line="12" id="l16.824.12"></span>
            <p>
<span class="lb" data-page="16.824" data-line="13" id="l16.824.13"></span>Ἐπεὶ τὸ ἐπιεικῶς ἐν τῷ μεταξὺ τῶν πολλὴν ἐλπίδα
<span class="lb" data-page="16.824" data-line="14" id="l16.824.14"></span>καὶ τῶν ὀλίγην ἐχόντων ἐπὶ πάντων συμπτωμάτων λεγόμενόν
<span class="lb" data-page="16.824" data-line="15" id="l16.824.15"></span>ἐστιν· οὕτω καὶ ἄνθρωπον ἐπιεικῆ καλοῦμεν τὸν μέτριον,
<span class="lb" data-page="16.824" data-line="16" id="l16.824.16"></span>ᾧ μηδὲν ἄγαν πράττεται κατὰ τὸν βίον. ὁ τοίνυν
<span class="lb" data-page="16.824" data-line="17" id="l16.824.17"></span>ὅλος λόγος τοιόσδε τίς ἐστιν. ἐὰν κώφωσις γένηται παρ’
<span class="lb" data-page="16.824" data-line="18" id="l16.824.18"></span>οὖς, ἀσᾶσθαι μετρίως ἔλπιζε. προσθήσει δὲ τί ἐλπίζει
<span class="pb" data-page="16.825" id="p16.825"></span>
<span class="lb" data-page="16.825" data-line="1" id="l16.825.1"></span>τοῦ κάμνοντος ἀσώδους γενομένου καὶ μᾶλλον ὅταν καὶ κωματώδης
<span class="lb" data-page="16.825" data-line="2" id="l16.825.2"></span>ὁ αὐτὸς ἄῤῥωστος ᾖ. ἀλλὰ καὶ ταῦτα, καθάπερ
<span class="lb" data-page="16.825" data-line="3" id="l16.825.3"></span>καὶ τὰ πρὸ τούτων, οὐ μᾶλλόν ἐστι παραφροσύνης καὶ φρενίτιδος
<span class="lb" data-page="16.825" data-line="4" id="l16.825.4"></span>ἢ παρωτίδων σημεῖα, μὴ προδιωρισμένως εἰπὼν,
<span class="lb" data-page="16.825" data-line="5" id="l16.825.5"></span>ἐπὶ μὲν χολώδεσι χυμοῖς ἐν ἀρχῇ νοσήματος, αὐτῆς παραφροσύνης
<span class="lb" data-page="16.825" data-line="6" id="l16.825.6"></span>μᾶλλον εἶναι σημεῖον, προϊόντος δὲ τοῦ νοσήματος
<span class="lb" data-page="16.825" data-line="7" id="l16.825.7"></span>ἐπὶ χυμοῖς ἀπέπτοις καὶ παχυτέροις καὶ μᾶλλον ὅταν
<span class="lb" data-page="16.825" data-line="8" id="l16.825.8"></span>φαίνηται περιεστηκυῖα ἡ τῶν παρωτίδων γένεσις. αὐτὸ
<span class="lb" data-page="16.825" data-line="9" id="l16.825.9"></span>γάρτοι καθόλου κεφάλαιόν ἐστιν ἐπὶ τῶν παρωτίδων εἰ μὴ
<span class="lb" data-page="16.825" data-line="10" id="l16.825.10"></span>χρονίζοιτο πάθος καὶ περιεστηκὸς ᾖ, ὡς κάμνων τὴν ῥοπὴν
<span class="lb" data-page="16.825" data-line="11" id="l16.825.11"></span>τῶν ἐνοχλούντων χυμῶν εἰς τὸν περὶ τὴν κεφαλὴν ἔχει τόπον,
<span class="lb" data-page="16.825" data-line="12" id="l16.825.12"></span>ὥστε πάλιν ἐνταῦθα δύναταί τις πλανώμενος ἐφ’ ἑκάστῳ
<span class="lb" data-page="16.825" data-line="13" id="l16.825.13"></span>τῶν τὴν ῥοπὴν ἄνω σημαινόντων γράφειν, ὡς ἐν προῤῥήσει
<span class="lb" data-page="16.825" data-line="14" id="l16.825.14"></span>παρωτίδας ἑπομένας. ἔστι δὲ καὶ τὰ νῦν εἰρημένα
<span class="lb" data-page="16.825" data-line="15" id="l16.825.15"></span>τῆς ἐπὶ τὴν κεφαλὴν ῥοπῆς σημεῖα. λέγω δὴ τήν τε κώφωσιν
<span class="lb" data-page="16.825" data-line="16" id="l16.825.16"></span>καὶ τὸ κωματῶδες, οὐ τούτων μᾶλλον ἢ τῶν κατὰ τὴν γαστέρα
<span class="lb" data-page="16.825" data-line="17" id="l16.825.17"></span>καὶ θώρακα πασχόντων ὑπάρχειν σύμπτωμα, μεθ’
<span class="lb" data-page="16.825" data-line="18" id="l16.825.18"></span>ὁπότερον ἂν γένηται, συνεπαύξει τὴν ἐκείνων πρόγνωσιν.
</p>
<span class="lb rule" data-page="16.825" data-line="19" id="l16.825.19"></span>
          </article>

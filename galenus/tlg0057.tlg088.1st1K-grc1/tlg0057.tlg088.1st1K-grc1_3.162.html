<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.162">
<span class="pb page1" data-page="16.826" id="p16.826"></span>
<span class="milestone ed1page page1" data-n="5.217" data-unit="ed1page" id="ed1page.5.217"></span>
<span class="milestone ed2page page1" data-n="8.803" data-unit="ed2page" id="ed2page.8.803"></span>
<span class="lb head" data-page="16.826" data-line="1" id="l16.826.1"></span>
            <blockquote class="quote lemma">
<span class="lb" data-page="16.826" data-line="2" id="l16.826.2"></span><span class="milestone ed2page" data-n="8.804" data-unit="ed2page" id="ed2page.8.804"></span>Τὰ παρ’ ὦτα φλαῦρα τοῖσι παραπληγικοῖς.
</blockquote>
<span class="lb rule" data-page="16.826" data-line="3" id="l16.826.3"></span>
            <p>
<span class="lb" data-page="16.826" data-line="4" id="l16.826.4"></span>Τὰς παραπληγίας ἔμαθες εἶναι τοῖς ὑπὸ πάθους ἐνίοις
<span class="lb" data-page="16.826" data-line="5" id="l16.826.5"></span>τῶν ἐν τῷ ζώῳ μορίων, ὁποῖον τοῦ παντὸς σώματός ἐστι
<span class="lb" data-page="16.826" data-line="6" id="l16.826.6"></span>πάθος ἀποπληξία. δοκεῖ δή μοι τεθεαμένον ἴσως καὶ δύο
<span class="lb" data-page="16.826" data-line="7" id="l16.826.7"></span>καὶ τρεῖς παραπληγικοὺς μηδὲν ὠφεληθέντας ὑπὸ παρωτίδων
<span class="lb" data-page="16.826" data-line="8" id="l16.826.8"></span>ἀποφήνασθαι φλαῦρον εἶναι σημεῖον αὐτάς. ἐγὼ δ’
<span class="lb" data-page="16.826" data-line="9" id="l16.826.9"></span>οὐκ ἂν ἁπλῶς ἀποφηναίμην μοχθηρὸν εἶναι σημεῖον ἐπιγενομένας
<span class="lb" data-page="16.826" data-line="10" id="l16.826.10"></span>τοῖς παραπληγικοῖς παρωτίδας, ἀλλ’ ἀρκεῖ τοῦτο
<span class="lb" data-page="16.826" data-line="11" id="l16.826.11"></span>μόνον εἰπεῖν, ὡς ἔλαττόν ἐστιν ἡ ἀπόστασις ἥδε τοῦ νοσήματος.
<span class="lb" data-page="16.826" data-line="12" id="l16.826.12"></span>ἐμάθομεν δὲ παρ’ Ἱπποκράτους εἰπόντος ἀγαθὰς
<span class="lb" data-page="16.826" data-line="13" id="l16.826.13"></span>ἀποστάσεις εἶναι ἀξίως τῆς περιβολῆς τοῦ νοσήματος εἰς
<span class="lb" data-page="16.826" data-line="14" id="l16.826.14"></span>τὰ κάτω τοῦ σώματος γινομένης, ὧν οὐδέτερον αἱ παρωτίδες
<span class="lb" data-page="16.826" data-line="15" id="l16.826.15"></span>ἔχουσι. καὶ γὰρ σμικρότερον τοῦ πάθους εἰσὶ καὶ οὐ
<span class="lb" data-page="16.826" data-line="16" id="l16.826.16"></span>κάτω. τοῦτ’ οὖν εἰ ἀρκεῖ μόνον ὀλέθριον ἀποφήνασθαι.
</p>
<span class="lb rule" data-page="16.826" data-line="17" id="l16.826.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.166">
<span class="pb page1" data-page="16.833" id="p16.833"></span>
<span class="milestone ed1page page1" data-n="5.218" data-unit="ed1page" id="ed1page.5.218"></span>
<span class="milestone ed2page page1" data-n="8.806" data-unit="ed2page" id="ed2page.8.806"></span>
<span class="lb head" data-page="16.833" data-line="1" id="l16.833.1"></span>
            <blockquote class="quote lemma">
<span class="lb" data-page="16.833" data-line="2" id="l16.833.2"></span>Οἷσι πνευματουμένοισιν ἐοῦσιν ἴκτεροι καὶ πυρετοὶ ὀξέες
<span class="lb" data-page="16.833" data-line="3" id="l16.833.3"></span>μεθ’ ὑποχονδρίων σκληρῶν κατεψύχθαι, εἰ τὰ παρ’ ὦτα
<span class="lb" data-page="16.833" data-line="4" id="l16.833.4"></span>μεγάλα ἵστανται;
</blockquote>
<span class="lb rule" data-page="16.833" data-line="5" id="l16.833.5"></span>
            <p>
<span class="lb" data-page="16.833" data-line="6" id="l16.833.6"></span>Πνευματουμένους τοὺς μέγα καὶ πυκνὸν ἀναπνέοντας
<span class="lb" data-page="16.833" data-line="7" id="l16.833.7"></span>εἰρηκέναι δοκεῖ, ἐπειδὴ κἀν τῷ περὶ διαίτης ὀξέων οὕτως
<span class="lb" data-page="16.833" data-line="8" id="l16.833.8"></span>αὐτοὺς ὠνόμασεν ὁ Ἱπποκράτης. εἰκότως οὖν ἐλπίζει τὰ
<span class="lb" data-page="16.833" data-line="9" id="l16.833.9"></span>παρ’ οὖς ἀναστήσεσθαι· καὶ γὰρ λόγον ἔχει καὶ γινόμενον
<span class="lb" data-page="16.833" data-line="10" id="l16.833.10"></span>αὐτὸ πολλάκις εἴδομεν. εἰ δὲ τοὺς ἐμπνευματουμένους τοὺς
<span class="lb" data-page="16.833" data-line="11" id="l16.833.11"></span>κατὰ τὴν κοιλίαν, ὥς τινες ἤκουσαν, οἵπερ καὶ πνευματώδεις
<span class="lb" data-page="16.833" data-line="12" id="l16.833.12"></span>γράφουσι καὶ πνεύματα, οὐδὲν ἂν εἴη τοῦτο πρὸς τὴν
<span class="lb" data-page="16.833" data-line="13" id="l16.833.13"></span>τῶν παρωτίδων γένεσιν, ὥσπερ καὶ οἱ ἴκτεροι. περὶ δὲ πυρετῶν
<span class="lb" data-page="16.833" data-line="14" id="l16.833.14"></span>ὀξέων καὶ μάλιστα τῶν καύσων εἴρηται πρόσθεν, ὡς
<span class="lb" data-page="16.833" data-line="15" id="l16.833.15"></span>αἱμοῤῥαγίας κινοῦσιν χέοντές τε τὸ αἷμα καὶ πρὸς τὴν κεφαλὴν
<span class="lb" data-page="16.833" data-line="16" id="l16.833.16"></span>ἀναφέροντες. καὶ μέντοι καὶ τὰ ὑποχόνδρια τὰ
<span class="lb" data-page="16.833" data-line="17" id="l16.833.17"></span>σκληρὰ τίνα μὲν λέγει σαφῶς οὐκ ἔστι γνῶναι διὰ τὸ μὴ
<span class="pb" data-page="16.834" id="p16.834"></span>
<span class="lb" data-page="16.834" data-line="1" id="l16.834.1"></span>προσκεῖσθαι ἐπώδυνα. τούτου γὰρ προσκειμένου φλεγμονὴν
<span class="lb" data-page="16.834" data-line="2" id="l16.834.2"></span>αὐτῶν ἤδη, μὴ προσκειμένου δὲ τὸν ὑπόψυχρον ὄγκον δηλώσει
<span class="lb" data-page="16.834" data-line="3" id="l16.834.3"></span>σκιῤῥώδη μᾶλλον ἢ φλεγμαίνοντα. λύεται δὲ τὰ τοιαῦτα
<span class="lb" data-page="16.834" data-line="4" id="l16.834.4"></span>μᾶλλον ἀποστάσεσιν οὐχ αἱμοῤῥαγίαις. ἐπὶ γὰρ τῶν φλεγμαινόντων
<span class="lb" data-page="16.834" data-line="5" id="l16.834.5"></span>τὰς αἱμοῤῥαγίας ὁρῶμεν μάλιστα γιγνομένας.
<span class="lb" data-page="16.834" data-line="6" id="l16.834.6"></span>ἀλλὰ διὰ τὴν ἀλλόκοτον ἑρμηνείαν τοῦ συγγραφέως οὐκ
<span class="lb" data-page="16.834" data-line="7" id="l16.834.7"></span>ἔστιν ἀκριβῶς γνῶναι πότερον λέλειπται τὸ τῆς ὀδύνης,
<span class="lb" data-page="16.834" data-line="8" id="l16.834.8"></span>ἀσαφέστερον ἡρμηνευκότος αὐτοῦ ἅμα τε γράψαντος ἢ ὄντως
<span class="lb" data-page="16.834" data-line="9" id="l16.834.9"></span>σκιῤῥώδη βούλεται τὴν ὑποχονδρίων σκληρότητα. τὸ
<span class="lb" data-page="16.834" data-line="10" id="l16.834.10"></span>δὲ κατεψύχθαι, εἴρηται γὰρ καὶ τοῦτο, δύναται σημαίνειν
<span class="lb" data-page="16.834" data-line="11" id="l16.834.11"></span>οὐ τὸ λελύσθαι τὸν πυρετὸν, ἀλλὰ τὰ κάτω μόρια τοῦ σώματος
<span class="lb" data-page="16.834" data-line="12" id="l16.834.12"></span>ἧττον εἶναι θερμὰ, παραβαλλόμενα τοῖς ἄλλοις, ἵνα
<span class="lb" data-page="16.834" data-line="13" id="l16.834.13"></span>τὴν ἀναστροφὴν τῆς θερμασίας ἐκ τούτου τεκμαιρώμεθα.
<span class="lb" data-page="16.834" data-line="14" id="l16.834.14"></span>τὸ δὲ μεγάλα τὰ παρ’ οὖς ἐπὶ τῶν αὐτῶν γίνεσθαι, δοκεῖ
<span class="lb" data-page="16.834" data-line="15" id="l16.834.15"></span>μοι τεθεαμένος ἐπί τινος, οὕτως ἀποφήνασθαι περὶ τῶν
<span class="lb" data-page="16.834" data-line="16" id="l16.834.16"></span>κατὰ μέρος ὡς καθόλου τὴν ἀπόφασιν ποιησάμενος. ἤρκει
<span class="lb" data-page="16.834" data-line="17" id="l16.834.17"></span>γὰρ καὶ χωρὶς τοῦ μεγάλα ἀπόφασιν γεγράφθαι.
</p>
<span class="lb rule" data-page="16.834" data-line="18" id="l16.834.18"></span>
          </article>

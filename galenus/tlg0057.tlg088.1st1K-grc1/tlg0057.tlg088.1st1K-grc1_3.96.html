<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.96">
<span class="pb page1" data-page="16.709" id="p16.709"></span>
<span class="milestone ed1page page1" data-n="5.199" data-unit="ed1page" id="ed1page.5.199"></span>
<span class="milestone ed2page page1" data-n="8.764" data-unit="ed2page" id="ed2page.8.764"></span>
<span class="lb head" data-page="16.709" data-line="10" id="l16.709.10"></span>
            <blockquote class="quote lemma">
<span class="lb" data-page="16.709" data-line="11" id="l16.709.11"></span><span class="milestone ed2page" data-n="8.765" data-unit="ed2page" id="ed2page.8.765"></span>Αἱ ἐκ κεφαλαλγίης ἀφωνίαι ἅμα ἱδρῶσι πυρετώδεες
<span class="lb" data-page="16.709" data-line="12" id="l16.709.12"></span>χαλῶνται ἐφ’ ἑαυτοὺς, ἐπανιέντα, χρονιώτερον.
<span class="lb" data-page="16.709" data-line="13" id="l16.709.13"></span>ἐπιῤῥιγῶσαι τούτοισιν οὐ πονηρόν.
</blockquote>
<span class="lb rule" data-page="16.709" data-line="14" id="l16.709.14"></span>
            <p>
<span class="lb" data-page="16.709" data-line="15" id="l16.709.15"></span><span class="milestone ed1page" data-n="5.200" data-unit="ed1page" id="ed1page.5.200"></span>Διαφωνία τις οὐ σμικρὰ γέγονε πρὸς ἀλλήλους
<span class="lb" data-page="16.709" data-line="16" id="l16.709.16"></span>καὶ κατ’ αὐτὴν τὴν ῥῆσιν, ἄλλων ἄλλως ἐξηγησαμένων αὐτήν.
<span class="lb" data-page="16.709" data-line="17" id="l16.709.17"></span>ἐγὼ δὲ ὅσα μὲν δυνατόν ἐστί μοι τῶν εἰρημένων ἐν
<span class="lb" data-page="16.709" data-line="18" id="l16.709.18"></span>αὐτῇ προσάγειν τοῖς ἀληθέσι, πειράσομαι τοῦτο πρᾶξαι.
<span class="pb" data-page="16.710" id="p16.710"></span>
<span class="lb" data-page="16.710" data-line="1" id="l16.710.1"></span>τὸ δ’ ὑπόλοιπον οὐκ ἐμὸν, ἀλλὰ τῆς τοῦ γράψαντος ἀσαφείας
<span class="lb" data-page="16.710" data-line="2" id="l16.710.2"></span>ἔγκλημα. τὸ γὰρ τοιούτων ἀνδρῶν μετὰ πολλῆς σπουδῆς
<span class="lb" data-page="16.710" data-line="3" id="l16.710.3"></span>σαφηνίσαι τὰ λεγόμενα καὶ συναγορεῦσαι προελομένων,
<span class="lb" data-page="16.710" data-line="4" id="l16.710.4"></span>ἅπαντας ἀπιθάνους φανῆναι, αὐτοῦ τοῦ συγγραφέως ἐστὶν
<span class="lb" data-page="16.710" data-line="5" id="l16.710.5"></span>ἔγκλημα. δοκεῖ δέ μοι τὸ μὲν ἐκ κεφαλαλγίης ἀφωνίαι διὰ
<span class="lb" data-page="16.710" data-line="6" id="l16.710.6"></span>τοῦτο εἰρῆσθαι, διότι σημεῖον εἶναι βούλεται τὴν κεφαλαλγίαν
<span class="lb" data-page="16.710" data-line="7" id="l16.710.7"></span>τοῦ πεπονθέναι τὴν ἀρχὴν τῶν νεύρων, οὐ τοπικὴν
<span class="lb" data-page="16.710" data-line="8" id="l16.710.8"></span>εἶναι διάθεσιν τῆς ἀφωνίας, οἷαι γίνεσθαι πολλάκις εἰώθασιν
<span class="lb" data-page="16.710" data-line="9" id="l16.710.9"></span>ἢ διὰ τὴν τάσιν σφοδρὰν ἢ ἔκλυσίν τε καὶ χάλασιν
<span class="lb" data-page="16.710" data-line="10" id="l16.710.10"></span>τῶν τὴν φωνὴν ἐργαζομένων μυῶν τε καὶ νεύρων. τὸ δ’
<span class="lb" data-page="16.710" data-line="11" id="l16.710.11"></span>ἅμα ἱδρῶσι πλῆθος ὑγρότητος λεπτῆς ἢ τῆς καθεκτικῆς
<span class="lb" data-page="16.710" data-line="12" id="l16.710.12"></span>δυνάμεως ἔκλυσιν ἐνδείκνυται. τὸ δὲ χαλῶνται ἐφ’ ἑαυτοὺς
<span class="lb" data-page="16.710" data-line="13" id="l16.710.13"></span>εἰ μὲν ὡς οἱ πλεῖστοι τῶν ἐξηγητῶν ἤκουσαν, ὡς ἐπὶ τῶν
<span class="lb" data-page="16.710" data-line="14" id="l16.710.14"></span>ἀκουσίως διαχωρουμένων, οὕτω καὶ ἡμεῖς ἀκούσομεν, ἤτοι
<span class="lb" data-page="16.710" data-line="15" id="l16.710.15"></span>τῆς διανοίας ἐνδείξεται βλάβην ἢ τῶν κλειόντων τὴν ἕδραν
<span class="lb" data-page="16.710" data-line="16" id="l16.710.16"></span>μυῶν τε καὶ νεύρων. εἰ δ’, ὡς ἔνιοι νομίζουσι, δηλοῦται
<span class="lb" data-page="16.710" data-line="17" id="l16.710.17"></span>τὸ χαλᾶν ἐπὶ τῆς διαθέσεως, ὅπερ ἐστὶ μετριωτέραν αὐτὴν
<span class="pb" data-page="16.711" id="p16.711"></span>
<span class="lb" data-page="16.711" data-line="1" id="l16.711.1"></span>ἐργάζεσθαι, διὰ μὲν τοὺς ἱδρῶτὰς, φασὶν ἐκεῖνοι, συμβήσεται
<span class="lb" data-page="16.711" data-line="2" id="l16.711.2"></span>χρονιώτερον ἐργάζεσθαι τὸ νόσημα, διὰ τοῦτο παραλείπουσιν
<span class="lb" data-page="16.711" data-line="3" id="l16.711.3"></span>οὗτοι τὴν τοῦ ἐπανιέντος ἐξήγησιν, ἐπειδὴ ταὐτὸν
<span class="lb" data-page="16.711" data-line="4" id="l16.711.4"></span>ἀναγκασθήσονται λέγειν, ὅπερ ἐπὶ τοῦ χαλῶντος προειρήκασι.
<span class="lb" data-page="16.711" data-line="5" id="l16.711.5"></span>διὰ τοῦτ’ οὖν ὑπαλλάξαντες τὸ ε γράμμα καὶ
<span class="lb" data-page="16.711" data-line="6" id="l16.711.6"></span>γράψαντες τὸ ??ν κατὰ τὴν πρὸ τέλους συλλαβὴν ἐπανιόντα
<span class="lb" data-page="16.711" data-line="7" id="l16.711.7"></span>φασὶν εἰρῆσθαι, δηλοῦντες δι’ αὐτοῦ τὰ ἐπανερχόμενα νοσήματα.
<span class="lb" data-page="16.711" data-line="8" id="l16.711.8"></span>καλοῦσι δὲ ἐπανερχόμενα νοσήματα τὰ μετριάσαντα
<span class="lb" data-page="16.711" data-line="9" id="l16.711.9"></span>μὲν ἐπ’ ὀλίγον, αὖθις δὲ παροξυνθέντα. εἰ μέντοι
<span class="lb" data-page="16.711" data-line="10" id="l16.711.10"></span>τὰ χαλῶντα ἐφ’ ἑαυτοὺς ἐπὶ τῶν διαχωρουμένων ἀπροαιρέτως
<span class="lb" data-page="16.711" data-line="11" id="l16.711.11"></span>εἴρηται, ὁ σύμπας λόγος ἔσται τοιοῦτος. ἂν ἐπὶ κεφαλαλγίᾳ
<span class="lb" data-page="16.711" data-line="12" id="l16.711.12"></span>ἀφωνία γένηται, τοῦ κάμνοντος πυρέττοντος σὺν
<span class="lb" data-page="16.711" data-line="13" id="l16.711.13"></span>ἱδρῶτι, καὶ χωρὶς προαιρέσεως ἀποκρίνωνται τὰ περιττώματα,
<span class="lb" data-page="16.711" data-line="14" id="l16.711.14"></span>κἂν ἐπάνεσίς τις γένηται τῶν συμπτωμάτων ὁμοίως,
<span class="lb" data-page="16.711" data-line="15" id="l16.711.15"></span>εἰς χρόνον πλείονα ἐκπίπτει τὰ τοιαῦτα νοσήματα. πρόδηλον
<span class="lb" data-page="16.711" data-line="16" id="l16.711.16"></span>δὲ ὅτι χαλεπῶν συμπτωμάτων εἰρημένων οὐκ ἐχρῆν εἰπεῖν
<span class="lb" data-page="16.711" data-line="17" id="l16.711.17"></span>μόνον ὅτι χρονιώτερον γίνεται, ἀλλὰ καὶ πρὸ αὐτοῦ
<span class="lb" data-page="16.711" data-line="18" id="l16.711.18"></span>πότερον ἐλπίζειν χρὴ σωθήσεσθαι τοὺς οὕτω νοσοῦντας ἢ
<span class="pb" data-page="16.712" id="p16.712"></span>
<span class="lb" data-page="16.712" data-line="1" id="l16.712.1"></span>τεθνήξεσθαι, παραλιπὼν ὁ γράψας αὐτὰ περὶ τοῦ χρονίσαι
<span class="lb" data-page="16.712" data-line="2" id="l16.712.2"></span>μόνον ἐδήλωσεν. ἀλλὰ τούτῳ πάλιν ἐναντιοῦται τὸ κατὰ
<span class="lb" data-page="16.712" data-line="3" id="l16.712.3"></span>τὴν τελευτὴν εἰρημένον ἐπιῤῥιγῶσαι τούτοισιν οὐ πονηρὸν,
<span class="lb" data-page="16.712" data-line="4" id="l16.712.4"></span>ὅπερ ἔνιοί φασιν ἡμαρτῆσθαι. χρὴ γὰρ ἄνευ τῆς ἀποφάσεως
<span class="lb" data-page="16.712" data-line="5" id="l16.712.5"></span>πονηρὸν, οὐ μετ’ αὐτῆς, οὐ πονηρὸν γεγράφθαι. συγχωρηθείσης
<span class="lb" data-page="16.712" data-line="6" id="l16.712.6"></span>δὲ τῆς ἐν ἅπασι τῶν ἀντιγράφων εὑρισκομένης
<span class="lb" data-page="16.712" data-line="7" id="l16.712.7"></span>γραφῆς, ἥτις ἐστὶ μετὰ τῆς ἀποφάσεως, <span class="milestone ed2page" data-n="8.766" data-unit="ed2page" id="ed2page.8.766"></span>εἰκότως
<span class="lb" data-page="16.712" data-line="8" id="l16.712.8"></span>φασὶν εἰρῆσθαι τὸ ῥῖγος οὐ πονηρὸν εἶναι διὰ τὴν φύσιν
<span class="lb" data-page="16.712" data-line="9" id="l16.712.9"></span>ἐκλελυμένην ἐπεγείρειν. ὅτι δὲ ἐκλέλυται, τήν τε ἀφωνίαν
<span class="lb" data-page="16.712" data-line="10" id="l16.712.10"></span>καὶ τὴν ἀκούσιον ἀπόκρισιν τῶν περιττῶν καὶ τοὺς ἱδρῶτας
<span class="lb" data-page="16.712" data-line="11" id="l16.712.11"></span>δηλοῦν.
</p>
<span class="lb rule" data-page="16.712" data-line="12" id="l16.712.12"></span>
          </article>

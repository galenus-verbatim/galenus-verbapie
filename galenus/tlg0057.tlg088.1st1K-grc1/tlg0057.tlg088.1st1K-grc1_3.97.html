<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.97">
<span class="pb page1" data-page="16.712" id="p16.712"></span>
<span class="milestone ed1page page1" data-n="5.200" data-unit="ed1page" id="ed1page.5.200"></span>
<span class="milestone ed2page page1" data-n="8.766" data-unit="ed2page" id="ed2page.8.766"></span>
<span class="lb head" data-page="16.712" data-line="13" id="l16.712.13"></span>
            <blockquote class="quote lemma">
<span class="lb" data-page="16.712" data-line="14" id="l16.712.14"></span>Χεῖρες τρομώδεες, κεφαλαλγέες, τραχήλου ὀδυνώδεες, ὑπόκωφοι,
<span class="lb" data-page="16.712" data-line="15" id="l16.712.15"></span>οὐρέοντες μέλανα δεδασυμένα, οἷσι ταῦτα μέλανα
<span class="lb" data-page="16.712" data-line="16" id="l16.712.16"></span>προσδέχεσθαι ἥξειν, ὀλέθριον.
</blockquote>
<span class="lb rule" data-page="16.712" data-line="17" id="l16.712.17"></span>
            <span class="pb" data-page="16.713" id="p16.713"></span>
            <p>
<span class="lb" data-page="16.713" data-line="1" id="l16.713.1"></span>Ἡ μὲν κεφαλαλγία τούτοις τὴν κεφαλὴν ἐνδείκνυται
<span class="lb" data-page="16.713" data-line="2" id="l16.713.2"></span>πάσχειν, ὥσπερ γε καὶ ἡ τῆς ἀκουστικῆς αἰσθήσεως βλάβη
<span class="lb" data-page="16.713" data-line="3" id="l16.713.3"></span>τὸν ἐγκέφαλον αὐτὸν, ὥστε καὶ τὴν ὀδύνην τοῦ τραχήλου
<span class="lb" data-page="16.713" data-line="4" id="l16.713.4"></span>καὶ τὰς τρομώδεις χεῖρας, τὴν τῶν νεύρων ἀρχὴν πεπονθυῖαν
<span class="lb" data-page="16.713" data-line="5" id="l16.713.5"></span>βεβλάφθαι. τὰ δ’ οὖρα μέλανα πολλάκις εἴρηται
<span class="lb" data-page="16.713" data-line="6" id="l16.713.6"></span>τῆς ἑτέρας ἀρχῆς εἶναι πάθος, καὶ γίνεται τοῦτο διὰ σφοδροτάτην
<span class="lb" data-page="16.713" data-line="7" id="l16.713.7"></span>θερμότητα. τὰ δ’ οὖρα δεδασυμένα τῶν εἰς ἀσάφειάν
<span class="lb" data-page="16.713" data-line="8" id="l16.713.8"></span>εἰσιν ἐπιτετηδευμένων, ὥσπερ καὶ ἄλλα πολλὰ κατὰ
<span class="lb" data-page="16.713" data-line="9" id="l16.713.9"></span>τοῦτο τὸ βιβλίον, ἵνα κἀνταῦθα φλυαρεῖν ἔχωσιν οἷς φίλον
<span class="lb" data-page="16.713" data-line="10" id="l16.713.10"></span>τοῦτο. κατὰ γοῦν τὸ προγνωστικὸν ἁπάσας τῶν οὔρων
<span class="lb" data-page="16.713" data-line="11" id="l16.713.11"></span>τὰς διαφορὰς, αἳ γίνονται τοῖς ὀξέως νοσοῦσι διερχόμενος,
<span class="lb" data-page="16.713" data-line="12" id="l16.713.12"></span>οὐκ ἐμνημόνευσε δασέων οὔρων, ὥσπερ οὐδ’ ἐν τοῖς τῶν
<span class="lb" data-page="16.713" data-line="13" id="l16.713.13"></span>ἐπιδημιῶν ἢ κατὰ τοὺς ἀφορισμούς. ἀλλ’ οἵ γε τὰ τοιαῦτα
<span class="lb" data-page="16.713" data-line="14" id="l16.713.14"></span>μὲν ἀποφαίνεσθαι τολμηροὶ, περὶ ὧν οὐ τὴν γνῶσιν ἀκριβῆ
<span class="lb" data-page="16.713" data-line="15" id="l16.713.15"></span>λαβεῖν ἐστιν οὔτ’ εἰ λάβοιμεν ἔχειν τι πλέον ὧν ἐπιστάμεθα.
<span class="lb" data-page="16.713" data-line="16" id="l16.713.16"></span>τὰ δ’ ὄντως χρήσιμα μὴ γινώσκοντες ἀνώμαλον
<span class="lb" data-page="16.713" data-line="17" id="l16.713.17"></span>ἔχειν φασὶ τὴν ἐπιφάνειαν τὰ δασέα τῶν οὔρων ἐξοχαῖς
<span class="lb" data-page="16.713" data-line="18" id="l16.713.18"></span>βραχείαις τε καὶ λευκαῖς οἷόν περ θριξὶ τετραχυσμένα.
<span class="pb" data-page="16.714" id="p16.714"></span>
<span class="lb" data-page="16.714" data-line="1" id="l16.714.1"></span>καὶ τινὲς μὲν αὐτῶν ἀφρώδη φασὶν εἶναι τὰ τοιαῦτα τῶν
<span class="lb" data-page="16.714" data-line="2" id="l16.714.2"></span>οὔρων, ἀφρὸν λεπτὸν ἐπιπολῆς ἀνωμάλως διεσπαρμένον
<span class="lb" data-page="16.714" data-line="3" id="l16.714.3"></span>ἔχοντα, τινὲς δὲ παχέα μὲν αὐτὰ κατὰ τὴν ἐπιφάνειαν
<span class="lb" data-page="16.714" data-line="4" id="l16.714.4"></span>ἔχοντα σκληρότητα πάνυ λεπτὴν, ὡς ψάμμον. ἀλλά γε ταῦτα
<span class="lb" data-page="16.714" data-line="5" id="l16.714.5"></span>πάντα διελθοῦσιν ἡμῖν οὐδὲν πλέον. αὐτὸς γὰρ ἐπὶ τῷ
<span class="lb" data-page="16.714" data-line="6" id="l16.714.6"></span>τέλει τῆς ῥήσεως ἔγραψε μέλανα προσδέχεσθαι ἥξειν καὶ
<span class="lb" data-page="16.714" data-line="7" id="l16.714.7"></span>τούτῳ γε πάλιν αὐτῷ προσέθηκεν ὀλέθριον. εἴρηκε δὲ
<span class="lb" data-page="16.714" data-line="8" id="l16.714.8"></span>ἔμπροσθεν αὐτὸν οὐρεῖν μέλανα. τὸ γοῦν ἐλπὶς μέλανα ἥξειν
<span class="lb" data-page="16.714" data-line="9" id="l16.714.9"></span>ἀπολείπεται περὶ τῶν διαχωρουμένων ἢ ἐμουμένων ἀκοῦσαι.
<span class="lb" data-page="16.714" data-line="10" id="l16.714.10"></span>περιττὸν δὲ ἀναμένειν ἐκεῖνα προῤῥήσεως ἕνεκεν, ὀλεθριώτερα
<span class="lb" data-page="16.714" data-line="11" id="l16.714.11"></span>αὐτὸν ἑωρακότα σημεῖα οὖρα μέλανα, πρὸς τῷ μήτε
<span class="lb" data-page="16.714" data-line="12" id="l16.714.12"></span>διὰ παντὸς μήθ’ ὡς τὸ πολὺ μελάνων οὔρων γενομένων,
<span class="lb" data-page="16.714" data-line="13" id="l16.714.13"></span>ἔκκρισιν διὰ γαστρὸς ἢ ἔμετον ἕπεσθαι διὰ παντὸς μέλανα.
<span class="lb" data-page="16.714" data-line="14" id="l16.714.14"></span>διό μοι δοκεῖ καὶ ὁ Διοσκορίδης ὑπομέλανα γράψαι τὰ
<span class="lb" data-page="16.714" data-line="15" id="l16.714.15"></span>τοιαῦτα οὖρα, προσθεὶς τὴν ὑπό πρόθεσιν, ἵνα προῤῥητικόν
<span class="lb" data-page="16.714" data-line="16" id="l16.714.16"></span>τι κἂν ὀλίγον ὁ λόγος ἔχῃ. περιττὴ δὲ παντοίως ἔσται
<span class="lb" data-page="16.714" data-line="17" id="l16.714.17"></span>τῶν ἄλλων συμπτωμάτων ἡ προσθήκη. τὰ γὰρ ὑπομέλανα
<span class="pb" data-page="16.715" id="p16.715"></span>
<span class="lb" data-page="16.715" data-line="1" id="l16.715.1"></span>οὖρα, ῥοπὴν ἔχοντα πρὸς τὸ μέλανα γενέσθαι, τῆς ἰδέας
<span class="lb" data-page="16.715" data-line="2" id="l16.715.2"></span>δεῖται τοῦ πυρετοῦ, διοριζομένης ἀσφαλεστέραν πρόῤῥησιν,
<span class="lb" data-page="16.715" data-line="3" id="l16.715.3"></span>ἑτέρου δὲ οὐδενός. ἐὰν γὰρ ἱκανῶς ᾖ δριμὺς καὶ πυρώδης
<span class="lb" data-page="16.715" data-line="4" id="l16.715.4"></span>ὁ πυρετὸς, ἡ μετάπτωσις εἰς τὸ μέλανα τῶν ὑπομελάνων
<span class="lb" data-page="16.715" data-line="5" id="l16.715.5"></span>οὔρων ἔσται ῥᾳδίως. ἐὰν δὲ μὴ τοιοῦτος οὐ πάνυ τι πυρώδης,
<span class="lb" data-page="16.715" data-line="6" id="l16.715.6"></span>τούτῳ τρομώδεις αἱ χεῖρες, ὥσπερ καὶ ἡ κεφαλαλγία
<span class="lb" data-page="16.715" data-line="7" id="l16.715.7"></span>καὶ τὸ ὑπόκωφον καὶ τὸ τοῦ τραχήλου ὀδυνῶδες. ταῦτα
<span class="lb" data-page="16.715" data-line="8" id="l16.715.8"></span>γὰρ ἅπαντα φρενιτικὰ σημεῖα.
</p>
<span class="lb rule" data-page="16.715" data-line="9" id="l16.715.9"></span>
          </article>

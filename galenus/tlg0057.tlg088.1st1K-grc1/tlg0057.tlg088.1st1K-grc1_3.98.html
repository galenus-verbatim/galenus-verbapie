<article xmlns="http://www.w3.org/1999/xhtml" id="urn:cts:greekLit:tlg0057.tlg088.1st1K-grc1:3.98">
<span class="pb page1" data-page="16.715" id="p16.715"></span>
<span class="milestone ed1page page1" data-n="5.200" data-unit="ed1page" id="ed1page.5.200"></span>
<span class="milestone ed2page page1" data-n="8.766" data-unit="ed2page" id="ed2page.8.766"></span>
<span class="lb head" data-page="16.715" data-line="10" id="l16.715.10"></span>
            <blockquote class="quote lemma">
<span class="lb" data-page="16.715" data-line="11" id="l16.715.11"></span><span class="milestone ed2page" data-n="8.767" data-unit="ed2page" id="ed2page.8.767"></span>Αἱ μετ’ ἐκλύσεως κατόχως ἀφωνίαι ὀλέθριαι.
</blockquote>
<span class="lb rule" data-page="16.715" data-line="12" id="l16.715.12"></span>
            <p>
<span class="lb" data-page="16.715" data-line="13" id="l16.715.13"></span>Πάλιν κἀνταῦθα λόγον ἔγραψε κατὰ μέρος, ὥσπερ καὶ
<span class="lb" data-page="16.715" data-line="14" id="l16.715.14"></span>πρόσθεν ἡνίκα ἔλεγεν, αἱ παραφροσύναι κάκισται. κοινῶς
<span class="lb" data-page="16.715" data-line="15" id="l16.715.15"></span>πᾶσι τοῖς τοιούτοις εἰσὶν, ὃ καὶ τοῖς ἰδιώταις δῆλον ὑπάρχει
<span class="lb" data-page="16.715" data-line="16" id="l16.715.16"></span>τὸ τὰ μεγάλα πάθη τοῖς προκεκμηκόσι τὴν δύναμιν
<span class="lb" data-page="16.715" data-line="17" id="l16.715.17"></span>ὀλέθρια γίνεσθαι. ἀλλ’ ὅπερ ἐκεῖ προεξαδυνατησάντων,
<span class="pb" data-page="16.716" id="p16.716"></span>
<span class="lb" data-page="16.716" data-line="1" id="l16.716.1"></span>τοῦτο ἐνταῦθα μετὰ ἐκλύσεως εἶπε. δύναται δέ τις καὶ
<span class="lb" data-page="16.716" data-line="2" id="l16.716.2"></span>μετὰ ἐκλύσεως ἢ ἀσθενείας ἢ ἀῤῥωστίας εἰπὼν ἐκπέμψαι
<span class="lb" data-page="16.716" data-line="3" id="l16.716.3"></span>φαντασίαν τοῖς πολλοῖς καὶ ἀμαθέσιν ἄλλο τι λέγειν· δύναται
<span class="lb" data-page="16.716" data-line="4" id="l16.716.4"></span>καὶ τῶν κατὰ μέρος παθῶν μνημονεύειν, ἵνα ἐν τῷδε
<span class="lb" data-page="16.716" data-line="5" id="l16.716.5"></span>δόξῃ λέγειν ἄλλοτε ἄλλα. καὶ γὰρ αἱ περιπνευμονίαι καὶ
<span class="lb" data-page="16.716" data-line="6" id="l16.716.6"></span>αἱ πλευρίτιδες ἐν ἀσθενείᾳ δυνάμεως γιγνόμεναι καὶ πᾶν
<span class="lb" data-page="16.716" data-line="7" id="l16.716.7"></span>ὁτιοῦν πάθος ἰσχυρὸν ὀλέθριόν ἐστιν. ὅπου γὰρ οὐδὲ οἱ
<span class="lb" data-page="16.716" data-line="8" id="l16.716.8"></span>τὴν <span class="milestone ed1page" data-n="5.201" data-unit="ed1page" id="ed1page.5.201"></span>δύναμιν ἰσχυροὶ διασώζονται πάντες ἐξ αὐτῶν,
<span class="lb" data-page="16.716" data-line="9" id="l16.716.9"></span>εὔδηλον ὡς τῶν ἀσθενῶν οὐδένα σωθῆναι δυνατόν ἐστι.
<span class="lb" data-page="16.716" data-line="10" id="l16.716.10"></span>νῦν μὲν οὖν ἐμνημόνευσε δύο συμπτωμάτων, ἑπομένων τῇ
<span class="lb" data-page="16.716" data-line="11" id="l16.716.11"></span>βλάβῃ τοῦ ἐγκεφάλου, καὶ θάτερον δ’ αὐτῶν μόνον εἰπών
<span class="lb" data-page="16.716" data-line="12" id="l16.716.12"></span>τις ἀληθεύει. καὶ γὰρ αἱ μετ’ ἐκλύσεως κατοχαὶ μοχθηραὶ
<span class="lb" data-page="16.716" data-line="13" id="l16.716.13"></span>καὶ αἱ μετ’ ἐκλύσεως ἀφωνίαι παραπλησίως αὐταῖς.
</p>
<span class="lb rule" data-page="16.716" data-line="14" id="l16.716.14"></span>
          </article>

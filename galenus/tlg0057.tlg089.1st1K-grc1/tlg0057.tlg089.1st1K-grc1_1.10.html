<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.10">
<span class="pb page1" data-page="17a.47" id="p17a.47"></span>
<span class="milestone ed1page page1" data-n="5.351" data-unit="ed1page" id="ed1page.5.351"></span>
<span class="milestone ed2page page1" data-n="9.17" data-unit="ed2page" id="ed2page.9.17"></span>
<span class="lb head" data-page="17a.47" data-line="4" id="l17a.47.4"></span>
            <blockquote class="quote lemma">
<span class="lb" data-page="17a.47" data-line="5" id="l17a.47.5"></span>Πρωῒ μὲν τοῦ ἦρος ἐκ τῆς πρόσθεν καταστάσιος ὑπεναντίης
<span class="lb" data-page="17a.47" data-line="6" id="l17a.47.6"></span>καὶ βορείου γενομένης ὀλίγοισιν ἐγένοντο καῦσοι,
<span class="lb" data-page="17a.47" data-line="7" id="l17a.47.7"></span>καὶ τουτέοισι πάνυ εὐσταθεῖς, καὶ ὀλίγοις ᾑμοῤῥάγησαν,
<span class="lb" data-page="17a.47" data-line="8" id="l17a.47.8"></span>οὐδ’ ἀπέθνησκον ἐκ τουτέων.
</blockquote>
<span class="lb rule" data-page="17a.47" data-line="9" id="l17a.47.9"></span>
            <p>
<span class="lb" data-page="17a.47" data-line="10" id="l17a.47.10"></span>Ὅτι μὲν ὀλιγοχρόνιος ἡ βόρειος κατάστασις ἐγίνετο
<span class="lb" data-page="17a.47" data-line="11" id="l17a.47.11"></span>πρωῒ τοῦ ἦρος εὔδηλόν ἐστιν ἐκ τοῦ τὴν ὅλην κρᾶσιν προειρῆσθαι
<span class="lb" data-page="17a.47" data-line="12" id="l17a.47.12"></span>πρὸς αὐτοῦ νότιον, οὐκ ἂν οὕτως εἰπόντος, εἰ ἐπὶ
<span class="lb" data-page="17a.47" data-line="13" id="l17a.47.13"></span>πολλὰς <span class="milestone ed2page" data-n="9.18" data-unit="ed2page" id="ed2page.9.18"></span>ἡμέρας ἔπνευσεν ὁ βοῤῥᾶς. ὅμως δὲ καὶ πρὸς
<span class="lb" data-page="17a.47" data-line="14" id="l17a.47.14"></span>ὀλίγας ἡμέρας γινομένου βορείου τοῦ περιέχοντος, καυσώδη
<span class="lb" data-page="17a.47" data-line="15" id="l17a.47.15"></span>τινὰ νοσήματα συνέπεσεν ὀλίγοις, ἐπιεικῆ πάνυ καὶ ταχέως
<span class="lb" data-page="17a.47" data-line="16" id="l17a.47.16"></span>καθιστάμενα. φησὶ γὰρ καὶ τούτοισι πάνυ εὐσταθεῖς.
<span class="lb" data-page="17a.47" data-line="17" id="l17a.47.17"></span>γράφουσι δ’ ἔνιοι πάνυ εὐσταθῆ, τινὲς δὲ εὐσταθέα, κατὰ
<span class="lb" data-page="17a.47" data-line="18" id="l17a.47.18"></span>τὴν Ἰωνικὴν γλῶτταν, ἐν ἴσῳ τῷ μέτρῳ καὶ οὐδὲν ὀλέθριον
<span class="pb" data-page="17a.48" id="p17a.48"></span>
<span class="lb" data-page="17a.48" data-line="1" id="l17a.48.1"></span>ἔχοντα. καὶ μέντοι καὶ ὀλίγοις αἱμοῤῥαγῆσαί φησιν, ὅπερ
<span class="lb" data-page="17a.48" data-line="2" id="l17a.48.2"></span>ἦν ἴδιον τῶν σφοδρῶν καύσων, ὥσπερ καὶ τὸ παραληρεῖν
<span class="lb" data-page="17a.48" data-line="3" id="l17a.48.3"></span>καὶ τὸ ἀποθνήσκειν, ἅπερ οὐδ’ αὐτοῖς τοῖς τότε γενομένοις
<span class="lb" data-page="17a.48" data-line="4" id="l17a.48.4"></span>συνέπεσεν, ἀλλὰ μετριώτατοί τε καὶ ὀλιγίστοις ἐγένοντο, τοῦ
<span class="lb" data-page="17a.48" data-line="5" id="l17a.48.5"></span>σφοδροῦ καὶ ὡς ἂν εἴποι τις γνησίου καύσου τὴν γένναν
<span class="lb" data-page="17a.48" data-line="6" id="l17a.48.6"></span>ἐπὶ τῇ ξανθῇ χολῇ λαμβάνοντος, ἣν δὴ καὶ ὠχρὰν χολὴν
<span class="lb" data-page="17a.48" data-line="7" id="l17a.48.7"></span>ὀνομάζουσι. ταύτην δ’, ὡς ἐδείκνυμεν, ἐν τῇ προκειμένῃ καταστάσει
<span class="lb" data-page="17a.48" data-line="8" id="l17a.48.8"></span>μόνον κατὰ τὸ προγεγονὸς θέρος ἔσχον οἱ φύσει
<span class="lb" data-page="17a.48" data-line="9" id="l17a.48.9"></span>χολώδεις οὐ πολλὴν, οὐκ ἐν τῷ μετὰ ταῦτα χρόνῳ διὰ τὸ
<span class="lb" data-page="17a.48" data-line="10" id="l17a.48.10"></span>τὴν εἰρημένην κατάστασιν ὑγρὰν οὖσαν, ἔτι καὶ μᾶλλον
<span class="lb" data-page="17a.48" data-line="11" id="l17a.48.11"></span>ἀχλυώδη τε καὶ ὁμιχλώδη γίνεσθαι. εἰκότως οὖν ὀλίγοις τε
<span class="lb" data-page="17a.48" data-line="12" id="l17a.48.12"></span>συνέπεσεν ὁ καῦσος, οἳ πάνυ χολώδεις ἦσαν, καὶ τούτοις οὐκ
<span class="lb" data-page="17a.48" data-line="13" id="l17a.48.13"></span>ἀκριβὴς οὐδὲ σφοδρὸς, ἀλλ’ ἐπιεικὴς καὶ λυθῆναι ῥᾳδίως.
<span class="lb" data-page="17a.48" data-line="14" id="l17a.48.14"></span>οἷς δ’ οὖν συνέβη, διὰ τήνδε τὴν αἰτίαν ἐγένετο. προηγεῖται
<span class="lb" data-page="17a.48" data-line="15" id="l17a.48.15"></span>μὲν δὴ τὸ θέρος τοῦ φθινοπώρου κατὰ φύσιν ἔχον.
<span class="lb" data-page="17a.48" data-line="16" id="l17a.48.16"></span>ἄρχεται γὰρ ὁ Ἱπποκράτης τῆς τῶν καταστάσεων δηγήσεως,
<span class="lb" data-page="17a.48" data-line="17" id="l17a.48.17"></span>ὅταν πρῶτον εἰς τὸ παρὰ φύσιν ἐκτραπῇ τὸ περιέχον
<span class="pb" data-page="17a.49" id="p17a.49"></span>
<span class="lb" data-page="17a.49" data-line="1" id="l17a.49.1"></span>ἀναγκαῖον δ’ ἦν ἐν τῷ κατὰ φύσιν θέρει τοῖς πάνυ χολώδεσιν
<span class="lb" data-page="17a.49" data-line="2" id="l17a.49.2"></span>ἠθροῖσθαι πλέονα τὸν χυμὸν τοῦτον. ἐφεξῆς οὖν ἡ
<span class="lb" data-page="17a.49" data-line="3" id="l17a.49.3"></span>γενομένη κατάστασις ἐν ἅπαντι τῷ χειμῶνι μέχρι τοῦ ἦρος,
<span class="lb" data-page="17a.49" data-line="4" id="l17a.49.4"></span>οὔτ’ ηὔξησέ τι τὸν χυμὸν τοῦτον· οὐ γὰρ ἦν θερμὴ σφοδρῶς
<span class="lb" data-page="17a.49" data-line="5" id="l17a.49.5"></span>καὶ ξηρὰ καθάπερ τὸ θέρος· οὔτ’ ἐμείωσέ τι· τὸ
<span class="lb" data-page="17a.49" data-line="6" id="l17a.49.6"></span>γὰρ οὐχ ἱκανῶς ψυχρὰ, καθάπερ ὁ κατὰ φύσιν ἔχων χειμὼν,
<span class="lb" data-page="17a.49" data-line="7" id="l17a.49.7"></span>ἀλλ’ οὐδὲ <span class="milestone ed1page" data-n="5.352" data-unit="ed1page" id="ed1page.5.352"></span>διεφόρησεν, οὐ γὰρ ἦν ἀκριβῶς ξηρά.
<span class="lb" data-page="17a.49" data-line="8" id="l17a.49.8"></span>λείπεται τοίνυν αὐτὸν διαφυλαχθῆναι προσλαβόντα τὴν οἷον
<span class="lb" data-page="17a.49" data-line="9" id="l17a.49.9"></span>ἀχλυώδη τε καὶ ὁμιχλώδη, διὰ τὴν τοῦ περιέχοντος ὀλίγην
<span class="lb" data-page="17a.49" data-line="10" id="l17a.49.10"></span>ὑγρότητά τε καὶ θερμότητα συντραφεῖσαν ἀτμίδι. πρωῒ δὲ
<span class="lb" data-page="17a.49" data-line="11" id="l17a.49.11"></span>τοῦ ἦρος ἐξαίφνης ἀήθως γενομένου τοῦ βοῤῥᾶ, πρὸς τὸ
<span class="lb" data-page="17a.49" data-line="12" id="l17a.49.12"></span>βάθος τοῦ σώματος ὠθουμένων ὑπ’ αὐτοῦ τῶν χυμῶν, ὁ
<span class="lb" data-page="17a.49" data-line="13" id="l17a.49.13"></span>λεπτότατος πρῶτος ἐῤῥύει καὶ οὕτως εἰργάσατο τὸν καῦσον.
<span class="lb" data-page="17a.49" data-line="14" id="l17a.49.14"></span>οὐ γὰρ ἐν οἷς ἔτυχε μορίοις ἀθροιζόμενος τοῦ σώματος ὁ
<span class="lb" data-page="17a.49" data-line="15" id="l17a.49.15"></span>χυμὸς οὗτος ἐργάζεται καῦσον, ἀλλὰ περί τε τὴν γαστέρα
<span class="lb" data-page="17a.49" data-line="16" id="l17a.49.16"></span>καὶ ταύτης μάλιστα τὸ στόμα καὶ τοῦ ἥπατος τὰ σιμὰ καὶ
<span class="lb" data-page="17a.49" data-line="17" id="l17a.49.17"></span>ὁμοίως οὐχ ᾑμοῤῥάγει, ἴδιον εἴπερ τι ἄλλο τῶν ἀκριβῶν
<span class="pb" data-page="17a.50" id="p17a.50"></span>
<span class="lb" data-page="17a.50" data-line="1" id="l17a.50.1"></span>καύσων ἐστὶ τὸ δι’ αἱμοῤῥαγίας κρίνεσθαι. καλεῖ δ’ αἱμοῤῥαγίαν
<span class="lb" data-page="17a.50" data-line="2" id="l17a.50.2"></span>ὁ Ἱπποκράτης ἄνευ τοῦ προσθεῖναι τὸ μέρος ἐξ
<span class="lb" data-page="17a.50" data-line="3" id="l17a.50.3"></span>οὗ κενοῦται τὸ αἷμα, τὰς ἐκ τῶν μυκτήρων ἀποτελουμένας.
<span class="lb" data-page="17a.50" data-line="4" id="l17a.50.4"></span>οὐδὲν δὲ θαυμαστὸν ἀναστομοῦσθαί τε καὶ ἀναῤῥήγνυσθαι
<span class="lb" data-page="17a.50" data-line="5" id="l17a.50.5"></span>τὰς ἐνταῦθα φλέβας ὑπὸ τοῦ αἵματος ἐπὶ τὸ μετέωρον ἀναφερομένου
<span class="lb" data-page="17a.50" data-line="6" id="l17a.50.6"></span>διὰ τὴν θερμασίαν, ὑφ’ ἧς ἀναγκαῖόν ἐστιν αὐτὸ
<span class="lb" data-page="17a.50" data-line="7" id="l17a.50.7"></span>καὶ πνευματοῦσθαι καὶ τότε τὰς φλέβας ἀναστομοῦσθαί τε
<span class="lb" data-page="17a.50" data-line="8" id="l17a.50.8"></span>καὶ ἀναῤῥήγνυσθαι, διὰ τὸ τοῦ πνεύματος πλῆθος, ὃ καὶ
<span class="lb" data-page="17a.50" data-line="9" id="l17a.50.9"></span>τοὺς ἀσκούς τε καὶ τοὺς πίθους ῥήγνυσιν ἀθροιζόμενον ἐν
<span class="lb" data-page="17a.50" data-line="10" id="l17a.50.10"></span>τῷ γλεύκει ζέοντι. τοῦτ’ οὖν τὸ σύμπτωμα τοῖς τότε γενομένοις
<span class="lb" data-page="17a.50" data-line="11" id="l17a.50.11"></span>καύσοις οὐκ ἠκολούθησεν, οὖσί γε μετρίοις, ὡς
<span class="lb" data-page="17a.50" data-line="12" id="l17a.50.12"></span>προείρηται.
</p>
<span class="lb rule" data-page="17a.50" data-line="13" id="l17a.50.13"></span>
          </article>

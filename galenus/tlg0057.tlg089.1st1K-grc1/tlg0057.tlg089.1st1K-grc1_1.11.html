<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.11">
<span class="pb page1" data-page="17a.50" id="p17a.50"></span>
<span class="milestone ed1page page1" data-n="5.352" data-unit="ed1page" id="ed1page.5.352"></span>
<span class="milestone ed2page page1" data-n="9.18" data-unit="ed2page" id="ed2page.9.18"></span>
<span class="lb head" data-page="17a.50" data-line="14" id="l17a.50.14"></span>
            <blockquote class="quote lemma">
<span class="lb" data-page="17a.50" data-line="15" id="l17a.50.15"></span><span class="milestone ed2page" data-n="9.19" data-unit="ed2page" id="ed2page.9.19"></span>Ἐπάρματα δὲ παρὰ τὰ ὦτα πολλοῖσιν ἑτερόῤῥοπα
<span class="lb" data-page="17a.50" data-line="16" id="l17a.50.16"></span>ἦν καὶ ἐξ ἀμφοτέρων τοῖσι πλείστοισιν, ἀπύροισιν ὀρθοστάδην,
<span class="lb" data-page="17a.50" data-line="17" id="l17a.50.17"></span>ἔστι δ’ οἷς καὶ σμικρὰ ἐπεθερμαίνοντο, κατέσβη
<span class="lb" data-page="17a.50" data-line="18" id="l17a.50.18"></span>πᾶσιν ἀσινέως, οὐδ’ ἐξεπύησεν οὐδενὶ ὥσπερ τὰ ἐξ ﻿
<span class="pb" data-page="17a.51" id="p17a.51"></span>
<span class="lb" data-page="17a.51" data-line="1" id="l17a.51.1"></span>ἄλλων προφασίων. ἦν δ’ ὁ τρόπος αὐτέων χαῦνα, μεγάλα,
<span class="lb" data-page="17a.51" data-line="2" id="l17a.51.2"></span>κεχυμένα, οὐ μετὰ φλεγμονῆς ἀνώδυνα, πᾶσιν ἀσήμως
<span class="lb" data-page="17a.51" data-line="3" id="l17a.51.3"></span>ἠφανίσθη.
</blockquote>
<span class="lb rule" data-page="17a.51" data-line="4" id="l17a.51.4"></span>
            <p>
<span class="lb" data-page="17a.51" data-line="5" id="l17a.51.5"></span>Τὰ εἰρημένα πάντα διὰ τὴν πλεονεξίαν ἐγένετο τῆς
<span class="lb" data-page="17a.51" data-line="6" id="l17a.51.6"></span>ἀχλυώδους οὐσίας, ὑφ’ ἧς τὰ μὲν ἅμα τῷ φλέγματι πέφυκε
<span class="lb" data-page="17a.51" data-line="7" id="l17a.51.7"></span>γίνεσθαι, τὰ δὲ ἅμα τῇ ξανθῇ χολῇ, τὰ ἐρυσιπελατώδη.
<span class="lb" data-page="17a.51" data-line="8" id="l17a.51.8"></span>ὅταν δ’ ἅμα τῷ αἵματι, τὰ φλεγμονώδη. καθίσταται δὲ
<span class="lb" data-page="17a.51" data-line="9" id="l17a.51.9"></span>ἅπαντα ῥᾳδίως, διαφορουμένης τῆς τοιαύτης οὐσίας ἑτοίμως.
<span class="lb" data-page="17a.51" data-line="10" id="l17a.51.10"></span>ἔμπαλιν δ’ αὐτῆς ὅσα διὰ παχὺν καὶ γλίσχρον γίνεται
<span class="lb" data-page="17a.51" data-line="11" id="l17a.51.11"></span>χυμὸν, δυσδιαφόρητα δεινῶς ὑπάρχει. τὰ δ’ ἐν τῇ
<span class="lb" data-page="17a.51" data-line="12" id="l17a.51.12"></span>προκειμένῃ καταστάσει γεγενημένα χαῦνά τε ἦν, τουτέστι
<span class="lb" data-page="17a.51" data-line="13" id="l17a.51.13"></span>μαλακὰ καὶ ὑπείκοντα τοῖς δακτύλοις καὶ κατὰ τὴν ἐπίθροισιν
<span class="lb" data-page="17a.51" data-line="14" id="l17a.51.14"></span>αὐτῶν βοθρούμενα καὶ μετὰ φλεγμονῆς, ὅπερ ἐστιν οὐ
<span class="lb" data-page="17a.51" data-line="15" id="l17a.51.15"></span>μετὰ φλογώσεως, ἀνώδυνά τε διὰ τὸ μηδέτερον αὐτοῖς
<span class="lb" data-page="17a.51" data-line="16" id="l17a.51.16"></span>συνεῖναι τῶν τὰς ὀδύνας ἐργαζομένων· ἔστι δὲ ταῦτα τάσις
<span class="lb" data-page="17a.51" data-line="17" id="l17a.51.17"></span>τῶν σωμάτων καὶ δυσκρασία σφοδρά. τάσις μὲν οὖν γίνεται
<span class="pb" data-page="17a.52" id="p17a.52"></span>
<span class="lb" data-page="17a.52" data-line="1" id="l17a.52.1"></span>διὰ τοὺς παχεῖς καὶ γλίσχρους χυμοὺς ἐμφρασσομένους
<span class="lb" data-page="17a.52" data-line="2" id="l17a.52.2"></span>δυσλύτως τοῖς πάσχουσι μέρεσι· δυσκρασία δ’ ἰσχυρὰ, διὰ
<span class="lb" data-page="17a.52" data-line="3" id="l17a.52.3"></span>τὸ θερμοὺς ἄγαν ἢ ψυχροὺς ὑπάρχειν αὐτοὺς, ὥστ’ εἰκότως
<span class="lb" data-page="17a.52" data-line="4" id="l17a.52.4"></span>ἀνώδυνα τὰ χαῦνα καὶ χωρὶς ἑλκώσεώς ἐστιν οἰδήματα,
<span class="lb" data-page="17a.52" data-line="5" id="l17a.52.5"></span>διότι δὲ τοιαῦτ’ ἦν καὶ ῥᾳδίως ἐλύετο, διὰ ταῦτ’ οὐκ ἐξεπύησεν,
<span class="lb" data-page="17a.52" data-line="6" id="l17a.52.6"></span>ὥσπερ τὰ ἐπ’ ἄλλαις προφάσεσιν. ὀνομάζει δὲ
<span class="lb" data-page="17a.52" data-line="7" id="l17a.52.7"></span>προφάσεις ὁ Ἱπποκράτης ἐνίοτε μὲν ὡς ἔθος ἐστὶ τοῖς
<span class="lb" data-page="17a.52" data-line="8" id="l17a.52.8"></span>πολλοῖς, ἐπὶ τῶν ψευδῶς λεγομένων αἰτίων φέρων τοὔνομα,
<span class="lb" data-page="17a.52" data-line="9" id="l17a.52.9"></span>πολλάκις δὲ τὰς φανερὰς αἰτίας οὕτως καλεῖ, καί ποτε καὶ
<span class="lb" data-page="17a.52" data-line="10" id="l17a.52.10"></span>πάσας τὰς ἁπλῶς, ἀλλὰ νῦν γε τὰς ἐπὶ ἄλλαις προφάσεσιν
<span class="lb" data-page="17a.52" data-line="11" id="l17a.52.11"></span>ἐκπυήσεις εἴρηκεν, ὅσας ἐδίδαξεν αὐτὸς ἐν πυρετοῖς γινομένας,
<span class="lb" data-page="17a.52" data-line="12" id="l17a.52.12"></span>ἐν οἷς μὲν ἠθροισμένοι εἰσὶ χυμοὶ πολλοὶ παχεῖς καὶ
<span class="lb" data-page="17a.52" data-line="13" id="l17a.52.13"></span>ὠμοὶ, διὰ δὲ τὴν σφοδρότητα καὶ τὴν ὀξύτητα καὶ τὸ
<span class="lb" data-page="17a.52" data-line="14" id="l17a.52.14"></span>πλῆθος τῆς θερμασίας τῆς πυρετώδους ἀναφέρονται πρὸς
<span class="lb" data-page="17a.52" data-line="15" id="l17a.52.15"></span>τὴν κεφαλὴν, εἶτ’ ἀποτιθεμένης αὐτοὺς τῆς φύσεως εἰς τοὺς
<span class="lb" data-page="17a.52" data-line="16" id="l17a.52.16"></span>ἐπὶ τοῖς ὠσὶν ἀδένας αἱ καλούμεναι γίνονται παρωτίδες.
<span class="lb" data-page="17a.52" data-line="17" id="l17a.52.17"></span>οὔτ’ οὖν τοιαύτη τις ἦν περιουσία χυμῶν εἰς τὴν νῦν γενομένην
<span class="lb" data-page="17a.52" data-line="18" id="l17a.52.18"></span>κατάστασιν καὶ φθάσαντα διεφορήθη τὰ συστάντα
<span class="pb" data-page="17a.53" id="p17a.53"></span>
<span class="lb" data-page="17a.53" data-line="1" id="l17a.53.1"></span>παρὰ τοῖς ὠσὶν οἰδήματα, διὰ τὸ πνευματώδες τῆς οὐσίας.
<span class="lb" data-page="17a.53" data-line="2" id="l17a.53.2"></span>εὔδηλον οὖν ὅτι τὰ μὲν καυσώδη κατὰ τὴν ἀρχὴν τοῦ ἦρος
<span class="lb" data-page="17a.53" data-line="3" id="l17a.53.3"></span>ἐγένετο τῶν βορείων πνευσάντων, αἱ δ’ εἰρημέναι παρωτίδες
<span class="lb" data-page="17a.53" data-line="4" id="l17a.53.4"></span>ἐν τῷ λοιπῷ παντί. μετριώταται δ’ ἦσαν εἰκότως δι’
<span class="lb" data-page="17a.53" data-line="5" id="l17a.53.5"></span>ἃς εἶπον αἰτίας, ὥστε καὶ ὀρθοστάδην ὑπ’ αὐτῶν ἐνοχλεῖσθαι
<span class="lb" data-page="17a.53" data-line="6" id="l17a.53.6"></span>τοὺς ἀνθρώπους, ὅπερ ἐστὶ φέρειν αὐτὰς ἀλύπως
<span class="lb" data-page="17a.53" data-line="7" id="l17a.53.7"></span><span class="milestone ed2page" data-n="9.20" data-unit="ed2page" id="ed2page.9.20"></span>περιερχομένους καὶ πράσσοντας τὰ συνήθη καὶ μὴ καταναγκαζομένους
<span class="lb" data-page="17a.53" data-line="8" id="l17a.53.8"></span>κλινήρεις γίνεσθαι, καθάπερ ἐν τοῖς σφοδροτέροις
<span class="lb" data-page="17a.53" data-line="9" id="l17a.53.9"></span>νοσήμασι. τά τε γὰρ ἄλλα καὶ οὐδ’ ἐπύρεσσον ἀξιολόγως,
<span class="lb" data-page="17a.53" data-line="10" id="l17a.53.10"></span>ἀλλ’ εἰ καὶ πού τις ἐξ αὐτῶν ἐγένετο θερμότερος,
<span class="lb" data-page="17a.53" data-line="11" id="l17a.53.11"></span>ἐπὶ βραχὺ τοῦτ’ ἔπασχε, διὰ τὴν τοῦ πλεονάσοντος, ὡς εἴρηται,
<span class="lb" data-page="17a.53" data-line="12" id="l17a.53.12"></span>χυμοῦ φύσιν, ἀερώδους τοῦ πλέονος ὄντος καὶ
<span class="lb" data-page="17a.53" data-line="13" id="l17a.53.13"></span>ψυχροῦ.
</p>
<span class="lb rule" data-page="17a.53" data-line="14" id="l17a.53.14"></span>
          </article>

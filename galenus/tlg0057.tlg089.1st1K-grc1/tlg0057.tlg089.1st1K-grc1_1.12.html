<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.12">
<span class="pb page1" data-page="17a.53" id="p17a.53"></span>
<span class="milestone ed1page page1" data-n="5.352" data-unit="ed1page" id="ed1page.5.352"></span>
<span class="milestone ed2page page1" data-n="9.20" data-unit="ed2page" id="ed2page.9.20"></span>
<span class="lb head" data-page="17a.53" data-line="15" id="l17a.53.15"></span>
            <blockquote class="quote lemma">
<span class="lb" data-page="17a.53" data-line="16" id="l17a.53.16"></span>Ἐγίνετο δὲ ταῦτα μειρακίοισι, νέοισιν, ἀκμάζουσι καὶ τουτέων
<span class="lb" data-page="17a.53" data-line="17" id="l17a.53.17"></span>τοῖσι περὶ παλαίστραν καὶ γυμνάσια πλείστοισι, γυναιξὶ
<span class="lb" data-page="17a.53" data-line="18" id="l17a.53.18"></span>δ’ ὀλίγῃσιν ἐγένετο.
</blockquote>
<span class="lb rule" data-page="17a.53" data-line="19" id="l17a.53.19"></span>
            <span class="pb" data-page="17a.54" id="p17a.54"></span>
            <p>
<span class="lb" data-page="17a.54" data-line="1" id="l17a.54.1"></span>Κοινὸν τοῦτο αἴτιον ἐπὶ πάντων τῶν ἀποσκημμάτων
<span class="lb" data-page="17a.54" data-line="2" id="l17a.54.2"></span>ἐπίστασθαι χρὴ λελεγμένον ὑπ’ αὐτοῦ δι’ ἄλλων, ὡς οἱ μὲν
<span class="lb" data-page="17a.54" data-line="3" id="l17a.54.3"></span>θερμότεροι τῶν χυμῶν εἰς τὰ μετέωρα τοῦ σώματος ἀποσκήπτουσιν,
<span class="lb" data-page="17a.54" data-line="4" id="l17a.54.4"></span>οἱ δὲ ψυχρότεροι κάτω. ἐπεὶ τοίνυν ὁ πλεονάσας
<span class="lb" data-page="17a.54" data-line="5" id="l17a.54.5"></span>ἐν τῇ καταστάσει χυμὸς ὑπόψυχρός τε καὶ ἀερώδης ἦν ἐν
<span class="lb" data-page="17a.54" data-line="6" id="l17a.54.6"></span>τῷ μέσῳ τὴν φύσιν καθεστὼς τῶν τ’ ἄνω ῥᾳδίως φερομένων
<span class="lb" data-page="17a.54" data-line="7" id="l17a.54.7"></span>καὶ τῶν κάτω ῥεπόντων, διὰ τοῦτο μόνοις τοῖς θερμοτέροις
<span class="lb" data-page="17a.54" data-line="8" id="l17a.54.8"></span>τὴν κρᾶσιν ἢ διὰ τὴν ἡλικίαν ἢ διὰ τὸ ἐπιτήδευμα
<span class="lb" data-page="17a.54" data-line="9" id="l17a.54.9"></span>τὴν ὁρμὴν ἔσχε τὴν κεφαλήν. ἴσμεν δ’ ὅτι τὰ μειράκια
<span class="lb" data-page="17a.54" data-line="10" id="l17a.54.10"></span>διὰ τὴν ἡλικίαν, οὐ διὰ τὸ ἐπιτήδευμα θερμὰ, καθάπερ γε
<span class="lb" data-page="17a.54" data-line="11" id="l17a.54.11"></span>καὶ ἀκμάζοντες. οἱ δὲ περὶ παλαίστραν καὶ γυμνάσια διατρίβοντες
<span class="lb" data-page="17a.54" data-line="12" id="l17a.54.12"></span>ἐκ τῶν ἐπιτηδευμάτων. εἰκότως γοῦν ὀλίγαις γυναιξὶν
<span class="lb" data-page="17a.54" data-line="13" id="l17a.54.13"></span>ἐγένετο, ταῖς δηλονότι νέαις τε καὶ φύσει θερμοτέραις
<span class="lb" data-page="17a.54" data-line="14" id="l17a.54.14"></span>καὶ μὴ πάνυ τι βίον ἀργὸν ἐζηκυίαις.
</p>
<span class="lb rule" data-page="17a.54" data-line="15" id="l17a.54.15"></span>
          </article>

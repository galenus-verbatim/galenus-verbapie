<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.13">
<span class="pb page1" data-page="17a.55" id="p17a.55"></span>
<span class="milestone ed1page page1" data-n="5.352" data-unit="ed1page" id="ed1page.5.352"></span>
<span class="milestone ed2page page1" data-n="9.20" data-unit="ed2page" id="ed2page.9.20"></span>
<span class="lb head" data-page="17a.55" data-line="1" id="l17a.55.1"></span>
            <blockquote class="quote lemma">
<span class="lb" data-page="17a.55" data-line="2" id="l17a.55.2"></span>Πολλοῖσι δὲ βῆχες ξηραὶ, βήσσουσι καὶ οὐδὲν ἀνάγουσι, καὶ
<span class="lb" data-page="17a.55" data-line="3" id="l17a.55.3"></span>φωναὶ βραγχώδεες οὐ μετὰ πολύ.
</blockquote>
<span class="lb rule" data-page="17a.55" data-line="4" id="l17a.55.4"></span>
            <p>
<span class="lb" data-page="17a.55" data-line="5" id="l17a.55.5"></span>Τίνες μὲν αἱ ξηραὶ βῆχές εἰσιν αὐτὸς ἐδήλωσεν εἰπὼν,
<span class="lb" data-page="17a.55" data-line="6" id="l17a.55.6"></span>οὐδὲν ἀνάγουσι. γίνονται δ’ αὖται ποτὲ μὲν τραχύτητος
<span class="lb" data-page="17a.55" data-line="7" id="l17a.55.7"></span>μόνης τῶν κατὰ τὴν φάρυγγα καὶ λάρυγγα μορίων οὐδεμιᾶς
<span class="lb" data-page="17a.55" data-line="8" id="l17a.55.8"></span>ἐν τῷ πνεύμονι περιουσίας ὑγρῶν οὔσης. οὗτοι μὲν οὖν οὐδὲν
<span class="lb" data-page="17a.55" data-line="9" id="l17a.55.9"></span>ἀναπτύουσι τῷ μηδ’ ὅλως ἔχειν τι περισσὸν ἀναγωγῆς
<span class="lb" data-page="17a.55" data-line="10" id="l17a.55.10"></span>τε καὶ κενώσεως δεόμενον. ἕτεραι δὲ βῆχες γίνονται ξηραὶ
<span class="lb" data-page="17a.55" data-line="11" id="l17a.55.11"></span>διὰ δυσκρασίαν τῶν ἀναπνευστικῶν ὀργάνων, ἐφ’ ὧν οὐδ’
<span class="lb" data-page="17a.55" data-line="12" id="l17a.55.12"></span>αὐτῶν ἐστί τι ἀναπτυσθῆναι δεόμενον, ἄλλαι δ’ αὖ γίνονται
<span class="lb" data-page="17a.55" data-line="13" id="l17a.55.13"></span>μὲν ὑγρῶν περιεχομένων αὐτοῖς ἐκκριθῆναι δεομένων,
<span class="lb" data-page="17a.55" data-line="14" id="l17a.55.14"></span><span class="milestone ed2page" data-n="9.21" data-unit="ed2page" id="ed2page.9.21"></span>ἀλλ’ οὐκ ἐκκρίνεται ταῦτα διὰ διττὴν αἰτίαν, ἢ τῷ γλίσχρα
<span class="lb" data-page="17a.55" data-line="15" id="l17a.55.15"></span>τ’ εἶναι καὶ παχέα καὶ δυσαπολύτως ἐμπεπλάσθαι τοῖς κατὰ
<span class="lb" data-page="17a.55" data-line="16" id="l17a.55.16"></span>τὸν πνεύμονα βρόγχοις, ὅπερ ἐπὶ τῶν ἀπτύστων
<span class="lb" data-page="17a.55" data-line="17" id="l17a.55.17"></span><span class="milestone ed1page" data-n="5.353" data-unit="ed1page" id="ed1page.5.353"></span>ὀνομαζομένων γίνεται πλευριτίδων, ἢ τῷ τὸ καταφερόμενον ﻿
<span class="pb" data-page="17a.56" id="p17a.56"></span>
<span class="lb" data-page="17a.56" data-line="1" id="l17a.56.1"></span>ὑγρὸν ἀπὸ τῆς κεφαλῆς λεπτὸν εἶναι κατὰ τὴν σύστασιν,
<span class="lb" data-page="17a.56" data-line="2" id="l17a.56.2"></span>οἷόν περ τὸ ὕδωρ. φθάνει γὰρ τὸ τοιοῦτον ἐν τῷ καταφερέσθαι
<span class="lb" data-page="17a.56" data-line="3" id="l17a.56.3"></span>διά τε τοῦ λάρυγγος καὶ τῆς τραχείας ἀρτηρίας ἐν
<span class="lb" data-page="17a.56" data-line="4" id="l17a.56.4"></span>τῷ πνεύμονι χεῖσθαι πρὶν ὑπὸ τοῦ κατὰ τὰς βῆχας ἀνενεχθῆναι
<span class="lb" data-page="17a.56" data-line="5" id="l17a.56.5"></span>πνεύματος, ὅπερ καὶ τότε τοῖς Θασίοις ἔοικεν εἶναι,
<span class="lb" data-page="17a.56" data-line="6" id="l17a.56.6"></span>πεπληρωμένης μὲν ὑπὸ τῆς νοτίου καταστάσεως τῆς
<span class="lb" data-page="17a.56" data-line="7" id="l17a.56.7"></span>κεφαλῆς αὐτῶν, ἐπιπεμπούσης δὲ ῥεῦμα τοῖς κατὰ θώρακα
<span class="lb" data-page="17a.56" data-line="8" id="l17a.56.8"></span>πᾶσι χωρίοις. ὅτι δὲ τοιαύτη ἦν ἡ βὴξ μαρτυρεῖ καὶ τὸ
<span class="lb" data-page="17a.56" data-line="9" id="l17a.56.9"></span>συνεδρεῦον αὐτῇ σύμπτωμα. βραγχώδεις γὰρ, φησὶν, οὕτω
<span class="lb" data-page="17a.56" data-line="10" id="l17a.56.10"></span>βήσσοντες ἐγένοντο, διαβρεχομένων δηλονότι τῶν ὀργάνων
<span class="lb" data-page="17a.56" data-line="11" id="l17a.56.11"></span>τῶν φωνητικῶν πρὸς τῆς καταφερομένης ὑγρότητος, ὡς ἐν
<span class="lb" data-page="17a.56" data-line="12" id="l17a.56.12"></span>τοῖς περὶ φωνῆς ἐπιδέδεικται.
</p>
<span class="lb rule" data-page="17a.56" data-line="13" id="l17a.56.13"></span>
          </article>

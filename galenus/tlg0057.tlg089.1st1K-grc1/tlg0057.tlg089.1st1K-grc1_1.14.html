<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.14">
<span class="pb page1" data-page="17a.56" id="p17a.56"></span>
<span class="milestone ed1page page1" data-n="5.353" data-unit="ed1page" id="ed1page.5.353"></span>
<span class="milestone ed2page page1" data-n="9.21" data-unit="ed2page" id="ed2page.9.21"></span>
<span class="lb head" data-page="17a.56" data-line="14" id="l17a.56.14"></span>
            <blockquote class="quote lemma">
<span class="lb" data-page="17a.56" data-line="15" id="l17a.56.15"></span>Τοῖσι δὲ καὶ μετὰ χρόνον φλεγμοναὶ μετ’ ὀδύνης εἰς ὄρχιν
<span class="lb" data-page="17a.56" data-line="16" id="l17a.56.16"></span>ἑτερόῤῥοπον, τοῖσι δ’ ἐς ἀμφοτέρους.
</blockquote>
<span class="lb rule" data-page="17a.56" data-line="17" id="l17a.56.17"></span>
            <span class="pb" data-page="17a.57" id="p17a.57"></span>
            <p>
<span class="lb" data-page="17a.57" data-line="1" id="l17a.57.1"></span>Τοῦ κατενεχθέντος ἐκ τῆς κεφαλῆς εἰς τὸν πνεύμονα
<span class="lb" data-page="17a.57" data-line="2" id="l17a.57.2"></span>μέρος τι κατὰ τὴν κοινωνίαν τῶν ὀργάνων εἰς τοὺς ὄρχεις
<span class="lb" data-page="17a.57" data-line="3" id="l17a.57.3"></span>ἀφίκετο. λέλεκται δ’ αὐτῷ περὶ τῆς κοινωνίας τῶν γεννητικῶν
<span class="lb" data-page="17a.57" data-line="4" id="l17a.57.4"></span>μορίων πρὸς τὰ κατὰ θώρακα δι’ ἑτέρων γραμμάτων.
<span class="lb" data-page="17a.57" data-line="5" id="l17a.57.5"></span>ἀλλὰ τοῦτό γε τὸ κατασκῆψαν εἰς τοὺς ὄρχεις κακοηθέστερον
<span class="lb" data-page="17a.57" data-line="6" id="l17a.57.6"></span>ἦν ἤδη, οὐκέθ’ ὁμοῖον τῷ ἐξ ἀρχῆς, ὡς ἂν ἐν χρόνῳ
<span class="lb" data-page="17a.57" data-line="7" id="l17a.57.7"></span>πλείονι διασεσηπὸς ἐν τοῖς κατὰ πνεύμονα χωρίοις. εἰκότως
<span class="lb" data-page="17a.57" data-line="8" id="l17a.57.8"></span>τοιγαροῦν αἱ κατὰ τοὺς ὄρχεις φλεγμοναὶ μετ’ ὀδύνης
<span class="lb" data-page="17a.57" data-line="9" id="l17a.57.9"></span>ἐγίνοντο καὶ οὐχ ὥσπερ αἱ παρωτίδες ἀνώδυνοι. τοῦ δ’
<span class="lb" data-page="17a.57" data-line="10" id="l17a.57.10"></span>ἤτοι τὸν ἕτερον ὄρχιν ἢ ἀμφοτέρους δέξασθαι τὴν περιουσίαν
<span class="lb" data-page="17a.57" data-line="11" id="l17a.57.11"></span>τῶν ὑγρῶν αἴτιον ἦν τὸ ποσόν. ἐν αὐτοῖς γὰρ ὀλίγον
<span class="lb" data-page="17a.57" data-line="12" id="l17a.57.12"></span>ἀφίκετο, κατὰ τὸν ἕτερον ὄρχιν ἐστηρίζετο· οἷς δὲ πλέον,
<span class="lb" data-page="17a.57" data-line="13" id="l17a.57.13"></span>κατ’ ἀμφοτέρους.
</p>
<span class="lb rule" data-page="17a.57" data-line="14" id="l17a.57.14"></span>
          </article>

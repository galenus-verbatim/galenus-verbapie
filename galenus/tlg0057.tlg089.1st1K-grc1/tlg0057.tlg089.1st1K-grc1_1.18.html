<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.18">
<span class="pb page1" data-page="17a.60" id="p17a.60"></span>
<span class="milestone ed1page page1" data-n="5.353" data-unit="ed1page" id="ed1page.5.353"></span>
<span class="milestone ed2page page1" data-n="9.22" data-unit="ed2page" id="ed2page.9.22"></span>
<span class="lb head" data-page="17a.60" data-line="7" id="l17a.60.7"></span>
            <blockquote class="quote lemma">
<span class="lb" data-page="17a.60" data-line="8" id="l17a.60.8"></span>Πρωῒ δὲ τοῦ θέρεος ἀρξαμένου καὶ διὰ θέρεος καὶ κατὰ
<span class="lb" data-page="17a.60" data-line="9" id="l17a.60.9"></span>τὸν χειμῶνα, πολλοὶ τῶν ἤδη πολὺν, χρόνον ὑποφθειρομένων
<span class="lb" data-page="17a.60" data-line="10" id="l17a.60.10"></span>φθινωδῶς κατεκλίθησαν, ἐπεὶ καὶ τοῖσιν ἐνδοιαστῶς
<span class="lb" data-page="17a.60" data-line="11" id="l17a.60.11"></span>ἔχουσι πολλοῖσιν ἐβεβαίωσε τότε.
</blockquote>
<span class="lb rule" data-page="17a.60" data-line="12" id="l17a.60.12"></span>
            <p>
<span class="lb" data-page="17a.60" data-line="13" id="l17a.60.13"></span><span class="milestone ed2page" data-n="9.23" data-unit="ed2page" id="ed2page.9.23"></span>Οὓς ἔμπροσθεν εἶπον βήσσειν μὲν, ἀνάγειν δὲ
<span class="lb" data-page="17a.60" data-line="14" id="l17a.60.14"></span>οὐδὲν ἐν τῷ ἦρι, τούτους ἐν τῷ θέρει φησὶ καὶ τῷ μετὰ
<span class="lb" data-page="17a.60" data-line="15" id="l17a.60.15"></span>θέρος χρόνῳ φθινώδεις γίνεσθαι, συμφωνοῦν τι τοῦτο ἀεὶ
<span class="lb" data-page="17a.60" data-line="16" id="l17a.60.16"></span>τοῖς ὁρωμένοις διηγούμενος. ὅσα γὰρ ἀπὸ κεφαλῆς ῥεύματα,
<span class="lb" data-page="17a.60" data-line="17" id="l17a.60.17"></span>βηχώδεις μὲν καὶ βραγχώδεις κατ’ ἀρχὰς ἐργάζεται τοὺς
<span class="lb" data-page="17a.60" data-line="18" id="l17a.60.18"></span>ἀνθρώπους, ἐν δὲ τῷ χρόνῳ προϊόντι μὴ καθίσταται, ταῦτα ﻿
<span class="pb" data-page="17a.61" id="p17a.61"></span>
<span class="lb" data-page="17a.61" data-line="1" id="l17a.61.1"></span>τὴν ἑτέραν διαφορὰν τῶν φθίσεων ἐργάζεται. δύο γὰρ αὐτῶν
<span class="lb" data-page="17a.61" data-line="2" id="l17a.61.2"></span>εἰσὶν αἱ μέγισται διαφοραὶ, μία μὲν ἐκ τῶν ἀπὸ τῆς
<span class="lb" data-page="17a.61" data-line="3" id="l17a.61.3"></span>κεφαλῆς ῥευμάτων συνισταμένη, ἑτέρα δὲ ἡ ἐκ τῶν κατ’
<span class="lb" data-page="17a.61" data-line="4" id="l17a.61.4"></span>αὐτὸν τὸν πνεύμονα παθῶν ὁρμωμένη, τοὐπίπαν μὲν ἐπὶ
<span class="lb" data-page="17a.61" data-line="5" id="l17a.61.5"></span>ταῖς τοῦ αἵματος πτύσεσι, μάλισθ’ ὅταν ἀγγεῖον ῥαγῇ, πολλάκις
<span class="lb" data-page="17a.61" data-line="6" id="l17a.61.6"></span>δὲ καὶ ῥευματισθέντος τοῦ σπλάγχνου, διά τινα ἄλλην αἰτίαν
<span class="lb" data-page="17a.61" data-line="7" id="l17a.61.7"></span>ἐκ μορίων ἑτέρων, οὐκ ἐκ τῶν ἐκ τῆς κεφαλῆς. εἰ μὲν οὖν ἐπὶ τῷ
<span class="lb" data-page="17a.61" data-line="8" id="l17a.61.8"></span>ἦρι νοτίῳ γινομένῳ, τὸ θέρος εἰς βόρειον μετέπεσι κατάστασιν,
<span class="lb" data-page="17a.61" data-line="9" id="l17a.61.9"></span>οὐκ ἂν ἐξηλέγχθησαν οἱ φθινωδῶς ὑποφθειρόμενοι
<span class="lb" data-page="17a.61" data-line="10" id="l17a.61.10"></span>καὶ τελέως ἐγένοντο φθινώδεις. ἐπεὶ δ’ οὐ μόνον οὐ μετέπεσεν
<span class="lb" data-page="17a.61" data-line="11" id="l17a.61.11"></span>ἡ νότιος κατάστασις ἐπὶ τὸ βόρειον, ἀλλὰ καὶ τὸ
<span class="lb" data-page="17a.61" data-line="12" id="l17a.61.12"></span>πλεῖστον τοῦ θέρους ἐπινέφελον ἐγένετο, διὰ τοῦτο τὰ ἀπὸ
<span class="lb" data-page="17a.61" data-line="13" id="l17a.61.13"></span>τῆς κεφαλῆς ῥεύματα παρέμενον, οἵ τ’ ἐν τῷ ῥεύματι χυμοὶ
<span class="lb" data-page="17a.61" data-line="14" id="l17a.61.14"></span>πάντες καὶ μάλιστα κατὰ τὸν πνεύμονα διεσάπησαν,
<span class="lb" data-page="17a.61" data-line="15" id="l17a.61.15"></span>ὥστε μηδὲν ἐλλείπειν εἰς ἀκριβοῦς φθίσεως γένεσιν.
</p>
<span class="lb rule" data-page="17a.61" data-line="16" id="l17a.61.16"></span>
          </article>

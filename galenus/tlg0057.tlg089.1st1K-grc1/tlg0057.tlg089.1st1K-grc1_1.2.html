<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.2">
<span class="pb page1" data-page="17a.37" id="p17a.37"></span>
<span class="milestone ed1page page1" data-n="5.350" data-unit="ed1page" id="ed1page.5.350"></span>
<span class="milestone ed2page page1" data-n="9.13" data-unit="ed2page" id="ed2page.9.13"></span>
<span class="lb head" data-page="17a.37" data-line="7" id="l17a.37.7"></span>
            <blockquote class="quote lemma">
<span class="lb" data-page="17a.37" data-line="8" id="l17a.37.8"></span>Ὕδατα πολλὰ, ξυνεχέα μαλθακῶς, ὡς ἐν νοτίοισι.
</blockquote>
<span class="lb rule" data-page="17a.37" data-line="9" id="l17a.37.9"></span>
            <p>
<span class="lb" data-page="17a.37" data-line="10" id="l17a.37.10"></span>Τρισσῶς ὕδατα γίνεται πολλὰ, ποτὲ μὲν διὰ τὸν ὑετὸν
<span class="lb" data-page="17a.37" data-line="11" id="l17a.37.11"></span>αὐτὸν ἀθρόον ἐκρηγνύμενον, ἐνίοτε δὲ τῷ μήκει τοῦ χρόνου,
<span class="lb" data-page="17a.37" data-line="12" id="l17a.37.12"></span>κἂν ψεκάδες ὦσι μόναι καθ’ ἑκάστην ἡμέραν γινόμεναι,
<span class="lb" data-page="17a.37" data-line="13" id="l17a.37.13"></span>καί ποτ’ ἀμφοῖν ἅμα συνελθόντων. ἔχεις δὲ αὐτῶν
<span class="lb" data-page="17a.37" data-line="14" id="l17a.37.14"></span>πάντων παραδείγματα γεγραμμένα, κατὰ τὰ τῶν ἐπιδημιῶν
<span class="lb" data-page="17a.37" data-line="15" id="l17a.37.15"></span>βιβλία, τοῦ μὲν πρώτου τρόπου τὴν κατάστασιν, ἧς ἄρχεται τόνδε
<span class="lb" data-page="17a.37" data-line="16" id="l17a.37.16"></span>τὸν τρόπον· ἐν Θάσῳ πρὸ ἀρκτούρου ὕδατα πολλά. δηλοῖ
<span class="lb" data-page="17a.37" data-line="17" id="l17a.37.17"></span>γὰρ ταῦτα τὰ <span class="milestone ed2page" data-n="9.14" data-unit="ed2page" id="ed2page.9.14"></span>μεγάλα, πλῆθος ὕδατος ἀθρόου. τοῦ δὲ
<span class="lb" data-page="17a.37" data-line="18" id="l17a.37.18"></span>δευτέρου τρόπου παράδειγμα τὸ νῦν εἰρημένον ἐστίν· ὕδατα
<span class="pb" data-page="17a.38" id="p17a.38"></span>
<span class="lb" data-page="17a.38" data-line="1" id="l17a.38.1"></span>πολλὰ, ξυνεχέα μαλθακῶς. τὸ γὰρ πλῆθος αὐτῶν ἠθροίσθη,
<span class="lb" data-page="17a.38" data-line="2" id="l17a.38.2"></span>διὰ τὸ συνεχὲς ἐν χρόνῳ πλέονι γενέσθαι καὶ μὴ καθάπαξ
<span class="lb" data-page="17a.38" data-line="3" id="l17a.38.3"></span>λάβρως ἐν ἑνὶ καιρῷ. τοῦ δὲ τρίτου τρόπου παράδειγμά
<span class="lb" data-page="17a.38" data-line="4" id="l17a.38.4"></span>ἐστι τὸ κατὰ τὸ δεύτερον τῶν ἐπιδημιῶν ἐν ἀρχῇ
<span class="lb" data-page="17a.38" data-line="5" id="l17a.38.5"></span>γεγραμμένον, ὗεν ἐν καύμασιν ὕδατι λάβρῳ διόλου. τὸ μὲν
<span class="lb" data-page="17a.38" data-line="6" id="l17a.38.6"></span>γὰρ λάβρον πρὸς τὸν προειρημένον τρόπον κοινόν ἐστι, τὸ
<span class="lb" data-page="17a.38" data-line="7" id="l17a.38.7"></span>δὲ διόλου πρὸς τὸν δεύτερον. περὶ μὲν οὖν ἐκείνων τῶν
<span class="lb" data-page="17a.38" data-line="8" id="l17a.38.8"></span>καταστάσεων αὖθις ἐροῦμεν κατὰ τὸν οἰκεῖον ἑκάτερον, ἣν
<span class="lb" data-page="17a.38" data-line="9" id="l17a.38.9"></span>προκείμενον ἦν ἐν τῷ λόγῳ μεταξὺ τῆς φθινοπωρινῆς ἰσημερίας
<span class="lb" data-page="17a.38" data-line="10" id="l17a.38.10"></span>καὶ τῆς ἀρχῆς τοῦ χειμῶνος γενομένης ὕδατος καθ’
<span class="lb" data-page="17a.38" data-line="11" id="l17a.38.11"></span>ὅλην αὐτὴν ἔσχε μαλθακῶς, ὡς αὐτὸς ἔφην, ὅπερ ἀντίκειται
<span class="lb" data-page="17a.38" data-line="12" id="l17a.38.12"></span>τῷ ἀθρόως καὶ λάβρως καὶ σφοδρῶς.
</p>
<span class="lb rule" data-page="17a.38" data-line="13" id="l17a.38.13"></span>
          </article>

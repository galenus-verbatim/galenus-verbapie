<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.20">
<span class="pb page1" data-page="17a.64" id="p17a.64"></span>
<span class="milestone ed1page page1" data-n="5.354" data-unit="ed1page" id="ed1page.5.354"></span>
<span class="milestone ed2page page1" data-n="9.24" data-unit="ed2page" id="ed2page.9.24"></span>
<span class="lb head" data-page="17a.64" data-line="1" id="l17a.64.1"></span>
            <blockquote class="quote lemma">
<span class="lb" data-page="17a.64" data-line="2" id="l17a.64.2"></span>Ἀπέθανον δὲ πολλοὶ καὶ πλεῖστοι τουτέων καὶ τῶν κατακλιθέντων,
<span class="lb" data-page="17a.64" data-line="3" id="l17a.64.3"></span>οὐκ οἶδα δ’ εἴ τις καὶ μέτριον τοῦτο χρόνον
<span class="lb" data-page="17a.64" data-line="4" id="l17a.64.4"></span>διεγένετο.
</blockquote>
<span class="lb rule" data-page="17a.64" data-line="5" id="l17a.64.5"></span>
            <p>
<span class="lb" data-page="17a.64" data-line="6" id="l17a.64.6"></span>Τῶν φθινωδῶν δηλονότι. τοῦτο γὰρ ἀκοῦσαι χρὴ,
<span class="lb" data-page="17a.64" data-line="7" id="l17a.64.7"></span>κατὰ τὸν εἰρημένον τρόπον τῆς ῥήσεως ὅλης γεγραμμένης·
<span class="lb" data-page="17a.64" data-line="8" id="l17a.64.8"></span>καὶ γὰρ αὖ καὶ μετὰ τοῦτο πάλιν ἐφεξῆς εἰρημένα πάντα
<span class="lb" data-page="17a.64" data-line="9" id="l17a.64.9"></span>φθινωδῶν ἐστι κοινά. μαθήσῃ δὲ προσέχων τὸν νοῦν ταῖς
<span class="lb" data-page="17a.64" data-line="10" id="l17a.64.10"></span>ῥήσεσιν, ὧν πρῶτον ἄρξομαι τῆς ἐφεξῆς γεγραμμένης.
</p>
<span class="lb rule" data-page="17a.64" data-line="11" id="l17a.64.11"></span>
          </article>

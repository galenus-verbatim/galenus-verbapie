<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.21">
<span class="pb page1" data-page="17a.64" id="p17a.64"></span>
<span class="milestone ed1page page1" data-n="5.354" data-unit="ed1page" id="ed1page.5.354"></span>
<span class="milestone ed2page page1" data-n="9.24" data-unit="ed2page" id="ed2page.9.24"></span>
<span class="lb head" data-page="17a.64" data-line="12" id="l17a.64.12"></span>
            <blockquote class="quote lemma">
<span class="lb" data-page="17a.64" data-line="13" id="l17a.64.13"></span>Ἀπέθανον δ’ ὀξυτέρως ἢ ὡς εἴθισται διάγειν τὰ τοιαῦτα.
</blockquote>
<span class="lb rule" data-page="17a.64" data-line="14" id="l17a.64.14"></span>
            <p>
<span class="lb" data-page="17a.64" data-line="15" id="l17a.64.15"></span>Τοὺς φθινώδεις φησὶ παρὰ τὸ εἰωθὸς ἀποθανεῖν ὀξύτερον.
<span class="lb" data-page="17a.64" data-line="16" id="l17a.64.16"></span>εἶθ’ αὐτὸς ἐφεξῆς ἐρεῖ τὴν αἰτίαν, ἔνθα φησὶ, ἦν
<span class="lb" data-page="17a.64" data-line="17" id="l17a.64.17"></span>δὲ τοῖς πλείστοισιν αὐτῶν παθήματα τοιάδε. φρικώδεες
<span class="pb" data-page="17a.65" id="p17a.65"></span>
<span class="lb" data-page="17a.65" data-line="1" id="l17a.65.1"></span>πυρετοὶ, ξυνεχέες, ὀξέες. οὐ γὰρ εἰθισμένον τοῦτο συνυπάρχειν
<span class="lb" data-page="17a.65" data-line="2" id="l17a.65.2"></span>ταῖς φθίσεσι, ὃ φαίνεται τότε γεγενημένον. αἰτία
<span class="lb" data-page="17a.65" data-line="3" id="l17a.65.3"></span>δὲ τοῦ συνελθεῖν εἰς ταὐτὸ ἄμφω, τήν τε φθίσιν καὶ τὸν
<span class="lb" data-page="17a.65" data-line="4" id="l17a.65.4"></span>τοιοῦτον πυρετὸν, ἡ τῆς γενομένης καταστάσεως πρὸς τὰ
<span class="lb" data-page="17a.65" data-line="5" id="l17a.65.5"></span>σώματα πάσχοντα σχέσις. ἐλέχθη γάρ μοι καὶ μικρὸν ἔμπροσθεν
<span class="lb" data-page="17a.65" data-line="6" id="l17a.65.6"></span>ἐκείνους ἁλῶναι μάλιστα τοῖς ἀπὸ τῆς κεφαλῆς κατάῤῥοις,
<span class="lb" data-page="17a.65" data-line="7" id="l17a.65.7"></span>ὅσοι θερμότεροι τὴν κρᾶσιν ἦσαν, οὗτοι γὰρ καὶ
<span class="lb" data-page="17a.65" data-line="8" id="l17a.65.8"></span>μάλιστα ἐπληρώθησαν τὴν κεφαλὴν ἐν τῇ τοῦ νότου καταστάσει.
<span class="lb" data-page="17a.65" data-line="9" id="l17a.65.9"></span>τοῖς αὐτοῖς δὲ τούτοις ἐπὶ πλέον ἐκταθείσης τῆς
<span class="lb" data-page="17a.65" data-line="10" id="l17a.65.10"></span>νεφελώδους διαθέσεως συνέβη σαπῆναι τοὺς ἐν τῷ σώματι
<span class="lb" data-page="17a.65" data-line="11" id="l17a.65.11"></span>χυμοὺς, κᾀντεῦθεν συνέβη κακοήθεια τῶν πυρετῶν. οἷς δ’
<span class="lb" data-page="17a.65" data-line="12" id="l17a.65.12"></span>ἧττον ἦν ἡ κρᾶσις θερμὴ, τούτοις οὐχ ἡ τῶν χυμῶν
<span class="lb" data-page="17a.65" data-line="13" id="l17a.65.13"></span>σῆψις οὔθ’ ἡ τῆς κεφαλῆς πλήρωσις ἐγένετο, πλὴν ὀλίγοις
<span class="lb" data-page="17a.65" data-line="14" id="l17a.65.14"></span>τισὶν αὐτῶν ἐπὶ προήκοντι τῷ χρόνῳ. ὃ γὰρ ἐν
<span class="lb" data-page="17a.65" data-line="15" id="l17a.65.15"></span>ὀλίγῳ χρόνῳ πάσχουσιν αἱ παθεῖν ἐπιτήδειοι φύσεις,
<span class="lb" data-page="17a.65" data-line="16" id="l17a.65.16"></span>τοῦτο ἐν πλείονι ταῖς ἄλλαις συμβαίνει. καὶ οὐδὲν ἦν
<span class="lb" data-page="17a.65" data-line="17" id="l17a.65.17"></span>θαυμαστὸν ἐπὶ νοτίῳ τῇ πρόσθεν καταστάσει τὸ θέρος
<span class="lb" data-page="17a.65" data-line="18" id="l17a.65.18"></span>οὐ νότιον μόνον, ἀλλὰ καὶ νεφελῶδες γενόμενον ἐργάσασθαί ﻿
<span class="pb" data-page="17a.66" id="p17a.66"></span>
<span class="lb" data-page="17a.66" data-line="1" id="l17a.66.1"></span>τινα σῆψιν χυμῶν, οὐ μόνον ἐν τοῖς θερμοτέροις, ἀλλὰ
<span class="lb" data-page="17a.66" data-line="2" id="l17a.66.2"></span>καὶ ἐν ψυχροτέροις σώμασιν.
</p>
<span class="lb rule" data-page="17a.66" data-line="3" id="l17a.66.3"></span>
          </article>

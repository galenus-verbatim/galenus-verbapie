<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.24">
<span class="pb page1" data-page="17a.67" id="p17a.67"></span>
<span class="milestone ed1page page1" data-n="5.354" data-unit="ed1page" id="ed1page.5.354"></span>
<span class="milestone ed2page page1" data-n="9.25" data-unit="ed2page" id="ed2page.9.25"></span>
<span class="lb head" data-page="17a.67" data-line="6" id="l17a.67.6"></span>
            <blockquote class="quote lemma">
<span class="lb" data-page="17a.67" data-line="7" id="l17a.67.7"></span>Ἦν δὲ τοῖς πλείστοισιν αὐτέων τὰ παθήματα τοιάδε, φρικώδεες
<span class="lb" data-page="17a.67" data-line="8" id="l17a.67.8"></span>πυρετοὶ, συνεχέες ὀξέες, τὸ μὲν ὅλον οὐ διαλείποντες,
<span class="lb" data-page="17a.67" data-line="9" id="l17a.67.9"></span>ὁ δὲ τρόπος ἡμιτριταῖος, τὴν μίην κουφοτέρην, τῇ δ’
<span class="lb" data-page="17a.67" data-line="10" id="l17a.67.10"></span>ἑτέρῃ ἐπιπαροξυνόμενοι καὶ τὸ ὅλον ἐπὶ τὸ ὀξύτερον
<span class="lb" data-page="17a.67" data-line="11" id="l17a.67.11"></span>ἐπιδιδόντες.
</blockquote>
<span class="lb rule" data-page="17a.67" data-line="12" id="l17a.67.12"></span>
            <p>
<span class="lb" data-page="17a.67" data-line="13" id="l17a.67.13"></span>Τοῖς πλείστοις τῶν φθινωδῶν ὑπὲρ ὧν ἐποιεῖτο λόγον
<span class="lb" data-page="17a.67" data-line="14" id="l17a.67.14"></span>παθήματα γενέσθαι φησὶν ἃ κατέλεξεν αὐτὸς ἐφεξῆς, καλοῦσι
<span class="lb" data-page="17a.67" data-line="15" id="l17a.67.15"></span>δὴ παθήματα πάντες οἱ Ἕλληνες, ὅσα παρὰ φύσιν ἐν
<span class="lb" data-page="17a.67" data-line="16" id="l17a.67.16"></span>τοῖς σώμασιν γίνεται· μέμνηται δὲ πρῶτον μὲν αὐτῶν τοῦ
<span class="lb" data-page="17a.67" data-line="17" id="l17a.67.17"></span>φρικώδεες [φησὶν ἦσαν οἱ πυρετοὶ], σημαίνει δὲ τοῦτ’ αὐτὸ
<span class="pb" data-page="17a.68" id="p17a.68"></span>
<span class="lb" data-page="17a.68" data-line="1" id="l17a.68.1"></span>τὸ μέχρι πλείστου τῆς ἀναβάσεώς τε καὶ ἐπιδόσεως καλουμένης
<span class="lb" data-page="17a.68" data-line="2" id="l17a.68.2"></span>τοῦ παροξυσμοῦ, τὰς φρίκας γενέσθαι τοῖς νοσοῦσιν.
<span class="lb" data-page="17a.68" data-line="3" id="l17a.68.3"></span>οὐ γὰρ δὴ τούς γε κατὰ τὴν ἀρχὴν τῆς ἐπισημασίας
<span class="lb" data-page="17a.68" data-line="4" id="l17a.68.4"></span>φρικώδεις γενομένους οὕτως ὠνόμασεν, ἀλλ’ ἐφ’ ὧν ἐπὶ πλεῖστον
<span class="lb" data-page="17a.68" data-line="5" id="l17a.68.5"></span>ὅλου τοῦ παροξυσμοῦ τὸ τῆς φρίκης ἐκτέταται σύμπτωμα.
<span class="lb" data-page="17a.68" data-line="6" id="l17a.68.6"></span>καὶ γίνεται διττῶς,· ἐνίοτε μὲν ἀναδιπλώσεις
<span class="lb" data-page="17a.68" data-line="7" id="l17a.68.7"></span>ποιούσης τῆς ἐπιτάσεως, ἐνίοτε δ’ αὐτὸ τοῦτο μόνον, ἀνώμαλον
<span class="lb" data-page="17a.68" data-line="8" id="l17a.68.8"></span>ἀνάβασιν. ἡ διαφορὰ δέ ἐστιν <span class="milestone ed2page" data-n="9.26" data-unit="ed2page" id="ed2page.9.26"></span>ἐν τῷ ποσῷ
<span class="lb" data-page="17a.68" data-line="9" id="l17a.68.9"></span>τοῦ χρόνου. βραχέσι μὲν γὰρ πάνυ διαλείμμασι διοριζομένων
<span class="lb" data-page="17a.68" data-line="10" id="l17a.68.10"></span>ἀπ’ ἀλλήλων τῶν φρικωδῶν κινήσεων, ἀνώμαλός τε καὶ
<span class="lb" data-page="17a.68" data-line="11" id="l17a.68.11"></span>φρικώδης κίνησις λέγεται. μειζόνων δὲ τῶν διαλειμμάτων
<span class="lb" data-page="17a.68" data-line="12" id="l17a.68.12"></span>ὄντων ἀναδίπλωσις γίνεταί τε καὶ ὀνομάζεται τὸ τοιοῦτον
<span class="lb" data-page="17a.68" data-line="13" id="l17a.68.13"></span>σύμπτωμα. καὶ γίνεται μάλιστα αὕτη κατὰ τοὺς ἡμιτριταίους
<span class="lb" data-page="17a.68" data-line="14" id="l17a.68.14"></span>ὀνομαζομένους πυρετοὺς, διὸ καὶ τρεῖς ὡς τὸ πολὺ καὶ
<span class="lb" data-page="17a.68" data-line="15" id="l17a.68.15"></span>τέτταρες εἰσίν. δέδεικται δὲ τοῦτο ἡμῖν ἐν τοῖς περὶ πυρετῶν
<span class="lb" data-page="17a.68" data-line="16" id="l17a.68.16"></span>λογισμοῖς, ὁ ἡμιτριταῖος ἐπ’ ἀνωμάλῳ συνιστάμενος
<span class="lb" data-page="17a.68" data-line="17" id="l17a.68.17"></span>χυμῷ τὸ μέν τι πικρόχολον δριμὺ, τὸ δέ τι φλεγματῶδες
<span class="pb" data-page="17a.69" id="p17a.69"></span>
<span class="lb" data-page="17a.69" data-line="1" id="l17a.69.1"></span>σηπόμενον ἔχοντι. τοιούτους οὖν τότε συνεδρεῦσαί φησι
<span class="lb" data-page="17a.69" data-line="2" id="l17a.69.2"></span>τοὺς φρικώδεις πυρετοὺς διὰ τὴν γενομένην κατάστασιν,
<span class="lb" data-page="17a.69" data-line="3" id="l17a.69.3"></span>ὡς προείρηταί μοι. συνεχέας δ’ αὐτοὺς ὠνόμασεν, ἐνδεικνύμενος
<span class="lb" data-page="17a.69" data-line="4" id="l17a.69.4"></span>τὸ μὴ λήγειν εἰς ἀπυρεξίαν, ὃ δὴ καὶ αὐτὸς ἐξηγούμενος
<span class="lb" data-page="17a.69" data-line="5" id="l17a.69.5"></span>ἐρεῖ, τὸ μὲν ὅλον οὐ διαλείποντες. διαλείποντας γὰρ
<span class="lb" data-page="17a.69" data-line="6" id="l17a.69.6"></span>ἐκείνους ὀνομάζουσιν ἰδίως πυρετοὺς, ὅσοι μετὰ τὴν ἀκμὴν
<span class="lb" data-page="17a.69" data-line="7" id="l17a.69.7"></span>ἀπυρεξίαν τινὰ φέρουσιν, ὅσοι δ’ αἰσθητὴν μὲν ποιοῦνται
<span class="lb" data-page="17a.69" data-line="8" id="l17a.69.8"></span>παρακμὴν, ἀπυρεξίαν δὲ οὐδεμίαν ἔχουσιν, ὀξεῖς καὶ συνεχεῖς
<span class="lb" data-page="17a.69" data-line="9" id="l17a.69.9"></span>καλεῖ, τὴν μὲν ὅλην περίοδον ἔχοντας ὀκτὼ καὶ τεσσαράκοντα
<span class="lb" data-page="17a.69" data-line="10" id="l17a.69.10"></span>ὡρῶν τοὐπίπαν, ὅσων ὥσπερ καὶ <span class="milestone ed1page" data-n="5.355" data-unit="ed1page" id="ed1page.5.355"></span>ὁ ἡμιτριταῖος,
<span class="lb" data-page="17a.69" data-line="11" id="l17a.69.11"></span>ἀλλ’ οὔτ’ εἰς ἀπυρεξίαν λήγοντας ἔν τε τῇ ἑτέρᾳ
<span class="lb" data-page="17a.69" data-line="12" id="l17a.69.12"></span>τῶν ἡμερῶν τῇ κουφοτέρᾳ φέροντας πάλιν ἕτερον παροξυσμὸν,
<span class="lb" data-page="17a.69" data-line="13" id="l17a.69.13"></span>μικρότερον μὲν θατέρου τοῦ τῆς ἄλλης περιόδου,
<span class="lb" data-page="17a.69" data-line="14" id="l17a.69.14"></span>οὐδὲ τὰς ἀναδιπλώσεις ἔχοντα, δυσεκθέρμαντον δὲ καὶ μόλις
<span class="lb" data-page="17a.69" data-line="15" id="l17a.69.15"></span>ἐπὶ τὴν ἀκμὴν ἀνιόντα. ἴδιον δ’ αὐτοῦ καὶ τὸ τὰς
<span class="lb" data-page="17a.69" data-line="16" id="l17a.69.16"></span>ἐφεξῆς τῇ πρώτῃ περιόδους οὔτε ἀλλήλαις τῇ πρώτῃ ἴσας
<span class="lb" data-page="17a.69" data-line="17" id="l17a.69.17"></span>γίνεσθαι κατὰ τὴν ὀξύτητα, παραυξάνεσθαι δὲ ἀεὶ καὶ σφοδρύνεσθαι
<span class="lb" data-page="17a.69" data-line="18" id="l17a.69.18"></span>μέχρι τῆς τοῦ νοσήματος ἀκμῆς.
</p>
<span class="lb rule" data-page="17a.69" data-line="19" id="l17a.69.19"></span>
          </article>

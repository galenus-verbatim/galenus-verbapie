<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.26">
<span class="pb page1" data-page="17a.70" id="p17a.70"></span>
<span class="milestone ed1page page1" data-n="5.355" data-unit="ed1page" id="ed1page.5.355"></span>
<span class="milestone ed2page page1" data-n="9.26" data-unit="ed2page" id="ed2page.9.26"></span>
<span class="lb head" data-page="17a.70" data-line="8" id="l17a.70.8"></span>
            <blockquote class="quote lemma">
<span class="lb" data-page="17a.70" data-line="9" id="l17a.70.9"></span>Κοιλίαι ταραχώδεες, χολώδεσιν, ὀλίγοισιν, ἀκρήτοισι, λεπτοῖσι,
<span class="lb" data-page="17a.70" data-line="10" id="l17a.70.10"></span>δακνώδεσι, πυκνὰ ἀνίσταντο.
</blockquote>
<span class="lb rule" data-page="17a.70" data-line="11" id="l17a.70.11"></span>
            <p>
<span class="lb" data-page="17a.70" data-line="12" id="l17a.70.12"></span>Ἀκρήτους ἐκκρίσεις εἴωθεν ὀνομάζειν τὰς ἀκριβῶς χολώδεις,
<span class="lb" data-page="17a.70" data-line="13" id="l17a.70.13"></span>ὅταν δὲ μεθ’ ὑγρότητος ὑδατώδους μιχθῇ καὶ ἐκκενοῦται,
<span class="lb" data-page="17a.70" data-line="14" id="l17a.70.14"></span>τὸν τοιοῦτον χυμὸν οὐκέτι ἄκρητον ὀνομάζει.
<span class="lb" data-page="17a.70" data-line="15" id="l17a.70.15"></span>ἐμάθομεν δὲ καὶ αὐτὸ τοῦτο περὶ τῶν ἀκράτων ἐκκρίσεων,
<span class="lb" data-page="17a.70" data-line="16" id="l17a.70.16"></span>ὧν εἶπε κακοήθειαν ἐν τῷ προγνωστικῷ καὶ περὶ τῶν λεπτῶν
<span class="lb" data-page="17a.70" data-line="17" id="l17a.70.17"></span>τὴν σύστασιν χυμῶν, ὅτι πάντες ἄπεπτοι καὶ δεόμενοι ﻿
<span class="pb" data-page="17a.71" id="p17a.71"></span>
<span class="lb" data-page="17a.71" data-line="1" id="l17a.71.1"></span><span class="milestone ed2page" data-n="9.27" data-unit="ed2page" id="ed2page.9.27"></span>ῥωμαλέας φύσεως εἰς τὸ πεφθῆναι. δακνώδεις δ’ εἰκότως
<span class="lb" data-page="17a.71" data-line="2" id="l17a.71.2"></span>ἦσαν, εἴπερ γε καὶ χολώδεις καὶ ἄκρατοι. τοῦτο δ’ αὖ
<span class="lb" data-page="17a.71" data-line="3" id="l17a.71.3"></span>πάλιν εἵπετο τῷ δακνῶδες εἶναι, τὸ συνεχῶς ἐξανίστασθαι,
<span class="lb" data-page="17a.71" data-line="4" id="l17a.71.4"></span>ὥστε καὶ κατὰ τοῦτο τὸ σύμπτωμα κάμνειν τῶν νοσούντων
<span class="lb" data-page="17a.71" data-line="5" id="l17a.71.5"></span>τὴν δύναμιν.
</p>
<span class="lb rule" data-page="17a.71" data-line="6" id="l17a.71.6"></span>
          </article>

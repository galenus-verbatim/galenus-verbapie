<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.27">
<span class="pb page1" data-page="17a.71" id="p17a.71"></span>
<span class="milestone ed1page page1" data-n="5.355" data-unit="ed1page" id="ed1page.5.355"></span>
<span class="milestone ed2page page1" data-n="9.27" data-unit="ed2page" id="ed2page.9.27"></span>
<span class="lb head" data-page="17a.71" data-line="7" id="l17a.71.7"></span>
            <blockquote class="quote lemma">
<span class="lb" data-page="17a.71" data-line="8" id="l17a.71.8"></span>Οὖρα δ’ ἦν λεπτὰ καὶ ἄπεπτα καὶ ἄχροα καὶ ὀλίγα ἢ
<span class="lb" data-page="17a.71" data-line="9" id="l17a.71.9"></span>πάχος ἔχοντα καὶ σμικρὴν ὑπόστασιν, οὐ καλῶς καθιστάμενα,
<span class="lb" data-page="17a.71" data-line="10" id="l17a.71.10"></span>ἀλλ’ ὠμῇ τινὶ καὶ ἀκαίρῳ ὑποστάσει.
</blockquote>
<span class="lb rule" data-page="17a.71" data-line="11" id="l17a.71.11"></span>
            <p>
<span class="lb" data-page="17a.71" data-line="12" id="l17a.71.12"></span>Καὶ περὶ τῶν οὔρων ἐμάθομεν ὅτι τὰ λεπτὰ καὶ ἄχροα
<span class="lb" data-page="17a.71" data-line="13" id="l17a.71.13"></span>καὶ ὀλίγα, ἢ πάχος ἔχοντα καὶ ὀλίγα, μοχθηρὰ, καθάπερ
<span class="lb" data-page="17a.71" data-line="14" id="l17a.71.14"></span>καὶ τὰ παχέα μὲν, ὑπόστασιν δ’ οὐδ’ ὅλως ἢ πάνυ σμικρὰν
<span class="lb" data-page="17a.71" data-line="15" id="l17a.71.15"></span>ἔχοντα. καὶ τοῦτο αὐτοῖς συμβαίνει, διὰ τὸ μὴ καλῶς
<span class="lb" data-page="17a.71" data-line="16" id="l17a.71.16"></span>καθίστασθαι. τοῦτο δ’ αὐτοῖς πάλιν ἐκείνοις γίνεται τοῖς
<span class="lb" data-page="17a.71" data-line="17" id="l17a.71.17"></span>πυρετοῖς, ἐν οἷς θερμασία πολλὴ καὶ φλογώδης τῶν ὠμῶν
<span class="pb" data-page="17a.72" id="p17a.72"></span>
<span class="lb" data-page="17a.72" data-line="1" id="l17a.72.1"></span>χυμῶν καὶ παχέων, ἐργάζεταί τινα ζέσιν. εἰκότως οὖν ἐπ’
<span class="lb" data-page="17a.72" data-line="2" id="l17a.72.2"></span>αὐτῶν, ἢ οὐδ’ ὅλως γίνεται, ἢ καὶ αὐτὴ, καθάπερ αὐτὸς
<span class="lb" data-page="17a.72" data-line="3" id="l17a.72.3"></span>εἶπεν, ὠμὴ καὶ ἄπεπτος. λέλεκται δ’ αὐτῷ περὶ τῶν μοχθηρῶν
<span class="lb" data-page="17a.72" data-line="4" id="l17a.72.4"></span>ὑποστάσεων ἐν τῷ προγνωστικῷ.
</p>
<span class="lb rule" data-page="17a.72" data-line="5" id="l17a.72.5"></span>
          </article>

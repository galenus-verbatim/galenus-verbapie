<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.35">
<span class="pb page1" data-page="17a.77" id="p17a.77"></span>
<span class="milestone ed1page page1" data-n="5.356" data-unit="ed1page" id="ed1page.5.356"></span>
<span class="milestone ed2page page1" data-n="9.29" data-unit="ed2page" id="ed2page.9.29"></span>
<span class="lb head" data-page="17a.77" data-line="1" id="l17a.77.1"></span>
            <blockquote class="quote lemma">
<span class="lb" data-page="17a.77" data-line="2" id="l17a.77.2"></span>Βηχώδεες οὐ λίην, οὐδὲ τὰ βησσόμενα δυσκόλως, οὐδὲ ἀπόσιτοι,
<span class="lb" data-page="17a.77" data-line="3" id="l17a.77.3"></span>ἀλλὰ καὶ διδόναι πάνυ ἐνεδέχετο.
</blockquote>
<span class="lb rule" data-page="17a.77" data-line="4" id="l17a.77.4"></span>
            <p>
<span class="lb" data-page="17a.77" data-line="5" id="l17a.77.5"></span>Οἱ πλεῖστοι τῶν ἐξηγησαμένων τὸ βιβλίον ἐπὶ τοὺς φθινώδεις
<span class="lb" data-page="17a.77" data-line="6" id="l17a.77.6"></span>αὐτὸν ἐν τῇδε τῇ ῥήσει μεταβεβηκέναι φασίν. ἐγὼ δὲ ἡγοῦμαι
<span class="lb" data-page="17a.77" data-line="7" id="l17a.77.7"></span>ἔτι περὶ τῶν ἄλλων πυρετῶν ὧν διηγεῖται κατὰ ταὐτὸ λέγεσθαι.
<span class="lb" data-page="17a.77" data-line="8" id="l17a.77.8"></span>πῶς γὰρ ἂν εἰρηκὼς ἔμπροσθεν ἐπὶ τῶν φθινωδῶν, ὡς
<span class="lb" data-page="17a.77" data-line="9" id="l17a.77.9"></span>ἀπόσιτοι πάντων γευμάτων διὰ τέλεος ἦσαν, ἐνταυθοῖ νῦν ἔλεγεν,
<span class="lb" data-page="17a.77" data-line="10" id="l17a.77.10"></span>οὐδ’ ἀπόσιτοι, ἀλλὰ καὶ διδόναι πάνυ ἐνεδέχετο. τί δή
<span class="lb" data-page="17a.77" data-line="11" id="l17a.77.11"></span>ποτ’ οὖν ἔγραψεν ἐν τῷδε τῷ λόγῳ, βηχώδεες οὐ λίην. τοῦτο γάρ
<span class="lb" data-page="17a.77" data-line="12" id="l17a.77.12"></span>ἐστι τὸ τὴν φαντασίαν παρασχὸν τοῦ λέγεσθαι ταῦτα περὶ
<span class="lb" data-page="17a.77" data-line="13" id="l17a.77.13"></span>τῶν φθινωδῶν αὐτῶν. ἐγὼ δὲ νομίζω περὶ τῶν ἄλλων ἔτι
<span class="lb" data-page="17a.77" data-line="14" id="l17a.77.14"></span>πυρετῶν τοῦ λόγου γιγνομένου προσγεγράφθαι. γίνονται
<span class="lb" data-page="17a.77" data-line="15" id="l17a.77.15"></span>γὰρ βηχώδεις συνεισβαλλούσης τῆς βηχὸς αὐτοῖς λόγῳ
<span class="lb" data-page="17a.77" data-line="16" id="l17a.77.16"></span>συμπτώματος, οὐ μὴν φθινώδεις γε πάντως εἰσὶν οὗτοι.
<span class="lb" data-page="17a.77" data-line="17" id="l17a.77.17"></span>θαυμαστὸν οὖν οὐδὲν ἅμα πυρέσσειν ἄρξασθαί τινας τῶν
<span class="lb" data-page="17a.77" data-line="18" id="l17a.77.18"></span>Θασίων ἐπὶ τῇ προγεγραμμένῃ καταστάσει καὶ πληρωθείσης
<span class="pb" data-page="17a.78" id="p17a.78"></span>
<span class="lb" data-page="17a.78" data-line="1" id="l17a.78.1"></span>αὐτῆς τότε τῆς κεφαλῆς, συνελθόντος τοῦ πυρετοῦ τῇ
<span class="lb" data-page="17a.78" data-line="2" id="l17a.78.2"></span>καταστάσει βηχώδεις γενέσθαι. ἄλλ’ οὔτε λίαν αὐτοῖς
<span class="lb" data-page="17a.78" data-line="3" id="l17a.78.3"></span><span class="milestone ed2page" data-n="9.30" data-unit="ed2page" id="ed2page.9.30"></span>ἐνώχλει τὸ σύμπτωμα, οὔτε τὰ βησσόμενα δυσχέρειαν εἶχεν,
<span class="lb" data-page="17a.78" data-line="4" id="l17a.78.4"></span>οὐ γὰρ ἦσαν οὗτοι φθινώδεις.
</p>
<span class="lb rule" data-page="17a.78" data-line="5" id="l17a.78.5"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:1.9">
<span class="pb page1" data-page="17a.42" id="p17a.42"></span>
<span class="milestone ed1page page1" data-n="5.350" data-unit="ed1page" id="ed1page.5.350"></span>
<span class="milestone ed2page page1" data-n="9.15" data-unit="ed2page" id="ed2page.9.15"></span>
<span class="lb head" data-page="17a.42" data-line="8" id="l17a.42.8"></span>
            <blockquote class="quote lemma">
<span class="lb" data-page="17a.42" data-line="9" id="l17a.42.9"></span><span class="milestone ed2page" data-n="9.16" data-unit="ed2page" id="ed2page.9.16"></span>Γενομένης δὲ τῆς ἀγωγῆς ὅλης ἐπὶ τὰ νότια καὶ μετὰ
<span class="lb" data-page="17a.42" data-line="10" id="l17a.42.10"></span>αὐχμῶν.
</blockquote>
<span class="lb rule" data-page="17a.42" data-line="11" id="l17a.42.11"></span>
            <p>
<span class="lb" data-page="17a.42" data-line="12" id="l17a.42.12"></span>Οὐχ ὡς οὐδέποτε γενομένης ἐκδοχῆς ὑδάτων ἐν ὅλῳ
<span class="lb" data-page="17a.42" data-line="13" id="l17a.42.13"></span>τῷ ἔτει τὸ μετ’ αὐχμῶν εἶπεν, ἀλλ’ ὡς ὀλιγίστων παντάπασιν.
<span class="lb" data-page="17a.42" data-line="14" id="l17a.42.14"></span>πλὴν γὰρ τοῦ πρώτου χρόνου τοῦ μετὰ τὴν φθινοπωρινὴν
<span class="lb" data-page="17a.42" data-line="15" id="l17a.42.15"></span>ἰσημερίαν ἄχρι πλειάδος, πᾶς ὁ λοιπὸς ἐπικρατοῦσαν
<span class="lb" data-page="17a.42" data-line="16" id="l17a.42.16"></span>ἔσχηκεν ἱκανῶς τὴν ἀνυδρίαν. ἀγωγὴν δὲ δηλονότι τὴν κατάστασιν
<span class="lb" data-page="17a.42" data-line="17" id="l17a.42.17"></span>ὠνόμασε τοῦ περιέχοντος. εἴπερ οὖν <span class="milestone ed1page" data-n="5.351" data-unit="ed1page" id="ed1page.5.351"></span>ἀληθές
<span class="lb" data-page="17a.42" data-line="18" id="l17a.42.18"></span>ἐστιν ὡσαύτως τῷ περιέχοντι συνεξαλλοιοῦσθαι τὰ τῶν
<span class="pb" data-page="17a.43" id="p17a.43"></span>
<span class="lb" data-page="17a.43" data-line="1" id="l17a.43.1"></span>ζώων σώματα, κατὰ μὲν τοὺς ὄμβρους ὑγρότερα γενήσονται,
<span class="lb" data-page="17a.43" data-line="2" id="l17a.43.2"></span>κατὰ δὲ τοὺς αὐχμοὺς ξηρότερα. καὶ κατὰ μὲν τὰς
<span class="lb" data-page="17a.43" data-line="3" id="l17a.43.3"></span>θερμότητας ἐπικρατούσας ἡ κεφαλὴ ῥωστικὴ, κατὰ δὲ τὰς
<span class="lb" data-page="17a.43" data-line="4" id="l17a.43.4"></span>ψυχρότητας, αὐτὴ μὲν ἔσται κουφοτάτη, τὰ δὲ κατὰ θώρακα
<span class="lb" data-page="17a.43" data-line="5" id="l17a.43.5"></span>καὶ πνεύμονα μόρια πονέσει. τῇ τοίνυν εἰρημένῃ καταστάσει,
<span class="lb" data-page="17a.43" data-line="6" id="l17a.43.6"></span>περὶ ἦς πρόκειται σκοπεῖσθαι, μεταξὺ τὴν φύσιν
<span class="lb" data-page="17a.43" data-line="7" id="l17a.43.7"></span>ἐχούσῃ τῆς τε αἰθρίου καὶ καθαρᾶς ἀκριβῶς καὶ τῆς μετ’
<span class="lb" data-page="17a.43" data-line="8" id="l17a.43.8"></span>ὄμβρων, ὁμοιούμενα τὰ σώματα μέσην ἕξει κατάστασιν
<span class="lb" data-page="17a.43" data-line="9" id="l17a.43.9"></span>κράσεως, ἣν ἐπίτρεψόν μοι καλέσαι νεφελώδη. τοιούτου
<span class="lb" data-page="17a.43" data-line="10" id="l17a.43.10"></span>γὰρ ὄντος τοῦ περιέχοντος, ὑποκειμένης δὲ καὶ τοῦ συναλλοιοῦσθαί
<span class="lb" data-page="17a.43" data-line="11" id="l17a.43.11"></span>τε καὶ συνεξομοιοῦσθαι τούτῳ τὰ σώματα, σαφηνείας
<span class="lb" data-page="17a.43" data-line="12" id="l17a.43.12"></span>ἕνεκεν οὐδὲν ἂν εἴη χεῖρον ὠνομάσθαι τὴν ἐν αὐτοῖς
<span class="lb" data-page="17a.43" data-line="13" id="l17a.43.13"></span>γενομένην κατάστασιν οἶον νεφελώδη τινά. καθάπερ οὖν
<span class="lb" data-page="17a.43" data-line="14" id="l17a.43.14"></span>ὅταν ὁ χειμὼν φυλάττῃ τὴν οἰκείαν κρᾶσιν, ἀναγκαῖόν ἐστιν
<span class="lb" data-page="17a.43" data-line="15" id="l17a.43.15"></span>ὑγρὸν καὶ ψυχρὸν χυμὸν γεγενῆσθαι τὸ φλέγμα, τοῦ θέρους
<span class="lb" data-page="17a.43" data-line="16" id="l17a.43.16"></span>δ’ ἔμπαλιν τὸ θερμὸν καὶ ξηρὸν τὴν ὠχρὰν χολὴν, οὕτως
<span class="lb" data-page="17a.43" data-line="17" id="l17a.43.17"></span>ὁπότε νεφελῶδές ἐστι τὸ περιέχον, ἐπικρατεῖ τις τῶν
<span class="lb" data-page="17a.43" data-line="18" id="l17a.43.18"></span>χυμῶν ἐν μὲν ταῖς φλεγματικαῖς φύσεσι ὁμιχλῶδές τε καὶ
<span class="pb" data-page="17a.44" id="p17a.44"></span>
<span class="lb" data-page="17a.44" data-line="1" id="l17a.44.1"></span>νεφελῶδες, ὡς ἂν εἴποι τις, φλέγμα. κατὰ δὲ τὰς πικροχόλους
<span class="lb" data-page="17a.44" data-line="2" id="l17a.44.2"></span>αὖ πάλιν ἡ ὁμιχλώδης τε καὶ νεφελώδης χολή. διὰ
<span class="lb" data-page="17a.44" data-line="3" id="l17a.44.3"></span>παντὸς μὲν γὰρ ἀποῤῥεῖ τι τοῦ σώματος ἡμῶν ἀτμῶδες,
<span class="lb" data-page="17a.44" data-line="4" id="l17a.44.4"></span>ἀλλ’ ἐν μὲν ταῖς ξηραῖς καταστάσεσι πλεῖστον, ἐν δὲ ταῖς
<span class="lb" data-page="17a.44" data-line="5" id="l17a.44.5"></span>ὑγραῖς ὀλίγιστον. ἀθροιζόμενον οὖν ἔνδον τοῦτο παραπλήσιον
<span class="lb" data-page="17a.44" data-line="6" id="l17a.44.6"></span>ὁμίχλῃ καὶ ἀχλύϊ τὸ σύμφυτον ἡμῶν ἐργάζεται πνεῦμα·
<span class="lb" data-page="17a.44" data-line="7" id="l17a.44.7"></span>ὅμοιος γάρ ἐστιν ἐν τῷ περιέχοντι τὰ ζῶα πνεύματι ὁ
<span class="lb" data-page="17a.44" data-line="8" id="l17a.44.8"></span>ἀτμὸς, ὥστε κᾀνταῦθα θαρσήσας ἄν τις εἶπεν ἐν τοιαύτῃ
<span class="lb" data-page="17a.44" data-line="9" id="l17a.44.9"></span>καταστάσει γίνεσθαι τὸ ἐν ἡμῖν πνεῦμα. καὶ μὴν ὅταν
<span class="lb" data-page="17a.44" data-line="10" id="l17a.44.10"></span>ὁμίχλη τις ἢ ἀχλὺς ἐν ἑνὶ χρόνῳ ᾖ, πάσχουσα δύο ταυτὶ
<span class="lb" data-page="17a.44" data-line="11" id="l17a.44.11"></span>παθήματα, τό τ’ ἀναφέρεσθαι καὶ τὸ πιλοῦσθαι, νεφέλη
<span class="lb" data-page="17a.44" data-line="12" id="l17a.44.12"></span>γίνεται λευκή. ἄνευ μὲν γὰρ ὑγρότητος βορείου τοῦ ἀέρος
<span class="lb" data-page="17a.44" data-line="13" id="l17a.44.13"></span>ἀκριβῶς ὄντος οὐκ ἄν ποτε γένοιτο νέφος. ἤτοι δὲ λαμπρὸν
<span class="lb" data-page="17a.44" data-line="14" id="l17a.44.14"></span>ἢ μέλαν ἀποτελεῖται τοῦτο δι’ ἀραίωσιν ἢ πίλησιν. ἀραιούμενον
<span class="lb" data-page="17a.44" data-line="15" id="l17a.44.15"></span>οὖν τὸ νέφος εἰς ἑαυτὸ καταδέχεται τὸ τοῦ ἡλίου φῶς
<span class="lb" data-page="17a.44" data-line="16" id="l17a.44.16"></span>καὶ κατὰ τοῦτο φαίνεται λαμπρὸν ὡς ἂν ἐκλαμπούσης αὐτῷ τῆς
<span class="pb" data-page="17a.45" id="p17a.45"></span>
<span class="lb" data-page="17a.45" data-line="1" id="l17a.45.1"></span>ἡλιακῆς αὐγῆς ὥσπερ ἐν τοῖς <span class="milestone ed2page" data-n="9.17" data-unit="ed2page" id="ed2page.9.17"></span>διαφανέσι σώμασιν. πιληθέντος
<span class="lb" data-page="17a.45" data-line="2" id="l17a.45.2"></span>δὲ καὶ πυκνωθέντος τοῦ νέφους οὐ διεισέρχεται μὲν αὐτὸ
<span class="lb" data-page="17a.45" data-line="3" id="l17a.45.3"></span>τὸ ἡλιακὸν φῶς, μέλαν δὲ εἰκότως φαίνεται τὸ τοιοῦτον,
<span class="lb" data-page="17a.45" data-line="4" id="l17a.45.4"></span>ὥσπερ καὶ αὐτὸς ὁ ἀὴρ τῆς νυκτὸς, ἀπολιπόντος αὐτὸν τοῦ
<span class="lb" data-page="17a.45" data-line="5" id="l17a.45.5"></span>παρ’ ἡλίου φωτός. καὶ φαίνεται σαφῶς ὁμίχλη πολλάκις
<span class="lb" data-page="17a.45" data-line="6" id="l17a.45.6"></span>μὲν ἐπὶ τὴν γῆν καταῤῥέουσα καὶ καλεῖται τὸ τοιοῦτον δρόσος,
<span class="lb" data-page="17a.45" data-line="7" id="l17a.45.7"></span>ἐνίοτε δὲ εἰς ὕψος αἰρομένη καὶ προφανῶς γινομένη νέφος, ἤτοι
<span class="lb" data-page="17a.45" data-line="8" id="l17a.45.8"></span>λευκὸν ἢ μέλαν, λευκὸν μὲν ὅταν, ὡς εἶπον, εἰς ὅλον αὐτὸν
<span class="lb" data-page="17a.45" data-line="9" id="l17a.45.9"></span>δέξηται τὴν ἡλιακὴν αὐγὴν, μέλαν δὲ ἐπειδὰν μηδ’ ὅλως ὑποδέχηται.
<span class="lb" data-page="17a.45" data-line="10" id="l17a.45.10"></span>τὰ δὲ ἄλλα τὰ μεταξὺ τούτων χρώματα κατὰ τὸ ποσὸν
<span class="lb" data-page="17a.45" data-line="11" id="l17a.45.11"></span>τῆς κεραννυμένης αὐγῆς τὰ νέφη λαμβάνει, καί σοι τάχα
<span class="lb" data-page="17a.45" data-line="12" id="l17a.45.12"></span>δόξει διαφέρεσθαι πρὸς ἑαυτὸν ὁ λόγος, ἀναφέρεσθαί τε
<span class="lb" data-page="17a.45" data-line="13" id="l17a.45.13"></span>λέγων εἰς ὕψος τὴν ὑγρότητα καὶ πιλοῦσθαι. τὸ μὲν γὰρ
<span class="lb" data-page="17a.45" data-line="14" id="l17a.45.14"></span>ἀναφέρεσθαι θερμότητος ἔργον ἐστὶ, τὸ δὲ πιλοῦσθαι ψυχρότητος.
<span class="lb" data-page="17a.45" data-line="15" id="l17a.45.15"></span>οὐ δυνατὸν δέ ἐστι ταὐτὸν ἅμα θερμὸν εἶναι
<span class="lb" data-page="17a.45" data-line="16" id="l17a.45.16"></span>καὶ ψυχρόν. ἀλλ’ ἐὰν ἐννοήσῃς αὐτὴν μὲν τὴν ἀναφερομένην
<span class="lb" data-page="17a.45" data-line="17" id="l17a.45.17"></span>ἀτμίδα θερμὴν εἶναι καὶ διὰ τοῦτο πρὸς τὸ μετέωρον
<span class="lb" data-page="17a.45" data-line="18" id="l17a.45.18"></span>αἴρεσθαι, τὸν δὲ ὑποδεχόμενον αὐτὴν ἀέρα ψυχρὸν, οὐκέτι
<span class="lb" data-page="17a.45" data-line="19" id="l17a.45.19"></span>ἀπορήσεις ὅπως ἀναφέρεταί τε ἅμα καὶ πιλεῖται. τὸ μὲν ﻿
<span class="pb" data-page="17a.46" id="p17a.46"></span>
<span class="lb" data-page="17a.46" data-line="1" id="l17a.46.1"></span>γὰρ ἀναφέρεσθαι παρ’ ἑαυτῆς ἕξει, τὸ δὲ συνάγεσθαι καὶ
<span class="lb" data-page="17a.46" data-line="2" id="l17a.46.2"></span>σφίγγεσθαι διὰ τὸν ὑποδεχόμενον ἀέρα, καὶ ὅσῳ δ’ ἂν ᾖ
<span class="lb" data-page="17a.46" data-line="3" id="l17a.46.3"></span>ψυχρότερος οὗτος, τοσοῦτον μᾶλλον πιλήσει τε καὶ συνάξει
<span class="lb" data-page="17a.46" data-line="4" id="l17a.46.4"></span>τὴν ἀναφερομένην ὁμίχλην. ὅταν οὖν ὁ ἀὴρ μήτε θερμαίνῃ
<span class="lb" data-page="17a.46" data-line="5" id="l17a.46.5"></span>ἐναργῶς μήτε ψυκταλίδα ἔχῃ τοιαύτην, ἀναγκαῖόν ἐστιν ἐν
<span class="lb" data-page="17a.46" data-line="6" id="l17a.46.6"></span>αὐτῷ διαμένειν τὴν ὑψωθεῖσαν ὁμίχλην οἵαπερ ἦν ἐξ ἀρχῆς
<span class="lb" data-page="17a.46" data-line="7" id="l17a.46.7"></span>καὶ γίγνεσθαι λευκὸν μὲν ἀκριβῶς ἐξ αὐτῆς νέφος,
<span class="lb" data-page="17a.46" data-line="8" id="l17a.46.8"></span>ἐπειδὰν ὑπὸ τῆς ἡλιακῆς αὐγῆς κινηθῆ. μεταξὺ δὲ λευκοῦ
<span class="lb" data-page="17a.46" data-line="9" id="l17a.46.9"></span>τε καὶ μέλανος, ὅταν μὴ τελέως αὐτὴν ὁ ἥλιος καταλάμπῃ.
<span class="lb" data-page="17a.46" data-line="10" id="l17a.46.10"></span>μὴ τοίνυν θαύμαζε διὰ τί τὰ σώματα τῶν ζώων ὁμοίαν
<span class="lb" data-page="17a.46" data-line="11" id="l17a.46.11"></span>ἴσχει ποτὲ τοιᾷδε καταστάσει τὴν ἐν αὐτοῖς διάθεσιν, ἀλλὰ
<span class="lb" data-page="17a.46" data-line="12" id="l17a.46.12"></span>πείθου λέγοντος Ἱπποκράτους, νότοι βαρυήκοοι, ἀχλυώδεις,
<span class="lb" data-page="17a.46" data-line="13" id="l17a.46.13"></span>καρηβαρικοὶ, νωθροὶ, διαλυτικοί. διηγεῖται γὰρ ἐν τῷ λόγῳ
<span class="lb" data-page="17a.46" data-line="14" id="l17a.46.14"></span>τῷδε τὰ παθήματα τοῦ σώματος, ἃ πάσχει μὲν ἐν ταῖς νοτίοις
<span class="lb" data-page="17a.46" data-line="15" id="l17a.46.15"></span>καταστάσεσιν, ὥστε ὥσπερ τὸ βαρυήκοοι καὶ διαλυτικοὶ
<span class="lb" data-page="17a.46" data-line="16" id="l17a.46.16"></span>καὶ νωθροὶ κατὰ τῶν ὑπὸ τοῦ νότου γινομένων ἐν
<span class="lb" data-page="17a.46" data-line="17" id="l17a.46.17"></span>τοῖς ἡμετέροις σώμασιν εἴρηται, προδήλως οὕτως ἡγεῖσθαι
<span class="pb" data-page="17a.47" id="p17a.47"></span>
<span class="lb" data-page="17a.47" data-line="1" id="l17a.47.1"></span>χρὴ καὶ τὸ ἀχλυῶδες λελέχθαι τῆς ἐν ἡμῖν ἀθροιζομένης
<span class="lb" data-page="17a.47" data-line="2" id="l17a.47.2"></span>ἀχλύος δι’ αὐτὸν δηλωτικὸν ὂν, οὐ τοῦ περιέχοντος.
</p>
<span class="lb rule" data-page="17a.47" data-line="3" id="l17a.47.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.13">
<span class="pb page1" data-page="17a.106" id="p17a.106"></span>
<span class="milestone ed1page page1" data-n="5.360" data-unit="ed1page" id="ed1page.5.360"></span>
<span class="milestone ed2page page1" data-n="9.41" data-unit="ed2page" id="ed2page.9.41"></span>
<span class="lb head" data-page="17a.106" data-line="14" id="l17a.106.14"></span>
            <blockquote class="quote lemma">
<span class="lb" data-page="17a.106" data-line="15" id="l17a.106.15"></span>Ἐν οἷσι δὲ ἐπεφαίνετο πάντα τὰ ὑπογεγραμμένα μετὰ πόνου,
<span class="lb" data-page="17a.106" data-line="16" id="l17a.106.16"></span>φθινώδεες μὲν, ἤδη δὲ φθινοπώρου καὶ ὑπὸ
<span class="lb" data-page="17a.106" data-line="17" id="l17a.106.17"></span>χειμῶνα.
</blockquote>
<span class="lb rule" data-page="17a.106" data-line="18" id="l17a.106.18"></span>
            <span class="pb" data-page="17a.107" id="p17a.107"></span>
            <p>
<span class="lb" data-page="17a.107" data-line="1" id="l17a.107.1"></span>Περὶ δὲ τοῦ δευτέρου φθινοπώρου δηλονότι λέγει καὶ
<span class="lb" data-page="17a.107" data-line="2" id="l17a.107.2"></span>τοῦ δευτέρου χειμῶνος, ἐπεὶ περί γε τοῦ προτέρου προείρηκεν
<span class="lb" data-page="17a.107" data-line="3" id="l17a.107.3"></span>οὕτως, κατὰ χειμῶνα μὲν ὑγιεινῶς ἔχον τὰ πλεῖστα.
<span class="lb" data-page="17a.107" data-line="4" id="l17a.107.4"></span>πρὸ δὲ τοῦ ἦρος πολλοί τινες καὶ οἱ πλεῖστοι διῆγον ἐπιπόνως.
<span class="lb" data-page="17a.107" data-line="5" id="l17a.107.5"></span>εἶτα περὶ τῶν ἐν τῷ ἦρι γενομένων διελθὼν, ἐφεξῆς
<span class="lb" data-page="17a.107" data-line="6" id="l17a.107.6"></span>τοῦ θέρους ἐμνημόνευσε καὶ μετὰ τοῦτο τοῦ δευτέρου φθινοπώρου,
<span class="lb" data-page="17a.107" data-line="7" id="l17a.107.7"></span>περὶ οὗ κατὰ τὴν τελευτὴν τῆς ὅλης καταστάσεως
<span class="lb" data-page="17a.107" data-line="8" id="l17a.107.8"></span>εἰρήκει. ταχὺ περὶ ἀρκτοῦρον ἐν βορείοισι, πολλὰ πάνυ
<span class="lb" data-page="17a.107" data-line="9" id="l17a.107.9"></span>ὕδατα. φθινώδεας δὲ τίνας εἴρηκεν οὐ πάνυ σαφές ἐστιν,
<span class="lb" data-page="17a.107" data-line="10" id="l17a.107.10"></span>εἴωθε γὰρ τοὺς ὁπωσδήποτε ἰσχνουμένους τὸ σῶμα καὶ
<span class="lb" data-page="17a.107" data-line="11" id="l17a.107.11"></span>φθίνοντας οὕτως ὀνομάζειν, οὐ μόνον τοὺς διὰ τὴν τοῦ
<span class="lb" data-page="17a.107" data-line="12" id="l17a.107.12"></span>πνεύμονος ἕλκωσιν ὅλον τὸ σῶμα τηκομένους. εἰκὸς δὲ καὶ
<span class="lb" data-page="17a.107" data-line="13" id="l17a.107.13"></span>νῦν ἐπ’ αὐτοῦ λελέχθαι φθινώδεις τοὺς ὁπωσδήποτε τὸ σῶμα
<span class="lb" data-page="17a.107" data-line="14" id="l17a.107.14"></span>λεπτυνομένους, μηδενός γε προειρημένου περὶ τῶν κατὰ
<span class="lb" data-page="17a.107" data-line="15" id="l17a.107.15"></span>τὸν πνεύμονα νοσημάτων. οὔτε γὰρ αἵματος ἀναγωγὴν ἐξ
<span class="lb" data-page="17a.107" data-line="16" id="l17a.107.16"></span>αὐτῶν γεγονέναι προειπὼν οὔτε περιπνευμονίαν οὔτε ῥεῦμα
<span class="lb" data-page="17a.107" data-line="17" id="l17a.107.17"></span>κατασκῆψαι τῷ σπλάγχνῳ τούτῳ, πῶς ἂν εἰκότως δόξαις
<span class="lb" data-page="17a.107" data-line="18" id="l17a.107.18"></span>φθινώδεις λέγειν γεγονέναι τοὺς τότε κάμνοντας ἐπὶ τῇ
<span class="pb" data-page="17a.108" id="p17a.108"></span>
<span class="lb" data-page="17a.108" data-line="1" id="l17a.108.1"></span>κακώσει τοῦ πνεύμονος; οὐ μὴν ἀδύνατόν γε, καθάπερ ἐπὶ
<span class="lb" data-page="17a.108" data-line="2" id="l17a.108.2"></span>γαστέρα καὶ νεφροὺς ἧκέ τι τῆς καθ’ ὅλον τὸ σῶμα περιουσίας,
<span class="lb" data-page="17a.108" data-line="3" id="l17a.108.3"></span>οὕτως καὶ τοῖς πνευματικοῖς κατασκῆψαι.
</p>
<span class="lb rule" data-page="17a.108" data-line="4" id="l17a.108.4"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.15">
<span class="pb page1" data-page="17a.109" id="p17a.109"></span>
<span class="milestone ed1page page1" data-n="5.360" data-unit="ed1page" id="ed1page.5.360"></span>
<span class="milestone ed2page page1" data-n="9.42" data-unit="ed2page" id="ed2page.9.42"></span>
<span class="lb head" data-page="17a.109" data-line="1" id="l17a.109.1"></span>
            <blockquote class="quote lemma">
<span class="lb" data-page="17a.109" data-line="2" id="l17a.109.2"></span>Καὶ τίσιν αὐτέων ὀλίγοισι καυσώδεες.
</blockquote>
<span class="lb rule" data-page="17a.109" data-line="3" id="l17a.109.3"></span>
            <p>
<span class="lb" data-page="17a.109" data-line="4" id="l17a.109.4"></span>Οὐ κατὰ τὸν ἴδιον λόγον τῆς καταστάσεως οἱ καυσώδεις
<span class="lb" data-page="17a.109" data-line="5" id="l17a.109.5"></span>ἐγίνοντο πυρετοὶ, κατά τι δὲ συμβεβηκὸς, καθάπερ
<span class="lb" data-page="17a.109" data-line="6" id="l17a.109.6"></span>πρόσθεν εἴπομεν τὰ συμβεβηκότα. ἐπισχεθείσης γὰρ τῆς
<span class="lb" data-page="17a.109" data-line="7" id="l17a.109.7"></span>καθ’ ὅλον τὸ σῶμα διαπνοῆς τὰ περιττεύειν ἑκάστῃ τῶν
<span class="lb" data-page="17a.109" data-line="8" id="l17a.109.8"></span>φύσεων εἰθισμένα κωλυθέντα τῆς κενώσεως οἰκείας ἑαυτοῖς
<span class="lb" data-page="17a.109" data-line="9" id="l17a.109.9"></span>ἐγέννησαν νόσους, ὡς ὅσοι σφοδρῶς ἦσαν χολώδεις, τούτοις
<span class="lb" data-page="17a.109" data-line="10" id="l17a.109.10"></span>φύσει εἰθισμένως συνέβη τὸν καῦσον γενέσθαι, διὸ καὶ περὶ
<span class="lb" data-page="17a.109" data-line="11" id="l17a.109.11"></span>αὐτῶν ἐφεξῆς ἐρεῖ· οἱ μὲν οὖν καῦσοι ἐλαχίστοισιν ἐγένοντο
<span class="lb" data-page="17a.109" data-line="12" id="l17a.109.12"></span>καὶ ἥκιστα τῶν καμνόντων οὗτοι ἐπόνησαν. οὐ γὰρ θερμὴ
<span class="lb" data-page="17a.109" data-line="13" id="l17a.109.13"></span>καὶ διακαὴς καὶ αὐχμηρὰ κατάστασις ἐγέννησεν αὐτούς. πολλοὶ
<span class="lb" data-page="17a.109" data-line="14" id="l17a.109.14"></span>γὰρ ἂν ἐγένοντο καὶ πολλοῖσι καὶ μετὰ πόνων ἰσχυρῶν.
</p>
<span class="lb rule" data-page="17a.109" data-line="15" id="l17a.109.15"></span>
          </article>

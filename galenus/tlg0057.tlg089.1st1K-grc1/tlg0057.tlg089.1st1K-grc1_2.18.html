<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.18">
<span class="pb page1" data-page="17a.111" id="p17a.111"></span>
<span class="milestone ed1page page1" data-n="5.361" data-unit="ed1page" id="ed1page.5.361"></span>
<span class="milestone ed2page page1" data-n="9.43" data-unit="ed2page" id="ed2page.9.43"></span>
<span class="lb head" data-page="17a.111" data-line="7" id="l17a.111.7"></span>
            <blockquote class="quote lemma">
<span class="lb" data-page="17a.111" data-line="8" id="l17a.111.8"></span>Ἐκρίνετο δὲ τουτέοισι πάνυ εὐτάκτως, τοῖσι πλείστοισι
<span class="lb" data-page="17a.111" data-line="9" id="l17a.111.9"></span>ξὺν τῇσι διαλειπούσῃσιν ἐν ἑπτακαίδεκα ἡμέρῃσιν.
</blockquote>
<span class="lb rule" data-page="17a.111" data-line="10" id="l17a.111.10"></span>
            <p>
<span class="lb" data-page="17a.111" data-line="11" id="l17a.111.11"></span>Καὶ τοῦτο τῶν τότε γινομένων καύσων ἴδιον, οὐ κοινὸν
<span class="lb" data-page="17a.111" data-line="12" id="l17a.111.12"></span>πρὸς τοὺς ἄλλους οὓς γνησίους ὠνόμασεν. ἐκεῖνοι γὰρ
<span class="lb" data-page="17a.111" data-line="13" id="l17a.111.13"></span>ὥσπερ σφοδροὶ τοῖς πυρετοῖς, οὕτω καὶ τῇ δίψῃ καὶ
<span class="lb" data-page="17a.111" data-line="14" id="l17a.111.14"></span>τῇ ἀγρυπνίᾳ καὶ τῇ δυσφορίᾳ καί που καὶ τῇ παραφορᾷ
<span class="lb" data-page="17a.111" data-line="15" id="l17a.111.15"></span>τῆς διανοίας ἐνοχλοῦσι. διὰ δὲ τὴν τοιαύτην ὀξύτητα
<span class="lb" data-page="17a.111" data-line="16" id="l17a.111.16"></span>καὶ τὴν κρίσιν ἔχουσιν ἐν τάχει γινομένην. ἐν δὲ
<span class="lb" data-page="17a.111" data-line="17" id="l17a.111.17"></span>τῷ νῦν ἐπιδημήσαντι καύσῳ, καθάπερ τὸ ὀξύτητος ἦν μέτριον
<span class="lb" data-page="17a.111" data-line="18" id="l17a.111.18"></span>καὶ τῶν ἐπιπόνων συμπτωμάτων οὐδὲν, οὕτως οὐδ’ ἡ
<span class="pb" data-page="17a.112" id="p17a.112"></span>
<span class="lb" data-page="17a.112" data-line="1" id="l17a.112.1"></span>κρίσις ἐγίνετο βέβαιος, ἀλλ’ οἷον ἡμίῤῥοπός τις, ὡς ἐξ ὑποστροφῆς
<span class="lb" data-page="17a.112" data-line="2" id="l17a.112.2"></span>αὖθις κρίνεσθαι τὸ δεύτερον. ἐν γὰρ τῷ φάναι,
<span class="lb" data-page="17a.112" data-line="3" id="l17a.112.3"></span>σὺν τῇσι διαλειπούσῃσι τὸ προκεκρίσθαι μὲν ἐνδεῶς, ἐξ
<span class="lb" data-page="17a.112" data-line="4" id="l17a.112.4"></span>ὑποστροφῆς δὲ κριθῆναι τὸ δεύτερον ἐνεδείξατο.
</p>
<span class="lb rule" data-page="17a.112" data-line="5" id="l17a.112.5"></span>
          </article>

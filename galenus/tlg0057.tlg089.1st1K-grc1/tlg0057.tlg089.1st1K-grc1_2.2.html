<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.2">
<span class="pb page1" data-page="17a.86" id="p17a.86"></span>
<span class="milestone ed1page page1" data-n="5.357" data-unit="ed1page" id="ed1page.5.357"></span>
<span class="milestone ed2page page1" data-n="9.33" data-unit="ed2page" id="ed2page.9.33"></span>
<span class="lb head" data-page="17a.86" data-line="7" id="l17a.86.7"></span>
            <blockquote class="quote lemma">
<span class="lb" data-page="17a.86" data-line="8" id="l17a.86.8"></span>Ταῦτα δὴ ἐγίνετο τοιαῦτα μέχρι πληϊάδος δύσεως καὶ ὑπὸ
<span class="lb" data-page="17a.86" data-line="9" id="l17a.86.9"></span>πληϊάδος.
</blockquote>
<span class="lb rule" data-page="17a.86" data-line="10" id="l17a.86.10"></span>
            <p>
<span class="lb" data-page="17a.86" data-line="11" id="l17a.86.11"></span>Ὅτι τῆς πλειάδος ἡ δύσις ὁρίζει φθινόπωρον εἴρηται
<span class="lb" data-page="17a.86" data-line="12" id="l17a.86.12"></span>πρόσθεν· ἀλλὰ καὶ ὅτι δύο μῆνές εἰσιν ἀπ’ ἀρκτούρου
<span class="lb" data-page="17a.86" data-line="13" id="l17a.86.13"></span>μέχρι πλειάδος, ὅτι τε μία ἐπισημασία κατὰ τὸ περιέχον
<span class="lb" data-page="17a.86" data-line="14" id="l17a.86.14"></span>ἀπ’ ἀρκτούρου γίνεται, δύο δ’ ἐπὶ πλειάδι, μία μὲν ὁπότε
<span class="lb" data-page="17a.86" data-line="15" id="l17a.86.15"></span>συνάπτει τῷ φθινοπώρῳ χειμὼν ἐπὶ τέλος οὖσα, ἑτέρα δὲ
<span class="lb" data-page="17a.86" data-line="16" id="l17a.86.16"></span>ὁπότε ἔαρ τῷ θέρει. τοῦ δ’ ἀρκτούρου τῆς ἐπιτολῆς μόνης
<span class="lb" data-page="17a.86" data-line="17" id="l17a.86.17"></span>οὐδὲ μνημονεύειν εἴωθεν Ἱπποκράτης, ἐπειδὴ κατ’ αὐτὸν
<span class="lb" data-page="17a.86" data-line="18" id="l17a.86.18"></span>ἀρχὴ μὲν γίνεται τοῦ φθινοπώρου, τελευτὴ δὲ τοῦ
<span class="lb" data-page="17a.86" data-line="19" id="l17a.86.19"></span>θέρους. εἴρηται δ’ ἔμπροσθεν ἤδη περί τε τῆς εἰς τὰς δ’
<span class="lb" data-page="17a.86" data-line="20" id="l17a.86.20"></span>ὥρας διαιρέσεως ὅλου τοῦ ἐνιαυτοῦ καὶ περὶ τῆς εἰς ἑπτὰ,
<span class="pb" data-page="17a.87" id="p17a.87"></span>
<span class="lb" data-page="17a.87" data-line="1" id="l17a.87.1"></span>καὶ ὅτι θέρος μὲν ὁρίζουσιν ἐπιτολῇ πλειάδος καὶ ἀρκτούρου
<span class="lb" data-page="17a.87" data-line="2" id="l17a.87.2"></span>καὶ ὡς <span class="milestone ed2page" data-n="9.34" data-unit="ed2page" id="ed2page.9.34"></span>ἐστὶν αὕτη μόριόν τι τῆς εἰς ἑπτὰ διαιρέσεως
<span class="lb" data-page="17a.87" data-line="3" id="l17a.87.3"></span>ὅλου τοῦ ἐνιαυτοῦ, διχῆ μὲν τοῦ θέρους τεμνομένου,
<span class="lb" data-page="17a.87" data-line="4" id="l17a.87.4"></span>τριχῆ δὲ τοῦ χειμῶνος. εἴρηται δὲ καὶ ὡς οὐδὲν διαφέρει
<span class="lb" data-page="17a.87" data-line="5" id="l17a.87.5"></span>πλειάδα λέγειν ἑνικῶς ἢ πληθυντικῶς πλειάδας.
</p>
<span class="lb rule" data-page="17a.87" data-line="6" id="l17a.87.6"></span>
          </article>

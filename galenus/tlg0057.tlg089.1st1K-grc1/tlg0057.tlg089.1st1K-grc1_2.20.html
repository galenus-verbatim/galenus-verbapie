<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.20">
<span class="pb page1" data-page="17a.112" id="p17a.112"></span>
<span class="milestone ed1page page1" data-n="5.361" data-unit="ed1page" id="ed1page.5.361"></span>
<span class="milestone ed2page page1" data-n="9.44" data-unit="ed2page" id="ed2page.9.44"></span>
<span class="lb head" data-page="17a.112" data-line="17" id="l17a.112.17"></span>
            <blockquote class="quote lemma">
<span class="lb" data-page="17a.112" data-line="18" id="l17a.112.18"></span>Οἱ δὲ τριταῖοι πλείους μὲν καύσων καὶ ἐπιπονώτεροι.
<span class="pb" data-page="17a.113" id="p17a.113"></span>
<span class="lb" data-page="17a.113" data-line="1" id="l17a.113.1"></span>εὐτάκτως δὲ τούτοισι πᾶσιν ἀπὸ τῆς πρώτης λήψεως
<span class="lb" data-page="17a.113" data-line="2" id="l17a.113.2"></span>τέσσαρας περιόδους. ἐν ἑπτὰ δὲ τελέως ἐκρίνοντο, οὐδ’
<span class="lb" data-page="17a.113" data-line="3" id="l17a.113.3"></span>ὑπέστρεψαν οὐδενὶ τούτων.
</blockquote>
<span class="lb rule" data-page="17a.113" data-line="4" id="l17a.113.4"></span>
            <p>
<span class="lb" data-page="17a.113" data-line="5" id="l17a.113.5"></span>Ἕν τε τοῖς περὶ διαφορᾶς πυρετῶν ὑπομνήμασι κὰν
<span class="lb" data-page="17a.113" data-line="6" id="l17a.113.6"></span>τοῖς περὶ κρίσεων ἐπιδέδεικται τά τ’ ἄλλα καὶ ὅτι διὰ πλεονεξίαν
<span class="lb" data-page="17a.113" data-line="7" id="l17a.113.7"></span>χολῆς ξανθῆς οἵ τε καῦσοι καὶ οἱ τριταῖοι γίνονται
<span class="lb" data-page="17a.113" data-line="8" id="l17a.113.8"></span>καὶ τοῦτο ἔχοντες κοινὸν διαφέρουσι τοῖς τόποις ἐν οἷς
<span class="lb" data-page="17a.113" data-line="9" id="l17a.113.9"></span>ὁ πλεονάζων ἀθροίζεται χυμός. ἐν μὲν γὰρ τοῖς καύσοις
<span class="lb" data-page="17a.113" data-line="10" id="l17a.113.10"></span>κατὰ τὰς φλέβας πλεονάζει καὶ μάλιστα τὰς καθ’ ἧπαρ καὶ
<span class="lb" data-page="17a.113" data-line="11" id="l17a.113.11"></span>γαστέρα. τριταῖοι δὲ πυρετοὶ γίνονται κατὰ τὰς ἐν ὅλῳ
<span class="lb" data-page="17a.113" data-line="12" id="l17a.113.12"></span>τῷ σώματι σάρκας ἐπικρατούσης τῆς ξανθῆς χολῆς. ἐπισχεθείσης
<span class="lb" data-page="17a.113" data-line="13" id="l17a.113.13"></span>οὖν τῆς διαπνοῆς τοῖς φύσει χολώδεσιν, ὅσον ἐν
<span class="lb" data-page="17a.113" data-line="14" id="l17a.113.14"></span>τῷ σαρκώδει γένει τῆς χολῆς ἀθροιζόμενον ἐκενοῦτο πρότερον,
<span class="lb" data-page="17a.113" data-line="15" id="l17a.113.15"></span>οὐ κενωθὲν ἐν τῇ νῦν καταστάσει, τοὺς τριταίους ἐγέννησε
<span class="lb" data-page="17a.113" data-line="16" id="l17a.113.16"></span>πλείους τῶν καύσων. ἐκεῖνοι γὰρ οὐ πάνυ τι τὴν γένεσιν
<span class="lb" data-page="17a.113" data-line="17" id="l17a.113.17"></span>ἐξ ἐπισχέσεως ἔχουσι χολωδῶν περιττωμάτων, ἀλλὰ
<span class="pb" data-page="17a.114" id="p17a.114"></span>
<span class="lb" data-page="17a.114" data-line="1" id="l17a.114.1"></span>τῆς ἐν τοῖς ἀγγείοις τε καὶ σπλάγχνοις θερμασίας ἀπεκταθείσης,
<span class="lb" data-page="17a.114" data-line="2" id="l17a.114.2"></span>ἐκφλογωθείσης τῆς καταστάσεως τῆς θερμῆς ἰσχυρῶς,
<span class="lb" data-page="17a.114" data-line="3" id="l17a.114.3"></span>ὡς γίνεται τοῖς γυμνασαμένοις ἐπὶ πλέον ἢ φροντίσασιν
<span class="lb" data-page="17a.114" data-line="4" id="l17a.114.4"></span>ἰσχυρῶς ἢ διατρίψασιν ἐπὶ πλέον ἐν ἡλίῳ ἢ ἐδέσμασι
<span class="lb" data-page="17a.114" data-line="5" id="l17a.114.5"></span>καυσώδεσι χρησαμένοις δαψιλῶς ἢ καὶ τὰ πλεῖστα τούτων
<span class="lb" data-page="17a.114" data-line="6" id="l17a.114.6"></span>ἢ καὶ τὰ πάντα πράξασί τε καὶ παθοῦσιν. ἀλλ’ οὐχ ἡ νῦν
<span class="lb" data-page="17a.114" data-line="7" id="l17a.114.7"></span>κατάστασις ἰσχυρῶς θερμὴ, διόπερ οὐδ’ οἱ καῦσοι πολλοῖς
<span class="lb" data-page="17a.114" data-line="8" id="l17a.114.8"></span>ἐγίγνοντο, μᾶλλον δὲ τοῖς λίαν χολώδεσι, καὶ τούτοις μετριώτατοι.
<span class="lb" data-page="17a.114" data-line="9" id="l17a.114.9"></span>τοῖς δ’ αὐτοῖς τούτοις εἰκότως μᾶλλον οἱ τριταῖοι
<span class="lb" data-page="17a.114" data-line="10" id="l17a.114.10"></span>συνέβησαν ἐκ τοῦ τὰς εἰθισμένας ἀποῤῥοίας τῶν χολωδῶν
<span class="lb" data-page="17a.114" data-line="11" id="l17a.114.11"></span>περιττωμάτων ἐπισχεθῆναι. κατὰ λόγον οὖν τούτοις ἐπιπονώτεροί
<span class="lb" data-page="17a.114" data-line="12" id="l17a.114.12"></span>τε τῶν καύσων ἐγίνοντο, διότι καὶ γνησιώτεροι καὶ
<span class="lb" data-page="17a.114" data-line="13" id="l17a.114.13"></span>τὰς κρίσεις οἰκείας ἔσχον.
</p>
<span class="lb rule" data-page="17a.114" data-line="14" id="l17a.114.14"></span>
          </article>

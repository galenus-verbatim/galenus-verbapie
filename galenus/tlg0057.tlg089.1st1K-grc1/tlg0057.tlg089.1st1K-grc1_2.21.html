<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.21">
<span class="pb page1" data-page="17a.114" id="p17a.114"></span>
<span class="milestone ed1page page1" data-n="5.361" data-unit="ed1page" id="ed1page.5.361"></span>
<span class="milestone ed2page page1" data-n="9.44" data-unit="ed2page" id="ed2page.9.44"></span>
<span class="lb head" data-page="17a.114" data-line="15" id="l17a.114.15"></span>
            <blockquote class="quote lemma">
<span class="lb" data-page="17a.114" data-line="16" id="l17a.114.16"></span>Οἱ δὲ τεταρταῖοι πολλοῖσι μὲν ἐξ ἀρχῆς ἐν τάξει τεταρταίου
<span class="lb" data-page="17a.114" data-line="17" id="l17a.114.17"></span>ἤρξαντο. ἔστι δ’ οἷσιν οὐκ ὀλίγοισιν ἐξ ἄλλων πυρετῶν
<span class="lb" data-page="17a.114" data-line="18" id="l17a.114.18"></span>καὶ νοσημάτων ἀποστάσιες ἐς τεταρταίους ἐγίνοντο.
<span class="pb" data-page="17a.115" id="p17a.115"></span>
<span class="lb" data-page="17a.115" data-line="1" id="l17a.115.1"></span>μακρὰ δὲ, ὡς εἴθισται, τουτέοισι καὶ ἔτι μακρότερα
<span class="lb" data-page="17a.115" data-line="2" id="l17a.115.2"></span>ξυνέπιπτον.
</blockquote>
<span class="lb rule" data-page="17a.115" data-line="3" id="l17a.115.3"></span>
            <p>
<span class="lb" data-page="17a.115" data-line="4" id="l17a.115.4"></span><span class="milestone ed2page" data-n="9.45" data-unit="ed2page" id="ed2page.9.45"></span>Οὐδ’ οὗτοι διὰ τὴν κατάστασιν ἐγένοντο πρώτως,
<span class="lb" data-page="17a.115" data-line="5" id="l17a.115.5"></span>ἀλλ’ ἐκ τοῦ μὴ κενοῦσθαι ταῖς μελαγχολικαῖς φύσεσι
<span class="lb" data-page="17a.115" data-line="6" id="l17a.115.6"></span>τὴν περιουσίαν τῆς μελαίνης χολῆς ἁλῶναι τοῖς τοιούτοις
<span class="lb" data-page="17a.115" data-line="7" id="l17a.115.7"></span>νοσήμασι συνέβη. χρονίσαι δ’ αὐτοὺς ἐγένετο τῆς καταστάσεως
<span class="lb" data-page="17a.115" data-line="8" id="l17a.115.8"></span>οὔσης ὑγρᾶς καὶ ψυχρᾶς, ἐν ᾖ πάντα τὰ αἴτια μέχρι
<span class="lb" data-page="17a.115" data-line="9" id="l17a.115.9"></span>πλείστου κατὰ τὸ σῶμα μένει, μήτε πεττόμενα μήτε
<span class="lb" data-page="17a.115" data-line="10" id="l17a.115.10"></span>διαπνεόμενα. μέμνητο δὲ πάλιν ἐνταῦθα τῆς περὶ τοὔνομα
<span class="lb" data-page="17a.115" data-line="11" id="l17a.115.11"></span>χρήσεως, τοῦ Ἱπποκράτους εἰπόντος ἀποστάσεις ἐς τεταρταίους
<span class="lb" data-page="17a.115" data-line="12" id="l17a.115.12"></span>γεγονέναι. φαίνεται οὐ μόνον κατ’ ἔκρουν ἀποστάσεις
<span class="lb" data-page="17a.115" data-line="13" id="l17a.115.13"></span>τινὰς ὀνομάζων, ἀλλὰ καὶ κατὰ μετάστασιν ἐξ ἑτέρου
<span class="lb" data-page="17a.115" data-line="14" id="l17a.115.14"></span>νοσήματος εἰς ἕτερον.
</p>
<span class="lb rule" data-page="17a.115" data-line="15" id="l17a.115.15"></span>
          </article>

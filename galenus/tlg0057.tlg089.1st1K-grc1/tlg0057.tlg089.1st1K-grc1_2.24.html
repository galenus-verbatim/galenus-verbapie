<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.24">
<span class="pb page1" data-page="17a.117" id="p17a.117"></span>
<span class="milestone ed1page page1" data-n="5.362" data-unit="ed1page" id="ed1page.5.362"></span>
<span class="milestone ed2page page1" data-n="9.45" data-unit="ed2page" id="ed2page.9.45"></span>
<span class="lb head" data-page="17a.117" data-line="12" id="l17a.117.12"></span>
            <blockquote class="quote lemma">
<span class="lb" data-page="17a.117" data-line="13" id="l17a.117.13"></span><span class="milestone ed2page" data-n="9.46" data-unit="ed2page" id="ed2page.9.46"></span>Πολλοῖσι δὲ σπασμοὶ, μᾶλλον δὲ παιδίοισιν ἐξ ἀρχῆς
<span class="lb" data-page="17a.117" data-line="14" id="l17a.117.14"></span>καὶ ἐπύρεσσον καὶ ἐπὶ πυρετοῖσιν ἐγίνοντο σπασμοὶ,
<span class="lb" data-page="17a.117" data-line="15" id="l17a.117.15"></span>χρόνια μὲν τοῖσι πλείστοισι τουτέων, ἀβλαβέα δὲ, εἰ μὴ
<span class="lb" data-page="17a.117" data-line="16" id="l17a.117.16"></span>ἐπὶ τοῖσι καὶ ἐκ τῶν ἄλλων πάντων ὀλεθρίως ἔχουσιν.
</blockquote>
<span class="lb rule" data-page="17a.117" data-line="17" id="l17a.117.17"></span>
            <p>
<span class="lb" data-page="17a.117" data-line="18" id="l17a.117.18"></span>Οἱ σπασμοὶ ἐγίνοντο τῆς καταστάσεως ὑγρᾶς καὶ
<span class="pb" data-page="17a.118" id="p17a.118"></span>
<span class="lb" data-page="17a.118" data-line="1" id="l17a.118.1"></span>ψυχρᾶς γενομένης. ἐπιτηδειότατα δὲ τὰ παιδία σπασμοῖς
<span class="lb" data-page="17a.118" data-line="2" id="l17a.118.2"></span>ἁλίσκεσθαι διὰ τὴν ἀσθένειαν τοῦ νευρώδους γένους.
<span class="lb" data-page="17a.118" data-line="3" id="l17a.118.3"></span>διὰ τοῦτο γὰρ καὶ ῥαδίως ἐπὶ σμικραῖς προφάσεσι γίνεται
<span class="lb" data-page="17a.118" data-line="4" id="l17a.118.4"></span>τὸ πάθος αὐτοῖς καὶ ἧσσον κινδυνῶδές ἐστι. φησὶ δὲ τοὺς
<span class="lb" data-page="17a.118" data-line="5" id="l17a.118.5"></span>σπασμοὺς ἐνίοις μὲν ἐξ ἀρχῆς εὐθὺς γίνεσθαι, τισὶ δὲ πυρετοῦ
<span class="lb" data-page="17a.118" data-line="6" id="l17a.118.6"></span>προγενομένου, παρὰ τὴν ἐπιτηδειότητα δηλονότι τὴν
<span class="lb" data-page="17a.118" data-line="7" id="l17a.118.7"></span>πρὸς ἑκάτερον ὑπάρχουσαν τοῖς ἁλισκομένοις τοῖς σπασμοῖς
<span class="lb" data-page="17a.118" data-line="8" id="l17a.118.8"></span>καὶ τῷ πυρετῷ. πρὸς ὃ γὰρ ἐπιτηδειότερον εἶπεν
<span class="lb" data-page="17a.118" data-line="9" id="l17a.118.9"></span>ἕκαστος, ἐκεῖνο πρότερον ἐγίγνετο, μετ’ αὐτὸ δὲ ἠκολούθει
<span class="lb" data-page="17a.118" data-line="10" id="l17a.118.10"></span>τὸ δεύτερον. ἐχρόνιζον δ’ εἰκότως οἱ σπασμοὶ τοῦ δευτέρου
<span class="lb" data-page="17a.118" data-line="11" id="l17a.118.11"></span>φθινοπώρου πάλιν, περὶ οὗ κατὰ τὸ τέλος ἔγραψε τῆς
<span class="lb" data-page="17a.118" data-line="12" id="l17a.118.12"></span>ὅλης καταστάσεως, ὑγροῦ καὶ ψυχροῦ καὶ βορείου
<span class="lb" data-page="17a.118" data-line="13" id="l17a.118.13"></span>γενομένου.
</p>
<span class="lb rule" data-page="17a.118" data-line="14" id="l17a.118.14"></span>
          </article>

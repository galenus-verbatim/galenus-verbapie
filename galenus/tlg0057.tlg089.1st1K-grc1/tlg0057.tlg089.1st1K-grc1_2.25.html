<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.25">
<span class="pb page1" data-page="17a.118" id="p17a.118"></span>
<span class="milestone ed1page page1" data-n="5.362" data-unit="ed1page" id="ed1page.5.362"></span>
<span class="milestone ed2page page1" data-n="9.46" data-unit="ed2page" id="ed2page.9.46"></span>
<span class="lb head" data-page="17a.118" data-line="15" id="l17a.118.15"></span>
            <blockquote class="quote lemma">
<span class="lb" data-page="17a.118" data-line="16" id="l17a.118.16"></span>Οἱ δὲ δὴ ξυνεχέες μὲν τὸ ὅλον καὶ οὐδὲν ἐκλείποντες, παροξυνόμενοι
<span class="lb" data-page="17a.118" data-line="17" id="l17a.118.17"></span>δὲ πᾶσι τριταιοφυέα τρόπον, μίαν μὲν ὑποκουφίζοντες
<span class="lb" data-page="17a.118" data-line="18" id="l17a.118.18"></span>καὶ μίαν ἐπιπαροξυνόμενοι, πάντων βιαιότατοι
<span class="pb" data-page="17a.119" id="p17a.119"></span>
<span class="lb" data-page="17a.119" data-line="1" id="l17a.119.1"></span>τῶν τότε γενομένων καὶ μακρότατοι καὶ μετὰ πόνων
<span class="lb" data-page="17a.119" data-line="2" id="l17a.119.2"></span>μεγίστων γενομένοι, πρῃέως ἀρχόμενοι καὶ τὸ ὅλον ἐπιδιδόντες
<span class="lb" data-page="17a.119" data-line="3" id="l17a.119.3"></span>ἀεὶ καὶ παροξυνόμενοι ἐν κρισίμοισι καὶ ἀνάγοντες
<span class="lb" data-page="17a.119" data-line="4" id="l17a.119.4"></span>ἐπὶ τὸ κάκιον, σμικρὰ διακουφίζοντες καὶ ταχὺ πάλιν ἐξ
<span class="lb" data-page="17a.119" data-line="5" id="l17a.119.5"></span>ἐπισχέσεως βιαιοτέρως παροξυνόμενοι, ἐν κρισίμοισιν ὡς
<span class="lb" data-page="17a.119" data-line="6" id="l17a.119.6"></span>ἐπὶ τὸ πολὺ κακούμενοι. ῥίγεα δὲ πᾶσιν ἀτάκτως καὶ
<span class="lb" data-page="17a.119" data-line="7" id="l17a.119.7"></span>πεπλανημένως ἐγίνοντο. ἐλάχιστα δὲ καὶ ἥκιστα τουτέοισιν,
<span class="lb" data-page="17a.119" data-line="8" id="l17a.119.8"></span>ἀλλ’ ἐπὶ τῶν ἄλλων πυρετῶν μείζω.
</blockquote>
<span class="lb rule" data-page="17a.119" data-line="9" id="l17a.119.9"></span>
            <p>
<span class="lb" data-page="17a.119" data-line="10" id="l17a.119.10"></span>Εἰ μὴ προσέγραψεν αὐτὸς ὅπως οἱ τότε γενόμενοι τεταγμένους
<span class="lb" data-page="17a.119" data-line="11" id="l17a.119.11"></span>πυρετοὶ τοὺς παροξυσμοὺς ἐποιοῦντο, μεγάλην
<span class="lb" data-page="17a.119" data-line="12" id="l17a.119.12"></span>ἂν ἡμῖν ἀπορίαν ὑπέλιπεν ζητοῦσιν εὑρεῖν τίνας ὀνομάζει
<span class="lb" data-page="17a.119" data-line="13" id="l17a.119.13"></span>τριταιοφυεῖς. ἐπεὶ δ’ αὐτὸς εἶπε, τὸν τρόπον τῶν τριταιοφυέων,
<span class="lb" data-page="17a.119" data-line="14" id="l17a.119.14"></span><span class="milestone ed2page" data-n="9.47" data-unit="ed2page" id="ed2page.9.47"></span>οὐκέτι περὶ πράγματός ἐστιν ἡ ζήτησις, ἀλλ’
<span class="lb" data-page="17a.119" data-line="15" id="l17a.119.15"></span>ὥσπερ σημαινομένου τοῦ τριταιοφυοῦς ὀνόματος. ἐπισυνάπτεται
<span class="lb" data-page="17a.119" data-line="16" id="l17a.119.16"></span>δὲ τούτῳ καὶ τὸ περὶ τοῦ τριταίου τε καὶ ἡμιτριταίου
<span class="pb" data-page="17a.120" id="p17a.120"></span>
<span class="lb" data-page="17a.120" data-line="1" id="l17a.120.1"></span>καὶ τῆς ἑκατέρων διαφορᾶς ἀκριβοῦς τριταίου καὶ
<span class="lb" data-page="17a.120" data-line="2" id="l17a.120.2"></span>οὐκ ἀκριβοῦς, ἀλλ’ ὅτι βραχύ τι παραυξηθέντος ἢ πλέον ἢ
<span class="lb" data-page="17a.120" data-line="3" id="l17a.120.3"></span>ἐπὶ πλεῖστον, ἄχρι τε πόσου τούτων ἕκαστος ἐκτείνεται
<span class="lb" data-page="17a.120" data-line="4" id="l17a.120.4"></span>καὶ τίς μὲν ὁ μέγας ἡμιτριταῖός ἐστι, τίς δ’ ὁ μέσος,
<span class="lb" data-page="17a.120" data-line="5" id="l17a.120.5"></span>τίς δ’ ὁ μικρός. Ἀγαθίνῳ γοῦν ὅλον βιβλίον γέγραπται
<span class="lb" data-page="17a.120" data-line="6" id="l17a.120.6"></span>πρῶτον περὶ ἡμιτριταίων, τὸ σημαινόμενον ὑπὸ τῆς προσηγορίας
<span class="lb" data-page="17a.120" data-line="7" id="l17a.120.7"></span>ταύτης ἐπεξηγουμένῳ. ἐὰν δὲ καὶ τὰ τοῖς μεθοδικοῖς
<span class="lb" data-page="17a.120" data-line="8" id="l17a.120.8"></span>γεγραμμένα περὶ αὐτοῦ διέρχωμαι νῦν ἢ τὰ μετὰ ταῦτα
<span class="lb" data-page="17a.120" data-line="9" id="l17a.120.9"></span>ὑπ’ Ἀρχιγένους οὐχ ἅπαξ, ἄλλὰ πλεονάκις ἐν πλείοσι
<span class="lb" data-page="17a.120" data-line="10" id="l17a.120.10"></span>πραγματείαις εἰρημένα, μετὰ τοῦ καὶ διακρίνειν ὅσα καλῶς
<span class="lb" data-page="17a.120" data-line="11" id="l17a.120.11"></span>ἢ μὴ καλῶς εἰρήκασι, τρία μοι νομίζω βιβλία πληρωθήσεσθαι.
<span class="lb" data-page="17a.120" data-line="12" id="l17a.120.12"></span>τό γε μὴν εἰς τὰ τῆς τέχνης ἔργα χρήσιμον εἴρηται μὲν ἤδη
<span class="lb" data-page="17a.120" data-line="13" id="l17a.120.13"></span>κἀν τοῖς περὶ τῶν πυρετῶν διαφορᾶς· εἰς δὲ τὰ παρόντα
<span class="lb" data-page="17a.120" data-line="14" id="l17a.120.14"></span>βέλτιόν ἐστι συγγράψαι τὸ λεγόμενον εἶδος τοῦ πυρετοῦ τῇ
<span class="lb" data-page="17a.120" data-line="15" id="l17a.120.15"></span>καταστάσει. φησὶν οὖν αὐτὸς τῇ μὲν ἑτέρᾳ τῶν ἡμερῶν
<span class="lb" data-page="17a.120" data-line="16" id="l17a.120.16"></span>παροξύνεσθαι, τῇ δὲ ἑτέρᾳ ὑποκουφίζεσθαι. μετὰ γὰρ τῆς
<span class="lb" data-page="17a.120" data-line="17" id="l17a.120.17"></span>ὑπὸ προθέσεως γράψαντος αὐτοῦ τὸ ῥῆμα καὶ ἡμᾶς ἀκούειν
<span class="lb" data-page="17a.120" data-line="18" id="l17a.120.18"></span>προσῆκον ἕτερόν τι σημαινόμενον ἐκ τῆς συνθέτου φωνῆς.
<span class="pb" data-page="17a.121" id="p17a.121"></span>
<span class="lb" data-page="17a.121" data-line="1" id="l17a.121.1"></span>παρὰ τὴν ἁπλῆν. τὸ μὲν γὰρ κουφίζεσθαι δύναιτ’ ἄν
<span class="lb" data-page="17a.121" data-line="2" id="l17a.121.2"></span>τις ἀκούειν τὴν ἀξιόλογον ἔνδοσιν σημαίνειν τοῦ πυρετοῦ,
<span class="lb" data-page="17a.121" data-line="3" id="l17a.121.3"></span>τὸ δ’ ὑποκουφίζεσθαι μετριωτέραν. οὐ μὴν διωρισμένως
<span class="lb" data-page="17a.121" data-line="4" id="l17a.121.4"></span>τε καὶ σαφῶς ἐδήλωσεν εἴτε παροξύνονται τῇ ἑτέρᾳ τῶν
<span class="lb" data-page="17a.121" data-line="5" id="l17a.121.5"></span>ἡμερῶν οἱ οὕτω πυρέξαντες ἕτερον παροξυσμὸν ἐλάττονα
<span class="lb" data-page="17a.121" data-line="6" id="l17a.121.6"></span>τοῦ κατὰ τὴν προτεραίαν, εἴτε καὶ διαμένων ἐκεῖνος ἐκουφίζετο
<span class="lb" data-page="17a.121" data-line="7" id="l17a.121.7"></span>κατὰ τὴν δευτέραν. δοκεῖ γέ μοι οὖν μᾶλλον ἐμφαίνειν
<span class="lb" data-page="17a.121" data-line="8" id="l17a.121.8"></span>ἡ λέξις ἕνα γίνεσθαι τὸν διὰ τρίτης παροξυσμὸν, ὑποκουφίζοντα
<span class="lb" data-page="17a.121" data-line="9" id="l17a.121.9"></span>κατὰ τὴν ὑστεραίαν. λέγει δὲ καὶ ῥίγη γίνεσθαι
<span class="lb" data-page="17a.121" data-line="10" id="l17a.121.10"></span>τούτοισι πεπλανημένως, ὅπερ σημαίνει τὸ μὴ καθ’ ἕκαστον
<span class="lb" data-page="17a.121" data-line="11" id="l17a.121.11"></span>παροξυσμὸν, ἀλλ’ ἐνίοτε, καὶ ταῦτα σμικρά. οὕτως δὲ καὶ
<span class="lb" data-page="17a.121" data-line="12" id="l17a.121.12"></span>ἱδρῶτας ὀλίγους, ἀλλὰ καὶ ψύξιν ἀκρέων δυσεκθερμάντων,
<span class="lb" data-page="17a.121" data-line="13" id="l17a.121.13"></span>ἐξ ὧν ἁπάντων δῆλόν ἐστιν ὠμῶν καὶ φλεγματικῶν χυμῶν
<span class="lb" data-page="17a.121" data-line="14" id="l17a.121.14"></span>σηπομένων γίνεσθαι τὸν τοιοῦτον πυρετὸν, ἐπιμεμιγμένης
<span class="lb" data-page="17a.121" data-line="15" id="l17a.121.15"></span>αὐτοῖς ξανθῆς χολῆς. ὁ μὲν οὖν ἐπὶ μόνῃ τῇ τοιαύτῃ χολῇ
<span class="lb" data-page="17a.121" data-line="16" id="l17a.121.16"></span>συνιστάμενος ὀνομάζεται τριταῖος, ὁ δὲ καὶ τὸν ὠμὸν χυμὸν
<span class="lb" data-page="17a.121" data-line="17" id="l17a.121.17"></span>ἰσοσθενῆ προσλαβὼν, ἀκριβὴς ἡμιτριταῖος γίνεται, πλεῖστον
<span class="lb" data-page="17a.121" data-line="18" id="l17a.121.18"></span>ἐν Ῥώμῃ γινόμενος, ὡς ἂν τῶν κατὰ τὴν πόλιν ἀνθρώπων
<span class="pb" data-page="17a.122" id="p17a.122"></span>
<span class="lb" data-page="17a.122" data-line="1" id="l17a.122.1"></span>οἰκειότατος ὤν. αὐτὸς μὲν οὖν φρικώδης τ’ ἐστὶ
<span class="lb" data-page="17a.122" data-line="2" id="l17a.122.2"></span>καὶ μετὰ τῶν καλουμένων ἀναδιπλώσεων γίνεται, παροξύνων
<span class="lb" data-page="17a.122" data-line="3" id="l17a.122.3"></span>οὐ μόνον τῇ προτέρᾳ τῶν ἡμερῶν, ἀλλὰ καὶ τῇ μετὰ ταύτην,
<span class="lb" data-page="17a.122" data-line="4" id="l17a.122.4"></span>ἐλάσσονά τε τῶν προγεγενημένων παροξυσμὸν, ἧττόν τε
<span class="lb" data-page="17a.122" data-line="5" id="l17a.122.5"></span>φρικώδη καὶ τὴν ἐπανάληψιν ἤτοι γ’ ἧττον ἢ οὐδ’ ὅλως
<span class="lb" data-page="17a.122" data-line="6" id="l17a.122.6"></span>ἔχοντα. νυνὶ δὲ περὶ τοῦ διὰ τρίτης μὲν γινομένου, κουφίζοντος
<span class="lb" data-page="17a.122" data-line="7" id="l17a.122.7"></span>δὲ κατὰ ταῦτα τὴν ἑτέραν ἡμέραν ὁ λόγος ἐστὶν, ὃς
<span class="lb" data-page="17a.122" data-line="8" id="l17a.122.8"></span>δόξῃ εἶναι ἐγγυτέρω τῆς τοῦ ἐπιπαροξυνομένου τριταίου φύσεως,
<span class="lb" data-page="17a.122" data-line="9" id="l17a.122.9"></span>πλέον ἀποκεχωρηκὼς τοῦ ἡμιτριταίου. μεγάλη γὰρ
<span class="lb" data-page="17a.122" data-line="10" id="l17a.122.10"></span>ἀπόστασις τό τε μὴ παροξύνεσθαι τῇ ἑτέρᾳ τῶν ἡμερῶν καὶ
<span class="lb" data-page="17a.122" data-line="11" id="l17a.122.11"></span>τὸ χωρὶς ἀναδιπλώσεως γίνεσθαι. καὶ τό γε μὴν σμικρὸν
<span class="lb" data-page="17a.122" data-line="12" id="l17a.122.12"></span>ῥῖγος ἐγγύς ἐστι τῇ φρίκῃ. καίτοι οὐδὲ τοῦτο συνεισβάλλειν
<span class="lb" data-page="17a.122" data-line="13" id="l17a.122.13"></span>εἰσαεὶ τοῖς παροξυσμοῖς εἶπεν, ἀλλὰ πεπλανημένως, εἰ
<span class="lb" data-page="17a.122" data-line="14" id="l17a.122.14"></span>μή τι ἄρα τὸ πεπλανημένως ἐπὶ μὲν τῶν ἄλλων πυρετῶν
<span class="lb" data-page="17a.122" data-line="15" id="l17a.122.15"></span>εἶπεν, ἐπὶ δὲ τῶν τριταιοφυέων<span class="milestone ed1page" data-n="5.363" data-unit="ed1page" id="ed1page.5.363"></span> οὐκ εἶπεν. ἐλάχιστα
<span class="lb" data-page="17a.122" data-line="16" id="l17a.122.16"></span>δὲ καὶ ἥκιστα ῥίγη γίνεσθαι τούτοισιν εἰπὼν τὴν φρίκην
<span class="lb" data-page="17a.122" data-line="17" id="l17a.122.17"></span>μὲν ἐδήλωσεν, οὐκ ἀφείλετο δὲ τελέως αὐτὰ τῶν παροξυσμῶν.
<span class="lb" data-page="17a.122" data-line="18" id="l17a.122.18"></span><span class="milestone ed2page" data-n="9.48" data-unit="ed2page" id="ed2page.9.48"></span>ὅπως δ’ ἄν σοι ᾖ περὶ τούτων πρόδηλον,
<span class="pb" data-page="17a.123" id="p17a.123"></span>
<span class="lb" data-page="17a.123" data-line="1" id="l17a.123.1"></span>τοῦτό γε τοιοῦτόν ἐστιν, ὅτι οὗτος ὁ πυρετὸς εἰκότως εἴρηται
<span class="lb" data-page="17a.123" data-line="2" id="l17a.123.2"></span>τριταιοφυής. οὔτε γὰρ ἡμιτριταῖός ἐστιν ὡς ἂν μήτε τῇ
<span class="lb" data-page="17a.123" data-line="3" id="l17a.123.3"></span>δευτέρᾳ παροξυνόμενος, ἀναδιπλώσεις τε μὴ ποιούμενος,
<span class="lb" data-page="17a.123" data-line="4" id="l17a.123.4"></span>οὔτε παρεκτεταμένος, εἴ γε μηδ’ ὅλως εἰς ἀπυρεξίαν τελευτᾷ.
<span class="lb" data-page="17a.123" data-line="5" id="l17a.123.5"></span>δίκαιον οὖν ἦν αὐτῷ τινὰ προσηγορίαν παρακειμένην ταῖς
<span class="lb" data-page="17a.123" data-line="6" id="l17a.123.6"></span>προειρημέναις προσειπεῖν. ἦν δ’ ὁ λόγος εἰπεῖν οὐκέτ’ οὐδεμίαν
<span class="lb" data-page="17a.123" data-line="7" id="l17a.123.7"></span>παρὰ τὴν τοῦ τριταιοφυοῦς· τό γε μὴν ἐν κρισίμοις
<span class="lb" data-page="17a.123" data-line="8" id="l17a.123.8"></span>ὡς ἐπὶ τὸ πολὺ κακοῦσθαι τριταιοφυῶν ἴδιον, οὐ κοινὸν
<span class="lb" data-page="17a.123" data-line="9" id="l17a.123.9"></span>ἁπάντων ἐστίν. ἐμάθομεν δ’ ἐν τοῖς περὶ κρισίμων τοῖς
<span class="lb" data-page="17a.123" data-line="10" id="l17a.123.10"></span>κακοήθεσι νοσήμασι τοῦτο γινόμενον, σμικρὰ κουφίζοντες καὶ
<span class="lb" data-page="17a.123" data-line="11" id="l17a.123.11"></span>ταχὺ πάλιν ἐξ ἐπισχέσεως βιαιοτέρως παροξυνόμενοι τῷ μεμνημένῳ
<span class="lb" data-page="17a.123" data-line="12" id="l17a.123.12"></span>τῶν εἰρημένων ἐν τοῖς περὶ κρίσεών τε καὶ κρισίμων
<span class="lb" data-page="17a.123" data-line="13" id="l17a.123.13"></span>καὶ τοῖς περὶ διαφορᾶς πυρετῶν, οὐδὲν ἔτι δευτέρας
<span class="lb" data-page="17a.123" data-line="14" id="l17a.123.14"></span>ἀναμνήσεως δεῖται. δέδεικται γὰρ ἐν ἐκείνοις ὑπὲρ ἁπάντων
<span class="lb" data-page="17a.123" data-line="15" id="l17a.123.15"></span>τῶν τοιούτων ὁποῖον καὶ τὸ νῦν εἰρημένον ἐστὶ, τὸ
<span class="lb" data-page="17a.123" data-line="16" id="l17a.123.16"></span>διακουφίζοντες. οἱ γοῦν τοιοῦτοι πυρετοὶ τὴν γένεσιν ἔχουσιν
<span class="lb" data-page="17a.123" data-line="17" id="l17a.123.17"></span>οὐκ ἐξ ἑνὸς, ἀλλὰ καὶ ἐκ πλεόνων χυμῶν, ὧν ὁ μὲν
<span class="lb" data-page="17a.123" data-line="18" id="l17a.123.18"></span>θερμότερος ἀνάπτει τὸν ὀξὺν πυρετὸν ἐν τάχει τε παύεται.
<span class="pb" data-page="17a.124" id="p17a.124"></span>
<span class="lb" data-page="17a.124" data-line="1" id="l17a.124.1"></span>τούτου δὲ κατειληφότος τὸ σῶμα συμβαίνει διαφθείρεσθαί
<span class="lb" data-page="17a.124" data-line="2" id="l17a.124.2"></span>τε καὶ σήπεσθαι τοῖς ψυχροτέροις, εἶθ’ οὕτως ἀνάπτεσθαι
<span class="lb" data-page="17a.124" data-line="3" id="l17a.124.3"></span>πάλιν ἐκ τῆς γινομένης ἐπισχέσεως, ὅπερ ἐστὶν οἷον ἀναπαύσεως
<span class="lb" data-page="17a.124" data-line="4" id="l17a.124.4"></span>καὶ μειώσεως τοῦ πυρετοῦ. χείρων δὲ τοῦ πρόσθεν
<span class="lb" data-page="17a.124" data-line="5" id="l17a.124.5"></span>ὁ τοιοῦτος γίνεται πυρετὸς, ὡς ἂν προκεκμηκυῖαν ἤδη τὴν
<span class="lb" data-page="17a.124" data-line="6" id="l17a.124.6"></span>δύναμιν ἐκ τῶν ὀχληρῶν εὑρών. εὔδηλον γὰρ ὅτι κᾂν ἴσος
<span class="lb" data-page="17a.124" data-line="7" id="l17a.124.7"></span>ᾖ τῷ μεγέθει, πολὺ γοῦν μειζόνως ἂν ὀχλεῖ τὰς μὲν ἰσχυροτέρας
<span class="lb" data-page="17a.124" data-line="8" id="l17a.124.8"></span>δυνάμεις, μᾶλλον δὲ τῶν τὰς ἀσθενεστέρας.
</p>
<span class="lb rule" data-page="17a.124" data-line="9" id="l17a.124.9"></span>
          </article>

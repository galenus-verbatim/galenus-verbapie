<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.36">
<span class="pb page1" data-page="17a.131" id="p17a.131"></span>
<span class="milestone ed1page page1" data-n="5.364" data-unit="ed1page" id="ed1page.5.364"></span>
<span class="milestone ed2page page1" data-n="9.51" data-unit="ed2page" id="ed2page.9.51"></span>
<span class="lb head" data-page="17a.131" data-line="10" id="l17a.131.10"></span>
            <blockquote class="quote lemma">
<span class="lb" data-page="17a.131" data-line="11" id="l17a.131.11"></span>Ἦν δὲ τουτέοισι τὰ γενόμενα δυσεντεριώδεα καὶ τεινεσμοὶ
<span class="lb" data-page="17a.131" data-line="12" id="l17a.131.12"></span>καὶ λειεντερίαι καὶ ῥοώδεες, ἔστι δ’ οἷσι καὶ ὕδρωπες, μετὰ
<span class="lb" data-page="17a.131" data-line="13" id="l17a.131.13"></span>τούτων καὶ ἄνευ τούτων ἆσαι.
</blockquote>
<span class="lb rule" data-page="17a.131" data-line="14" id="l17a.131.14"></span>
            <p>
<span class="lb" data-page="17a.131" data-line="15" id="l17a.131.15"></span>Ἃς διὰ τῆς προγεγραμμένης ῥήσεως ἐν τῷ καθόλου
<span class="lb" data-page="17a.131" data-line="16" id="l17a.131.16"></span>γεγονέναι φησὶν ἀποστάσεις, ταύτας νῦν διεξέρχεται κατὰ
<span class="lb" data-page="17a.131" data-line="17" id="l17a.131.17"></span>μέρος. προείρηται δ’ ἡμῖν ἐν τοῖς πρόσθεν εἰκότως γενέσθαι
<span class="lb" data-page="17a.131" data-line="18" id="l17a.131.18"></span>τὰ τοιαῦτα νοσήματα τῶν περιττωμάτων εἰς τὴν
<span class="pb" data-page="17a.132" id="p17a.132"></span>
<span class="lb" data-page="17a.132" data-line="1" id="l17a.132.1"></span>γαστέρα συῤῥεόντων, τὰς μὲν δυσεντερίας δηλονότι μετὰ
<span class="lb" data-page="17a.132" data-line="2" id="l17a.132.2"></span>τῶν αἱματωδῶν διαχωρημάτων καθ’ ὁντιναοῦν τρόπον
<span class="lb" data-page="17a.132" data-line="3" id="l17a.132.3"></span>γενομένας, τοὺς δὲ τεινεσμοὺς τάσεις ὄντας σφοδρὰς ἐπὶ
<span class="lb" data-page="17a.132" data-line="4" id="l17a.132.4"></span>τῆς κατὰ τὸ ἀπευθυσμένον ἑλκώσεως, τὰς δὲ λειεντερίας
<span class="lb" data-page="17a.132" data-line="5" id="l17a.132.5"></span>ταχείας διεξόδους ἀμεταβλήτων σιτίων οὔσας. ῥοώδεις δὲ
<span class="lb" data-page="17a.132" data-line="6" id="l17a.132.6"></span>λέγει τοὺς χωρὶς τούτων τῶν εἰρημένων παθημάτων διαχωροῦντας,
<span class="lb" data-page="17a.132" data-line="7" id="l17a.132.7"></span>ἀεί τε καὶ συνεχῶς ὑγρὰ διαχωρήματα. τοὺς δὲ
<span class="lb" data-page="17a.132" data-line="8" id="l17a.132.8"></span>καὶ εἰς ὑδέρους ὀξεῖς φησι<span class="milestone ed2page" data-n="9.52" data-unit="ed2page" id="ed2page.9.52"></span> κατασκῆψαι διὰ τὴν
<span class="lb" data-page="17a.132" data-line="9" id="l17a.132.9"></span>πλεονεξίαν τῶν ψυχρῶν καὶ ὑγρῶν χυμῶν, ἐνίοις μὲν μετὰ
<span class="lb" data-page="17a.132" data-line="10" id="l17a.132.10"></span>τῶν προειρημένων συμπτωμάτων, ἐνίοις δὲ ἄνευ τούτων.
</p>
<span class="lb rule" data-page="17a.132" data-line="11" id="l17a.132.11"></span>
          </article>

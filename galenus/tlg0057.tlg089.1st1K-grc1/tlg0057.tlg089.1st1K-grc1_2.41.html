<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.41">
<span class="pb page1" data-page="17a.136" id="p17a.136"></span>
<span class="milestone ed1page page1" data-n="5.364" data-unit="ed1page" id="ed1page.5.364"></span>
<span class="milestone ed2page page1" data-n="9.53" data-unit="ed2page" id="ed2page.9.53"></span>
<span class="lb head" data-page="17a.136" data-line="1" id="l17a.136.1"></span>
            <blockquote class="quote lemma">
<span class="lb" data-page="17a.136" data-line="2" id="l17a.136.2"></span>Ἓν μοῦνον δὲ χρηστὸν καὶ μέγιστον τῶν γενομένων σημείων
<span class="lb" data-page="17a.136" data-line="3" id="l17a.136.3"></span>καὶ πλείστους ἐῤῥύσατο τῶν ὄντων<span class="milestone ed1page" data-n="5.365" data-unit="ed1page" id="ed1page.5.365"></span> ἐπὶ τοῖς
<span class="lb" data-page="17a.136" data-line="4" id="l17a.136.4"></span>μεγίστοισι κινδύνοισιν, οἷσιν ἐπὶ τὸ στραγγουριῶδες ἐτράπετο
<span class="lb" data-page="17a.136" data-line="5" id="l17a.136.5"></span>καὶ ἐς τοῦτο καὶ ἀποστάσιες ἐγίνοντο. ξυνέπιπτε
<span class="lb" data-page="17a.136" data-line="6" id="l17a.136.6"></span>δὲ καὶ ἐν τοῖσι πλείστοισι τὸ στραγγουριῶδες τῇσι ἡλικίῃσιν
<span class="lb" data-page="17a.136" data-line="7" id="l17a.136.7"></span>ταύτῃσι γίνεσθαι μάλιστα. ἐγίνετο δὲ καὶ τῶν
<span class="lb" data-page="17a.136" data-line="8" id="l17a.136.8"></span>ἄλλων πολλοῖσιν ὀρθοστάδην καὶ ἐπὶ τῶν νοσημάτων,
<span class="lb" data-page="17a.136" data-line="9" id="l17a.136.9"></span>ταχὺ δὲ καὶ μεγάλη τις ἡ μεταβολὴ τούτοισι πάντων
<span class="lb" data-page="17a.136" data-line="10" id="l17a.136.10"></span>ἐγίνετο· κοιλίαι τε γὰρ εἰ καὶ τύχοιεν ἐφυγραινόμεναι,
<span class="lb" data-page="17a.136" data-line="11" id="l17a.136.11"></span>κακοήθεα τρόπον ταχὺ ξυνίσταντο, γεύμασί τε πᾶσιν
<span class="lb" data-page="17a.136" data-line="12" id="l17a.136.12"></span>ἡδέως εἶχον, οἵ τε πυρετοὶ πρῃέες μετὰ ταῦτα. χρόνια
<span class="lb" data-page="17a.136" data-line="13" id="l17a.136.13"></span>δὲ τουτέοισι τὰ περὶ τὴν στραγγουρίαν καὶ ἐπίπονα
<span class="lb" data-page="17a.136" data-line="14" id="l17a.136.14"></span>ἦν.
</blockquote>
<span class="lb rule" data-page="17a.136" data-line="15" id="l17a.136.15"></span>
            <p>
<span class="lb" data-page="17a.136" data-line="16" id="l17a.136.16"></span>Εἰρήκει καὶ πρόσθεν στραγγουριώδη καὶ ἀνεφριτικὰ
<span class="lb" data-page="17a.136" data-line="17" id="l17a.136.17"></span>τούτοις γενέσθαι συμπτώματα καίπερ ἔχοντά τινα κοινωνίαν,
<span class="lb" data-page="17a.136" data-line="18" id="l17a.136.18"></span>ἀλλ’ ἄλλα ἀντ’ ἄλλων. καὶ ἡμεῖς ἔφαμεν ἐκκαθαιρομένου
<span class="pb" data-page="17a.137" id="p17a.137"></span>
<span class="lb" data-page="17a.137" data-line="1" id="l17a.137.1"></span>τοῦ σώματος ὅλου τὰ περιττώματα διὰ τῶν νεφρῶν
<span class="lb" data-page="17a.137" data-line="2" id="l17a.137.2"></span>τὴν στραγγουρίαν αὐτοῖς γίγνεσθαι μὲν καὶ ἄλλως, μάλιστα
<span class="lb" data-page="17a.137" data-line="3" id="l17a.137.3"></span>δὲ διὰ δριμύτητα τῶν συῤῥεόντων οὔρων, ἐφ’ ᾗ καὶ νῦν
<span class="lb" data-page="17a.137" data-line="4" id="l17a.137.4"></span>αἰτία συνέστη. μεμνῆσθαι δὲ χρὴ πάλιν ὅτι καὶ νῦν ἀποστάσεις
<span class="lb" data-page="17a.137" data-line="5" id="l17a.137.5"></span>ἐπὶ στραγγουρίαν ἔφη γεγονέναι<span class="milestone ed2page" data-n="9.54" data-unit="ed2page" id="ed2page.9.54"></span> καίτοι
<span class="lb" data-page="17a.137" data-line="6" id="l17a.137.6"></span>κατ’ ἔκρουν, οὐ κατ’ ἀπόθεσιν τῶν λυπούντων χυμῶν ἀποχωρησάντων
<span class="lb" data-page="17a.137" data-line="7" id="l17a.137.7"></span>ὅλου τοῦ σώματος. ὥσπερ γὰρ διὰ γαστρὸς
<span class="lb" data-page="17a.137" data-line="8" id="l17a.137.8"></span>πολλάκις ἐκκαθαίρεται τὸ σύμπαν σῶμα, οὕτω καὶ διὰ
<span class="lb" data-page="17a.137" data-line="9" id="l17a.137.9"></span>νεφρῶν καὶ κύστεως. χρόνια τούτοισι τὰ κατὰ τὴν στραγγουρίαν
<span class="lb" data-page="17a.137" data-line="10" id="l17a.137.10"></span>καὶ ἐπιπόνως ἐκκαθαίροντες ὅλον τὸ σῶμα διὰ τῆς στραγγουρίας.
<span class="lb" data-page="17a.137" data-line="11" id="l17a.137.11"></span>ταῦτα δ’ ἀναγκαῖον ἦν πάσχειν τὰ μόρια, δι’ ὧν
<span class="lb" data-page="17a.137" data-line="12" id="l17a.137.12"></span>ἡ ἔκκρισις ἐγίγνετο τῶν δριμέων οὔρων, δηλονότι δακνόμενα
<span class="lb" data-page="17a.137" data-line="13" id="l17a.137.13"></span>καὶ τῷ συνεχεῖ τῆς ἀποκρίσεως ἐνοχλούμενα, διόπερ
<span class="lb" data-page="17a.137" data-line="14" id="l17a.137.14"></span>καὶ ἐπιπόνως εἶχον ἐν αὐτῇ τῇ διόδῳ τῶν οὔρων. χρόνῳ
<span class="lb" data-page="17a.137" data-line="15" id="l17a.137.15"></span>δ’ αὐτοῖς πλείονι τὰ τοιαῦτα συμπτώματα ἐγίνετο, διὰ τὸ
<span class="lb" data-page="17a.137" data-line="16" id="l17a.137.16"></span>πλῆθος τῶν ἐκκαθαιρομένων περιττωμάτων.
</p>
<span class="lb rule" data-page="17a.137" data-line="17" id="l17a.137.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.44">
<span class="pb page1" data-page="17a.139" id="p17a.139"></span>
<span class="milestone ed1page page1" data-n="5.365" data-unit="ed1page" id="ed1page.5.365"></span>
<span class="milestone ed2page page1" data-n="9.54" data-unit="ed2page" id="ed2page.9.54"></span>
<span class="lb head" data-page="17a.139" data-line="4" id="l17a.139.4"></span>
            <blockquote class="quote lemma">
<span class="lb" data-page="17a.139" data-line="5" id="l17a.139.5"></span>Πεπασμοὺς τῶν ἀπιόντων πάντας πάντοθεν ἐπικαίρους ἢ
<span class="lb" data-page="17a.139" data-line="6" id="l17a.139.6"></span>καλὰς καὶ κρισίμους ἀποστάσιας σκοπέεσθαι.
</blockquote>
<span class="lb rule" data-page="17a.139" data-line="7" id="l17a.139.7"></span>
            <p>
<span class="lb" data-page="17a.139" data-line="8" id="l17a.139.8"></span><span class="milestone ed2page" data-n="9.55" data-unit="ed2page" id="ed2page.9.55"></span>Ἔνιοι δὲ τὸ πέρας τῆς προγεγραμμένης καταστάσεως
<span class="lb" data-page="17a.139" data-line="9" id="l17a.139.9"></span>ἀρχὴν ἐποιήσαντο τῆς νῦν προκειμένης ἐξηγήσεως,
<span class="lb" data-page="17a.139" data-line="10" id="l17a.139.10"></span>ὡς ἔχειν αὐτὴν οὕτως· ὅσα δ’ ἀκινδύνως πεπασμοὺς τῶν ἀπιόντων
<span class="lb" data-page="17a.139" data-line="11" id="l17a.139.11"></span>πάντας πάντοθεν ἐπικαίρους ἢ καλὰς καὶ κρισίμους ἀποστάσιας
<span class="lb" data-page="17a.139" data-line="12" id="l17a.139.12"></span>σκοπεῖσθαι, ἵνα ἡ διάνοια τοῦ λόγου τοιαύτη τις
<span class="lb" data-page="17a.139" data-line="13" id="l17a.139.13"></span>εἴη. ὅσα δ’ ἀκινδύνως προέρχεται πάθη, σκεπτέον ἐπ’ αὐτῶν
<span class="lb" data-page="17a.139" data-line="14" id="l17a.139.14"></span>ἐστὶ τοὺς πεπασμούς. ἐγχωρεῖ γε μὴν καὶ αὐτὴν καθ’
<span class="lb" data-page="17a.139" data-line="15" id="l17a.139.15"></span>ἑαυτὴν ἀναγινώσκειν τὴν προκειμένην ῥῆσιν, ἵν’ ὁ λόγος
<span class="lb" data-page="17a.139" data-line="16" id="l17a.139.16"></span>ᾖ περὶ πάντων ἁπλῶς νοσημάτων αὐτῷ καθόλου λεγόμενος
<span class="lb" data-page="17a.139" data-line="17" id="l17a.139.17"></span>τῶν χωρὶς πεπασμοῦ. πέψις γάρ τίς ἐστι τῶν παρὰ φύσιν
<span class="pb" data-page="17a.140" id="p17a.140"></span>
<span class="lb" data-page="17a.140" data-line="1" id="l17a.140.1"></span>ὁ πεπασμὸς τοῦ νοσήματος, αὕτη δὲ ἡ πέψις εἰς τὴν
<span class="lb" data-page="17a.140" data-line="2" id="l17a.140.2"></span>τοῦ πέττοντος οὐσίαν ἀγωγή τίς ἐστι τοῦ πεττομένου.
<span class="lb" data-page="17a.140" data-line="3" id="l17a.140.3"></span>κατὰ φύσιν μὲν οὖν ἔχοντος τοῦ σώματος, ὅταν καὶ τὸ πεττόμενον
<span class="lb" data-page="17a.140" data-line="4" id="l17a.140.4"></span>οἰκείαν ἔχῃ φύσιν τῷ πέττοντι, μεταβολὴ καὶ ἀλλοίωσις
<span class="lb" data-page="17a.140" data-line="5" id="l17a.140.5"></span>ἁπάσης τῆς πεττομένης οὐσίας ἢ τοῦ πλείστου μέρους αὐτῆς
<span class="lb" data-page="17a.140" data-line="6" id="l17a.140.6"></span>γίνεται, βραχυτάτου περιττεύοντος ἡμῖν ἡμιπέπτου.
<span class="lb" data-page="17a.140" data-line="7" id="l17a.140.7"></span>παρὰ φύσιν δὲ διακειμένων, ὅπερ ἐστὶν ἀλλοτρίων ὑπαρχόντων
<span class="lb" data-page="17a.140" data-line="8" id="l17a.140.8"></span>τῇ τοῦ μεταβάλλοντός τε καὶ ἀλλοιοῦντος φύσει,
<span class="lb" data-page="17a.140" data-line="9" id="l17a.140.9"></span>τὸ μὲν ἐξομοιούμενον ὀλίγον γίνεται, τὸ δ’ ἡμίπεπτον περίττωμα
<span class="lb" data-page="17a.140" data-line="10" id="l17a.140.10"></span>πολύ. καθάπερ δ’ ἐπὶ τῶν κατὰ φύσιν ἐχόντων
<span class="lb" data-page="17a.140" data-line="11" id="l17a.140.11"></span>σωμάτων τὰ περιττώματα τὴν πέψιν ἐνεδείκνυτο, κατὰ τὸν
<span class="lb" data-page="17a.140" data-line="12" id="l17a.140.12"></span>αὐτὸν τρόπον ἐπὶ τῶν νοσούντων σωμάτων ἐνδείξεται. τῶν
<span class="lb" data-page="17a.140" data-line="13" id="l17a.140.13"></span>μὲν οὖν τὴν γαστέρα τὰ περιττώματα κάτω διαχωρούμενα
<span class="lb" data-page="17a.140" data-line="14" id="l17a.140.14"></span>τὴν ἀπεψίαν τε καὶ πέψιν ἐκ τῆς ἑαυτῶν ἰδέας ἐνδείκνυται,
<span class="lb" data-page="17a.140" data-line="15" id="l17a.140.15"></span>τῶν δὲ κατὰ θώρακα καὶ πνεύμονα τὰ κατὰ βηχὸς
<span class="lb" data-page="17a.140" data-line="16" id="l17a.140.16"></span>ἀναγόμενα, τῶν δὲ κατὰ τὸν ἐγκέφαλον τὰ διὰ τῆς ῥινὸς
<span class="lb" data-page="17a.140" data-line="17" id="l17a.140.17"></span>ἐκκρινόμενα, τὰ δὲ κατὰ τὰς φλέβας τὰ κατὰ τῶν οὔρων
<span class="lb" data-page="17a.140" data-line="18" id="l17a.140.18"></span>ἀπερχόμενα. δέδεικται δὲ περὶ τούτων ἔν τε τοῖς περὶ φυσικῶν
<span class="pb" data-page="17a.141" id="p17a.141"></span>
<span class="lb" data-page="17a.141" data-line="1" id="l17a.141.1"></span>δυνάμεων ὑπομνήμασι καὶ ἐν τοῖς περὶ κρίσεων
<span class="lb" data-page="17a.141" data-line="2" id="l17a.141.2"></span>λόγοις, οὐχ ἥκιστα δὲ κἀν τοῖς περὶ τῶν ἐν νόσοις καιρῶν,
<span class="lb" data-page="17a.141" data-line="3" id="l17a.141.3"></span>οἷς γέγραπται τῶν πεττομένων νοσημάτων τὰ γνωρίσματα.
<span class="lb" data-page="17a.141" data-line="4" id="l17a.141.4"></span>καὶ νῦν οὖν ὁ Ἱπποκράτης αὐτὸ τοῦτό γε κελεύει πράττειν
<span class="lb" data-page="17a.141" data-line="5" id="l17a.141.5"></span>ἐπισκοποῦντας τοὺς πεπασμοὺς τῶν νοσημάτων ἐκ τῶν ἐκκρινομένων
<span class="lb" data-page="17a.141" data-line="6" id="l17a.141.6"></span>περιττωμάτων. ἔνιοι δὲ κατὰ τὸ πέρας τῆς ῥήσεως
<span class="lb" data-page="17a.141" data-line="7" id="l17a.141.7"></span>ἀντὶ τοῦ σκοπεῖσθαι γράφουσι ποιέεσθαι, πρακτικόν
<span class="lb" data-page="17a.141" data-line="8" id="l17a.141.8"></span>τινα καὶ θεραπευτικὸν καὶ συμβουλευτικὸν εἶναι βουλόμενοι
<span class="lb" data-page="17a.141" data-line="9" id="l17a.141.9"></span>τὸν λόγον, οὐ διαγνωρισμός. εἰ μὲν γὰρ σκοπεῖσθαι τοὺς
<span class="lb" data-page="17a.141" data-line="10" id="l17a.141.10"></span>πεπασμοὺς κελεύει, διαγνωστικός τε καὶ προγνωστικὸς ὁ λόγος
<span class="lb" data-page="17a.141" data-line="11" id="l17a.141.11"></span>ἐστίν· εἰ δ’ αὖ ποιεῖσθαι, θεραπευτικός ἐστιν. εὔδηλον
<span class="lb" data-page="17a.141" data-line="12" id="l17a.141.12"></span>δ’ ὅτι πεπασμοὺς ἐργάζεται τὰ συμμέτρως θερμαίνοντα
<span class="lb" data-page="17a.141" data-line="13" id="l17a.141.13"></span>πάντα, τοῦτο μὲν ἐδέσματα, τοῦτο δὲ καταντλήματα καὶ
<span class="lb" data-page="17a.141" data-line="14" id="l17a.141.14"></span>καταπλάσματα, καὶ τρίψις δὲ μετρία καὶ λουτρὸν ἐκ τούτου
<span class="lb" data-page="17a.141" data-line="15" id="l17a.141.15"></span>τοῦ γένους εἰσίν. εἴρηται δ’ αὐτῶν πάντων ἡ κατὰ μέρος
<span class="lb" data-page="17a.141" data-line="16" id="l17a.141.16"></span>χρῆσις ἐν τοῖς τῆς θεραπευτικῆς μεθόδου γράμμασιν. οὐ
<span class="lb" data-page="17a.141" data-line="17" id="l17a.141.17"></span>μόνον δὲ πεπασμοὺς τῶν νοσημάτων σκοπεῖσθαι προσῆκεν
<span class="lb" data-page="17a.141" data-line="18" id="l17a.141.18"></span>ἡ ποιεῖν αὐτὸν, ἑκάτερον γὰρ ἀληθὲς, ἀλλὰ καὶ τὰς ἀποστάσεις
<span class="lb" data-page="17a.141" data-line="19" id="l17a.141.19"></span>τὰς κατ’ ἔκρουν, ὅπερ καὶ μάλιστα χρὴ σπουδάζειν,
<span class="pb" data-page="17a.142" id="p17a.142"></span>
<span class="lb" data-page="17a.142" data-line="1" id="l17a.142.1"></span>ἤτοι τὰς κατ’ ἀπόθεσιν εἰς ἀκυρώτερα μέρη· δεύτερος γὰρ
<span class="lb" data-page="17a.142" data-line="2" id="l17a.142.2"></span>οὗτος σκοπὸς ἀποτυγχανομένου τοῦ κατ’ ἔκρουν. εἰ μὲν οὖν
<span class="lb" data-page="17a.142" data-line="3" id="l17a.142.3"></span>ἐπὶ γαστέρα ῥέποι τὰ περιττώματα, ταῦτα συνεργεῖν προσήκει,
<span class="lb" data-page="17a.142" data-line="4" id="l17a.142.4"></span>κλύσμασί τε χρώμενον ἐπισπᾶσθαι δυναμένοις ἐνταῦθα
<span class="lb" data-page="17a.142" data-line="5" id="l17a.142.5"></span>καὶ τοῖς κατὰ τὴν δίαιταν πᾶσαν εἰς τοῦτο συντελοῦσιν.
<span class="lb" data-page="17a.142" data-line="6" id="l17a.142.6"></span>εἰ δ’ ἐπὶ νεφροὺς, τοῖς οὐρητικοῖς, εἰ δὲ ἐπὶ κῶλον, ἐκεῖνο
<span class="lb" data-page="17a.142" data-line="7" id="l17a.142.7"></span>θερμαίνοντα διὰ τῶν δριμυτέρων φαρμάκων.
</p>
<span class="lb rule" data-page="17a.142" data-line="8" id="l17a.142.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.46">
<span class="pb page1" data-page="17a.144" id="p17a.144"></span>
<span class="milestone ed1page page1" data-n="5.366" data-unit="ed1page" id="ed1page.5.366"></span>
<span class="milestone ed2page page1" data-n="9.56" data-unit="ed2page" id="ed2page.9.56"></span>
<span class="lb head" data-page="17a.144" data-line="1" id="l17a.144.1"></span>
            <blockquote class="quote lemma">
<span class="lb" data-page="17a.144" data-line="2" id="l17a.144.2"></span>Ὠμὰ δὲ καὶ ἄπεπτα καὶ ἐς κακὰς ἀποστάσιας τρεπόμενα ἢ
<span class="lb" data-page="17a.144" data-line="3" id="l17a.144.3"></span>ἀκρισίας ἢ πόνους ἢ χρόνους ἢ θανάτους ἢ τῶν αὐτῶν
<span class="lb" data-page="17a.144" data-line="4" id="l17a.144.4"></span>ὑποστροφάς.
</blockquote>
<span class="lb rule" data-page="17a.144" data-line="5" id="l17a.144.5"></span>
            <p>
<span class="lb" data-page="17a.144" data-line="6" id="l17a.144.6"></span>Ὥσπερ οἱ πεπασμοὶ γίνονται τῆς φύσεως κρατούσης
<span class="lb" data-page="17a.144" data-line="7" id="l17a.144.7"></span>τῶν νοσωδῶν αἰτίων, οὕτω καὶ μὴ κρατούσης τὰ ἐναντία.
<span class="lb" data-page="17a.144" data-line="8" id="l17a.144.8"></span>τῷ μὲν οὖν ἐπὶ τῶν πεπασμῶν εἰρημένῳ, ταχύτητα κρίσεως,
<span class="lb" data-page="17a.144" data-line="9" id="l17a.144.9"></span>ἐναντίον ἐστὶ τὸ χρονίζειν τὰ νοσήματα, τῷ δ’ ἐπ’ ἐκείνοις
<span class="lb" data-page="17a.144" data-line="10" id="l17a.144.10"></span>ἀσφάλειαν ἀντίκειται τό τε τῆς ἀκρισίας καὶ τὸ τοῦ
<span class="lb" data-page="17a.144" data-line="11" id="l17a.144.11"></span>θανάτου καὶ τὸ τῶν αὐτῶν ὑποστροφάς. τῷ δ’ ἐπ’ ἐκείνοις
<span class="lb" data-page="17a.144" data-line="12" id="l17a.144.12"></span>ὑγιεινὴν κοινῇ μὲν πάντα τὰ νῦν εἰρημένα καὶ κατὰ μέρος
<span class="lb" data-page="17a.144" data-line="13" id="l17a.144.13"></span>δὲ οἱ πόνοι. τὰ γὰρ ὑγιαίνοντα σώματα τὴν εἴτ’ ἀπονίαν
<span class="lb" data-page="17a.144" data-line="14" id="l17a.144.14"></span>εἴτ’ ἀνωδυνίαν εἴτ’ ἀοχλησίαν ἐθέλοις ὀνομάζειν, <span class="milestone ed2page" data-n="9.57" data-unit="ed2page" id="ed2page.9.57"></span>ἴδιον
<span class="lb" data-page="17a.144" data-line="15" id="l17a.144.15"></span>ἀχώριστον ἔχει. τὸ δὲ τῆς ἀκρισίας ὄνομα μέμνημαι δήπου
<span class="lb" data-page="17a.144" data-line="16" id="l17a.144.16"></span>λεγόμενον ὑπ’ αὐτοῦ διττῶς, ὡς ἤτοι μηδ’ ὅλως ἐσομένης
<span class="lb" data-page="17a.144" data-line="17" id="l17a.144.17"></span>κρίσεως ἢ μοχθηρῶς ἐσομένης, κατ’ ἄμφω τε ταῦτα τὰ σημαινόμενα
<span class="lb" data-page="17a.144" data-line="18" id="l17a.144.18"></span>ταῖς ἀπεψίαις τῶν νοσημάτων ἀκολουθοῦσιν αἱ
<span class="pb" data-page="17a.145" id="p17a.145"></span>
<span class="lb" data-page="17a.145" data-line="1" id="l17a.145.1"></span>ἀκρισίαι. μέμνησθε δὲ, ὡς ἡ ὅλη πέψις τοῦ νοσήματος ἐν
<span class="lb" data-page="17a.145" data-line="2" id="l17a.145.2"></span>τῇ τῶν χυμῶν ἀλλοιώσει γίνεται. διά τε γὰρ τῶν στερεῶν
<span class="lb" data-page="17a.145" data-line="3" id="l17a.145.3"></span>σωμάτων ἡ φύσις διατέταται, δύναμις ἐκείνων οὖσα, καὶ τὸ
<span class="lb" data-page="17a.145" data-line="4" id="l17a.145.4"></span>πέττεσθαι τοῖς χυμοῖς ὑπὸ τῶν στερεῶν ὑγιαινόντων γίνεται,
<span class="lb" data-page="17a.145" data-line="5" id="l17a.145.5"></span>ὡς ὅταν γε καὶ αὐτὰ ταῦτα νοσεῖ, καθ’ ἕξιν μὲν ἤδη
<span class="lb" data-page="17a.145" data-line="6" id="l17a.145.6"></span>τὸ νόσημα τοῦτο καὶ κίνδυνον ἔσχατόν ἐστιν οἷς ἐπάγει.
<span class="lb" data-page="17a.145" data-line="7" id="l17a.145.7"></span>θεραπευθῆναι δ’ οὐ δύναται πρὶν αὐτὰ τὰ στερεὰ σώματα
<span class="lb" data-page="17a.145" data-line="8" id="l17a.145.8"></span>τὴν οἰκείαν ἀνακτήσασθαι δύναμιν, ἥτις ἐν συμμετρίᾳ κεῖται
<span class="lb" data-page="17a.145" data-line="9" id="l17a.145.9"></span>θερμοῦ καὶ ψυχροῦ καὶ ξηροῦ καὶ ὑγροῦ. διὸ καὶ τῆς
<span class="lb" data-page="17a.145" data-line="10" id="l17a.145.10"></span>ὑγείας αὐτῆς τῶν στερεῶν σωμάτων ἐν τῇ τούτων συμμετρίᾳ
<span class="lb" data-page="17a.145" data-line="11" id="l17a.145.11"></span>τὴν ὕπαρξιν ὑπάρχειν, ὡς μηδὲν διαφέρειν ἢ εὐκρασίαν
<span class="lb" data-page="17a.145" data-line="12" id="l17a.145.12"></span>ὁμοιομερῶν φάναιτ’ ἂν εἶναι τὴν ὑγείαν ἢ συμμετρίαν
<span class="lb" data-page="17a.145" data-line="13" id="l17a.145.13"></span>τῶν στοιχείων ἐξ ὧν γεγόναμεν. ὅπως δὲ χρὴ τὰς αὐτῶν
<span class="lb" data-page="17a.145" data-line="14" id="l17a.145.14"></span>τῶν στερεῶν σωμάτων νόσους ἰάσασθαι, λέλεκται διὰ τῶν
<span class="lb" data-page="17a.145" data-line="15" id="l17a.145.15"></span>τῆς θεραπευτικῆς μεθόδου βιβλίων. ἅπαντα δ’ ἐν πᾶσιν
<span class="lb" data-page="17a.145" data-line="16" id="l17a.145.16"></span>οὐκ ἐγχωρεῖ λέγειν· ἀρκεῖ γὰρ μόνον ἐνταῦθα τῶν περιπιπτόντων
<span class="lb" data-page="17a.145" data-line="17" id="l17a.145.17"></span>θεραπευτικῶν λογισμῶν ἐπισημαίνεσθαι τὰ κεφάλαια,
<span class="lb" data-page="17a.145" data-line="18" id="l17a.145.18"></span>καθάπερ ἐν τοῖς θεραπευτικοῖς τῶν διαγνωστικῶν.
<span class="pb" data-page="17a.146" id="p17a.146"></span>
<span class="lb" data-page="17a.146" data-line="1" id="l17a.146.1"></span>τὸ μὲν γὰρ ἴδιον ἑκάστης πραγματείας, χρὴ τελέως διεξέρχεσθαι,
<span class="lb" data-page="17a.146" data-line="2" id="l17a.146.2"></span>τὸ δὲ παραπίπτον, ἐπισημαίνεσθαι διὰ κεφαλαίων.
</p>
<span class="lb rule" data-page="17a.146" data-line="3" id="l17a.146.3"></span>
          </article>

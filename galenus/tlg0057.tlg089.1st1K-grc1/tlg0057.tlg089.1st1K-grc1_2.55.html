<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.55">
<span class="pb page1" data-page="17a.153" id="p17a.153"></span>
<span class="milestone ed1page page1" data-n="5.367" data-unit="ed1page" id="ed1page.5.367"></span>
<span class="milestone ed2page page1" data-n="9.60" data-unit="ed2page" id="ed2page.9.60"></span>
<span class="lb head" data-page="17a.153" data-line="8" id="l17a.153.8"></span>
            <blockquote class="quote lemma">
<span class="lb" data-page="17a.153" data-line="9" id="l17a.153.9"></span>Ἐν καύσοισι δὲ καὶ τοῖσιν ἄλλοισι πυρετοῖσιν, οἷσι μὲν
<span class="lb" data-page="17a.153" data-line="10" id="l17a.153.10"></span>τραχήλου πόνος καὶ κροτάφων βάρος καὶ σκοτώδεα περὶ
<span class="lb" data-page="17a.153" data-line="11" id="l17a.153.11"></span>τὰς ὄψιας ἢ καὶ ὑποχονδρίου ξύντασις, οὐ μετ’ ὀδύνης
<span class="lb" data-page="17a.153" data-line="12" id="l17a.153.12"></span>ἐγγίγνηται, τουτέοισιν αἱμοῤῥαγέει διὰ ῥινός.
</blockquote>
<span class="lb rule" data-page="17a.153" data-line="13" id="l17a.153.13"></span>
            <p>
<span class="lb" data-page="17a.153" data-line="14" id="l17a.153.14"></span>Εἴρηταί μοι κατὰ τὴν ἐξήγησιν τοῦ προγνωστικοῦ περὶ
<span class="lb" data-page="17a.153" data-line="15" id="l17a.153.15"></span>τῶν οὕτω γινομένων αἱμοῤῥαγιῶν, ἐκείνην ἐξηγουμένῳ τὴν
<span class="lb" data-page="17a.153" data-line="16" id="l17a.153.16"></span>ῥῆσιν ἧς ἡ ἀρχὴ, οἶσι δὲ καὶ ἐν τοιουτοτρόπῳ πυρετῷ
<span class="lb" data-page="17a.153" data-line="17" id="l17a.153.17"></span>κεφαλὴν ἀλγέουσιν ἀντὶ μὲν τοῦ ὀρφνῶδές τι πρὸ τῶν ὀφθαλμῶν
<span class="lb" data-page="17a.153" data-line="18" id="l17a.153.18"></span>φαίνεσθαι ἀμβλυωγμὸς γίνεται ἢ μαρμαρυγαὶ προφαίνονται,
<span class="pb" data-page="17a.154" id="p17a.154"></span>
<span class="lb" data-page="17a.154" data-line="1" id="l17a.154.1"></span>ἀντὶ μὲν τοῦ καρδιώσσειν ἐν τῷ ὑποχονδρίῳ ἢ
<span class="lb" data-page="17a.154" data-line="2" id="l17a.154.2"></span>ἐπὶ δεξιὰ ἢ ἐπ’ ἀριστερὰ ξυντείνεταί τι μήτε μετ’ ὀδύνης
<span class="lb" data-page="17a.154" data-line="3" id="l17a.154.3"></span>μήτε σὺν φλεγμονῇ, αἷμα διὰ ῥινῶν ῥυῆναι τούτοισι προσδόκιμον
<span class="lb" data-page="17a.154" data-line="4" id="l17a.154.4"></span>ἀντὶ τοῦ ἐμέτου. καὶ ὅτι τελεώτερον ἐκεῖ περὶ
<span class="lb" data-page="17a.154" data-line="5" id="l17a.154.5"></span>τούτων ἔγραψεν, εἰ παραβάλλοις ἀλλήλαις τὰς ῥήσεις, ἐναργῶς
<span class="lb" data-page="17a.154" data-line="6" id="l17a.154.6"></span>μαθήσῃ. τοσοῦτον οὖν μοι μόνον ἐνταῦθα προσθεῖναι
<span class="lb" data-page="17a.154" data-line="7" id="l17a.154.7"></span>δεήσει διὰ τοὺς περὶ τὸν Καπίτωνα γράψαντας ἐν τῇ προκειμένῃ
<span class="lb" data-page="17a.154" data-line="8" id="l17a.154.8"></span>ῥήσει καὶ ὑποχονδρίου ξύντασις μετ’ ὀδύνης. οὐκ
<span class="lb" data-page="17a.154" data-line="9" id="l17a.154.9"></span>ὀρθῶς γὰρ ἀφεῖλον τὴν ἀπόφασιν, τὴν οὐ, διά τε τὸ ἀληθὲς
<span class="lb" data-page="17a.154" data-line="10" id="l17a.154.10"></span>αὐτὸ καὶ ὅτι κατὰ τὸ προγνωστικὸν Ἱπποκράτους εἴρηται,
<span class="lb" data-page="17a.154" data-line="11" id="l17a.154.11"></span>ὅταν ἐν τῷ ὑποχονδρίῳ ἐπὶ δεξιὰ ἢ ἀριστερὰ συντείνεταί τι
<span class="lb" data-page="17a.154" data-line="12" id="l17a.154.12"></span>μήτε σὺν ὀδύνῃ μήτε σὺν φλεγμονῇ, αἷμα διὰ τῶν ῥινῶν ῥυῆναι
<span class="lb" data-page="17a.154" data-line="13" id="l17a.154.13"></span>τούτοις προσδόκιμόν ἐστι. τῆς γὰρ ἐπὶ τὴν κεφαλὴν ῥοπῆς
<span class="lb" data-page="17a.154" data-line="14" id="l17a.154.14"></span>τῶν χυμῶν σημεῖόν ἐστιν ἡ τοῦ ὑποχονδρίου σύντασις
<span class="lb" data-page="17a.154" data-line="15" id="l17a.154.15"></span><span class="milestone ed2page" data-n="9.61" data-unit="ed2page" id="ed2page.9.61"></span>χωρὶς ὀδύνης γινομένη. ὡς εἴ γε μετ’ ὀδύνης ᾖ, τῇ
<span class="lb" data-page="17a.154" data-line="16" id="l17a.154.16"></span>τῶν σπλάγχνων ἀκολουθεῖ φλεγμονῇ, ὅταν δὲ τῆς περὶ τὴν
<span class="lb" data-page="17a.154" data-line="17" id="l17a.154.17"></span>κεφαλὴν θερμασίας ἑλκούσης ἄνω τὸ αἷμα καὶ τοῦ ἥπατος
<span class="pb" data-page="17a.155" id="p17a.155"></span>
<span class="lb" data-page="17a.155" data-line="1" id="l17a.155.1"></span>ὠθοῦντος ἡ σύστασις γίγνηται, τὴν αἱμοῤῥαγίαν προσδέχεσθαι
<span class="lb" data-page="17a.155" data-line="2" id="l17a.155.2"></span>χρή.
</p>
<span class="lb rule" data-page="17a.155" data-line="3" id="l17a.155.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.56">
<span class="pb page1" data-page="17a.155" id="p17a.155"></span>
<span class="milestone ed1page page1" data-n="5.367" data-unit="ed1page" id="ed1page.5.367"></span>
<span class="milestone ed2page page1" data-n="9.61" data-unit="ed2page" id="ed2page.9.61"></span>
<span class="lb head" data-page="17a.155" data-line="4" id="l17a.155.4"></span>
            <blockquote class="quote lemma">
<span class="lb" data-page="17a.155" data-line="5" id="l17a.155.5"></span>Οἷσι δὲ βάρεα μὲν ὅλης τῆς κεφαλῆς, καρδιωγμοὶ δὲ καὶ
<span class="lb" data-page="17a.155" data-line="6" id="l17a.155.6"></span>ἀσσώδεές εἰσιν, ἐπανεμέουσι χολώδεα καὶ φλεγματώδεα.
</blockquote>
<span class="lb rule" data-page="17a.155" data-line="7" id="l17a.155.7"></span>
            <p>
<span class="lb" data-page="17a.155" data-line="8" id="l17a.155.8"></span>Ὅτι τοῦτον τὸν λόγον ἐν τῷ προγνωστικῷ διὰ τῆσδε
<span class="lb" data-page="17a.155" data-line="9" id="l17a.155.9"></span>τῆς ῥήσεως ἐδίδαξεν, ὅστις δ’ ἂν ἐν πυρετῷ μὴ θανατώδει
<span class="lb" data-page="17a.155" data-line="10" id="l17a.155.10"></span>φησὶ κεφαλὴν ἀλγῇ ἢ καὶ ὀρφνῶδές τι πρὸ τῶν ὀφθαλμῶν
<span class="lb" data-page="17a.155" data-line="11" id="l17a.155.11"></span>γίνηται ἢ καρδιωγμὸς τουτέῳ προσγένηται, χολώδης
<span class="lb" data-page="17a.155" data-line="12" id="l17a.155.12"></span>ἔμετος παρέσται. ἢν δὲ καὶ ῥῖγος ἐκλάβῃ καὶ τὰ κάτω
<span class="lb" data-page="17a.155" data-line="13" id="l17a.155.13"></span>μέρη τοῦ ὑποχονδρίου ψυχρὰ ᾖ, ταχύτερον ὁ ἔμετος
<span class="lb" data-page="17a.155" data-line="14" id="l17a.155.14"></span>παρέσται. ἢν δέ τι καὶ πίῃ καὶ φάγῃ ὑπὸ τοῦτον
<span class="lb" data-page="17a.155" data-line="15" id="l17a.155.15"></span>τὸν χρόνον, κάρτα ταχέως ἐμέεται. τούτων δὲ οἷσιν ἂν ἄρξηται
<span class="lb" data-page="17a.155" data-line="16" id="l17a.155.16"></span>ὁ πόνος, τῇ πρώτῃ ἡμέρᾳ τεταρταῖοι πιεζοῦνται μᾶλλον
<span class="lb" data-page="17a.155" data-line="17" id="l17a.155.17"></span>ἢ πεμπταῖοι, ἐς δὲ τὴν ἑβδόμην ἀπαλλάσσονται. οἱ μέντοι
<span class="lb" data-page="17a.155" data-line="18" id="l17a.155.18"></span>πλεῖστοι αὐτῶν ἄρχονται μὲν πονέεσθαι τεταρταῖοι,
<span class="lb" data-page="17a.155" data-line="19" id="l17a.155.19"></span>πιέζονται δὲ πεμπταῖοι μάλιστα, ἀπαλλάσσονται δ’ ἐνναταῖοι
<span class="pb" data-page="17a.156" id="p17a.156"></span>
<span class="lb" data-page="17a.156" data-line="1" id="l17a.156.1"></span>ἢ ἑνδεκαταῖοι. οἱ δ’ ἂν ἄρξωνται πεμπταῖοι πονέεσθαι καὶ
<span class="lb" data-page="17a.156" data-line="2" id="l17a.156.2"></span>τὰ ἄλλα κατὰ λόγον αὐτοῖσι τῶν πρόσθεν γίγνηται, ἐς τὴν
<span class="lb" data-page="17a.156" data-line="3" id="l17a.156.3"></span>τεσσαρεσκαιδεκάτην ἀπαλλάσσονται. γίνεται δὲ ταῦτα τοῖσι
<span class="lb" data-page="17a.156" data-line="4" id="l17a.156.4"></span>μὲν ἀνδράσι καὶ τῇσι γυναιξὶν ἐν τοῖς τριταίοις μάλιστα,
<span class="lb" data-page="17a.156" data-line="5" id="l17a.156.5"></span>τοῖσι δὲ νεωτέροισι γίνονται μὲν καὶ ἐν τούτοισι, μᾶλλον δὲ
<span class="lb" data-page="17a.156" data-line="6" id="l17a.156.6"></span>τοῖς συνεχεστέροισι πυρετοῖς καὶ τοῖσι γνησίοισι τριταίοισιν.
<span class="lb" data-page="17a.156" data-line="7" id="l17a.156.7"></span>αὕτη περὶ τῶν αὐτῶν, ὧν νῦν διέρχεται <span class="milestone ed1page" data-n="5.368" data-unit="ed1page" id="ed1page.5.368"></span>ῥῆσις ἐν
<span class="lb" data-page="17a.156" data-line="8" id="l17a.156.8"></span>τῷ προγνωστικῷ γέγραπται καὶ αὐτὴν ἐξηγησάμεθα κατὰ
<span class="lb" data-page="17a.156" data-line="9" id="l17a.156.9"></span>τὸ γ΄ τῶν εἰς ἐκεῖνο τὸ βιβλίον ἡμῖν γεγραμμένων, ὥστ’
<span class="lb" data-page="17a.156" data-line="10" id="l17a.156.10"></span>οὐδὲν δεῖ πάλιν περὶ τῶν αὐτῶν ἐνταῦθα λέγειν, ὁρῶντας
<span class="lb" data-page="17a.156" data-line="11" id="l17a.156.11"></span>ἀκριβέστερον ἐν τῷ προγνωστικῷ γεγραμμένον ὅλον τὸν λόγον.
<span class="lb" data-page="17a.156" data-line="12" id="l17a.156.12"></span>εἰ δέ τι περιττότερον ἐν τούτῳ τῷ βιβλίῳ πρόσκειται,
<span class="lb" data-page="17a.156" data-line="13" id="l17a.156.13"></span>τοῦτο διὰ τῶν ἑξῆς ῥήσεων ἐξηγήσομαι, μεμνημένων
<span class="lb" data-page="17a.156" data-line="14" id="l17a.156.14"></span>ἡμῶν ὅτι τὸ μὲν κυρίως ὀνομαζόμενον ἐξηγεῖσθαι κατὰ
<span class="lb" data-page="17a.156" data-line="15" id="l17a.156.15"></span>τὰς ἀσαφεῖς γίνεται λέξεις· ἤδη δὲ διὰ τὸ τῶν ἐξηγητῶν
<span class="lb" data-page="17a.156" data-line="16" id="l17a.156.16"></span>ἔθος καταχρώμενοι καὶ τὰς ἀντιλογίας τῶν ἀσαφῶς εἰρημένων
<span class="lb" data-page="17a.156" data-line="17" id="l17a.156.17"></span>ἐξηγήσεις ὀνομάζομεν, ὅπερ καὶ νῦν ἡμεῖς ποιοῦμεν
<span class="pb" data-page="17a.157" id="p17a.157"></span>
<span class="lb" data-page="17a.157" data-line="1" id="l17a.157.1"></span>ἑπόμενοι τῇ κρατούσῃ συνηθείᾳ. τὴν γὰρ λέξιν αὐτὴν οὖσαν
<span class="lb" data-page="17a.157" data-line="2" id="l17a.157.2"></span>σαφῆ καὶ μηδεμιᾶς ἐξηγήσεως δεομένην προσφερόμενοι
<span class="lb" data-page="17a.157" data-line="3" id="l17a.157.3"></span>τῷ ὑπ’ αὐτῆς δηλουμένῳ, σαφῶς τὰς αἰτίας ἐπιχειροῦμεν
<span class="lb" data-page="17a.157" data-line="4" id="l17a.157.4"></span>λέγειν.
</p>
<span class="lb rule" data-page="17a.157" data-line="5" id="l17a.157.5"></span>
          </article>

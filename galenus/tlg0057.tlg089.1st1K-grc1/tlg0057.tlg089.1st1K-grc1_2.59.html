<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.59">
<span class="pb page1" data-page="17a.158" id="p17a.158"></span>
<span class="milestone ed1page page1" data-n="5.368" data-unit="ed1page" id="ed1page.5.368"></span>
<span class="milestone ed2page page1" data-n="9.62" data-unit="ed2page" id="ed2page.9.62"></span>
<span class="lb head" data-page="17a.158" data-line="6" id="l17a.158.6"></span>
            <blockquote class="quote lemma">
<span class="lb" data-page="17a.158" data-line="7" id="l17a.158.7"></span>Πρεσβυτέροισι δὲ καὶ ὅσοισιν ἤδη τὸ θερμὸν κρατέεται καὶ
<span class="lb" data-page="17a.158" data-line="8" id="l17a.158.8"></span>παραπληκτικὰ ἢ μανικὰ ἢ στερήσιες ὀφθαλμῶν.
</blockquote>
<span class="lb rule" data-page="17a.158" data-line="9" id="l17a.158.9"></span>
            <p>
<span class="lb" data-page="17a.158" data-line="10" id="l17a.158.10"></span>Ὁ λόγος ἦν αὐτῷ περὶ τῶν βαρυνομένων τε ἅμα τὴν
<span class="lb" data-page="17a.158" data-line="11" id="l17a.158.11"></span>κεφαλὴν καὶ καρδιωσσόντων καὶ ἀσσωμένων, οὓς ἐπανεμεῖν
<span class="lb" data-page="17a.158" data-line="12" id="l17a.158.12"></span>ἔφη χολώδη καὶ φλεγματώδη καὶ μάλιστα εἰ παιδία εἶεν,
<span class="lb" data-page="17a.158" data-line="13" id="l17a.158.13"></span>ἐν οἷς καὶ σπασμοὺς γίνεσθαι μᾶλλον ἢ τοῖς τελείοις. ἀλλὰ
<span class="lb" data-page="17a.158" data-line="14" id="l17a.158.14"></span>καὶ γυναιξὶν ἔφη καὶ ταῦτα καὶ ἀπὸ ὑστερῶν πόνους συμβαίνειν.
<span class="lb" data-page="17a.158" data-line="15" id="l17a.158.15"></span>ἐφεξῆς οὖν φησὶ τοῖς πρεσβυτέροις παραπληξίας τε
<span class="lb" data-page="17a.158" data-line="16" id="l17a.158.16"></span>γίνεσθαι καὶ μανίας καὶ στερήσεις ὀφθαλμῶν, προσέθηκε
<span class="lb" data-page="17a.158" data-line="17" id="l17a.158.17"></span>δὲ τῷ λόγῳ τὸ οἶσιν ἤδη τὸ θερμὸν κρατέεται, τὴν αἰτίαν
<span class="lb" data-page="17a.158" data-line="18" id="l17a.158.18"></span>ἐνδεικνύμενος δι’ ἣν ταῦτα γίνεται. παραπληγίας μὲν καλεῖ
<span class="pb" data-page="17a.159" id="p17a.159"></span>
<span class="lb" data-page="17a.159" data-line="1" id="l17a.159.1"></span>τὰς ἐξ ἀποπληξίας εἴς τι μόριον κατασκηπτούσας παραλύσεις,
<span class="lb" data-page="17a.159" data-line="2" id="l17a.159.2"></span>μανίας δὲ τὰς ἄνευ πυρετοῦ παραφροσύνας. εἴωθε
<span class="lb" data-page="17a.159" data-line="3" id="l17a.159.3"></span>δὲ ταῦτα γίνεσθαι τοῖς πρεσβυτέροις διὰ τὴν ἀσθένειαν τῆς
<span class="lb" data-page="17a.159" data-line="4" id="l17a.159.4"></span>φύσεως, ἀδυνατούσης ἐκκρῖναι δι’ ἐμέτων ἢ αἱμοῤῥαγίας τὸ
<span class="lb" data-page="17a.159" data-line="5" id="l17a.159.5"></span>περὶ τὴν κεφαλὴν ἠθροισμένον πλῆθος, ἐφ’ ᾧ καὶ στερήσεις
<span class="lb" data-page="17a.159" data-line="6" id="l17a.159.6"></span>ὀφθαλμῶν ἐνίοτε γίγνονται κατασκήπτοντος τούτοις.
</p>
<span class="lb rule" data-page="17a.159" data-line="7" id="l17a.159.7"></span>
          </article>

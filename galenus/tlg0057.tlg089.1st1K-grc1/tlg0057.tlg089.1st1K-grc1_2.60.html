<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.60">
<span class="pb page1" data-page="17a.159" id="p17a.159"></span>
<span class="milestone ed1page page1" data-n="5.368" data-unit="ed1page" id="ed1page.5.368"></span>
<span class="milestone ed2page page1" data-n="9.62" data-unit="ed2page" id="ed2page.9.62"></span>
<span class="lb head" data-page="17a.159" data-line="8" id="l17a.159.8"></span>
            <blockquote class="quote lemma">
<span class="lb" data-page="17a.159" data-line="9" id="l17a.159.9"></span><span class="milestone ed2page" data-n="9.63" data-unit="ed2page" id="ed2page.9.63"></span>Ἐν Θάσῳ πρὸ ἀρκτούρου ὀλίγον καὶ ἐπ’ ἀρκτούρῳ
<span class="lb" data-page="17a.159" data-line="10" id="l17a.159.10"></span>ὕδατα πολλὰ ἐν βορέοισι μεγάλα, περὶ δὲ ἰσημερίην καὶ
<span class="lb" data-page="17a.159" data-line="11" id="l17a.159.11"></span>μέχρι πληϊάδος νότια ὕδατα σμικρὰ, ὀλίγα, χειμὼν βόρειος,
<span class="lb" data-page="17a.159" data-line="12" id="l17a.159.12"></span>αὐχμοὶ, ψύχεα, πνεύματα, μεγάλαι χιόνες. περὶ
<span class="lb" data-page="17a.159" data-line="13" id="l17a.159.13"></span>δ’ ἰσημερίην χειμῶνες μέγιστοι, ἔαρ βόρειον, αὐχμοὶ,
<span class="lb" data-page="17a.159" data-line="14" id="l17a.159.14"></span>ὕσματα ὀλίγα, ψύχεα. περὶ δὲ ἡλίου τροπὰς θερινὰς,
<span class="lb" data-page="17a.159" data-line="15" id="l17a.159.15"></span>ὕδατα ὀλίγα, μεγάλα ψύχεα μέχρι κυνός. μετὰ δὲ κύνα
<span class="lb" data-page="17a.159" data-line="16" id="l17a.159.16"></span>μέχρις ἀρκτούρου θέρος θερμὸν, καύματα μεγάλα καὶ
<span class="lb" data-page="17a.159" data-line="17" id="l17a.159.17"></span>οὐκ ἐκ τῆς προσαγωγῆς, ἀλλὰ συνεχέα καὶ βίαια. ὕδωρ
<span class="pb" data-page="17a.160" id="p17a.160"></span>
<span class="lb" data-page="17a.160" data-line="1" id="l17a.160.1"></span>οὐκ ἐγένετο, ἐτησίαι ἐπέπνευσαν. περὶ δὲ ἀρκτούρου
<span class="lb" data-page="17a.160" data-line="2" id="l17a.160.2"></span>ὕσματα νότια μέχρι ἰσημερίης ἦρος. ἐν δὲ τῇ καταστάσει
<span class="lb" data-page="17a.160" data-line="3" id="l17a.160.3"></span>ταύτῃ κατὰ χειμῶνα μὲν ἤρξαντο παραπληγίαι καὶ
<span class="lb" data-page="17a.160" data-line="4" id="l17a.160.4"></span>πολλοῖσιν ἐγίγνοντο, καί τινες αὐτῶν ἔθνησκον διὰ ταχέων,
<span class="lb" data-page="17a.160" data-line="5" id="l17a.160.5"></span>καὶ γὰρ ἅλις τὸ νόσημα ἐπιδήμιον ἦν, τὰ δ’ ἄλλα διετέλεον
<span class="lb" data-page="17a.160" data-line="6" id="l17a.160.6"></span>ἄνοσοι.
</blockquote>
<span class="lb rule" data-page="17a.160" data-line="7" id="l17a.160.7"></span>
            <p>
<span class="lb" data-page="17a.160" data-line="8" id="l17a.160.8"></span>Ψυχρὰ καὶ ξηρὰ κατάστασίς ἐστιν ἣν διηγεῖται καί
<span class="lb" data-page="17a.160" data-line="9" id="l17a.160.9"></span>τι καὶ ἀνώμαλον ἔχουσα. κατὰ πάντ’ οὖν ταῦτα φθινοπώρῳ
<span class="lb" data-page="17a.160" data-line="10" id="l17a.160.10"></span>παραπλησία οὖσα καὶ τὰ νοσήματα τοιαῦτα ἔσχεν, οἷα μάλιστα
<span class="lb" data-page="17a.160" data-line="11" id="l17a.160.11"></span>πλεονάζειν εἴωθε φθινοπώρῳ. ὅτι μὲν οὖν ἀνώμαλος
<span class="lb" data-page="17a.160" data-line="12" id="l17a.160.12"></span>ἐγένετο, δῆλον ἐκ τῶνδε. περὶ γὰρ ἀρκτούρου εἰσβολὴν,
<span class="lb" data-page="17a.160" data-line="13" id="l17a.160.13"></span>μετὰ βορείων πνευμάτων, ὑετοὺς μεγάλους γενέσθαι φησὶν.
<span class="lb" data-page="17a.160" data-line="14" id="l17a.160.14"></span>ἀκολουθῆσαι δὲ τὸ φθινόπωρον ὅλον ἐναντίον τῇδε τῇ καταστάσει,
<span class="lb" data-page="17a.160" data-line="15" id="l17a.160.15"></span>ἀντὶ μὲν βορείου νότιον γενόμενον, ἀντὶ δὲ ἐπομβρίου
<span class="lb" data-page="17a.160" data-line="16" id="l17a.160.16"></span>βραχέα ἔχον ὕδατα. πάλιν δὲ τὸν χειμῶνα βόρειόν
<span class="lb" data-page="17a.160" data-line="17" id="l17a.160.17"></span>τε καὶ ξηρὸν εἶναι, εἶτα καὶ τὸ ἔαρ ὅλον ἄχρι κυνὸς ἐπιτολῆς,
<span class="pb" data-page="17a.161" id="p17a.161"></span>
<span class="lb" data-page="17a.161" data-line="1" id="l17a.161.1"></span>ὥστε πρόδηλον μέν ἐστιν ἱκανῶς ἐπικρατῆσαι ἐν τῇ
<span class="lb" data-page="17a.161" data-line="2" id="l17a.161.2"></span>καταστάσει τὸ ξηρὸν καὶ τὸ ψυχρόν. ἐδείχθῃ δὲ καὶ ἀνώμαλα
<span class="lb" data-page="17a.161" data-line="3" id="l17a.161.3"></span>τὰ πρῶτα αὐτῆς μέχρι χειμῶνος, εἶτα μετὰ κύνα πάλιν
<span class="lb" data-page="17a.161" data-line="4" id="l17a.161.4"></span>ἐκ τῶν βορείων καὶ ψυχρῶν ἐξαίφνης γενέσθαι φησὶ
<span class="lb" data-page="17a.161" data-line="5" id="l17a.161.5"></span>καύματα μεγάλα καὶ βόρεια καὶ μετὰ ταῦτα πάλιν ὕδατα
<span class="lb" data-page="17a.161" data-line="6" id="l17a.161.6"></span>νότια. δῆλον οὖν ὅτι καὶ τὸ τέλος τῆς ὅλης καταστάσεως
<span class="lb" data-page="17a.161" data-line="7" id="l17a.161.7"></span>τὸ μετὰ κύνα σφοδρῶς ἀνώμαλον ἐγένετο. ἐξηγεῖται τοιγαροῦν
<span class="lb" data-page="17a.161" data-line="8" id="l17a.161.8"></span>ἐφεξῆς τὰ γενόμενα νοσήματα σαφῶς ἅπαντα μηδεμιᾶς
<span class="lb" data-page="17a.161" data-line="9" id="l17a.161.9"></span>λέξεως ἀσαφοῦς περιεχομένης, ὅτι μὴ σπανίως. ἀλλ’
<span class="lb" data-page="17a.161" data-line="10" id="l17a.161.10"></span>ἐπεὶ καὶ τὰς αἰτίας τῶν γενομένων νοσημάτων προεθέμεθα
<span class="lb" data-page="17a.161" data-line="11" id="l17a.161.11"></span>λέγειν, ἐκείνας δεήσι προστιθέναι ταῖς ῥήσεσιν αὐτοῦ, τὰς
<span class="lb" data-page="17a.161" data-line="12" id="l17a.161.12"></span>λέξεις δὲ αὐτὰς διὰ κεφαλαίων συντέμνειν, αἷς ἀκολουθήσουσιν
<span class="lb" data-page="17a.161" data-line="13" id="l17a.161.13"></span>οἱ προμεμνημένοι τῶν τε κατὰ τὸ πρῶτον βιβλίον εἰρημένων
<span class="lb" data-page="17a.161" data-line="14" id="l17a.161.14"></span>καὶ τῶν ἔμπροσθεν ἐν τούτῳ. παραπληγίας μὲν οὖν
<span class="lb" data-page="17a.161" data-line="15" id="l17a.161.15"></span>ἐν τῷ χειμῶνι γενέσθαι τῆς κεφαλῆς δηλονότι πληγείσης
<span class="lb" data-page="17a.161" data-line="16" id="l17a.161.16"></span>ὑπὸ τῶν ἐν αὐτῷ γενομένων ψυχρῶν πνευμάτων καὶ μάλιστα
<span class="lb" data-page="17a.161" data-line="17" id="l17a.161.17"></span>ὅτι τὸ φθινόπωρον ὅλον νότιον γενόμενον ἐθέρμηνέ
<span class="lb" data-page="17a.161" data-line="18" id="l17a.161.18"></span>τε καὶ ἠραίωσεν αὐτὴν ἅμα τῷ πληρῶσαι. ἡ γὰρ οὕτως
<span class="pb" data-page="17a.162" id="p17a.162"></span>
<span class="lb" data-page="17a.162" data-line="1" id="l17a.162.1"></span>προσδιακειμένη πλεῖστα πάσχει κατὰ τὰ ψυχρὰ βόρεια
<span class="lb" data-page="17a.162" data-line="2" id="l17a.162.2"></span>πνεύματα, οὐ μὴν ἄλλο γέ τι νόσημα τὸν χειμῶνα
<span class="lb" data-page="17a.162" data-line="3" id="l17a.162.3"></span>παρελύπει, διότι ξηρὸς ἦν. εἴρηται δὲ καὶ κατὰ τοὺς ἀφορισμοὺς
<span class="lb" data-page="17a.162" data-line="4" id="l17a.162.4"></span>τοὺς αὐχμοὺς τῶν ἐπομβρίων ὑγιεινοτέρους εἶναι.
<span class="lb" data-page="17a.162" data-line="5" id="l17a.162.5"></span>κατὰ μέντοι τὰς παραπληγίας ἀπέθνησκον, αὐτοῦ τοῦ Ἱπποκράτους
<span class="lb" data-page="17a.162" data-line="6" id="l17a.162.6"></span>εἰπόντος. καὶ γὰρ ἅλις τὸ νόσημα ἐπιδήμιον ἦν
<span class="lb" data-page="17a.162" data-line="7" id="l17a.162.7"></span>ἐν ἴσῳ τῶν ξενιζόντων, διὰ τὴν παρὰ τὸ σύνηθες γενομένην
<span class="lb" data-page="17a.162" data-line="8" id="l17a.162.8"></span>παραπληγίαν. ἡ γάρ τοι συνήθως γινομένη κατασκήπτει
<span class="lb" data-page="17a.162" data-line="9" id="l17a.162.9"></span>μὲν εἰς μέρους παράλυσιν, οὐ μὴν ἀναιρεῖ γε τὸν
<span class="lb" data-page="17a.162" data-line="10" id="l17a.162.10"></span>ἄνθρωπον. ἀλλ’ ἡ κατὰ τὴν προκειμένην κατάστασιν ἐπιδημήσασα
<span class="lb" data-page="17a.162" data-line="11" id="l17a.162.11"></span><span class="milestone ed2page" data-n="9.64" data-unit="ed2page" id="ed2page.9.64"></span>παραπληγία θανατώδης ἦν, ἅτε κατεψυγμένης
<span class="lb" data-page="17a.162" data-line="12" id="l17a.162.12"></span>ἱκανῶς τῆς κεφαλῆς.
</p>
<span class="lb rule" data-page="17a.162" data-line="13" id="l17a.162.13"></span>
          </article>

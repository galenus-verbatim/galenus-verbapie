<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.61">
<span class="pb page1" data-page="17a.162" id="p17a.162"></span>
<span class="milestone ed1page page1" data-n="5.368" data-unit="ed1page" id="ed1page.5.368"></span>
<span class="milestone ed2page page1" data-n="9.64" data-unit="ed2page" id="ed2page.9.64"></span>
<span class="lb head" data-page="17a.162" data-line="14" id="l17a.162.14"></span>
            <blockquote class="quote lemma">
<span class="lb" data-page="17a.162" data-line="15" id="l17a.162.15"></span>Πρωῒ δὲ τοῦ ἦρος ἤρξαντο καῦσοι καῦσοι καὶ διετέλεον ἀπ’
<span class="lb" data-page="17a.162" data-line="16" id="l17a.162.16"></span>ἰσημερίης ἄχρι πρὸς τὸ θέρος. ὅσοι <span class="milestone ed1page" data-n="5.369" data-unit="ed1page" id="ed1page.5.369"></span>μὲν οὖν ἦρος
<span class="pb" data-page="17a.163" id="p17a.163"></span>
<span class="lb" data-page="17a.163" data-line="1" id="l17a.163.1"></span>καὶ θέρεος ἀρχομένου αὐτίκα νοσεῖν ἤρξαντο, οἱ πλεῖστοι
<span class="lb" data-page="17a.163" data-line="2" id="l17a.163.2"></span>διεσώζοντο, ὀλίγοι δέ τινες ἔθνησκον.
</blockquote>
<span class="lb rule" data-page="17a.163" data-line="3" id="l17a.163.3"></span>
            <p>
<span class="lb" data-page="17a.163" data-line="4" id="l17a.163.4"></span>Δῆλόν ἐστιν ὡς οὐκ αὐτῶν ἕκαστον τῶν ἀρξαμένων
<span class="lb" data-page="17a.163" data-line="5" id="l17a.163.5"></span>καύσων πρωῒ τοῦ ἦρος ἄχρι θέρους ἐκταθῆναί φησιν,
<span class="lb" data-page="17a.163" data-line="6" id="l17a.163.6"></span>ἀλλὰ τὴν ἐπιδημίαν αὐτῶν τῆς γενέσεως ἐν ἅπαντι χρόνῳ
<span class="lb" data-page="17a.163" data-line="7" id="l17a.163.7"></span>συμβαίνειν, ποτὲ μὲν ἄλλῳ δηλονότι χρόνῳ, ποτὲ δ’ ἄλλῳ
<span class="lb" data-page="17a.163" data-line="8" id="l17a.163.8"></span>τῶν Θασίων ἁλισκομένων τῷ τοιούτῳ πυρετῷ. γέγραπται
<span class="lb" data-page="17a.163" data-line="9" id="l17a.163.9"></span>δ’ οὐχ ὡσαύτως ἐν ἅπασι τοῖς ἀντιγράφοις ἡ ῥῆσις, ἀλλ’
<span class="lb" data-page="17a.163" data-line="10" id="l17a.163.10"></span>ἔγωγε τὴν ἀρίστην γραφὴν εἱλόμην κατὰ μὲν τὴν ἑξῆς ῥῆσιν,
<span class="lb" data-page="17a.163" data-line="11" id="l17a.163.11"></span>ὅτι καὶ διὰ τοῦ θέρους ὅλου παρέμενεν, ἡ γένεσις τῶν
<span class="lb" data-page="17a.163" data-line="12" id="l17a.163.12"></span>καύσων δηλώσειε καὶ ὡς ἐν ἅπαντι μὲν καιρῷ τούτῳ μέτριοι
<span class="lb" data-page="17a.163" data-line="13" id="l17a.163.13"></span>καὶ οὐ θανατώδεις ἦσαν, ἐν ἀρχῇ δὲ τοῦ φθινοπώρου
<span class="lb" data-page="17a.163" data-line="14" id="l17a.163.14"></span>πολλοὶ τῶν ἁλισκομένων αὐτοῖς ἀπώλοντο. τὸ μὲν οὖν
<span class="lb" data-page="17a.163" data-line="15" id="l17a.163.15"></span>ἄχρι πολλοῦ τοὺς καύσους ἐπιεικεῖς γενέσθαι λόγον ἔχειν
<span class="lb" data-page="17a.163" data-line="16" id="l17a.163.16"></span>εἰκότως φαίνεται, μέτριοι γὰρ ἐγίνοντο, καθάπερ οἱ ἐν τῇ
<span class="lb" data-page="17a.163" data-line="17" id="l17a.163.17"></span>πρὸ ταύτης καταστάσει, καὶ οὐκ ἀκριβεῖς, ὡς ἂν οὐδ’ ὑπὸ
<span class="pb" data-page="17a.164" id="p17a.164"></span>
<span class="lb" data-page="17a.164" data-line="1" id="l17a.164.1"></span>θερμῆς ἀκριβῶς καὶ ξηρᾶς καταστάσεως ἀποτελεσθέντες,
<span class="lb" data-page="17a.164" data-line="2" id="l17a.164.2"></span>οὔτε μὴν πάσαις ἐπισυμβάντες κράσεσιν, ἀλλὰ καὶ ταῖς τὸ
<span class="lb" data-page="17a.164" data-line="3" id="l17a.164.3"></span>χολῶδες ἠθροικέναι φθανούσαις. τὸ δ’ ὅλως γίνεσθαι καύσους
<span class="lb" data-page="17a.164" data-line="4" id="l17a.164.4"></span>τηνικαῦτα τὴν τῆς αἰτίας εὕρεσιν οὐκ ἔχει σαφῆ διὰ
<span class="lb" data-page="17a.164" data-line="5" id="l17a.164.5"></span>τὸ μηδ’ ὅλως μνημονεύεσθαι τὸν Ἱπποκράτην τοῦ προηγησαμένου
<span class="lb" data-page="17a.164" data-line="6" id="l17a.164.6"></span>θέρους, ἀλλ’ ἀπὸ τῆς ἀρχῆς τοῦ φθινοπώρου τὴν
<span class="lb" data-page="17a.164" data-line="7" id="l17a.164.7"></span>ἀρχὴν τῆς ἐξηγήσεως ποιήσασθαι καὶ πολὺ χαλεπωτέραν,
<span class="lb" data-page="17a.164" data-line="8" id="l17a.164.8"></span>ὅτι πιθανὸν ἦν τὸ θέρος ἐκεῖνο τὴν κατὰ φύσιν ἑαυτοῦ
<span class="lb" data-page="17a.164" data-line="9" id="l17a.164.9"></span>φυλάξαι κρᾶσιν ἢ εἰ πάντως ἂν ἐξετράπετο κατά τι, διηγήσαιτ’
<span class="lb" data-page="17a.164" data-line="10" id="l17a.164.10"></span>ὁ Ἱπποκράτης αὐτοῦ τὴν κατάστασιν. ἴσως οὖν θερμότερον
<span class="lb" data-page="17a.164" data-line="11" id="l17a.164.11"></span>ἐγένετο καὶ οὐ πάνυ πολλῷ τοῦ κατὰ φύσιν ἐξηλλαγμένον,
<span class="lb" data-page="17a.164" data-line="12" id="l17a.164.12"></span>ὅθεν οὐδὲ ἠξίωσεν αὐτὸ γράφειν ὡς ἤδη παρὰ
<span class="lb" data-page="17a.164" data-line="13" id="l17a.164.13"></span>φύσιν ἔχον. ἀλλ’ ὅμως ἐπειδὴ καὶ τὸ θέρος, εἰ κατὰ φύσιν
<span class="lb" data-page="17a.164" data-line="14" id="l17a.164.14"></span>ἔχον σταίη, τὸν πικρόχολον χυμὸν ἀνάγκη πλείονα γίνεσθαι,
<span class="lb" data-page="17a.164" data-line="15" id="l17a.164.15"></span>διὰ τοῦτο καὶ τότε πλείων ὢν οὕτως, οὐ μόνον τοῦ εἰωθότος,
<span class="lb" data-page="17a.164" data-line="16" id="l17a.164.16"></span>ἀλλ’ ἔτι καὶ μᾶλλον ἐν ἐκείνῳ τῷ θέρει γιγνόμενος,
<span class="lb" data-page="17a.164" data-line="17" id="l17a.164.17"></span>ὑπὸ τοῦ μετὰ ταῦτα ἐπιγενομένου κρύους ἔνδον ἐφυλάχθη
<span class="lb" data-page="17a.164" data-line="18" id="l17a.164.18"></span>μὴ διαπνευσθεὶς μηδὲ διαφορηθεὶς, ἐπὶ πλεῖον δ’
<span class="pb" data-page="17a.165" id="p17a.165"></span>
<span class="lb" data-page="17a.165" data-line="1" id="l17a.165.1"></span>ἐμφωλεύσας τῷ χρόνῳ καὶ διασαπεὶς τοὺς καύσους
<span class="lb" data-page="17a.165" data-line="2" id="l17a.165.2"></span>ἤνεγκεν.
</p>
<span class="lb rule" data-page="17a.165" data-line="3" id="l17a.165.3"></span>
          </article>

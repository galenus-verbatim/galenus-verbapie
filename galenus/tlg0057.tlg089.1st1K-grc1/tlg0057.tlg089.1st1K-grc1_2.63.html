<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.63">
<span class="pb page1" data-page="17a.166" id="p17a.166"></span>
<span class="milestone ed1page page1" data-n="5.369" data-unit="ed1page" id="ed1page.5.369"></span>
<span class="milestone ed2page page1" data-n="9.65" data-unit="ed2page" id="ed2page.9.65"></span>
<span class="lb head" data-page="17a.166" data-line="1" id="l17a.166.1"></span>
            <blockquote class="quote lemma">
<span class="lb" data-page="17a.166" data-line="2" id="l17a.166.2"></span>Ἦν δὲ τῶν καύσων τὰ παθήματα οἷσι μὲν καλῶς καὶ
<span class="lb" data-page="17a.166" data-line="3" id="l17a.166.3"></span>δαψιλέως διὰ ῥινῶν ᾑμοῤῥάγησαν καὶ διὰ τοῦτο μάλιστα
<span class="lb" data-page="17a.166" data-line="4" id="l17a.166.4"></span>σώζεσθαι, καὶ οὐδένα οἶδα εἰ καλῶς αἱμοῤῥαγήσειεν ἐν τῇ
<span class="lb" data-page="17a.166" data-line="5" id="l17a.166.5"></span>καταστάσει ταύτῃ ἀποθανόντα. ἐν Φιλίσκῳ γὰρ καὶ
<span class="lb" data-page="17a.166" data-line="6" id="l17a.166.6"></span>Ἐπαμίνοντι καὶ Σιλήνῳ, τεταρταίῳ καὶ πεμπταίῳ, σμικρὸν
<span class="lb" data-page="17a.166" data-line="7" id="l17a.166.7"></span>ἀπὸ ῥινῶν ἔσταξε καὶ ἀπέθανον.
</blockquote>
<span class="lb rule" data-page="17a.166" data-line="8" id="l17a.166.8"></span>
            <p>
<span class="lb" data-page="17a.166" data-line="9" id="l17a.166.9"></span>Καὶ ἄλλως μὲν ἴδιόν ἐστι καύσων πυρετῶν αἱμοῤῥαγίαις
<span class="lb" data-page="17a.166" data-line="10" id="l17a.166.10"></span>ταῖς ἐκ ῥινῶν ὡς τὰ πολλὰ κρίνεσθαι καὶ τότε πλείους
<span class="lb" data-page="17a.166" data-line="11" id="l17a.166.11"></span>αἱμοῤῥῆσαί φησι. καὶ μέντοι καὶ τὰ ἐφεξῆς αὐτῷ γεγραμμένα
<span class="lb" data-page="17a.166" data-line="12" id="l17a.166.12"></span>πάντα τῶν κατὰ μέρος γεγραμμένων ἑκάστοισιν
<span class="lb" data-page="17a.166" data-line="13" id="l17a.166.13"></span>ἓν ἔχει τοῦτο κεφάλαιον. ὅσοις μὲν αἱμοῤῥαγίαι τελέως ἐγίνοντο,
<span class="lb" data-page="17a.166" data-line="14" id="l17a.166.14"></span>σωθῆναι τούτους, οἷς δ’ ἐλλιπῶς ἢ οὐδ’ ὅλως ἦν στάξις
<span class="lb" data-page="17a.166" data-line="15" id="l17a.166.15"></span>αἵματος ἐκ ῥινῶν, μόνους διαφθαρῆναι τούτους. ἐν ἄλλοις
<span class="pb" data-page="17a.167" id="p17a.167"></span>
<span class="lb" data-page="17a.167" data-line="1" id="l17a.167.1"></span>δέ τισι φυσικῶν ἄλλων ἐκκρίσεων ἤτοι διὰ γαστρὸς ἢ
<span class="lb" data-page="17a.167" data-line="2" id="l17a.167.2"></span>δι’ οὔρων γενομένων σωθῆναι.
</p>
<span class="lb rule" data-page="17a.167" data-line="3" id="l17a.167.3"></span>
          </article>

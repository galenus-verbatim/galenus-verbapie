<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.65">
<span class="pb page1" data-page="17a.167" id="p17a.167"></span>
<span class="milestone ed1page page1" data-n="5.369" data-unit="ed1page" id="ed1page.5.369"></span>
<span class="milestone ed2page page1" data-n="9.65" data-unit="ed2page" id="ed2page.9.65"></span>
<span class="lb head" data-page="17a.167" data-line="16" id="l17a.167.16"></span>
            <blockquote class="quote lemma">
<span class="lb" data-page="17a.167" data-line="17" id="l17a.167.17"></span><span class="milestone ed2page" data-n="9.66" data-unit="ed2page" id="ed2page.9.66"></span>Ἔστι δ’ οἶσιν ἴκτεροι ἑκταίοισιν, ἀλλὰ τούτοισιν ἡ
<span class="lb" data-page="17a.167" data-line="18" id="l17a.167.18"></span>κατὰ κύστιν κάθαρσις ἢ κοιλίη ἐκταραχθεῖσα ὠφέλησεν
<span class="pb" data-page="17a.168" id="p17a.168"></span>
<span class="lb" data-page="17a.168" data-line="1" id="l17a.168.1"></span>ἢ δαψιλὴς αἱμοῤῥαγίη οἷον Ἡρακλείδης, ὃς κατέκειτο παρὰ
<span class="lb" data-page="17a.168" data-line="2" id="l17a.168.2"></span>Ἀριστοκλείδῃ, καίτοι τούτῳ καὶ ἐκ ῥινῶν ᾑμοῤῥάγησε
<span class="lb" data-page="17a.168" data-line="3" id="l17a.168.3"></span>καὶ ἡ κοιλία ἐπεταράχθη καὶ τὰ κατὰ κύστιν ἐκαθήρατο.
<span class="lb" data-page="17a.168" data-line="4" id="l17a.168.4"></span>ἐκρίθη δὲ εἰκοσταῖος, οὐχ οἵαν ὁ Φαναγορέων οἰκέτης, ᾧ
<span class="lb" data-page="17a.168" data-line="5" id="l17a.168.5"></span>οὐδὲν τούτων ἐγένετο, ἀπέθανεν.
</blockquote>
<span class="lb rule" data-page="17a.168" data-line="6" id="l17a.168.6"></span>
            <p>
<span class="lb" data-page="17a.168" data-line="7" id="l17a.168.7"></span>Οἷς οὐκ ἠδυνήθη τὴν χολὴν ἡ φύσις ἐκκρῖναι, τούτοις
<span class="lb" data-page="17a.168" data-line="8" id="l17a.168.8"></span>ἀθροισθεῖσα κατὰ τὸ δέρμα τοὺς ἰκτέρους εἰργάσατο.
<span class="lb" data-page="17a.168" data-line="9" id="l17a.168.9"></span>μοχθηρὸν δὲ τὸ πρὸ τῆς ἑβδόμης αὐτοὺς γενέσθαι, καθότι
<span class="lb" data-page="17a.168" data-line="10" id="l17a.168.10"></span>κἀν τοῖς ἀφορισμοῖς εἴρηται. καὶ τούτων δ’ αὐτῶν ἐκεῖνοι
<span class="lb" data-page="17a.168" data-line="11" id="l17a.168.11"></span>μόνοι ἐσώθησαν, οἷς ἂν ἡ φύσις ἠδυνήθη δι’ ἑτέρου
<span class="lb" data-page="17a.168" data-line="12" id="l17a.168.12"></span>τρόπου τὴν περιουσίαν ἐκκρῖναι. τριῶν δὲ τούτων ἐμνημόνευσεν,
<span class="lb" data-page="17a.168" data-line="13" id="l17a.168.13"></span>ἐκκρίσεων οὔρων, γαστρὸς ἐκταράξεως καὶ αἱμοῤῥαγίας.
<span class="lb" data-page="17a.168" data-line="14" id="l17a.168.14"></span>ἐνίοις δὲ καὶ ταῦτα πάντα γίνεσθαί φησιν, ὥσπερ
<span class="lb" data-page="17a.168" data-line="15" id="l17a.168.15"></span>τῷ Ἡρακλείδῃ, καὶ κριθῆναι τοῦτον εἰκοσταῖον.
</p>
<span class="lb rule" data-page="17a.168" data-line="16" id="l17a.168.16"></span>
          </article>

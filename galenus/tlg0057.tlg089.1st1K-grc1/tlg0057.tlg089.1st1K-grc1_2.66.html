<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.66">
<span class="pb page1" data-page="17a.169" id="p17a.169"></span>
<span class="milestone ed1page page1" data-n="5.369" data-unit="ed1page" id="ed1page.5.369"></span>
<span class="milestone ed2page page1" data-n="9.66" data-unit="ed2page" id="ed2page.9.66"></span>
<span class="lb head" data-page="17a.169" data-line="1" id="l17a.169.1"></span>
            <blockquote class="quote lemma">
<span class="lb" data-page="17a.169" data-line="2" id="l17a.169.2"></span>Αἱμοῤῥαγίαι δὲ τοῖσι πλείστοισι, μάλιστα δὲ τοῖσι μειρακίοισι
<span class="lb" data-page="17a.169" data-line="3" id="l17a.169.3"></span>καὶ ἀκμάζουσι καὶ ἔθνησκον πλεῖστοι τούτων οἶσι
<span class="lb" data-page="17a.169" data-line="4" id="l17a.169.4"></span>μὴ αἱμοῤῥάγει. πρεσβυτέροισι δὲ ἐς ἰκτέρους ἢ κοιλίαι
<span class="lb" data-page="17a.169" data-line="5" id="l17a.169.5"></span>ταραχώδεες ἢ δυσεντεριώδεες, οἷον Βίωνι τῷ παρὰ Σιλήνῳ
<span class="lb" data-page="17a.169" data-line="6" id="l17a.169.6"></span>κατακειμένῳ. ἐπεδήμησαν <span class="milestone ed1page" data-n="5.370" data-unit="ed1page" id="ed1page.5.370"></span>δὲ καὶ δυσεντερίαι
<span class="lb" data-page="17a.169" data-line="7" id="l17a.169.7"></span>κατὰ θέρος καί τισι διανοσησάντων, οἷσι καὶ αἱμοῤῥαγίαι
<span class="lb" data-page="17a.169" data-line="8" id="l17a.169.8"></span>ἐγένοντο, ἐς δυσεντεριώδεα ἐτελεύτησαν, οἷον τῷ
<span class="lb" data-page="17a.169" data-line="9" id="l17a.169.9"></span>Ἐράτωνος τῷ παιδὶ καὶ Μύλῳ, πολλῆς αἱμοῤῥαγίης γενομένης
<span class="lb" data-page="17a.169" data-line="10" id="l17a.169.10"></span>ἐς δυσεντεριώδεα κατάστασιν περιεγένοντο.
</blockquote>
<span class="lb rule" data-page="17a.169" data-line="11" id="l17a.169.11"></span>
            <p>
<span class="lb" data-page="17a.169" data-line="12" id="l17a.169.12"></span>Μειρακίοισι μὲν ὅτι κατὰ λόγον ᾑμοῤῥάγει πρόδηλον,
<span class="lb" data-page="17a.169" data-line="13" id="l17a.169.13"></span>ἐφεξῆς δ’ αὐτῶν καὶ τοῖς ἀκμάζουσι. τοῖς δὲ τούτων πρεσβυτέροις
<span class="lb" data-page="17a.169" data-line="14" id="l17a.169.14"></span>ἀσθενεστέρας τε τῆς δυνάμεως οὔσης καὶ τῆς ἐμφύτου
<span class="lb" data-page="17a.169" data-line="15" id="l17a.169.15"></span>θερμασίας ἐλάττονος εἰς ἰκτέρους μᾶλλον ἡ ἀπόθεσις
<span class="lb" data-page="17a.169" data-line="16" id="l17a.169.16"></span>ἐγένετο τῆς πλεοναζούσης χολῆς. ἐγένετο δ’ ἐνίοις καὶ
<span class="lb" data-page="17a.169" data-line="17" id="l17a.169.17"></span>διὰ γαστρὸς ἔκκρισις ταραχώδης ἢ δυσεντεριώδης, οἷς ἐντεῦθεν
<span class="pb" data-page="17a.170" id="p17a.170"></span>
<span class="lb" data-page="17a.170" data-line="1" id="l17a.170.1"></span>ἔῤῥευσε τὸ περιττὸν τῆς κοιλίας. ἐκ τούτων οὖν
<span class="lb" data-page="17a.170" data-line="2" id="l17a.170.2"></span>τῶν προειρημένων καὶ μέντοι καὶ τῶν ἑξῆς εἰρησομένων
<span class="lb" data-page="17a.170" data-line="3" id="l17a.170.3"></span>οὐκ ἄδηλον ἔσται σοι τὰς ἐν τοῖς καύσοις αἱμοῤῥαγίας γίνεσθαι
<span class="lb" data-page="17a.170" data-line="4" id="l17a.170.4"></span>διὰ τὴν ἐπικρατοῦσαν ξανθὴν χολὴν, ἥτις μεμιγμένη
<span class="lb" data-page="17a.170" data-line="5" id="l17a.170.5"></span>τῷ αἵματι, διακαίουσά τε τοῦτο καὶ σὺν <span class="milestone ed2page" data-n="9.67" data-unit="ed2page" id="ed2page.9.67"></span>αὐτῷ πολλὴν
<span class="lb" data-page="17a.170" data-line="6" id="l17a.170.6"></span>θερμασίαν ἀναφέρουσα πρὸς τὴν κεφαλὴν, ὅταν ῥήξῃ
<span class="lb" data-page="17a.170" data-line="7" id="l17a.170.7"></span>τὰς ἐν τῇ ῥινὶ φλέβας, αἱμοῤῥαγίας ἐργάζεται.
</p>
<span class="lb rule" data-page="17a.170" data-line="8" id="l17a.170.8"></span>
          </article>

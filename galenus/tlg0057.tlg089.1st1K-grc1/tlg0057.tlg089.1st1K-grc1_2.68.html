<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.68">
<span class="pb page1" data-page="17a.171" id="p17a.171"></span>
<span class="milestone ed1page page1" data-n="5.370" data-unit="ed1page" id="ed1page.5.370"></span>
<span class="milestone ed2page page1" data-n="9.67" data-unit="ed2page" id="ed2page.9.67"></span>
<span class="lb head" data-page="17a.171" data-line="5" id="l17a.171.5"></span>
            <blockquote class="quote lemma">
<span class="lb" data-page="17a.171" data-line="6" id="l17a.171.6"></span>Γυναῖκες δ’ ἐνόσησαν μὲν πολλαὶ, ἐλάσσους δ’ ἢ ἄνδρες καὶ
<span class="lb" data-page="17a.171" data-line="7" id="l17a.171.7"></span>ἔθνησκον ἥσσους. ἐδυστόκεον δὲ πλεῖσται καὶ μετὰ τοὺς
<span class="lb" data-page="17a.171" data-line="8" id="l17a.171.8"></span>τόκους ἐπενόσεον καὶ ἔθνησκον αὖται μάλιστα, οἷον Τελεσβούλου
<span class="lb" data-page="17a.171" data-line="9" id="l17a.171.9"></span>θυγάτηρ ἀπέθανεν ἑκταίη ἐκ τόκου. τῇσι μὲν οὖν
<span class="lb" data-page="17a.171" data-line="10" id="l17a.171.10"></span>πλείστῃσιν ἐν τοῖσι πυρετοῖσι γυναικεῖα ἐπεφαίνετο. ἔστι
<span class="lb" data-page="17a.171" data-line="11" id="l17a.171.11"></span>δ’ οἶσιν ἐκ ῥινῶν ᾑμοῤῥάγησε καὶ παρθένοισι πολλῇσι
<span class="lb" data-page="17a.171" data-line="12" id="l17a.171.12"></span>τότε πρῶτον ἐγένετο. ἔστι δ’ οἷσι καὶ ἐκ ῥινῶν καὶ τὰ
<span class="lb" data-page="17a.171" data-line="13" id="l17a.171.13"></span>γυναικεῖά τισιν ἐπεφαίνετο, οἷον τῇ Δαιθαρσέως θυγατρὶ
<span class="lb" data-page="17a.171" data-line="14" id="l17a.171.14"></span>παρθένῳ τότε ἐπεφαίνετο πρῶτον καὶ ἐκ ῥινῶν λάβρον
<span class="lb" data-page="17a.171" data-line="15" id="l17a.171.15"></span>ἐῤῥύη καὶ οὐδεμίην οἶδα ἀποθανοῦσαν, ᾗσι τούτων τι
<span class="lb" data-page="17a.171" data-line="16" id="l17a.171.16"></span>καλῶς γένοιτο, ᾗσι δὲ συνεκύρησεν ἐν γαστρὶ ἐχούσῃσι
<span class="lb" data-page="17a.171" data-line="17" id="l17a.171.17"></span>νοσῆσαι, πᾶσαι ἀπέφθειραν, ἃς καὶ ἐγὼ οἶδα.
</blockquote>
<span class="lb rule" data-page="17a.171" data-line="18" id="l17a.171.18"></span>
            <span class="pb" data-page="17a.172" id="p17a.172"></span>
            <p>
<span class="lb" data-page="17a.172" data-line="1" id="l17a.172.1"></span>Εἰκότως ἦν τὰς γυναῖκας ἧσσον τῶν ἀνδρῶν νοσῆσαι
<span class="lb" data-page="17a.172" data-line="2" id="l17a.172.2"></span>καὶ διακινδυνεῦσαι, ὡς δι’ αἱμοῤῥαγίας τὰς κρίσεις ἐργασαμέναις,
<span class="lb" data-page="17a.172" data-line="3" id="l17a.172.3"></span>ὡς ἂν ἐχούσαις σύμφυτον βοήθημα τὴν ἔμμηνον
<span class="lb" data-page="17a.172" data-line="4" id="l17a.172.4"></span>κένωσιν. ἐδυστόκησαν δὲ διὰ τὴν κατάστασιν ψυχρὰν οὖσαν.
<span class="lb" data-page="17a.172" data-line="5" id="l17a.172.5"></span>ἀλλὰ καὶ ἐν αἷς ἐφάνη τι νόσημα, καὶ αὗται διέφθειραν τὰ
<span class="lb" data-page="17a.172" data-line="6" id="l17a.172.6"></span>ἔμβρυα κατὰ τὸν αὐτὸν λόγον.
</p>
<span class="lb rule" data-page="17a.172" data-line="7" id="l17a.172.7"></span>
          </article>

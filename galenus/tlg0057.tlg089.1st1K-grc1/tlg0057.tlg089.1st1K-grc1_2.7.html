<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.7">
<span class="pb page1" data-page="17a.95" id="p17a.95"></span>
<span class="milestone ed1page page1" data-n="5.358" data-unit="ed1page" id="ed1page.5.358"></span>
<span class="milestone ed2page page1" data-n="9.37" data-unit="ed2page" id="ed2page.9.37"></span>
<span class="lb head" data-page="17a.95" data-line="15" id="l17a.95.15"></span>
            <blockquote class="quote lemma">
<span class="lb" data-page="17a.95" data-line="16" id="l17a.95.16"></span>Κατὰ δὲ θέρος ἤδη καὶ τὸ φθινόπωρον λειεντεριώδεες καὶ δυσεντεριώδεες
<span class="lb" data-page="17a.95" data-line="17" id="l17a.95.17"></span>καὶ τεινεσμοὶ καὶ διάῤῥοιαι χολώδεσι, λεπτοῖσι,
<span class="lb" data-page="17a.95" data-line="18" id="l17a.95.18"></span>πολλοῖσι, ὠμοῖσι καὶ δακνώδεσιν, ἔστι δ’ οἷσι καὶ ὑδατώδεσι.
<span class="pb" data-page="17a.96" id="p17a.96"></span>
<span class="lb" data-page="17a.96" data-line="1" id="l17a.96.1"></span>πολλοῖσι δὲ καὶ περίῤῥοιαι μετὰ πόνου χολώδεες, ὑδατώδεες,
<span class="lb" data-page="17a.96" data-line="2" id="l17a.96.2"></span>ξυσματώδεες, πυώδεες καὶ στραγγουριώδεες.
</blockquote>
<span class="lb rule" data-page="17a.96" data-line="3" id="l17a.96.3"></span>
            <p>
<span class="lb" data-page="17a.96" data-line="4" id="l17a.96.4"></span>Οὐ ταῦτα μόνον ἐγίνετο νοσήματά τε καὶ συμπτώματα
<span class="lb" data-page="17a.96" data-line="5" id="l17a.96.5"></span>τοῖς Θασίοις, ἀλλὰ καὶ ἄλλα τινὰ περὶ ὧν ἐφεξῆς ἐρεῖ.
<span class="lb" data-page="17a.96" data-line="6" id="l17a.96.6"></span>ποικιλώτατα γὰρ ἐνόσησαν, ἑτερογενέσι περιπεσόντες νοσήμασι.
<span class="lb" data-page="17a.96" data-line="7" id="l17a.96.7"></span>τὸν κοινὸν δ’ οὖν λόγον, ὃς καὶ πρὸς τὸ μὴ νοσεῖσθαι
<span class="lb" data-page="17a.96" data-line="8" id="l17a.96.8"></span>πάντας τοὺς ἐν τοιαύτῃ καταστάσει γενομένους ἐστὶ
<span class="lb" data-page="17a.96" data-line="9" id="l17a.96.9"></span>χρήσιμος, ἐρῶ πρότερον, εἶθ’ ἑξῆς ἐπὶ τὰ κατὰ μέρος ἀφίξομαι
<span class="lb" data-page="17a.96" data-line="10" id="l17a.96.10"></span><span class="milestone ed1page" data-n="5.359" data-unit="ed1page" id="ed1page.5.359"></span>νοσήματα. σκοπεῖσθαι δεῖ ἐν πάσαις ταῖς
<span class="lb" data-page="17a.96" data-line="11" id="l17a.96.11"></span>καταστάσεσι τὴν ἡλικίαν καὶ τὴν φύσιν ἑκάστου τῶν ἀνθρώπων,
<span class="lb" data-page="17a.96" data-line="12" id="l17a.96.12"></span>ὅπως ἔχει σχέσεως πρὸς τὴν κατάστασιν. ἤτοι γὰρ
<span class="lb" data-page="17a.96" data-line="13" id="l17a.96.13"></span>εὐάλωτον ἢ δυσάλωτον ἣ μετρίως ἔχοντα πρὸς αὐτὴν εὑρήσεις
<span class="lb" data-page="17a.96" data-line="14" id="l17a.96.14"></span>αὐτά. εἶθ’ ἑξῆς ἁρμόσεις τά τ’ ἐπιτηδεύματα καὶ
<span class="lb" data-page="17a.96" data-line="15" id="l17a.96.15"></span>σύμπασαν τὴν ὑγιεινὴν δίαιταν ὑπεναντίον τῇ καταστάσει.
<span class="lb" data-page="17a.96" data-line="16" id="l17a.96.16"></span>τὸ μὲν οὐκ εὐάλωτόν τε καὶ δυσάλωτον εἷναι τὸ σῶμα τοῖς
<span class="lb" data-page="17a.96" data-line="17" id="l17a.96.17"></span>ἔξωθεν αἰτίοις εἴρηται πολλάκις ἡμῖν, διά τε τῶν ὁμοιότητα
<span class="pb" data-page="17a.97" id="p17a.97"></span>
<span class="lb" data-page="17a.97" data-line="1" id="l17a.97.1"></span>καὶ τὴν ἀνομοιότητα τῆς κράσεως γενέσθαι. τῆς γὰρ
<span class="lb" data-page="17a.97" data-line="2" id="l17a.97.2"></span>ὑγείας ἐκ συμμετρίας γινομένης τῶν τεττάρων στοιχείων,
<span class="lb" data-page="17a.97" data-line="3" id="l17a.97.3"></span>εἴτε ποιοτήτων εἴτε δυνάμεων θέλεις ὀνομάζειν, ὑγρότητος καὶ
<span class="lb" data-page="17a.97" data-line="4" id="l17a.97.4"></span>ξηρότητος καὶ θερμότητος καὶ ψυχρότητος, ἕνια τῶν σωμάτων καὶ
<span class="lb" data-page="17a.97" data-line="5" id="l17a.97.5"></span>φύσεων καὶ ἡλικιῶν ἐστὶ δύσκρατα. τούτοις οὖν αἱ μὲν ὅμοιαι
<span class="lb" data-page="17a.97" data-line="6" id="l17a.97.6"></span>καταστάσεις νοσώδεις εἰσὶν, αἱ δ’ ἐναντίαι συμφέρουσιν
<span class="lb" data-page="17a.97" data-line="7" id="l17a.97.7"></span>αὐτοῖς. τοῖς δ’ εὐκράτοις σώμασιν αἱ μὲν εὔκρατοι καταστάσεις
<span class="lb" data-page="17a.97" data-line="8" id="l17a.97.8"></span>ὑγιειναὶ, βλαβεραὶ δ’ αἱ δύσκρατοι. ἀλλ’ ὥσπερ
<span class="lb" data-page="17a.97" data-line="9" id="l17a.97.9"></span>οὐδεμία τῶν δυσκράτων καταστάσεων ἀγαθὴ τοῖς εὐκράτοις
<span class="lb" data-page="17a.97" data-line="10" id="l17a.97.10"></span>ἐστὶν, οὕτως οὐδὲ μεγάλως βλαβερὰ, καθάπερ τοῖς δυσκράτοις.
<span class="lb" data-page="17a.97" data-line="11" id="l17a.97.11"></span>αἱ μὲν γὰρ ἰσχυρῶς ὑγραὶ καταστάσεις ἐσχάτως
<span class="lb" data-page="17a.97" data-line="12" id="l17a.97.12"></span>βλάπτουσι τὰ δύσκρατα σώματα καθ’ ὑγρότητα καὶ ψυχρότητα,
<span class="lb" data-page="17a.97" data-line="13" id="l17a.97.13"></span>καθάπερ γε καὶ αἱ ὑγραὶ καὶ <span class="milestone ed2page" data-n="9.38" data-unit="ed2page" id="ed2page.9.38"></span>αἱ θερμαὶ καταστάσεις
<span class="lb" data-page="17a.97" data-line="14" id="l17a.97.14"></span>τὰς ὑγρὰς καὶ θερμὰς τῶν κράσεων βλάπτουσι.
<span class="lb" data-page="17a.97" data-line="15" id="l17a.97.15"></span>καὶ κατὰ τὸν αὐτὸν λόγον αἱ θερμαὶ καὶ ξηραὶ τὰς ὁμοίας.
<span class="lb" data-page="17a.97" data-line="16" id="l17a.97.16"></span>ὅσα γὰρ ἐγγὺς ἤδη τοῦ νοσεῖν ἐστι σώματα, νόσον τοιάνδε
<span class="lb" data-page="17a.97" data-line="17" id="l17a.97.17"></span>διὰ τὴν οἰκείαν δυσκρασίαν ἐξελέγχεται. τὰ δ’ ἐναντίως
<span class="pb" data-page="17a.98" id="p17a.98"></span>
<span class="lb" data-page="17a.98" data-line="1" id="l17a.98.1"></span>κεκραμένα τῷ περιέχοντι πρὸς τῷ μηδὲν ἀδικεῖσθαι γίνεται
<span class="lb" data-page="17a.98" data-line="2" id="l17a.98.2"></span>βελτίω τῇ ἀμετρίᾳ κολαζόμενα. τὰ γὰρ ἐναντία τῶν
<span class="lb" data-page="17a.98" data-line="3" id="l17a.98.3"></span>ἐναντίων ἐστὶν ἰάματα. ταῖς οὖν θερμαῖς καὶ ξηραῖς κράσεσιν
<span class="lb" data-page="17a.98" data-line="4" id="l17a.98.4"></span>ἡ ὑγρὰ καὶ ψυχρὰ κατάστασις ὠφέλειαν μᾶλλον ἢ
<span class="lb" data-page="17a.98" data-line="5" id="l17a.98.5"></span>βλάβην παρέχει, διὰ τῆς εἰς τοὐναντίον ἀγωγῆς μεσότητα
<span class="lb" data-page="17a.98" data-line="6" id="l17a.98.6"></span>κράσεως ἐργαζομένη. καὶ τοῦτ’ ἦν αἰτία τοῦ μὴ νοσεῖν
<span class="lb" data-page="17a.98" data-line="7" id="l17a.98.7"></span>ἅπαντας ἐν ταῖς δυσκράτοις καταστάσεσιν. ἐὰν οὖν τις
<span class="lb" data-page="17a.98" data-line="8" id="l17a.98.8"></span>τοῦτο γινώσκῃ, τὴν ὑγείαν φυλάξει, τοῖς σώμασι τἀναντία
<span class="lb" data-page="17a.98" data-line="9" id="l17a.98.9"></span>διαιτήματα προσάγων. ἂν γὰρ ὑγρὸν καὶ ψυχρὸν τὸ περιέχον
<span class="lb" data-page="17a.98" data-line="10" id="l17a.98.10"></span>ἡμᾶς ἐστι, δεήσει θερμαίνειν τὰ σώματα, καὶ μάλισθ’
<span class="lb" data-page="17a.98" data-line="11" id="l17a.98.11"></span>ὅσα ψυχρότερά τέ ἐστι καὶ ὑγρότερα. γυμνάσιά τε οὖν
<span class="lb" data-page="17a.98" data-line="12" id="l17a.98.12"></span>πλείω τοῖς τοιούτοις ὠφέλιμα καὶ οἶνος ὀλίγος θερμότερος
<span class="lb" data-page="17a.98" data-line="13" id="l17a.98.13"></span>φύσει ὢν καὶ ὕδωρ προσλαβὼν, ἐδέσματά τε θερμαίνοντα.
<span class="lb" data-page="17a.98" data-line="14" id="l17a.98.14"></span>καὶ μέντοι καὶ τὸ καθ’ ἕκαστον αὐτῶν ποσὸν ἔκ τε τῆς
<span class="lb" data-page="17a.98" data-line="15" id="l17a.98.15"></span>τοῦ σώματος κράσεως εἰσόμεθα καὶ τῆς τοῦ περιέχοντος,
<span class="lb" data-page="17a.98" data-line="16" id="l17a.98.16"></span>ἐφ’ ὅσον ἑκάτερον ἐκτέτραπται τῆς εὐκρασίας ἐπισκοπούμενοι.
<span class="lb" data-page="17a.98" data-line="17" id="l17a.98.17"></span>κατὰ γὰρ τὸ μέγεθος τῆς ἐκτροπῆς καὶ τὸ ποσὸν τῆς
<span class="lb" data-page="17a.98" data-line="18" id="l17a.98.18"></span>διαίτης ὑπαλλακτέον, οἷον εἴ τί ἐστι σῶμα τῆς εὐκρασίας
<span class="pb" data-page="17a.99" id="p17a.99"></span>
<span class="lb" data-page="17a.99" data-line="1" id="l17a.99.1"></span>ἐπὶ πλεῖστον ἀποκεχωρηκὸς πρὸς ὑγρότητά τε καὶ ψυχρότητα,
<span class="lb" data-page="17a.99" data-line="2" id="l17a.99.2"></span>τοῦτο κατὰ τὴν προκειμένην κατάστασιν ἐπὶ πλέον
<span class="lb" data-page="17a.99" data-line="3" id="l17a.99.3"></span>αὐτοὶ ξηρανοῦμέν τε καὶ θερμανοῦμεν. εἰ δὲ μετρίως εἰς
<span class="lb" data-page="17a.99" data-line="4" id="l17a.99.4"></span>τοιοῦτον, ἄλογον ἂν εἴη ἐσχάτως αὐτῷ τοῦτο ποιεῖν, ἀναλόγως
<span class="lb" data-page="17a.99" data-line="5" id="l17a.99.5"></span>ἄν. πολὺ δὲ δὴ μᾶλλον ἐπὶ τῶν ξηρῶν καὶ θερμῶν
<span class="lb" data-page="17a.99" data-line="6" id="l17a.99.6"></span>σωμάτων οὐ χρὴ τὰ διαιτήματα σφοδρῶς εἶναι θερμὰ καὶ
<span class="lb" data-page="17a.99" data-line="7" id="l17a.99.7"></span>ξηρὰ, παρ’ ἑαυτῶν γὰρ ἔχει τοῦτο. σκοπεῖσθαι δὲ μόνον,
<span class="lb" data-page="17a.99" data-line="8" id="l17a.99.8"></span>ὁπόσον τὸ περιέχον ἐκτέτραπται τῆς προσηκούσης εὐκρασίας.
<span class="lb" data-page="17a.99" data-line="9" id="l17a.99.9"></span>εἰ μὲν γὰρ ὀλίγον, οὐδ’ ὅλως ὑπανάξομεν τὴν μέσην
<span class="lb" data-page="17a.99" data-line="10" id="l17a.99.10"></span>δίαιταν ἐπὶ τῶν θερμῶν καὶ ξηρῶν σωμάτων· εἰ δ’ ἐπὶ
<span class="lb" data-page="17a.99" data-line="11" id="l17a.99.11"></span>πλέον, ἀρκέσει τὸ μετρίως ὑπαλλάξαι. ταῦτ’ οὖν ὅστις
<span class="lb" data-page="17a.99" data-line="12" id="l17a.99.12"></span>ἐστὶν ἐπιστάμενος τὰς αἰτίας τῆς ἑκάστου τῶν νοσημάτων
<span class="lb" data-page="17a.99" data-line="13" id="l17a.99.13"></span>γινέσεως, ἐν ἑκάστῃ καταστάσει φυλάξει. Κόϊντος δὲ τοῖς
<span class="lb" data-page="17a.99" data-line="14" id="l17a.99.14"></span>ἐμπειρικοῖς ὁμοίως ἀρνούμενος ἐπίστασθαι τῶν οὕτω γινομένων
<span class="lb" data-page="17a.99" data-line="15" id="l17a.99.15"></span>παθῶν τὰς αἰτίας, ἀναφέρων δ’ εἰς πεῖραν μόνην
<span class="lb" data-page="17a.99" data-line="16" id="l17a.99.16"></span>αὐτὰς, τῶν προσηκόντων βοηθημάτων τῆς εὑρέσεως ἠπόρει,
<span class="lb" data-page="17a.99" data-line="17" id="l17a.99.17"></span>καίτοι δι’ αὐτὸ τοῦτο χρησίμης οὔσης ἀνεγνῶσθαι τῆς γενέσεως
<span class="lb" data-page="17a.99" data-line="18" id="l17a.99.18"></span>τῶν ἐπιδημιῶν νοσημάτων. ἐπισκεψώμεθα οὖν ἡμεῖς
<span class="pb" data-page="17a.100" id="p17a.100"></span>
<span class="lb" data-page="17a.100" data-line="1" id="l17a.100.1"></span>τὴν προκειμένην κατάστασιν, ἀναλαβόντες ἐξ ἀρχῆς. ἐγένετο
<span class="lb" data-page="17a.100" data-line="2" id="l17a.100.2"></span>δὲ, καθάπερ ὁ Ἱπποκράτης ἐδήλωσεν, ὑγρὰ καὶ ψυχρὰ,
<span class="lb" data-page="17a.100" data-line="3" id="l17a.100.3"></span>τὴν ἀρχὴν ἀπὸ φθινοπώρου ποιησαμένη. διὰ τοῦτ’ οὖν ἐν
<span class="lb" data-page="17a.100" data-line="4" id="l17a.100.4"></span>μὲν αὐτῷ τῷ φθινοπώρῳ καὶ τῷ μετ’ αὐτὸν χειμῶνι μετρίως
<span class="lb" data-page="17a.100" data-line="5" id="l17a.100.5"></span>διῆγον οἱ Θάσιοι. κατὰ δὲ τὸ ἔαρ ἐπειδὴ καὶ αὐτὸ ψυχρόν
<span class="lb" data-page="17a.100" data-line="6" id="l17a.100.6"></span>τε καὶ ὑγρὸν ἐγένετο, πρῶτοι πάντων ἐνόσησαν οἱ ὀφθαλμοὶ,
<span class="lb" data-page="17a.100" data-line="7" id="l17a.100.7"></span>διότι μὴ μόνον ὑγρὸν ἦν καὶ ψυχρὸν τὸ περιέχον,
<span class="lb" data-page="17a.100" data-line="8" id="l17a.100.8"></span>ἀλλὰ καὶ λαιλαπῶδες ἔμπροσθεν ἐγεγόνει. πληττομένους οὖν ὑπὸ
<span class="lb" data-page="17a.100" data-line="9" id="l17a.100.9"></span>ψυχρῶν ἀνέμων τοὺς ὀφθαλμοὺς εἰκὸς ἦν πρώτους τῶν ἄλλων
<span class="lb" data-page="17a.100" data-line="10" id="l17a.100.10"></span>μερῶν νοσῆσαι τοῦ σώματος, κατὰ τὴν τοῦ δρῶντος αἰτίου φύσιν,
<span class="lb" data-page="17a.100" data-line="11" id="l17a.100.11"></span>ὥστ’ οὐκ ἄλλως αὐτοῖς ὑγρὰ καὶ ψυχρὰ ῥεύματα συνέπεσεν. ἐπειδὴ
<span class="lb" data-page="17a.100" data-line="12" id="l17a.100.12"></span>δ’ οὐκ ἤχθη εῖς ἐσχάτην ἡ κατάστασις ὑγρότητα, διὰ τοῦτο
<span class="lb" data-page="17a.100" data-line="13" id="l17a.100.13"></span>τῶν ἄλλων παθημάτων οὐδὲν ἠκολούθησεν, ὅσα πλεονεκτούσης
<span class="lb" data-page="17a.100" data-line="14" id="l17a.100.14"></span>ἐν τῷ περιέχοντι τοιαύτης κράσεως εἴωθε γίνεσθαι.
<span class="lb" data-page="17a.100" data-line="15" id="l17a.100.15"></span>λέγω δὲ ἀποπληξίας καὶ σπασμοὺς καὶ παλμοὺς καὶ τετάνους,
<span class="lb" data-page="17a.100" data-line="16" id="l17a.100.16"></span>περιπνευμονίας<span class="milestone ed2page" data-n="9.39" data-unit="ed2page" id="ed2page.9.39"></span> τε καὶ πλευρίτιδας. ἀλλ’ ὕστερόν
<span class="lb" data-page="17a.100" data-line="17" id="l17a.100.17"></span>γε νοσήματα πληθωρικὰ μετὰ διαφορᾶς ἐγένετο, σηπομένων
<span class="lb" data-page="17a.100" data-line="18" id="l17a.100.18"></span>ἤδη τῶν χυμῶν διὰ τὴν πολυχρόνιον ἔνδον μονήν. καὶ
<span class="lb" data-page="17a.100" data-line="19" id="l17a.100.19"></span>γὰρ τὰ ψυχρὰ τῶν αἰτίων πυκνοῦντα τὸ δέρμα κωλύει
<span class="pb" data-page="17a.101" id="p17a.101"></span>
<span class="lb" data-page="17a.101" data-line="1" id="l17a.101.1"></span>διαφορεῖσθαι τοὺς χυμοὺς, ἥ θ’ ὑγρότης ἡ ἐκ τοῦ περιέχοντος
<span class="lb" data-page="17a.101" data-line="2" id="l17a.101.2"></span>οὐ μόνον οὐδὲν ἀπάγει τοῦ σώματος, ἀλλὰ προσδίδωσιν.
<span class="lb" data-page="17a.101" data-line="3" id="l17a.101.3"></span>ἀμφοτέρων οὖν ὁμοῦ γενομένων ἐν τῇ προκειμένῃ
<span class="lb" data-page="17a.101" data-line="4" id="l17a.101.4"></span>καταστάσει, πλῆθος ἠθροίσθη κατὰ τὰ σώματα τῶν νοσησάντων
<span class="lb" data-page="17a.101" data-line="5" id="l17a.101.5"></span>οὐχ ὅμοιον ἅπασιν. οἷς μὲν γὰρ ἦν ἐν τῷ σώματι
<span class="lb" data-page="17a.101" data-line="6" id="l17a.101.6"></span>χολῶδες περίττωμά τι, οὐ διαφορηθὲν τοῦτο χολῶδες τὸ
<span class="lb" data-page="17a.101" data-line="7" id="l17a.101.7"></span>πάθος ἐποίησεν, οἶς δὲ φλεγματικὸν ἢ μελαγχολικὸν ἢ αἱματικὸν,
<span class="lb" data-page="17a.101" data-line="8" id="l17a.101.8"></span>αὐτίκα καὶ τὸ πάθος ἦν ὅμοιον τῷ μὴ κενωθέντι.
<span class="lb" data-page="17a.101" data-line="9" id="l17a.101.9"></span>διαφθείρεσθαι δὲ πεφυκυίας ἐν τῷ σώματι καὶ σήπεσθαι
<span class="lb" data-page="17a.101" data-line="10" id="l17a.101.10"></span>τῆς τοιαύτης περιουσίας εὔλογον ἦν ἄλλους ἄλλοις ἁλῶναι
<span class="lb" data-page="17a.101" data-line="11" id="l17a.101.11"></span>νοσήμασιν, πρὸς τῷ καὶ τὰ μέρη τοῦ σώματος οὐχ ὁμοίως
<span class="lb" data-page="17a.101" data-line="12" id="l17a.101.12"></span>διακείμενα ἅπαντας ἔχειν, ἀλλὰ τῷ μὲν ἧπαρ ἀσθενέστερον εἶναι,
<span class="lb" data-page="17a.101" data-line="13" id="l17a.101.13"></span>τῷ δὲ σπλῆνα, τῷ δὲ γαστέρα, τῷ δὲ ἔντερον, τῷ δὲ ἄλλο τι. δεχομένων
<span class="lb" data-page="17a.101" data-line="14" id="l17a.101.14"></span>οὖν ἀεὶ τῶν ἀσθενεστέρων μορίων τὴν ἐκ τῶν ἰσχυροτέρων
<span class="lb" data-page="17a.101" data-line="15" id="l17a.101.15"></span>περιουσίαν ἀκόλουθον ἦν καὶ παρὰ τὴν τῶν τόπων
<span class="lb" data-page="17a.101" data-line="16" id="l17a.101.16"></span>φύσιν ἄλλον ἄλλο παθεῖν τῶν Θασίων. αἱ μὲν οὖν δυσεντερίαι
<span class="lb" data-page="17a.101" data-line="17" id="l17a.101.17"></span>καὶ οἱ τεινεσμοὶ καὶ αἱ διάῤῥοιαι καὶ λιεντερίαι ῥυέντων εἰς
<span class="pb" data-page="17a.102" id="p17a.102"></span>
<span class="lb" data-page="17a.102" data-line="1" id="l17a.102.1"></span>ἔντερα τῶν περιττῶν ἐγένοντο, δυσουρίαι δ’ εἰς τὴν κύστιν
<span class="lb" data-page="17a.102" data-line="2" id="l17a.102.2"></span>τρεπομένων, ἔμετοι δ’ ἐπὶ τὸ στόμα τῆς γαστρὸς ἀφικομένων.
<span class="lb" data-page="17a.102" data-line="3" id="l17a.102.3"></span>ἀλλὰ ταῦτα μὲν ἔσωθεν τοῦ σώματος ὥρμησε διὰ
<span class="lb" data-page="17a.102" data-line="4" id="l17a.102.4"></span>τὴν ἐκ τοῦ περιέχοντος ψύξιν. ἐν δὲ τῷ θέρει ταῖς θερμοτέραις
<span class="lb" data-page="17a.102" data-line="5" id="l17a.102.5"></span>κράσεσι τῶν σωμάτων ἰσχυρά τε τὰ ἔνδον ἐχούσαις,
<span class="lb" data-page="17a.102" data-line="6" id="l17a.102.6"></span>εἰκὸς ἦν ἱδρῶτας γενέσθαι, καὶ τισὶ μὲν αὐτῶν ἄνευ
<span class="lb" data-page="17a.102" data-line="7" id="l17a.102.7"></span>πυρετῶν τοῦτο συμβῆναι μηδέπω σῆψιν ἱκανὴν ἐσχηκυίας
<span class="lb" data-page="17a.102" data-line="8" id="l17a.102.8"></span>τῆς περιουσίας, ἐνίοις δὲ καὶ μετὰ τοῦ πυρέττειν. ἐν δὲ
<span class="lb" data-page="17a.102" data-line="9" id="l17a.102.9"></span>τῷ χρόνῳ προήκοντι καὶ πυρετοὺς γενέσθαι ποικίλους, ἄλλον
<span class="lb" data-page="17a.102" data-line="10" id="l17a.102.10"></span>ἄλλης ἰδέας, ἐπειδὴ καὶ οἱ σηπόμενοι χυμοὶ διαφέροντες
<span class="lb" data-page="17a.102" data-line="11" id="l17a.102.11"></span>ἦσαν. οὐ γὰρ ἐγεννήθησαν ὑπὸ τοῦ περιέχοντος, ἀλλ’
<span class="lb" data-page="17a.102" data-line="12" id="l17a.102.12"></span>ἠθροίσθησαν, ἅτε τῆς καταστάσεως ψυχρᾶς, οὐ θερμῆς
<span class="lb" data-page="17a.102" data-line="13" id="l17a.102.13"></span>γενομένης, ἵνα κατὰ τὸ ἑαυτῆς λόγον ἐκθερμαίνει τὸ σῶμα
<span class="lb" data-page="17a.102" data-line="14" id="l17a.102.14"></span>καὶ ἡ μετὰ κυνὸς ἐπιτολὴ, ἀεὶ γίνεσθαι πεφύκασι πυρετοὶ
<span class="lb" data-page="17a.102" data-line="15" id="l17a.102.15"></span>διακαεῖς. ἀλλὰ νῦν γε οὐχ ὑπ’ αὐτῆς πρώτως ἐγένετο τῆς
<span class="lb" data-page="17a.102" data-line="16" id="l17a.102.16"></span>καταστάσεως, ἀλλὰ διὰ μέσης τῆς πυκνώσεως τοῦ δέρματος.
<span class="lb" data-page="17a.102" data-line="17" id="l17a.102.17"></span>ἡ μὲν οὖν σύνοψις τῶν ἐπιδημησάντων τότε παθημάτων
<span class="pb" data-page="17a.103" id="p17a.103"></span>
<span class="lb" data-page="17a.103" data-line="1" id="l17a.103.1"></span>εἴρηταί μοι· πρὸς δὲ τὸ μετὰ μέρος ἤδη τρέψομαι, μετὰ
<span class="lb" data-page="17a.103" data-line="2" id="l17a.103.2"></span>τοῦ καὶ τὴν λέξιν, εἴ πού τι φαίνοιτο μὴ σαφὲς ἔχειν,
<span class="lb" data-page="17a.103" data-line="3" id="l17a.103.3"></span>ἐξηγεῖσθαι.
</p>
<span class="lb rule" data-page="17a.103" data-line="4" id="l17a.103.4"></span>
          </article>

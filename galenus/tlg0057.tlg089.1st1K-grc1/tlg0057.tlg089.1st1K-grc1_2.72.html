<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.72">
<span class="pb page1" data-page="17a.174" id="p17a.174"></span>
<span class="milestone ed1page page1" data-n="5.370" data-unit="ed1page" id="ed1page.5.370"></span>
<span class="milestone ed2page page1" data-n="9.68" data-unit="ed2page" id="ed2page.9.68"></span>
<span class="lb head" data-page="17a.174" data-line="5" id="l17a.174.5"></span>
            <blockquote class="quote lemma">
<span class="lb" data-page="17a.174" data-line="6" id="l17a.174.6"></span>Περὶ δ’ ἀρκτοῦρον ἑνδεκαταίοισι πολλοῖς ἔκρινε καὶ τουτέοισιν
<span class="lb" data-page="17a.174" data-line="7" id="l17a.174.7"></span>οὐ κατὰ λόγον γινόμεναι ὑποστροφαὶ ὑπέστρεφον.
<span class="lb" data-page="17a.174" data-line="8" id="l17a.174.8"></span>ἦσαν δὲ καὶ κωματώδεες περὶ χρόνον τοῦτον. πλείω δὲ
<span class="lb" data-page="17a.174" data-line="9" id="l17a.174.9"></span>παιδία, καὶ ἔθνησκον ἥκιστα οὗτοι πάντων.
</blockquote>
<span class="lb rule" data-page="17a.174" data-line="10" id="l17a.174.10"></span>
            <p>
<span class="lb" data-page="17a.174" data-line="11" id="l17a.174.11"></span><span class="milestone ed2page" data-n="9.69" data-unit="ed2page" id="ed2page.9.69"></span>Εὔδηλον ὅτι τῆς κατὰ τὸ δεύτερον ἔτος ἐπιτολῆς
<span class="lb" data-page="17a.174" data-line="12" id="l17a.174.12"></span>ἐκ τούτου μέμνηται, γεγραμμένης ἐπὶ τέλει τῆς διηγήσεως.
<span class="lb" data-page="17a.174" data-line="13" id="l17a.174.13"></span>αὕτη τοίνυν ἐγένετο νότιος, τοὺς ὑετοὺς ἔχουσα μέχρι
<span class="lb" data-page="17a.174" data-line="14" id="l17a.174.14"></span>τῆς φθινοπωρινῆς ἰσημερίας. ἐν τούτῳ δὴ τῷ χρόνῳ
<span class="lb" data-page="17a.174" data-line="15" id="l17a.174.15"></span>φησὶν ἑνδεκαταίους πολλοὺς ἀσφαλῶς κριθῆναι γενομένους
<span class="lb" data-page="17a.174" data-line="16" id="l17a.174.16"></span>ἅμα κωματώδεις, διὰ τὴν νότιον δηλονότι κατάστασιν. διὰ
<span class="lb" data-page="17a.174" data-line="17" id="l17a.174.17"></span>δὲ τὴν αὐτὴν καὶ αἱ κρίσεις αὐτοῖς ἐγίνοντο βεβαιότεραι
<span class="pb" data-page="17a.175" id="p17a.175"></span>
<span class="lb" data-page="17a.175" data-line="1" id="l17a.175.1"></span>τῶν κατὰ τὸν ἄλλον χρόνον, ἡνίκα ἐπεκράτει τοῦ περιέχοντος
<span class="lb" data-page="17a.175" data-line="2" id="l17a.175.2"></span><span class="milestone ed1page" data-n="5.371" data-unit="ed1page" id="ed1page.5.371"></span>ἡ ψυχρὰ κρᾶσις, ἐν ᾗ χρονίας ἔφη γενέσθαι
<span class="lb" data-page="17a.175" data-line="3" id="l17a.175.3"></span>τὰς κρίσεις. τοῦ μέντοι μεταξὺ κυνὸς καὶ ἀρκτούρου, θερμὴν
<span class="lb" data-page="17a.175" data-line="4" id="l17a.175.4"></span>καὶ ξηρὰν ἔχοντος κατάστασιν, οὐκ ἐμνημόνευσεν, ἐν ᾗ
<span class="lb" data-page="17a.175" data-line="5" id="l17a.175.5"></span>μᾶλλον εἰκὸς ἦν ὀξέως κριθῆναι πολλοὺς, ὡς μηδὲ τὴν ἑβδόμην
<span class="lb" data-page="17a.175" data-line="6" id="l17a.175.6"></span>ὑπερβῆναι. μή τι οὖν τοῦτο μὲν ὡς οἰκεῖον τοῦ καιροῦ
<span class="lb" data-page="17a.175" data-line="7" id="l17a.175.7"></span>παρέλιπε, τὰ δ’ ἐπιδημήσαντα μόνα διέρχεται.
</p>
<span class="lb rule" data-page="17a.175" data-line="8" id="l17a.175.8"></span>
          </article>

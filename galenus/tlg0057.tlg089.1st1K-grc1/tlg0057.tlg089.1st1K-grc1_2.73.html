<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.73">
<span class="pb page1" data-page="17a.175" id="p17a.175"></span>
<span class="milestone ed1page page1" data-n="5.371" data-unit="ed1page" id="ed1page.5.371"></span>
<span class="milestone ed2page page1" data-n="9.69" data-unit="ed2page" id="ed2page.9.69"></span>
<span class="lb head" data-page="17a.175" data-line="9" id="l17a.175.9"></span>
            <blockquote class="quote lemma">
<span class="lb" data-page="17a.175" data-line="10" id="l17a.175.10"></span>Περὶ δ’ ἰσημερίην καὶ μέχρι πληϊάδος καὶ ὑπὸ χειμῶνα
<span class="lb" data-page="17a.175" data-line="11" id="l17a.175.11"></span>παρείποντο μὲν καὶ οἱ καῦσοι, ἀτὰρ καὶ φρενιτικοὶ τηνικαῦτα
<span class="lb" data-page="17a.175" data-line="12" id="l17a.175.12"></span>πλεῖστοι ἐγίνοντο καὶ ἔθνησκον τούτων
<span class="lb" data-page="17a.175" data-line="13" id="l17a.175.13"></span>πλεῖστοι.
</blockquote>
<span class="lb rule" data-page="17a.175" data-line="14" id="l17a.175.14"></span>
            <p>
<span class="lb" data-page="17a.175" data-line="15" id="l17a.175.15"></span>Τοὺς καύσους καὶ τὰς φρενίτιδας ὁ μὲν αὐτὸς ἐργάζεται
<span class="lb" data-page="17a.175" data-line="16" id="l17a.175.16"></span>χυμὸς, οὐ τὸν αὐτὸν δὲ τόπον ἔχων. ἐν μὲν γὰρ ταῖς
<span class="lb" data-page="17a.175" data-line="17" id="l17a.175.17"></span>εὐρυχωρίαις τῶν ἀγγείων περιεχομένης τῆς ξανθῆς χολῆς
<span class="pb" data-page="17a.176" id="p17a.176"></span>
<span class="lb" data-page="17a.176" data-line="1" id="l17a.176.1"></span>ἅμα τῷ αἵματι, συμβαίνει καθ’ ὃν ἂν τρόπον ἐκπυρωθῇ,
<span class="lb" data-page="17a.176" data-line="2" id="l17a.176.2"></span>τοὺς καύσους γίνεσθαι, καὶ μάλιστα ὅταν ἐν ταῖς κατὰ
<span class="lb" data-page="17a.176" data-line="3" id="l17a.176.3"></span>γαστέρα καὶ ἧπαρ ἢ κατὰ πνεύμονα φλεψὶν ἡ ζέσις γένηται
<span class="lb" data-page="17a.176" data-line="4" id="l17a.176.4"></span>τῆς χολῆς. ὅταν δ’ εἰς τὰ στερεὰ μόρια τοῦ σώματος
<span class="lb" data-page="17a.176" data-line="5" id="l17a.176.5"></span>ἀφικνῆται καὶ δι’ αὐτῶν φέροιτο, ῥῖγος ἐργάζεται. κατὰ δὲ
<span class="lb" data-page="17a.176" data-line="6" id="l17a.176.6"></span>τὸν ἐγκέφαλόν τε καὶ τὰς μήνιγγας στηριχθεῖσα τὰς φρενίτιδας
<span class="lb" data-page="17a.176" data-line="7" id="l17a.176.7"></span>ἐργάζεται. πρὶν δὲ στηριχθῆναι, διαῤῥέουσα κατὰ
<span class="lb" data-page="17a.176" data-line="8" id="l17a.176.8"></span>τὰς ἐν αὐτοῖς φλέβας, οὐ φρενίτιδας, ἀλλὰ τὰς ἐν ταῖς
<span class="lb" data-page="17a.176" data-line="9" id="l17a.176.9"></span>ἀκμαῖς τῶν πυρετῶν ἐπιφέρει παραφροσύνας. ἡ τοίνυν ἔμπροσθεν
<span class="lb" data-page="17a.176" data-line="10" id="l17a.176.10"></span>ἐν ταῖς κάτω φλεψὶ τὸν καῦσον ἐργαζομένη χολὴ,
<span class="lb" data-page="17a.176" data-line="11" id="l17a.176.11"></span>κατὰ τὴν ἀπ’ ἀρκτούρου μέχρι τῆς ἰσημερίας νότιον κατάστασιν,
<span class="lb" data-page="17a.176" data-line="12" id="l17a.176.12"></span>εἰς τὴν κεφαλὴν ἀναληφθεῖσα καὶ στηριχθεῖσα κατὰ
<span class="lb" data-page="17a.176" data-line="13" id="l17a.176.13"></span>τὸν ἐγκέφαλόν τε καὶ τὰς μήνιγγας ἐγέννησε τὰς
<span class="lb" data-page="17a.176" data-line="14" id="l17a.176.14"></span>φρενίτιδας.
</p>
<span class="lb rule" data-page="17a.176" data-line="15" id="l17a.176.15"></span>
          </article>

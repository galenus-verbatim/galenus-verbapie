<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.75">
<span class="pb page1" data-page="17a.177" id="p17a.177"></span>
<span class="milestone ed1page page1" data-n="5.371" data-unit="ed1page" id="ed1page.5.371"></span>
<span class="milestone ed2page page1" data-n="9.70" data-unit="ed2page" id="ed2page.9.70"></span>
<span class="lb head" data-page="17a.177" data-line="10" id="l17a.177.10"></span>
            <blockquote class="quote lemma">
<span class="lb" data-page="17a.177" data-line="11" id="l17a.177.11"></span>Τοῖσι μὲν οὖν καυσώδεσιν ἀρχομένοισιν ἐπεσήμαινεν, οἷσι
<span class="lb" data-page="17a.177" data-line="12" id="l17a.177.12"></span>τὰ ὀλέθρια συνέπιπτεν, αὐτίκα γὰρ ἀρχομένοισι πυρετὸς
<span class="lb" data-page="17a.177" data-line="13" id="l17a.177.13"></span>ὀξὺς, σμικρὰ ἐπεῤῥίγουν, ἄγρυπνοι, ἀδήμονες, διψώδεες,
<span class="lb" data-page="17a.177" data-line="14" id="l17a.177.14"></span>ἀσώδεες, σμικρὰ ἐφιδροῦντες περὶ τὸ μέτωπον καὶ κληῖδας,
<span class="lb" data-page="17a.177" data-line="15" id="l17a.177.15"></span>αὖθις οὐδεὶς διόλου, πολλὰ παρέλεγον, φόβοι, δυσθυμίαι,
<span class="lb" data-page="17a.177" data-line="16" id="l17a.177.16"></span>ἄκρεα ὑπόψυχρα, πόδες ἄκροι, μᾶλλον δὲ τὰ περὶ
<span class="lb" data-page="17a.177" data-line="17" id="l17a.177.17"></span>χεῖρας, οἱ παροξυσμοὶ ἐν ἀρτίῃσι. τοῖς δὲ πλείστοισι
<span class="pb" data-page="17a.178" id="p17a.178"></span>
<span class="lb" data-page="17a.178" data-line="1" id="l17a.178.1"></span>τεταρταίοισιν οἱ πόνοι μέγιστοι καὶ ἱδρῶτες ἐπὶ πλεῖστον
<span class="lb" data-page="17a.178" data-line="2" id="l17a.178.2"></span>ὑπόψυχροι καὶ ἄκρεα οὐκέτ’ ἀναθερμαινόμενα, ἀλλὰ ἦσαν
<span class="lb" data-page="17a.178" data-line="3" id="l17a.178.3"></span>πελιδνὰ, ὑπόψυχρα, οὐδ’ ἐδίψων. ἔτι τούτοισιν οὖρα μέλανα,
<span class="lb" data-page="17a.178" data-line="4" id="l17a.178.4"></span>λεπτὰ, ὀλίγα καὶ κοιλίαι. ἐφίσταντο οὐδ’ ᾑμοῤῥάγησαν
<span class="lb" data-page="17a.178" data-line="5" id="l17a.178.5"></span>ἐκ ῥινῶν, οὐδὲ τοῖσιν οἷσι ταῦτα συμπίπτει, ἀλλὰ
<span class="lb" data-page="17a.178" data-line="6" id="l17a.178.6"></span>σμικρὰ ἔσταξεν. οὐδ’ ἐς ὑποστροφὴν οὐδενὶ τούτων ἦλθεν,
<span class="lb" data-page="17a.178" data-line="7" id="l17a.178.7"></span>ἀλλ’ ἑκταῖοι ἀπέθνησκον σὺν ἱδρῶτι.
</blockquote>
<span class="lb rule" data-page="17a.178" data-line="8" id="l17a.178.8"></span>
            <p>
<span class="lb" data-page="17a.178" data-line="9" id="l17a.178.9"></span>Ὥσπερ ἅπαντα τὰ κατὰ τοῦτο τὸ σύγγραμμα τῶν καθόλου
<span class="lb" data-page="17a.178" data-line="10" id="l17a.178.10"></span>λεγομένων αὐτῷ δι’ ἑτέρων βιβλίων παραδείγματ’
<span class="lb" data-page="17a.178" data-line="11" id="l17a.178.11"></span>ἐστὶ τὴν ἐξέτασιν ἐν τοῖς καθ’ ἕκαστα λαμβάνοντι δι’ αὐτοψίας,
<span class="lb" data-page="17a.178" data-line="12" id="l17a.178.12"></span>κατὰ τὸν αὐτὸν τρόπον καὶ ταῦτα τὰ νῦν λεγόμενα.
<span class="lb" data-page="17a.178" data-line="13" id="l17a.178.13"></span>τοῖς γὰρ ὀλεθρίοις καύσοις γενέσθαι συμπτώματα
<span class="lb" data-page="17a.178" data-line="14" id="l17a.178.14"></span>φησὶ, κατ’ ἀρχὰς ἐπιῤῥιγοῦντες καὶ ἀγρυπνοῦντες καὶ ἀσώδεες,
<span class="lb" data-page="17a.178" data-line="15" id="l17a.178.15"></span>ἐφιδροῦντες μικρὰ περὶ μέτωπον καὶ κλεῖδα. τὸ μὲν
<span class="lb" data-page="17a.178" data-line="16" id="l17a.178.16"></span>γὰρ ὀξύν τε τὸν πυρετὸν αὐτοῖς εἶναι καὶ δίψος παρεῖναι
<span class="lb" data-page="17a.178" data-line="17" id="l17a.178.17"></span>τῆς τοῦ πάθους φύσεως ἴδια, καὶ ταῦτα τῆς κακοηθείας
<span class="lb" data-page="17a.178" data-line="18" id="l17a.178.18"></span>ἴδια, τό τε ῥιγοῦν εὐθέως ἐν ἀρχῇ. καὶ γὰρ κρίνειν εἴωθε
<span class="pb" data-page="17a.179" id="p17a.179"></span>
<span class="lb" data-page="17a.179" data-line="1" id="l17a.179.1"></span>τοὺς καυσώδεις πυρετοὺς τὸ ῥῖγος, οὐ μὴν αὐτίκα γ’ ἐπιφαίνεσθαι
<span class="lb" data-page="17a.179" data-line="2" id="l17a.179.2"></span>χρὴ κρίσιμα. τὸ δὲ τῆς ἀγρυπνίας καὶ τῆς
<span class="lb" data-page="17a.179" data-line="3" id="l17a.179.3"></span>ἀδημονίας σύμπτωμα διὰ παντός ἐστι μοχθηρὸν, οὐ κατὰ
<span class="lb" data-page="17a.179" data-line="4" id="l17a.179.4"></span>μόνην τὴν ἀρχὴν, ὥσπερ γε καὶ τὸ ἐφιδροῦν. τὸ δὲ παραλέγειν,
<span class="lb" data-page="17a.179" data-line="5" id="l17a.179.5"></span>ὅπερ ἐστὶ παρὰ τὰ κατὰ φύσιν λέγειν, τουτέστι παραφρονεῖν,
<span class="lb" data-page="17a.179" data-line="6" id="l17a.179.6"></span>βεβλαμμένον δηλοῖ τὸν ἐγκέφαλον. οἵ γε μὴν φόβοι
<span class="lb" data-page="17a.179" data-line="7" id="l17a.179.7"></span>δριμείας ἱκανῶς καὶ κατωπτημένης τῆς ξανθῆς χολῆς
<span class="lb" data-page="17a.179" data-line="8" id="l17a.179.8"></span>εἰσι συμπτώματα. συγγενεῖς δὲ τοῖς φόβοις εἰσὶ καὶ αἱ
<span class="lb" data-page="17a.179" data-line="9" id="l17a.179.9"></span>δυσθυμίαι. ἡ δὲ τῶν ἄκρων περίψυξις ὀλεθριώτατον καύσοις
<span class="lb" data-page="17a.179" data-line="10" id="l17a.179.10"></span>ἐστὶ σύμπτωμά τε καὶ σημεῖον, ὥσπερ γε καὶ τὸ παρανοῆσαι,
<span class="lb" data-page="17a.179" data-line="11" id="l17a.179.11"></span>διὰ τὴν τοῦ πυρετοῦ θερμασίαν ἐκπυρουμένης τῆς
<span class="lb" data-page="17a.179" data-line="12" id="l17a.179.12"></span>κεφαλῆς. ἴδιον δ’ ἐστὶ καὶ οἰκεῖον ὀξέων πυρετῶν καὶ τὸ
<span class="lb" data-page="17a.179" data-line="13" id="l17a.179.13"></span>διακαίεσθαι τοῖς ἄκροις τοῦ σώματος μέρεσιν. ἐάν ποτ’
<span class="lb" data-page="17a.179" data-line="14" id="l17a.179.14"></span>οὖν καταψύχηται ταῦτα, διακαιομένων τῶν περὶ τὰ
<span class="lb" data-page="17a.179" data-line="15" id="l17a.179.15"></span>σπλάγχνα χωρίων, ἐν μὲν τοῖς μέσοις τοῦ σώματος ἠθροῖσθαι
<span class="lb" data-page="17a.179" data-line="16" id="l17a.179.16"></span>δηλοῦται τὸ αἷμα, τὰ δ’ ἄκρα λειφαιμεῖν τε καὶ καταψύχεσθαι
<span class="lb" data-page="17a.179" data-line="17" id="l17a.179.17"></span>καὶ νεκροῦσθαι τελέως, ἀπολιπούσης ἤδη τῆς
<span class="lb" data-page="17a.179" data-line="18" id="l17a.179.18"></span>φύσεως αὐτά. καὶ μὴν καὶ οἱ παροξυσμοὶ κατὰ τὰς ἀρτίας
<span class="pb" data-page="17a.180" id="p17a.180"></span>
<span class="lb" data-page="17a.180" data-line="1" id="l17a.180.1"></span>ἡμέρας γιγνόμενοι κατ’ ἀρχὴν εὐθέως ἐνίοτε μὲν ἑκταίαν
<span class="lb" data-page="17a.180" data-line="2" id="l17a.180.2"></span>προδηλοῦσιν ἔσεσθαι κακίστην κρίσιν, <span class="milestone ed2page" data-n="9.71" data-unit="ed2page" id="ed2page.9.71"></span>ἐνίοτε δὲ
<span class="lb" data-page="17a.180" data-line="3" id="l17a.180.3"></span>εἰς μῆκος ἐκταθήσεται τὸ νόσημα. καὶ ὅταν γε σφοδρῶς
<span class="lb" data-page="17a.180" data-line="4" id="l17a.180.4"></span>κινῆται, τῆς τετάρτης μοχθηρὸν παροξυσμὸν ἐχούσης, ἀποθνήσκουσιν
<span class="lb" data-page="17a.180" data-line="5" id="l17a.180.5"></span>ἑκταῖοι, καθάπερ καὶ οὗτοι περὶ ὧν ὁ λόγος ἐστί.
<span class="lb" data-page="17a.180" data-line="6" id="l17a.180.6"></span>τεταρταίοις οὖν αὐτοῖς φησὶ τούς τε πόνους μεγίστους γίνεσθαι,
<span class="lb" data-page="17a.180" data-line="7" id="l17a.180.7"></span>τουτέστιν ἅπαντα τὰ ὀδυνώδη συμπτώματα, καὶ
<span class="lb" data-page="17a.180" data-line="8" id="l17a.180.8"></span>ἱδρῶτας ὑποψύχρους ἐπὶ πλεῖστον. τούτοις μὲν οὖν καὶ
<span class="lb" data-page="17a.180" data-line="9" id="l17a.180.9"></span>ὅτι καὶ ἡ ἕκτη τὸν θάνατον οἴσει μεθ’ ἱδρώτων πρόδηλον.
<span class="lb" data-page="17a.180" data-line="10" id="l17a.180.10"></span>τὸ δὲ καὶ τὰ ἄκρα πελιδνὰ γενέσθαι καὶ μηκέτ’ ἀναθερμαινόμενα
<span class="lb" data-page="17a.180" data-line="11" id="l17a.180.11"></span>νεκρώσεώς τε σημεῖόν ἐστι καὶ βέβαιον γνώρισμα
<span class="lb" data-page="17a.180" data-line="12" id="l17a.180.12"></span>τοῦ μὴ δύνασθαι τῆς ἕκτης ἡμέρας ἐξωτέρῳ τὴν δύναμιν
<span class="lb" data-page="17a.180" data-line="13" id="l17a.180.13"></span>ἐξαρκέσαι. ἐκ περιουσίας δέ τι καὶ ἄλλο σημεῖον αὐτοῖς
<span class="lb" data-page="17a.180" data-line="14" id="l17a.180.14"></span>ὀλέθριον προσεγένετο, τὸ μηκέτι διψῆν, καίτοι πρότερον
<span class="lb" data-page="17a.180" data-line="15" id="l17a.180.15"></span>ἐκαυσοῦντο. δυοῖν δὲ δήπου τούτοιν ἀναγκαῖόν ἐστι τὸ
<span class="lb" data-page="17a.180" data-line="16" id="l17a.180.16"></span>ἕτερον εἷναι, τὸ τοὺς διακαιομένους ἔμπροσθεν ὑπὸ δίψης
<span class="lb" data-page="17a.180" data-line="17" id="l17a.180.17"></span>ὕστερον ἀδίψους γενέσθαι, ἤτοι λύσιν τοῦ νοσήματος ἢ
<span class="lb" data-page="17a.180" data-line="18" id="l17a.180.18"></span>νέκρωσιν τῆς δυνάμεως, ὡς μηκέτ’ αἰσθάνεσθαι τῶν παρόντων
<span class="pb" data-page="17a.181" id="p17a.181"></span>
<span class="lb" data-page="17a.181" data-line="1" id="l17a.181.1"></span>κακῶν. ἀλλ’ οὐκ ἐγίνετο τούτοις λύσις, ὀλεθρίων ὄντων
<span class="lb" data-page="17a.181" data-line="2" id="l17a.181.2"></span>συμπτωμάτων, ὥστ’ ἀναισθησίας ἦν σημεῖον αὐτοῖς τὸ
<span class="lb" data-page="17a.181" data-line="3" id="l17a.181.3"></span>μὴ διψῆν. ταῦτα μὲν οὖν ἅπαντα τὰ εἰρημένα συμπτώματα
<span class="lb" data-page="17a.181" data-line="4" id="l17a.181.4"></span>κακοήθη τε πάντα ἐστὶ δεινῶς καὶ ὀλέθρια, σὺν
<span class="lb" data-page="17a.181" data-line="5" id="l17a.181.5"></span>αὐτοῖς <span class="milestone ed1page" data-n="5.372" data-unit="ed1page" id="ed1page.5.372"></span>δ’ οὐχ ἥκιστα καὶ τὰ οὖρα μέλανά τε καὶ
<span class="lb" data-page="17a.181" data-line="6" id="l17a.181.6"></span>λεπτὰ ὀλίγα γιγνόμενα· μέλανα μὲν, ὡς ἂν ἤδη κατωπτημένου
<span class="lb" data-page="17a.181" data-line="7" id="l17a.181.7"></span>τοῦ χολώδους χυμοῦ, ὀλίγα δὲ διὰ τὸ ἐκπεφρύχθαι
<span class="lb" data-page="17a.181" data-line="8" id="l17a.181.8"></span>τὴν ἰκμάδα πᾶσαν ἐκ τοῦ αἵματος ὑπό τε τοῦ καυσώδους
<span class="lb" data-page="17a.181" data-line="9" id="l17a.181.9"></span>πυρετοῦ κἀκ τῶν οὐρητικῶν ὀργάνων ἤδη νενεκρωμένων.
<span class="lb" data-page="17a.181" data-line="10" id="l17a.181.10"></span>διὰ δὲ τὰς αὐτὰς αἰτίας καὶ κοιλίαι ἐφίστανται. καὶ μὲν
<span class="lb" data-page="17a.181" data-line="11" id="l17a.181.11"></span>δὴ καὶ τὰς ἐκ ῥινῶν στάξεις ὀλέθριον οὔσας σημεῖον καὶ ἄλλοις
<span class="lb" data-page="17a.181" data-line="12" id="l17a.181.12"></span>μὲν, ἐν καύσοις δὲ μάλιστα γενέσθαι φησὶν αὐτός.
<span class="lb" data-page="17a.181" data-line="13" id="l17a.181.13"></span>ὅτι ὀλεθριώτατον τοῦτο τοῖς καύσοις, δῆλον, εἴγε μάλιστα
<span class="lb" data-page="17a.181" data-line="14" id="l17a.181.14"></span>οἰκεῖόν ἐστιν αἱμοῤῥαγία.
</p>
<span class="lb rule" data-page="17a.181" data-line="15" id="l17a.181.15"></span>
          </article>

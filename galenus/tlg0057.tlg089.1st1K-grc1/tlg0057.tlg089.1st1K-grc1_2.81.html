<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.81">
<span class="pb page1" data-page="17a.192" id="p17a.192"></span>
<span class="milestone ed1page page1" data-n="5.373" data-unit="ed1page" id="ed1page.5.373"></span>
<span class="milestone ed2page page1" data-n="9.75" data-unit="ed2page" id="ed2page.9.75"></span>
<span class="lb head" data-page="17a.192" data-line="1" id="l17a.192.1"></span>
            <blockquote class="quote lemma">
<span class="lb" data-page="17a.192" data-line="2" id="l17a.192.2"></span>Τὰ περὶ τὰ ὦτα ἐν πυρετοῖσιν ἐπαιρόμενα μετ’ ὀδύνης
<span class="lb" data-page="17a.192" data-line="3" id="l17a.192.3"></span>ἔστιν οἷσιν ἐκλείποντος τοῦ πυρετοῦ κρισίμως οὔτε καθίσταται
<span class="lb" data-page="17a.192" data-line="4" id="l17a.192.4"></span>οὔτ’ ἐξεπύει, τουτέοισι διάῤῥοια χολωδέων ἢ
<span class="lb" data-page="17a.192" data-line="5" id="l17a.192.5"></span>δυσεντερίη ἢ παχέων οὔρων ὑπόστασις γενομένη ἔλυσε,
<span class="lb" data-page="17a.192" data-line="6" id="l17a.192.6"></span>οἷον Ἑρμίππῳ τῷ Κλαζομενίῳ.
</blockquote>
<span class="lb rule" data-page="17a.192" data-line="7" id="l17a.192.7"></span>
            <p>
<span class="lb" data-page="17a.192" data-line="8" id="l17a.192.8"></span>Χρησιμώτατόν ἐστι κατὰ τῶν εἰρημένων ἀρτίως
<span class="lb" data-page="17a.192" data-line="9" id="l17a.192.9"></span>προμνησθέντων πρὸς τὸ μὴ διὰ παντὸς ἡγεῖσθαι τὰς παρωτίδας
<span class="lb" data-page="17a.192" data-line="10" id="l17a.192.10"></span>ἀνεκπυήτους μενούσας μοχθηρὸν εἶναι σημεῖον·
<span class="lb" data-page="17a.192" data-line="11" id="l17a.192.11"></span>ἐν γὰρ τῇ προκειμένῃ καταστάσει τοὺς μὲν πυρετούς φησι
<span class="lb" data-page="17a.192" data-line="12" id="l17a.192.12"></span>παύσασθαι κρισίμως ἐνίοις, ὅπερ ἐστὶν ἐν ἡμέρᾳ κρισίμῳ
<span class="lb" data-page="17a.192" data-line="13" id="l17a.192.13"></span>καὶ μεθ’ ἱδρῶτος ἤ τινος ἄλλου τῶν οὕτω κρινόντων, ἔτι
<span class="lb" data-page="17a.192" data-line="14" id="l17a.192.14"></span>διαμένειν τὰς παρωτίδας, εἶτα ἐν τῷ χρόνῳ προϊόντι καταστῆναι
<span class="lb" data-page="17a.192" data-line="15" id="l17a.192.15"></span>δι’ ὧν εἶπεν οὔρων καὶ διαχωρημάτων καὶ δυσεντερίας,
<span class="lb" data-page="17a.192" data-line="16" id="l17a.192.16"></span>ἐκκαθαρθέντων τῶν τὴν νόσον ἐργαζομένων
<span class="lb" data-page="17a.192" data-line="17" id="l17a.192.17"></span>αἰτίων.
</p>
<span class="lb rule" data-page="17a.192" data-line="18" id="l17a.192.18"></span>
          </article>

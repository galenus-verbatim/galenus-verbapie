<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.83">
<span class="pb page1" data-page="17a.193" id="p17a.193"></span>
<span class="milestone ed1page page1" data-n="5.373" data-unit="ed1page" id="ed1page.5.373"></span>
<span class="milestone ed2page page1" data-n="9.76" data-unit="ed2page" id="ed2page.9.76"></span>
<span class="lb head" data-page="17a.193" data-line="16" id="l17a.193.16"></span>
            <blockquote class="quote lemma">
<span class="lb" data-page="17a.193" data-line="17" id="l17a.193.17"></span><span class="milestone ed1page" data-n="5.374" data-unit="ed1page" id="ed1page.5.374"></span>Οἷον οἱ δύο ἀδελφοὶ καὶ ἤρξαντο ὁμοῦ τὴν αὐτὴν
<span class="pb" data-page="17a.194" id="p17a.194"></span>
<span class="lb" data-page="17a.194" data-line="1" id="l17a.194.1"></span>ὥρην· κατέκειντο παρὰ τὸ θέατρον Ἐπιγένεος ἀδελφεοὶ,
<span class="lb" data-page="17a.194" data-line="2" id="l17a.194.2"></span>τουτέων τῷ πρεσβυτέρῳ ἔκρινεν ἑκταίῳ, τῷ δὲ νεωτέρῳ
<span class="lb" data-page="17a.194" data-line="3" id="l17a.194.3"></span>ἑβδομαίῳ. ὑπέστρεψεν ἀμφοτέροισιν ὁμοῦ τὴν αὐτὴν ὥρην
<span class="lb" data-page="17a.194" data-line="4" id="l17a.194.4"></span>καὶ διέλιπεν ἡμέρας πέντε. ἐκ δὲ τῆς ὑποστροφῆς
<span class="lb" data-page="17a.194" data-line="5" id="l17a.194.5"></span>ἐκρίθη ἀμφοτέροισιν ὁμοῦ τὸ σύμπαν ἑπτακαιδεκαταίοισιν,
<span class="lb" data-page="17a.194" data-line="6" id="l17a.194.6"></span>ἔκρινε δὲ τοῖσι πλείστοισι πεμπταίοις, διέλιπεν ἑβδομαίοις.
<span class="lb" data-page="17a.194" data-line="7" id="l17a.194.7"></span>ἐκ δὲ τῆς ὑποστροφέων ἔκρινε πεμπταίοισι, οἷσι δ’
<span class="lb" data-page="17a.194" data-line="8" id="l17a.194.8"></span>ἔκρινεν ἑβδομαίοισι, διέλιπεν. ἑβδομαίοισιν, ἐκ δὲ
<span class="lb" data-page="17a.194" data-line="9" id="l17a.194.9"></span>τῆς ὑποστροφῆς ἔκρινε τριταίοισιν. οἶσι δὲ ἔκρινεν
<span class="lb" data-page="17a.194" data-line="10" id="l17a.194.10"></span>ἑβδομαίοισι, διαλιπόντας τὴν τρίτην ἔκρινεν ἑβδομαίοισι,
<span class="lb" data-page="17a.194" data-line="11" id="l17a.194.11"></span>οἷσι δ’ ἔλειπεν ἑκταίοισι, διαλιπόντας ἕκτην,
<span class="lb" data-page="17a.194" data-line="12" id="l17a.194.12"></span>ἐλάμβανε τριταίους. οἶσι δὲ ἔλειπε πρώτη ἐλάμβανε καὶ
<span class="lb" data-page="17a.194" data-line="13" id="l17a.194.13"></span>ἔκρινε πρώτη, οἷον Εὐάγοντι τῷ Δαϊφάρσους. οἷσι δ’
<span class="lb" data-page="17a.194" data-line="14" id="l17a.194.14"></span>ἔκρινε ἑκταίοισι, διέλιπεν ἑβδομαίοισιν. ἐκ δὲ τῆς ὑποστροφῆς
<span class="lb" data-page="17a.194" data-line="15" id="l17a.194.15"></span>ἔκρινε τεταρταίοισιν, οἶον τῇ Ἀγλαΐδου θυγατρί.
<span class="lb" data-page="17a.194" data-line="16" id="l17a.194.16"></span>οἱ μὲν οὖν πλεῖστοι τῶν νοσησάντων ἐν τῇ καταστάσει
<span class="lb" data-page="17a.194" data-line="17" id="l17a.194.17"></span>ταύτῃ τούτῳ τῷ τρόπῳ διενόσησαν καὶ οὐδένα οἶδα τῶν
<span class="lb" data-page="17a.194" data-line="18" id="l17a.194.18"></span>περιγενομένων ὅντινα οὐχ ὑπέστρεψαν κατὰ λόγον αἱ
<span class="pb" data-page="17a.195" id="p17a.195"></span>
<span class="lb" data-page="17a.195" data-line="1" id="l17a.195.1"></span>ὑποστροφαὶ γενόμεναι καὶ διεσώζοντο πάντες οὓς ἐγὼ
<span class="lb" data-page="17a.195" data-line="2" id="l17a.195.2"></span>οἶδα, οἶσιν αἱ ὑποστροφαὶ διὰ τοῦ εἴδεος τούτου γενοίατο.
<span class="lb" data-page="17a.195" data-line="3" id="l17a.195.3"></span>οὐδὲ τῶν διανοσησάντων διὰ τούτου τοῦ τρόπου, οὐδενὶ
<span class="lb" data-page="17a.195" data-line="4" id="l17a.195.4"></span>οἶδα ὑποστροφὴν γενομένην πάλιν. ἔθνησκον δὲ ἐν τοῖσι
<span class="lb" data-page="17a.195" data-line="5" id="l17a.195.5"></span>νοσήμασι τούτοισιν οἱ πλεῖστοι ἑκταῖοι, οἷον Ἐπαμινώνδας
<span class="lb" data-page="17a.195" data-line="6" id="l17a.195.6"></span>καὶ Σιληνὸς καὶ Φιλίσκος ὁ Ἀνταγόρεω.
</blockquote>
<span class="lb rule" data-page="17a.195" data-line="7" id="l17a.195.7"></span>
            <p>
<span class="lb" data-page="17a.195" data-line="8" id="l17a.195.8"></span>Τὸ μὲν χρήσιμον τοῦ λόγου πρόδηλον ἐπὶ τῶν εἰρημένων
<span class="lb" data-page="17a.195" data-line="9" id="l17a.195.9"></span>ἐστὶ, τὸ δ’ ἄχρηστον ἄδηλον, ὥστ’ οὐ ζητεῖν αὐτὸ προσῆκεν,
<span class="lb" data-page="17a.195" data-line="10" id="l17a.195.10"></span><span class="milestone ed2page" data-n="9.77" data-unit="ed2page" id="ed2page.9.77"></span>ἀλλ’ οἱ μὲν τὰ χρήσιμα σπουδάζοντες ἑαυτοῖς
<span class="lb" data-page="17a.195" data-line="11" id="l17a.195.11"></span>πράγματα παρέχουσι, ζητοῦντες πῶς εἰπὼν ὁ Ἱπποκράτης
<span class="lb" data-page="17a.195" data-line="12" id="l17a.195.12"></span>τῷ μὲν πρεσβυτέρῳ τὴν κρίσιν ἑκταίαν γενέσθαι,
<span class="lb" data-page="17a.195" data-line="13" id="l17a.195.13"></span>τῷ δὲ νεωτέρῳ ἑβδομαίαν. καὶ μετὰ ταῦτα πάλιν εἰπὼν,
<span class="lb" data-page="17a.195" data-line="14" id="l17a.195.14"></span>ἐπέστρεψεν ἀμφοτέροις ὁμοῦ τὴν αὐτὴν ὥρην, ἐπήνεγκε,
<span class="lb" data-page="17a.195" data-line="15" id="l17a.195.15"></span>διέλιπον ἡμέρας πέντε. οὐ γὰρ ἀμφοτέροις δυνατόν ἐστι
<span class="lb" data-page="17a.195" data-line="16" id="l17a.195.16"></span>τὰς πέντε διαλιπεῖν, ἀλλὰ τῷ ἑτέρῳ μόνῳ, καίτοι γε καὶ
<span class="lb" data-page="17a.195" data-line="17" id="l17a.195.17"></span>δυνατόν ἐστιν αὐτὸ τοῦθ’ ὃ λέγουσιν, ἀκοῦσαι περὶ μόνου
<span class="lb" data-page="17a.195" data-line="18" id="l17a.195.18"></span>τοῦ ἑνὸς, τοῦ δευτέρου κατὰ τὴν διήγησιν εἰρημένου, τοῦ
<span class="pb" data-page="17a.196" id="p17a.196"></span>
<span class="lb" data-page="17a.196" data-line="1" id="l17a.196.1"></span>κριθέντος ἑβδομαίου τὴν πρώτην κρίσιν. καὶ εἰ δὴ τούτῳ
<span class="lb" data-page="17a.196" data-line="2" id="l17a.196.2"></span>διέλιπεν ἡμέρας πέντε, πρόδηλον ὅτι τῷ κατὰ τὴν ἕκτην
<span class="lb" data-page="17a.196" data-line="3" id="l17a.196.3"></span>ἡμέραν κριθέντι [κατὰ τὴν δευτέραν ἡμέραν κριθέντος]
<span class="lb" data-page="17a.196" data-line="4" id="l17a.196.4"></span>διέλιπεν ἕξ. ἐγχωρεῖ δὲ κατ’ ἀρχὴν εὐθὺς ὑπὸ τοῦ βιβλιογράφου
<span class="lb" data-page="17a.196" data-line="5" id="l17a.196.5"></span>τὴν λέξιν ἁμαρτηθεῖσαν φυλαχθῆναι, καθάπερ καὶ
<span class="lb" data-page="17a.196" data-line="6" id="l17a.196.6"></span>ἄλλαι πολλαὶ τοῦτο πεπόνθασι, παρά τε τῷ Ἱπποκράτει
<span class="lb" data-page="17a.196" data-line="7" id="l17a.196.7"></span>καὶ ἄλλοις οὐκ ὀλίγοις. ὃ δὲ λέγω σφάλμα τοῦ βιβλιογράφου
<span class="lb" data-page="17a.196" data-line="8" id="l17a.196.8"></span>γενέσθαι, τοιόνδε ἐστίν. ἐνεδέχετο γεγράφθαι μὲν ὡδί πως
<span class="lb" data-page="17a.196" data-line="9" id="l17a.196.9"></span>τὴν λέξιν, διέλιπεν ἡμέρας ἓξ μὲν τῷ πρεσβυτέρῳ, τῷ
<span class="lb" data-page="17a.196" data-line="10" id="l17a.196.10"></span>δ’ ἑτέρῳ πέντε. τὸ γράψαι δὲ τὸν ἁμαρτάνοντα, διέλιπε
<span class="lb" data-page="17a.196" data-line="11" id="l17a.196.11"></span>πέντε, καὶ πιθανώτερον ἐπὶ τῷ πρεσβυτέρῳ, τὰς ἓξ διαλιπεῖν,
<span class="lb" data-page="17a.196" data-line="12" id="l17a.196.12"></span>τῷ δὲ νεωτέρῳ τὰς πέντε, τῆς δ’ ὑποστροφῆς ἄμα
<span class="lb" data-page="17a.196" data-line="13" id="l17a.196.13"></span>ἀμφοτέροις γενομένης κατὰ τὴν δωδεκάτην ἡμέραν. ἐφεξῆς
<span class="lb" data-page="17a.196" data-line="14" id="l17a.196.14"></span>γοῦν φησὶ, ἔκρινε δὲ τοῖσι πλείστοισιν ἑκταίοισι, διέλιπε
<span class="lb" data-page="17a.196" data-line="15" id="l17a.196.15"></span>πεμπταίοισιν, ὥστ’ εἰκάσαι τοὺς ἀδελφοὺς τῶν τοῖς πλείστοις
<span class="lb" data-page="17a.196" data-line="16" id="l17a.196.16"></span>γενομένων κρίσεων καὶ αὐτοὺς εἶναι παράδειγμα. μετά γε
<span class="lb" data-page="17a.196" data-line="17" id="l17a.196.17"></span>μὴν τὴν τούτων διήγησιν καὶ ἄλλας κρίσεις ἔγραψε πολυειδεῖς
<span class="lb" data-page="17a.196" data-line="18" id="l17a.196.18"></span>ἁπάσας τῇ ἑπτακαιδεκάτῃ περιγραφομένας ἡμέρᾳ,
<span class="pb" data-page="17a.197" id="p17a.197"></span>
<span class="lb" data-page="17a.197" data-line="1" id="l17a.197.1"></span>τοιαύτην δ’ οὐδεμίαν, οἵαν ἐπὶ τῶν δύο ἀδελφῶν ἐγώ φημι
<span class="lb" data-page="17a.197" data-line="2" id="l17a.197.2"></span>δεῖν ἀκούειν, ὥσθ’ ὑποστρέψαι κατὰ τὴν δωδεκάτην ἡμέραν
<span class="lb" data-page="17a.197" data-line="3" id="l17a.197.3"></span>αὐτοὺς ἀμφοτέρους καὶ νεωτέρου διαλείποντος τὰς πέντε.
<span class="lb" data-page="17a.197" data-line="4" id="l17a.197.4"></span>πιθανὸν μὲν οὕτως ἐν αὐτοῖς ἐῤῥέθη, ἵνα τό τε πρὸς τοῖς
<span class="lb" data-page="17a.197" data-line="5" id="l17a.197.5"></span>ἄλλοις ὅμοιον αὐτοῖς διασώζηται, τὸ ἐξ ὑποστροφῆς ἑπτακαιδεκαταίους
<span class="lb" data-page="17a.197" data-line="6" id="l17a.197.6"></span>κριθῆναι καὶ τὸ ἴδιον, ὅτι περὶ τὴν δωδεκάτην
<span class="lb" data-page="17a.197" data-line="7" id="l17a.197.7"></span>ὑπέστρεψαν. καὶ καλὸν δ’, ὡς ἔφην, μὴ ζητεῖν ἔχοντα
<span class="lb" data-page="17a.197" data-line="8" id="l17a.197.8"></span>χρήσιμα. καὶ τοίνυν ἤδη καταλείπωμεν ἅπαντα τὰ περὶ
<span class="lb" data-page="17a.197" data-line="9" id="l17a.197.9"></span>κρίσεις ἐφεξῆς αὐτῷ λελεγμένα, κεφάλαια ἔχοντες κατὰ τὶ
<span class="lb" data-page="17a.197" data-line="10" id="l17a.197.10"></span>μὲν ὁμοίας αὐτὰς γενέσθαι, κατὰ τὶ δ’ ἀνομοίας. τῶν γάρ
<span class="lb" data-page="17a.197" data-line="11" id="l17a.197.11"></span>τοι πρώτων κρίσεων ἤτοι κατὰ τὴν ἕκτην ἡμέραν ἀναιρούντων
<span class="lb" data-page="17a.197" data-line="12" id="l17a.197.12"></span>τοὺς νοσοῦντας ἢ ἀπίστων γινομένων ὡς ὑποστρέφειν
<span class="lb" data-page="17a.197" data-line="13" id="l17a.197.13"></span>αὖθις ἐπὶ τὴν ὑστάτην τε καὶ τελείαν κρίσιν, ἐπὶ τῆς
<span class="lb" data-page="17a.197" data-line="14" id="l17a.197.14"></span>ἑπτακαιδεκάτης ἡμέρας λαμβανουσῶν, ἐν τούτῳ τὸ ὅμοιον
<span class="lb" data-page="17a.197" data-line="15" id="l17a.197.15"></span>καὶ τὸ ἀνόμοιον ἐγίγνετο. μετὰ δὲ ταῦτα κρίσεων ἄλλων
<span class="lb" data-page="17a.197" data-line="16" id="l17a.197.16"></span>μνημονεύει καὶ ὑποστροφῶν γινομένων εἰς τὴν εἰκοστὴν
<span class="lb" data-page="17a.197" data-line="17" id="l17a.197.17"></span>ἡμέραν, ὥστ’ ἐν ταύτῃ τελείως κριθῆναι. κατέκειντο παρὰ
<span class="lb" data-page="17a.197" data-line="18" id="l17a.197.18"></span>τὸ θέατρον. γράφουσί τινες οὐ θέατρον, ἀλλὰ θέρετρον, ἵν’
<span class="pb" data-page="17a.198" id="p17a.198"></span>
<span class="lb" data-page="17a.198" data-line="1" id="l17a.198.1"></span>ἔχωσιν ἐξηγεῖσθαι χωρίον τι εἶναι παρὰ τὸ θέρεσθαι κεκλημένον
<span class="lb" data-page="17a.198" data-line="2" id="l17a.198.2"></span>οὕτως. διαφέρει δ’ οὐδὲν εἰς τὴν προκειμένην θεωρίαν
<span class="lb" data-page="17a.198" data-line="3" id="l17a.198.3"></span>ὅπως ἄν τις γράφει τὰ τοιαῦτα τῶν ὀνομάτων. καὶ
<span class="lb" data-page="17a.198" data-line="4" id="l17a.198.4"></span>γὰρ εἴτε Περιγένους εἴτε Δίωνος ἢ Θέωνος ἦσαν ἀδελφοὶ
<span class="lb" data-page="17a.198" data-line="5" id="l17a.198.5"></span>διήνεγκεν οὐδὲν, ἀλλ’ οἱ μὴ δυνάμενοι τὰ κατὰ τὴν
<span class="lb" data-page="17a.198" data-line="6" id="l17a.198.6"></span>ἰατρικὴν τέχνην ἐξηγεῖσθαι καλῶς, ἐπὶ τὰς τοιαύτας ἐκτρέπονται
<span class="lb" data-page="17a.198" data-line="7" id="l17a.198.7"></span>περιεργίας.
</p>
<span class="lb rule" data-page="17a.198" data-line="8" id="l17a.198.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.84">
<span class="pb page1" data-page="17a.198" id="p17a.198"></span>
<span class="milestone ed1page page1" data-n="5.374" data-unit="ed1page" id="ed1page.5.374"></span>
<span class="milestone ed2page page1" data-n="9.77" data-unit="ed2page" id="ed2page.9.77"></span>
<span class="lb head" data-page="17a.198" data-line="9" id="l17a.198.9"></span>
            <blockquote class="quote lemma">
<span class="lb" data-page="17a.198" data-line="10" id="l17a.198.10"></span><span class="milestone ed2page" data-n="9.78" data-unit="ed2page" id="ed2page.9.78"></span>Οἷσι δὲ τὰ παρὰ τὰ ὦτα γενοίατο, ἔκρινε μὲν εἰκοσταίοισι.
<span class="lb" data-page="17a.198" data-line="11" id="l17a.198.11"></span>κατέσβη δὲ πᾶσιν οἷς οὐκ ἐξεπύησεν, ἀλλ’ ἐπὶ
<span class="lb" data-page="17a.198" data-line="12" id="l17a.198.12"></span>κύστιν ἐτράπετο. Κρατιστονάκτῃ τῷ παρὰ Ἡρακλίῳ ᾤκει
<span class="lb" data-page="17a.198" data-line="13" id="l17a.198.13"></span>καὶ Σκύμνου τοῦ γναφέως θεραπαίνῃ ἐξεπύησεν, ἀπέθανεν.
<span class="lb" data-page="17a.198" data-line="14" id="l17a.198.14"></span>οἷσι δὲ ἔκρινεν ἑβδόμῃ, διέλιπεν, ἐνάτῃ ὑπέστρεφεν, ἔκρινεν
<span class="lb" data-page="17a.198" data-line="15" id="l17a.198.15"></span>ἐκ τῆς ὑποστροφῆς. ἔκρινεν ἑβδόμῃ Φανοκρίτῳ, ὃς
<span class="lb" data-page="17a.198" data-line="16" id="l17a.198.16"></span>κατέκειτο παρὰ Γνάθωνι τῷ γραφεῖ.
</blockquote>
<span class="lb rule" data-page="17a.198" data-line="17" id="l17a.198.17"></span>
            <span class="pb" data-page="17a.199" id="p17a.199"></span>
            <p>
<span class="lb" data-page="17a.199" data-line="1" id="l17a.199.1"></span>Ὅ καὶ πρόσθεν εἶπον ἄξιον εἶναι μνήμης, ἀναμνήσω
<span class="lb" data-page="17a.199" data-line="2" id="l17a.199.2"></span>καὶ νῦν, ὅτι παραδοξότερόν τε καὶ σπανιώτερον ἐκείνου.
<span class="lb" data-page="17a.199" data-line="3" id="l17a.199.3"></span>τὸ γὰρ χωρὶς τοῦ διαπυῆσαι τὰς παρωτίδας ὑπὸ μόνων
<span class="lb" data-page="17a.199" data-line="4" id="l17a.199.4"></span>τῶν κάτω γενομένων ἐκκρίσεων θεραπευθῆναι, μὴ πάνυ σύνηθες
<span class="lb" data-page="17a.199" data-line="5" id="l17a.199.5"></span>γενόμενον. ἐπέτεινεν ἐν τῷ νῦν λόγῳ γράψας Κρατιστονάκτῃ
<span class="lb" data-page="17a.199" data-line="6" id="l17a.199.6"></span>καὶ τὴν τοῦ γραφέως θεράπαιναν ἀποθανεῖν
<span class="lb" data-page="17a.199" data-line="7" id="l17a.199.7"></span><span class="milestone ed1page" data-n="5.375" data-unit="ed1page" id="ed1page.5.375"></span>ἐκπυησάντων τῶν περὶ τὰ ὦτα. μάχεσθαι γὰρ
<span class="lb" data-page="17a.199" data-line="8" id="l17a.199.8"></span>δόξει τὸ, πεπασμοὶ ταχυτῆτα κρίσεως καὶ ἀσφάλειαν ὑγιεινὴν
<span class="lb" data-page="17a.199" data-line="9" id="l17a.199.9"></span>σημαίνουσιν. ἀλλὰ νῦν γε τὰ μὲν κατὰ τὰς φλέβας
<span class="lb" data-page="17a.199" data-line="10" id="l17a.199.10"></span>αἴτια τῶν πυρετῶν οὐκ ἔφθασε πεφθῆναι τῷ Κρατιστονάκτῃ
<span class="lb" data-page="17a.199" data-line="11" id="l17a.199.11"></span>καὶ τῇ θεραπαίνῃ τοῦ γραφέως, ἢ οὐκ ἂν ἀπέθανεν.
<span class="lb" data-page="17a.199" data-line="12" id="l17a.199.12"></span>αἱ μέντοι παρωτίδες ἐπέφθησαν, ὅπερ ἔφην σπάνιον εἷναι
<span class="lb" data-page="17a.199" data-line="13" id="l17a.199.13"></span>καὶ δεῖν αὐτοῦ μνημονεύειν, ὡς ἐνδεχόμενον μερικὴν γενέσθαι
<span class="lb" data-page="17a.199" data-line="14" id="l17a.199.14"></span>πέψιν ἐν μορίῳ τινὶ, καίτοι τῆς ὅλης νόσου μὴ πεφθείσης.
<span class="lb" data-page="17a.199" data-line="15" id="l17a.199.15"></span>τὰ δ’ ἄλλα πάντα τὰ κατὰ τὸν τρόπον τοῦτον εἰρημένα
<span class="lb" data-page="17a.199" data-line="16" id="l17a.199.16"></span>περὶ τῶν κρίσεων ἐξειργασάμεθα τελέως ἐν τοῖς περὶ κρίσεων
<span class="lb" data-page="17a.199" data-line="17" id="l17a.199.17"></span>καὶ κρισίμων ἡμερῶν γεγραμμένοις ἡμῖν ὑπομνήμασιν.
</p>
<span class="lb rule" data-page="17a.199" data-line="18" id="l17a.199.18"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.85">
<span class="pb page1" data-page="17a.200" id="p17a.200"></span>
<span class="milestone ed1page page1" data-n="5.375" data-unit="ed1page" id="ed1page.5.375"></span>
<span class="milestone ed2page page1" data-n="9.78" data-unit="ed2page" id="ed2page.9.78"></span>
<span class="lb head" data-page="17a.200" data-line="1" id="l17a.200.1"></span>
            <blockquote class="quote lemma">
<span class="lb" data-page="17a.200" data-line="2" id="l17a.200.2"></span>Ὑπὸ δὲ χειμῶνα περὶ ἡλίου τροπὰς χειμερινὰς καὶ μέχρι
<span class="lb" data-page="17a.200" data-line="3" id="l17a.200.3"></span>ἰσημερίης παρέμενον μὲν καὶ οἱ καῦσοι καὶ τὰ φρενιτικὰ
<span class="lb" data-page="17a.200" data-line="4" id="l17a.200.4"></span>καὶ ἔθνησκον πολλοί. αἱ μέντοι κρίσιες μετέπεσον καὶ
<span class="lb" data-page="17a.200" data-line="5" id="l17a.200.5"></span>ἔκρινε τὸ τοῖς πλείστοισιν ἐξ ἀρχῆς πεμπταίοισι, διελίπετο
<span class="lb" data-page="17a.200" data-line="6" id="l17a.200.6"></span>τεταρταίοισι, ὑπέστρεφεν. ἐκ δὲ τῆς ὑποστροφῆς
<span class="lb" data-page="17a.200" data-line="7" id="l17a.200.7"></span>ἔκρινε πεμπταίοισιν. τὸ δὲ σύμπαν τεσσαρεσκαιδεκαταίοισι.
<span class="lb" data-page="17a.200" data-line="8" id="l17a.200.8"></span>ἔκρινε δὲ παιδίοισιν οὕτω τοῖς πλείστοισιν, ἀτὰρ
<span class="lb" data-page="17a.200" data-line="9" id="l17a.200.9"></span>καὶ πρεσβυτέροισιν. ἔστι δ’ οἶσιν ἔκρινεν ἑνδεκάτῃ, ὑπέστρεφε
<span class="lb" data-page="17a.200" data-line="10" id="l17a.200.10"></span>τεσσαρεσκαιδεκάτῃ, ἔκρινε τελείως εἰκοστῇ. εἰ
<span class="lb" data-page="17a.200" data-line="11" id="l17a.200.11"></span>δέ τινες ἐπεῤῥίγουν περὶ τὴν εἰκοστὴν, τουτέοισιν ἔκρινεν
<span class="lb" data-page="17a.200" data-line="12" id="l17a.200.12"></span>τεσσαρακοστῇ ἐπεῤῥίγουν δὲ οἱ πλεῖστοι περὶ κρίσιν τὴν
<span class="lb" data-page="17a.200" data-line="13" id="l17a.200.13"></span>ἐξ ἀρχῆς. οἱ δὲ ἐπιῤῥιγώσαντες ἐξ ἀρχῆς περὶ κρίσιν
<span class="lb" data-page="17a.200" data-line="14" id="l17a.200.14"></span>καὶ ἐν τῇσιν ὑποστροφῇσιν ἅμα κρίσει.
</blockquote>
<span class="lb rule" data-page="17a.200" data-line="15" id="l17a.200.15"></span>
            <p>
<span class="lb" data-page="17a.200" data-line="16" id="l17a.200.16"></span><span class="milestone ed2page" data-n="9.79" data-unit="ed2page" id="ed2page.9.79"></span>Χειμῶνος νῦν μνημονεύει κατὰ τὸ δεύτερον ἔτος, οὐχὶ
<span class="lb" data-page="17a.200" data-line="17" id="l17a.200.17"></span>κατὰ τὸ πρότερον, ὅν ἐν τῇ καταστάσει διηγήσατο καὶ λέλεκταί μοι
<span class="pb" data-page="17a.201" id="p17a.201"></span>
<span class="lb" data-page="17a.201" data-line="1" id="l17a.201.1"></span>πρόσθεν ἡ αἰτία, δι’ ἣν αἱ φρενίτιδες ὕστερον ἐπλεόνασαν, οὐκ
<span class="lb" data-page="17a.201" data-line="2" id="l17a.201.2"></span>οὖσαι κατ’ ἀρχὰς, ἀλλὰ καὶ τὰς τῶν κρίσεων προθεσμίας μεταπεσεῖν
<span class="lb" data-page="17a.201" data-line="3" id="l17a.201.3"></span>φησὶ καὶ διηγεῖται αὖ καὶ τὴν τούτων ποικιλίαν,
<span class="lb" data-page="17a.201" data-line="4" id="l17a.201.4"></span>κοινὸν ἐχουσῶν πρὸς τὰς ἔμπροσθεν εἰρημένας τὸ μεθ’
<span class="lb" data-page="17a.201" data-line="5" id="l17a.201.5"></span>ὑποστροφῶν γίνεσθαι. παιδίοις μὲν οὖν καὶ τοῖς τούτων
<span class="lb" data-page="17a.201" data-line="6" id="l17a.201.6"></span>ἔτι πρεσβυτέροις τεσσαρεσκαιδεκαταίας τὸ σύμπαν γενέσθαι
<span class="lb" data-page="17a.201" data-line="7" id="l17a.201.7"></span>φησὶ τὰς κρίσεις. καὶ γὰρ διαφορεῖται τάχιστ’ αὐτοῖς
<span class="lb" data-page="17a.201" data-line="8" id="l17a.201.8"></span>τὰ τῶν νόσων αἴτια καὶ πέττεται. τοῖς δ’ ἄλλοις οὐ μόνον
<span class="lb" data-page="17a.201" data-line="9" id="l17a.201.9"></span>εἰς τὴν εἰκοστὴν, ἀλλὰ καὶ εἰς τὴν τεσσαρακοστὴν ἀφικνεῖσθαί
<span class="lb" data-page="17a.201" data-line="10" id="l17a.201.10"></span>φησιν ἐξ ὑποστροφῆς τὴν ὑστάτην κρίσιν, καὶ οὐδὲν
<span class="lb" data-page="17a.201" data-line="11" id="l17a.201.11"></span>θαυμαστὸν ἀξιολόγους γενέσθαι διαφορὰς τῶν κρίσεων
<span class="lb" data-page="17a.201" data-line="12" id="l17a.201.12"></span>ἐπὶ τῇ ποικιλίᾳ τῶν νοσημάτων.
</p>
<span class="lb rule" data-page="17a.201" data-line="13" id="l17a.201.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.86">
<span class="pb page1" data-page="17a.201" id="p17a.201"></span>
<span class="milestone ed1page page1" data-n="5.375" data-unit="ed1page" id="ed1page.5.375"></span>
<span class="milestone ed2page page1" data-n="9.79" data-unit="ed2page" id="ed2page.9.79"></span>
<span class="lb head" data-page="17a.201" data-line="14" id="l17a.201.14"></span>
            <blockquote class="quote lemma">
<span class="lb" data-page="17a.201" data-line="15" id="l17a.201.15"></span>Ἐπεῤῥίγουν δ’ ἐλάχιστοι μὲν τοῦ ἦρος, θέρεος δὲ πλείους,
<span class="lb" data-page="17a.201" data-line="16" id="l17a.201.16"></span>φθινοπώρου δ’ ἔτι πλείους, ὑπὸ δὲ χειμῶνα πολλῷ πλεῖστοι,
<span class="lb" data-page="17a.201" data-line="17" id="l17a.201.17"></span>αἱ δ’ αἱμοῤῥαγίαι ὑπέλειπον.
</blockquote>
<span class="lb rule" data-page="17a.201" data-line="18" id="l17a.201.18"></span>
            <span class="pb" data-page="17a.202" id="p17a.202"></span>
            <p>
<span class="lb" data-page="17a.202" data-line="1" id="l17a.202.1"></span>Ἦρος μέμνηται νῦν τοῦ κατὰ τὴν πρώτην κατάστασιν
<span class="lb" data-page="17a.202" data-line="2" id="l17a.202.2"></span>ὑπ’ αὐτοῦ ῥηθέντος, οὐ κατὰ τὸ δεύτερον ἔτος. οὐ γὰρ
<span class="lb" data-page="17a.202" data-line="3" id="l17a.202.3"></span>ἐξέτεινεν ἐπὶ τοσούτῳ γε τὴν διήγησιν τῶν γιγνομένων νοσημάτων,
<span class="lb" data-page="17a.202" data-line="4" id="l17a.202.4"></span>ἀλλὰ μέχρι καὶ τοῦ δευτέρου χειμῶνος ἀφίκετο.
<span class="lb" data-page="17a.202" data-line="5" id="l17a.202.5"></span>διὰ τί δὲ τὸ τοῦ χρόνου προϊόντος ἀεὶ καὶ μᾶλλον ὁ τῶν
<span class="lb" data-page="17a.202" data-line="6" id="l17a.202.6"></span>ἐπιῤῥιγούντων ἀριθμὸς ηὐξάνετο πρόσθεν ἤδη μοι δυνάμει
<span class="lb" data-page="17a.202" data-line="7" id="l17a.202.7"></span>λέλεκται κατ’ ἐκεῖνον τὸν λόγον, ἡνίκα μὲν ἀνεμίμνησκον,
<span class="lb" data-page="17a.202" data-line="8" id="l17a.202.8"></span>ἐπιδέδεικται μοι τὸ ῥῖγος γινόμενον, διὰ τῶν στερεῶν σωμάτων
<span class="lb" data-page="17a.202" data-line="9" id="l17a.202.9"></span>διερχομένης τῆς ξανθῆς χολῆς, οὐκ ἐν ταῖς κοιλότησι
<span class="lb" data-page="17a.202" data-line="10" id="l17a.202.10"></span>τῶν ἀγγείων περιεχομένης. ἐν ἀρχῇ μὲν οὖν ἐν κινήσει
<span class="lb" data-page="17a.202" data-line="11" id="l17a.202.11"></span>οὖσα τοὺς καύσους ἐγέννησε, μεταλαμβανομένη δ’ ὕστερον
<span class="lb" data-page="17a.202" data-line="12" id="l17a.202.12"></span>εἰς τὰ σαρκώδη μόρια καὶ δι’ αὐτῶν ἐπὶ τἀκτὸς φερομένη
<span class="lb" data-page="17a.202" data-line="13" id="l17a.202.13"></span>τὸ ῥῖγος εἰργάσατο. κατ’ ὀλίγον δ’ ἀποπαύεσθαι τὰς
<span class="lb" data-page="17a.202" data-line="14" id="l17a.202.14"></span>αἱμοῤῥαγίας, μηκέτ’ ἐν ταῖς φλεψὶν οὔσης, ἀλλὰ διασκεδαννυμένης
<span class="lb" data-page="17a.202" data-line="15" id="l17a.202.15"></span>εἰς ὅλον τὸ σῶμα.
</p>
<span class="lb rule" data-page="17a.202" data-line="16" id="l17a.202.16"></span>
          </article>

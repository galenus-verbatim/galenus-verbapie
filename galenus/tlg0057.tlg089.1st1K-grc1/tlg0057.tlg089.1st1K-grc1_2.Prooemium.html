<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:2.Prooemium">
<span class="pb page1" data-page="17a.84" id="p17a.84"></span>
<span class="milestone ed1page page1" data-n="5.357" data-unit="ed1page" id="ed1page.5.357"></span>
<span class="milestone ed2page page1" data-n="9.31" data-unit="ed2page" id="ed2page.9.31"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ Α.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Β.
</h2>
            <p>
<span class="lb" data-page="17a.84" data-line="1" id="l17a.84.1"></span>Γαληνοῦ Προοίμιον. Ἐν τῷ πρὸ τούτου βιβλίῳ
<span class="lb" data-page="17a.84" data-line="2" id="l17a.84.2"></span>λέλεκται περὶ τῆς τῶν ὡρῶν εἰς ἄλληλα μεταβολῆς, εἴρηται
<span class="lb" data-page="17a.84" data-line="3" id="l17a.84.3"></span>δὲ καὶ ἡ κατὰ φύσιν ἑκάστης κρᾶσις, αἵ τε προθεσμίαι
<span class="lb" data-page="17a.84" data-line="4" id="l17a.84.4"></span>τῆς ἀρχῆς αὐτῶν καὶ τῆς τελευτῆς. <span class="milestone ed2page" data-n="9.33" data-unit="ed2page" id="ed2page.9.33"></span>ὡς ἂν οὖν
<span class="lb" data-page="17a.84" data-line="5" id="l17a.84.5"></span>ἐκείνων μεμνημένων ἡμῶν, ὅσα τῶν νῦν λεγομένων ἐξηγήσεως
<span class="lb" data-page="17a.84" data-line="6" id="l17a.84.6"></span>δεῖται, προσθήσω, στοχαζόμενος οὔτε μόνον ἐσχάτως
<span class="pb" data-page="17a.85" id="p17a.85"></span>
<span class="lb" data-page="17a.85" data-line="1" id="l17a.85.1"></span>ἀμαθῶν, οὔτε μόνων τῶν ἱκανὴν ἐχόντων τὴν παρασκευήν.
<span class="lb" data-page="17a.85" data-line="2" id="l17a.85.2"></span>πρὸς ἅπαντας γὰρ ὁ τοιοῦτος λόγος ἕξει μετρίως, τῶν δ’
<span class="lb" data-page="17a.85" data-line="3" id="l17a.85.3"></span>ἄλλων ὁ μὲν τοῖς ἐσχάτως ἀμαθέσιν οἰκεῖος ἀνιάσει τοὺς
<span class="lb" data-page="17a.85" data-line="4" id="l17a.85.4"></span>ἐν ἕξει διὰ τὸ μῆκος. ὁ δὲ τούτοις ἐπιτήδειος ἀσαφὴς
<span class="lb" data-page="17a.85" data-line="5" id="l17a.85.5"></span>ἔσται τοῖς ἀμαθέσιν. ἀλλ’ οὐδὲ χρὴ τοῖς τοιούτοις ὑπομνήμασιν
<span class="lb" data-page="17a.85" data-line="6" id="l17a.85.6"></span>ἐντυγχάνειν ἀγαπῶντας, ἀλλὰ καὶ ἄλλως ἄλλο καὶ
<span class="lb" data-page="17a.85" data-line="7" id="l17a.85.7"></span>παρ’ ἄλλου ἀκούσαντες πλατύτερον πολλάκις ταὐτὰ καὶ
<span class="lb" data-page="17a.85" data-line="8" id="l17a.85.8"></span>ἄλλως πολλάκις ταῦτα δυνηθεῖεν ἄνευ παρακοῆς ἐκμανθάνειν
<span class="lb" data-page="17a.85" data-line="9" id="l17a.85.9"></span>τι χρηστόν.
</p>
<span class="lb rule" data-page="17a.85" data-line="10" id="l17a.85.10"></span>
          </article>

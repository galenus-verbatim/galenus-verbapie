<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.1">
<span class="pb page1" data-page="17a.203" id="p17a.203"></span>
<span class="milestone ed1page page1" data-n="5.375" data-unit="ed1page" id="ed1page.5.375"></span>
<span class="milestone ed2page page1" data-n="9.79" data-unit="ed2page" id="ed2page.9.79"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ Α.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Γ.
</h2>
<span class="lb head" data-page="17a.203" data-line="1" id="l17a.203.1"></span>
            <blockquote class="quote lemma">
<span class="lb" data-page="17a.203" data-line="2" id="l17a.203.2"></span>Τὰ δὲ περὶ τὰ νοσήματα ἐξ ὧν διαγινώσκομεν μαθόντες
<span class="lb" data-page="17a.203" data-line="3" id="l17a.203.3"></span>ἐκ τῆς κοινῆς φύσεως ἁπάντων καὶ τῆς ἰδίης ἑκάστου,
<span class="lb" data-page="17a.203" data-line="4" id="l17a.203.4"></span>ἐκ τοῦ νοσήματος, ἐκ τοῦ νοσέοντος, ἐκ τῶν προσφερομένων,
<span class="lb" data-page="17a.203" data-line="5" id="l17a.203.5"></span>ἐκ τοῦ προσφέροντος. ἐπὶ τὸ ῥᾷον γὰρ καὶ χαλεπώτερον
<span class="lb" data-page="17a.203" data-line="6" id="l17a.203.6"></span>ἐκ τούτων, ἐκ τῆς καταστάσεως ὅλης καὶ κατὰ
<span class="pb" data-page="17a.204" id="p17a.204"></span>
<span class="lb" data-page="17a.204" data-line="1" id="l17a.204.1"></span>μέρεα τῶν οὐρανίων καὶ χώρης ἑκάστης καὶ ἑαυτοῦ
<span class="lb" data-page="17a.204" data-line="2" id="l17a.204.2"></span>ἔθεος <span class="milestone ed2page" data-n="9.81" data-unit="ed2page" id="ed2page.9.81"></span>ἐκ τῆς διαίτης, ἐκ τῶν ἐπιτηδευμάτων, ἐκ
<span class="lb" data-page="17a.204" data-line="3" id="l17a.204.3"></span>τῆς ἡλικίης ἑκάστου, λόγοισι, σιγῇ, διανοήμασιν, ὕπνοισιν,
<span class="lb" data-page="17a.204" data-line="4" id="l17a.204.4"></span>οὐχ ὕπνοισιν, ἐνυπνίοισί τισι καὶ ὅτε, τιλμοῖσι, κνησμοῖσι,
<span class="lb" data-page="17a.204" data-line="5" id="l17a.204.5"></span>δακρύοισιν, ἐκ τῶν παροξυσμῶν, διαχωρήμασιν, οὔροισι,
<span class="lb" data-page="17a.204" data-line="6" id="l17a.204.6"></span>πτύσμασιν, ἐμέτοισιν. καὶ ὅσαι ἐξ οἵων εἰς οἷα διαδοχαὶ
<span class="lb" data-page="17a.204" data-line="7" id="l17a.204.7"></span>νοσημάτων καὶ ἀποστάσιες ἐπὶ τὸ ὀλέθριον καὶ κρίσιμοι.
<span class="lb" data-page="17a.204" data-line="8" id="l17a.204.8"></span>ἱδρὼς, ῥῖγος, ψύξις, βὴξ, πταρμοὶ, λυγμοὶ,
<span class="lb" data-page="17a.204" data-line="9" id="l17a.204.9"></span>πνεύματα, ἐρεύξεις, φῦσαι σιγώδεες, ψοφώδεες [ἠχώδεες],
<span class="lb" data-page="17a.204" data-line="10" id="l17a.204.10"></span>αἱμοῤῥαγίαι, αἱμοῤῥοΐδες, ἐκ τούτων δὲ καὶ ὅσα διὰ τούτων,
<span class="lb" data-page="17a.204" data-line="11" id="l17a.204.11"></span>σκεπτέον.
</blockquote>
<span class="lb rule" data-page="17a.204" data-line="12" id="l17a.204.12"></span>
            <p>
<span class="lb" data-page="17a.204" data-line="13" id="l17a.204.13"></span>Ἔνιοι ταῦτα παραγεγράφθαι νομίσουσιν ὁμοίαν ἔχοντα
<span class="lb" data-page="17a.204" data-line="14" id="l17a.204.14"></span>τὴν ἑρμηνείαν καὶ τὴν διάνοιαν τοῖς ἐν τῷ περὶ χυμῶν
<span class="lb" data-page="17a.204" data-line="15" id="l17a.204.15"></span>γεγραμμένοις, <span class="milestone ed1page" data-n="5.376" data-unit="ed1page" id="ed1page.5.376"></span>ἃ προεξήγημαι δι’ ἑτέρων ὑπομνημάτων.
<span class="lb" data-page="17a.204" data-line="16" id="l17a.204.16"></span>ἔστι δὲ δηλονότι προγνωστικὰ καὶ τὰ θεωρήματα
<span class="lb" data-page="17a.204" data-line="17" id="l17a.204.17"></span>διδάσκοντος αὐτοῦ καθόλους σκοποὺς, ἀφ’ ὧν χρὴ τὰς προγνώσεις
<span class="pb" data-page="17a.205" id="p17a.205"></span>
<span class="lb" data-page="17a.205" data-line="1" id="l17a.205.1"></span>ποιεῖσθαι. κοινὴν μὲν οὖν φύσιν ὀνομάζει τὴν
<span class="lb" data-page="17a.205" data-line="2" id="l17a.205.2"></span>ἁπάντων ἀνθρώπων, ἰδίαν δὲ τὴν καθ’ ἕκαστον ἡμῶν. ὅτι
<span class="lb" data-page="17a.205" data-line="3" id="l17a.205.3"></span>μὲν ἐξ ἀμφοτέρων δεῖ ποιεῖσθαι τὰς διαγνώσεις καὶ προγνώσεις,
<span class="lb" data-page="17a.205" data-line="4" id="l17a.205.4"></span>ἀσφαλεστέρα δ’ ἐστὶν ἐκ τῆς ἰδίας φύσεως γιγνομένη,
<span class="lb" data-page="17a.205" data-line="5" id="l17a.205.5"></span>μεμάθηκας ἐν τῷ προγνωστικῷ, κἀν τῷ περὶ ἀγμῶν τε
<span class="lb" data-page="17a.205" data-line="6" id="l17a.205.6"></span>καὶ περὶ ἄρθρων, ἐπί τε τῶν ἐν τῇ κεφαλῇ τραυμάτων,
<span class="lb" data-page="17a.205" data-line="7" id="l17a.205.7"></span>ἃ καὶ αὐτὰ προεξηγησάμεθα. κελεύων οὖν ἀεὶ παραβάλλειν
<span class="lb" data-page="17a.205" data-line="8" id="l17a.205.8"></span>τὸ πεπονθὸς μόριον τῷ κατὰ φύσιν περιέχοντι, προσέθηκε
<span class="lb" data-page="17a.205" data-line="9" id="l17a.205.9"></span>τῷ λόγῳ, ὅτι μὴ τὰ ἀλλότρια καθορᾶν. οὕτως δὲ κᾀπειδάν
<span class="lb" data-page="17a.205" data-line="10" id="l17a.205.10"></span>φησιν· σκέπτεσθαι δὲ χρὴ ὧδε ἐν τοῖς ὀξέσι νοσήμασιν,
<span class="lb" data-page="17a.205" data-line="11" id="l17a.205.11"></span>πρῶτον μὲν τὸ πρόσωπον τοῦ νοσέοντος, εἰ ὅμοιόν ἐστι
<span class="lb" data-page="17a.205" data-line="12" id="l17a.205.12"></span>τοῖσι τῶν ὑγιαινόντων, μάλιστα δ’ εἰ αὐτὸ ἑαυτῷ (οὕτω
<span class="lb" data-page="17a.205" data-line="13" id="l17a.205.13"></span>γὰρ ἂν εἴη ἄριστον) καὶ ἔστ’ ἄν γε τὸ ἴδιον ἑκάστου τῶν
<span class="lb" data-page="17a.205" data-line="14" id="l17a.205.14"></span>νοσούντων ἐπιστάμεθα χρῶμα καὶ μέγεθος, οὐδὲν τοῦ κοινοῦ
<span class="lb" data-page="17a.205" data-line="15" id="l17a.205.15"></span>δεόμεθα. διὰ δὲ τὸ μὴ προγινώσκειν ἡμᾶς ἅπαντας
<span class="lb" data-page="17a.205" data-line="16" id="l17a.205.16"></span>ἀνθρώπους ὅπως εἶχον φύσεως, ἀλλ’ ἐξαίφνης πολλάκις ἐπὶ
<span class="lb" data-page="17a.205" data-line="17" id="l17a.205.17"></span>τοὺς ἀγνώστους καλεῖσθαι, τὴν ἀρχὴν τῆς τε διαγνώσεως
<span class="lb" data-page="17a.205" data-line="18" id="l17a.205.18"></span>ἀπὸ τῶν παθῶν καὶ τῆς ἐσομένης προγνώσεως
<span class="lb" data-page="17a.205" data-line="19" id="l17a.205.19"></span>ἀπὸ τῶν κοινῶν ποιούμεθα. οἷς γὰρ μήτε ῥὶς ὀξεῖα μήτ’
<span class="pb" data-page="17a.206" id="p17a.206"></span>
<span class="lb" data-page="17a.206" data-line="1" id="l17a.206.1"></span>ὀφθαλμοὶ κοῖλοι μήτε κρόταφοι ξυμπεπτωκότες εἶεν, οὐδὲν
<span class="lb" data-page="17a.206" data-line="2" id="l17a.206.2"></span>ἐρωτῶμεν οὐδένα περὶ τοῦ νοσοῦντος. εἰ δὲ ῥὶς μὲν ὀξεῖα,
<span class="lb" data-page="17a.206" data-line="3" id="l17a.206.3"></span>ὀφθαλμοὶ δὲ κοῖλοι, κρόταφοί τε ξυμπεπτωκότες φαίνονται,
<span class="lb" data-page="17a.206" data-line="4" id="l17a.206.4"></span>τηνικαῦτα ἐρωτῶμεν ὅπως διέκειτο κατὰ φύσιν ἔχων. οὕτω
<span class="lb" data-page="17a.206" data-line="5" id="l17a.206.5"></span>δὲ κᾀκ τοῦ νοσήματος αἱ προγνώσεις γίνονται τῶν μελλόντων
<span class="lb" data-page="17a.206" data-line="6" id="l17a.206.6"></span>ἔσεσθαι. δέδεικται γάρ σοι διὰ πλειόνων ἔν τε τοῖς περὶ
<span class="lb" data-page="17a.206" data-line="7" id="l17a.206.7"></span>κρίσεων καὶ τοῖς εἰς ἀφορισμοὺς ὑπομνήμασι τριταῖος μὲν
<span class="lb" data-page="17a.206" data-line="8" id="l17a.206.8"></span>ἀκριβὴς ταχυκρίσιμος εἶναι, τεταρταῖος δὲ, χρόνιος, ἀμφότεροι
<span class="lb" data-page="17a.206" data-line="9" id="l17a.206.9"></span>δ’ ἀκίνδυνοι. φρενῖτις δὲ καὶ λήθαργος, ἄμφω κινδυνώδη
<span class="lb" data-page="17a.206" data-line="10" id="l17a.206.10"></span>καὶ ὀξέα. σκίῤῥος δὲ σπληνὸς ὀλέθριόν τε καὶ
<span class="lb" data-page="17a.206" data-line="11" id="l17a.206.11"></span>χρόνιον. ἐκ δὲ τοῦ νοσοῦντος αὐτοῦ πρόγνωσις γίνεται
<span class="lb" data-page="17a.206" data-line="12" id="l17a.206.12"></span>τῶν ἐσομένων κατὰ διττὸν τρόπον. ἔστι δ’ αὐτῶν ὁ μὲν
<span class="lb" data-page="17a.206" data-line="13" id="l17a.206.13"></span>ἕτερος τοιοῦτος· ἐκ κοσμίου, φησὶ, θρασεῖα ἀπόκρισις κακόν·
<span class="lb" data-page="17a.206" data-line="14" id="l17a.206.14"></span>ἔμπαλιν δὲ θορυβώδης ἄνθρωπος νοσῶν οὐ μόνον εἰ
<span class="lb" data-page="17a.206" data-line="15" id="l17a.206.15"></span>φθέγξεται θρασέως, ἀλλ’ οὐδ’ εἰ παραφρονήσει ἐν διακαεῖ
<span class="lb" data-page="17a.206" data-line="16" id="l17a.206.16"></span>πυρετῷ κινδυνεύσειεν. ὁ δ’ ἕτερος τρόπος τοιόσδ’ ἐστὶν,
<span class="lb" data-page="17a.206" data-line="17" id="l17a.206.17"></span>εἰ πάντα τὰ προσήκοντα ποιῶν ὁ κάμνων καὶ κατακούων
<span class="lb" data-page="17a.206" data-line="18" id="l17a.206.18"></span>τῷ ἰατρῷ οὐδὲν ὀνίναται, χαλεπῶς νοσεῖ. τοὐναντίον δ’
<span class="pb" data-page="17a.207" id="p17a.207"></span>
<span class="lb" data-page="17a.207" data-line="1" id="l17a.207.1"></span>ἅπαν, εἰ μηδὲν τῶν δεόντων πράττων νοσῶν, μετρίως διάκειται.
<span class="lb" data-page="17a.207" data-line="2" id="l17a.207.2"></span>οὕτως δὲ κᾀκ τῶν προσφερομένων ἡ πρόγνωσις
<span class="lb" data-page="17a.207" data-line="3" id="l17a.207.3"></span>ἔσται. μοχθηρῶν γὰρ ὄντων αὐτῶν, ἐπειδὰν μὴ χείρω
<span class="lb" data-page="17a.207" data-line="4" id="l17a.207.4"></span>γίγνοιτο <span class="milestone ed2page" data-n="9.82" data-unit="ed2page" id="ed2page.9.82"></span>μετρίως νοσεῖ, προσηκόντως δ’ ἁπάντων
<span class="lb" data-page="17a.207" data-line="5" id="l17a.207.5"></span>γιγνομένων, εἰ πρὸς τῷ μηδὲν ὀνίνασθαι, σφοδρύνοιτο,
<span class="lb" data-page="17a.207" data-line="6" id="l17a.207.6"></span>μοχθηρόν. ἐγὼ δ’ ὅτι μὴ μόνον τοὺς τρόπους τῶν νοσημάτων,
<span class="lb" data-page="17a.207" data-line="7" id="l17a.207.7"></span>ἀλλὰ καὶ τὰς ἰδέας ἐνίοτε διέγνων ἐκ τῶν προσφερομένων,
<span class="lb" data-page="17a.207" data-line="8" id="l17a.207.8"></span>ἐθεάσασθε πολλάκις. ἀλλ’, ὡς ἔφην, ἐπὶ πλέον ἐν
<span class="lb" data-page="17a.207" data-line="9" id="l17a.207.9"></span>ἑτέροις ὑπὲρ ἁπάντων τούτων διῆλθον. ὅταν δὲ κᾀκ τοῦ
<span class="lb" data-page="17a.207" data-line="10" id="l17a.207.10"></span>προσφέροντος λέγει προγινώσκεσθαι ῥᾷον ἢ χαλεπώτερον,
<span class="lb" data-page="17a.207" data-line="11" id="l17a.207.11"></span>ἐν ταῖς νόσοις ἀκούειν χρή. τοιόνδε τι θεώμενοι πολλάκις,
<span class="lb" data-page="17a.207" data-line="12" id="l17a.207.12"></span>ἤτοι διάθεσις χρονία ἢ καὶ πυρετώδη νοσήματα χρόνια,
<span class="lb" data-page="17a.207" data-line="13" id="l17a.207.13"></span>προστίθεμέν τι τῇ διαγνώσει, κᾀκ τοῦ γνῶναι τίς ὁ θεραπεύων
<span class="lb" data-page="17a.207" data-line="14" id="l17a.207.14"></span>ἦν ἰατρὸς, εἰ μὲν γὰρ ἀξιόλογος, ὀλίγας ἐλπίδας
<span class="lb" data-page="17a.207" data-line="15" id="l17a.207.15"></span>ἔχομεν τῆς ἰάσεως, εὔδηλον γὰρ ὅτι κακοήθης ἐστὶν ἡ νόσος,
<span class="lb" data-page="17a.207" data-line="16" id="l17a.207.16"></span>εἰ πάντων ὀρθῶς γιγνομένων οὐδὲν ὀνίνανται. φαύλου
<span class="lb" data-page="17a.207" data-line="17" id="l17a.207.17"></span>δ’ ὄντος εἰκὸς εἶναι νομίζομεν, εἰ καλῶς ἅπαντα πραχθείη,
<span class="lb" data-page="17a.207" data-line="18" id="l17a.207.18"></span>σωθήσεσθαι τὸν ἄνθρωπον. ἀλλὰ κᾀκ τῆς καταστάσεως
<span class="pb" data-page="17a.208" id="p17a.208"></span>
<span class="lb" data-page="17a.208" data-line="1" id="l17a.208.1"></span>ἔφη, τουτέστι τῆς ἰδίας τοῦ περιέχοντος κράσεως ἔσεσθαι
<span class="lb" data-page="17a.208" data-line="2" id="l17a.208.2"></span>τὰς προγνώσεις. τὸ δ’ ὅλης καὶ κατὰ μέρεα τῶν οὐρανίων
<span class="lb" data-page="17a.208" data-line="3" id="l17a.208.3"></span>ἐστὶν, εἰ μεμνήμεθα τῶν ἐν ταῖς προγεγραμμέναις τρισὶ
<span class="lb" data-page="17a.208" data-line="4" id="l17a.208.4"></span>καταστάσεσιν εἰρημένων, ἐφ’ ὧν αὐτὸς ὁ Ἱπποκράτης τὰ ἐν
<span class="lb" data-page="17a.208" data-line="5" id="l17a.208.5"></span>τῷ περιέχοντι γιγνόμενα κατὰ θερμότητα καὶ ψυχρότητα
<span class="lb" data-page="17a.208" data-line="6" id="l17a.208.6"></span>διερχόμενος, ἐπὶ τῆς τελευτῆς αὐτῶν ἀπεφήνατο τὴν ἐπικρατήσασαν
<span class="lb" data-page="17a.208" data-line="7" id="l17a.208.7"></span>κρᾶσιν, οἷον ὅταν εἴπῃ, γενομένης δὲ τῆς ἀγωγῆς
<span class="lb" data-page="17a.208" data-line="8" id="l17a.208.8"></span>ὅλης ἐπὶ τὰ νότια καὶ μετ’ αὐχμῶν, καίτοι οὔτε δι’ ὅλου
<span class="lb" data-page="17a.208" data-line="9" id="l17a.208.9"></span>τοῦ ἔτους οὔτε νότος ἔπνευσεν οὔτ’ αὐχμὸς ἐγένετο. πάλιν
<span class="lb" data-page="17a.208" data-line="10" id="l17a.208.10"></span>δὲ, ὅταν εἴπῃ, γενομένου δὲ τοῦ ἔτεος ὅλου ὑγροῦ καὶ
<span class="lb" data-page="17a.208" data-line="11" id="l17a.208.11"></span>ψυχροῦ καὶ βορείου, κατὰ πλεονάζον ἀποφαίνεται. τὸ γὰρ
<span class="lb" data-page="17a.208" data-line="12" id="l17a.208.12"></span>μηδεμίαν ἡμέραν ἐν ὅλῳ τῷ ἔτει μήτε θερμὴν γενέσθαι μήτε
<span class="lb" data-page="17a.208" data-line="13" id="l17a.208.13"></span>ξηρὰν μήτε νότιον ἀδύνατον ἦν. οὕτως δὲ καὶ τὰς τῶν
<span class="lb" data-page="17a.208" data-line="14" id="l17a.208.14"></span>νοσημάτων ἰδέας πολὺ μὲν ἐνεδέχετο γενέσθαι τοίας, οὐ μὴν
<span class="lb" data-page="17a.208" data-line="15" id="l17a.208.15"></span>ἄνευ τοῦ παρεμπεσεῖν ἑτέρας. ἀμέλει συντελέσας τῆς πρώτης
<span class="lb" data-page="17a.208" data-line="16" id="l17a.208.16"></span>καταστάσεως τὴν διήγησιν, ἐπὶ τῇ ταύτης τελευτῇ κατὰ
<span class="lb" data-page="17a.208" data-line="17" id="l17a.208.17"></span>λέξιν οὕτως ἔγραψεν. ἐκ πάντων δὲ τῶν ὑπογεγραμμένων
<span class="pb" data-page="17a.209" id="p17a.209"></span>
<span class="lb" data-page="17a.209" data-line="1" id="l17a.209.1"></span>ἐν τῇ καταστάσει ταύτῃ μόνοις τοῖσι φθινώδεσι θανατώδεα
<span class="lb" data-page="17a.209" data-line="2" id="l17a.209.2"></span>συνέπεσεν· ἐπεὶ τοῖσί γ’ ἄλλοις εὐφόρως πᾶσι καὶ θανατῶδες
<span class="lb" data-page="17a.209" data-line="3" id="l17a.209.3"></span>ἐν τοῖς ἄλλοις πυρετοῖς οὐκ ἐγένετο, οὔτε ἓν εἶδος ἐπεδήμησε
<span class="lb" data-page="17a.209" data-line="4" id="l17a.209.4"></span>νοσημάτων οὔτε μία κατάστασις ἓν ὅλῳ τῷ ἔτει
<span class="lb" data-page="17a.209" data-line="5" id="l17a.209.5"></span>διὰ παντὸς ἐγένετο. κατὰ δὲ τὸ ἐπικρατοῦν τῆς κράσεως
<span class="lb" data-page="17a.209" data-line="6" id="l17a.209.6"></span>ἤτοι ψυχρὰν καὶ ὑγρὰν ἤ τινα τῶν ἄλλων κράσεων ἡμεῖς
<span class="lb" data-page="17a.209" data-line="7" id="l17a.209.7"></span>λέγομεν. ὁ δ’ Ἱπποκράτης ἔγραψεν· ἦρος μὲν γὰρ ἄλλα
<span class="lb" data-page="17a.209" data-line="8" id="l17a.209.8"></span>νοσήματα, θέρους δ’ ἄλλα, καὶ φθινοπώρου μὲν ἄλλα, χειμῶνος
<span class="lb" data-page="17a.209" data-line="9" id="l17a.209.9"></span>δ’ ἄλλα συνέβη γενέσθαι καθ’ ἑκάστην ὧν ἔγραψε
<span class="lb" data-page="17a.209" data-line="10" id="l17a.209.10"></span>καταστάσεων. ἐπικρατεῖν δ’ ὅμως ἐν ὅλῳ τῷ ἔτει κατὰ
<span class="lb" data-page="17a.209" data-line="11" id="l17a.209.11"></span>μὲν τήνδε τὴν κατάστασιν τουτὶ τὸ νόσημα, καθ’ ἑτέραν δὲ
<span class="lb" data-page="17a.209" data-line="12" id="l17a.209.12"></span>τουτί. τοῦτ’ οὖν ἐστι τὸ λεγόμενον, ἐκ τῆς καταστάσεως
<span class="lb" data-page="17a.209" data-line="13" id="l17a.209.13"></span>ὅλης καὶ κατὰ μέρεα τῶν οὐρανίων, προσέθηκε καὶ τῷ λόγῳ,
<span class="lb" data-page="17a.209" data-line="14" id="l17a.209.14"></span>τῶν οὐρανίων, ἐπειδὴ ψιλῶς λεχθὲν ἄνευ τῆς προσθήκης
<span class="lb" data-page="17a.209" data-line="15" id="l17a.209.15"></span>τὸ τῆς καταστάσεως ὄνομα καὶ τὴν τῆς χώρας ἰδέαν δηλοῦν
<span class="lb" data-page="17a.209" data-line="16" id="l17a.209.16"></span>δύναται καὶ παντὸς ἄλλου πράγματος. ἀμέλει καὶ
<span class="lb" data-page="17a.209" data-line="17" id="l17a.209.17"></span>συνάπτων ἐρεῖ, ἐκ τῆς καταστάσεως ὅλης τε καὶ κατὰ μέρεα
<span class="lb" data-page="17a.209" data-line="18" id="l17a.209.18"></span>τῶν οὐρανίων, καὶ χώρας ἑκάστης καὶ τοῦ ἔθεος. ὅτι
<span class="lb" data-page="17a.209" data-line="19" id="l17a.209.19"></span>δὲ καὶ ἡ τῆς χώρας ἰδέα μεγάλα συντελεῖ πρὸς τὴν τῶν
<span class="pb" data-page="17a.210" id="p17a.210"></span>
<span class="lb" data-page="17a.210" data-line="1" id="l17a.210.1"></span>ἐσομένων πρόγνωσιν ἐπιδέδεικται πολλάκις. ἀρκεῖ δὲ νῦν
<span class="lb" data-page="17a.210" data-line="2" id="l17a.210.2"></span>ἀναπέμψαι πρὸς τὸ περὶ ἀέρων καὶ ὑδάτων καὶ τόπων βιβλίον,
<span class="lb" data-page="17a.210" data-line="3" id="l17a.210.3"></span>ἐν ᾧ διδάσκει τίνα καθ’ ἑκάστην ὥραν πλεονάζει
<span class="lb" data-page="17a.210" data-line="4" id="l17a.210.4"></span>νοσήματα· τούτων γὰρ ἥ τε γένεσις τοῖς ἐπιχωρίοις σύντροφος
<span class="lb" data-page="17a.210" data-line="5" id="l17a.210.5"></span>ὅ τ’ ἀπ’ αὐτῶν κίνδυνος ἥττων, ὡς ἂν οἰκείων ὄντων.
<span class="lb" data-page="17a.210" data-line="6" id="l17a.210.6"></span>ἀλλὰ <span class="milestone ed2page" data-n="9.83" data-unit="ed2page" id="ed2page.9.83"></span>κᾀκ τοῦ ἔθους εἰς πρόγνωσιν ὠφελεῖσθαί σε διδάσκει.
<span class="lb" data-page="17a.210" data-line="7" id="l17a.210.7"></span>ἐν γοῦν τῷ προγνωστικῷ προστιθεὶς αὐτοὺς τοὺς
<span class="lb" data-page="17a.210" data-line="8" id="l17a.210.8"></span>ἐκ τῆς συνηθείας διορισμοὺς ἐνίοτε μὲν οὕτως φησίν· ἐπὶ γαστέρα
<span class="lb" data-page="17a.210" data-line="9" id="l17a.210.9"></span>δὲ κατακεῖσθαι ᾧ μὴ σύνηθές ἐστι καὶ ὑγιαίνοντι οὕτω κοιμᾶσθαι,
<span class="lb" data-page="17a.210" data-line="10" id="l17a.210.10"></span>παραφροσύνην σημαίνει ἢ ὀδύνην τῶν περὶ τὴν κοιλίην.
<span class="lb" data-page="17a.210" data-line="11" id="l17a.210.11"></span>ἐνίοτε δὲ οὕτως· ὀδόντας πρίειν ἐν πυρετοῖσιν, ὁκόσοισι μὴ
<span class="lb" data-page="17a.210" data-line="12" id="l17a.210.12"></span>σύνηθες ἐστιν ἀπὸ παίδων μανικὸν καὶ θανατῶδες. ἀλλὰ κᾀκ
<span class="lb" data-page="17a.210" data-line="13" id="l17a.210.13"></span>τῆς διαίτης τοῦ κάμνοντος ἣ διῃτήθη δύνατόν ἐστι στοχάσασθαι
<span class="lb" data-page="17a.210" data-line="14" id="l17a.210.14"></span>τεχνικῶς ὁποῖοί τέ εἰσι καὶ ὁπόσοι οἱ πλεονάζοντες
<span class="lb" data-page="17a.210" data-line="15" id="l17a.210.15"></span>χυμοί. τούτων δὲ γνωσθέντων ἥ τε παροῦσα τοῦ
<span class="lb" data-page="17a.210" data-line="16" id="l17a.210.16"></span>σώματος διάθεσις εὐγνωστοτέρα καὶ ἡ πρόγνωσις τῶν ἀποβησομένων
<span class="lb" data-page="17a.210" data-line="17" id="l17a.210.17"></span>ἑτοιμοτέρα γίγνεται. ἀλλὰ κᾀκ τῶν ἐπιτηδευμάτων
<span class="lb" data-page="17a.210" data-line="18" id="l17a.210.18"></span>ἀξιοῖ τὰς προγνώσεις ποιεῖσθαι. καλοῦσι δ’ ἐπιτηδεύματα
<span class="pb" data-page="17a.211" id="p17a.211"></span>
<span class="lb" data-page="17a.211" data-line="1" id="l17a.211.1"></span>πάντα ὅσα <span class="milestone ed1page" data-n="5.377" data-unit="ed1page" id="ed1page.5.377"></span>πράττουσιν οἱ ἄνθρωποι διὰ
<span class="lb" data-page="17a.211" data-line="2" id="l17a.211.2"></span>χρείαν ἢ ἀνάγκην, εἴτε ναυτιλλόμενοι εἴτε γεωργοῦντες, ἢ
<span class="lb" data-page="17a.211" data-line="3" id="l17a.211.3"></span>οἰκοδομοῦντές τε καὶ τεκταινόμενοι, κυνηγετοῦντες ἢ φιλογυμναστοῦντες,
<span class="lb" data-page="17a.211" data-line="4" id="l17a.211.4"></span>ὡς λούεσθαι πολλάκις ἐν ὕδασι θερμοῖς ἢ
<span class="lb" data-page="17a.211" data-line="5" id="l17a.211.5"></span>ψυχροῖς. ἔνεστιν οὖν ἐφ’ ὧν ἐπιτηδεύουσι τεκμήρασθαι
<span class="lb" data-page="17a.211" data-line="6" id="l17a.211.6"></span>περὶ τῆς κατὰ τὴν νόσον διαθέσεως. ὁ μὲν γὰρ ἐν ἀγρῷ
<span class="lb" data-page="17a.211" data-line="7" id="l17a.211.7"></span>διῃτημένος ὥρᾳ θέρους ἐν ἡλίῳ ὑπαίθριος καὶ πόνοις
<span class="lb" data-page="17a.211" data-line="8" id="l17a.211.8"></span>καὶ λεπτῇ διαίτῃ τὸν πικρόχολον χυμὸν μᾶλλον ἢ
<span class="lb" data-page="17a.211" data-line="9" id="l17a.211.9"></span>τὸν φλεγματικὸν ὅσον ἐπὶ τούτῳ ἠθροικέναι δύναται.
<span class="lb" data-page="17a.211" data-line="10" id="l17a.211.10"></span>ὅστις δ’ ἔμπαλιν τῷδε κατὰ πόλιν, ἐν σκιᾷ λουόμενος δὶς τῆς
<span class="lb" data-page="17a.211" data-line="11" id="l17a.211.11"></span>ἡμέρας, ἀργῶς δ’ ἐμπιπλάμενος διατελεῖ, τὸν φλεγματικὸν
<span class="lb" data-page="17a.211" data-line="12" id="l17a.211.12"></span>μᾶλλον, ἐπί τε δ’ ἄλλων ἀνάλογον. ὅτι δὲ κᾀκ τῆς ἡλικίας
<span class="lb" data-page="17a.211" data-line="13" id="l17a.211.13"></span>εἴς τε τὴν τῶν παρόντων διάγνωσιν καὶ τὴν τῶν ἐσομένων
<span class="lb" data-page="17a.211" data-line="14" id="l17a.211.14"></span>πρόγνωσιν οὐ σμικρὰν ὠφέλειαν ἔχομεν ἔκ τε τῶν ἀφορισμῶν
<span class="lb" data-page="17a.211" data-line="15" id="l17a.211.15"></span>μαθήσῃ, καθ’ οὓς περὶ τῶν ἡλικιῶν διελέγετο, προεξηγησάμεθα
<span class="lb" data-page="17a.211" data-line="16" id="l17a.211.16"></span>δ’ ἤδη τὸ βιβλίον. ἀλλὰ κᾀκ τῶν λόγων ὧν ὁ
<span class="lb" data-page="17a.211" data-line="17" id="l17a.211.17"></span>κάμνων λέγει δυνατόν ἐστι πρὸς τὴν τῶν παρόντων διάγνωσιν
<span class="pb" data-page="17a.212" id="p17a.212"></span>
<span class="lb" data-page="17a.212" data-line="1" id="l17a.212.1"></span>καὶ πρὸς τὴν τῶν μελλόντων πρόγνωσιν ὠφελεῖσθαι.
<span class="lb" data-page="17a.212" data-line="2" id="l17a.212.2"></span>συνῆπται δ’ ἡ σημείωσις αὕτη καὶ κοινωνεῖ τῇ κατὰ τὸ ἦθος. ἐὰν
<span class="lb" data-page="17a.212" data-line="3" id="l17a.212.3"></span>μὲν γὰρ κατὰ τὸ ἦθος ὃ πρόσθεν ἐτύγχανεν ἔχων ἐν τῷ ὑγιαίνειν
<span class="lb" data-page="17a.212" data-line="4" id="l17a.212.4"></span>ὁ κάμνων οἱ λόγοι φαίνονται γιγνόμενοι, χαλεπὸν οὐδὲν ἔσεσθαι
<span class="lb" data-page="17a.212" data-line="5" id="l17a.212.5"></span>προσδοκήσομεν, εἰ δ’ ἐναντίους τῶν ἐθῶν ὁ κάμνων λόγους λέγει,
<span class="lb" data-page="17a.212" data-line="6" id="l17a.212.6"></span>μοχθηρὸν τὸ σημεῖον. ὑπόνοια γάρ τις ἡμῖν ἐκ τούτου
<span class="lb" data-page="17a.212" data-line="7" id="l17a.212.7"></span>γίγνεται βεβλάφθαι τὴν διάνοιαν αὐτοῦ, τὸ δὲ τρόποισιν
<span class="lb" data-page="17a.212" data-line="8" id="l17a.212.8"></span>ἐφεξῆς εἰρημένων ἴδωμεν τί σημαίνει. χρῶνται γὰρ οἱ
<span class="lb" data-page="17a.212" data-line="9" id="l17a.212.9"></span>παλαιοὶ τῇ φωνῇ ταύτῃ κατὰ δυοῖν σημαινομένων, ἐνίοτε
<span class="lb" data-page="17a.212" data-line="10" id="l17a.212.10"></span>μὲν ἐπὶ τὸ τῆς ψυχῆς ἦθος αὐτὸ φέροντες, ἐνίοτε δ’ ἐπὶ
<span class="lb" data-page="17a.212" data-line="11" id="l17a.212.11"></span>τὰς διαφορὰς ἢ τὰς ἰδέας τοῦ προκειμένου κατὰ τὸν λόγον
<span class="lb" data-page="17a.212" data-line="12" id="l17a.212.12"></span>πράγματος, οἷον εἰ περὶ διαίτης ὁ λόγος. τρόπους διαίτης
<span class="lb" data-page="17a.212" data-line="13" id="l17a.212.13"></span>εἰπὼν ὁ συγγραφεὺς τὰς διαφορὰς αὐτὰς ἢ τὰς ἰδέας δηλοῖ,
<span class="lb" data-page="17a.212" data-line="14" id="l17a.212.14"></span>καθάπερ γε καὶ εἰ πυρετῶν εἴποι τρόπους εἶναι πολλοὺς
<span class="lb" data-page="17a.212" data-line="15" id="l17a.212.15"></span>τὰς διαφορὰς τούτων ἢ τὰ εἴδη σημαίνει. καὶ τοίνυν
<span class="lb" data-page="17a.212" data-line="16" id="l17a.212.16"></span>ἤτοι τὰ τῆς ψυχῆς ἤθη δηλοῖ διὰ τοῦ φάναι τρόποισιν,
<span class="lb" data-page="17a.212" data-line="17" id="l17a.212.17"></span>ἢ τὰς τῶν λόγων διαφορὰς, ἐπειδὴ περὶ λόγων προείρηκεν,
<span class="pb" data-page="17a.213" id="p17a.213"></span>
<span class="lb" data-page="17a.213" data-line="1" id="l17a.213.1"></span>ὡς εἰ καὶ οὕτως εἶπε, λόγοισι καὶ ταῖς τῶν αὐτῶν
<span class="lb" data-page="17a.213" data-line="2" id="l17a.213.2"></span>ἢ διαφοραῖς. διαφορὰς γὰρ ἢ ἰδέας ἢ εἴδη κατὰ τὸ παρὸν
<span class="lb" data-page="17a.213" data-line="3" id="l17a.213.3"></span>οὐ διοίσει λέγειν, ἁπάντων τούτων γιγνομένων ἐν τῇ τομῇ
<span class="lb" data-page="17a.213" data-line="4" id="l17a.213.4"></span>τῶν γενικῶς νοουμένων. ὥσπερ δ’ οἱ λόγοι διδάσκουσί τι
<span class="lb" data-page="17a.213" data-line="5" id="l17a.213.5"></span>περὶ τῆς διαθέσεως τοῦ νοσοῦντος, οὕτω καὶ ἡ σιγὴ παρὰ
<span class="lb" data-page="17a.213" data-line="6" id="l17a.213.6"></span>φύσιν ἢ κατὰ φύσιν οὖσα τῷ κάμνοντι. τῷ μὲν γὰρ φύσει
<span class="lb" data-page="17a.213" data-line="7" id="l17a.213.7"></span>σιωπηλῷ<span class="milestone ed2page" data-n="9.84" data-unit="ed2page" id="ed2page.9.84"></span> κατὰ φύσιν ἐστὶ, τῷ δ’ ἐναντίῳ παρὰ
<span class="lb" data-page="17a.213" data-line="8" id="l17a.213.8"></span>φύσιν. ὥστε τούτῳ μὲν ἤτοι νωθρότης τίς ἐστι καταφορικὴ,
<span class="lb" data-page="17a.213" data-line="9" id="l17a.213.9"></span>δι’ ἣν σιωπᾷ παρὰ φύσιν, ἢ μελαγχολίας ἀρχὴ, τῷ
<span class="lb" data-page="17a.213" data-line="10" id="l17a.213.10"></span>δὲ σιωπηλῷ τὸ μὴ σιωπᾷν, ἀλλὰ πλείω φθέγγεσθαι τῶν
<span class="lb" data-page="17a.213" data-line="11" id="l17a.213.11"></span>εἰωθότων παρακρουστικόν. ἑξῆς δ’ εἰπὼν διανοήματα οὐκ
<span class="lb" data-page="17a.213" data-line="12" id="l17a.213.12"></span>αἰσθητὸν οὐδὲ φαινόμενον ἐδήλωσεν, ἀλλ’ ἐκ τεκμηρίων εὑρισκόμενον
<span class="lb" data-page="17a.213" data-line="13" id="l17a.213.13"></span>πρᾶγμα. τεκμήριον δέ ἐστιν ὃ ἀποφθέγγονταί
<span class="lb" data-page="17a.213" data-line="14" id="l17a.213.14"></span>τε καὶ πράττουσιν οἱ κάμνοντες. παραγενόμενος γοῦν τις
<span class="lb" data-page="17a.213" data-line="15" id="l17a.213.15"></span>ἡμῶν ἕωθεν, ὡς ἔθος, ἐπὶ τὴν ἐπίσκεψιν αὐτοῦ δι’ ὅλης
<span class="lb" data-page="17a.213" data-line="16" id="l17a.213.16"></span>ἔφη τῆς νυκτὸς ἠγρυπνηκέναι, σκοπούμενος, εἰ δόξειε τῷ
<span class="lb" data-page="17a.213" data-line="17" id="l17a.213.17"></span>Ἄτλαντι κάμνοντι μηκέτι βαστάζειν τὸν οὐρανὸν, ὅ τί ποτ’
<span class="pb" data-page="17a.214" id="p17a.214"></span>
<span class="lb" data-page="17a.214" data-line="1" id="l17a.214.1"></span>ἂν συμβαίνῃ. τοῦτο εἰπόντος αὐτοῦ συνήκαμεν ἀρχήν τινα
<span class="lb" data-page="17a.214" data-line="2" id="l17a.214.2"></span>μελαγχολίας εἶναι. παραπλησίως δὲ καὶ διὰ τῶν ἔργων ὧν
<span class="lb" data-page="17a.214" data-line="3" id="l17a.214.3"></span>πράττουσιν οἱ κάμνοντες ἐνδείκνυται τὸ τῆς ψυχῆς ἦθος.
<span class="lb" data-page="17a.214" data-line="4" id="l17a.214.4"></span>ἑξῆς δὲ τούτων ὁ συγγραφεύς φησιν, ὕπνοισιν οὐχ ὕπνοισι,
<span class="lb" data-page="17a.214" data-line="5" id="l17a.214.5"></span>περὶ ὧν οὐδὲν ἐνταῦθα θέλω λέγειν, ἔν τε τοῖς ἀφορισμοῖς
<span class="lb" data-page="17a.214" data-line="6" id="l17a.214.6"></span>κἀν τῷ προγνωστικῷ καὶ τοὺς ὕπνους τε καὶ ἀγρυπνίας
<span class="lb" data-page="17a.214" data-line="7" id="l17a.214.7"></span>προεξηγημένος. ἀλλὰ καὶ περὶ τῶν ἐνυπνίων προεξήγημαι,
<span class="lb" data-page="17a.214" data-line="8" id="l17a.214.8"></span>τῶν τ’ ἄλλων καὶ ὅσα διάθεσίν τινα τοῦ σώματος ἐνδείκνυται,
<span class="lb" data-page="17a.214" data-line="9" id="l17a.214.9"></span>καθάπερ κἀν τῷ περὶ διαίτης ὑγιεινῶν γέγραπται.
<span class="lb" data-page="17a.214" data-line="10" id="l17a.214.10"></span>πυρκαϊὰς μὲν γάρ τις ὁρῶν ὄναρ ὑπὸ τῆς ξανθῆς ὀχλεῖται
<span class="lb" data-page="17a.214" data-line="11" id="l17a.214.11"></span>χολῆς, καπνοὺς δὲ ἢ γνόφους ἢ βαθέα σκότον ὑπὸ τῆς μελαίνης
<span class="lb" data-page="17a.214" data-line="12" id="l17a.214.12"></span>χολῆς, ὄμβρους δὲ ψυχρὰν ὑγρότητα πλεονάζειν
<span class="lb" data-page="17a.214" data-line="13" id="l17a.214.13"></span>ἐνδείκνυται, καθάπερ γε καὶ εἰ χιόνα καὶ κρύσταλλον καὶ
<span class="lb" data-page="17a.214" data-line="14" id="l17a.214.14"></span>χάλαζαν, φλέγμα ψυχρόν· ἐν χωρίῳ δὲ δοκῶν εἶναι δυσώδει
<span class="lb" data-page="17a.214" data-line="15" id="l17a.214.15"></span>σηπεδόνα χυμῶν, λόφους δ’ ἀλεκτρυόνων ἤ τινα πυῤῥὰ
<span class="lb" data-page="17a.214" data-line="16" id="l17a.214.16"></span>αἷμα πλεονάζειν. ζοφώδη δέ τινα ὁρᾷν ἢ ἐν ζοφώδεσι τόποις
<span class="lb" data-page="17a.214" data-line="17" id="l17a.214.17"></span>ἵστασθαι πνεύματα δηλοῖ. διὸ καὶ προσέθηκε τῷ
<span class="pb" data-page="17a.215" id="p17a.215"></span>
<span class="lb" data-page="17a.215" data-line="1" id="l17a.215.1"></span>ἐνυπνίοις τίσι καὶ ὅτε, τὸ μὲν τίσι τὰς διαφορὰς αὐτῶν
<span class="lb" data-page="17a.215" data-line="2" id="l17a.215.2"></span>ἐνδεικνύμενον καὶ μὴ προσθέντος αὐτοῦ πρόδηλον ἦν, τὸ
<span class="lb" data-page="17a.215" data-line="3" id="l17a.215.3"></span>δ’ ὅτε τὸν καιρὸν ἐν ᾧ γίνεται τὰ ἐνύπνια, τουτέστιν εἴτε
<span class="lb" data-page="17a.215" data-line="4" id="l17a.215.4"></span>κατὰ τὴν εἰσβολὴν τῶν παροξυσμῶν εἴτε κατὰ τὴν
<span class="lb" data-page="17a.215" data-line="5" id="l17a.215.5"></span>ἀκμὴν εἴτ’ ἐν ἄλλῳ τινὶ καιρῷ. καὶ εἰ μετὰ τροφὴν καὶ
<span class="lb" data-page="17a.215" data-line="6" id="l17a.215.6"></span>τοιάνδε τινὰ τροφὴν εὐθέως ἢ χωρὶς τροφῆς, γίνεται γάρ
<span class="lb" data-page="17a.215" data-line="7" id="l17a.215.7"></span>τις ἔνδειξις ἐκ τούτων. ὁ γοῦν χιονίζεσθαι δοκῶν, εἰ ἐν
<span class="lb" data-page="17a.215" data-line="8" id="l17a.215.8"></span>εἰσβολῇ παροξυσμοῦ μετὰ ῥίγους ἢ φρίκης ἢ καταψύξεως
<span class="lb" data-page="17a.215" data-line="9" id="l17a.215.9"></span>γιγνομένου τοῦτο φαντασθῇ, τῷ καιρῷ τὸ πλέον, οὐ τῇ διαθέσει
<span class="lb" data-page="17a.215" data-line="10" id="l17a.215.10"></span>τοῦ σώματος ἀναφέρειν χρή. κατὰ μέντοι τὴν παρακμὴν
<span class="lb" data-page="17a.215" data-line="11" id="l17a.215.11"></span>τοιοῦτον ὄναρ θεασάμενος βεβαιοτέραν ἡμῖν ἔνδειξιν
<span class="lb" data-page="17a.215" data-line="12" id="l17a.215.12"></span>ἐργάζεται τῆς τῶν ἐπικρατούντων χυμῶν ψυχρότητος. ἔτι
<span class="lb" data-page="17a.215" data-line="13" id="l17a.215.13"></span>δὲ μᾶλλον, ἐὰν μὴ ἐδηδοκὼς ᾖ τῶν φλερματικῶν ἐδεσμάτων
<span class="lb" data-page="17a.215" data-line="14" id="l17a.215.14"></span>ὧν ἐν τῇ γαστρὶ περιεχομένων, ἐνδέχεταί τινι τοιαύτην γίνεσθαι
<span class="lb" data-page="17a.215" data-line="15" id="l17a.215.15"></span>φαντασίαν, καίτοι τῆς ἐν ὅλῳ τῷ σώματι διαθέσεως
<span class="lb" data-page="17a.215" data-line="16" id="l17a.215.16"></span>οὐκ οὔσης ὁμοίας· τὸ δὲ τιλμοῖσιν, ὅπερ ἐφεξῆς εἴρηται
<span class="lb" data-page="17a.215" data-line="17" id="l17a.215.17"></span>προεξήγημαι κἀν τοῖς περὶ χυμῶν ὑπομνήμασιν, ὥσπερ
<span class="lb" data-page="17a.215" data-line="18" id="l17a.215.18"></span>καὶ ἄλλα πολλὰ τῶν νῦν εἰρημένων, ἐπί τε τῶν κροκυδιζόντων
<span class="pb" data-page="17a.216" id="p17a.216"></span>
<span class="lb" data-page="17a.216" data-line="1" id="l17a.216.1"></span>καὶ καρφολογούντων εἰρῆσθαι δυνάμενα καὶ τῶν ὁτιοῦν
<span class="lb" data-page="17a.216" data-line="2" id="l17a.216.2"></span>μέρος αὐτῶν τιλλόντων, ἐν ᾧ διάθεσίς τίς ἐστιν ὀδυνώδης
<span class="lb" data-page="17a.216" data-line="3" id="l17a.216.3"></span>ἐν βάθει. πολλάκις δὲ καὶ πύου περιεχομένου κατὰ τὸ μόριον
<span class="lb" data-page="17a.216" data-line="4" id="l17a.216.4"></span>ἤ τινος ἄλλου δριμέος χυμοῦ τίλλουσι τὸ μέρος, ὥσπερ
<span class="lb" data-page="17a.216" data-line="5" id="l17a.216.5"></span>γε καὶ λόγῳ παραφροσύνης ἔστιν ὅτε. τὸ δὲ κνησμοῖσι
<span class="lb" data-page="17a.216" data-line="6" id="l17a.216.6"></span><span class="milestone ed2page" data-n="9.85" data-unit="ed2page" id="ed2page.9.85"></span>μετὰ τοῦτο γεγραμμένον ἐνδείκνυται χυμοὺς ὀδαξέοντας
<span class="lb" data-page="17a.216" data-line="7" id="l17a.216.7"></span>εἶναι κατὰ τὸ δέρμα, δι’ οὓς κνῶνται. περὶ δακρύων
<span class="lb" data-page="17a.216" data-line="8" id="l17a.216.8"></span>ἐμάθομεν ἤδη τῶν ἑκουσίων τε καὶ ἀκουσίων, ὁποῖόν τι
<span class="lb" data-page="17a.216" data-line="9" id="l17a.216.9"></span>σημαίνειν ἑκάτερον πέφυκεν. ὥσπερ γε καὶ περὶ τῆς ἰδέας
<span class="lb" data-page="17a.216" data-line="10" id="l17a.216.10"></span>τῶν παροξυσμῶν, ἀλλὰ καὶ περὶ διαχωρημάτων καὶ οὔρων
<span class="lb" data-page="17a.216" data-line="11" id="l17a.216.11"></span>καὶ πτυέλων καὶ τῶν ἐμουμένων αὐταρκέστατα διὰ τοῦ
<span class="lb" data-page="17a.216" data-line="12" id="l17a.216.12"></span>προγνωστικοῦ δεδήλωται, μετὰ τοῦ καὶ κατὰ τοὺς ἀφορισμοὺς
<span class="lb" data-page="17a.216" data-line="13" id="l17a.216.13"></span>εἰρῆσθαι πολλάκις καὶ κατὰ τὸ προῤῥητικόν. ἐφεξῆς
<span class="lb" data-page="17a.216" data-line="14" id="l17a.216.14"></span>δὲ λέγοντος αὐτοῦ καὶ ὅσαι ἐξ οἵων εἰς οἷα διαδοχαὶ
<span class="lb" data-page="17a.216" data-line="15" id="l17a.216.15"></span>νοσημάτων καὶ ἀποστάσιες ἐπὶ τὸ ὀλέθριον καὶ κρίσιμον,
<span class="lb" data-page="17a.216" data-line="16" id="l17a.216.16"></span>ἀναμιμνήσκεσθαι χρὴ κᾀνταῦθα τῶν προδιδαχθέντων, ἐν
<span class="lb" data-page="17a.216" data-line="17" id="l17a.216.17"></span>οἷς προεξηγήμεθα. διαδοχαὶ γοῦν ὀλέθριοί τε καὶ κρίσιμοι
<span class="pb" data-page="17a.217" id="p17a.217"></span>
<span class="lb" data-page="17a.217" data-line="1" id="l17a.217.1"></span>γίνονται νοσημάτων, κατά τε τὴν τῶν νόσων αὐτῶν διαφορὰν
<span class="lb" data-page="17a.217" data-line="2" id="l17a.217.2"></span>καὶ τοὺς πάσχοντας τόπους. ἡ μὲν γὰρ εἰς ἐπιεικέστερα
<span class="lb" data-page="17a.217" data-line="3" id="l17a.217.3"></span>νοσήματα καὶ τόπους ἀκυρωτέρους διαδοχὴ σωτήριος·
<span class="lb" data-page="17a.217" data-line="4" id="l17a.217.4"></span>εἰ δ’ εἰς χαλεπώτερά τε νοσήματα καὶ τόπους κυριωτέρους,
<span class="lb" data-page="17a.217" data-line="5" id="l17a.217.5"></span>ὀλέθριος. οὕτω δὲ καὶ ἀποστάσεις αἱ μὲν κατ’ ἔκρουν,
<span class="lb" data-page="17a.217" data-line="6" id="l17a.217.6"></span>ἀμείνους, αἱ δὲ κατ’ ἀπόθεσιν ἧττον ὠφέλιμοι. τούτων δ’
<span class="lb" data-page="17a.217" data-line="7" id="l17a.217.7"></span>αὐτῶν αἱ μὲν ποῤῥωτέρω τε τοῦ κάμνοντος τόπου καὶ εἰς
<span class="lb" data-page="17a.217" data-line="8" id="l17a.217.8"></span>ἄκυρα μόρια πάσχοντος ἀγαθαὶ, αἱ δ’ ἐναντίαι τούτων
<span class="lb" data-page="17a.217" data-line="9" id="l17a.217.9"></span>μοχθηραί. καὶ μὴν καὶ τὰ τούτων ἐφεξῆς εἰρημένα κατὰ
<span class="lb" data-page="17a.217" data-line="10" id="l17a.217.10"></span>τὸ σύγγραμμα πᾶν <span class="milestone ed1page" data-n="5.378" data-unit="ed1page" id="ed1page.5.378"></span>ἐπὶ πλεῖστον ἐξειργασάμεθα
<span class="lb" data-page="17a.217" data-line="11" id="l17a.217.11"></span>δι’ ὧν προεξήγημαι βιβλίων. ἔν τε γὰρ ἀφορισμοῖς καὶ
<span class="lb" data-page="17a.217" data-line="12" id="l17a.217.12"></span>προγνωστικῷ περί τε τοῦ ῥίγους καὶ τῶν ἱδρώτων καὶ βηχὸς
<span class="lb" data-page="17a.217" data-line="13" id="l17a.217.13"></span>καὶ πταρμοῦ καὶ λυγμοῦ, ἐν δὲ ταῖς ἄλλαις πραγματείαις
<span class="lb" data-page="17a.217" data-line="14" id="l17a.217.14"></span>ἃς ἐποιησάμεθα καὶ περὶ τούτων μὲν, ἀλλὰ καὶ περὶ τῶν
<span class="lb" data-page="17a.217" data-line="15" id="l17a.217.15"></span>ἄλλων ἁπάντων ὅσα χρήσιμα πρός τε τὰς διαγνώσεις καὶ
<span class="lb" data-page="17a.217" data-line="16" id="l17a.217.16"></span>προγνώσεις ἐστίν. ἐφεξῆς δὲ πάλιν ψύξεως αὐτοῦ μνημονεύσαντος
<span class="lb" data-page="17a.217" data-line="17" id="l17a.217.17"></span>ἐπισκεπτέον, ἆρά γε τοῦ παντὸς σώματος ψύξις, ὡς διακαίεσθαι
<span class="lb" data-page="17a.217" data-line="18" id="l17a.217.18"></span>τὸ βάθος ἢ τῶν ἀκρωτηρίων ἀκούειν προσῆκεν ἢ περὶ πάντων
<span class="pb" data-page="17a.218" id="p17a.218"></span>
<span class="lb" data-page="17a.218" data-line="1" id="l17a.218.1"></span>τούτων λέγειν αὐτὸν ἄμεινόν ἐστιν ὑπολαβεῖν. ἄλλο μὲν γάρ
<span class="lb" data-page="17a.218" data-line="2" id="l17a.218.2"></span>τι σημαίνει ψύξις ἐν ἀρχῇ παροξυσμοῦ, ἄλλο δ’ ἐν παρακμῇ
<span class="lb" data-page="17a.218" data-line="3" id="l17a.218.3"></span>γενομένη, καθάπερ γε καὶ εἰ διὰ παντὸς τοῦ παροξυσμοῦ
<span class="lb" data-page="17a.218" data-line="4" id="l17a.218.4"></span>παραμένοι καὶ αὐτὴ, σημεῖόν ἐστιν οὐκ ἀγαθὸν, ὥσπερ γε
<span class="lb" data-page="17a.218" data-line="5" id="l17a.218.5"></span>καὶ εἰ τοιαύτης οὔσης αὐτῆς ἀεὶ διακαίοιτο τὸ βάθος, ὑπὲρ
<span class="lb" data-page="17a.218" data-line="6" id="l17a.218.6"></span>ὧν ἁπάντων οἷς ἐξηγησάμεθα καὶ κατὰ τὴν περὶ κρίσεων
<span class="lb" data-page="17a.218" data-line="7" id="l17a.218.7"></span>πραγματείαν εἴρηται. πνεύματα δ’ ὅταν εἴπῃ, τὰς περὶ
<span class="lb" data-page="17a.218" data-line="8" id="l17a.218.8"></span>τῆς ἀναπνοῆς διαφορὰς ἀκουστέον. ἐπειδὴ δὲ τῶν φυσῶν
<span class="lb" data-page="17a.218" data-line="9" id="l17a.218.9"></span>ἐφεξῆς ἐμνημόνευσε καὶ αὗται τοῦ γένους εἰσὶ τῶν πνευμάτων.
<span class="lb" data-page="17a.218" data-line="10" id="l17a.218.10"></span>εἴρηται δὲ περὶ τούτων ἐν τοῖς εἰς τὸ προγνωστικὸν
<span class="lb" data-page="17a.218" data-line="11" id="l17a.218.11"></span>καὶ τῇ περὶ δυσπνοίας πραγματείᾳ καὶ τῇ περὶ τῆς
<span class="lb" data-page="17a.218" data-line="12" id="l17a.218.12"></span>κατὰ ἀναπνοὴν πνευμάτων διαφορᾶς, ὥσπερ γε καὶ περὶ
<span class="lb" data-page="17a.218" data-line="13" id="l17a.218.13"></span>φυσῶν ἐν τῷ προγνωστικῷ. καὶ ἐρυγαὶ δὲ τοῦ γένους μέν
<span class="lb" data-page="17a.218" data-line="14" id="l17a.218.14"></span>εἰσι τῶν πνευμάτων καὶ κατὰ τοῦτο κοινωνοῦσί πως τῆς
<span class="lb" data-page="17a.218" data-line="15" id="l17a.218.15"></span>κατὰ τὴν ἀναπνοὴν, ἐν εἴδει δὲ φυσωδῶν πνευμάτων ὑπάρχουσαι
<span class="lb" data-page="17a.218" data-line="16" id="l17a.218.16"></span>πάλιν κατὰ τοῦτο κοινωνοῦσι ταῖς φύσαις, ὥστε καὶ
<span class="lb" data-page="17a.218" data-line="17" id="l17a.218.17"></span>αὗται δηλοῦσι φυσῶδες ἐν τῇ κοιλίᾳ τῇ ἄνω γεννᾶσθαι πνεῦμα.
<span class="pb" data-page="17a.219" id="p17a.219"></span>
<span class="lb" data-page="17a.219" data-line="1" id="l17a.219.1"></span>καὶ τὸ κατὰ τὴν τελευτὴν τῆς ῥήσεως εἰρημένον εὔδηλον.
<span class="lb" data-page="17a.219" data-line="2" id="l17a.219.2"></span>αἱμοῤῥαγίαι τε γὰρ καὶ αἱμοῤῥοΐδες ὅπως αἱ μὲν ἐπ’ ὠφελείᾳ
<span class="lb" data-page="17a.219" data-line="3" id="l17a.219.3"></span>γίνεσθαι πεφύκασιν, αἱ δ’ ἐπὶ βλάβῃ μεμαθήκαμεν.
</p>
<span class="lb rule" data-page="17a.219" data-line="4" id="l17a.219.4"></span>
          </article>

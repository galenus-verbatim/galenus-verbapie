<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.10">
<span class="pb page1" data-page="17a.241" id="p17a.241"></span>
<span class="milestone ed1page page1" data-n="5.381" data-unit="ed1page" id="ed1page.5.381"></span>
<span class="milestone ed2page page1" data-n="9.93" data-unit="ed2page" id="ed2page.9.93"></span>
<span class="lb head" data-page="17a.241" data-line="4" id="l17a.241.4"></span>
            <blockquote class="quote lemma">
<span class="lb" data-page="17a.241" data-line="5" id="l17a.241.5"></span>Εἰσὶ δὲ πρόποι καὶ καταστάσιες καὶ παροξυσμοὶ τουτέων
<span class="lb" data-page="17a.241" data-line="6" id="l17a.241.6"></span>ἑκάστου τῶν πυρετῶν, ὁμοίως ξυνεχέων καὶ διαλειπόντων.
<span class="lb" data-page="17a.241" data-line="7" id="l17a.241.7"></span>αὐτίκα γὰρ ξυνεχής ἐστιν οἷσιν ἀρχόμενος ἀνθεῖ καὶ
<span class="lb" data-page="17a.241" data-line="8" id="l17a.241.8"></span>ἀκμάζει<span class="milestone ed2page" data-n="9.94" data-unit="ed2page" id="ed2page.9.94"></span> μάλιστα καὶ ἀνάγει ἐπὶ τὸ χαλεπώτερον.
<span class="lb" data-page="17a.241" data-line="9" id="l17a.241.9"></span>περὶ δὲ κρίσιν καὶ ἅμα κρίσει ἀπολεπτύνεται. ἔστι δ’
<span class="lb" data-page="17a.241" data-line="10" id="l17a.241.10"></span>οἷσιν ἄρχεται μαλακῶς καὶ ὑποβρύχιος, ἐπαναδιδοῖ δὲ καὶ
<span class="lb" data-page="17a.241" data-line="11" id="l17a.241.11"></span>παροξύνεται καθ’ ἡμέρην ἑκάστην, περὶ δὲ κρίσιν καὶ
<span class="lb" data-page="17a.241" data-line="12" id="l17a.241.12"></span>ἅμα κρίσει ἅλις ἐξέλαμψεν. ἔστι δ’ οἷσιν ἀρχόμενος
<span class="lb" data-page="17a.241" data-line="13" id="l17a.241.13"></span>πρηέως ἐπιδιδοῖ καὶ παροξύνεται καὶ μέχρι τινὸς ἀκμάσας,
<span class="lb" data-page="17a.241" data-line="14" id="l17a.241.14"></span>πάλιν ὑφίησι μέχρι κρίσεως καὶ περὶ κρίσιν. ξυμπίπτει
<span class="lb" data-page="17a.241" data-line="15" id="l17a.241.15"></span>δὲ ταῦτα καὶ γίνεται ἐπὶ παντὸς πυρετοῦ καὶ ἐπὶ
<span class="lb" data-page="17a.241" data-line="16" id="l17a.241.16"></span>παντὸς νοσήματος.
</blockquote>
<span class="lb rule" data-page="17a.241" data-line="17" id="l17a.241.17"></span>
            <span class="pb" data-page="17a.242" id="p17a.242"></span>
            <p>
<span class="lb" data-page="17a.242" data-line="1" id="l17a.242.1"></span>Τρόπους πυρετῶν ἐνίοτε μὲν τὰ ἔθη καλοῦσιν, ἐνίοτε
<span class="lb" data-page="17a.242" data-line="2" id="l17a.242.2"></span>δὲ τὰς διαφορὰς καὶ τὰς οὐσίας. τὰ εἴδη δὲ νῦν αὐτῶν
<span class="lb" data-page="17a.242" data-line="3" id="l17a.242.3"></span>δῆλόν ἐστιν ἑκάστου τῶν προειρημένων πυρετῶν γράψαι.
<span class="lb" data-page="17a.242" data-line="4" id="l17a.242.4"></span>τὸ γοῦν συνεχῆ φησιν ἄρχεσθαι μὲν ἐνίοις σφοδρότατον,
<span class="lb" data-page="17a.242" data-line="5" id="l17a.242.5"></span>κατὰ βραχὺ δὲ ἀπολεπτύνεσθαι μέχρι κρίσεως, ἐνίοτε δὲ
<span class="lb" data-page="17a.242" data-line="6" id="l17a.242.6"></span>μετρίως ἀρξάμενον αὐξάνεσθαι κατὰ βραχὺ μέχρι κρίσεως,
<span class="lb" data-page="17a.242" data-line="7" id="l17a.242.7"></span>ἐν ᾗ φησιν ἐκλάμπειν αὐτόν. οὗτοι μὲν οὖν ἐναντία ἀλλήλοις
<span class="lb" data-page="17a.242" data-line="8" id="l17a.242.8"></span>ἔχουσι τὴν κρίσιν. ἄλλον δὲ τρόπον ἐπ’ αὐτοῖς τρίτον
<span class="lb" data-page="17a.242" data-line="9" id="l17a.242.9"></span>εἶναι φησι σύνθετον ἐξ ἀμφοῖν, ὅταν ἄρχεται μὲν
<span class="lb" data-page="17a.242" data-line="10" id="l17a.242.10"></span>πρᾴως, αὐξηθεὶς δὲ κατὰ βραχὺ καὶ τὸ τέλεον ἀπολαβὼν
<span class="lb" data-page="17a.242" data-line="11" id="l17a.242.11"></span>μέγεθος ὑφίησιν ἄχρι λύσεως παντελοῦς. τούτους τοὺς τρεῖς
<span class="lb" data-page="17a.242" data-line="12" id="l17a.242.12"></span>τρόπους οἴονταί τινες αὐτὸν λέγειν ἐπὶ τῶν συνεχῶν πυρετῶν,
<span class="lb" data-page="17a.242" data-line="13" id="l17a.242.13"></span>οὐκ ἀκούοντες ὧν ἐπὶ τῷ τέλει τῆς ῥήσεως ἔγραψε.
<span class="lb" data-page="17a.242" data-line="14" id="l17a.242.14"></span>συμπίπτει δὲ ταῦτα γίνεσθαι ἐπὶ παντὸς πυρετοῦ καὶ νοσήματος,
<span class="lb" data-page="17a.242" data-line="15" id="l17a.242.15"></span>ὥστ’ οὐκέτι τῶν συνεχῶν μόνον, ἀλλὰ καὶ πάντων
<span class="lb" data-page="17a.242" data-line="16" id="l17a.242.16"></span>τῶν ἄλλων πυρετῶν, ὅσοι τε συνεχεῖς καὶ πολυχρόνιοι,
<span class="lb" data-page="17a.242" data-line="17" id="l17a.242.17"></span>καὶ μέντοι καὶ παντὸς ἄλλου νοσήματος, ὀξέος δὲ δηλονότι
<span class="pb" data-page="17a.243" id="p17a.243"></span>
<span class="lb" data-page="17a.243" data-line="1" id="l17a.243.1"></span>καὶ χρονίου, τοὺς αὐτοὺς τρόπους φησὶ γίνεσθαι τρεῖς,
<span class="lb" data-page="17a.243" data-line="2" id="l17a.243.2"></span>καὶ τὰ συμπτώματα δὲ κατὰ τὸν αὐτὸν λόγον κρίνεται τὰ
<span class="lb" data-page="17a.243" data-line="3" id="l17a.243.3"></span>πάντα. φέρε γὰρ ἐπ’ ἀλγήματος ἡμᾶς σκοπεῖσθαι τοῦτο,
<span class="lb" data-page="17a.243" data-line="4" id="l17a.243.4"></span>πολλάκις μὲν εἰσβάλλον<span class="milestone ed1page" data-n="5.382" data-unit="ed1page" id="ed1page.5.382"></span> σφοδρότατον, ἀπομαραίνεται
<span class="lb" data-page="17a.243" data-line="5" id="l17a.243.5"></span>κατὰ βραχὺ μέχρι παντελοῦς λύσεως, ἐνίοτε δ’ ἀρξάμενον
<span class="lb" data-page="17a.243" data-line="6" id="l17a.243.6"></span>πρᾷον, ἐπὶ τὸ σφοδρότατον αὐξηθὲν κατὰ βραχὺ ταχεῖαν
<span class="lb" data-page="17a.243" data-line="7" id="l17a.243.7"></span>ἔχει τὴν λύσιν. αὖθις δέ ποτε μετὰ τὴν τελείαν
<span class="lb" data-page="17a.243" data-line="8" id="l17a.243.8"></span>ἀκμὴν ἀνάλογον τῆς αὐξήσεως ἐν ἴσῳ χρόνῳ τὴν παρακμὴν
<span class="lb" data-page="17a.243" data-line="9" id="l17a.243.9"></span>ἔλαβεν.
</p>
<span class="lb rule" data-page="17a.243" data-line="10" id="l17a.243.10"></span>
          </article>

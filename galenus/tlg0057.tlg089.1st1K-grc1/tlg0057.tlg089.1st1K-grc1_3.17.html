<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.17">
<span class="pb page1" data-page="17a.249" id="p17a.249"></span>
<span class="milestone ed1page page1" data-n="5.382" data-unit="ed1page" id="ed1page.5.382"></span>
<span class="milestone ed2page page1" data-n="9.96" data-unit="ed2page" id="ed2page.9.96"></span>
<span class="lb head" data-page="17a.249" data-line="1" id="l17a.249.1"></span>
            <blockquote class="quote lemma">
<span class="lb" data-page="17a.249" data-line="2" id="l17a.249.2"></span><span class="milestone ed2page" data-n="9.97" data-unit="ed2page" id="ed2page.9.97"></span>Πλανῆτες δὲ πυρετοὶ καὶ τεταρταῖοι καὶ πεμπταῖοι
<span class="lb" data-page="17a.249" data-line="3" id="l17a.249.3"></span>καὶ ἑβδομαῖοι καὶ ἐναταῖοι, ἐν ᾗσι περιόδοισι κρίνονται
<span class="lb" data-page="17a.249" data-line="4" id="l17a.249.4"></span>σκεπτέον.
</blockquote>
<span class="lb rule" data-page="17a.249" data-line="5" id="l17a.249.5"></span>
            <p>
<span class="lb" data-page="17a.249" data-line="6" id="l17a.249.6"></span>Οὐδὲ περὶ τούτων ἐπιζητεῖ κατὰ προγνωστικόν. καὶ
<span class="lb" data-page="17a.249" data-line="7" id="l17a.249.7"></span>γὰρ οἱ πλανῆτες τοὺς κατὰ μέρος παροξυσμοὺς ἀτάκτους
<span class="lb" data-page="17a.249" data-line="8" id="l17a.249.8"></span>ἔχουσιν, ἀλλὰ διά τε τῶν κατὰ τὰς κρισίμους ἡμέρας φαινομένων
<span class="lb" data-page="17a.249" data-line="9" id="l17a.249.9"></span>σημείων ἡ κρίσις αὐτῶν προγινώσκεται <span class="milestone ed1page" data-n="5.383" data-unit="ed1page" id="ed1page.5.383"></span>. περὶ δὲ
<span class="lb" data-page="17a.249" data-line="10" id="l17a.249.10"></span>τῶν εἰς ἀπυρεξίαν ληγόντων περιόδων, οἷαίπερ αἱ τῶν τριταίων
<span class="lb" data-page="17a.249" data-line="11" id="l17a.249.11"></span>εἰσὶ καὶ τῶν τεταρταίων, ἐδείχθη τοῖς πολλοῖς τῶν
<span class="lb" data-page="17a.249" data-line="12" id="l17a.249.12"></span>ἰατρῶν θεώρημα ἀγνοούμενον, οὗ διὰ παντὸς ἐπειράθημεν
<span class="lb" data-page="17a.249" data-line="13" id="l17a.249.13"></span>ἐπὶ τῶν ἀῤῥώστων. οὐ γὰρ ταῖς ἀπὸ τῆς ἀρχῆς ἡμέραις
<span class="lb" data-page="17a.249" data-line="14" id="l17a.249.14"></span>προσέχειν χρὴ τὸν νοῦν, οὐδὲ ταύτας ἀριθμεῖν ἁπλῶς
<span class="lb" data-page="17a.249" data-line="15" id="l17a.249.15"></span>ἐφεξῆς, ἀλλὰ τοὺς παροξυσμοὺς, ὥσπερ ἐπὶ τριταίου ἀκριβοῦς
<span class="lb" data-page="17a.249" data-line="16" id="l17a.249.16"></span>αὐτὸς εἶπε κατὰ τοὺς ἀφορισμούς· τριταῖος ἀκριβὴς
<span class="lb" data-page="17a.249" data-line="17" id="l17a.249.17"></span>ἐν ἑπτὰ περιόδοισι κρίνεται τὸ μακρότατον. ὡς γὰρ οὗτος
<span class="pb" data-page="17a.250" id="p17a.250"></span>
<span class="lb" data-page="17a.250" data-line="1" id="l17a.250.1"></span>ἐν ἑπτὰ περιόδοις κρίνεται, κατὰ τὸν αὐτὸν λόγον ἄλλος μὲν ἐν
<span class="lb" data-page="17a.250" data-line="2" id="l17a.250.2"></span>ἐννέα περιόδοις, ἄλλος δ’ ἐν ἕνδεκα καὶ οὕτως ἐφεξῆς κατὰ τὸν
<span class="lb" data-page="17a.250" data-line="3" id="l17a.250.3"></span>ἀριθμὸν τῶν κρινουσῶν ἡμερῶν. καὶ περὶ τῶν τεταρταίων ὁ αὐτὸς
<span class="lb" data-page="17a.250" data-line="4" id="l17a.250.4"></span>λόγος. ἐν γοῦν τῷ προγνωστικῷ φησί· γίνεται δὲ καὶ τῶν τεταρταίων
<span class="lb" data-page="17a.250" data-line="5" id="l17a.250.5"></span>ἡ κατάστασις ἐκ τούτου τοῦ κόσμου. ἐμοῦ δὲ καὶ ταύτην
<span class="lb" data-page="17a.250" data-line="6" id="l17a.250.6"></span>τὴν θεωρίαν προειπόντος ἐπ’ Εὐδήμου τοῦ φιλοσόφου,
<span class="lb" data-page="17a.250" data-line="7" id="l17a.250.7"></span>τρεῖς τεταρταίους ἔχοντος, ἕνα μὲν ἐξ αὐτῶν πρῶτον παύεσθαι
<span class="lb" data-page="17a.250" data-line="8" id="l17a.250.8"></span>τὸν ἐν ταῖσδε ταῖς ἡμέραις παροξυνόμενον καὶ μετὰ
<span class="lb" data-page="17a.250" data-line="9" id="l17a.250.9"></span>τοσάσδε περιόδους. ἐπεὶ δ’ οὗτος ἐπαύσατο, δεύτερον ἄλλον
<span class="lb" data-page="17a.250" data-line="10" id="l17a.250.10"></span>ἐν τῇδε τῇ ἡμέρᾳ, κᾄπειτα καὶ τὸν τρίτον ὁμοίως προειπόντος,
<span class="lb" data-page="17a.250" data-line="11" id="l17a.250.11"></span>ἐκ μαντικῆς ἔφασαν λέγεσθαι ταῦτα καὶ οὐκ ἐξ
<span class="lb" data-page="17a.250" data-line="12" id="l17a.250.12"></span>ἰατρικῆς θεωρίας, καίτοι τοὺς μάντεις οὐδέποτ’ ἀληθῶς
<span class="lb" data-page="17a.250" data-line="13" id="l17a.250.13"></span>ὁρῶντας ἐπ’ ἀῥῥώστου προειπόντας ἐν Ῥώμῃ. τῶν γὰρ ἐν
<span class="lb" data-page="17a.250" data-line="14" id="l17a.250.14"></span>ταῖς ἄλλαις πόλεσιν οὐ πεπείραμαι, σὺν θεῷ δ’ εἰπεῖν,
<span class="lb" data-page="17a.250" data-line="15" id="l17a.250.15"></span>ἡμεῖς οὐδέποτε ἀπετύχομεν ἐν οὐδεμιᾷ προῤῥήσει. καὶ σὺ
<span class="lb" data-page="17a.250" data-line="16" id="l17a.250.16"></span>τοίνυν, ἐὰν ἀσκήσῃς σαυτὸν ἐν τοῖς εἰρημένοις περὶ κρίσεως,
<span class="lb" data-page="17a.250" data-line="17" id="l17a.250.17"></span>Ἱπποκράτους τε καὶ τῆς τέχνης ἄξιος ἔσῃ. ταῦτα
<span class="lb" data-page="17a.250" data-line="18" id="l17a.250.18"></span>μὲν εἰρήσθω μοι κατὰ τὸ πάρεργον, ἐπὶ δὲ τὴν προκειμένην
<span class="pb" data-page="17a.251" id="p17a.251"></span>
<span class="lb" data-page="17a.251" data-line="1" id="l17a.251.1"></span>ἐξήγησιν αὖθις ἴωμεν. ὥσπερ γὰρ ἅπαντα τὸν περὶ
<span class="lb" data-page="17a.251" data-line="2" id="l17a.251.2"></span>τῶν κρισίμων ἡμερῶν λόγον ἀκριβῶς διωρίσατο κατὰ τὸ
<span class="lb" data-page="17a.251" data-line="3" id="l17a.251.3"></span>προγνωστικὸν, οὕτω καὶ τὸν τῶν περιόδων. οὐδαμόθεν
<span class="lb" data-page="17a.251" data-line="4" id="l17a.251.4"></span>γοῦν ἐμνημόνευσε πεμπταίας ἢ ἑβδομαίας ἢ ἐναταίας οὐ
<span class="lb" data-page="17a.251" data-line="5" id="l17a.251.5"></span>μόνον κατὰ τὸ προγνωστικόν τι εἰπὼν, ἀλλ’ οὐδὲ κατὰ τοὺς
<span class="lb" data-page="17a.251" data-line="6" id="l17a.251.6"></span>ἀφορισμοὺς, καίτοι κατὰ τὸ προγνωστικὸν εἰπών· γίνεται
<span class="lb" data-page="17a.251" data-line="7" id="l17a.251.7"></span>δὲ καὶ τῶν τεταρταίων ἡ κατάστασις ἐκ τούτου τοῦ
<span class="lb" data-page="17a.251" data-line="8" id="l17a.251.8"></span>κόσμου. κατὰ δὲ τοὺς ἀφορισμοὺς τριταῖον ἀκριβῆ κρίνεσθαι
<span class="lb" data-page="17a.251" data-line="9" id="l17a.251.9"></span>περιόδοις ἐν ἑπτὰ, δυνατὸν ἦν αὐτῷ καὶ περὶ πεμπταίου
<span class="lb" data-page="17a.251" data-line="10" id="l17a.251.10"></span>καὶ ἑβδομαίου καὶ ἐναταίου τὴν αὐτὴν ἀπόφασιν
<span class="lb" data-page="17a.251" data-line="11" id="l17a.251.11"></span>ποιήσασθαι, τὴν λέξιν ὡδί πως γράψαντι· γίγνεται δὲ καὶ
<span class="lb" data-page="17a.251" data-line="12" id="l17a.251.12"></span>τῶν τεταρταίων ἡ κατάστασις κατὰ τὸν αὐτὸν τρόπον καὶ
<span class="lb" data-page="17a.251" data-line="13" id="l17a.251.13"></span>πεμπταίων καὶ ἑβδομαίων καὶ ἐναταίων ἐκ τουτέου κόσμου.
</p>
            <p>
<span class="lb" data-page="17a.251" data-line="14" id="l17a.251.14"></span><span class="milestone ed2page" data-n="9.98" data-unit="ed2page" id="ed2page.9.98"></span>Πρὸ τῆς τῶν κατὰ μέρος ἀῤῥώστων ἐξηγήσεως
<span class="lb" data-page="17a.251" data-line="15" id="l17a.251.15"></span>ἄμεινον εἶναί μοι δοκεῖ σαφηνείας τε καὶ συντομίας ἕνεκα
<span class="lb" data-page="17a.251" data-line="16" id="l17a.251.16"></span>κοινόν τινα περὶ πάντων αὐτῶν λόγον εἰπεῖν. ἐδείχθη μοι
<span class="lb" data-page="17a.251" data-line="17" id="l17a.251.17"></span>καὶ κατ’ ἄλλας μὲν πραγματείας, ἀλλὰ κἀν τῇ τῆς θεραπευτικῆς
<span class="lb" data-page="17a.251" data-line="18" id="l17a.251.18"></span>μεθόδου ὡς διττὴ ἡ τῶν ζητουμένων εὕρεσίς ἐστι,
<span class="pb" data-page="17a.252" id="p17a.252"></span>
<span class="lb" data-page="17a.252" data-line="1" id="l17a.252.1"></span>μία μὲν ἡ διὰ τοῦ λόγου πρὸς τὴν γνῶσιν ἀφικουμένη τοῦ
<span class="lb" data-page="17a.252" data-line="2" id="l17a.252.2"></span>καθόλου τε καὶ κοινοῦ παντὸς τῶν κατὰ μέρος εἴδους,
<span class="lb" data-page="17a.252" data-line="3" id="l17a.252.3"></span>ἄλλη δὲ διὰ τῶν κατὰ μέρος ἐπὶ τὸ κοινόν τε καὶ καθόλου
<span class="lb" data-page="17a.252" data-line="4" id="l17a.252.4"></span>παραγινομένη. καὶ τὰ μὲν συμπληροῦντα εἶναι καθόλου,
<span class="lb" data-page="17a.252" data-line="5" id="l17a.252.5"></span>τὰς δὲ πράξεις τῶν τεχνιτῶν ἐπὶ τῶν ἀτόμων εἰδῶν γίγνεσθαι.
<span class="lb" data-page="17a.252" data-line="6" id="l17a.252.6"></span>δεῖσθαι δὲ τῆς ἐπ’ αὐτῶν γυμνασίας καὶ καθόλου
<span class="lb" data-page="17a.252" data-line="7" id="l17a.252.7"></span>πρότερον εὑρόντα καὶ μέντοι καὶ πρὸς βεβαίωσιν αὐτῶν τῶν
<span class="lb" data-page="17a.252" data-line="8" id="l17a.252.8"></span>ηὑρημένων καθόλου χρήσιμα γίγνεσθαι τὰ κατὰ μέρος.
<span class="lb" data-page="17a.252" data-line="9" id="l17a.252.9"></span>ἔστι δὲ καὶ πρὸς τὴν τῶν μανθανόντων γνῶσιν οἷον παραδείγματα
<span class="lb" data-page="17a.252" data-line="10" id="l17a.252.10"></span>ταῦτα τῶν ἐπιτεταγμένων αὐτοῖς καθόλου θεωρημάτων.
<span class="lb" data-page="17a.252" data-line="11" id="l17a.252.11"></span>διὰ τοῦτο κᾀγὼ κατὰ τὰς πραγματείας, ἃς ἐποιησάμην,
<span class="lb" data-page="17a.252" data-line="12" id="l17a.252.12"></span>οὐ τὰ καθόλου μόνον, ἀλλὰ καὶ τὰ κατὰ μέρος διῆλθον
<span class="lb" data-page="17a.252" data-line="13" id="l17a.252.13"></span>ἐκ τῶν Ἱπποκράτους βιβλίων καὶ μάλιστα τῶν ἐπιδημίων παραγράψας
<span class="lb" data-page="17a.252" data-line="14" id="l17a.252.14"></span>ῥήσεις, ἐν αἷς διηγήσατο ἅπαντα ἀπ’ ἀρχῆς μέχρι τέλους
<span class="lb" data-page="17a.252" data-line="15" id="l17a.252.15"></span>τὰ συμβαίνοντα τοῖς ἀῤῥώστοις. ἐν μὲν οὖν ταῖς
<span class="lb" data-page="17a.252" data-line="16" id="l17a.252.16"></span>δυσπνοίαις ἅπαντας τοὺς δυσπνοήσαντας ἐν ταῖς τῶν ἐπιδημιῶν
<span class="lb" data-page="17a.252" data-line="17" id="l17a.252.17"></span>συγγραφαῖς διῆλθον, ἐν δὲ τοῖς τῶν κρισίμων ἡμερῶν
<span class="lb" data-page="17a.252" data-line="18" id="l17a.252.18"></span>τοὺς κριθέντας, ἐπί τε τῶν ἄλλων ὡσαύτως. ὅθεν
<span class="pb" data-page="17a.253" id="p17a.253"></span>
<span class="lb" data-page="17a.253" data-line="1" id="l17a.253.1"></span>οὐδ’ ἐξηγήσεως ἦν περιττοτέρας χρεία τοῖς βουλομένοις ἐπὶ
<span class="lb" data-page="17a.253" data-line="2" id="l17a.253.2"></span>τὰ τῆς τέχνης ἔργα σπεύδειν. ἀλλ’ ἐπειδὴ παρέγκεινταί
<span class="lb" data-page="17a.253" data-line="3" id="l17a.253.3"></span>τινες ἀσαφεῖς λέξεις, δι’ ἐκείνας ἔδοξεν ἄμεινον εἶναι καὶ
<span class="lb" data-page="17a.253" data-line="4" id="l17a.253.4"></span>τὰ τοιαῦτα ὑπομνήματα ποιήσασθαι δῆλα. εἰ μὲν οὖν ἁπάντων
<span class="lb" data-page="17a.253" data-line="5" id="l17a.253.5"></span>τῶν συμπτωμάτων ὅσα γεγονέναι φησὶν ἑκάστῳ τῶν νοσημάτων
<span class="lb" data-page="17a.253" data-line="6" id="l17a.253.6"></span>εἴτ’ οὖν τὴν ὅλην φύσιν ἢ τὰς αἰτίας τῆς γενέσεως
<span class="lb" data-page="17a.253" data-line="7" id="l17a.253.7"></span>εἴποιμι, τὰς γενομένας μοι πραγματείας ἐνταῦθα μεταφέρειν
<span class="lb" data-page="17a.253" data-line="8" id="l17a.253.8"></span>ἀναγκασθήσομαι πάσας, κινδυνεύσω τε καθ’ ἕκαστον
<span class="lb" data-page="17a.253" data-line="9" id="l17a.253.9"></span>ἄῤῥωστον ἓν γράψαι βιβλίον· εἰ δὲ τῶν ἐν τῷ προγνωστικῷ
<span class="lb" data-page="17a.253" data-line="10" id="l17a.253.10"></span>γεγραμμένων ἐν τῷ καθόλου τὰ παραδείγματα
<span class="lb" data-page="17a.253" data-line="11" id="l17a.253.11"></span>μόνα νῦν ἐπισημαινοίμην, ἀναπέμπων τὸ σύμπαν τῆς διδασκαλίας
<span class="lb" data-page="17a.253" data-line="12" id="l17a.253.12"></span>εἰς τὰς γεγραμμένας μοι πραγματείας, ἐλπίζω σύντομον
<span class="lb" data-page="17a.253" data-line="13" id="l17a.253.13"></span>ἔσεσθαι τὸν λόγον.
</p>
<span class="lb rule" data-page="17a.253" data-line="14" id="l17a.253.14"></span>
          </article>

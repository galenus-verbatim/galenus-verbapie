<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.3">
<span class="pb page1" data-page="17a.224" id="p17a.224"></span>
<span class="milestone ed1page page1" data-n="5.379" data-unit="ed1page" id="ed1page.5.379"></span>
<span class="milestone ed2page page1" data-n="9.87" data-unit="ed2page" id="ed2page.9.87"></span>
<span class="lb head" data-page="17a.224" data-line="10" id="l17a.224.10"></span>
            <blockquote class="quote lemma">
<span class="lb" data-page="17a.224" data-line="11" id="l17a.224.11"></span>Εἰσὶ δ’ ὀξύταται μὲν καὶ μέγισται καὶ χαλεπώταται νοῦσοι
<span class="lb" data-page="17a.224" data-line="12" id="l17a.224.12"></span>καὶ θανατωδέσταται ἐν τῷ ξυνεχεῖ πυρετῷ.
</blockquote>
<span class="lb rule" data-page="17a.224" data-line="13" id="l17a.224.13"></span>
            <p>
<span class="lb" data-page="17a.224" data-line="14" id="l17a.224.14"></span>Ἡ μὲν ἀκριβεστάτη τούτων ἁπάντων διδασκαλία λέλεκται
<span class="lb" data-page="17a.224" data-line="15" id="l17a.224.15"></span>κατὰ τὰ περὶ διαφορᾶς πυρετῶν ὑπομνήματα, καὶ
<span class="lb" data-page="17a.224" data-line="16" id="l17a.224.16"></span>νῦν, ὡς εἶπον ἤδη πολλάκις, οὐκ ἀποδεικνύναι<span class="milestone ed2page" data-n="9.88" data-unit="ed2page" id="ed2page.9.88"></span> μοι
<span class="pb" data-page="17a.225" id="p17a.225"></span>
<span class="lb" data-page="17a.225" data-line="1" id="l17a.225.1"></span>πρόκειται τἀληθὲς, οὐδὲ διδάσκειν ἅπαντα τὰ κατὰ μέρος,
<span class="lb" data-page="17a.225" data-line="2" id="l17a.225.2"></span>ὡς μηδὲν παραλιπεῖν, ἀλλὰ τὴν λέξιν ἐξηγεῖσθαι τοῦ παλαιοῦ.
<span class="lb" data-page="17a.225" data-line="3" id="l17a.225.3"></span>τὰ δ’ οὖν κεφάλαια τῆς ἐμπιπτούσης ἑκάστου θεωρίας
<span class="lb" data-page="17a.225" data-line="4" id="l17a.225.4"></span>οὐ παρήσω. λέγει τοίνυν ὀξυτάτας καὶ χαλεπωτάτας
<span class="lb" data-page="17a.225" data-line="5" id="l17a.225.5"></span>νόσους εἶναι κατὰ τὸν συνεχῆ πυρετόν. ὀξυτάτας μὲν λέγων
<span class="lb" data-page="17a.225" data-line="6" id="l17a.225.6"></span>τὰς ἐν ὀλίγῳ χρόνῳ τὰς κρίσεις λαμβανούσας, μεγίστας
<span class="lb" data-page="17a.225" data-line="7" id="l17a.225.7"></span>δὲ τὰς ἰσχυροτάτας, χαλεπωτάτας δὲ τὰς κίνδυνον
<span class="lb" data-page="17a.225" data-line="8" id="l17a.225.8"></span>ἐπιφερούσας, ὅπερ ἐξηγούμενος αὐτὸς ἐπήνεγκε, θανατωδεστάτας
<span class="lb" data-page="17a.225" data-line="9" id="l17a.225.9"></span>εἰπὼν αὐτάς. ὅπως δ’ ἂν ἀκούῃς εἰρῆσθαι τὸν
<span class="lb" data-page="17a.225" data-line="10" id="l17a.225.10"></span>συνεχῆ πυρετὸν, ἀληθής ἐστιν ὁ λόγος. ὀξύταται γὰρ νόσοι
<span class="lb" data-page="17a.225" data-line="11" id="l17a.225.11"></span>καὶ μέγισται καὶ χαλεπώταται κατά τε τοὺς ἰδίως λεγομένους
<span class="lb" data-page="17a.225" data-line="12" id="l17a.225.12"></span>συνόχους γίνονται πυρετοὺς καὶ κατὰ τοὺς ἄλλους
<span class="lb" data-page="17a.225" data-line="13" id="l17a.225.13"></span>οὐδὲν ἧττον, ὅσοι διὰ τῶν κατὰ μέρος προέρχονται παροξυσμῶν
<span class="lb" data-page="17a.225" data-line="14" id="l17a.225.14"></span>ἀρχὰς καὶ ἀναβάσεις, ἀκμὰς καὶ παρακμὰς ποιούμενοι
<span class="lb" data-page="17a.225" data-line="15" id="l17a.225.15"></span>σαφεῖς, ἄνευ τοῦ λήγειν εἰς ἀπυρεξίαν, ὑπὲρ ὧν ἄμεινον
<span class="lb" data-page="17a.225" data-line="16" id="l17a.225.16"></span>ἀκούειν νῦν, ἐπειδὴ καὶ τοὺς συνόχους ἐν τούτοις περιέχεσθαι
<span class="lb" data-page="17a.225" data-line="17" id="l17a.225.17"></span>συμβέβηκεν, οὐ μὴν ἐν τοῖς συνόχοις δὲ τούτους.
<span class="lb" data-page="17a.225" data-line="18" id="l17a.225.18"></span>ἐὰν οὖν ἀκούσῃ τις περὶ μόνων τῶν συνόχων εἰρῆσθαι τὸν
<span class="pb" data-page="17a.226" id="p17a.226"></span>
<span class="lb" data-page="17a.226" data-line="1" id="l17a.226.1"></span>λόγον, ἐξαιρεῖσθαι δόξει τοὺς ἄλλους συνεχεῖς, ὡς οὐ κινδυνώδεις
<span class="lb" data-page="17a.226" data-line="2" id="l17a.226.2"></span>ὄντας οὔτε σφοδροὺς οὔτ’ ὀξεῖς.
</p>
<span class="lb rule" data-page="17a.226" data-line="3" id="l17a.226.3"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.4">
<span class="pb page1" data-page="17a.226" id="p17a.226"></span>
<span class="milestone ed1page page1" data-n="5.379" data-unit="ed1page" id="ed1page.5.379"></span>
<span class="milestone ed2page page1" data-n="9.88" data-unit="ed2page" id="ed2page.9.88"></span>
<span class="lb head" data-page="17a.226" data-line="4" id="l17a.226.4"></span>
            <blockquote class="quote lemma">
<span class="lb" data-page="17a.226" data-line="5" id="l17a.226.5"></span>Ἀσφαλέστατος δ’ ἁπάντων καὶ ῥήϊστος καὶ μακρότατος ὁ
<span class="lb" data-page="17a.226" data-line="6" id="l17a.226.6"></span>τεταρταῖος. οὗτος γὰρ οὐ μόνον αὐτὸς ἐφ’ ἑωυτοῦ τοιοῦτός
<span class="lb" data-page="17a.226" data-line="7" id="l17a.226.7"></span>ἐστιν, ἀλλὰ καὶ νοσημάτων ἑτέρων μεγάλων
<span class="lb" data-page="17a.226" data-line="8" id="l17a.226.8"></span>ῥύεται.
</blockquote>
<span class="lb rule" data-page="17a.226" data-line="9" id="l17a.226.9"></span>
            <p>
<span class="lb" data-page="17a.226" data-line="10" id="l17a.226.10"></span>Ῥήϊστον εἶπε τὸν τεταρταῖον ἐν ἴσῳ τῷ εὔφορον. οἱ
<span class="lb" data-page="17a.226" data-line="11" id="l17a.226.11"></span>γάρ τοι συνεχεῖς τῶν πυρετῶν μηδεμίαν ἔχοντες τῶν ὀχληρῶν
<span class="lb" data-page="17a.226" data-line="12" id="l17a.226.12"></span>ἀνάπαυλαν ἄχρι κρίσεως, ἀλλὰ καὶ διηνεκῶς βαρύνοντες,
<span class="lb" data-page="17a.226" data-line="13" id="l17a.226.13"></span>εἰκότως δύσφοροι λέγονταί τε καί εἰσιν. ἐν δὲ τῷ τεταρταίῳ
<span class="lb" data-page="17a.226" data-line="14" id="l17a.226.14"></span>καὶ μάλισθ’ ὅταν ᾖ μέτριος, ἔνεστι καὶ προϊέναι ταῖς
<span class="lb" data-page="17a.226" data-line="15" id="l17a.226.15"></span>μέσαις τῶν παροξυσμῶν ἡμέραις καί τι καὶ πράττειν ἐνίοτε
<span class="lb" data-page="17a.226" data-line="16" id="l17a.226.16"></span>τῶν συνήθων. χρὴ δὲ γινώσκειν σε καὶ τὸ τῶν παλαιῶν
<span class="lb" data-page="17a.226" data-line="17" id="l17a.226.17"></span>ἔθος, ὅταν ἀκούσῃς αὐτῶν περὶ πυρετῶν διαλεγομένων.
<span class="pb" data-page="17a.227" id="p17a.227"></span>
<span class="lb" data-page="17a.227" data-line="1" id="l17a.227.1"></span>ἐὰν γοῦν ἥπατος ἢ πλευρᾶς ἢ πνεύμονος ἢ ἄλλου τινὸς
<span class="lb" data-page="17a.227" data-line="2" id="l17a.227.2"></span>μορίου φλεγμονῇ πυρετὸς ἕπηται, πλευρῖτιν ἢ περιπνευμονίαν
<span class="lb" data-page="17a.227" data-line="3" id="l17a.227.3"></span>ἢ ἡπατῖτιν ὀνομάζουσι τὴν νόσον, οὐ πυρετώδη.
<span class="lb" data-page="17a.227" data-line="4" id="l17a.227.4"></span>τὸν δ’ ἄνευ φλεγμονῆς πυρέττοντα πυρετόν φασι νοσεῖν,
<span class="lb" data-page="17a.227" data-line="5" id="l17a.227.5"></span>καὶ νῦν δ’ ἄκουε περὶ ὧν διαλέγεται πυρετῶν οὕτως εἰρῆσθαι
<span class="lb" data-page="17a.227" data-line="6" id="l17a.227.6"></span>τὸν λόγον, ἐπεί τοι πολλάκις εἴδομεν ἐπὶ σπληνὶ μεγάλως
<span class="lb" data-page="17a.227" data-line="7" id="l17a.227.7"></span>πυρέττοντας ἀνθρώπους τεταρταῖον, κᾄπειτα ἐν χρόνῳ
<span class="lb" data-page="17a.227" data-line="8" id="l17a.227.8"></span>παρεγχύσεως ὑδερικῆς γενομένης ἀποθανόντας. ἀλλ’ αὐτός
<span class="lb" data-page="17a.227" data-line="9" id="l17a.227.9"></span>τε καθ’ ἑαυτὸν ὁ τεταρταῖος ἀκίνδυνός ἐστιν, ὅς γε καὶ
<span class="lb" data-page="17a.227" data-line="10" id="l17a.227.10"></span>ἄλλων νοσημάτων ῥύεται. παυσαμένας γοῦν ἐπιληψίας ἴσμεν
<span class="lb" data-page="17a.227" data-line="11" id="l17a.227.11"></span>ἐπὶ τεταρταίῳ χρονίῳ ἐνοχλήσαντι, καὶ μεμάθηκας ἤδη περὶ
<span class="lb" data-page="17a.227" data-line="12" id="l17a.227.12"></span>τῆς γενέσεως αὐτοῦ κατά τε τὰ περὶ διαφορᾶς πυρετῶν
<span class="lb" data-page="17a.227" data-line="13" id="l17a.227.13"></span>ὑπομνήματα καὶ τὰ περὶ κρίσεων.
</p>
<span class="lb rule" data-page="17a.227" data-line="14" id="l17a.227.14"></span>
          </article>

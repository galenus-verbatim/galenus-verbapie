<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.5">
<span class="pb page1" data-page="17a.227" id="p17a.227"></span>
<span class="milestone ed1page page1" data-n="5.379" data-unit="ed1page" id="ed1page.5.379"></span>
<span class="milestone ed2page page1" data-n="9.88" data-unit="ed2page" id="ed2page.9.88"></span>
<span class="lb head" data-page="17a.227" data-line="15" id="l17a.227.15"></span>
            <blockquote class="quote lemma">
<span class="lb" data-page="17a.227" data-line="16" id="l17a.227.16"></span><span class="milestone ed2page" data-n="9.89" data-unit="ed2page" id="ed2page.9.89"></span>Ἐν δὲ τῷ ἡμιτριταίῳ καλεομένῳ ξυμπίπτει μὲν καὶ
<span class="lb" data-page="17a.227" data-line="17" id="l17a.227.17"></span>ὀξέα νοσήματα γίγνεσθαι καί ἐστι τῶν λοιπῶν οὗτος θανατωδέστατος.
<span class="pb" data-page="17a.228" id="p17a.228"></span>
<span class="lb" data-page="17a.228" data-line="1" id="l17a.228.1"></span>ἀτὰρ φθινώδεες καὶ ὅσα ἄλλα μακρὰ
<span class="lb" data-page="17a.228" data-line="2" id="l17a.228.2"></span>νοσήματα νοσέουσιν, ἐπὶ τούτῳ μάλιστα νοσέουσιν.
</blockquote>
<span class="lb rule" data-page="17a.228" data-line="3" id="l17a.228.3"></span>
            <p>
<span class="lb" data-page="17a.228" data-line="4" id="l17a.228.4"></span>Οὐ δύναμαι πεῖσαι τοὺς πολλοὺς τῶν ἰατρῶν διακρῖναι
<span class="lb" data-page="17a.228" data-line="5" id="l17a.228.5"></span>τὴν τῶν πραγμάτων αὐτῶν ἐπίσκεψιν τῆς περὶ τῶν
<span class="lb" data-page="17a.228" data-line="6" id="l17a.228.6"></span>ὀνομάτων τε καὶ σημαινομένων καὶ συγγινώσκειν αὐτοῖς δίκαιον.
<span class="lb" data-page="17a.228" data-line="7" id="l17a.228.7"></span>ὅπου γὰρ Ἀγαθῖνος, ἵνα τοὺς ἄλλους παραλείπω,
<span class="lb" data-page="17a.228" data-line="8" id="l17a.228.8"></span>βιβλίον ὅλον ἔγραψε τὸ πρῶτον περὶ ἡμιτριταίου, τὸ σημαινόμενον
<span class="lb" data-page="17a.228" data-line="9" id="l17a.228.9"></span>ἐκ τῆς προσηγορίας ζητῶν ἐν αὐτῷ, πῶς οὐκ
<span class="lb" data-page="17a.228" data-line="10" id="l17a.228.10"></span>ἄν τις καὶ τούτοις συγγνώη; καίτοι γε ῥᾷστον ἦν ἰδίαν
<span class="lb" data-page="17a.228" data-line="11" id="l17a.228.11"></span>μὲν τῶν ὁρωμένων ποιήσασθαι διδασκαλίαν ἐν τῇ περιοδίᾳ,
<span class="lb" data-page="17a.228" data-line="12" id="l17a.228.12"></span>ἰδίαν δὲ τῶν ἐπ’ αὐτοῖς ὀνομάτων, ὥσπερ ἐγὼ νῦν ποιήσομαι.
<span class="lb" data-page="17a.228" data-line="13" id="l17a.228.13"></span>τῶν γὰρ διὰ τρίτης παροξυνομένων πυρετῶν οἱ μὲν
<span class="lb" data-page="17a.228" data-line="14" id="l17a.228.14"></span>εἰς ἀπυρεξίαν λήγουσιν, οἱ δὲ οὔ. καὶ πάλιν ἑκατέρου τούτων
<span class="lb" data-page="17a.228" data-line="15" id="l17a.228.15"></span>ἡ διαφορὰ τοιάδ’ ἐστί. τῶν εἰς ἀπυρεξίαν ληγόντων
<span class="lb" data-page="17a.228" data-line="16" id="l17a.228.16"></span>ἔνιοι μὲν ἐντὸς ὡρῶν δώδεκα τὸν παροξυσμὸν ἔχουσι περιγραφόμενον,
<span class="lb" data-page="17a.228" data-line="17" id="l17a.228.17"></span>ἔνιοι δ’ ἐπὶ πλέον ἐκτεινόμενον. τῶν δὲ μὴ
<span class="lb" data-page="17a.228" data-line="18" id="l17a.228.18"></span>ληγόντων εἰς ἀπυρεξίαν ἔνιοι μὲν φρικώδεις ὄντες, ὅταν
<span class="pb" data-page="17a.229" id="p17a.229"></span>
<span class="lb" data-page="17a.229" data-line="1" id="l17a.229.1"></span>ἀπὸ τῆς πρώτης εἰσβολῆς ἐπὶ τὴν καλουμένην ἀνάβασιν
<span class="lb" data-page="17a.229" data-line="2" id="l17a.229.2"></span>ἔρχωνται, κᾂν δοκῶσιν ἤδη μετρίως προεληλυθέναι, πάλιν
<span class="lb" data-page="17a.229" data-line="3" id="l17a.229.3"></span>ἑτέραν φρίκην μετὰ συστολῆς ποιοῦνται καὶ μετὰ ταύτην
<span class="lb" data-page="17a.229" data-line="4" id="l17a.229.4"></span>αὖθις ἑτέραν ἀνάβασιν, εἶτα ἐπ’ ἐκείνης ἄλλην συστολήν τε
<span class="lb" data-page="17a.229" data-line="5" id="l17a.229.5"></span>καὶ φρίκην. δὶς γὰρ καὶ τρὶς οὗτοι ὑποστρέφουσι. κατὰ
<span class="lb" data-page="17a.229" data-line="6" id="l17a.229.6"></span>δὲ τὴν δευτέραν ἡμέραν ἕτερον ἴσχουσι παροξυσμὸν ἐλάττονα
<span class="lb" data-page="17a.229" data-line="7" id="l17a.229.7"></span>τοῦ προτέρου, χωρὶς τῶν προτέρων ἐπαναλήψεως καὶ
<span class="lb" data-page="17a.229" data-line="8" id="l17a.229.8"></span>τοῦτο ἐφεξῆς αὐτοῖς ἀεὶ κυκλεῖται, δυοῖν παροξυσμοῖν οἵοιν
<span class="lb" data-page="17a.229" data-line="9" id="l17a.229.9"></span>εἴρηκα γιγνομένοιν ἐν ἡμέραις δύο. καὶ μὴν καὶ ἄλλοι τινὲς
<span class="lb" data-page="17a.229" data-line="10" id="l17a.229.10"></span>διὰ τρίτην παροξυνόμενοι χωρὶς τῶν εἰρημένων φρικωδῶν
<span class="lb" data-page="17a.229" data-line="11" id="l17a.229.11"></span>εἰσβολῶν τε καὶ ἐπαναλήψεων ἕνα παροξυσμὸν ἴσχουσι
<span class="lb" data-page="17a.229" data-line="12" id="l17a.229.12"></span>διὰ τρίτης, οὐ παροξυνόμενοι τῇ δευτέρᾳ. μίαν οὗτοι καὶ
<span class="lb" data-page="17a.229" data-line="13" id="l17a.229.13"></span>συνεχῆ καὶ ὁμαλὴν τὴν ἐπὶ τὴν ἀκμὴν ἀπὸ τῆς εἰσβολῆς
<span class="lb" data-page="17a.229" data-line="14" id="l17a.229.14"></span>ἀνάβασιν ἔχουσιν. αὕτη μέν σοι τῶν διὰ τρίτης παροξυνομένων
<span class="lb" data-page="17a.229" data-line="15" id="l17a.229.15"></span>πυρετῶν ἡ διαφορὰ, φαινομένη συνεχῶς ἐπὶ τῶν
<span class="lb" data-page="17a.229" data-line="16" id="l17a.229.16"></span>καμνόντων. ἐδείχθη δ’ ὑφ’ ἡμῶν ὁ μὲν φρικώδης πυρετὸς
<span class="pb" data-page="17a.230" id="p17a.230"></span>
<span class="lb" data-page="17a.230" data-line="1" id="l17a.230.1"></span>ἐπὶ χολώδει καὶ φλεγματώδει χυμῷ συνιστάμενος. ὁ δὲ χωρὶς
<span class="lb" data-page="17a.230" data-line="2" id="l17a.230.2"></span>φρίκης ἐπὶ τῷ χολώδει μὲν, ἀλλὰ δυσκινητοτέρῳ τε καὶ
<span class="lb" data-page="17a.230" data-line="3" id="l17a.230.3"></span>δυσπεπτοτέρῳ, φέρουσι δ’ αὐτὸν καὶ φλεγμοναὶ κυρίων μορίων.
<span class="lb" data-page="17a.230" data-line="4" id="l17a.230.4"></span>τῶν δὲ μετὰ ῥίγους μὲν εἰσβαλλόντων, εἰς ἀπυρεξίαν
<span class="lb" data-page="17a.230" data-line="5" id="l17a.230.5"></span>δὲ ληγόντων ἅμα χολώδεσιν ἐμέτοις ἢ διαχωρήσεσιν ἢ ἱδρῶσιν
<span class="lb" data-page="17a.230" data-line="6" id="l17a.230.6"></span>ἡ ξανθὴ χολὴ κινουμένη δι’ ὅλου τοῦ σώματος αἰτία.
<span class="lb" data-page="17a.230" data-line="7" id="l17a.230.7"></span>τούτων μὲν οὖν οὕτως ἐχόντων, ὡς εἴρηται, τὸ μὲν ἤτοι τὴν
<span class="lb" data-page="17a.230" data-line="8" id="l17a.230.8"></span>αἰτίαν ἑκάστου ζητεῖν ἢ τὴν θεραπείαν, ἰατρικόν τε καὶ
<span class="lb" data-page="17a.230" data-line="9" id="l17a.230.9"></span>χρήσιμόν ἐστι <span class="milestone ed1page" data-n="5.380" data-unit="ed1page" id="ed1page.5.380"></span>πρᾶγμα· τὸ δὲ τί καλέσει
<span class="lb" data-page="17a.230" data-line="10" id="l17a.230.10"></span><span class="milestone ed2page" data-n="9.90" data-unit="ed2page" id="ed2page.9.90"></span>τὶς ἕκαστον τῶν εἰρημένων ὀρθῶς οὐκέτι τῆς ἰατρικῆς
<span class="lb" data-page="17a.230" data-line="11" id="l17a.230.11"></span>ἴδιον, ἀναγκαίως γε μὴν γινόμενον, ὅταν βούληταί τις ἑτέρους
<span class="lb" data-page="17a.230" data-line="12" id="l17a.230.12"></span>διδάσκειν, ἀναγινώσκειν. τὰς γὰρ ἐπὶ τῶν καμνόντων
<span class="lb" data-page="17a.230" data-line="13" id="l17a.230.13"></span>γιγνομένας ἡμῖν διαγνώσεις τε τῶν παθῶν καὶ προγνώσεις
<span class="lb" data-page="17a.230" data-line="14" id="l17a.230.14"></span>τῶν ἐσομένων καὶ θεραπείας, ὁρῶμεν οὐδὲν δεομένας τῆς ἐν
<span class="lb" data-page="17a.230" data-line="15" id="l17a.230.15"></span>τοῖς ὀνόμασιν ἀκριβείας. οὐδὲ γὰρ ἀπὸ τούτων οἱ ἰδιῶται
<span class="lb" data-page="17a.230" data-line="16" id="l17a.230.16"></span>κρίνουσι τοὺς ἰατροὺς, ἀλλ’ ὅταν ἐπὶ φλεβοτομίᾳ τὸν
<span class="lb" data-page="17a.230" data-line="17" id="l17a.230.17"></span>κάμνοντα ῥᾳστωνήσαντα θεάσωνται καὶ τροφὴν ἐν καιρῷ
<span class="pb" data-page="17a.231" id="p17a.231"></span>
<span class="lb" data-page="17a.231" data-line="1" id="l17a.231.1"></span>λαμβάνοντα· καὶ γὰρ καὶ τοῦτο κρίνειν ἰδιώτης δύναται
<span class="lb" data-page="17a.231" data-line="2" id="l17a.231.2"></span>θεασάμενος. εἶτα οὐκ εὐθέως ἐπὶ τῇ τροφῇ τὴν ἀρχὴν τοῦ
<span class="lb" data-page="17a.231" data-line="3" id="l17a.231.3"></span>παροξυσμοῦ γενομένην, ἀλλὰ μετὰ χρόνον πλείονα, τὸν ἰατρὸν
<span class="lb" data-page="17a.231" data-line="4" id="l17a.231.4"></span>ἐπαινεῖ, κᾂν εἰ ψυχροῦ δεῖ τότε δόντα καὶ λούσαντα τὸν ἄῤῥωστον
<span class="lb" data-page="17a.231" data-line="5" id="l17a.231.5"></span>ἀπύρετον ἴδῃ πεποιηκότα, παραχρῆμα θαυμάζει,
<span class="lb" data-page="17a.231" data-line="6" id="l17a.231.6"></span>καθάπερ γε κᾂν εἰ προείπῃ τι τῶν ἐσομένων. ἀπὸ τούτων
<span class="lb" data-page="17a.231" data-line="7" id="l17a.231.7"></span>μὲν οὖν ὁ ἰατρὸς ἀκριβῶς τε καὶ ἀληθῶς εὐδοκιμεῖ, σοφιστὴς
<span class="lb" data-page="17a.231" data-line="8" id="l17a.231.8"></span>δὲ κατατρίβει τὸν χρόνον ἑαυτοῦ τε καὶ τῶν μαθητῶν,
<span class="lb" data-page="17a.231" data-line="9" id="l17a.231.9"></span>ὑπὲρ ὀνομάτων τε καὶ σημαινομένων ἐρίζων. ἐπεὶ δὲ
<span class="lb" data-page="17a.231" data-line="10" id="l17a.231.10"></span>τὸ προκείμενον ἡμῖν νῦν ἐστιν, οὐκ αὐτὰ τὰ πράγματα διδάξαι
<span class="lb" data-page="17a.231" data-line="11" id="l17a.231.11"></span>τῆς τέχνης, ἐν ἑτέροις γὰρ τοῦτο ἐπράξαμεν αὐτάρκως,
<span class="lb" data-page="17a.231" data-line="12" id="l17a.231.12"></span>ἀλλὰ τὴν Ἱπποκράτους γνώμην ἐπισκέψασθαι διὰ συντόμων
<span class="lb" data-page="17a.231" data-line="13" id="l17a.231.13"></span>καὶ τοῦτο δυνατὸν ὧδε ποιῆσαι. λέλεκται μὲν γὰρ
<span class="lb" data-page="17a.231" data-line="14" id="l17a.231.14"></span>αὐτῷ καὶ πρόσθεν· ἦν δ’ αὐτοῖσι τὰ παθήματα φρικώδεες
<span class="lb" data-page="17a.231" data-line="15" id="l17a.231.15"></span>πυρετοὶ, συνεχέες, ὀξέες, τὸ μὲν ὅλον οὐ διαλείποντες. ὁ δὲ τρόπος
<span class="lb" data-page="17a.231" data-line="16" id="l17a.231.16"></span>ἡμιτριταῖος, μίαν κουφότεροι, τῇ δ’ ἑτέρῃ ἐπιπαροξυνόμενοι.
<span class="lb" data-page="17a.231" data-line="17" id="l17a.231.17"></span>καὶ νῦν δὴ πάλιν ἡ ῥῆσις αὕτη φησὶν, ἐν δὲ τῷ ἡμιτριταίῳ,
<span class="pb" data-page="17a.232" id="p17a.232"></span>
<span class="lb" data-page="17a.232" data-line="1" id="l17a.232.1"></span>συμπίπτει μὲν καὶ ὀξέα νοσήματα καὶ ἐστι τῶν ἄλλων οὗτος
<span class="lb" data-page="17a.232" data-line="2" id="l17a.232.2"></span>θανατωδέστατος. ὅτι μὲν οὖν θανατώδης ἐστὶν ὁ ἡμιτριταῖος
<span class="lb" data-page="17a.232" data-line="3" id="l17a.232.3"></span>ἄντικρυς εἴρηκεν αὐτὸς ὁ Ἱπποκράτης. ὅτι δὲ
<span class="lb" data-page="17a.232" data-line="4" id="l17a.232.4"></span>τῶν εἰς ἀπυρεξίαν ληγόντων οὐδείς ἐστι θανατώδης ἄντικρυς
<span class="lb" data-page="17a.232" data-line="5" id="l17a.232.5"></span>ἐν ἀφορισμοῖς ἐδήλωσεν εἰπών. πυρετοὶ ὁκόσοι μὴ διαλείποντες,
<span class="lb" data-page="17a.232" data-line="6" id="l17a.232.6"></span>διὰ τρίτης ἰσχυρότεροι γίνονται, ἐπικίνδυνοι.
<span class="lb" data-page="17a.232" data-line="7" id="l17a.232.7"></span>ὅτῳ δ’ ἂν τρόπῳ διαλείπουσι, σημαίνει ὅτι ἀκίνδυνοι. πῶς
<span class="lb" data-page="17a.232" data-line="8" id="l17a.232.8"></span>οὖν ἐκ τῶν εἰς ἀπυρεξίαν ληγόντων εἴπῃ τὸν ἡμιτριταῖον,
<span class="lb" data-page="17a.232" data-line="9" id="l17a.232.9"></span>ἑπόμενος Ἱπποκράτει ; καὶ μὴν οἱ λέγοντες, ἐάν τις ὥραις
<span class="lb" data-page="17a.232" data-line="10" id="l17a.232.10"></span>τέτρασι καὶ εἴκοσι ἀπύρετος γίγνηται, τὸν μέσον ἔχειν αὐτὸν
<span class="lb" data-page="17a.232" data-line="11" id="l17a.232.11"></span>ἡμιτριταῖον, ἐκ τῶν διαλειπόντων ποιοῦσι τοῦτον τὸν
<span class="lb" data-page="17a.232" data-line="12" id="l17a.232.12"></span>πυρετὸν τοιοῦτον. οὕτως δὲ καὶ τὸν μέσον καὶ τὸν μικρὸν
<span class="lb" data-page="17a.232" data-line="13" id="l17a.232.13"></span>ὡρῶν ἀριθμῷ διαφέρειν τοῦ μεγάλου φάσκοντες, εἰς
<span class="lb" data-page="17a.232" data-line="14" id="l17a.232.14"></span>ἀπυρεξίαν περιάγειν ἀμφοτέρους βουλόμενοι, τῆς Ἱπποκράτους
<span class="lb" data-page="17a.232" data-line="15" id="l17a.232.15"></span>ἀποχωρήσουσι γνώμης, ἐν τοῖς διαλείπουσι πυρετοῖς
<span class="lb" data-page="17a.232" data-line="16" id="l17a.232.16"></span>τὸν ἡμιτριταῖον ἄγοντες. ἀκίνδυνος γὰρ οὗτος ἔσται, καίτοι
<span class="lb" data-page="17a.232" data-line="17" id="l17a.232.17"></span>θανατώδης ὑπ’ αὐτοῦ λεγόμενος. ἄμεινον οὖν ἐστὶ τῶν
<span class="pb" data-page="17a.233" id="p17a.233"></span>
<span class="lb" data-page="17a.233" data-line="1" id="l17a.233.1"></span>μὲν ὀνομάτων, ὡς εἴρηται, καταφρονεῖν, ἀσκοῦντα θεραπείας
<span class="lb" data-page="17a.233" data-line="2" id="l17a.233.2"></span>τε καὶ διαγνώσεις καὶ προγνώσεις ἑκάστου τῶν πυρετῶν.
<span class="lb" data-page="17a.233" data-line="3" id="l17a.233.3"></span>ἐπεὶ δὲ σαφεστέρα τε καὶ συντομωτέρα διὰ τῶν ὀνομάτων
<span class="lb" data-page="17a.233" data-line="4" id="l17a.233.4"></span>ἡ διδασκαλία γίνεται, προδιηγησάμενοι λόγῳ τῶν διὰ τρίτης
<span class="lb" data-page="17a.233" data-line="5" id="l17a.233.5"></span>παροξυνομένων πυρετῶν, ἐφεξῆς τὸν ἐντὸς τῶν δώδεκα
<span class="lb" data-page="17a.233" data-line="6" id="l17a.233.6"></span>ὡρῶν παυόμενον, ἀκριβῆ τριταῖον ὀνομάσομεν ἕνεκα συντόμου
<span class="lb" data-page="17a.233" data-line="7" id="l17a.233.7"></span>διδασκαλίας. ὅστις δ’ ἂν ἔχῃ πολυχρονιώτερον τούτου
<span class="lb" data-page="17a.233" data-line="8" id="l17a.233.8"></span>τὸν παροξυσμὸν, ὅμως μὲν ἔτι μακροτέραν αὐτοῦ τὴν ἄνεσιν,
<span class="lb" data-page="17a.233" data-line="9" id="l17a.233.9"></span>ἐκεῖνον ἁπλῶς τριταῖον ὀνομάσομεν. ὅστις δ’ ἂν ἐπὶ
<span class="lb" data-page="17a.233" data-line="10" id="l17a.233.10"></span>πλεῖστον<span class="milestone ed2page" data-n="9.91" data-unit="ed2page" id="ed2page.9.91"></span> μὲν ἐκτεταμένον τὸν παροξυσμὸν, ὀλίγον
<span class="lb" data-page="17a.233" data-line="11" id="l17a.233.11"></span>δὲ τὸ διάλειμμα, τοῦτον πάλιν ὀνομάσομεν ἐκτεταμένον τριταῖον.
<span class="lb" data-page="17a.233" data-line="12" id="l17a.233.12"></span>ὅστις δ’ ἂν μὴ παυσάμενος εἰς ἀπυρεξίαν φρικώδεις
<span class="lb" data-page="17a.233" data-line="13" id="l17a.233.13"></span>μὲν τῇ προτέρᾳ τῶν ἡμερῶν ἐπαναλήψεις ποιῆται, κατὰ
<span class="lb" data-page="17a.233" data-line="14" id="l17a.233.14"></span>δὲ τὴν δευτέραν ἁπλοῦν ἕνα παροξυσμὸν, τοῦτον ἡμιτριταῖον
<span class="lb" data-page="17a.233" data-line="15" id="l17a.233.15"></span>ὀνομάσομεν· εἰ δ’ ἁπλῶς διὰ τρίτης παροξύνοιτο, τριταιοφυῆ.
<span class="lb" data-page="17a.233" data-line="16" id="l17a.233.16"></span>πάντ’ ἔχεις ἐν. τούτῳ τῷ λόγῳ διωρισμένα, τά τ’
<span class="pb" data-page="17a.234" id="p17a.234"></span>
<span class="lb" data-page="17a.234" data-line="1" id="l17a.234.1"></span>ἄχρηστα καὶ χρήσιμα. τούτων οὖν ἐστι διὰ παντὸς μεμνῆσθαι
<span class="lb" data-page="17a.234" data-line="2" id="l17a.234.2"></span>καὶ πρόχειρον ἔχειν τὴν γνῶσιν αὐτῶν. οὕτως γὰρ
<span class="lb" data-page="17a.234" data-line="3" id="l17a.234.3"></span>καταγνώσεις τῆς τῶν νεωτέρων ἰατρῶν φλυαρίας, ἣν περὶ
<span class="lb" data-page="17a.234" data-line="4" id="l17a.234.4"></span>τῶν εἰρημένων ὀνομάτων ἐποιήσαντο, περὶ τῶν πραγμάτων
<span class="lb" data-page="17a.234" data-line="5" id="l17a.234.5"></span>οἰόμενοι διαλέγεσθαι. ἀλλ’ ὅτι μὲν οὐδένα τῶν νῦν εἰς
<span class="lb" data-page="17a.234" data-line="6" id="l17a.234.6"></span>ἀπυρεξίαν ἀφικνουμένων πυρετῶν ὁ Ἱπποκράτης ἡμιτριταῖον
<span class="lb" data-page="17a.234" data-line="7" id="l17a.234.7"></span>ὀνομάζει δέδεικται. πότερον δ’ ἐκεῖνον μόνον ὃν ἐγὼ ἰδίως
<span class="lb" data-page="17a.234" data-line="8" id="l17a.234.8"></span>καλεῖν εἴωθα τὸν τὰς φρικώδεις ἐπαναλήψεις ποιούμενον ἢ
<span class="lb" data-page="17a.234" data-line="9" id="l17a.234.9"></span>καὶ τὸν ἄνευ τούτων γινόμενον, ἄξιόν ἐστι σκέψεως. εἰ γὰρ
<span class="lb" data-page="17a.234" data-line="10" id="l17a.234.10"></span>καὶ τοῖς φθινώδεσι καὶ ἄλλως χρονίως νοσοῦσιν ὁ πυρετὸς
<span class="lb" data-page="17a.234" data-line="11" id="l17a.234.11"></span>οὗτος εἴωθε συμπίπτειν, ἴσως, εἰ καὶ χωρὶς φρίκης γίγνοιτο,
<span class="lb" data-page="17a.234" data-line="12" id="l17a.234.12"></span>καλέσομεν αὐτὸν ἡμιτριταῖον, ἐὰν τῇ δευτέρᾳ τῶν ἡμερῶν
<span class="lb" data-page="17a.234" data-line="13" id="l17a.234.13"></span>ἐπιπαροξύνηται. ἀλλ’ ὅπερ ἔφην, ὑπὲρ ὀνόματος οὕσης τῆς
<span class="lb" data-page="17a.234" data-line="14" id="l17a.234.14"></span>ζητήσεως οὐδὲν ἄτοπόν ἐστι, κᾂν μὴ γνῶμεν ἀκριβῶς ἐπὶ
<span class="lb" data-page="17a.234" data-line="15" id="l17a.234.15"></span>τίνος πυρετοῦ μάλιστα τὴν ἡμιτριταίου ἐπιφέρει φωνὴν ὁ
<span class="lb" data-page="17a.234" data-line="16" id="l17a.234.16"></span>Ἱπποκράτης. ὁπόταν γὰρ αὐτοῦ τὴν περὶ τοὺς πυρετοὺς
<span class="lb" data-page="17a.234" data-line="17" id="l17a.234.17"></span>τέχνην ἐκμαθόντες ἕξομεν ὧν δεόμεθα πρὸς τὰ τῆς τέχνης
<span class="lb" data-page="17a.234" data-line="18" id="l17a.234.18"></span>ἔργα, χωρὶς τῶν ἐπ’ αὐτῆς ὀνομάτων. τάχα δ’ ἂν εἶναι
<span class="pb" data-page="17a.235" id="p17a.235"></span>
<span class="lb" data-page="17a.235" data-line="1" id="l17a.235.1"></span>δόξειεν οἰκεῖον ἑξῆς σκέψασθαι διὰ τί προσέθηκεν ὁ Ἱπποκράτης
<span class="lb" data-page="17a.235" data-line="2" id="l17a.235.2"></span>τὸ καλεόμενον καὶ οὐχ ἁπλῶς εἶπεν, ἐν δὲ τῷ ἡμιτριταίῳ
<span class="lb" data-page="17a.235" data-line="3" id="l17a.235.3"></span>ξυμπίπτει μὲν καὶ ὀξέα νοσήματα. δοκεῖ δέ μοι
<span class="lb" data-page="17a.235" data-line="4" id="l17a.235.4"></span>μέμφεσθαι τὴν προσηγορίαν ὡς ἄκυρον. ἐπὶ γὰρ τῶν ἐνδεεστέρως
<span class="lb" data-page="17a.235" data-line="5" id="l17a.235.5"></span>ἐχόντων κατὰ τὰ τέλεια, τὴν τοῦ ἡμίσεος προσθήκην
<span class="lb" data-page="17a.235" data-line="6" id="l17a.235.6"></span>ποιούμεθα φάσκοντες ἡμιθνῆτα καὶ ἡμίθνητον καὶ
<span class="lb" data-page="17a.235" data-line="7" id="l17a.235.7"></span>ἡμίθεον καὶ ἡμίφωνον, ἡμίονόν τε καὶ τὸ ἡμίοπτον, ὅσα
<span class="lb" data-page="17a.235" data-line="8" id="l17a.235.8"></span>τ’ ἄλλα τοιαῦτα λέγοντες. ὁ δ’ ἡμιτριταῖος οὐ μόνον οὐκ
<span class="lb" data-page="17a.235" data-line="9" id="l17a.235.9"></span>ἔστιν ἥμισυς τῷ πλήθει τῶν συμπτωμάτων ἢ τῇ δυνάμει,
<span class="lb" data-page="17a.235" data-line="10" id="l17a.235.10"></span>καὶ τούτων τῆς ὅλης διαθέσεως, ἀλλὰ καὶ πολὺ χείρων τοῦ
<span class="lb" data-page="17a.235" data-line="11" id="l17a.235.11"></span>τριταίου, ὡς ἄμεινον εἶναι δοκεῖν ἐκεῖνον τούτου λέγειν ἥμισυν,
<span class="lb" data-page="17a.235" data-line="12" id="l17a.235.12"></span>οὐκ ἐκείνου τοῦτον. οὐκοῦν οὐκ οἶδα τί δόξαν αὐτοῖς οὕτως
<span class="lb" data-page="17a.235" data-line="13" id="l17a.235.13"></span>μᾶλλον ὠνόμασαν οἱ πρώτως θέμενοι τὴν προσηγορίαν
<span class="lb" data-page="17a.235" data-line="14" id="l17a.235.14"></span>ἢ ἄλλως. ἐνδέχεται γὰρ αὐτοὺς διότι τοῦ τριταίου πυρετοῦ τὸ διὰ
<span class="lb" data-page="17a.235" data-line="15" id="l17a.235.15"></span>τρίτης τε παροξύνειν καὶ τὸ εἰς ἀπυρεξίαν λήγειν ἔχοντος, ὁ
<span class="lb" data-page="17a.235" data-line="16" id="l17a.235.16"></span>ἡμιτριταῖος ἓν μὲν ἔχει τούτων, ἓν δ’ οὐκ ἔχει ταύτην θέσθαι
<span class="lb" data-page="17a.235" data-line="17" id="l17a.235.17"></span>τὴν προσηγορίαν. τὸ μὲν γὰρ διὰ τρίτην παροξύνειν ἔχει,
<span class="pb" data-page="17a.236" id="p17a.236"></span>
<span class="lb" data-page="17a.236" data-line="1" id="l17a.236.1"></span>τὸ δ’ εἰς ἀπυρεξίαν λήγειν οὐκ ἔχει. ἐνδέχεται γὰρ καὶ
<span class="lb" data-page="17a.236" data-line="2" id="l17a.236.2"></span>διότι καὶ μετὰ ῥίγους εἰσβάλλειν οὐκ ἔχει, καὶ πρὸς τούτοις
<span class="lb" data-page="17a.236" data-line="3" id="l17a.236.3"></span>γ’ ἔτι τὸ μετ’ ἐκκρίσεως παύεσθαι, καὶ μέντοι καὶ ὅτι
<span class="lb" data-page="17a.236" data-line="4" id="l17a.236.4"></span>τὴν δευτέραν ἡμέραν οὐκ ἔχει καθαράν. ἐνδέχεται δὲ καὶ
<span class="lb" data-page="17a.236" data-line="5" id="l17a.236.5"></span>ἄλλο τι τοιοῦτον εἰπεῖν, τοῖς μὲν ἄχρηστον σοφίαν ἀσκοῦσι,
<span class="lb" data-page="17a.236" data-line="6" id="l17a.236.6"></span>τὰ δ’ ὄντως χρήσιμα τῆς τέχνης παραλείπουσι.
</p>
<span class="lb rule" data-page="17a.236" data-line="7" id="l17a.236.7"></span>
          </article>

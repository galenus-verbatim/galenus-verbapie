<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.7">
<span class="pb page1" data-page="17a.238" id="p17a.238"></span>
<span class="milestone ed1page page1" data-n="5.381" data-unit="ed1page" id="ed1page.5.381"></span>
<span class="milestone ed2page page1" data-n="9.92" data-unit="ed2page" id="ed2page.9.92"></span>
<span class="lb head" data-page="17a.238" data-line="6" id="l17a.238.6"></span>
            <blockquote class="quote lemma">
<span class="lb" data-page="17a.238" data-line="7" id="l17a.238.7"></span>Ἑβδομαῖος μακρὸς οὐ θανατώδης. ἐναταῖος ἔτι μακρότερος
<span class="lb" data-page="17a.238" data-line="8" id="l17a.238.8"></span>οὐ θανατώδης.
</blockquote>
<span class="lb rule" data-page="17a.238" data-line="9" id="l17a.238.9"></span>
            <p>
<span class="lb" data-page="17a.238" data-line="10" id="l17a.238.10"></span>Οὔθ’ Ἱπποκράτει καλὸν ἀπιστεῖν, ἐμφαίνει γὰρ ὡς
<span class="lb" data-page="17a.238" data-line="11" id="l17a.238.11"></span>ἑορακὼς ταῦτ’ ἔγραψε, οὔτε ψεύδεσθαι προσήκει λέγοντα
<span class="lb" data-page="17a.238" data-line="12" id="l17a.238.12"></span>καὶ αὐτὸν ἑορακέναι. παραφυλάττειν οὖν ἡμᾶς φιλοπόνως
<span class="lb" data-page="17a.238" data-line="13" id="l17a.238.13"></span>προσήκει καὶ τῇ πείρᾳ κρίνειν τὸ ἀληθὲς, ἀλλ’ ὅπως μὴ
<span class="lb" data-page="17a.238" data-line="14" id="l17a.238.14"></span>πάθητε τοῖς πολλοῖς ὁμοίως, οἳ θεασάμενοι κατά τινα τύχην
<span class="lb" data-page="17a.238" data-line="15" id="l17a.238.15"></span>δι’ ἑβδόμης ἡμέρας πυρέξαντα τὸ δεύτερόν τε καὶ τρίτον
<span class="lb" data-page="17a.238" data-line="16" id="l17a.238.16"></span>ἀπὸ τῆς ἀρχῆς ὑπέλαβον ἑβδόμῃ εἶναί τινα περίοδον.
<span class="lb" data-page="17a.238" data-line="17" id="l17a.238.17"></span>ἐνδέχεται γάρ ποτε τοῦτο <span class="milestone ed2page" data-n="9.93" data-unit="ed2page" id="ed2page.9.93"></span>καὶ κατὰ συντυχίαν ἁπαντῆσαι,
<span class="pb" data-page="17a.239" id="p17a.239"></span>
<span class="lb" data-page="17a.239" data-line="1" id="l17a.239.1"></span>καὶ μέντοι καὶ κατὰ τὸ τῆς διαίτης ὁμοειδές. ὅσοις
<span class="lb" data-page="17a.239" data-line="2" id="l17a.239.2"></span>γὰρ τῶν νοσούντων οὐκ ἀκριβῶς ἡ νοσώδης ἐπαύσατο διάθεσις,
<span class="lb" data-page="17a.239" data-line="3" id="l17a.239.3"></span>ἀλλ’ ἔμεινεν αὐτοῖς τι σπέρμα, τούτοις ἀμελέστερον
<span class="lb" data-page="17a.239" data-line="4" id="l17a.239.4"></span>διαιτηθεῖσι συμβαίνει πολλάκις μὲν ἕκτῃ μετὰ τὴν πρώτην
<span class="lb" data-page="17a.239" data-line="5" id="l17a.239.5"></span>ἡμέραν πυρέξαι, πολλάκις δ’ ἑβδόμῃ, πολλάκις δ’ ὀγδόῃ,
<span class="lb" data-page="17a.239" data-line="6" id="l17a.239.6"></span>πολλάκις δ’ ἄλλῃ τινὶ καὶ τοῦ πυρετοῦ παυσαμένου, δόξασιν
<span class="lb" data-page="17a.239" data-line="7" id="l17a.239.7"></span>ἀκριβῶς ἀπηλλάχθαι, πάντα ὁμοίως διαιτηθεῖσιν, ἐπὶ τῷ
<span class="lb" data-page="17a.239" data-line="8" id="l17a.239.8"></span>καταλειφθέντι τῆς νόσου σπέρματι δι’ ἴσων ἡμερῶν εἰς τὴν
<span class="lb" data-page="17a.239" data-line="9" id="l17a.239.9"></span>αὐτὴν ἀφικομένων διάθεσιν, ὡσαύτως πυρέξαι. καὶ δυνατὸν
<span class="lb" data-page="17a.239" data-line="10" id="l17a.239.10"></span>γίγνεσθαι τοῦτο πολλάκις, ὅταν ἴσον μὲν ᾖ τὸ καταλειπόμενον
<span class="lb" data-page="17a.239" data-line="11" id="l17a.239.11"></span>τῆς διαθέσεως, ὁμοίως δὲ καὶ οἱ κάμνοντες διαιτῶνται.
<span class="lb" data-page="17a.239" data-line="12" id="l17a.239.12"></span>τοῦτ’ οὖν ὄντως περίοδός ἐστι νοσώδης, ὅταν ἀκριβῶς
<span class="lb" data-page="17a.239" data-line="13" id="l17a.239.13"></span>διαιτηθέντων αὐτῶν κατὰ τὴν αὐτὴν ἀφικνῆται προθεσμίαν
<span class="lb" data-page="17a.239" data-line="14" id="l17a.239.14"></span>ὁ πυρετὸς, ὥσπερ ἐπὶ τοῦ τεταρταίου φαίνεται
<span class="lb" data-page="17a.239" data-line="15" id="l17a.239.15"></span>γιγνόμενος.
</p>
<span class="lb rule" data-page="17a.239" data-line="16" id="l17a.239.16"></span>
          </article>

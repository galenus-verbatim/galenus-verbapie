<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case11">
<span class="pb page1" data-page="17a.293" id="p17a.293"></span>
<span class="milestone ed1page page1" data-n="5.390" data-unit="ed1page" id="ed1page.5.390"></span>
<span class="milestone ed2page page1" data-n="9.113" data-unit="ed2page" id="ed2page.9.113"></span>
<span class="lb head" data-page="17a.293" data-line="6" id="l17a.293.6"></span>
            <blockquote class="quote lemma">
<span class="lb" data-page="17a.293" data-line="7" id="l17a.293.7"></span>Τὴν Δρομεάδεω γυναῖκα θυγατέρα τεκοῦσαν καὶ τῶν ἄλλων
<span class="lb" data-page="17a.293" data-line="8" id="l17a.293.8"></span>γενομένων πάντων κατὰ λόγον δευτεραίην ἐοῦσαν
<span class="lb" data-page="17a.293" data-line="9" id="l17a.293.9"></span>ῥῖγος ἔλαβε, πυρετὸς ὀξύς. ἤρξατο δὲ πονέειν τῇ πρώτῃ
<span class="lb" data-page="17a.293" data-line="10" id="l17a.293.10"></span>περὶ ὑποχόνδριον, ἀσώδης, φρικώδης, ἀλύουσα, καὶ τὰς
<span class="lb" data-page="17a.293" data-line="11" id="l17a.293.11"></span>ἐχομένας οὐχ ὕπνωσε, πνεῦμα ἀραιὸν, μέγα ὑποχόνδριον
<span class="lb" data-page="17a.293" data-line="12" id="l17a.293.12"></span>αὐτίκα ἀνεσπασμένον. δευτέρῃ ἀφ’ ἧς ἐῤῥίγωσεν ἀπὸ
<span class="lb" data-page="17a.293" data-line="13" id="l17a.293.13"></span>κοιλίης καλῶς κόπρανα διῆλθεν, οὖρα παχέα, λευκὰ, θολερὰ
<span class="lb" data-page="17a.293" data-line="14" id="l17a.293.14"></span>οἷα γίνεται ἐκ τῶν καθισταμένων, ὅταν ἀναταραχθῇ
<span class="lb" data-page="17a.293" data-line="15" id="l17a.293.15"></span>κείμενα χρόνον πολὺν, οὐ καθίστατο, νύκτα οὐκ ἐκοιμήθη
<span class="lb" data-page="17a.293" data-line="16" id="l17a.293.16"></span>τρίτῃ περὶ μέσον ἡμέρης ἐπεῤῥίγωσε, πυρετὸς ὀξὺς, οὖρα
<span class="lb" data-page="17a.293" data-line="17" id="l17a.293.17"></span>ὅμοια, ὑποχονδρίου πόνος, ἀσώδης, νύκτα δυσφόρως, οὐκ
<span class="lb" data-page="17a.293" data-line="18" id="l17a.293.18"></span>ἐκοιμήθη, ἵδρωσε διόλου ψυχρῶς. ταχὺ δὲ πάλιν ἀνεθερμάνθη,
<span class="pb" data-page="17a.294" id="p17a.294"></span>
<span class="lb" data-page="17a.294" data-line="1" id="l17a.294.1"></span>τετάρτῃ περὶ μὲν ὑποχόνδριον σμικρὸν ἐκουφίσθη, κεφαλῆς
<span class="lb" data-page="17a.294" data-line="2" id="l17a.294.2"></span>δὲ βάρος μετ’ ὀδύνης ὑπεκαρώθη, σμικρὰ ἀπὸ ῥινῶν
<span class="lb" data-page="17a.294" data-line="3" id="l17a.294.3"></span>ἔσταξε, γλῶσσα ἐπίξηρος, διψώδης, οὖρα σμικρὰ, λεπτὰ,
<span class="lb" data-page="17a.294" data-line="4" id="l17a.294.4"></span>ἐλαιώδεα, σμικρὰ ἐκοιμήθη, πέμπτῃ διψώδης, ἀσώδης,
<span class="lb" data-page="17a.294" data-line="5" id="l17a.294.5"></span>οὖρα ὅμοια, ἀπὸ κοιλίης οὐδὲν, περὶ μέσης ἡμέρας, πολλὰ
<span class="lb" data-page="17a.294" data-line="6" id="l17a.294.6"></span>παρέκρουσε <span class="milestone ed2page" data-n="9.114" data-unit="ed2page" id="ed2page.9.114"></span>καὶ πάλιν ταχὺ σμικρὰ κατενόει
<span class="lb" data-page="17a.294" data-line="7" id="l17a.294.7"></span>ἀνισταμένη, ἐπεκαρώθη, ψύξις μικρὰ, νυκτὸς ἐκοιμήθη,
<span class="lb" data-page="17a.294" data-line="8" id="l17a.294.8"></span>παρέκρουσε. ἕκτῃ πρωῒ ἐπεῤῥίγωσε, ταχὺ δὲ διεθερμάνθη,
<span class="lb" data-page="17a.294" data-line="9" id="l17a.294.9"></span>ἵδρωσε διόλου, ἄκρεα ψυχρὰ, παρέκρουσε, πνεῦμα
<span class="lb" data-page="17a.294" data-line="10" id="l17a.294.10"></span>μέγα, ἀραιὸν, μετ’ ὀλίγον σπασμοὶ ἀπὸ κεφαλῆς ἤρξαντο,
<span class="lb" data-page="17a.294" data-line="11" id="l17a.294.11"></span>ταχὺ ἀπέθανεν.
</blockquote>
<span class="lb rule" data-page="17a.294" data-line="12" id="l17a.294.12"></span>
            <p>
<span class="lb" data-page="17a.294" data-line="13" id="l17a.294.13"></span>Αὕτη κατὰ μὲν τὴν α΄ ἡμέραν εὐθέως ἀπεφαίνετο νοσεῖν
<span class="lb" data-page="17a.294" data-line="14" id="l17a.294.14"></span>ὀξέως. ἔστι δὲ τῆς β΄ ἡμέρας οἷς εἰρήκει συμπτώμασι
<span class="lb" data-page="17a.294" data-line="15" id="l17a.294.15"></span>τῶν ἐν τοῖς οὔροις σημείων προγενομένων, εἰκότως
<span class="pb" data-page="17a.295" id="p17a.295"></span>
<span class="lb" data-page="17a.295" data-line="1" id="l17a.295.1"></span>ἄν τις αὐτὴν προσεδόκησε τεθνήξεσθαι διὰ ταχέων.
<span class="lb" data-page="17a.295" data-line="2" id="l17a.295.2"></span>μοχθηρὰ γὰρ ἱκανῶς ἀνατεταραγμένα μὲν οὖρα, καθιστάμενα
<span class="lb" data-page="17a.295" data-line="3" id="l17a.295.3"></span>δὲ μηδ’ ὅλως. ἀλλὰ καὶ τῇ γ΄ τῶν ἡμερῶν τὰ οὖρα
<span class="lb" data-page="17a.295" data-line="4" id="l17a.295.4"></span>καὶ τὰ συμπτώματα πάντα διέμεινε τὴν προσδοκίαν βεβαιοῦντα
<span class="lb" data-page="17a.295" data-line="5" id="l17a.295.5"></span>τοῦ θανάτου. τετάρτῃ δὲ στάξεως ἐκ ῥινῶν προγενομένης
<span class="lb" data-page="17a.295" data-line="6" id="l17a.295.6"></span>καὶ τῶν οὔρων ἐλαιωδῶν φανέντων, εὐλόγως ἐπέθανεν
<span class="lb" data-page="17a.295" data-line="7" id="l17a.295.7"></span>ἑκταίᾳ. πάλιν δὲ κᾀπὶ ταύτης πνεῦμα μέγα καὶ ἀραιὸν
<span class="lb" data-page="17a.295" data-line="8" id="l17a.295.8"></span>εἶπε γενέσθαι παραφρονῆσαι φησὶν αὐτήν.
</p>
<span class="lb rule" data-page="17a.295" data-line="9" id="l17a.295.9"></span>
          </article>

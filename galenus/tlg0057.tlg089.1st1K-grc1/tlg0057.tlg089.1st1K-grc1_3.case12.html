<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case12">
<span class="pb page1" data-page="17a.295" id="p17a.295"></span>
<span class="milestone ed1page page1" data-n="5.390" data-unit="ed1page" id="ed1page.5.390"></span>
<span class="milestone ed2page page1" data-n="9.114" data-unit="ed2page" id="ed2page.9.114"></span>
<span class="lb head" data-page="17a.295" data-line="10" id="l17a.295.10"></span>
            <blockquote class="quote lemma">
<span class="lb" data-page="17a.295" data-line="11" id="l17a.295.11"></span><span class="milestone ed1page" data-n="5.391" data-unit="ed1page" id="ed1page.5.391"></span>Ἄνθρωπος θερμαινόμενος ἐδείπνησε καὶ ἔπιε πλέον,
<span class="lb" data-page="17a.295" data-line="12" id="l17a.295.12"></span>ἤμεσε πάντα, νύκτα πυρετὸς ὀξὺς, ὑποχονδρίου δεξιοῦ πόνος,
<span class="lb" data-page="17a.295" data-line="13" id="l17a.295.13"></span>φλεγμονὴ, ὑπολάπαρος ἐκ τοῦ ἔσω μέρους, νύκτα
<span class="lb" data-page="17a.295" data-line="14" id="l17a.295.14"></span>δυσφόρως. οὖρα δὲ κατ’ ἀρχὰς ἐρυθρὰ, πάχος ἔχοντα,
<span class="lb" data-page="17a.295" data-line="15" id="l17a.295.15"></span>κείμενα οὐ καθίστατο, γλῶσσα ἐπίξηρος, οὐ λίαν διψώδης.
<span class="lb" data-page="17a.295" data-line="16" id="l17a.295.16"></span>τετάρτῃ πυρετὸς ὀξὺς, πόνοι πάντων. πέμπτῃ οὔρησε λεῖον,
<span class="lb" data-page="17a.295" data-line="17" id="l17a.295.17"></span>ἐλαιῶδες, πολὺ πυρετὸς ὀξύς. ἕκτῃ δείλης πολλὰ παρέκρουσε,
<span class="lb" data-page="17a.295" data-line="18" id="l17a.295.18"></span>οὐδὲ ἐς νύκτα ἐκοιμήθη. ἑβδόμῃ πάντα παρωξύνθη, οὖρα
<span class="pb" data-page="17a.296" id="p17a.296"></span>
<span class="lb" data-page="17a.296" data-line="1" id="l17a.296.1"></span>ὅμοια, λόγοι πολλοὶ, κατέχειν οὐκ ἐδύνατο. ἀπὸ δὲ κοιλίης
<span class="lb" data-page="17a.296" data-line="2" id="l17a.296.2"></span>ἐρεθισμῷ ὑγρὰ, ταραχώδεα διῆλθε μετὰ ἑλμίνθων, νύκτα
<span class="lb" data-page="17a.296" data-line="3" id="l17a.296.3"></span>ὁμοίως ἐπιπόνως, πρωῒ δὲ ἐῤῥίγωσε, πυρετὸς ὀξὺς, ἵδρωσε πολλῷ
<span class="lb" data-page="17a.296" data-line="4" id="l17a.296.4"></span>καὶ θερμῷ, ἄπυρος ἔδοξε γενέσθαι, οὐ πολὺ ἐκοιμήθη,
<span class="lb" data-page="17a.296" data-line="5" id="l17a.296.5"></span>ἐξ ὕπνου ψύξις, πτυαλισμὸς, δείλης πολλὰ παρέκρουσε,
<span class="lb" data-page="17a.296" data-line="6" id="l17a.296.6"></span>μετ’ ὀλίγον δ’ ἤμεσε μέλανα, ὀλίγα, χολώδεα. ἐνάτῃ
<span class="lb" data-page="17a.296" data-line="7" id="l17a.296.7"></span>ψύξις, παρελήρει πολλὰ, οὐχ ὕπνωσε. δεκάτῃ σκέλεα
<span class="lb" data-page="17a.296" data-line="8" id="l17a.296.8"></span>ἐπωδύνως, πάντα παρωξύνθη, παρελήρει. ἑνδεκάτῃ
<span class="lb" data-page="17a.296" data-line="9" id="l17a.296.9"></span>ἀπέθανεν.
</blockquote>
<span class="lb rule" data-page="17a.296" data-line="10" id="l17a.296.10"></span>
            <p>
<span class="lb" data-page="17a.296" data-line="11" id="l17a.296.11"></span>Ἡ διήγησις αὕτη πρῶτον μὲν ἡμᾶς ἐδίδαξε δεῖν τὸν νοῦν
<span class="lb" data-page="17a.296" data-line="12" id="l17a.296.12"></span>προσέχειν εὐθέως ἐξ ἀρχῆς εἰσβαλλόντων τῶν νοσημάτων
<span class="lb" data-page="17a.296" data-line="13" id="l17a.296.13"></span>καὶ μὴ καταφρονοῦντας ἀφυλάκτως διαιτᾶσθαι, κᾂν μικρὰ
<span class="lb" data-page="17a.296" data-line="14" id="l17a.296.14"></span>φαίνηται τὰ νοσήματα. νῦν γοῦν δειπνήσας ἀκαίρως ὁ ἄνθρωπος
<span class="lb" data-page="17a.296" data-line="15" id="l17a.296.15"></span>ἐν ἀρχῇ τοῦ πυρετοῦ μικροῦ δοκοῦντος ὑπάρχειν,
<span class="lb" data-page="17a.296" data-line="16" id="l17a.296.16"></span>ἐνεδείξατο γὰρ τοῦτο διὰ τοῦ <span class="milestone ed2page" data-n="9.115" data-unit="ed2page" id="ed2page.9.115"></span>θερμαινόμενος ὀνόματος,
<span class="lb" data-page="17a.296" data-line="17" id="l17a.296.17"></span>ἐβλάβη δηλονότι κᾀξ αὐτοῦ τοῦ ἀκαίρως προενέγκασθαι
<span class="pb" data-page="17a.297" id="p17a.297"></span>
<span class="lb" data-page="17a.297" data-line="1" id="l17a.297.1"></span>τροφῆς. ἀλλὰ καὶ ἔπιε, φησὶ, πλέον, οὐκ εἰδὼς
<span class="lb" data-page="17a.297" data-line="2" id="l17a.297.2"></span>ἀρχὴν εἶναι μεγάλου νοσήματος. εἰκότως οὖν ἤμεσε μὲν
<span class="lb" data-page="17a.297" data-line="3" id="l17a.297.3"></span>ταῦτα, ὁ πυρετὸς δὲ ὀξὺς ἅμα συμπτώμασιν οὐκ εὐκαταφρονήτοις
<span class="lb" data-page="17a.297" data-line="4" id="l17a.297.4"></span>ἐγένετο, ἀλλὰ καὶ ἀφορήτοις καὶ οὖρα παχέα,
<span class="lb" data-page="17a.297" data-line="5" id="l17a.297.5"></span>μὴ καθιστάμενα. κατὰ δὲ ε΄ ἐφάνη σαφῶς ὅτι τεθνήξεται
<span class="lb" data-page="17a.297" data-line="6" id="l17a.297.6"></span>τῶν ἐλαιωδῶν οὔρων ἐκκριθέντων ἐπὶ τοῖς προειρημένοις
<span class="lb" data-page="17a.297" data-line="7" id="l17a.297.7"></span>συμπτώμασιν, ἃ καὶ κατὰ τὴν ζ΄ ἡμέραν ὁμοίως οὐρηθῆναί
<span class="lb" data-page="17a.297" data-line="8" id="l17a.297.8"></span>φησιν. ἀπέθανε δὲ καὶ οὗτος ἐν ἡμέρᾳ κρισίμῳ τῇ ια΄.
</p>
<span class="lb rule" data-page="17a.297" data-line="9" id="l17a.297.9"></span>
          </article>

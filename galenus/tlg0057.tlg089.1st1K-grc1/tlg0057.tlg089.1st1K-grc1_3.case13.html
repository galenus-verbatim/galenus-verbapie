<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case13">
<span class="pb page1" data-page="17a.297" id="p17a.297"></span>
<span class="milestone ed1page page1" data-n="5.391" data-unit="ed1page" id="ed1page.5.391"></span>
<span class="milestone ed2page page1" data-n="9.115" data-unit="ed2page" id="ed2page.9.115"></span>
<span class="lb head" data-page="17a.297" data-line="10" id="l17a.297.10"></span>
            <blockquote class="quote lemma">
<span class="lb" data-page="17a.297" data-line="11" id="l17a.297.11"></span>Γυναῖκα ἣ κατέκειτο ἐν ἀκτῇ τρίμηνον πρὸς ἑωυτὴν ἔχουσα,
<span class="lb" data-page="17a.297" data-line="12" id="l17a.297.12"></span>πῦρ ἔλαβεν, αὐτίκα δ’ ἤρξατο πονέειν ὀσφύν. τρίτῃ πόνος
<span class="lb" data-page="17a.297" data-line="13" id="l17a.297.13"></span>τραχήλου καὶ κεφαλῆς, κατὰ κληῖδα, χεῖρα δεξιὰν, διὰ
<span class="lb" data-page="17a.297" data-line="14" id="l17a.297.14"></span>ταχέων δὲ γλῶσσα ἠφώνει, δεξιὴ χεὶρ παρέθη μετὰ
<span class="lb" data-page="17a.297" data-line="15" id="l17a.297.15"></span>σπασμοῦ παραπληκτικὸν τρόπον, παρελήρει πάντα, νύκτα
<span class="lb" data-page="17a.297" data-line="16" id="l17a.297.16"></span>δυσφόρως, οὐκ ἐκοιμήθη, κοιλίη ἐπεταράχθη χολώδεσιν,
<span class="lb" data-page="17a.297" data-line="17" id="l17a.297.17"></span>ὀλίγοισιν, ἀκρήτοισιν. τετάρτῃ γλῶσσα φωνῆς ἐλύθη,
<span class="pb" data-page="17a.298" id="p17a.298"></span>
<span class="lb" data-page="17a.298" data-line="1" id="l17a.298.1"></span>σπασμὸς τῶν αὐτῶν, πόνοι πάντων παρέμενον, καθ’ ὑποχόνδριον
<span class="lb" data-page="17a.298" data-line="2" id="l17a.298.2"></span>ἐσπασμένα σὺν ὀδύνῃ, οὐκ ἐκοιμᾶτο, παρέκρουσε
<span class="lb" data-page="17a.298" data-line="3" id="l17a.298.3"></span>πάντα, κοιλίη ταραχώδης, οὖρα λεπτὰ οὐκ εὔχροα. πέμπτῃ
<span class="lb" data-page="17a.298" data-line="4" id="l17a.298.4"></span>πυρετὸς ὀξὺς, ὑποχονδρίου πόνος, παρέκρουσε πάντα, διαχωρήματα
<span class="lb" data-page="17a.298" data-line="5" id="l17a.298.5"></span>χολώδεα, ἐς νύκτα ἵδρωσεν, ἄπυρος. ἕκτῃ κατενόει,
<span class="lb" data-page="17a.298" data-line="6" id="l17a.298.6"></span>πάντων ἐκουφίσθη, περὶ δὲ κληῖδα ἀριστερὴν πόνος
<span class="lb" data-page="17a.298" data-line="7" id="l17a.298.7"></span>παρέμενε, διψώδης, οὖρα λεπτὰ, οὐκ ἐκοιμήθη. ἑβδόμῃ
<span class="lb" data-page="17a.298" data-line="8" id="l17a.298.8"></span>τρόμος, ὑπεκαρώθη, μικρὰ παρέκρουσεν, ἀλγήματα κατὰ
<span class="lb" data-page="17a.298" data-line="9" id="l17a.298.9"></span>κληῖδα καὶ βραχίονα ἀριστερὸν παρέμενε. τὰ δ’ ἄλλα
<span class="lb" data-page="17a.298" data-line="10" id="l17a.298.10"></span>διεκουφίσθη, πάντα κατενόει, τρὶς δὲ διέμενεν ἄπυρος.
<span class="lb" data-page="17a.298" data-line="11" id="l17a.298.11"></span>ἑνδεκάτῃ ὑπέστρεψεν, ἐπεῤῥίγωσε, πῦρ ἔλαβε. περὶ δὲ
<span class="lb" data-page="17a.298" data-line="12" id="l17a.298.12"></span>τεσσαρεσκαιδεκάτην ἤμεσε χολώδεα, ξανθὰ, ὑπόσυχνα, ἵδρωσεν,
<span class="lb" data-page="17a.298" data-line="13" id="l17a.298.13"></span>ἄπυρος, ἐκρίθη οὐκ ἀνάλγητος ἐκ τῶν αὐτῶν
<span class="lb" data-page="17a.298" data-line="14" id="l17a.298.14"></span>παθημάτων.
</blockquote>
<span class="lb rule" data-page="17a.298" data-line="15" id="l17a.298.15"></span>
            <span class="pb" data-page="17a.299" id="p17a.299"></span>
            <p>
<span class="lb" data-page="17a.299" data-line="1" id="l17a.299.1"></span>Ἐσώθη μὲν ἡ αὐτὴ, εἰ καὶ ἰσχυρὰ εἴρηκεν ἅπαντα
<span class="lb" data-page="17a.299" data-line="2" id="l17a.299.2"></span>νοσήματα, εἴ τε σφαλερώτερα· καὶ θαυμάζω γ’ ὅπως οὐδὲν
<span class="lb" data-page="17a.299" data-line="3" id="l17a.299.3"></span>ἔγραψε περὶ τῆς ἡλικίας αὐτῆς. καὶ μὴν μεμνῆσθαι προσήκει
<span class="lb" data-page="17a.299" data-line="4" id="l17a.299.4"></span>τῶν εἰρημένων ἕνεκα τοῦ γινώσκειν ἐν τῷ σπανίῳ
<span class="lb" data-page="17a.299" data-line="5" id="l17a.299.5"></span>διασωζομένας τινὰς ἐγκύμονας, ἐκ τοιούτων νοσημάτων,
<span class="lb" data-page="17a.299" data-line="6" id="l17a.299.6"></span>ἄνευ διαφθορᾶς τῶν ἐμβρύων. ἔτι δὲ κᾀκείνου μεμνῆσθαι
<span class="lb" data-page="17a.299" data-line="7" id="l17a.299.7"></span>προσήκει τοῦ τριῶν καὶ τεσσάρων μηνῶν δυσπαθέστατον
<span class="lb" data-page="17a.299" data-line="8" id="l17a.299.8"></span>τῶν ἄλλων εἶναι· καὶ τοῦτο γινώσκων αὐτὸς ἐν ἀφορισμοῖς
<span class="lb" data-page="17a.299" data-line="9" id="l17a.299.9"></span>εἶπε, τὰς κυούσας φαρμακεύειν, ἢν ὀργᾷ, τετράμηνα
<span class="lb" data-page="17a.299" data-line="10" id="l17a.299.10"></span><span class="milestone ed2page" data-n="9.116" data-unit="ed2page" id="ed2page.9.116"></span>καὶ ἄχρις ἑπτὰ μηνῶν, ἧσσον δὲ ταύτας. τὰ δὲ νήπια καὶ
<span class="lb" data-page="17a.299" data-line="11" id="l17a.299.11"></span>τὰ πρεσβύτερα εὐλαβέεσθαι δεῖ. τοῖς μὲν οὖν παιδίοις οἵ
<span class="lb" data-page="17a.299" data-line="12" id="l17a.299.12"></span>τε δεσμοὶ καθ’ οὓς τῇ μήτρᾳ συμπεφύκασιν ἀσθενεῖς εἰσι
<span class="lb" data-page="17a.299" data-line="13" id="l17a.299.13"></span>καὶ τὸ σύμπαν σῶμα μαλακόν· τοῖς δὲ τῆς ἀποκυήσεως
<span class="lb" data-page="17a.299" data-line="14" id="l17a.299.14"></span>ἐγγὺς μεγάλοις οὖσι πολλῆς δεῖται τροφῆς, ἧς ἀποροῦντα
<span class="lb" data-page="17a.299" data-line="15" id="l17a.299.15"></span>πολλάκις ἐν τοῖς ὀξέσι νοσήμασι διαφθείρεται. διὸ καὶ χαλεπώτατόν
<span class="lb" data-page="17a.299" data-line="16" id="l17a.299.16"></span>ἐστι καλῶς διαιτηθῆναι νοσοῦσαν ὀξέως, εἰ μετὰ τοῦ
<span class="lb" data-page="17a.299" data-line="17" id="l17a.299.17"></span>ἐμβρύου ᾖ. εἰ μὲν γὰρ ὡς τὰς ἀκύμονας ἐνδεῶς τρέφεις,
<span class="pb" data-page="17a.300" id="p17a.300"></span>
<span class="lb" data-page="17a.300" data-line="1" id="l17a.300.1"></span>διαφθείρεται τὸ κυούμενον. εἰ δ’ ἐκείνου στοχαζόμενος
<span class="lb" data-page="17a.300" data-line="2" id="l17a.300.2"></span>ἐκτενέστερον προσφέρεις αὐτὴν, κίνδυνος ἀποβάλλεσθαι τῇ
<span class="lb" data-page="17a.300" data-line="3" id="l17a.300.3"></span>κυούσῃ. διὰ ταῦτα μὲν τὰ τρίμηνα καὶ τετράμηνα μᾶλλον
<span class="lb" data-page="17a.300" data-line="4" id="l17a.300.4"></span>διασώζονται τῶν ἄλλων. τῇ δ’ οὖν νῦν προκειμένῃ κατὰ
<span class="lb" data-page="17a.300" data-line="5" id="l17a.300.5"></span>τὸν λόγον γυναικὶ καὶ τῶν οὔρων λευκῶν καὶ οὐκ ἀχρόων
<span class="lb" data-page="17a.300" data-line="6" id="l17a.300.6"></span>ὄντων ὅμως ἐγένετο σωθῆναι διὰ ῥώμην φύσεως, ἥτις ἐν
<span class="lb" data-page="17a.300" data-line="7" id="l17a.300.7"></span>νυκτὶ δι’ ἱδρώτων ἔπαυσε τὸν πυρετόν. οὐ μὴν βέβαιόν γε
<span class="lb" data-page="17a.300" data-line="8" id="l17a.300.8"></span>δυνατὸν ἦν γενέσθαι νόσημα κατὰ τὰς ἑξῆς ἡμέρας ἄχρι
<span class="lb" data-page="17a.300" data-line="9" id="l17a.300.9"></span>τῆς ια΄. ἐν ᾗ πάλιν μετὰ ῥίγους ὑποστρέψασα δι’ ἐμέτου
<span class="lb" data-page="17a.300" data-line="10" id="l17a.300.10"></span>καὶ ἱδρῶτος ἐκρίθη τελέως. ἐν γὰρ ταῖς ἀπὸ τῆς ε΄
<span class="lb" data-page="17a.300" data-line="11" id="l17a.300.11"></span>ἄχρι τῆς ια΄ τὰ γενόμενα συμπτώματα τοῦ νευρώδους ἦν
<span class="lb" data-page="17a.300" data-line="12" id="l17a.300.12"></span>γένους, οὐ τοῦ φλεβώδους ἢ ἀρτηριώδους. ἐν γοῦν τῇ ζ΄,
<span class="lb" data-page="17a.300" data-line="13" id="l17a.300.13"></span>φησὶ, τρόμος, ὑπεκαρώθη, σμικρὰ παρέκρουσε, τὰ δέ γε
<span class="lb" data-page="17a.300" data-line="14" id="l17a.300.14"></span>κατὰ τὰς φλέβας ἐπὶ τὸ βέλτιον ἦν πεττόμενα μετὰ τὴν ἐν
<span class="lb" data-page="17a.300" data-line="15" id="l17a.300.15"></span>τῇ ε΄ κρίσιν. ἐπὶ γοῦν τῆς στ΄ ἔγραψεν οὖρα λεπτὰ καὶ
<span class="lb" data-page="17a.300" data-line="16" id="l17a.300.16"></span>προσθεὶς τὰ οὐκ εὔχροα. καὶ τούτων μὲν μεμνῆσθαι χρήσιμον
<span class="lb" data-page="17a.300" data-line="17" id="l17a.300.17"></span>καὶ τὸ τῆς ε΄ ἡμέρας, ὅπως ἀγωνιστικὰς κρίσεις ἐπιφέρει·
<span class="pb" data-page="17a.301" id="p17a.301"></span>
<span class="lb" data-page="17a.301" data-line="1" id="l17a.301.1"></span>καὶ γὰρ ὀλίγον <span class="milestone ed1page" data-n="5.392" data-unit="ed1page" id="ed1page.5.392"></span>ἔμπροσθεν ἄλλον ἄῤῥωστον
<span class="lb" data-page="17a.301" data-line="2" id="l17a.301.2"></span>ἔκρινε δι’ αἱμοῤῥαγίας καὶ νῦν δι’ ἱδρῶτος τὴν προκειμένην
<span class="lb" data-page="17a.301" data-line="3" id="l17a.301.3"></span>ἐν τῷ λόγω γυναῖκα, καίτοι τοῦ νοσήματος ἀμφοτέροις
<span class="lb" data-page="17a.301" data-line="4" id="l17a.301.4"></span>ἀπέπτου κατ’ ἐκείνην τὴν ἡμέραν ὄντος, διὸ μηδὲ τελέαν
<span class="lb" data-page="17a.301" data-line="5" id="l17a.301.5"></span>ἐποιήσατο τὴν κρίσιν.
</p>
<span class="lb rule" data-page="17a.301" data-line="6" id="l17a.301.6"></span>
          </article>

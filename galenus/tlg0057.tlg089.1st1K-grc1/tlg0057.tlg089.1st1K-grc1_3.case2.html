<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case2">
<span class="pb page1" data-page="17a.259" id="p17a.259"></span>
<span class="milestone ed1page page1" data-n="5.384" data-unit="ed1page" id="ed1page.5.384"></span>
<span class="milestone ed2page page1" data-n="9.100" data-unit="ed2page" id="ed2page.9.100"></span>
<span class="lb head" data-page="17a.259" data-line="9" id="l17a.259.9"></span>
            <blockquote class="quote lemma">
<span class="lb" data-page="17a.259" data-line="10" id="l17a.259.10"></span><span class="milestone ed2page" data-n="9.101" data-unit="ed2page" id="ed2page.9.101"></span>Σιληνὸς ᾤκει ἐπὶ τοῦ Πλαταμῶνος πλησίον τῶν
<span class="lb" data-page="17a.259" data-line="11" id="l17a.259.11"></span>Εὐαλκίδεος, ἐκ κόπων καὶ πότων καὶ γυμνασίων ἀκαίρων
<span class="lb" data-page="17a.259" data-line="12" id="l17a.259.12"></span>πῦρ ἔλαβεν. ἤρξατο δὲ πονέειν καὶ ὀσφὺν καὶ κεφαλὴν
<span class="lb" data-page="17a.259" data-line="13" id="l17a.259.13"></span>εἶχε βάρος καὶ τραχήλου ἦν ξύντασις. ἀπὸ δὲ κοιλίης
<span class="lb" data-page="17a.259" data-line="14" id="l17a.259.14"></span>τῇ πρώτῃ χολώδεα, ἄκρητα, ἔπαφρα, κατακορέα, πολλὰ
<span class="lb" data-page="17a.259" data-line="15" id="l17a.259.15"></span>διῆλθεν, οὖρα μέλανα, μέλαιναν ὑπόστασιν ἔχοντα, διψώδης
<span class="lb" data-page="17a.259" data-line="16" id="l17a.259.16"></span>γλῶσσα ἐπίξηρος, νυκτὸς οὐδὲν ἐκοιμήθη. δευτέρῃ
<span class="lb" data-page="17a.259" data-line="17" id="l17a.259.17"></span>πυρετὸς ὀξὺς, διαχωρήματα πλείω, λεπτότερα, ἔπαφρα,
<span class="pb" data-page="17a.260" id="p17a.260"></span>
<span class="lb" data-page="17a.260" data-line="1" id="l17a.260.1"></span>οὖρα μέλανα, νύκτα δυσφόρως, μικρὰ παρέκρουσε. τρίτῃ
<span class="lb" data-page="17a.260" data-line="2" id="l17a.260.2"></span>πάντα παρωξύνθη, ὑποχονδρίου ξύντασις ἐξ ἀμφοτέρων
<span class="lb" data-page="17a.260" data-line="3" id="l17a.260.3"></span>παραμήκης, πρὸς ὀμφαλὸν ὑπολάπαρος, διαχωρήματα
<span class="lb" data-page="17a.260" data-line="4" id="l17a.260.4"></span>λεπτὰ, ὑπομέλανα, οὖρα θολερὰ, μέλανα, νυκτὸς οὐδὲν
<span class="lb" data-page="17a.260" data-line="5" id="l17a.260.5"></span>ἐκοιμήθη, λόγοι πολλοὶ, γέλως, ᾠδὴ, κατέχειν οὐκ ἠδύνατο.
<span class="lb" data-page="17a.260" data-line="6" id="l17a.260.6"></span>τετάρτῃ διὰ τῶν αὐτῶν. πέμπτῃ διαχωρήματα ἄκρητα,
<span class="lb" data-page="17a.260" data-line="7" id="l17a.260.7"></span>χολώδεα, λεῖα, λίαν λιπαρὰ, οὖρα λεπτὰ, διαφανέα, μικρὰ,
<span class="lb" data-page="17a.260" data-line="8" id="l17a.260.8"></span>κατενόει. ἕκτῃ περὶ κεφαλὴν μικρὰ ἐφίδρωσεν, ἄκρεα
<span class="lb" data-page="17a.260" data-line="9" id="l17a.260.9"></span>ψυχρὰ, πελιδνὰ, πολὺς βληστρισμὸς, ἀπὸ κοιλίης οὐδὲν
<span class="lb" data-page="17a.260" data-line="10" id="l17a.260.10"></span>διῆλθεν, οὖρα ἐπέστη, πυρετὸς ὀξὺς, ἑβδόμῃ ἄφωνος,
<span class="lb" data-page="17a.260" data-line="11" id="l17a.260.11"></span>ἄκρεα οὐκέτι ἀνεθερμαίνετο, οὔρησεν οὐδέν. ὀγδόῃ
<span class="lb" data-page="17a.260" data-line="12" id="l17a.260.12"></span>ἵδρωσε διόλου ψυχρὸν, ἐξανθήματα μεθ’ ἱδρῶτος ἐρυθρὰ,
<span class="lb" data-page="17a.260" data-line="13" id="l17a.260.13"></span>στρογγύλα, σμικρὰ, οἷον ἴονθοι παρέμενον, οὐκ ἀφίσταντο.
<span class="lb" data-page="17a.260" data-line="14" id="l17a.260.14"></span>ἀπὸ δὲ κοιλίας ἐρεθισμῷ σμικρῷ, κόπρανα
<span class="lb" data-page="17a.260" data-line="15" id="l17a.260.15"></span>λεπτὰ, οἷα ἄπεπτα. πολλὰ διῄει μετὰ πόνου, οὔρει μετ’
<span class="lb" data-page="17a.260" data-line="16" id="l17a.260.16"></span>ὀδύνης δακνώδεα, ἄκρεα σμικρὰ ἀνεθερμαίνετο. ὕπνοι
<span class="pb" data-page="17a.261" id="p17a.261"></span>
<span class="lb" data-page="17a.261" data-line="1" id="l17a.261.1"></span>λεπτοὶ, κωματώδεες,<span class="milestone ed1page" data-n="5.385" data-unit="ed1page" id="ed1page.5.385"></span> ἄφωνος, οὖρα λεπτὰ, διαφανέα.
<span class="lb" data-page="17a.261" data-line="2" id="l17a.261.2"></span>ἐνάτῃ διὰ τῶν αὐτῶν, δεκάτῃ ποτὰ οὐκ ἐδέχετο,
<span class="lb" data-page="17a.261" data-line="3" id="l17a.261.3"></span>κωματώδης, οἱ δ’ ὕπνοι λεπτοὶ, ἀπὸ δὲ κοιλίης ὅμοια,
<span class="lb" data-page="17a.261" data-line="4" id="l17a.261.4"></span>οὔρησεν ἀθρόον ὑπόπαχυ κείμενον, ὑπόστασις κριμνώδης
<span class="lb" data-page="17a.261" data-line="5" id="l17a.261.5"></span>λευκὴ, ἄκρεα πάλιν ψυχρά. ἑνδεκάτῃ ἀπέθανεν. ἐξ
<span class="lb" data-page="17a.261" data-line="6" id="l17a.261.6"></span>ἀρχῆς τουτέῳ καὶ διὰ τέλεος πνεῦμα μέγα, ἀραιὸν, ὑποχονδρίου
<span class="lb" data-page="17a.261" data-line="7" id="l17a.261.7"></span>παλμὸς συνεχὴς, ἡλικίη ὡς περὶ ἔτεα εἴκοσι.
</blockquote>
<span class="lb rule" data-page="17a.261" data-line="8" id="l17a.261.8"></span>
            <p>
<span class="lb" data-page="17a.261" data-line="9" id="l17a.261.9"></span>Ἐπὶ τούτου προσέθηκε τὴν ἡλικίαν μὴ προσθεὶς ἐπὶ
<span class="lb" data-page="17a.261" data-line="10" id="l17a.261.10"></span>τοῦ πρώτου. ἐκεῖνος μὲν γὰρ εὐλόγως ἑκταῖος ἀπέθανεν ἐν
<span class="lb" data-page="17a.261" data-line="11" id="l17a.261.11"></span>ὀξεῖ νοσήματι κατὰ τὸ συνεχὲς, ὀλέθρια ἔχων ἀπὸ τῆς ἀρχῆς
<span class="lb" data-page="17a.261" data-line="12" id="l17a.261.12"></span>τά τε σημεῖα καὶ τὰ συμπτώματα. οὗτος δὲ παραπλησίως
<span class="lb" data-page="17a.261" data-line="13" id="l17a.261.13"></span>ἐκείνῳ διακείμενος ἀπ’ ἀρχῆς, ὅμως εἰς τὴν ια΄ ἡμέραν
<span class="lb" data-page="17a.261" data-line="14" id="l17a.261.14"></span>προῆλθε διὰ ῥώμην δυνάμεως, ἣν εἰκὸς, μὲν ἦν καὶ
<span class="lb" data-page="17a.261" data-line="15" id="l17a.261.15"></span>ἄλλως ὑπάρχειν αὐτῷ, <span class="milestone ed2page" data-n="9.102" data-unit="ed2page" id="ed2page.9.102"></span>καὶ διὰ τοῦ προσθεῖναι δὲ
<span class="lb" data-page="17a.261" data-line="16" id="l17a.261.16"></span>τὴν ἡλικίαν ἐνεδείξατο, μὴ προσθεὶς ἐπὶ τοῦ Φιλίσκου, ἐξ
<span class="lb" data-page="17a.261" data-line="17" id="l17a.261.17"></span>αὐτοῦ τοῦ μὴ προσθεῖναι δηλώσας ὅτι πλειόνων ἐτῶν ἦν,
<span class="pb" data-page="17a.262" id="p17a.262"></span>
<span class="lb" data-page="17a.262" data-line="1" id="l17a.262.1"></span>ὥστε τὴν μὲν δύναμιν μὴ ἰσχυρὰν εἶναι. ἕτερος δ’ ἂν ἄῤῥωστος
<span class="lb" data-page="17a.262" data-line="2" id="l17a.262.2"></span>ἐπὶ τοῖς αὐτοῖς ἀπ’ ἀρχῆς σημείοις τε καὶ συμπτώμασιν,
<span class="lb" data-page="17a.262" data-line="3" id="l17a.262.3"></span>εἰ μὴ ἰσχυρῶς ἦν τὴν δύναμιν, ἑβδομαῖος ἀπέθανε,
<span class="lb" data-page="17a.262" data-line="4" id="l17a.262.4"></span>καὶ οὕτως γε πλησίον ἧκε τοῦ θανάτου κατ’ ἐκείνην τὴν
<span class="lb" data-page="17a.262" data-line="5" id="l17a.262.5"></span>ἡμέραν καὶ ἔγραψεν ἐπ’ αὐτοῦ· ἑβδόμῃ ἄφωνος, ἄκρεα οὐκέτ’
<span class="lb" data-page="17a.262" data-line="6" id="l17a.262.6"></span>ἀνεθερμαίνετο, οὔρησεν οὐδέν. εὔδηλον οὖν ἐκ τούτων
<span class="lb" data-page="17a.262" data-line="7" id="l17a.262.7"></span>ὅτι πλησίον ἀφίκετο θανάτου. τῆς δυνάμεως δ’ ἰσχυρᾶς
<span class="lb" data-page="17a.262" data-line="8" id="l17a.262.8"></span>οὔσης ἴσχυσεν ἐξαρκέσαι πρὸς τὴν ἐφεξῆς ἡμέραν κρίσιμον
<span class="lb" data-page="17a.262" data-line="9" id="l17a.262.9"></span>οὖσαν ἑνδεκάτην, ἐπεί τοι κατὰ τὴν τρίτην ἢ τετάρτην
<span class="lb" data-page="17a.262" data-line="10" id="l17a.262.10"></span>ἡμέραν ἐν κακίστοις αὐτοῦ γενομένου σημείοις τε καὶ
<span class="lb" data-page="17a.262" data-line="11" id="l17a.262.11"></span>συμπτώμασιν, ἐπὶ τῆς ἑβδόμης ἐχρῆν ἀποθανεῖν, ὄντων
<span class="lb" data-page="17a.262" data-line="12" id="l17a.262.12"></span>γε τῶν παροξυσμῶν ἐν ταῖς περιτταῖς μᾶλλον, ὅπερ ἐδήλωσεν
<span class="lb" data-page="17a.262" data-line="13" id="l17a.262.13"></span>εἰπὼν, τρίτῃ παρωξύνθη πάντα, καὶ μετὰ ταῦτα πάλιν τετάρτῃ
<span class="lb" data-page="17a.262" data-line="14" id="l17a.262.14"></span>διὰ τῶν αὐτῶν. δυνηθεὶς οὖν ὑπερβῆναι, ὡς ἔφην,
<span class="lb" data-page="17a.262" data-line="15" id="l17a.262.15"></span>τὴν ζ΄ ἡμέραν διὰ ῥώμην δυνάμεως, ἐπὶ τῆς ὀγδόης ἡμέρας
<span class="lb" data-page="17a.262" data-line="16" id="l17a.262.16"></span>ἐξανθήματα μεθ’ ἱδρῶτος ἔσχεν ἐρυθρὰ, στρογγύλα,
<span class="lb" data-page="17a.262" data-line="17" id="l17a.262.17"></span>σμικρὰ, τῆς φύσεως αὐτοῦ διαμαχομένης ἐπὶ τῷ νοσήματι
<span class="pb" data-page="17a.263" id="p17a.263"></span>
<span class="lb" data-page="17a.263" data-line="1" id="l17a.263.1"></span>καὶ πρὸς τὸ δέρμα τὴν περιουσίαν τῶν μοχθηρῶν χυμῶν
<span class="lb" data-page="17a.263" data-line="2" id="l17a.263.2"></span>ὠθούσης καὶ διὰ τοῦτό γε οὐκ ἐπὶ τῆς ἐνάτης ἡμέρας ἀπέθανεν,
<span class="lb" data-page="17a.263" data-line="3" id="l17a.263.3"></span>ἀλλ’ ἐπὶ τῆς ἑνδεκάτης. ὡς εἴ γε κατὰ τὴν ὀγδόην
<span class="lb" data-page="17a.263" data-line="4" id="l17a.263.4"></span>μηδὲν ἐγεγόνει τοιοῦτον, ἀκόλουθον ἦν ἀποθανεῖν αὐτὸν
<span class="lb" data-page="17a.263" data-line="5" id="l17a.263.5"></span>ἐπὶ τῆς ἐνάτης, γεγονυίας γε τῆς ἑβδόμης οἵαν εἶπεν.
<span class="lb" data-page="17a.263" data-line="6" id="l17a.263.6"></span>ἐπεὶ δὲ καὶ παρεφρόνησεν οὗτος ὁ ἄῤῥωστος ἐν τῇ νόσῳ,
<span class="lb" data-page="17a.263" data-line="7" id="l17a.263.7"></span>διὰ τοῦτο προσέθηκεν ἐπὶ τελευτῇ τῆς διηγήσεως, πνεῦμα
<span class="lb" data-page="17a.263" data-line="8" id="l17a.263.8"></span>σχεῖν αὐτὸν ἀραιὸν καὶ μέγα δι’ ὅλου τοῦ νοσήματος.
<span class="lb" data-page="17a.263" data-line="9" id="l17a.263.9"></span>ἀλλὰ καὶ ὑποχονδρίου παλμὸν συνεχῆ γεγονέναι φησὶν αὐτῷ.
<span class="lb" data-page="17a.263" data-line="10" id="l17a.263.10"></span>θόρυβον δὲ καὶ τοῦτο ἤ παραφροσύνην ἐλέγετο δηλοῦν ἐν
<span class="lb" data-page="17a.263" data-line="11" id="l17a.263.11"></span>προγνωστικῷ. ἔοικεν ἐν τῷ διαφράγματι φλεγμονὴ γεγονέναι
<span class="lb" data-page="17a.263" data-line="12" id="l17a.263.12"></span>τις τῷ ἀνθρώπῳ, δι’ ἤν κατὰ τῆς τρίτης ἡμέρας διήγησιν
<span class="lb" data-page="17a.263" data-line="13" id="l17a.263.13"></span>ἔγραψε, ὑποχονδρίου ξύντασις ἐξ ἀμφοτέρων παραμήκης
<span class="lb" data-page="17a.263" data-line="14" id="l17a.263.14"></span>πρὸς ὀμφαλὸν, ὑπολάπαρος. τὸ γὰρ ὑπολάπαρος
<span class="lb" data-page="17a.263" data-line="15" id="l17a.263.15"></span>ὑπόκενός ἐστι, τουτέστιν ὄγκου χωρὶς, ὅς γίνεται τῶν καθ’
<span class="lb" data-page="17a.263" data-line="16" id="l17a.263.16"></span>ὑποχόνδρια μορίων φλεγμαινόντων. ὅταν μέντοι τῇ φλεγμονῇ
<span class="lb" data-page="17a.263" data-line="17" id="l17a.263.17"></span>τοῦ διαφράγματος κατὰ τὸ συνεχὲς ἀνέλκηται τὸ ὑποχόνδριον,
<span class="lb" data-page="17a.263" data-line="18" id="l17a.263.18"></span>συντείνεται χωρὶς ὄγκου. καὶ κατ’ ἀρχήν γε τῆς
<span class="pb" data-page="17a.264" id="p17a.264"></span>
<span class="lb" data-page="17a.264" data-line="1" id="l17a.264.1"></span>ὅλης διηγήσεως ἔφη πονεῖν αὐτὸν ὀσφὺν καὶ κεφαλῆς ἔχειν
<span class="lb" data-page="17a.264" data-line="2" id="l17a.264.2"></span>βάρος καὶ τραχήλου σύντασιν, ἅπερ καὶ αὐτὰ πρὸς τὸ χεῖρον
<span class="lb" data-page="17a.264" data-line="3" id="l17a.264.3"></span>ὄντος τοῦ νοσήματος παρακρουστικὰ σημεῖα γίνεται καὶ
<span class="lb" data-page="17a.264" data-line="4" id="l17a.264.4"></span>εἴ γε μετ’ ἀγρυπνίας ἄνευ βάρους ἐγεγόνει ταῦτα, φρενιτικὸς
<span class="lb" data-page="17a.264" data-line="5" id="l17a.264.5"></span>ἂν ἀπετελέσθη. νυνὶ δὲ τὸ βάρος τῆς κεφαλῆς πλῆθος
<span class="lb" data-page="17a.264" data-line="6" id="l17a.264.6"></span>ἐνδεικνύμενον ἐν αὐτῇ περιέχεσθαι χυμῶν, οὐ πάνυ τι
<span class="lb" data-page="17a.264" data-line="7" id="l17a.264.7"></span>θερμῶν ἢ χολωδῶν ἢ πάντως ἄγρυπνος ἂν ἦν, ἐδήλωσε κωματώδη
<span class="lb" data-page="17a.264" data-line="8" id="l17a.264.8"></span>γενέσθαι τὸν κάμνοντα. λεχθήσεται δ’ ἐπὶ πλέον
<span class="lb" data-page="17a.264" data-line="9" id="l17a.264.9"></span>περὶ τῶν τοιούτων διαθέσεων, ἐν αἷς ἅμα κωματώδεις εἰσὶ
<span class="lb" data-page="17a.264" data-line="10" id="l17a.264.10"></span>καὶ παραφρονοῦσιν, ὅταν ἐξηγησώμεθα τὴν πρώτην ῥῆσιν
<span class="lb" data-page="17a.264" data-line="11" id="l17a.264.11"></span>τοῦ προῤῥητικοῦ. προσθεῖναι δὲ χρὴ τῷ παρόντι λόγῳ καὶ
<span class="lb" data-page="17a.264" data-line="12" id="l17a.264.12"></span>ταῦτα, ὡς ἐστὶ βέλτιον ἅπερ εἴρηται καὶ δι’ ἄλλων ἡμῖν
<span class="lb" data-page="17a.264" data-line="13" id="l17a.264.13"></span>πολλάκις ὅτι τῶν ἐπὶ προφανέσιν αἰτίαις ἀρξαμένων πυρέττειν,
<span class="lb" data-page="17a.264" data-line="14" id="l17a.264.14"></span>εἰ μηδεμίαν τῶν κατὰ τὸ σῶμα περιέχοιτο παρασκευὴν
<span class="lb" data-page="17a.264" data-line="15" id="l17a.264.15"></span>νοσήματος, ἐφήμερος ὁ πυρετὸς γίνεται. καίτοι γε
<span class="lb" data-page="17a.264" data-line="16" id="l17a.264.16"></span>τῷ Σιληνῷ πάντως ἂν ἐγεγόνει τοιοῦτον ἐκ κόπων καὶ πότων καὶ
<span class="lb" data-page="17a.264" data-line="17" id="l17a.264.17"></span>γυμνασίων ἀκαίρων πυρέξαντι μὴ πρόϋπαρ χούσης ἐν τῷ σώματι
<span class="lb" data-page="17a.264" data-line="18" id="l17a.264.18"></span>τῆς νοσώδους παρασκευῆς, ἥν διαγνώσῃ τοῖς γιγνομένοις εὐθέως
<span class="lb" data-page="17a.264" data-line="19" id="l17a.264.19"></span>περὶ τὴν πρώτην καὶ δευτέραν ἡμέραν συμπτώμασί τε καὶ σημείοις.
<span class="pb" data-page="17a.265" id="p17a.265"></span>
<span class="lb" data-page="17a.265" data-line="1" id="l17a.265.1"></span>πρῶτον μὲν οὖν, ἔφη, πῦρ ἔλαβεν, οὕτως δ’ ὀνομάζειν εἰωθὼς
<span class="lb" data-page="17a.265" data-line="2" id="l17a.265.2"></span>τὸν πυρετὸν, ὅταν ᾖ σφοδρότατος. εἶτ’ ἐφεξῆς, ἀπὸ δὲ κοιλίης τῇ
<span class="lb" data-page="17a.265" data-line="3" id="l17a.265.3"></span>πρώτῃ <span class="milestone ed2page" data-n="9.103" data-unit="ed2page" id="ed2page.9.103"></span>χολώδεα, ἄκρητα, ἔπαφρα, κατακορέα, πολλὰ
<span class="lb" data-page="17a.265" data-line="4" id="l17a.265.4"></span>διῆλθε τούτῳ. εἶτ’ ἐφεξῆς· οὖρα μέλανα, μέλαιναν ὑπόστασιν
<span class="lb" data-page="17a.265" data-line="5" id="l17a.265.5"></span>ἔχοντα· καὶ πάλιν ἐφεξῆς· διψώδης γλῶσσα, ἐπίξηρος,
<span class="lb" data-page="17a.265" data-line="6" id="l17a.265.6"></span>νυκτὸς οὐδὲν ἐκοιμήθη, πλῆθος οὐ σμικρὸν ὀλεθρίων τε
<span class="lb" data-page="17a.265" data-line="7" id="l17a.265.7"></span>συμπτωμάτων καὶ σημείων ἐγένετο τῷ Σιληνῷ κατὰ τὴν
<span class="lb" data-page="17a.265" data-line="8" id="l17a.265.8"></span>πρώτην εὐθὺς ἡμέραν, ὡς νοῆσαί τινα δύνασθαι σαφῶς,
<span class="lb" data-page="17a.265" data-line="9" id="l17a.265.9"></span>τοὺς κόπους καὶ πότους καὶ γυμνάσια, προφάσεις γεγονέναι
<span class="lb" data-page="17a.265" data-line="10" id="l17a.265.10"></span>τοῦ νοσήματος, κυριώτατα γὰρ ἄν τις φαίη προφάσεις, τὰ
<span class="lb" data-page="17a.265" data-line="11" id="l17a.265.11"></span>φανερὰ τῶν αἰτίων. ὅταν δέ τινα καὶ ἄλλα μέλλοντα νοσεῖν
<span class="lb" data-page="17a.265" data-line="12" id="l17a.265.12"></span>ἄνθρωπον ἐξελέγξῃ προσγενόμενα, χρόνῳ μέντοι πλείονι
<span class="lb" data-page="17a.265" data-line="13" id="l17a.265.13"></span>προηγησάμενα, κυρίως ἄν τι γένοιτο τηνικαῦτα, δυνατὸν
<span class="lb" data-page="17a.265" data-line="14" id="l17a.265.14"></span>εἶναι καὶ τὸν Σιληνὸν τοῦτον ἐν χρόνῳ πολλῷ διητηθέντα
<span class="lb" data-page="17a.265" data-line="15" id="l17a.265.15"></span>τὸν τρόπον τὸν εἰρημένον, ἐξ αὐτοῦ αὐτῷ ἐσκευάσθαι τὸ
<span class="lb" data-page="17a.265" data-line="16" id="l17a.265.16"></span>νόσημα. ἐὰν μὲν γὰρ πονῇ τις, πολλὰ ταλαιπωρούμενος
<span class="lb" data-page="17a.265" data-line="17" id="l17a.265.17"></span>ἐν ταῖς ἐνεργείαις ἄχρι κόπου, πίνῃ δὲ δαψιλῶς καὶ ἀκαίρως
<span class="pb" data-page="17a.266" id="p17a.266"></span>
<span class="lb" data-page="17a.266" data-line="1" id="l17a.266.1"></span>τε γυμνάζοιτο, τοῦτο δέ ἐστιν, ἤτοι γ’ ἐπὶ σιτίοις ἢ
<span class="lb" data-page="17a.266" data-line="2" id="l17a.266.2"></span>βραδυπεψίας γενομένης, πρὶν καλῶς εἰς αἷμα μεταβληθῆναι
<span class="lb" data-page="17a.266" data-line="3" id="l17a.266.3"></span>τὴν τροφὴν, οὗτος ἐν αὐτᾷ, τὸ μέντοι χολῶδες ἀθροίσειε διὰ
<span class="lb" data-page="17a.266" data-line="4" id="l17a.266.4"></span>τὰς ταλαιπωρίας, τὸ δ’ ὠμὸν καὶ ἄπεπτον διά τε τοὺς πότους
<span class="lb" data-page="17a.266" data-line="5" id="l17a.266.5"></span>καὶ τὰ ἄκαιρα γυμνάσια. χαλεπώτατα δέ εἰσι ταῦτα μάλιστα
<span class="lb" data-page="17a.266" data-line="6" id="l17a.266.6"></span>τῶν νόσων, ἐν αἷς ἀμφοτέρων ἀξιόλογον ἀθροίζεται πλῆθος.
</p>
<span class="lb rule" data-page="17a.266" data-line="7" id="l17a.266.7"></span>
          </article>

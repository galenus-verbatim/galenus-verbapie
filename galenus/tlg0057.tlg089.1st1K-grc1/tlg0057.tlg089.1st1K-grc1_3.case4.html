<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case4">
<span class="pb page1" data-page="17a.269" id="p17a.269"></span>
<span class="milestone ed1page page1" data-n="5.386" data-unit="ed1page" id="ed1page.5.386"></span>
<span class="milestone ed2page page1" data-n="9.104" data-unit="ed2page" id="ed2page.9.104"></span>
<span class="lb head" data-page="17a.269" data-line="1" id="l17a.269.1"></span>
            <blockquote class="quote lemma">
<span class="lb" data-page="17a.269" data-line="2" id="l17a.269.2"></span>Ἐν Θάσῳ Φιλίνου γυναῖκα θυγατέρα τεκοῦσαν καὶ κατὰ
<span class="lb" data-page="17a.269" data-line="3" id="l17a.269.3"></span>φύσιν καθάρσεως γινομένης καὶ τὰ ἄλλα κούφως διάγουσαν,
<span class="lb" data-page="17a.269" data-line="4" id="l17a.269.4"></span>τεσσαρεσκαιδεκάτην ἐοῦσαν, μετὰ τόκον πῦρ ἔλαβε μετὰ
<span class="lb" data-page="17a.269" data-line="5" id="l17a.269.5"></span>ῥίγεος. ἤλγει δὲ ἀρχομένη καρδίην καὶ ὑποχόνδριον δεξιὸν
<span class="lb" data-page="17a.269" data-line="6" id="l17a.269.6"></span>γυναικείων πόνοι, κάθαρσις ἐπαύσατο. προσθεμένῃ δὲ
<span class="lb" data-page="17a.269" data-line="7" id="l17a.269.7"></span>ταῦτα μὲν ἐκουφίσθη, κεφαλῆς δὲ καὶ τραχήλου καὶ ὀσφύος
<span class="lb" data-page="17a.269" data-line="8" id="l17a.269.8"></span>πόνοι παρέμενον. ὕπνοι οὐκ ἐνῆσαν, ἄκρεα ψυχρὰ, διψώδης
<span class="lb" data-page="17a.269" data-line="9" id="l17a.269.9"></span>κοιλίη ξυνεκαύθη μικρὰ διῄει, οὖρα λεπτὰ ἄχροα κατ’ ἀρχάς.
<span class="lb" data-page="17a.269" data-line="10" id="l17a.269.10"></span>ἑκταίῃ ἐς νύκτα παρέκρουσε πολλὰ καὶ πάλιν κατενόει.
<span class="lb" data-page="17a.269" data-line="11" id="l17a.269.11"></span>ἑβδόμῃ διψώδης, διαχωρήματα χολώδεα, κατακορέα.
<span class="lb" data-page="17a.269" data-line="12" id="l17a.269.12"></span>ὀγδόῃ ἐπεῤῥίγωσε, πυρετὸς ὀξὺς, σπασμοὶ πολλοὶ μετὰ πόνου,
<span class="lb" data-page="17a.269" data-line="13" id="l17a.269.13"></span>πολλὰ παρέλεγεν, ἐξανίστατο. βάλανον προσθεμένῃ
<span class="lb" data-page="17a.269" data-line="14" id="l17a.269.14"></span>πολλὰ διῆλθε μετὰ περιῤῥόου χολώδεος, ὕπνοι οὐκ ἐνῆσαν.
<span class="lb" data-page="17a.269" data-line="15" id="l17a.269.15"></span>ἐνάτῃ σπασμοὶ, δεκάτῃ πάντα σμικρὰ κατενόει.
<span class="lb" data-page="17a.269" data-line="16" id="l17a.269.16"></span>ἑνδεκάτῃ πάντως ἐκοιμήθη, ἀνεμνήσθη, ταχὺ δὲ πάλιν
<span class="lb" data-page="17a.269" data-line="17" id="l17a.269.17"></span>παρέκρουσε. οὔρει δὲ μετὰ σπασμῶν ἀθρόον πολὺ, ὀλιγάκις
<span class="lb" data-page="17a.269" data-line="18" id="l17a.269.18"></span>ἀναμιμνησκόντων, παχὺ, λευκὸν, οἷον γίνεται ἐκ τῶν
<span class="pb" data-page="17a.270" id="p17a.270"></span>
<span class="lb" data-page="17a.270" data-line="1" id="l17a.270.1"></span>καθισταμένων, ὅταν ἀναταραχθῇ κείμενον, πολὺν χρόνον
<span class="lb" data-page="17a.270" data-line="2" id="l17a.270.2"></span>οὐ καθίστατο χρῶμα καὶ πάχος εἴκελον οἷον γίνεται ὑποζυγίων,
<span class="lb" data-page="17a.270" data-line="3" id="l17a.270.3"></span>τοιαῦτα οὔρει οἷα κᾀγὼ εἶδον. περὶ δὲ τεσσαρεσκαιδεκάτην
<span class="lb" data-page="17a.270" data-line="4" id="l17a.270.4"></span>ἐούσῃ πόνοι δι’ ὅλου τοῦ σώματος, λόγοι
<span class="lb" data-page="17a.270" data-line="5" id="l17a.270.5"></span>πολλοὶ, σμικρὰ κατενόει, διὰ ταχέων δὲ πάλιν παρέκρουσε·
<span class="lb" data-page="17a.270" data-line="6" id="l17a.270.6"></span>περὶ δὲ ἑπτακαιδεκάτην ἐοῦσα ἦν ἄφωνος, εἰκοστῇ
<span class="lb" data-page="17a.270" data-line="7" id="l17a.270.7"></span>ἀπέθανεν.
</blockquote>
<span class="lb rule" data-page="17a.270" data-line="8" id="l17a.270.8"></span>
            <p>
<span class="lb" data-page="17a.270" data-line="9" id="l17a.270.9"></span><span class="milestone ed2page" data-n="9.105" data-unit="ed2page" id="ed2page.9.105"></span>Δύο ἦν ἐκ ταύτης τῆς διηγήσεως ὧν ἓν κοινὸν
<span class="lb" data-page="17a.270" data-line="10" id="l17a.270.10"></span>μὲν καὶ πρὸς τοὺς ἔμπροσθεν καὶ μετὰ ταῦτα γεγραμμένους
<span class="lb" data-page="17a.270" data-line="11" id="l17a.270.11"></span>ἀῤῥώστους τὸ τῶν κρισίμων ἡμερῶν, ἕτερον δὲ τὸ ἴδιον.
<span class="lb" data-page="17a.270" data-line="12" id="l17a.270.12"></span>ἐπισχεθείσης γὰρ τῇ γυναικὶ ταύτῃ τῆς μετὰ τόκον καθάρσεως
<span class="lb" data-page="17a.270" data-line="13" id="l17a.270.13"></span>ἥ τε νόσος ἐγένετο καὶ ὁ θάνατος. ἀπέθανε δὲ κατὰ
<span class="lb" data-page="17a.270" data-line="14" id="l17a.270.14"></span>τὴν κ΄, τῆς ιδ΄ καὶ ιζ΄ χειρόνων παρὰ τὰς ἄλλας γενομένων.
<span class="lb" data-page="17a.270" data-line="15" id="l17a.270.15"></span>τὸ δὲ προσθεμένῃ μετὰ μὲν τοῦ βάλανος ὅταν τύχῃ γεγραμμένον,
<span class="lb" data-page="17a.270" data-line="16" id="l17a.270.16"></span>εὔδηλον ἔχει τὸ σημαινόμενον, ἄνευ δὲ τῆς προσθήκης
<span class="pb" data-page="17a.271" id="p17a.271"></span>
<span class="lb" data-page="17a.271" data-line="1" id="l17a.271.1"></span>ἤτοι ὑπακοῦσαι χρὴ τὸν βάλανον, ὥς τινες βούλονται, ἢ
<span class="lb" data-page="17a.271" data-line="2" id="l17a.271.2"></span>πεσσὸν παρηγορικὸν δηλονότι καὶ ἀφλέγμαντον. ἐκεῖνό γε
<span class="lb" data-page="17a.271" data-line="3" id="l17a.271.3"></span>μὴν ἐπὶ πασῶν γυναικῶν, ὧν ἐπεσχέθη μετὰ τόκον ἡ κάθαρσις,
<span class="lb" data-page="17a.271" data-line="4" id="l17a.271.4"></span>ἐπίστασθαί τε καὶ μεμνῆσθαι προσῆκεν, ὥς τινες
<span class="lb" data-page="17a.271" data-line="5" id="l17a.271.5"></span>μὲν ἐσχάτως κινδυνεύουσιν ἀποθανεῖν. ὀλίγαι δὲ πάνυ μετρίως
<span class="lb" data-page="17a.271" data-line="6" id="l17a.271.6"></span>ἐνωχλήθησαν, ἐπεὶ ταῖς πλείσταις μὲν ἡ μήτρα φλεγμαίνει,
<span class="lb" data-page="17a.271" data-line="7" id="l17a.271.7"></span>τισὶ δὲ καὶ τὸ παρ’ αὐτῷ τῷ τόκῳ ῥυὲν αἷμα κενωθὲν
<span class="lb" data-page="17a.271" data-line="8" id="l17a.271.8"></span>διάφορόν ἐστι κατὰ τὴν ποιότητα, ταῖς μὲν πικρόχολον
<span class="lb" data-page="17a.271" data-line="9" id="l17a.271.9"></span>ἢ μελαγχολικὸν, ταῖς δὲ ἰῶδες ἢ φλεγματικὸν ἢ μετρίως
<span class="lb" data-page="17a.271" data-line="10" id="l17a.271.10"></span>χρηστὸν, ἄμεμπτον δὲ τελέως οὐδέποτε. δεδαπάνηται γὰρ
<span class="lb" data-page="17a.271" data-line="11" id="l17a.271.11"></span>ἐξ αὐτοῦ τὸ κάλλιστον εἰς τροφὴν τοῦ κυηθέντος. ἐνδείκνυται
<span class="lb" data-page="17a.271" data-line="12" id="l17a.271.12"></span>δ’ αὐτοῦ τὴν φύσιν καὶ τὰ γενόμενα συμπτώματα
<span class="lb" data-page="17a.271" data-line="13" id="l17a.271.13"></span>κατὰ τὴν ἐπίσχεσιν τῆς λοχίου καθάρσεως, ὥσπερ καὶ νῦν
<span class="lb" data-page="17a.271" data-line="14" id="l17a.271.14"></span>ἐπὶ τῆς προκειμένης ἐν τῷ λόγῳ, τὸ μὲν ῥῖγος καὶ ὁ πυρετὸς
<span class="lb" data-page="17a.271" data-line="15" id="l17a.271.15"></span>ὀξὺς, ἥ τε δίψα καὶ ὁ χολώδης ἐπίῤῥους καὶ ἡ παραφροσύνη
<span class="lb" data-page="17a.271" data-line="16" id="l17a.271.16"></span>καὶ ἡ ἀγρυπνία χολώδους ἐστὶ πλεονάζοντος χυμοῦ
<span class="lb" data-page="17a.271" data-line="17" id="l17a.271.17"></span>γνωρίσματα· σπασμοὶ δὲ καὶ παλμοὶ καὶ τὸ οἷον τῶν
<span class="pb" data-page="17a.272" id="p17a.272"></span>
<span class="lb" data-page="17a.272" data-line="1" id="l17a.272.1"></span>ὑποζυγίων ἐοικὸς οὖρον ὠμοῦ καὶ παχέος αὐτὰ εἴδη εἰσίν.
<span class="lb" data-page="17a.272" data-line="2" id="l17a.272.2"></span>οὕτως κάκισται τῶν νόσων ἐν αἷς ἀμφότεροι πλεονάζουσιν
<span class="lb" data-page="17a.272" data-line="3" id="l17a.272.3"></span>οἱ εἰρημένοι χυμοὶ καὶ τὸν ἡμιτριταῖον ἐπί γε τούτοις
<span class="lb" data-page="17a.272" data-line="4" id="l17a.272.4"></span>ἐδείκνυμεν ἐπιγενέσθαι. τοῦ μὲν οὖν ἐπισφαλῶς νοσῆσαι
<span class="lb" data-page="17a.272" data-line="5" id="l17a.272.5"></span>τὴν γυναῖκα τοῦτο ἦν αἴτιον. πότερον δὲ διαφεύξεται τὴν
<span class="lb" data-page="17a.272" data-line="6" id="l17a.272.6"></span>νόσον ἢ τεθνήξεται τά τε συμπτώματα καὶ τὰ σημεῖα κατ’
<span class="lb" data-page="17a.272" data-line="7" id="l17a.272.7"></span>ἀρχὰς εὐθέως ἐξηγεῖσθαι δύναται. προσέχωμεν οὖν αὐτοῖς
<span class="lb" data-page="17a.272" data-line="8" id="l17a.272.8"></span>ἕνεκα γυμνασίας. τῇ πρώτῃ τῶν ἡμερῶν, ἥτις ἦν ιδ΄, μετὰ
<span class="lb" data-page="17a.272" data-line="9" id="l17a.272.9"></span>τόκον, πῦρ, φησὶν, ἔλαβε τὴν ἄνθρωπον μετὰ ῥίγους. ἴσμεν
<span class="lb" data-page="17a.272" data-line="10" id="l17a.272.10"></span>δ’ ὅτι πῦρ ὀνομάζει τὸν πυρωδέστατον πυρετὸν, ἀλλ’ οὔπω
<span class="lb" data-page="17a.272" data-line="11" id="l17a.272.11"></span>τοῦτό γε πάντως ὀλέθριον, <span class="milestone ed1page" data-n="5.387" data-unit="ed1page" id="ed1page.5.387"></span>ὥσπερ οὐδὲ τὸ καρδιαλγέειν,
<span class="lb" data-page="17a.272" data-line="12" id="l17a.272.12"></span>ὅπερ ἐστὶ τὸ στόμα τῆς κοιλίας ὀδυνᾶσθαι, ὡσαύτως
<span class="lb" data-page="17a.272" data-line="13" id="l17a.272.13"></span>δ’ οὔτε τὰ γυναικεῖα μόρια, καθάπερ οὐδ’ ὅτι τὸ δεξιὸν
<span class="lb" data-page="17a.272" data-line="14" id="l17a.272.14"></span>ὑποχόνδριον, ἀλλὰ καὶ ὕπνοι, φησὶν, οὐκ ἐνῆσαν. αὔξεται
<span class="lb" data-page="17a.272" data-line="15" id="l17a.272.15"></span>μὲν οὖν ἡ διάγνωσις ἐκ τούτων ἁπάντων τῆς τοῦ νοσήματος
<span class="lb" data-page="17a.272" data-line="16" id="l17a.272.16"></span>κακίας, οὐ μὴν ὅτι γε πάντως ἐπ’ αὐτοῖς τεθνήξεται
<span class="lb" data-page="17a.272" data-line="17" id="l17a.272.17"></span>δῆλον ἡμῖν, καθάπερ οὐδ’ ὅτι διψώδης οὐδ’ ὅτι τὰ οὖρα
<span class="lb" data-page="17a.272" data-line="18" id="l17a.272.18"></span>λεπτὰ καὶ ἄχροα. χρόνου μὲν γὰρ εἰς πέψιν δεῖται τὰ
<span class="lb" data-page="17a.272" data-line="19" id="l17a.272.19"></span>τοιαῦτα τῶν οὔρων, οὐ μὴν ὀλέθριά γε πάντως ἐστίν. ἀλλὰ
<span class="pb" data-page="17a.273" id="p17a.273"></span>
<span class="lb" data-page="17a.273" data-line="1" id="l17a.273.1"></span>καὶ ἄκρεα, φησὶ, ψυχρά. τοῦτο μὲν ἤδη τῶν ἐσχάτως ὀλεθρίων
<span class="lb" data-page="17a.273" data-line="2" id="l17a.273.2"></span>ἐστὶν ἐν ἀρχῇ νοσήματος ἅμα σφοδροτάτῳ πυρετῷ γινόμενον.
<span class="lb" data-page="17a.273" data-line="3" id="l17a.273.3"></span>εἰ μὲν οὖν ἠπιστάμην ὅπως εἶχε ῥώμης ἡ γυνὴ
<span class="lb" data-page="17a.273" data-line="4" id="l17a.273.4"></span>καὶ περὶ τοῦ χρόνου τῆς νόσου, δυνατὸν ἦν ἄν μοι λέγειν
<span class="lb" data-page="17a.273" data-line="5" id="l17a.273.5"></span>ἐπὶ τοῖς προειρημένοις συμπτώμασι καὶ εἰ ἐκ παραδόξου
<span class="lb" data-page="17a.273" data-line="6" id="l17a.273.6"></span>τινὰ ἀμυδρὰν ἐλπίδα σωτηρίας εἶχεν. ἐπειδὴ δ’ ἄδηλον
<span class="lb" data-page="17a.273" data-line="7" id="l17a.273.7"></span>τοῦτο, μεμνῆσθαί γ’ ὑμᾶς χρὴ προστιθέναι τοῖς ὀλεθρίοις
<span class="lb" data-page="17a.273" data-line="8" id="l17a.273.8"></span>συμπτώμασι κατὰ τὰς ἐπισκέψεις τῶν νοσούντων τὸν ἀπὸ
<span class="lb" data-page="17a.273" data-line="9" id="l17a.273.9"></span>τῆς δυνάμεως διορισμόν· <span class="milestone ed2page" data-n="9.106" data-unit="ed2page" id="ed2page.9.106"></span>οὕτως γὰρ ἀποφήνασθαι
<span class="lb" data-page="17a.273" data-line="10" id="l17a.273.10"></span>βεβαίως δυνήσεσθε. ταύτῃ γοῦν τῇ γυναικὶ περὶ τὴν ιδ΄
<span class="lb" data-page="17a.273" data-line="11" id="l17a.273.11"></span>ἡμέραν οἵ τε πόνοι δι’ ὅλου τοῦ σώματος γενόμενοι καὶ
<span class="lb" data-page="17a.273" data-line="12" id="l17a.273.12"></span>παραφροσύνη τὸν ἐσόμενον θάνατον ἐδήλωσεν, ἤτοι κατὰ
<span class="lb" data-page="17a.273" data-line="13" id="l17a.273.13"></span>τὴν ιζ΄ ἢ τὴν κ΄ ἐκ τῆς τῶν κρισίμων ἡμερῶν φύσεως.
<span class="lb" data-page="17a.273" data-line="14" id="l17a.273.14"></span>καὶ τοίνυν ἀμφότερα ἐγένετο κατὰ μὲν τὴν ιζ΄ ἀφωνίᾳ
<span class="lb" data-page="17a.273" data-line="15" id="l17a.273.15"></span>καταληφθείσης αὐτῆς, εἰκοσταίας δ’ ἀποθανούσης.
</p>
<span class="lb rule" data-page="17a.273" data-line="16" id="l17a.273.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case5">
<span class="pb page1" data-page="17a.274" id="p17a.274"></span>
<span class="milestone ed1page page1" data-n="5.387" data-unit="ed1page" id="ed1page.5.387"></span>
<span class="milestone ed2page page1" data-n="9.106" data-unit="ed2page" id="ed2page.9.106"></span>
<span class="lb head" data-page="17a.274" data-line="1" id="l17a.274.1"></span>
            <blockquote class="quote lemma">
<span class="lb" data-page="17a.274" data-line="2" id="l17a.274.2"></span>Ἐπικράτεος γυναῖκα, ἢ κατέκειτο παρὰ Ἀρχηγέτην, περὶ τόκον
<span class="lb" data-page="17a.274" data-line="3" id="l17a.274.3"></span>ἤδη ἐοῦσαν, ῥῖγος ἔλαβεν ἰσχυρῶς, οὐκ ἐθερμάνθη,
<span class="lb" data-page="17a.274" data-line="4" id="l17a.274.4"></span>ὡς ἔλεγον, καὶ τῇ ὑστεραίῃ τὰ αὐτὰ, τρίτῃ δ’ ἔτεκε θυγατέρα
<span class="lb" data-page="17a.274" data-line="5" id="l17a.274.5"></span>καὶ τὰ ἄλλα πάντα κατὰ λόγον ἦλθε. δευτέρῃ
<span class="lb" data-page="17a.274" data-line="6" id="l17a.274.6"></span>μετὰ τὸν τόκον ἔλαβε πυρετὸς ὀξὺς, καρδίης πόνος καὶ γυναικείων,
<span class="lb" data-page="17a.274" data-line="7" id="l17a.274.7"></span>ὕπνοι οὐκ ἐνῆσαν. προσθεμένῃ δὲ ταῦτα μὲν
<span class="lb" data-page="17a.274" data-line="8" id="l17a.274.8"></span>ἐκουφίσθη, κεφαλῆς δὲ καὶ τραχήλου καὶ ὀσφύος πόνος.
<span class="lb" data-page="17a.274" data-line="9" id="l17a.274.9"></span>ἀπὸ δὲ κοιλίης ὀλίγα χολώδεα λεπτὰ διῄει, ἄκρητα, οὖρα
<span class="lb" data-page="17a.274" data-line="10" id="l17a.274.10"></span>λεπτὰ ὑπομέλανα. ἀφ’ ἧς δ’ ἔλαβε πυρετὸς ἐς νύκτα
<span class="lb" data-page="17a.274" data-line="11" id="l17a.274.11"></span>ἐκταίῃ παρέκρουσε. ἑβδόμῃ ἅπαντα παρωξύνθη, ἄγρυπνος
<span class="lb" data-page="17a.274" data-line="12" id="l17a.274.12"></span>παρέκρουσε, διψώδης, διαχωρήματα πάντα χολώδεα κατακορέα.
<span class="lb" data-page="17a.274" data-line="13" id="l17a.274.13"></span>ὀγδόῃ ἐπεῤῥίγωσεν, ἐκοιμήθη πλείω. ἐνάτῃ
<span class="lb" data-page="17a.274" data-line="14" id="l17a.274.14"></span>διὰ τῶν αὐτῶν. δεκάτῃ σκέλεα ἐπιπόνως ἤλγει, καρδίης
<span class="lb" data-page="17a.274" data-line="15" id="l17a.274.15"></span>πάλιν ὀδύνη, καρηβαρίη, οὐ παρέκρουσεν, ἐκοιμᾶτο μᾶλλον,
<span class="lb" data-page="17a.274" data-line="16" id="l17a.274.16"></span>κοιλίη ἐπέστη. ἑνδεκάτῃ ἵδρωσεν, οὔρησεν εὐχροώτερα
<span class="lb" data-page="17a.274" data-line="17" id="l17a.274.17"></span>συχνὴν ὑπόστασιν ἔχοντα, διῆγε κουφότερον. τεσσαρεσκαιδεκάτῃ
<span class="pb" data-page="17a.275" id="p17a.275"></span>
<span class="lb" data-page="17a.275" data-line="1" id="l17a.275.1"></span>ἐπεῤῥίγωσε, πυρετὸς ὀξύς. πεντεκαιδεκάτῃ
<span class="lb" data-page="17a.275" data-line="2" id="l17a.275.2"></span>ἤμεσε χολώδεα ψυχρὰ ὑπόσυχνα, ἵδρωσεν ἀπύρετος, ἐς
<span class="lb" data-page="17a.275" data-line="3" id="l17a.275.3"></span>νύκτα δὲ πυρετὸς ὀξὺς, οὖρα πάχος ἔχοντα, ὑπόστασις
<span class="lb" data-page="17a.275" data-line="4" id="l17a.275.4"></span>λευκή. ἑξκαιδεκάτῃ παρωξύνθη νύκτα καὶ δυσφόρως
<span class="lb" data-page="17a.275" data-line="5" id="l17a.275.5"></span>οὐχ ὕπνωσε, παρέκρουσεν. ὀκτωκαιδεκάτῃ διψώδης γλῶσσα
<span class="lb" data-page="17a.275" data-line="6" id="l17a.275.6"></span>ἐξεκαύθη, οὐχ ὕπνωσε, παρέκρουσε πολλὰ, σκέλεα ἐπωδύνως
<span class="lb" data-page="17a.275" data-line="7" id="l17a.275.7"></span>εἶχε. περὶ δὲ εἰκοστὴν πρωῒ μικρὰ ἐπεῤῥίγωσε, κωματώδης,
<span class="lb" data-page="17a.275" data-line="8" id="l17a.275.8"></span>δι’ ἡσυχίας ὕπνωσε, ἤμεσε χολώδεα, ὀλίγα, μέλανα,
<span class="lb" data-page="17a.275" data-line="9" id="l17a.275.9"></span>ἐς νύκτα κώφωσις. περὶ δὲ εἰκοστὴν πρώτην πλευροῦ
<span class="lb" data-page="17a.275" data-line="10" id="l17a.275.10"></span>ἀριστεροῦ βάρος δι’ ὅλου μετ’ ὀδύνης, σμικρὰ ἐπέβησσεν,
<span class="lb" data-page="17a.275" data-line="11" id="l17a.275.11"></span>οὖρα δὲ πάχος ἔχοντα θολερὰ ὑπέρυθρα, κείμενα οὐ καθίστατο,
<span class="lb" data-page="17a.275" data-line="12" id="l17a.275.12"></span>τὰ δ’ ἄλλα κουφοτέρως, οὐκ ἄπυρος. αὖθις
<span class="lb" data-page="17a.275" data-line="13" id="l17a.275.13"></span>ἐξ ἀρχῆς φάρυγγα ἐπώδυνος, ἔρευθος, κιὼν ἀνεσπασμένος,
<span class="lb" data-page="17a.275" data-line="14" id="l17a.275.14"></span>ῥεῦμα δριμὺ, δακνῶδες, ἁλμυρῶδες διὰ τέλεος παρέμεινε.
<span class="lb" data-page="17a.275" data-line="15" id="l17a.275.15"></span>περὶ δὲ εἰκοστὴν ἑβδόμην ἄπυρος, οὔροισιν ὑπόστασις,
<span class="lb" data-page="17a.275" data-line="16" id="l17a.275.16"></span>πλευρὸν ὑπῆλγε. περὶ δὲ πρώτην καὶ τριακοστὴν ἤμεσε
<span class="pb" data-page="17a.276" id="p17a.276"></span>
<span class="lb" data-page="17a.276" data-line="1" id="l17a.276.1"></span>τῇ τεσσαρακοστῇ ὀλίγα, χολώδεα, ἐκρίθη τελέως ἄπυρος
<span class="lb" data-page="17a.276" data-line="2" id="l17a.276.2"></span>τῇ ὀγδοηκοστῇ.
</blockquote>
<span class="lb rule" data-page="17a.276" data-line="3" id="l17a.276.3"></span>
            <p>
<span class="lb" data-page="17a.276" data-line="4" id="l17a.276.4"></span><span class="milestone ed2page" data-n="9.107" data-unit="ed2page" id="ed2page.9.107"></span>Πλησίον οὖσαν τὴν γυναῖκα τήνδε τῆς προσθεσμίας
<span class="lb" data-page="17a.276" data-line="5" id="l17a.276.5"></span>τοῦ τόκου ῥιγῶσαί φησι χωρὶς τοῦ πυρέξαι. πρόκειται δὲ
<span class="lb" data-page="17a.276" data-line="6" id="l17a.276.6"></span>τῇ λέξει τὸ ὡς ἔλεγον, ἐπὶ τῷ παραδόξῳ τοῦ πράγματος.
<span class="lb" data-page="17a.276" data-line="7" id="l17a.276.7"></span>ᾤοντο γὰρ οἱ παλαιοὶ σχεδὸν ἅπαντες ἐπιγίγνεσθαι τοῖς
<span class="lb" data-page="17a.276" data-line="8" id="l17a.276.8"></span>αὐτομάτοις ῥίγεσι πυρετὸν ἐξ ἀνάγκης. αὐτόματα δὲ δηλονότι
<span class="lb" data-page="17a.276" data-line="9" id="l17a.276.9"></span>καλεῖται τὰ χωρὶς τῆς ἔξωθεν αἰτίας. ἐν γοῦν τῷ
<span class="lb" data-page="17a.276" data-line="10" id="l17a.276.10"></span>προοιμίῳ τοῦ καλῶς ἐπιγεγραμμένου πρώτου περὶ νούσων,
<span class="lb" data-page="17a.276" data-line="11" id="l17a.276.11"></span>ὡς ἐξ ἀνάγκης ἑπομένου τῷ ῥίγει τοῦ πυρετοῦ γέγραπται.
<span class="lb" data-page="17a.276" data-line="12" id="l17a.276.12"></span>δέδεικται δ’ ἡμῖν τὸ τοιοῦτον ῥῖγος, ᾧ πυρετὸς οὐκ ἀκολουθεῖ,
<span class="lb" data-page="17a.276" data-line="13" id="l17a.276.13"></span>ψυχρῶν καὶ ὠμῶν χυμῶν ἔκγονον εἶναι καὶ διὰ
<span class="lb" data-page="17a.276" data-line="14" id="l17a.276.14"></span>τοῦτο μᾶλλον νῦν ἢ πάλαι γενέσθαι. τὸ γὰρ ταλαίπωρον
<span class="lb" data-page="17a.276" data-line="15" id="l17a.276.15"></span>τῆς ὅλης διαίτης, ἅμα τοῖς ἐπὶ τροφῇ λουτροῖς ἀθροίζειν
<span class="lb" data-page="17a.276" data-line="16" id="l17a.276.16"></span>εἴωθε τὸ τοιοῦτον πλῆθος. ἔοικε καὶ ἡ τοῦ Ἐπικράτους
<span class="lb" data-page="17a.276" data-line="17" id="l17a.276.17"></span>γυνὴ τοῦτο ἔχειν τὸ πλῆθος. ἐν γοῦν τῇ πρώτῃ τῶν ἡμερῶν
<span class="pb" data-page="17a.277" id="p17a.277"></span>
<span class="lb" data-page="17a.277" data-line="1" id="l17a.277.1"></span>ῥιγῶσαί φησιν αὐτὴν, χωρὶς τοῦ θερμανθῆναι, τουτέστι
<span class="lb" data-page="17a.277" data-line="2" id="l17a.277.2"></span>χωρὶς τοῦ πυρέξαι καὶ πάλιν ἐπὶ τῆς ὑστεραίας ὡσαύτως,
<span class="lb" data-page="17a.277" data-line="3" id="l17a.277.3"></span>εἶτα τῇ τρίτῃ τῶν ἡμερῶν ἀποκυῆσαι, τάχα καὶ πρὸ τῆς
<span class="lb" data-page="17a.277" data-line="4" id="l17a.277.4"></span>ἀκριβοῦς προθεσμίας συμβάντος τοῦ τόκου διὰ τὴν σφοδρότητα
<span class="lb" data-page="17a.277" data-line="5" id="l17a.277.5"></span>τοῦ ῥίγους. μετὰ γοῦν τὸν ἡμέρᾳ β΄ τὴν καρδίαν
<span class="lb" data-page="17a.277" data-line="6" id="l17a.277.6"></span>τουτέστι τὸ στόμα τῆς κοιλίας ἀλγῆσαί φησιν αὐτὴν καὶ
<span class="lb" data-page="17a.277" data-line="7" id="l17a.277.7"></span>τὰ γυναικεῖα, προσυπακοῦσαι αὐτῷ χρὴ μόρια, καθάπερ καὶ
<span class="lb" data-page="17a.277" data-line="8" id="l17a.277.8"></span>τὴν πρὸ αὐτῆς, εἶτά φησι προσθεμένην αὐτὴν κουφισθῆναι.
<span class="lb" data-page="17a.277" data-line="9" id="l17a.277.9"></span>προείρηται δ’ ὅτι καὶ βάλανον καὶ πεσσὸν ἐπὶ τῷ
<span class="lb" data-page="17a.277" data-line="10" id="l17a.277.10"></span>προσθεμένῳ δύνατόν ἐστι προσυπακούειν. εἶθ’ ἑξῆς καταλέγει
<span class="lb" data-page="17a.277" data-line="11" id="l17a.277.11"></span>συμπτώματα νοσημάτων ὀξέων, κεφαλῆς μὲν καὶ τραχήλου
<span class="lb" data-page="17a.277" data-line="12" id="l17a.277.12"></span>καὶ ὀσφύος πόνον, ἀγρυπνίαν δὲ καὶ διαχωρήσεις
<span class="lb" data-page="17a.277" data-line="13" id="l17a.277.13"></span>ἀκράτως χολώδεις, ᾧ καὶ δῆλον ὡς οὐκ ὠμὸς μόνον, ἀλλὰ
<span class="lb" data-page="17a.277" data-line="14" id="l17a.277.14"></span>καὶ χολώδης ἐπλεόναζε χυμός. ὄντων δὲ τῶν οὔρων λεπτῶν,
<span class="lb" data-page="17a.277" data-line="15" id="l17a.277.15"></span>ἀναγκαῖον ἦν χρονίσαι τὴν νόσον. ἐπεὶ δὲ καὶ ὑπομέλανά
<span class="lb" data-page="17a.277" data-line="16" id="l17a.277.16"></span>φησι ταῦτα γενέσθαι, τοῦτο δὴ τὸ σὺν ἀγῶνι καὶ ταραχὴν
<span class="lb" data-page="17a.277" data-line="17" id="l17a.277.17"></span>δηλοῖ καὶ μέχρι γε τῆς ἑνδεκάτης ἡμέρας ἄδηλον ἦν εἰ σωθήσεται
<span class="pb" data-page="17a.278" id="p17a.278"></span>
<span class="lb" data-page="17a.278" data-line="1" id="l17a.278.1"></span>τὸ γύναιον, οὐδενὸς ἐν τῷ μεταξὺ γενομένου σημείου
<span class="lb" data-page="17a.278" data-line="2" id="l17a.278.2"></span>σαφοῦς, ἐφ’ ᾧ τις ἢ σωτηρίαν ἢ θάνατον ἐλπίσει.
<span class="lb" data-page="17a.278" data-line="3" id="l17a.278.3"></span>κατὰ δὲ τὴν ια΄ ἐπεφάνη τι σωτηρίας σημεῖον, ἔνθα φησὶν,
<span class="lb" data-page="17a.278" data-line="4" id="l17a.278.4"></span>ια΄ <span class="milestone ed1page" data-n="5.388" data-unit="ed1page" id="ed1page.5.388"></span>οὔρησεν εὐχροώτερα συχνὴν ὑπόστασιν
<span class="lb" data-page="17a.278" data-line="5" id="l17a.278.5"></span>ἔχοντα, διῆγε κουφότερον. ἐπ’ αὐτῆς οὖν ὀψὲ τῆς πέψεως
<span class="lb" data-page="17a.278" data-line="6" id="l17a.278.6"></span>τῶν χυμῶν ἀρξαμένης ἀναγκαῖον ἦν χρονίσαι τὸ νόσημα
<span class="lb" data-page="17a.278" data-line="7" id="l17a.278.7"></span>καὶ διὰ τοῦτο τεσσαρεσκαιδεκαταῖον μὲν ἐκρίθη τὸ πρῶτον
<span class="lb" data-page="17a.278" data-line="8" id="l17a.278.8"></span>ὡς ἀκινδύνως ἔχειν ἤδη. μεταξὺ δὲ ἄχρι τῆς τεσσαρακοστῆς
<span class="lb" data-page="17a.278" data-line="9" id="l17a.278.9"></span>ἐνοσηλεύετο, τελέως δὲ κατὰ τὴν π΄ ἀπηλλάγη. μέμνησο
<span class="lb" data-page="17a.278" data-line="10" id="l17a.278.10"></span>τοιγαροῦν ὡς ἡ πεῖρα μαρτυρεῖ ὅτι ἡ τεσσαρακοστὴ
<span class="lb" data-page="17a.278" data-line="11" id="l17a.278.11"></span>καὶ ὀγδοηκοστὴ κρίσιμοί εἰσι, ψευδοῦς ὄντος καὶ μὴ φαινομένου
<span class="lb" data-page="17a.278" data-line="12" id="l17a.278.12"></span>διὰ τῆς ἐμπειρίας τοῦ κατὰ τελείας ἑβδομάδας
<span class="lb" data-page="17a.278" data-line="13" id="l17a.278.13"></span>συναριθμεῖσθαι τὰς κρισίμους ἡμέρας. οὕτω γὰρ ἂν ἡ μβ΄
<span class="lb" data-page="17a.278" data-line="14" id="l17a.278.14"></span>καὶ γ΄ καὶ ξ΄ καὶ δ΄ καὶ π΄ τὰς κρίσεις ἔφερον, οὐ μ΄ καὶ
<span class="lb" data-page="17a.278" data-line="15" id="l17a.278.15"></span>ξ΄ καὶ π΄.
</p>
<span class="lb rule" data-page="17a.278" data-line="16" id="l17a.278.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case6">
<span class="pb page1" data-page="17a.279" id="p17a.279"></span>
<span class="milestone ed1page page1" data-n="5.388" data-unit="ed1page" id="ed1page.5.388"></span>
<span class="milestone ed2page page1" data-n="9.107" data-unit="ed2page" id="ed2page.9.107"></span>
<span class="lb head" data-page="17a.279" data-line="1" id="l17a.279.1"></span>
            <blockquote class="quote lemma">
<span class="lb" data-page="17a.279" data-line="2" id="l17a.279.2"></span><span class="milestone ed2page" data-n="9.108" data-unit="ed2page" id="ed2page.9.108"></span>Κλεανακτίδην, ὃς κατέκειτο ἐπάνω τοῦ Ἡρακλείου,
<span class="lb" data-page="17a.279" data-line="3" id="l17a.279.3"></span>πῦρ ἔλαβε πεπλανημένως. ἤλγει δὲ καὶ κεφαλὴν ἐξ ἀρχῆς
<span class="lb" data-page="17a.279" data-line="4" id="l17a.279.4"></span>καὶ πλευρὸν ἀριστερὸν καὶ τῶν ἄλλων πόνοι κοπιώδεα
<span class="lb" data-page="17a.279" data-line="5" id="l17a.279.5"></span>τρόπον, οἱ πυρετοὶ παροξυνόμενοι, ἄλλοτε ἀλλοίως
<span class="lb" data-page="17a.279" data-line="6" id="l17a.279.6"></span>ἀτάκτως. ἱδρῶτες ὁτὲ μὲν, ὁτὲ δ’ οὔ. τὰ μὲν πλεῖστα
<span class="lb" data-page="17a.279" data-line="7" id="l17a.279.7"></span>ἀπεσήμαινον οἱ παροξυσμοὶ ἐν κρισίμοισι μᾶλλον. περὶ
<span class="lb" data-page="17a.279" data-line="8" id="l17a.279.8"></span>δὲ εἰκοστὴν τετάρτην καὶ χεῖρας ἄκρας ἐψύχετο, ἤμεσε
<span class="lb" data-page="17a.279" data-line="9" id="l17a.279.9"></span>ξανθὰ, χολώδεα, ὑπόσυχνα, μετ’ ὀλίγον δὲ ἰώδεα, πάντων
<span class="lb" data-page="17a.279" data-line="10" id="l17a.279.10"></span>ἐκουφίσθη, περὶ δὲ τριακοστῇ ἐόντι ἤρξατο ἀπὸ ῥινῶν
<span class="lb" data-page="17a.279" data-line="11" id="l17a.279.11"></span>αἱμοῤῥαγεῖν ἐξ ἀμφοτέρων καὶ ταῦτα πεπλανημένως κατ’
<span class="lb" data-page="17a.279" data-line="12" id="l17a.279.12"></span>ὀλίγον, μέχρι κρίσεως, οὐκ ἀπόσιτος δὲ οὐδὲ διψώδης
<span class="lb" data-page="17a.279" data-line="13" id="l17a.279.13"></span>παρὰ πάντα τὸν χρόνον οὐδὲ ἄγρυπνος, οὖρα δὲ λεπτὰ,
<span class="lb" data-page="17a.279" data-line="14" id="l17a.279.14"></span>οὐκ ἄχροα. περὶ δὲ τεσσαρακοστὴν ἐὼν οὔρησεν ὑπέρυθρα,
<span class="lb" data-page="17a.279" data-line="15" id="l17a.279.15"></span>ὑπόστασιν πολλὴν λίην ἐρυθρὴν ἔχοντα ἐκουφίσθη.
<span class="lb" data-page="17a.279" data-line="16" id="l17a.279.16"></span>μετὰ δὲ ταῦτα ποικίλως τὰ τῶν οὔρων, ὁτὲ μὲν ὑπόστασιν
<span class="lb" data-page="17a.279" data-line="17" id="l17a.279.17"></span>εἶχεν, ὁτὲ δ’ οὔ. ἑξηκοστῇ οὔροις ὑπόστασις πολλὴ
<span class="pb" data-page="17a.280" id="p17a.280"></span>
<span class="lb" data-page="17a.280" data-line="1" id="l17a.280.1"></span>καὶ λευκὴ καὶ λείη ξυνέδωκε πάντα, πυρετοὶ διέλιπον, οὖρα
<span class="lb" data-page="17a.280" data-line="2" id="l17a.280.2"></span>δὲ πάλιν λεπτὰ μὲν, εὔχροα δέ. ἑβδομηκοστῇ ἀπύρετος
<span class="lb" data-page="17a.280" data-line="3" id="l17a.280.3"></span>διέλιπεν ἡμέρας δέκα. ὀγδοηκοστῇ ἐῤῥίγωσε, πυρετὸς ὀξὺς
<span class="lb" data-page="17a.280" data-line="4" id="l17a.280.4"></span>ἔλαβεν, ἵδρωσε πολλῷ, οὔροισιν ὑπόστασις ἐρυθρὴ, λείη,
<span class="lb" data-page="17a.280" data-line="5" id="l17a.280.5"></span>τελείως ἐκρίθη.
</blockquote>
<span class="lb rule" data-page="17a.280" data-line="6" id="l17a.280.6"></span>
            <p>
<span class="lb" data-page="17a.280" data-line="7" id="l17a.280.7"></span>Κλεονάκτην, φησὶ, πῦρ ἔλαβε, τουτέστι πυρετὸς σφοδρὸς
<span class="lb" data-page="17a.280" data-line="8" id="l17a.280.8"></span>κατέσχεν· εἶτ’ ἐπιφέρει πεπλανημένως, ὅπερ ἐστὶν ἄνευ τῆς
<span class="lb" data-page="17a.280" data-line="9" id="l17a.280.9"></span>κατὰ περίοδον τάξεως, ὡς ποτὲ μὲν, εἰ οὕτως ἔτυχε, διὰ
<span class="lb" data-page="17a.280" data-line="10" id="l17a.280.10"></span>τρίτης ἢ τετάρτης ἡμέρας πυρέξαι, ποτὲ δὲ διὰ πέμπτης
<span class="lb" data-page="17a.280" data-line="11" id="l17a.280.11"></span>ἢ ἕκτης. παρακολουθῆσαι δ’ αὐτῷ διὰ παντὸς ἀγαθὰ σημεῖα
<span class="lb" data-page="17a.280" data-line="12" id="l17a.280.12"></span>τὰ περὶ τὴν ὄρεξιν τῶν σιτίων καὶ ὕπνων, ἄδιψόν τ’
<span class="lb" data-page="17a.280" data-line="13" id="l17a.280.13"></span>εἶναι καὶ οὐρεῖν οὐκ ἄχροα. ταῦτα γὰρ αὐτὸς ὁ Ἱπποκράτης
<span class="lb" data-page="17a.280" data-line="14" id="l17a.280.14"></span>κατὰ τὴν λέξιν ἔγραψεν ὡδί· οὐκ ἀπόσιτος οὐδὲ
<span class="lb" data-page="17a.280" data-line="15" id="l17a.280.15"></span>διψώδης παρὰ πάντα τὸν χρόνον οὐδὲ ἄγρυπνος. ἅμα δὲ
<span class="lb" data-page="17a.280" data-line="16" id="l17a.280.16"></span>τὸ μὴ χολώδη καὶ θερμὸν εἶναι τὸν πλεονάζοντα χυμὸν ἐξ
<span class="pb" data-page="17a.281" id="p17a.281"></span>
<span class="lb" data-page="17a.281" data-line="1" id="l17a.281.1"></span>αὐτῶν ἐδηλοῦτο. διψώδεις γὰρ ὑπ’ ἐκείνου καὶ ἄγρυπνοι
<span class="lb" data-page="17a.281" data-line="2" id="l17a.281.2"></span>γίνονται καὶ μᾶλλον ἀπόσιτοι, τουτέστιν οὐκ ὀρεκτοί. εἰ μὲν
<span class="lb" data-page="17a.281" data-line="3" id="l17a.281.3"></span>οὖν ὥσπερ εὔχροα τὰ οὖρα διὰ παντὸς ἦν, οὕτως καὶ τῆς
<span class="lb" data-page="17a.281" data-line="4" id="l17a.281.4"></span>συστάσεως εἶχε μετρίως, οὐκ ἂν εἰς χρόνου μῆκος ἡ νόσος
<span class="lb" data-page="17a.281" data-line="5" id="l17a.281.5"></span>παρῆλθε. ἀλλ’ ἴσως μὲν ἐκρίθη περὶ μ΄, ὥσπερ εἰ καὶ
<span class="lb" data-page="17a.281" data-line="6" id="l17a.281.6"></span>νεφέλην εἶχε χρηστὴν, θᾶττον ἂν ἐπαύσατο. νυνὶ δ’ ἐπεὶ
<span class="lb" data-page="17a.281" data-line="7" id="l17a.281.7"></span>λεπτὰ διὰ παντὸς ἦν τὰ οὖρα, χρόνου συχνοῦ πρὸς πέψιν
<span class="lb" data-page="17a.281" data-line="8" id="l17a.281.8"></span>ἐδεῖτο. περὶ <span class="milestone ed2page" data-n="9.109" data-unit="ed2page" id="ed2page.9.109"></span>δ’ οὖν τὴν μ΄ ἡμέραν οὐρῆσαί φησιν
<span class="lb" data-page="17a.281" data-line="9" id="l17a.281.9"></span>αὐτὸν ὑπέρυθρα, ὑπόστασιν πολλὴν ἐρυθρὰν ἔχοντα. τὸ δὲ
<span class="lb" data-page="17a.281" data-line="10" id="l17a.281.10"></span>τοιοῦτον οὖρον ἐν τῷ προγνωστικῷ πολυχρονιώτερον μὲν εἶναί
<span class="lb" data-page="17a.281" data-line="11" id="l17a.281.11"></span>φησι τοῦ τὴν λευκὴν ὑπόστασιν ἔχοντος, σωτήριον δὲ
<span class="lb" data-page="17a.281" data-line="12" id="l17a.281.12"></span>κάρτα. μετὰ δὲ τὴν μ΄ ἔγραψε ποικίλως τὰ τῶν οὔρων
<span class="lb" data-page="17a.281" data-line="13" id="l17a.281.13"></span>αὐτῷ γενέσθαι ποτὲ μὲν ὑπόστασιν ἔχοντα, ποτὲ δ’ οὒ,
<span class="lb" data-page="17a.281" data-line="14" id="l17a.281.14"></span>σύμφωνον τοῦτο τῶν πεπλανημένων παροξυσμῶν· ἐκεῖνοί τε
<span class="lb" data-page="17a.281" data-line="15" id="l17a.281.15"></span>γὰρ ποικιλίᾳ τῶν τὰς νόσους ἐργαζομένων γίνονται χυμῶν,
<span class="lb" data-page="17a.281" data-line="16" id="l17a.281.16"></span>ἢ τε τῶν οὔρων ἀπεψία καὶ πέψις ἐναλλὰξ φαινομένη τινὰς
<span class="pb" data-page="17a.282" id="p17a.282"></span>
<span class="lb" data-page="17a.282" data-line="1" id="l17a.282.1"></span>μὲν αὐτῶν ἐδήλου πέττεσθαι, τινὰς δ’ ἀπέπτους διαμένειν.
<span class="lb" data-page="17a.282" data-line="2" id="l17a.282.2"></span>καὶ γοῦν τὴν ξ΄ ἡμέραν πολλὴν καὶ λείαν καὶ λευκὴν ὑπόστασιν
<span class="lb" data-page="17a.282" data-line="3" id="l17a.282.3"></span>γενέσθαι φησὶ καὶ διὰ τοῦτο ἐπιφέρει, ξυνέδωκε
<span class="lb" data-page="17a.282" data-line="4" id="l17a.282.4"></span>πάντα, διέλιπον οἱ πυρετοί. ἀλλ’ ἐφεξῆς γε τούτων ὡδὶ
<span class="lb" data-page="17a.282" data-line="5" id="l17a.282.5"></span>γράψας, οὖρα δὲ πάλιν λεπτὰ μὲν, εὔχροα δὲ καταλελεῖφθαί
<span class="lb" data-page="17a.282" data-line="6" id="l17a.282.6"></span>τινας ἀπέπτους ἐνδείκνυται χυμοὺς ὧν κατὰ βραχὺ πεφθέντων
<span class="lb" data-page="17a.282" data-line="7" id="l17a.282.7"></span>ἢ ὀγδοηκοστὴ τελείαν τὴν κρίσιν ἤνεγκε, περὶ ἧς
<span class="lb" data-page="17a.282" data-line="8" id="l17a.282.8"></span>ἔγραψε κατὰ λέξιν οὕτως. ὀγδοηκοστῇ ἐῤῥίγωσε, πυρετὸς
<span class="lb" data-page="17a.282" data-line="9" id="l17a.282.9"></span>ὀξὺς ἔλαβε, ἵδρωσε πολλῷ, οὔρησεν ὑπόστασιν ἐρυθρὴν, λείαν,
<span class="lb" data-page="17a.282" data-line="10" id="l17a.282.10"></span>τελείως ἐκρίθη. μέμνησο δὲ πάλιν ἐνταῦθα τῆς ἰδέας ὑποστάσεως
<span class="lb" data-page="17a.282" data-line="11" id="l17a.282.11"></span>μέγιστον δυναμένης, ἐν οὔροισι μὲν τὴν λευκὴν,
<span class="lb" data-page="17a.282" data-line="12" id="l17a.282.12"></span>παχεῖαν δὲ καὶ τοῖς ἀποθανοῦσι γεγονέναι φησί. ἐπὶ γοῦν
<span class="lb" data-page="17a.282" data-line="13" id="l17a.282.13"></span>Σιληνοῦ δευτέρου γεγραμμένου τῶν κατὰ τοῦτο τὸ βιβλίον
<span class="lb" data-page="17a.282" data-line="14" id="l17a.282.14"></span>οὕτως εἶπεν, οὔρησεν ἀθρόον ὑπόπαχυ κείμενον ὑπόστασις
<span class="lb" data-page="17a.282" data-line="15" id="l17a.282.15"></span>κριμνώδης λευκὴ, καίτοι κατὰ τὴν ὑστεραίαν ἀπέθανεν ὁ
<span class="lb" data-page="17a.282" data-line="16" id="l17a.282.16"></span>Σιληνὸς οὗτος ἐπὶ τῆς ἑνδεκάτης ἡμέρας τῇ ι΄ τὸ εἰρημένον
<span class="lb" data-page="17a.282" data-line="17" id="l17a.282.17"></span>οὖρον ἀποκρίνας. ἀλλὰ καὶ τῶν κρισίμων ἡμερῶν τῆς
<span class="lb" data-page="17a.282" data-line="18" id="l17a.282.18"></span>περιόδου μέμνησο, τῆς μὲν ἑξηκοστῆς προκρινάσης, οὐ
<span class="pb" data-page="17a.283" id="p17a.283"></span>
<span class="lb" data-page="17a.283" data-line="1" id="l17a.283.1"></span>τῆς ξγ΄. ἐπ’ αὐτῇ δὲ τῆς π΄. οὐ τῆς ὀγδοηκοστῆς τετάρτης ὡς
<span class="lb" data-page="17a.283" data-line="2" id="l17a.283.2"></span>τῶν τριῶν ἑβδομάδων οὐκ εἰς τὴν κα΄ ἡμέραν διερχομένων,
<span class="lb" data-page="17a.283" data-line="3" id="l17a.283.3"></span>ἀλλ’ ἐν τῇ κ΄ περιγραφομένων.
</p>
<span class="lb rule" data-page="17a.283" data-line="4" id="l17a.283.4"></span>
          </article>

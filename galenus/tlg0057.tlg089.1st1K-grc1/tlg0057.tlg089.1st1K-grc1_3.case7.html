<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case7">
<span class="pb page1" data-page="17a.283" id="p17a.283"></span>
<span class="milestone ed1page page1" data-n="5.388" data-unit="ed1page" id="ed1page.5.388"></span>
<span class="milestone ed2page page1" data-n="9.109" data-unit="ed2page" id="ed2page.9.109"></span>
<span class="lb head" data-page="17a.283" data-line="5" id="l17a.283.5"></span>
            <blockquote class="quote lemma">
<span class="lb" data-page="17a.283" data-line="6" id="l17a.283.6"></span>Μέτωνα πῦρ ἔλαβεν, ὀσφύος βάρος ἐπώδυνον. δευτέρῃ ὕδωρ
<span class="lb" data-page="17a.283" data-line="7" id="l17a.283.7"></span>πίνοντι ὑπόσυχνον, ἀπὸ κοιλίας καλῶς διῆλθε. τρίτῃ
<span class="lb" data-page="17a.283" data-line="8" id="l17a.283.8"></span>κεφαλῆς βάρος, διαχωρήματα λεπτὰ, χολώδεα, ὑπέρυθρα.
<span class="lb" data-page="17a.283" data-line="9" id="l17a.283.9"></span>τετάρτῃ πάντα παρωξύνθη, ἐῤῥύη ἀπὸ δεξιοῦ μυκτῆρος
<span class="lb" data-page="17a.283" data-line="10" id="l17a.283.10"></span>αἷμα δὶς κατ’ ὀλίγον νύκτα δυσφόρως, διαχωρήματα ὅμοια
<span class="lb" data-page="17a.283" data-line="11" id="l17a.283.11"></span>τῇ τρίτῃ, οὖρα ὑπομέλανα εἶχεν, ἐναιώρημα ὑπόμελαν ἐὸν
<span class="lb" data-page="17a.283" data-line="12" id="l17a.283.12"></span>διεσπασμένον, οὐχ ἱδροῦτο. τῇ πέμπτῃ ἐῤῥύη λαῦρον
<span class="lb" data-page="17a.283" data-line="13" id="l17a.283.13"></span>ἐξ ἀριστεροῦ, ἄκρητον, ἵδρωσεν, ἐκρίθη. μετὰ δὲ κρίσιν
<span class="lb" data-page="17a.283" data-line="14" id="l17a.283.14"></span>ἄγρυπνος παρέλεγεν, οὖρα λεπτὰ ὑπομέλανα. λουτροῖσιν
<span class="lb" data-page="17a.283" data-line="15" id="l17a.283.15"></span>ἐχρήσατο κατὰ κεφαλῆς, ἐκοιμήθη, κατενόει. τούτῳ οὐχ
<span class="lb" data-page="17a.283" data-line="16" id="l17a.283.16"></span>ὑπέστρεψεν, ἀλλ’ ᾑμοῤῥάγει πολλάκις καὶ μετὰ κρίσιν.
</blockquote>
<span class="lb rule" data-page="17a.283" data-line="17" id="l17a.283.17"></span>
            <span class="pb" data-page="17a.284" id="p17a.284"></span>
            <p>
<span class="lb" data-page="17a.284" data-line="1" id="l17a.284.1"></span><span class="milestone ed2page" data-n="9.110" data-unit="ed2page" id="ed2page.9.110"></span>Οὗτος ὁ ἄῤῥωστος μαρτυρεῖ τῷ καθόλου λόγῳ τῷδε,
<span class="lb" data-page="17a.284" data-line="2" id="l17a.284.2"></span>αἱμοῤῥαγίαι λάβροι ἐκ ῥινῶν ῥύονται τὰ πολλά. φαίνεται
<span class="lb" data-page="17a.284" data-line="3" id="l17a.284.3"></span><span class="milestone ed1page" data-n="5.389" data-unit="ed1page" id="ed1page.5.389"></span>γοῦν ὑπὸ μόνης αἱμοῤῥαγίας κριθείς τε καὶ σωθεὶς,
<span class="lb" data-page="17a.284" data-line="4" id="l17a.284.4"></span>καίτοι γ’ οὐκ ἀκίνδυνα ἔχων σημεῖα. κατὰ γοῦν τὴν δ΄ ἡμέραν γενέσθαι
<span class="lb" data-page="17a.284" data-line="5" id="l17a.284.5"></span>φησὶν αὐτῷ οὖρα ὑπομέλανα. εἶτ’ ἐπιφέρει, εἶχεν ἐναιώρημα
<span class="lb" data-page="17a.284" data-line="6" id="l17a.284.6"></span>ὑπόμελαν ὂν διεσπασμένον, οὐχ ἵδρωσε· καὶ μέντοι κατὰ
<span class="lb" data-page="17a.284" data-line="7" id="l17a.284.7"></span>τὴν ε΄ ἡμέραν αἱμοῤῥαγήσαντα αὐτὸν καὶ ἱδρώσαντα καὶ κριθέντα
<span class="lb" data-page="17a.284" data-line="8" id="l17a.284.8"></span>ἐπὶ τούτοις· ὅμως ἐπὶ τούτοις οὖρά φησι λεπτὰ, ὑπομέλανα,
<span class="lb" data-page="17a.284" data-line="9" id="l17a.284.9"></span>κᾄπειτ’ ἠγρύπνει καὶ παρέλεγεν, ὅπερ ἐστὶ παρελάλει.
<span class="lb" data-page="17a.284" data-line="10" id="l17a.284.10"></span>μέγιστον τούτου σε βοήθημα ἐδίδαξε τὸ κατὰ κεφαλῆς
<span class="lb" data-page="17a.284" data-line="11" id="l17a.284.11"></span>λουτρὸν, εἰρηκὼς ἐν τῷ περὶ διαίτης ὀξέων φυλάσσεσθαι
<span class="lb" data-page="17a.284" data-line="12" id="l17a.284.12"></span>δεῖν τὸ λουτρὸν ἐπὶ τῶν αἱμοῤῥαγούντων, εἰ μὴ ἔλαττον τοῦ
<span class="lb" data-page="17a.284" data-line="13" id="l17a.284.13"></span>καιροῦ ῥέοι. νυνὶ δὲ ἔλαττον ἦν τοῦ προσήκοντος, εἴ γε
<span class="lb" data-page="17a.284" data-line="14" id="l17a.284.14"></span>μὲν ἄγρυπνος διέμεινε· καὶ παρέλεγεν, ἀλλὰ καὶ ἃ δεῖ ἄγειν,
<span class="lb" data-page="17a.284" data-line="15" id="l17a.284.15"></span>ὅπη ἂν μάλιστα ῥέπῃ, ταύτῃ ἄγειν διὰ τῶν συμφερόντων
<span class="lb" data-page="17a.284" data-line="16" id="l17a.284.16"></span>χωρίων ὀρθῶς ἐν τῷ καθόλου λελεγμένον ὑπὸ τοῦ νῦν
<span class="lb" data-page="17a.284" data-line="17" id="l17a.284.17"></span>γενομένου μαρτυρεῖται. καὶ μέντοι καὶ τοῦδε μέμνησο τοῦ
<span class="pb" data-page="17a.285" id="p17a.285"></span>
<span class="lb" data-page="17a.285" data-line="1" id="l17a.285.1"></span>κατὰ τὴν τῆς τρίτης ἡμέρας διήγησιν εἰρῆσθαι βάρος κεφαλῆς
<span class="lb" data-page="17a.285" data-line="2" id="l17a.285.2"></span>ὡς τοῦ πλήθους ἐπ’ αὐτὴν φαινομένου. μέμνησο δὲ
<span class="lb" data-page="17a.285" data-line="3" id="l17a.285.3"></span>καὶ ὅτι κατὰ τὴν δ΄ κρίσιμον οὖσαν αἱμοῤῥαγεῖν ἤρξατο.
<span class="lb" data-page="17a.285" data-line="4" id="l17a.285.4"></span>τῇ δὲ ε΄ τελέως αἱμοῤῥαγήσας καὶ ἱδρώσας ἐκρίθη. ταῦτα
<span class="lb" data-page="17a.285" data-line="5" id="l17a.285.5"></span>δ’ ἐπὶ πλέον ἐν τοῖς περὶ κρισίμων ἡμερῶν ἕξεις ἐξειργασμένα.
<span class="lb" data-page="17a.285" data-line="6" id="l17a.285.6"></span>τὸ δ’ ἐπὶ τῇ τελευτῇ τῆς ὅλης διηγήσεως γεγραμμένον
<span class="lb" data-page="17a.285" data-line="7" id="l17a.285.7"></span>ὑπ’ αὐτοῦ, τοῦτο οὐχ ὑπέστρεψεν, ἀλλ’ ᾑμοῤῥάγει πολλάκις
<span class="lb" data-page="17a.285" data-line="8" id="l17a.285.8"></span>καὶ μετὰ κρίσιν εἴρηται διότι χωρὶς πέψεως τῶν οὔρων
<span class="lb" data-page="17a.285" data-line="9" id="l17a.285.9"></span>ἐκρίθη. μεμαθήκαμεν δὲ παρ’ αὐτοῦ κατὰ τοῦτο τὸ βιβλίον
<span class="lb" data-page="17a.285" data-line="10" id="l17a.285.10"></span>ὅτι πεπασμοὶ ταχυτῆτα κρίσεως, ἀσφάλειαν ὑγιεινὴν σημαίνουσιν,
<span class="lb" data-page="17a.285" data-line="11" id="l17a.285.11"></span>ὠμὰ δὲ καὶ ἄπεπτα, ἐς κακὰς ἀποστάσεις τρεπόμενα
<span class="lb" data-page="17a.285" data-line="12" id="l17a.285.12"></span>ἢ ἀκρισίας ἢ πόνους ἢ θανάτους ἢ χρόνους ἢ τῶν
<span class="lb" data-page="17a.285" data-line="13" id="l17a.285.13"></span>αὐτῶν ὑποστροφάς. ἀλλ’ ὠμὰ μὲν ἦν ἔτι καὶ ἄπεπτα, οὐ
<span class="lb" data-page="17a.285" data-line="14" id="l17a.285.14"></span>μὴν ἐς κακὰς ἀποστάσεις ἐτράπεπτο. τῶν γοῦν ἀποστάσεων
<span class="lb" data-page="17a.285" data-line="15" id="l17a.285.15"></span>αὐτὸς ἐδίδαξεν ἀρίστας μὲν εἶναι τὰς κατ’ ἔκρουν,
<span class="lb" data-page="17a.285" data-line="16" id="l17a.285.16"></span>δευτέρας αὐτῶν τὰς ποῤῥωτάτω τῶν πεπονθότων μορίων
<span class="lb" data-page="17a.285" data-line="17" id="l17a.285.17"></span>καὶ κάτω τοῦ σώματος.
</p>
<span class="lb rule" data-page="17a.285" data-line="18" id="l17a.285.18"></span>
          </article>

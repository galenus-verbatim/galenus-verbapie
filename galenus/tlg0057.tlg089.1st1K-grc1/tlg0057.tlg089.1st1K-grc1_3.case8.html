<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case8">
<span class="pb page1" data-page="17a.286" id="p17a.286"></span>
<span class="milestone ed1page page1" data-n="5.389" data-unit="ed1page" id="ed1page.5.389"></span>
<span class="milestone ed2page page1" data-n="9.110" data-unit="ed2page" id="ed2page.9.110"></span>
<span class="lb head" data-page="17a.286" data-line="1" id="l17a.286.1"></span>
            <blockquote class="quote lemma">
<span class="lb" data-page="17a.286" data-line="2" id="l17a.286.2"></span>Ἐρασινὸν, ὃς ᾤκει παρὰ τῇ τοῦ Βοώτου χαράδρῃ, πῦρ ἔλαβε
<span class="lb" data-page="17a.286" data-line="3" id="l17a.286.3"></span>μετὰ δεῖπνον, νύκτα ταραχώδης, ἡμέραν τὴν πρώτην δι’
<span class="lb" data-page="17a.286" data-line="4" id="l17a.286.4"></span>ἡσυχίης, νύκτα ἐπιπόνως. δευτέρῃ πάντα παρωξύνθη, ἐς
<span class="lb" data-page="17a.286" data-line="5" id="l17a.286.5"></span>νύκτα παρέκρουσε, τρίτῃ ἐπιπόνως, παρέκρουσε πολλά.
<span class="lb" data-page="17a.286" data-line="6" id="l17a.286.6"></span>τετάρτῃ δυσφορώτατα, εἰς δὲ τὴν νύκτα <span class="milestone ed2page" data-n="9.111" data-unit="ed2page" id="ed2page.9.111"></span>οὐδὲν
<span class="lb" data-page="17a.286" data-line="7" id="l17a.286.7"></span>ἐκοιμήθη ἐνύπνια καὶ λογισμοί. ἔπειτα χείρω καὶ μεγάλα
<span class="lb" data-page="17a.286" data-line="8" id="l17a.286.8"></span>καὶ ἐπίκαιρα, φόβος, δυσφορίη. πέμπτῃ πρωῒ κατήρτητο
<span class="lb" data-page="17a.286" data-line="9" id="l17a.286.9"></span>καὶ κατενόει πάντα. πολὺ δὲ πρὸς μέσον ἡμέρης,
<span class="lb" data-page="17a.286" data-line="10" id="l17a.286.10"></span>ἐξεμάνη, κατέχειν οὐκ ἠδύνατο, ἄκρεα ψυχρὰ, ὑποπέλια,
<span class="lb" data-page="17a.286" data-line="11" id="l17a.286.11"></span>οὖρα ἄπεπτα, ἀπέθανε περὶ ἡλίου δυσμάς. τούτῳ
<span class="lb" data-page="17a.286" data-line="12" id="l17a.286.12"></span>οἱ πυρετοὶ διὰ τέλεος σὺν ἱδρῶτι. ὑποχόνδρια μετέωρα,
<span class="lb" data-page="17a.286" data-line="13" id="l17a.286.13"></span>ξύντασις μετ’ ὀδύνης. οὖρα δὲ μέλανα ἔχοντα ἐναιωρήματα
<span class="lb" data-page="17a.286" data-line="14" id="l17a.286.14"></span>στρογγύλα, οὐκ ἵδρυτο, ἀπὸ κοιλίης δὲ κόπρανα
<span class="lb" data-page="17a.286" data-line="15" id="l17a.286.15"></span>διήει, δίψα διὰ τέλεος οὐ λίην σπασμοὶ πολλοὶ σὺν ἱδρῶτι,
<span class="lb" data-page="17a.286" data-line="16" id="l17a.286.16"></span>περὶ θάνατον δὲ διὰ τέλεως.
</blockquote>
<span class="lb rule" data-page="17a.286" data-line="17" id="l17a.286.17"></span>
            <span class="pb" data-page="17a.287" id="p17a.287"></span>
            <p>
<span class="lb" data-page="17a.287" data-line="1" id="l17a.287.1"></span>Τῷ Ἐρασίνῳ τούτῳ διὰ τέλεος, τουτέστι δι’ ὅλου τοῦ
<span class="lb" data-page="17a.287" data-line="2" id="l17a.287.2"></span>νοσήματος, ἱδρὼς ἦν ἄκριτος, ὑποχόνδρια μοχθηρῶς ἔχοντα
<span class="lb" data-page="17a.287" data-line="3" id="l17a.287.3"></span>καὶ οὖρα μέλανα. τίς ἐλπὶς οὖν σωτηρίας αὐτῷ; ὥστε κᾂν
<span class="lb" data-page="17a.287" data-line="4" id="l17a.287.4"></span>εὐλόγως δόξῃ τις μάτην γεγράφθαι τὰ κατὰ τὸν ἄνθρωπον
<span class="lb" data-page="17a.287" data-line="5" id="l17a.287.5"></span>τόνδε διὰ τὸ πᾶσι πρόδηλον εἶναι τὸ ἐσόμενον ἐπ’ αὐτοῦ.
<span class="lb" data-page="17a.287" data-line="6" id="l17a.287.6"></span>ἀλλ’ ἴσως αὐτοῦ τοῦ κατὰ τὸν θάνατον τάχους παράδειγμα
<span class="lb" data-page="17a.287" data-line="7" id="l17a.287.7"></span>τὸν ἀῤῥωστοῦντα ἔγραψεν. ἐν γοῦν τῷ προγνωστικῷ προειπών·
<span class="lb" data-page="17a.287" data-line="8" id="l17a.287.8"></span>οἱ δὲ πυρετοὶ κρίνονται ἐν τῇσιν ἡμέρῃσι τὸν
<span class="lb" data-page="17a.287" data-line="9" id="l17a.287.9"></span>ἀριθμὸν, ἐξ ὧν τε προγίνονται οἱ ἄνθρωποι καὶ ἐξ ὧν
<span class="lb" data-page="17a.287" data-line="10" id="l17a.287.10"></span>ἀπόλλυνται. κᾄπειτα τοὺς πάντας εὐήθη σχόντας σημεῖα
<span class="lb" data-page="17a.287" data-line="11" id="l17a.287.11"></span>εἰπὼν, τεταρταίους παύεσθαι ἢ πρόσθεν. ἐφεξῆς εἶπεν, οἵ
<span class="lb" data-page="17a.287" data-line="12" id="l17a.287.12"></span>τε κακοηθέστατοι καὶ ἐπὶ σημείων δεινοτάτων γιγνόμενοι
<span class="lb" data-page="17a.287" data-line="13" id="l17a.287.13"></span>τεταρταῖοι κτείνουσιν ἢ πρόσθεν. ὁ τοίνυν Ἐρασῖνος, καίτοι
<span class="lb" data-page="17a.287" data-line="14" id="l17a.287.14"></span>πάντ’ ἔχων δεινὰ, μέχρι τῆς ε΄ ἡμέρας προέβη ὅτι κατὰ
<span class="lb" data-page="17a.287" data-line="15" id="l17a.287.15"></span>τὴν πρώτην εἶχε μετρίως. ἔγραψε γοῦν ἐπ’ αὐτοῦ κατὰ
<span class="lb" data-page="17a.287" data-line="16" id="l17a.287.16"></span>λέξιν οὕτως· ἡμέρην τὴν α΄ δι’ ἡσυχίας. ἡ ε΄ τοίνυν ἀπὸ
<span class="lb" data-page="17a.287" data-line="17" id="l17a.287.17"></span>τῆς ἀρχῆς καθ’ ἣν ἀπέθανε τετάρτη γένεται μὴ συναριθμουμένης
<span class="lb" data-page="17a.287" data-line="18" id="l17a.287.18"></span>τῆς πρώτης.
</p>
<span class="lb rule" data-page="17a.287" data-line="19" id="l17a.287.19"></span>
          </article>

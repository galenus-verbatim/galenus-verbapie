<article xmlns="http://www.w3.org/1999/xhtml" id="urn:cts:greekLit:tlg0057.tlg089.1st1K-grc1:3.case9">
<span class="pb page1" data-page="17a.288" id="p17a.288"></span>
<span class="milestone ed1page page1" data-n="5.389" data-unit="ed1page" id="ed1page.5.389"></span>
<span class="milestone ed2page page1" data-n="9.111" data-unit="ed2page" id="ed2page.9.111"></span>
<span class="lb head" data-page="17a.288" data-line="1" id="l17a.288.1"></span>
            <blockquote class="quote lemma">
<span class="lb" data-page="17a.288" data-line="2" id="l17a.288.2"></span>Κρίτωνι ἐν Θάσῳ ποδὸς ὀδύνη ἤρξατο ἰσχυρῶς ἀπὸ δακτύλου
<span class="lb" data-page="17a.288" data-line="3" id="l17a.288.3"></span>τοῦ μεγάλου ὀρθοστάδην περιιόντι, κατεκλίθη αὐθημερὸν,
<span class="lb" data-page="17a.288" data-line="4" id="l17a.288.4"></span>φρικώδης, ἀσώδης, μικρὰ ὑποθερμαινόμενος, ἐς
<span class="lb" data-page="17a.288" data-line="5" id="l17a.288.5"></span>νύκτα παρεφρόνησε. δευτέρῃ οἴδημα δι’ ὅλου τοῦ ποδὸς
<span class="lb" data-page="17a.288" data-line="6" id="l17a.288.6"></span>καὶ περὶ σφυρὸν ὑπέρυθρον καὶ μετὰ ξυντάσιος
<span class="lb" data-page="17a.288" data-line="7" id="l17a.288.7"></span>φλυκταινίδια μέλανα, πυρετὸς ὀξὺς, ἐξεμάνη. ἀπὸ δὲ κοιλίης
<span class="lb" data-page="17a.288" data-line="8" id="l17a.288.8"></span>ἄκρητα, χολώδεα, ὑπόσυχνα διῆλθεν. ἀπέθανον ἀπὸ
<span class="lb" data-page="17a.288" data-line="9" id="l17a.288.9"></span>τῆς ἀρχῆς δευτεραῖος.
</blockquote>
<span class="lb rule" data-page="17a.288" data-line="10" id="l17a.288.10"></span>
            <p>
<span class="lb" data-page="17a.288" data-line="11" id="l17a.288.11"></span>Οὗτος ὁ ἄῤῥωστος ἄξιός ἐστι μνημονεύσθαι διὰ τὸ τάχιον
<span class="lb" data-page="17a.288" data-line="12" id="l17a.288.12"></span>τῆς ἁπωλείας. εἰ δὲ προεγέγραπτο καὶ ὁ τρόπος τοῦ θανάτου τότ’
<span class="lb" data-page="17a.288" data-line="13" id="l17a.288.13"></span>ἂν ἡμᾶς ὁ λόγος ὠφέλησε τελέως. νυνὶ μὲν ἐξ ὧν ἔγραψεν, ὅτι
<span class="lb" data-page="17a.288" data-line="14" id="l17a.288.14"></span>πλῆθος ἦν πάμπολυ φαίνεται καὶ ὡς ὥρμησεν ἡ φύσις ἀπὸ
<span class="lb" data-page="17a.288" data-line="15" id="l17a.288.15"></span>τῶν κυρίων μερῶν, αὐτὰ πρὸς τὸ σκέλος ἀποθέσθαι, μὴ
<span class="lb" data-page="17a.288" data-line="16" id="l17a.288.16"></span>δυναμένου δὲ τοῦ μορίου δέξασθαι τὸ πᾶν ὅσον ὑπέλειπε,
<span class="lb" data-page="17a.288" data-line="17" id="l17a.288.17"></span>τὸ περιττὸν παλινδρομῆσαν, εἰς, τὴν <span class="milestone ed2page" data-n="9.112" data-unit="ed2page" id="ed2page.9.112"></span>κεφαλὴν
<span class="pb" data-page="17a.289" id="p17a.289"></span>
<span class="lb" data-page="17a.289" data-line="1" id="l17a.289.1"></span>ἀνήχθη, κακοήθους δ’ ὄντος αὐτοῦ παραφροσύνη μανιώδης
<span class="lb" data-page="17a.289" data-line="2" id="l17a.289.2"></span>ἐγένετο. τεκμήριον δὲ τῆς κακοηθείας τοῦ περιττοῦ τὸ παραχρῆμα
<span class="lb" data-page="17a.289" data-line="3" id="l17a.289.3"></span>φλυκταινίδια μέλανα γενέσθαι περὶ τὸν σφυρόν.
<span class="lb" data-page="17a.289" data-line="4" id="l17a.289.4"></span>ἄξιον οὖν ἐστὶ θαυμάσαι διὰ τί τὸν ἄνθρωπον τοῦτον οὐκ
<span class="lb" data-page="17a.289" data-line="5" id="l17a.289.5"></span>ἐφλεβοτόμησεν εὐθέως ἀρχόμενον τοῦ νοσεῖν. ἀλλ’ ἴσμεν ὡς
<span class="lb" data-page="17a.289" data-line="6" id="l17a.289.6"></span>ἐπὶ τοὺς πλείστους ὧν ἔγραψε ἀῤῥώστων εἰσήχθη προηκούσης
<span class="lb" data-page="17a.289" data-line="7" id="l17a.289.7"></span>ἤδη τῆς νόσου.
</p>
<span class="lb rule" data-page="17a.289" data-line="8" id="l17a.289.8"></span>
          </article>

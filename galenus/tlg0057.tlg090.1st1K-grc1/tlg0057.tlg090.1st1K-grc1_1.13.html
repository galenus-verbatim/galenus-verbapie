<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.13">
<span class="pb page1" data-page="17a.557" id="p17a.557"></span>
<span class="milestone ed1page page1" data-n="5.403" data-unit="ed1page" id="ed1page.5.403"></span>
<span class="milestone ed2page page1" data-n="9.220" data-unit="ed2page" id="ed2page.9.220"></span>
<span class="lb head" data-page="17a.557" data-line="4" id="l17a.557.4"></span>
            <blockquote class="quote lemma">
<span class="lb" data-page="17a.557" data-line="5" id="l17a.557.5"></span><span class="milestone ed1page" data-n="5.404" data-unit="ed1page" id="ed1page.5.404"></span>Τούτῳ κώφωσις διὰ τέλεος παρέμενεν. οὖρα ἢ
<span class="lb" data-page="17a.557" data-line="6" id="l17a.557.6"></span>παχέα καὶ ἐρυθρὰ, οὐ καθιστάμενα ἢ λεπτὰ καὶ ἄχροα
<span class="lb" data-page="17a.557" data-line="7" id="l17a.557.7"></span>ἐναιωρήματα ἔχοντα, γενέσθαι οὐκ ἠδύνατο.
</blockquote>
<span class="lb rule" data-page="17a.557" data-line="8" id="l17a.557.8"></span>
            <p>
<span class="lb" data-page="17a.557" data-line="9" id="l17a.557.9"></span>Καὶ μετὰ τὴν τῆς εἰκοστῆς ἡμέρας διήγησιν ἐφεξῆς
<span class="lb" data-page="17a.557" data-line="10" id="l17a.557.10"></span>ἐγεγράφει τὸ μὲν νῦν εἰρημένον, τὸ γενέσθαι οὐκ ἠδύνατο,
<span class="lb" data-page="17a.557" data-line="11" id="l17a.557.11"></span>ταὐτὸ σημαῖνον τῇ ἀπόσιτος φωνῇ. οὖρα δ’ ἀπὸ τῆς ἑπτακαιδεκάτης
<span class="lb" data-page="17a.557" data-line="12" id="l17a.557.12"></span>ἄχρι τῆς εἰκοστῆς ἔφη γεγονέναι λεπτὰ, προειρήκει
<span class="lb" data-page="17a.557" data-line="13" id="l17a.557.13"></span>δ’ , εἴ τι μεμνήμεθα, καὶ περὶ τῶν ἐρυθρὸν καὶ ἀκατάστατον
<span class="lb" data-page="17a.557" data-line="14" id="l17a.557.14"></span>ἐχόντων ἐναιώρημα. νῦν οὖν ἐπαναλαβὼν ἄμα
<span class="lb" data-page="17a.557" data-line="15" id="l17a.557.15"></span>περὶ πάντων ὧν ἀπεφήνατο, δυνάμει τοῦτο λέγει, ὡς οὔρησεν
<span class="lb" data-page="17a.557" data-line="16" id="l17a.557.16"></span>ἄλλοτ’ ἀλλοῖα, χρηστὸν δ’ ἀκριβῶς οὐδέποτ’ οὐδέν.
<span class="lb" data-page="17a.557" data-line="17" id="l17a.557.17"></span>ἀλλὰ καὶ ὅτι διὰ παντὸς αὐτῷ τοῦ νοσήματος ἡ κώφωσις
<span class="lb" data-page="17a.557" data-line="18" id="l17a.557.18"></span>παρέμεινεν, οὐκ εἰρημένον ἔμπροσθεν, εἰκότως νῦν προσέθηκεν.
<span class="pb" data-page="17a.558" id="p17a.558"></span>
<span class="lb" data-page="17a.558" data-line="1" id="l17a.558.1"></span>οὐκ οἶδα δ’ ὅπως οὐκέτι οὐδὲν εἶπε περὶ τῆς ἰκτερώδους
<span class="lb" data-page="17a.558" data-line="2" id="l17a.558.2"></span>ἀναχύσεως. ἀκόλουθον γὰρ ἦν καὶ ταύτης μνημονεῦσαι.
<span class="lb" data-page="17a.558" data-line="3" id="l17a.558.3"></span>τάχ’ οὖν ὡς πρόδηλον ὅτι παρέμεινεν ἐσιώπησεν,
<span class="lb" data-page="17a.558" data-line="4" id="l17a.558.4"></span>οὔπω γὰρ οὐδ’ ἱδρὼς ἐγένετο τῷ Ἑρμοκράτει οὔτε διὰ γαστρὸς
<span class="lb" data-page="17a.558" data-line="5" id="l17a.558.5"></span>ἢ οὔρων ἢ ἐμέτων ἠκολούθησε κένωσις χολωδῶν, ἀδύνατον
<span class="lb" data-page="17a.558" data-line="6" id="l17a.558.6"></span>ἦν παύσασθαι τὸν ἴκτερον. ἐκ πάντων οὖν τῶν εἰρημένων
<span class="lb" data-page="17a.558" data-line="7" id="l17a.558.7"></span>φαίνεται παθεῖν αὐτῷ τὸ ἧπαρ ἰσχυρῶς, ἀρχὴ τῆς
<span class="lb" data-page="17a.558" data-line="8" id="l17a.558.8"></span>φυτικῆς τε καὶ φυσικῆς ὀνομαζομένης ψυχῆς ὑπάρχον, ἧς
<span class="lb" data-page="17a.558" data-line="9" id="l17a.558.9"></span>ἐδείχθησαν εἶναι τέτταρες δυνάμεις, ἑλκτική τε καὶ καθεκτικὴ
<span class="lb" data-page="17a.558" data-line="10" id="l17a.558.10"></span>καὶ ἀλλοιωτικὴ καὶ ἀποκριτικὴ, καθ’ ἃς καὶ τρέφεσθαι
<span class="lb" data-page="17a.558" data-line="11" id="l17a.558.11"></span>καὶ αὐξάνεσθαι τοῖς σώμασιν ὑπάρχει καὶ παθούσης
<span class="lb" data-page="17a.558" data-line="12" id="l17a.558.12"></span>ταύτης ἀνορεξίαι δειναὶ καταλαμβάνουσιν, ὡς τεθνάναι
<span class="lb" data-page="17a.558" data-line="13" id="l17a.558.13"></span>μᾶλλον ἐθέλειν ἢ γεύσασθαί τινος.
</p>
            <p>
<span class="lb" data-page="17a.558" data-line="14" id="l17a.558.14"></span><span class="milestone ed2page" data-n="9.221" data-unit="ed2page" id="ed2page.9.221"></span>Τὰ μὲν παλαιότερα τῶν ἀντιγράφων τὴν ἀρχὴν
<span class="lb" data-page="17a.558" data-line="15" id="l17a.558.15"></span>τῶν προκειμένων χαρακτήρων τοῖς ἀῤῥώστοις εἶχεν
<span class="pb" data-page="17a.559" id="p17a.559"></span>
<span class="lb" data-page="17a.559" data-line="1" id="l17a.559.1"></span>ἀπὸ τῆς περὶ Βίτωνος κυναγχικῆς, ἑβδόμης ἀπὸ τῆς ἀρχῆς
<span class="lb" data-page="17a.559" data-line="2" id="l17a.559.2"></span>γεγραμμένης. ἀμέλει καὶ οἱ ἐξηγησάμενοι τοὺς προσγεγραμμένους
<span class="lb" data-page="17a.559" data-line="3" id="l17a.559.3"></span>τῷ βιβλίῳ τούτῳ χαρακτῆρας ἀπ’ ἐκείνης ἤρξαντο
<span class="lb" data-page="17a.559" data-line="4" id="l17a.559.4"></span>πάντες, τοῖς πρώτοις ἀῤῥώστοις λέγοντες αὐτοὺς μὴ προσκεῖσθαι.
<span class="lb" data-page="17a.559" data-line="5" id="l17a.559.5"></span>κατ’ ἔνια μέντοι τῶν νῦν εἰς χεῖρας ἡκόντων
<span class="lb" data-page="17a.559" data-line="6" id="l17a.559.6"></span>ἡμῖν εὑρίσκονται καὶ τοῖς πρώτοις ἀῤῥώστοις προσκείμενοι
<span class="lb" data-page="17a.559" data-line="7" id="l17a.559.7"></span>χαρακτῆρες, ὥστε καὶ ἡ κατὰ Διοσκορίδην ἔκδοσις προσκειμένους
<span class="lb" data-page="17a.559" data-line="8" id="l17a.559.8"></span>αὐτοὺς ἔχει. καὶ τούτῳ γε τῷ Ἑρμοκράτει πρῶτον
<span class="lb" data-page="17a.559" data-line="9" id="l17a.559.9"></span>μὲν ὑπογέγραπται τὸ π ἐν μέσῳ γραμμὴν ἔχον, ἁπάντων
<span class="lb" data-page="17a.559" data-line="10" id="l17a.559.10"></span>τῶν χαρακτήρων, ὧν ἐπὶ πάντων ἀῤῥώστων ἔφαμεν εὑρίσκεσθαι,
<span class="lb" data-page="17a.559" data-line="11" id="l17a.559.11"></span>προσγεγραμμένων. ἐφεξῆς δὲ τὸ ε γέγραπται καὶ
<span class="lb" data-page="17a.559" data-line="12" id="l17a.559.12"></span>μετ’ αὐτὸ τὸ δ κάτωθεν ὀρθὴν γραμμὴν ἀπεστιγμένην ἔχον,
<span class="lb" data-page="17a.559" data-line="13" id="l17a.559.13"></span>οἷόν περ τὸ υ προγραφέν. εἶτα μετ’ αὐτὸ τὸ κ καὶ ξ καὶ
<span class="lb" data-page="17a.559" data-line="14" id="l17a.559.14"></span>μετὰ ταῦτα τὸ θ, κατὰ τόνδε τὸν τρόπον π. ε. δ. κ. ζ. θ. ὁ
<span class="lb" data-page="17a.559" data-line="15" id="l17a.559.15"></span>μὲν οὖν πρῶτος χαρακτὴρ, ὡς καὶ πρόσθεν, σημαίνει τὸ
<span class="lb" data-page="17a.559" data-line="16" id="l17a.559.16"></span>πιθανὸν, ὥσπερ γε καὶ τὸ ὕστατον γράμμα ποτὲ μὲν υ, ποτὲ
<span class="lb" data-page="17a.559" data-line="17" id="l17a.559.17"></span>δὲ θ γεγραμμένον, ὑγείας μὲν τὸ υ, θανάτου δὲ τὸ θ
<span class="lb" data-page="17a.559" data-line="18" id="l17a.559.18"></span>σημεῖόν ἐστι. τὸ δὲ πρὸ τούτου τὸν ἀριθμὸν τῶν ἡμερῶν, ﻿
<span class="pb" data-page="17a.560" id="p17a.560"></span>
<span class="lb" data-page="17a.560" data-line="1" id="l17a.560.1"></span>ἐν αἷς ἤτοι ἀπέθανεν ὁ ἄνθρωπος ἢ τελέως ὑγιάσθη, σημαίνει·
<span class="lb" data-page="17a.560" data-line="2" id="l17a.560.2"></span>τὰ δὲ μεταξὺ τὸν τρόπον, καθ’ ὃν ἤτοι σωθῆναι
<span class="lb" data-page="17a.560" data-line="3" id="l17a.560.3"></span>τὸν ἄνθρωπον ἢ ἀπολέσθαι συνέβη. καὶ νῦν οὖν ὁ τὸ ε
<span class="lb" data-page="17a.560" data-line="4" id="l17a.560.4"></span>μετὰ τοῦ κάτωθεν ἀπεστιγμένου δέλτα γράψας, ἐπισχεθέντων
<span class="lb" data-page="17a.560" data-line="5" id="l17a.560.5"></span>τῶν διαχωρημάτων, πιθανὸν εἶναί φησι κατὰ τὴν
<span class="lb" data-page="17a.560" data-line="6" id="l17a.560.6"></span>εἰκοστὴν ἑβδόμην ἡμέραν ἀποθανεῖν τὸν Ἑρμοκράτην. τινὲς
<span class="lb" data-page="17a.560" data-line="7" id="l17a.560.7"></span>δὲ τῶν ἐξηγητῶν διὰ τὸ ῥυῆναι κατὰ τὴν εἰκοστὴν καὶ
<span class="lb" data-page="17a.560" data-line="8" id="l17a.560.8"></span>τετάρτην ἡμέραν τὴν γαστέρα, τὸν θάνατον αὐτῷ γεγονέναι
<span class="lb" data-page="17a.560" data-line="9" id="l17a.560.9"></span>φασὶ, παρατιθέμενοι τὸ ἐκ τοῦ προῤῥητικοῦ κατὰ λέξιν
<span class="lb" data-page="17a.560" data-line="10" id="l17a.560.10"></span>οὕτως ἔχον· κώφωσις καὶ οὖρα ἐξέρυθρα, ἀκατάστατα,
<span class="lb" data-page="17a.560" data-line="11" id="l17a.560.11"></span>ἐναιωρηθέντα παρακρουστικόν. τοῖς τοιούτοις ἰκτεροῦσθαι
<span class="lb" data-page="17a.560" data-line="12" id="l17a.560.12"></span>κακόν· κακὴ δὲ καὶ ἡ ἐπὶ ἰκτέρῳ μώρωσις. τούτους ἀφώνους
<span class="lb" data-page="17a.560" data-line="13" id="l17a.560.13"></span>μὲν, αἰσθανομένους δὲ συμβαίνει γίνεσθαι. οἶμαι δὲ
<span class="lb" data-page="17a.560" data-line="14" id="l17a.560.14"></span>καὶ κοιλίαι καταῤῥήγνυνται τουτέοισι οἷον ἐγένετο Ἑρμίππῳ
<span class="lb" data-page="17a.560" data-line="15" id="l17a.560.15"></span>καὶ ἀπέθανεν. αὕτη μὲν ἡ ἐκ τοῦ προῤῥητικοῦ λέξις, καὶ
<span class="lb" data-page="17a.560" data-line="16" id="l17a.560.16"></span>εἴρηται περὶ αὐτῆς ὁπότ’ ἐξηγούμεθα τὸ βιβλίον ἐκεῖνο.
<span class="lb" data-page="17a.560" data-line="17" id="l17a.560.17"></span>νυνὶ δὲ τοσοῦτον εἰπεῖν ἐξαρκέσει πάλιν ἀναμνήσεως ἕνεκεν
<span class="lb" data-page="17a.560" data-line="18" id="l17a.560.18"></span>ὧν τ’ ἐν ἐκείνοις ἐξηγησάμεθα καὶ ὧν ἐν τῷδε τῷ βιβλίῳ
<span class="lb" data-page="17a.560" data-line="19" id="l17a.560.19"></span>μέχρι δεῦρο. συνέβη γὰρ τὸν Ἑρμοκράτην μήτε δι’ ἐπίσχεσιν
<span class="pb" data-page="17a.561" id="p17a.561"></span>
<span class="lb" data-page="17a.561" data-line="1" id="l17a.561.1"></span>γαστρὸς μήτε δι’ ἔκκρισιν ἀποθανεῖν. ἀλλὰ ταῦτα
<span class="lb" data-page="17a.561" data-line="2" id="l17a.561.2"></span>μὲν ἐπιφανῆναι συμπτώματα τῆς διαθέσεως, ὥσπερ καὶ
<span class="lb" data-page="17a.561" data-line="3" id="l17a.561.3"></span>ὁπότε πρόσθεν ἀπέκρινε συγκεκαυμένα, ταῖς καὶ κατὰ τὸ
<span class="lb" data-page="17a.561" data-line="4" id="l17a.561.4"></span>ἧπαρ διαθέσεσι ἀμφοτέρων ἑπομένων, ὡς ἐδείξαμεν ἐν ἄλλοις
<span class="lb" data-page="17a.561" data-line="5" id="l17a.561.5"></span>τέ τισι κἀν τοῖς περὶ τῶν πεπονθότων τόπων ὑπομνήμασι.
<span class="lb" data-page="17a.561" data-line="6" id="l17a.561.6"></span>φαίνεται δὲ καὶ ὁ θάνατος αὐτῷ γεγονέναι μάλιστα
<span class="lb" data-page="17a.561" data-line="7" id="l17a.561.7"></span>μὲν διὰ τὸ ἧπαρ, ἤδη δὲ καὶ τὰ κατὰ τὴν κεφαλὴν
<span class="lb" data-page="17a.561" data-line="8" id="l17a.561.8"></span>οὐκ ἔχειν κατὰ φύσιν. ἔτι δ’ ἀλογώτερον ἐξηγοῦνται τὸν
<span class="lb" data-page="17a.561" data-line="9" id="l17a.561.9"></span>ἄῤῥωστον οἱ φάσκοντες διὰ τοῦτο γεγράφθαι μόνον, ἵνα
<span class="lb" data-page="17a.561" data-line="10" id="l17a.561.10"></span>τὴν τῶν κρισίμων ἡμερῶν δύναμιν ἐξετάσωμεν, ὥσπερ οὐκ
<span class="lb" data-page="17a.561" data-line="11" id="l17a.561.11"></span>ἐπὶ πάντων μὲν τῶν νοσούντων κοινῶς τούτου παρατηρουμένου,
<span class="lb" data-page="17a.561" data-line="12" id="l17a.561.12"></span>τὰ δὲ καθ’ ἕκαστον ἴδια κατὰ τὰς συμβάσας αὐτοῖς
<span class="lb" data-page="17a.561" data-line="13" id="l17a.561.13"></span>διαθέσεις.
</p>
<span class="lb rule" data-page="17a.561" data-line="14" id="l17a.561.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.14">
<span class="pb page1" data-page="17a.561" id="p17a.561"></span>
<span class="milestone ed1page page1" data-n="5.404" data-unit="ed1page" id="ed1page.5.404"></span>
<span class="milestone ed2page page1" data-n="9.221" data-unit="ed2page" id="ed2page.9.221"></span>
<span class="lb head" data-page="17a.561" data-line="15" id="l17a.561.15"></span>
            <blockquote class="quote lemma">
<span class="lb" data-page="17a.561" data-line="16" id="l17a.561.16"></span><span class="milestone ed2page" data-n="9.222" data-unit="ed2page" id="ed2page.9.222"></span>Ὁ κατακείμενος ἐν τῷ Δεάλκους κήπῳ.
</blockquote>
<span class="lb rule" data-page="17a.561" data-line="17" id="l17a.561.17"></span>
            <span class="pb" data-page="17a.562" id="p17a.562"></span>
            <p>
<span class="lb" data-page="17a.562" data-line="1" id="l17a.562.1"></span>Κᾀνταῦθα πάλιν οἱ περὶ τὸν Σαβῖνόν φασι τὸν κῆπον
<span class="lb" data-page="17a.562" data-line="2" id="l17a.562.2"></span>προσκεῖσθαι, συναίτιον τῆς νόσου γενόμενον τἀνθρώπῳ,
<span class="lb" data-page="17a.562" data-line="3" id="l17a.562.3"></span>καὶ γράφουσί γε κατὰ λέξιν οὕτως. διὰ τοῦτο γὰρ μήποτε
<span class="lb" data-page="17a.562" data-line="4" id="l17a.562.4"></span>καὶ τὸν κῆπον παρέθετο, κᾀντεῦθεν τὴν ἀφορμὴν τῷ πυρετῷ
<span class="lb" data-page="17a.562" data-line="5" id="l17a.562.5"></span>γεγονέναι ὑπεμφαίνων. οὐ γάρ ἐστι ποηφάγον ζῶον ὁ
<span class="lb" data-page="17a.562" data-line="6" id="l17a.562.6"></span>ἄνθρωπος, ὥστε τῇ ἀλλοκότῳ διαίτῃ καὶ ὡς νεωτερισμόν
<span class="lb" data-page="17a.562" data-line="7" id="l17a.562.7"></span>ὑπέμεινεν. ἐνταῦθα μὲν ἐκεῖνοι ταῦτα γεγράφασιν, ἐπεὶ δ’
<span class="lb" data-page="17a.562" data-line="8" id="l17a.562.8"></span>ἐν τούτῳ ὑπομνήματι παρὰ τὴν ἐμαυτοῦ προαίρεσιν εἰς
<span class="lb" data-page="17a.562" data-line="9" id="l17a.562.9"></span>ἔλεγχον ἐξηγήσεων ἀλλοκότων ἐπείσθην τοῖς ἑταίροις γράψαι
<span class="lb" data-page="17a.562" data-line="10" id="l17a.562.10"></span>τινὰ, καὶ νῦν ὀλίγα προσθήσω, ταυτὸν εἶδος ἔχοντα.
<span class="lb" data-page="17a.562" data-line="11" id="l17a.562.11"></span>πρῶτον μὲν οὖν οὔτε διὰ παντὸς οἰκεῖν ἔφη τὸν ἄνθρωπον
<span class="lb" data-page="17a.562" data-line="12" id="l17a.562.12"></span>ἐν τῷ Δεάλκους κήπῳ, κατακεῖσθαι δὲ μόνον ἔγραψεν, ἐνδεχόμενον
<span class="lb" data-page="17a.562" data-line="13" id="l17a.562.13"></span>ἔμπροσθεν μὲν ὅθ’ ὑγίαινεν, οἰκεῖν αὐτὸν ἑτέρωθι,
<span class="lb" data-page="17a.562" data-line="14" id="l17a.562.14"></span>νοσήσαντα δὲ καταγωγῆς ἐπιτηδειοτέρας δεηθέντα
<span class="lb" data-page="17a.562" data-line="15" id="l17a.562.15"></span>τοιαύτην ἔχειν ἐν τῷ Δεάλκους κήπῳ. δεύτερον οὐκ ἀναγκαῖόν
<span class="lb" data-page="17a.562" data-line="16" id="l17a.562.16"></span>ἐστι τὸν ἐν κήπῳ καταγωγὴν ἔχοντα λάχανα σιτεῖσθαι
<span class="lb" data-page="17a.562" data-line="17" id="l17a.562.17"></span>διὰ παντὸς ὡς ποηφάγον ζῶον, ὥσπερ οὐδ’ εἰ πλησίον
<span class="lb" data-page="17a.562" data-line="18" id="l17a.562.18"></span>εἴη τῶν αἴγεια κρέα πιπρασκόντων ἢ προβάτεια, ταῦτ’
<span class="pb" data-page="17a.563" id="p17a.563"></span>
<span class="lb" data-page="17a.563" data-line="1" id="l17a.563.1"></span>ἐσθίειν ὁσημέραι, καθάπερ οἱ λέγοντες. οὐδὲ γὰρ εἰ γείτων
<span class="lb" data-page="17a.563" data-line="2" id="l17a.563.2"></span>εἴη τῶν τὰ κρέα πιπρασκόντων, ἀναγκαῖον αὐτῷ πλεῖστα
<span class="lb" data-page="17a.563" data-line="3" id="l17a.563.3"></span>προσφέρεσθαι ταῦτα, καθάπερ ἀθλητῇ. τρίτον ἐπὶ τούτοις
<span class="lb" data-page="17a.563" data-line="4" id="l17a.563.4"></span>ὅτι πολλὴν ἀφθονίαν ἔχοντες λόγων εἰς τὸ διαβάλλειν τὸν
<span class="lb" data-page="17a.563" data-line="5" id="l17a.563.5"></span>ἐπὶ τοῖς κήποις ἀέρα, τοῦτο μὲν ὅλον τὸ μέρος ἐξέλιπον,
<span class="lb" data-page="17a.563" data-line="6" id="l17a.563.6"></span>ἐξετράποντο δ’ ἐπὶ τὰ λάχανα, δυνάμενοι καὶ τῶν ὀχετῶν
<span class="lb" data-page="17a.563" data-line="7" id="l17a.563.7"></span>μνημονεύειν, ὡς τὰ πολλὰ τοὺς ἀποπάτους ἐκκαθαιρόντων
<span class="lb" data-page="17a.563" data-line="8" id="l17a.563.8"></span>εἰς τοὺς κήπους, ἅπασάν τε τὴν τοιαύτην δυσωδίαν ἔτι τε
<span class="lb" data-page="17a.563" data-line="9" id="l17a.563.9"></span>τὴν ἀπὸ τῶν λαχάνων καὶ δένδρων καὶ θάμνων ἀναθυμίασιν,
<span class="lb" data-page="17a.563" data-line="10" id="l17a.563.10"></span>ὥσπερ ἀπό τε κράμβης καὶ καρέως καὶ πύξου. φανερῶς
<span class="lb" data-page="17a.563" data-line="11" id="l17a.563.11"></span>γὰρ ὁ πέριξ ἀὴρ μοχθηρὸς ἀπὸ τῆς τούτων ὁμιλίας
<span class="lb" data-page="17a.563" data-line="12" id="l17a.563.12"></span>γίνεται· ἀλλὰ γὰρ ἅλις ἤδη μοι καὶ τῶν περὶ τὰς τοιαύτας
<span class="lb" data-page="17a.563" data-line="13" id="l17a.563.13"></span>ἐξηγήσεις ἀντιλογιῶν. ἐπὶ δὲ τὰ χρήσιμα μεταβὰς ἀκολουθήσω
<span class="lb" data-page="17a.563" data-line="14" id="l17a.563.14"></span>ταῖς Ἱπποκράτους λέξεσιν.
</p>
<span class="lb rule" data-page="17a.563" data-line="15" id="l17a.563.15"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.2">
<span class="pb page1" data-page="17a.481" id="p17a.481"></span>
<span class="milestone ed1page page1" data-n="4.393" data-unit="ed1page" id="ed1page.5.393"></span>
<span class="milestone ed2page page1" data-n="9.194" data-unit="ed2page" id="ed2page.9.194"></span>
<span class="lb head" data-page="17a.481" data-line="8" id="l17a.481.8"></span>
            <blockquote class="quote lemma">
<span class="lb" data-page="17a.481" data-line="9" id="l17a.481.9"></span>Ἤρξατο τρόμος ἀπὸ χειρῶν τῇ πρώτῃ, πυρετὸς ὀξὺς, λῆρος.
</blockquote>
<span class="lb rule" data-page="17a.481" data-line="10" id="l17a.481.10"></span>
            <p>
<span class="lb" data-page="17a.481" data-line="11" id="l17a.481.11"></span>Τῇ πρώτῃ τῶν ἡμερῶν εὐθὺς ἅμα τῷ πυρέττειν ὀξέως
<span class="lb" data-page="17a.481" data-line="12" id="l17a.481.12"></span>δύο συμπτώματα γίνεσθαί φησι τῷ Πυθίωνι, τρόμον τῶν
<span class="lb" data-page="17a.481" data-line="13" id="l17a.481.13"></span>χειρῶν παραφροσύνην τέ τινα βραχεῖαν. εἴωθε γὰρ αὐτὸς
<span class="lb" data-page="17a.481" data-line="14" id="l17a.481.14"></span>ἄλλοτε ἄλλοις ὀνόμασιν ἐνδείκνυσθαι τὸ ποσὸν τῆς παραφροσύνης,
<span class="lb" data-page="17a.481" data-line="15" id="l17a.481.15"></span>ληρῆσαι καὶ παραληρῆσαι καὶ παραφρονῆσαι καὶ παρενεχθῆναι
<span class="lb" data-page="17a.481" data-line="16" id="l17a.481.16"></span>λέγων ἢ πάλιν παρακόψαι καὶ ἐκστῆναι, μανῆναί τε
<span class="lb" data-page="17a.481" data-line="17" id="l17a.481.17"></span>καὶ ἐκμανῆναι. εἴπερ οὖν ἐλήρησεν ὁ Πυθίων, εὔδηλον ὅτι μετρίως
<span class="pb" data-page="17a.482" id="p17a.482"></span>
<span class="lb" data-page="17a.482" data-line="1" id="l17a.482.1"></span>παρεφρόνησεν. ἐμάθομεν δὲ τοῦ μὲν τρόμου τὴν αἰτίαν
<span class="lb" data-page="17a.482" data-line="2" id="l17a.482.2"></span>ἀῤῥωστίαν εἶναι τῆς κατὰ τοὺς μῦς δυνάμεως. παραφροσύνην
<span class="lb" data-page="17a.482" data-line="3" id="l17a.482.3"></span>δὲ γίνεσθαι, βλαβέντος ἐγκεφάλου κατὰ φλεγμονὴν
<span class="lb" data-page="17a.482" data-line="4" id="l17a.482.4"></span>ἢ πλεονεξίαν χολώδους χυμοῦ. τὸν δ’ ὀξὺν πυρετὸν
<span class="lb" data-page="17a.482" data-line="5" id="l17a.482.5"></span>ἕπεσθαι σηπεδόσι χυμῶν. εἰ μὲν οὖν καὶ τὰ προηγησάμενα
<span class="lb" data-page="17a.482" data-line="6" id="l17a.482.6"></span>τῆς νόσου καθάπερ ἐπ’ ἄλλων ἔγραψεν, οὕτω κᾀπὶ τοῦ
<span class="lb" data-page="17a.482" data-line="7" id="l17a.482.7"></span>Πυθίωνος ἐγεγράφει, τάχα ἂν ἐξ ἐκείνων ἂν ἡμῖν ἔνδειξίς
<span class="lb" data-page="17a.482" data-line="8" id="l17a.482.8"></span>τις ἐγένετο τῆς κατασκευῆς τοῦ νοσήματος. ἐπεὶ δ’ οὐ
<span class="lb" data-page="17a.482" data-line="9" id="l17a.482.9"></span>προσέθηκεν ἐξ ὦν προσέγραψε μόνων καὶ ἡμεῖς πειρασόμεθα
<span class="lb" data-page="17a.482" data-line="10" id="l17a.482.10"></span>τὴν εὕρεσιν αὐτῆς ποιήσασθαι, σὺν τῷ κᾀξ αὐτοῦ
<span class="lb" data-page="17a.482" data-line="11" id="l17a.482.11"></span>τοῦ μηδὲν γράψαι περὶ τῶν προηγησαμένων τῆς νόσου, γίνεσθαι
<span class="lb" data-page="17a.482" data-line="12" id="l17a.482.12"></span>τὴν ἔνδειξιν τῆς ἐν τῷ σώματι διαθέσεως. εἴτε γὰρ
<span class="lb" data-page="17a.482" data-line="13" id="l17a.482.13"></span>ἐκ γυμνασίων <span class="milestone ed2page" data-n="9.195" data-unit="ed2page" id="ed2page.9.195"></span>ἀκαίρων ἢ πότων ἢ ἀφροδισίων, ὡς
<span class="lb" data-page="17a.482" data-line="14" id="l17a.482.14"></span>εἴωθε γράφειν, εἴτ’ ἐξ ἄλλου τινὸς ἐξηλλαγμένου πολὺ τῆς
<span class="lb" data-page="17a.482" data-line="15" id="l17a.482.15"></span>συνήθους διαίτης, ἤρξατο πυρέττειν ὁ Πυθίων, οὐκ ἂν εἰπεῖν
<span class="lb" data-page="17a.482" data-line="16" id="l17a.482.16"></span>αὐτὸ παρέλιπεν. εὔδηλον οὖν ὅτι κατὰ πολὺν χρόνον
<span class="lb" data-page="17a.482" data-line="17" id="l17a.482.17"></span>λεληθότως ἡ κατασκευὴ τοῦ νοσήματος ἐγένετο. τῶν τοίνυν
<span class="lb" data-page="17a.482" data-line="18" id="l17a.482.18"></span>τρόμων τὴν μὲν ὡς ἂν εἴποι τις, αἰτίαν ἐχόντων συνεκτικὴν
<span class="pb" data-page="17a.483" id="p17a.483"></span>
<span class="lb" data-page="17a.483" data-line="1" id="l17a.483.1"></span>ἀῤῥωστίαν τῆς δυνάμεως, ἀῤῥωστούσης δ’ αὐτῆς,
<span class="lb" data-page="17a.483" data-line="2" id="l17a.483.2"></span>ἤτοι κατὰ τὸν ἴδιον λόγον. ἢ διὰ πλῆθος βαρῦνον, ὁ μὲν τῇ
<span class="lb" data-page="17a.483" data-line="3" id="l17a.483.3"></span>βλάβῃ τῆς δυνάμεως ἑπόμενος τρόμος οὐδέποτ’ ἐν ἀρχῇ
<span class="lb" data-page="17a.483" data-line="4" id="l17a.483.4"></span>νόσου χωρὶς ἰσχυρᾶς νοσήσεως ἢ λιμοῦ καὶ κόπων, ἀγρυπνιῶν
<span class="lb" data-page="17a.483" data-line="5" id="l17a.483.5"></span>τε καὶ φροντίδων, ἔτι τε πρὸς τούτοις ἀφροδισίων ἀμέτρων,
<span class="lb" data-page="17a.483" data-line="6" id="l17a.483.6"></span>ὧν εἴπερ ἐγένετό τι, πάντως ἂν ὁ Ἱπποκράτης ἐμνημόνευσεν
<span class="lb" data-page="17a.483" data-line="7" id="l17a.483.7"></span>αὐτοῦ, κατὰ τὴν γραφὴν, ὡς εἴωθε. ἐπεὶ τοίνυν οὐδὲν
<span class="lb" data-page="17a.483" data-line="8" id="l17a.483.8"></span>ἔγραψε τοιοῦτον, διὰ πλῆθος ὑπολαβεῖν εὔλογόν ἐστι βαρύνεσθαι
<span class="lb" data-page="17a.483" data-line="9" id="l17a.483.9"></span>τὴν δύναμιν. ἐπεὶ δ’ οἵ τε τρόμοι περὶ τὰς χεῖρας
<span class="lb" data-page="17a.483" data-line="10" id="l17a.483.10"></span>ἐγένοντο, τὴν ἀρχὴν τῶν νεύρων ἐκ τοῦ κατὰ τὸν τράχηλον
<span class="lb" data-page="17a.483" data-line="11" id="l17a.483.11"></span>ἐχούσας νωτιαίου, ἔκ τε τοῦ ληρῆσαι τὸν ἄνθρωπον,
<span class="lb" data-page="17a.483" data-line="12" id="l17a.483.12"></span>ἔνδειξίς ἐστι τοῦ καὶ τὸν ἐγκέφαλον αὐτὸν ἤδη τινὰ δέχεσθαι
<span class="lb" data-page="17a.483" data-line="13" id="l17a.483.13"></span>μοχθηρὸν χυμὸν. ἐχρῆν οὖν ἐννοήσαντα τὸν Ἱπποκράτην
<span class="lb" data-page="17a.483" data-line="14" id="l17a.483.14"></span>κινδυνωδῶς ἔχειν τὸν ἄνθρωπον ἐπὶ φλεβοτομίαν
<span class="lb" data-page="17a.483" data-line="15" id="l17a.483.15"></span>ἐλθεῖν, ἤτοι κατὰ τὴν πρώτην ἡμέραν, εἰ μηδὲν ἄπεπτον
<span class="lb" data-page="17a.483" data-line="16" id="l17a.483.16"></span>ἐν τῇ γαστρὶ περιείχετο σιτίον, ἢ πάντως γε κατὰ τὴν δευτέραν,
<span class="lb" data-page="17a.483" data-line="17" id="l17a.483.17"></span>ἔτι δὲ μᾶλλον, ὅτι μετὰ τὴν τῆς πρώτης ἡμέρας
<span class="lb" data-page="17a.483" data-line="18" id="l17a.483.18"></span>διήγησιν αὐτὸς ἔγραψε.
</p>
<span class="lb rule" data-page="17a.483" data-line="19" id="l17a.483.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.23">
<span class="pb page1" data-page="17a.569" id="p17a.569"></span>
<span class="milestone ed1page page1" data-n="5.405" data-unit="ed1page" id="ed1page.5.405"></span>
<span class="milestone ed2page page1" data-n="9.225" data-unit="ed2page" id="ed2page.9.225"></span>
<span class="lb head" data-page="17a.569" data-line="1" id="l17a.569.1"></span>
            <blockquote class="quote lemma">
<span class="lb" data-page="17a.569" data-line="2" id="l17a.569.2"></span>Ἐνάτῃ ἐπεῤῥίγωσε, πυρετὸς ὀξὺς, ἵδρωσε, ψύξις, παρέκρουσε,
<span class="lb" data-page="17a.569" data-line="3" id="l17a.569.3"></span>δεξιῷ ἴλλαινε, γλῶσσα ἐπίξηρος, διψώδης, ἄγρυπνος·
<span class="lb" data-page="17a.569" data-line="4" id="l17a.569.4"></span>δεκάτῃ ταῦτα· ἑνδεκάτῃ κατενόει δι’ ὅλου πάντα, ἄπυρος,
<span class="lb" data-page="17a.569" data-line="5" id="l17a.569.5"></span>ἵδρωσεν, οὖρα λεπτὰ ἐπὶ κρίσιν.
</blockquote>
<span class="lb rule" data-page="17a.569" data-line="6" id="l17a.569.6"></span>
            <p>
<span class="lb" data-page="17a.569" data-line="7" id="l17a.569.7"></span>Ἔοικεν ἰσχυρός τις ἄνθρωπος οὗτος γεγονέναι τὴν δύναμιν,
<span class="lb" data-page="17a.569" data-line="8" id="l17a.569.8"></span>ὡς μεγίστῳ νοσήματι διαπαλαίουσαν αὐτὴν ἀντισχεῖν.
<span class="lb" data-page="17a.569" data-line="9" id="l17a.569.9"></span>οὐδενὸς γοῦν ἀγαθοῦ μέχρι δεῦρο γεγονότος αὐτῷ, φαίνεται
<span class="lb" data-page="17a.569" data-line="10" id="l17a.569.10"></span>κατὰ τὴν ἐνάτην ἡμέραν ῥίγους κριτικοῦ γενομένου καὶ μετ’
<span class="lb" data-page="17a.569" data-line="11" id="l17a.569.11"></span>αὐτὸ, καθάπερ εἴωθεν, ὀξέος πυρετοῦ καὶ μετὰ τὸν πυρετὸν
<span class="lb" data-page="17a.569" data-line="12" id="l17a.569.12"></span>ἱδρῶτος, οὐκ εὐθέως μὲν ἀπύρετος γεγονέναι διὰ τὸ μέγεθος
<span class="lb" data-page="17a.569" data-line="13" id="l17a.569.13"></span>τοῦ νοσήματος. ὅμως δ’ οὖν ἐπιμενόντων τῶν αὐτῶν.
<span class="lb" data-page="17a.569" data-line="14" id="l17a.569.14"></span>ἔφη γὰρ δεκάτῃ τὰ αὐτὰ, κατὰ τὴν ἑνδεκάτην εὐθέως ἀπύρετος
<span class="lb" data-page="17a.569" data-line="15" id="l17a.569.15"></span>γενέσθαι. τὸ δ’ ἐν τῇ κρίσει παρακροῦσαί τε καὶ ἐν
<span class="lb" data-page="17a.569" data-line="16" id="l17a.569.16"></span>τῷ δεξιῷ ὀφθαλμῷ ἰλλῆναι τῶν γινομένων ἐστὶν ἐν κρίσεσι.
<span class="lb" data-page="17a.569" data-line="17" id="l17a.569.17"></span>καὶ γὰρ οὐδ’ ἀθρόα τις αὐτῷ ἔοικε συμβῆναι κατὰ ﻿
<span class="pb" data-page="17a.570" id="p17a.570"></span>
<span class="lb" data-page="17a.570" data-line="1" id="l17a.570.1"></span>τὴν ἐνάτην ἡμέραν ἡ κρίσις, ἀλλὰ μέχρι<span class="milestone ed1page" data-n="5.406" data-unit="ed1page" id="ed1page.5.406"></span> τῆς ἑνδεκάτης
<span class="lb" data-page="17a.570" data-line="2" id="l17a.570.2"></span>ἐκταθῆναι, καθ’ ἣν ἤδη, φησὶ, κατενόει πάντα.
<span class="lb" data-page="17a.570" data-line="3" id="l17a.570.3"></span>προσέθηκε δὲ τὰ οὖρα λεπτὰ περὶ κρίσιν, ἵνα μὴ πιστεύωμεν
<span class="lb" data-page="17a.570" data-line="4" id="l17a.570.4"></span>αὐτῇ, μηδὲ βεβαίαν εἶναι νομίσωμεν, ἀλλ’ ὑποστρέφειν
<span class="lb" data-page="17a.570" data-line="5" id="l17a.570.5"></span>ἐν τάχει τὸ νόσημα προσδοκῶμεν. τά τε γὰρ ἄλλα καὶ διὰ
<span class="lb" data-page="17a.570" data-line="6" id="l17a.570.6"></span>τὸ μέγεθος αὐτοῦ τὴν τοιαύτην προσδοκίαν εὔλογον ἦν
<span class="lb" data-page="17a.570" data-line="7" id="l17a.570.7"></span>ἔχειν.
</p>
<span class="lb rule" data-page="17a.570" data-line="8" id="l17a.570.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.25">
<span class="pb page1" data-page="17a.571" id="p17a.571"></span>
<span class="milestone ed1page page1" data-n="5.406" data-unit="ed1page" id="ed1page.5.406"></span>
<span class="milestone ed2page page1" data-n="9.266" data-unit="ed2page" id="ed2page.9.266"></span>
<span class="lb head" data-page="17a.571" data-line="1" id="l17a.571.1"></span>
            <blockquote class="quote lemma">
<span class="lb" data-page="17a.571" data-line="2" id="l17a.571.2"></span>Πεντεκαιδεκάτῃ οὖρον θολερὸν, ὡς ἐκ τῶν κατεστηκότων
<span class="lb" data-page="17a.571" data-line="3" id="l17a.571.3"></span>γίνεται, ὅταν ἀναταραχθῇ, πυρετὸς ὀξὺς, πάντα· παρέκρουσεν,
<span class="lb" data-page="17a.571" data-line="4" id="l17a.571.4"></span>οὐκ ἐκοιμήθη γόνατα καὶ κνήμας ἐπωδύνως εἶχεν,
<span class="lb" data-page="17a.571" data-line="5" id="l17a.571.5"></span>ἀπὸ δὲ κοιλίης βαλάνων προστιθεμένων μέλανα κόπρανα
<span class="lb" data-page="17a.571" data-line="6" id="l17a.571.6"></span>ἦλθεν.
</blockquote>
<span class="lb rule" data-page="17a.571" data-line="7" id="l17a.571.7"></span>
            <p>
<span class="lb" data-page="17a.571" data-line="8" id="l17a.571.8"></span>Εἰς ὀξύτητα πάλιν ὑποστρέψας ἀφίκετο διά τε τὸ μέγεθος
<span class="lb" data-page="17a.571" data-line="9" id="l17a.571.9"></span>τοῦ νοσήματος, ὅπερ ἐξ ἀρχῆς ἔσχε, καὶ διότι κατὰ
<span class="lb" data-page="17a.571" data-line="10" id="l17a.571.10"></span>τὴν ἑνδεκάτην ἡμέραν, ἡνίχ’ ἡ πρώτη κρίσις ἐγένετο, μηδέπω
<span class="lb" data-page="17a.571" data-line="11" id="l17a.571.11"></span>τὰ τῆς πέψεως ὑπῆρχε σημεῖα τοῖς οὔροις. τὰ μέντοι
<span class="lb" data-page="17a.571" data-line="12" id="l17a.571.12"></span>κατὰ γόνατα καὶ κνήμας ἀλγήματα τῆς κάτω ῥοπῆς τῶν
<span class="lb" data-page="17a.571" data-line="13" id="l17a.571.13"></span>τὴν νόσον ἐργαζομένων χυμῶν ὄντα σημεῖα τῶν ἀγαθῶν
<span class="lb" data-page="17a.571" data-line="14" id="l17a.571.14"></span>ἐστι δηλονότι. τὸ δὲ βαλάνων αὐτῷ προσθεμένων μέλανα
<span class="lb" data-page="17a.571" data-line="15" id="l17a.571.15"></span>διαχωρήματα κοπρώδη μοχθηρὸν διὰ τὴν χροιάν.
</p>
<span class="lb rule" data-page="17a.571" data-line="16" id="l17a.571.16"></span>
          </article>

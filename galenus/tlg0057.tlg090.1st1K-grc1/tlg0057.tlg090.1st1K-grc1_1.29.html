<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.29">
<span class="pb page1" data-page="17a.573" id="p17a.573"></span>
<span class="milestone ed1page page1" data-n="5.406" data-unit="ed1page" id="ed1page.5.406"></span>
<span class="milestone ed2page page1" data-n="9.227" data-unit="ed2page" id="ed2page.9.227"></span>
<span class="lb head" data-page="17a.573" data-line="10" id="l17a.573.10"></span>
            <blockquote class="quote lemma">
<span class="lb" data-page="17a.573" data-line="11" id="l17a.573.11"></span>Εἰκοστῇ ὕπνωσε, κατενόει πάντα, ἵδρωσεν, ἄπυρος· οὐκ ἐδίψη.
<span class="lb" data-page="17a.573" data-line="12" id="l17a.573.12"></span>εἰκοστῇ πρώτῃ σμικρὰ παρέκρουσεν, ὑπεδίψη, ὑποχονδρίου
<span class="lb" data-page="17a.573" data-line="13" id="l17a.573.13"></span>πόνος καὶ περὶ ὀμφαλὸν παλμὸς διὰ τέλεος. εἰκοστῇ
<span class="lb" data-page="17a.573" data-line="14" id="l17a.573.14"></span>τετάρτῃ οὔροισιν ὑπόστασις κατενόει πάντα. εἰκοστῇ
<span class="lb" data-page="17a.573" data-line="15" id="l17a.573.15"></span>ἑβδόμῃ ἰσχίου δεξιοῦ ὀδύνη, οὖρα λεπτὰ καὶ εἶχον
<span class="lb" data-page="17a.573" data-line="16" id="l17a.573.16"></span>ὑπόστασιν. τὰ δὲ ἄλλα εἶχεν ἐπιεικέστατα. περὶ δὲ εἰκοστὴν
<span class="lb" data-page="17a.573" data-line="17" id="l17a.573.17"></span>ἐνάτην ὀφθαλμοῦ δεξιοῦ ὀδύνη, οὖρα λεπτά. τεσσαρακοστῇ
<span class="pb" data-page="17a.574" id="p17a.574"></span>
<span class="lb" data-page="17a.574" data-line="1" id="l17a.574.1"></span>διεχώρησε φλεγματώδεα, λευκὰ, ὑπόσυχνα,
<span class="lb" data-page="17a.574" data-line="2" id="l17a.574.2"></span>ἵδρωσε πολλῷ διόλου, τελέως ἐκρίθη.
</blockquote>
<span class="lb rule" data-page="17a.574" data-line="3" id="l17a.574.3"></span>
            <p>
<span class="lb" data-page="17a.574" data-line="4" id="l17a.574.4"></span>Τρίτη μὲν αὕτη κρίσις ἐπιχειρησάσης καὶ νῦν τῆς φύσεως
<span class="lb" data-page="17a.574" data-line="5" id="l17a.574.5"></span>λῦσαι τὸ νόσημα διὰ τῆς τῶν ἱδρώτων ἐκκρίσεως ἐν
<span class="lb" data-page="17a.574" data-line="6" id="l17a.574.6"></span>ἡμέρᾳ κρισίμῳ, καθάπερ κᾀν ταῖς ἔμπροσθεν, ἦσαν γὰρ
<span class="lb" data-page="17a.574" data-line="7" id="l17a.574.7"></span>κᾀκεῖναι κρίσιμοι. προσέθηκα δὲ τὸ οὐ δι’ ἄλλο τι ἢ
<span class="lb" data-page="17a.574" data-line="8" id="l17a.574.8"></span>ἐπὶ τῷ τῶν οὐκ ὀρθῶς ἐν προῤῥητικῷ γεγραμμένων ἁμαρτάνειν,
<span class="lb" data-page="17a.574" data-line="9" id="l17a.574.9"></span>πάμπολυ δὲ καὶ τῆς Ἱπποκράτους γνώμης καὶ τῆς
<span class="lb" data-page="17a.574" data-line="10" id="l17a.574.10"></span>ἐπὶ τῶν καμνόντων προγνώσεως· καὶ διὰ τοῦτο λογίατροι
<span class="lb" data-page="17a.574" data-line="11" id="l17a.574.11"></span>μέν εἰσιν· οὕτως γὰρ ὀνομάζουσιν οἱ πολλοὶ τῶν εἰδότων
<span class="lb" data-page="17a.574" data-line="12" id="l17a.574.12"></span>ἀσχημονοῦντας ἐπὶ τῶν ἔργων, ἰατροὶ δ’ οὐκ εἰσὶν οἱ πιστεύοντες
<span class="lb" data-page="17a.574" data-line="13" id="l17a.574.13"></span>τοῖς ἐν προῤῥητικοῖς καὶ Κωακαῖς προγνώσεσι
<span class="lb" data-page="17a.574" data-line="14" id="l17a.574.14"></span>γεγραμμένοις ἀῤῥώστοις, εἰς ἑτέραν ἀναφέρουσι μαρτυρίαν
<span class="lb" data-page="17a.574" data-line="15" id="l17a.574.15"></span>τῶν δοκούντων αὐτοῖς, παρατιθέμενοι τὰ κακῶς εἰρημένα
<span class="lb" data-page="17a.574" data-line="16" id="l17a.574.16"></span>κατὰ τὸ προῤῤητικὸν ἢ τὰς Κωακὰς προγνώσεις, ἐάσαντες
<span class="lb" data-page="17a.574" data-line="17" id="l17a.574.17"></span>δὲ τὰ κατὰ τὸ προγνωστικὸν καὶ τοὺς ἀφορισμοὺς καὶ τὰ
<span class="lb" data-page="17a.574" data-line="18" id="l17a.574.18"></span>κατὰ τῶν ἐπιδημιῶν<span class="milestone ed2page" data-n="9.228" data-unit="ed2page" id="ed2page.9.228"></span> εἰρημένα καθολικὰ θεωρήματα,
<span class="pb" data-page="17a.575" id="p17a.575"></span>
<span class="lb" data-page="17a.575" data-line="1" id="l17a.575.1"></span>καὶ ὅσα γε κατὰ τὸ προῤῥητικὸν καὶ τὰς Κωακὰς
<span class="lb" data-page="17a.575" data-line="2" id="l17a.575.2"></span>προγνώσεις ἀληθῆ γέγραπται, ταῦτα μετενηνεγμένα παρὰ
<span class="lb" data-page="17a.575" data-line="3" id="l17a.575.3"></span>τῶν τὰ βιβλία ταῦτα γραψάντων ἐξ ἀφορισμῶν καὶ προγνωστικῶν
<span class="lb" data-page="17a.575" data-line="4" id="l17a.575.4"></span>καὶ τῶν ἐπιδημιῶν εἰς αὐτὰ, καθότι δέδεικταί
<span class="lb" data-page="17a.575" data-line="5" id="l17a.575.5"></span>μοι κἀν τοῖς εἰς τὸ προῤῥητικὸν ὑπομνήμασιν. Λύκος δ’
<span class="lb" data-page="17a.575" data-line="6" id="l17a.575.6"></span>οὐκ οἶδ’ ὅπως καὶ αὐτὸς ἀναπλησθεὶς τῆς τοιαύτης μοχθηρίας
<span class="lb" data-page="17a.575" data-line="7" id="l17a.575.7"></span>εἰς Κόϊντον αὐτὴν ἀναφέρει, καίτοι Κοΐντῳ μὲν αὐτὸς
<span class="lb" data-page="17a.575" data-line="8" id="l17a.575.8"></span>οὐδ’ ἐνιαυτὸν ὅλον συνεγένετο. Σάτυρος δὲ καὶ Φικιανὸς
<span class="lb" data-page="17a.575" data-line="9" id="l17a.575.9"></span>ἐπὶ πλεῖστον αὐτῷ συνδιατρίψαντες οὐδεμίαν τοιαύτην
<span class="lb" data-page="17a.575" data-line="10" id="l17a.575.10"></span>ἐξήγησιν εἰς Κόϊντον ἀνέφερον. οὐκ ἀκριβῶς γὰρ ἐπίσταμαι
<span class="lb" data-page="17a.575" data-line="11" id="l17a.575.11"></span>τοῦτ’ ἐγὼ, ἀμφοτέροις διδασκάλοις χρησάμενος.
</p>
<span class="lb rule" data-page="17a.575" data-line="12" id="l17a.575.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.3">
<span class="pb page1" data-page="17a.484" id="p17a.484"></span>
<span class="milestone ed1page page1" data-n="4.393" data-unit="ed1page" id="ed1page.5.393"></span>
<span class="milestone ed2page page1" data-n="9.195" data-unit="ed2page" id="ed2page.9.195"></span>
<span class="lb head" data-page="17a.484" data-line="1" id="l17a.484.1"></span>
            <blockquote class="quote lemma">
<span class="lb" data-page="17a.484" data-line="2" id="l17a.484.2"></span>Δευτέρῃ πάντα παρωξύνθη.
</blockquote>
<span class="lb rule" data-page="17a.484" data-line="3" id="l17a.484.3"></span>
            <p>
<span class="lb" data-page="17a.484" data-line="4" id="l17a.484.4"></span>Φαίνεται γὰρ αὐξανόμενον, ὡς οὐ σμικρὸν οὐδ’ ἐπὶ τῇ
<span class="lb" data-page="17a.484" data-line="5" id="l17a.484.5"></span>τυχούσῃ διαθέσει τὸ νόσημα γεγονὸς, ἀλλ’ αὐτό τε μέγα
<span class="lb" data-page="17a.484" data-line="6" id="l17a.484.6"></span>καὶ τὴν αἰτίαν οὐκ εὐκαταφρόνητον ἔχον. ἐπεὶ δ’ οὐκ ἐπὶ
<span class="lb" data-page="17a.484" data-line="7" id="l17a.484.7"></span>Πυθίωνος μόνον, ἀλλὰ καὶ πολλῶν ἄλλων ἀῤῥώστων φαινομένων
<span class="lb" data-page="17a.484" data-line="8" id="l17a.484.8"></span>δεῖσθαι φλεβοτομίας, ἔξ ὦν αὐτὸς ἔγραψε τεκμαιρομένοις
<span class="lb" data-page="17a.484" data-line="9" id="l17a.484.9"></span>ἡμῖν οὐχ εὑρίσκεται προσγράφων αὐτὴν, ἀναγκαῖόν
<span class="lb" data-page="17a.484" data-line="10" id="l17a.484.10"></span>ἐστι δυοῖν θάτερον ὑπονοεῖν, ἢ μὴ φλεβοτομηθῆναι τοὺς
<span class="lb" data-page="17a.484" data-line="11" id="l17a.484.11"></span>ἀνθρώπους ἐκείνους ἢ παραλελεῖφθαι τὴν διήγησιν τοῦ βοηθήματος.
<span class="lb" data-page="17a.484" data-line="12" id="l17a.484.12"></span>τὸ μὲν οὖν μηδένα τῶν δεηθέντων αὐτοῦ φλεβοτομηθῆναι
<span class="lb" data-page="17a.484" data-line="13" id="l17a.484.13"></span>τῶν ἀπιθάνων ἐστὶν, ὡς στέργοντος ἀνδρὸς τὸ
<span class="lb" data-page="17a.484" data-line="14" id="l17a.484.14"></span>βοήθημα τοῦτο, καθάπερ ἐν τοῖς γνησιωτάτοις ἐδήλωσε
<span class="lb" data-page="17a.484" data-line="15" id="l17a.484.15"></span>βιβλίοις, ἀφορισμοῖς τε καὶ περὶ διαίτης ὀξέων καὶ τῷ περὶ
<span class="lb" data-page="17a.484" data-line="16" id="l17a.484.16"></span>ἄρθρων, ἐν αὐτῷ τε τούτῳ τῷ τρίτῳ τῶν ἐπιδημιῶν ἐπί
<span class="lb" data-page="17a.484" data-line="17" id="l17a.484.17"></span>τινος ἀῤῥώστου γράψας· ὀγδόῃ ἀγκῶνα ἔτεμον, ἐῤῥύη πολὺ ﻿
<span class="pb" data-page="17a.485" id="p17a.485"></span>
<span class="lb" data-page="17a.485" data-line="1" id="l17a.485.1"></span>ὡς ἔδει. ὅπου γὰρ ὀγδοαῖον αὐτὸν ἐφλεβοτόμησε, πολὺ δή
<span class="lb" data-page="17a.485" data-line="2" id="l17a.485.2"></span>που μᾶλλον ἐν ταῖς προειρημέναις ἡμέραις εὔδηλός ἐστι
<span class="lb" data-page="17a.485" data-line="3" id="l17a.485.3"></span><span class="milestone ed1page" data-n="5.393" data-unit="ed1page" id="ed1page.5.393"></span>χρώμενος τῷ βοηθήματι. τὸ δὲ μὴ γράψαι καθ’ ἕκαστον
<span class="lb" data-page="17a.485" data-line="4" id="l17a.485.4"></span>ἄῤῥωστον ἐφ’ ὧν προσήχθη τὸ βοήθημα, τῶν σμικροτέρων
<span class="lb" data-page="17a.485" data-line="5" id="l17a.485.5"></span>αὐτοῦ μνημονεύοντα, μέχρι καὶ βαλάνου προθέσεως
<span class="lb" data-page="17a.485" data-line="6" id="l17a.485.6"></span>ἀπίθανόν ἐστιν. εἰ τοίνυν ἀτόπου τοῦ λόγου καθ’ ἑκάτερον
<span class="lb" data-page="17a.485" data-line="7" id="l17a.485.7"></span>ὄντος ἑλέσθαι χρὴ τὸ ἧττον <span class="milestone ed2page" data-n="9.196" data-unit="ed2page" id="ed2page.9.196"></span>ἄτοπον, ἡγοῦμαι παραλελῆφθαι
<span class="lb" data-page="17a.485" data-line="8" id="l17a.485.8"></span>μὲν καὶ ἐπὶ πολλῶν τὸ βοήθημα, παραλελεῖφθαι
<span class="lb" data-page="17a.485" data-line="9" id="l17a.485.9"></span>δ’ ὡς σαφὲς ἐν τῇ διηγήσει. καί με προσάγει τοῦτο μάλιστα
<span class="lb" data-page="17a.485" data-line="10" id="l17a.485.10"></span>τὸ προγεγραμμένον ἐπὶ τοὺς φλεβοτομηθέντας ὀγδοαίους.
<span class="lb" data-page="17a.485" data-line="11" id="l17a.485.11"></span>φαίνεται γὰρ ὡς σπάνιον μὲν τοῦτο γράψας, ὡς
<span class="lb" data-page="17a.485" data-line="12" id="l17a.485.12"></span>σύνηθες δὲ τὸ πρὸ τῆς ὀγδόης παραλιπών. εἰ γὰρ ἔν γε
<span class="lb" data-page="17a.485" data-line="13" id="l17a.485.13"></span>τοῖς γνησίοις συγγράμμασιν ἐπὶ τῶν μεγάλων νοσημάτων
<span class="lb" data-page="17a.485" data-line="14" id="l17a.485.14"></span>ἀεὶ χρῆται τῇ φλεβοτομίᾳ, συνεπιβλέπων αὐτῇ, δύο ταῦτα
<span class="lb" data-page="17a.485" data-line="15" id="l17a.485.15"></span>μόνα, τήν θ’ ἡλικίαν καὶ τὴν δύναμιν τοῦ κάμνοντος, ἔν τε
<span class="lb" data-page="17a.485" data-line="16" id="l17a.485.16"></span>τούτοις αὐτοῖς τῶν ἐπιδημιῶν ὀγδοαῖόν τινα φλεβοτομηθῆναί
<span class="lb" data-page="17a.485" data-line="17" id="l17a.485.17"></span>φησι, οὐδὲν ἄλλο δυνατὸν ἐπινοεῖν ἐστὶν ἢ ὅτι παρελήφθη
<span class="pb" data-page="17a.486" id="p17a.486"></span>
<span class="lb" data-page="17a.486" data-line="1" id="l17a.486.1"></span>μὲν ἐπὶ τῶν καμνόντων τὸ βοήθημα, παρελείφθη δ’
<span class="lb" data-page="17a.486" data-line="2" id="l17a.486.2"></span>ὡς σαφὲς ἐν τῇ διηγήσει. περὶ μὲν δὴ τῆς φλεβοτομίας,
<span class="lb" data-page="17a.486" data-line="3" id="l17a.486.3"></span>ἐπεὶ κοινὸς ὁ λόγος ἁπάντων τῶν ἀῤῥώστων ἐστὶν, ἅπαξ
<span class="lb" data-page="17a.486" data-line="4" id="l17a.486.4"></span>ἀρκέσει λελέχθαι, καθάπερ καὶ τἄλλα ὅσα κοινά. περὶ δὲ
<span class="lb" data-page="17a.486" data-line="5" id="l17a.486.5"></span>τῶν ἰδίων καθ’ ἕκαστον ἡ ἐξήγησις ἔσται, τὴν ἀρχὴν ἀπὸ
<span class="lb" data-page="17a.486" data-line="6" id="l17a.486.6"></span>τοῦ Πυθίωνος, ὡς ἐνεστησάμεθα, ποιησαμένοις ἡμῖν.
</p>
<span class="lb rule" data-page="17a.486" data-line="7" id="l17a.486.7"></span>
          </article>

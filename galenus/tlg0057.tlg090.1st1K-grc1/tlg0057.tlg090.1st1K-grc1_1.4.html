<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.4">
<span class="pb page1" data-page="17a.486" id="p17a.486"></span>
<span class="milestone ed1page page1" data-n="5.393" data-unit="ed1page" id="ed1page.5.393"></span>
<span class="milestone ed2page page1" data-n="9.196" data-unit="ed2page" id="ed2page.9.196"></span>
<span class="lb head" data-page="17a.486" data-line="8" id="l17a.486.8"></span>
            <blockquote class="quote lemma">
<span class="lb" data-page="17a.486" data-line="9" id="l17a.486.9"></span>Τρίτῃ τὰ αὐτά. τετάρτῃ ἀπὸ κοιλίης ὀλίγα ἄκρητα, χολώδεα
<span class="lb" data-page="17a.486" data-line="10" id="l17a.486.10"></span>διῆλθε. πέμπτῃ πέμπτῃ πάντα παρωξύνθη, τρόμοι παρέμενον,
<span class="lb" data-page="17a.486" data-line="11" id="l17a.486.11"></span>ὕπνοι λεπτοὶ, κοιλίη ἔστη. ἕκτῃ πτύελα ποικίλα,
<span class="lb" data-page="17a.486" data-line="12" id="l17a.486.12"></span>ὑπέρυθρα. ἑβδόμῃ στόμα παρειρύσθη. ὀγδόῃ πάντα παρωξύνθη,
<span class="lb" data-page="17a.486" data-line="13" id="l17a.486.13"></span>τρόμοι καὶ πάλιν παρέμενον, οὖρα δὲ κατ’ ἀρχὰς
<span class="lb" data-page="17a.486" data-line="14" id="l17a.486.14"></span>μὲν καὶ μέχρι τῆς ὀγδόης λεπτὰ, ἄχροα, ἔχοντα
<span class="lb" data-page="17a.486" data-line="15" id="l17a.486.15"></span>ἐναιώρημα ἐπινέφελον. δεκάτῃ ἵδρωσε, πτύελα ὑποπέπονα,
<span class="lb" data-page="17a.486" data-line="16" id="l17a.486.16"></span>ὑπεκρίθη, οὖρα ὑπόλεπτα περὶ κρίσιν. μετὰ δὲ κρίσιν
<span class="pb" data-page="17a.487" id="p17a.487"></span>
<span class="lb" data-page="17a.487" data-line="1" id="l17a.487.1"></span>τεσσαρακοστῇ ἡμέρῃ ὕστερον, ἐμπύημα περὶ ἕδρην καὶ
<span class="lb" data-page="17a.487" data-line="2" id="l17a.487.2"></span>στραγγουριώδης ἐγένετο ἀπόστασις.
</blockquote>
<span class="lb rule" data-page="17a.487" data-line="3" id="l17a.487.3"></span>
            <p>
<span class="lb" data-page="17a.487" data-line="4" id="l17a.487.4"></span>Τὰ μὲν ἄλλα τῆς ῥήσεως συμπτωμάτων ἔχει διήγησιν καὶ
<span class="lb" data-page="17a.487" data-line="5" id="l17a.487.5"></span>τῇ λέξει καὶ τῇ διανοίᾳ σαφῆ. πολλάκις γὰρ εἴωθε γενέσθαι
<span class="lb" data-page="17a.487" data-line="6" id="l17a.487.6"></span>τοῖς ὀξέως νοσοῦσι καὶ μεμαθήκαμεν αὐτῶν τὰς δυνάμεις
<span class="lb" data-page="17a.487" data-line="7" id="l17a.487.7"></span>κατὰ τὸ προγνωστικὸν καὶ τὸ πρῶτον αὐτῶν τούτων τῶν
<span class="lb" data-page="17a.487" data-line="8" id="l17a.487.8"></span>ἐπιδημιῶν. εἴρηται δ’ οὐκ ὀλίγα κἀν τῷ δευτέρῳ χρήσιμα
<span class="lb" data-page="17a.487" data-line="9" id="l17a.487.9"></span>πρὸς τὴν ἐπὶ τῶν ἀῤῥώστων ἐξήγησιν. ἐπὶ δὲ τῆς κατὰ
<span class="lb" data-page="17a.487" data-line="10" id="l17a.487.10"></span>τὴν ἕκτην ἡμέραν διηγήσεως εἰπὼν πτύελα ποικίλα ὑπέρυθρα,
<span class="lb" data-page="17a.487" data-line="11" id="l17a.487.11"></span>μὴ προσθεὶς δὲ μήτε πλευριτικὸν τὸν Πυθίωνα μήτε
<span class="lb" data-page="17a.487" data-line="12" id="l17a.487.12"></span>περιπνευμονικὸν γεγονέναι, ζήτησιν ἡμῖν ὑπελείπετο, πότερον
<span class="lb" data-page="17a.487" data-line="13" id="l17a.487.13"></span>καὶ ἄλλως δύναται γενέσθαι τοιαῦτα πτύσματα τοῖς
<span class="lb" data-page="17a.487" data-line="14" id="l17a.487.14"></span>νοσοῦσιν<span class="milestone ed2page" data-n="9.197" data-unit="ed2page" id="ed2page.9.197"></span> ὀξέως ἢ μόνοις τοῖς περιπνευμονικοῖς καὶ
<span class="lb" data-page="17a.487" data-line="15" id="l17a.487.15"></span>πλευριτικοῖς. φαίνεται καὶ ἄλλως ἡγεῖσθαι γίνεσθαι τοιαῦτα,
<span class="lb" data-page="17a.487" data-line="16" id="l17a.487.16"></span>ῥυέντων μὲν εἰς τὸν πνεύμονα χυμῶν μοχθηρῶν, ἀλλ’
<span class="lb" data-page="17a.487" data-line="17" id="l17a.487.17"></span>ὀλίγων παντάπασιν, ὡς μὴ φλεγμῆναι τὸ σπλάγχνον. ὅτι
<span class="lb" data-page="17a.487" data-line="18" id="l17a.487.18"></span>μὲν γὰρ οὐκ ᾖν οὔτε πλευριτικὸς οὔτε περιπνευμονικὸς εὔδηλόν
<span class="pb" data-page="17a.488" id="p17a.488"></span>
<span class="lb" data-page="17a.488" data-line="1" id="l17a.488.1"></span>ἐστιν ἐκ τοῦ μὴ μνημονεῦσαι τὸν Ἱπποκράτην, μήτ’
<span class="lb" data-page="17a.488" data-line="2" id="l17a.488.2"></span>ὀνομαστὶ τῶν παθῶν τούτων, ἀλλὰ μηδ’ ἀπό τινος ἀχωρίστου
<span class="lb" data-page="17a.488" data-line="3" id="l17a.488.3"></span>συμπτώματος. εἰρήκει γὰρ ἂν ἢ πλευρᾶς ὀδύνην ἢ
<span class="lb" data-page="17a.488" data-line="4" id="l17a.488.4"></span>δύσπνοιαν. οὐ μὴν οὐδ’ ἀπὸ κεφαλῆς πεπονθυίας ὤφθη
<span class="lb" data-page="17a.488" data-line="5" id="l17a.488.5"></span>ποτὲ τοιαῦτα πτυσθέντα. μετὰ μέντοι βηχὸς καὶ δυσπνοίας
<span class="lb" data-page="17a.488" data-line="6" id="l17a.488.6"></span>καὶ πλευρᾶς ἀλγήματος ὁρᾶταί ποτε τοιαῦτα πτύσματα. καί
<span class="lb" data-page="17a.488" data-line="7" id="l17a.488.7"></span>τινας δύο καὶ χωρὶς πυρετοῦ τοιούτων πτυσθέντων χρώματα
<span class="lb" data-page="17a.488" data-line="8" id="l17a.488.8"></span>εἶδον, ὠχρῶν μετὰ βηχὸς ὄντων. ἀλλὰ τῷ μὲν ἑτέρῳ
<span class="lb" data-page="17a.488" data-line="9" id="l17a.488.9"></span>κατὰ βραχὺ πυρετίων μικρῶν γενομένων εἰς χρόνον ἡ διάθεσις
<span class="lb" data-page="17a.488" data-line="10" id="l17a.488.10"></span>ἐκταθεῖσα, παραμεινάντων τῶν πυρετῶν, φθινώδη
<span class="lb" data-page="17a.488" data-line="11" id="l17a.488.11"></span>τὸν ἄνθρωπον ἀπέδειξε, τῷ δ’ ἑτέρῳ χωρὶς πυρετοῦ τοιούτων
<span class="lb" data-page="17a.488" data-line="12" id="l17a.488.12"></span>πτυσθέντων ἡμέραις ἐφεξῆς ὀλίγαις οὐδὲν ἄτοπον ἠκολούθησε.
<span class="lb" data-page="17a.488" data-line="13" id="l17a.488.13"></span>εἰκὸς οὖν ἐστὶ κατὰ τὰ πρῶτα μέρη τοῦ θώρακος,
<span class="lb" data-page="17a.488" data-line="14" id="l17a.488.14"></span>καθ’ ἃ συνάπτει τοῖς ἐσχάτοις τοῦ τραχήλου σπονδύλοις,
<span class="lb" data-page="17a.488" data-line="15" id="l17a.488.15"></span>γεγονέναι τινὰ περιουσίαν οὐ πολλὴν, ἐφ’ ᾗ μηδὲ δύσπνοιαν
<span class="lb" data-page="17a.488" data-line="16" id="l17a.488.16"></span>ἀπαντῆσαι, διὰ τὸ μὴ συντελεῖν τι σαφὲς εἰς τὴν
<span class="lb" data-page="17a.488" data-line="17" id="l17a.488.17"></span>τῆς ἀναπνοῆς ἐνέργειαν τὸ πρῶτον μεσοπλεύριον, ἐν αὐταῖς
<span class="pb" data-page="17a.489" id="p17a.489"></span>
<span class="lb" data-page="17a.489" data-line="1" id="l17a.489.1"></span>δὲ ταῖς ῥίζαις τῶν ἐπὶ τὰς χεῖρας ἀφικνουμένων νεύρων
<span class="lb" data-page="17a.489" data-line="2" id="l17a.489.2"></span>τῆς διαθέσεως γενομένης, βαρυνομένων τῶν νεύρων,
<span class="lb" data-page="17a.489" data-line="3" id="l17a.489.3"></span>τρομώδεις ἐργάσασθαι τὰς χεῖρας. ἐκ γὰρ τοῦ πρώτου μεσοπλευρίου
<span class="lb" data-page="17a.489" data-line="4" id="l17a.489.4"></span>καὶ τῶν ὑπερκειμένων δὲ σπονδύλων τὰ τοὺς
<span class="lb" data-page="17a.489" data-line="5" id="l17a.489.5"></span>μῦς τῶν χειρῶν κινοῦντα φύεται νεῦρα. μαρτυρεῖ δὲ τούτοις
<span class="lb" data-page="17a.489" data-line="6" id="l17a.489.6"></span>καὶ τὸ παραμεῖναι τοὺς τρόμους σὺν τοῖς πτύσμασι
<span class="lb" data-page="17a.489" data-line="7" id="l17a.489.7"></span>τοῖς ἐπιγενομένοις. ἡνίκα δ’ ἐν ἐκείνοις ἐφάνη τι πέψεως
<span class="lb" data-page="17a.489" data-line="8" id="l17a.489.8"></span>σημεῖον, οὔτε τοὺς τρόμους ἔτι γίνεσθαι καὶ παύσασθαι τὸ
<span class="lb" data-page="17a.489" data-line="9" id="l17a.489.9"></span>νόσημα, κρίσεως τῆς δι’ ἱδρώτων ἐπιγενομένης. καίτοι γε
<span class="lb" data-page="17a.489" data-line="10" id="l17a.489.10"></span>ἀπέπτων ὄντων τῶν οὔρων ὅμως ἡ πέψις ἔκρινε τῶν ἀναπτυομένων
<span class="lb" data-page="17a.489" data-line="11" id="l17a.489.11"></span>καὶ ἤνεγκε τὴν κρίσιν ὡς ἑκάτερον τῶν σημείων
<span class="lb" data-page="17a.489" data-line="12" id="l17a.489.12"></span>ὃ πέφυκε δηλοῦν μὴ διαψεύσασθαι. διττῆς γὰρ διαθέσεως
<span class="lb" data-page="17a.489" data-line="13" id="l17a.489.13"></span>τῷ νοσοῦντι γινομένης, μιᾶς μὲν τῆς πυρετώδους ἐπὶ τοῖς
<span class="lb" data-page="17a.489" data-line="14" id="l17a.489.14"></span>ἐν ταῖς φλεψὶ χυμοῖς, ἑτέρας δὲ τῆς εἰρημένης ἄρτι κατὰ
<span class="lb" data-page="17a.489" data-line="15" id="l17a.489.15"></span>τὸν θώρακα, τὴν μὲν προτέραν συνέβη μὴ παύσασθαι τελέως
<span class="lb" data-page="17a.489" data-line="16" id="l17a.489.16"></span>ἱδρῶσιν, ὡς ἂν ἔτ’ ἄπεπτον οὖσαν, παύσασθαι δὲ τὴν
<span class="lb" data-page="17a.489" data-line="17" id="l17a.489.17"></span>ἑτέραν, τῷ μηδὲν δ’ ὅλως ὑπολειφθῆναι τοῖς περὶ τὸν θώρακα.
<span class="lb" data-page="17a.489" data-line="18" id="l17a.489.18"></span>γράφει γοῦν αὐτὸς οὕτως· δεκάτῃ ἵδρωσε, πτύελα ﻿
<span class="pb" data-page="17a.490" id="p17a.490"></span>
<span class="lb" data-page="17a.490" data-line="1" id="l17a.490.1"></span>ὑποπέπονα, ἐκρίθη, οὖρα ὑπόλεπτα περὶ κρίσιν· ἐνδεικνύμενος
<span class="lb" data-page="17a.490" data-line="2" id="l17a.490.2"></span>ἃ κατὰ τὸ προγνωστικὸν ἔγραψε περὶ τῶν λεπτῶν
<span class="lb" data-page="17a.490" data-line="3" id="l17a.490.3"></span>οὔρων ὄντων διττῶν, πρῶτα μὲν τάδε· ἔς τ’ ἂν πυῤῥόν τε
<span class="lb" data-page="17a.490" data-line="4" id="l17a.490.4"></span>ᾖ τὸ οὖρον καὶ λεπτὸν, ἄπεπτον εἴη τὸ νόσημα. δευτέρα
<span class="lb" data-page="17a.490" data-line="5" id="l17a.490.5"></span>δὲ τάδε· ὅσοι δ’ ἂν οὖρα λεπτὰ καὶ ὠμαλὰ οὐρέωσι πολὺν
<span class="lb" data-page="17a.490" data-line="6" id="l17a.490.6"></span>χρόνον, ἢν καὶ τὰ ἄλλα ὡς περιεσομένοισιν ᾖ σημεῖα, τούτοισιν
<span class="lb" data-page="17a.490" data-line="7" id="l17a.490.7"></span>ἀπόστασιν δεῖ προσδέχεσθαι εἰς τὰ κάτω τῶν φρενῶν
<span class="lb" data-page="17a.490" data-line="8" id="l17a.490.8"></span>χωρία. διὰ τοῦτο οὖν ἐπὶ τῇ τελευτῇ τῶν συμβάντων
<span class="lb" data-page="17a.490" data-line="9" id="l17a.490.9"></span>τῷ Πυθίωνι κατὰ λέξιν οὕτως ἔγραψε· μετὰ δὲ κρίσιν
<span class="lb" data-page="17a.490" data-line="10" id="l17a.490.10"></span>τεσσαρακοστῇ ἡμέρῃ ὕστερον ἐμπύημα περὶ ἕδρην καὶ στραγγουριώδης
<span class="lb" data-page="17a.490" data-line="11" id="l17a.490.11"></span>ἐγένετο ἀπόστασις. ἐπεὶ δὲ καὶ τρόμου χειρῶν
<span class="lb" data-page="17a.490" data-line="12" id="l17a.490.12"></span>καὶ λήρου κατὰ τὴν πρώτην εὐθέως ἡμέραν ἐμνημόνευσε
<span class="lb" data-page="17a.490" data-line="13" id="l17a.490.13"></span>καὶ κατὰ τὰς ἑξῆς ἔγραψε, πάντα παρωξύνθη, κατὰ δὲ
<span class="lb" data-page="17a.490" data-line="14" id="l17a.490.14"></span>τὴν ζ΄ ἡμέραν, προσέθηκε, στόμα παρειρύσθη, διορίσασθαι
<span class="lb" data-page="17a.490" data-line="15" id="l17a.490.15"></span>χρὴ πότερον αὐξανομένης τῆς περὶ τὸν ἐγκέφαλον κακώσεως
<span class="lb" data-page="17a.490" data-line="16" id="l17a.490.16"></span>ἢ μεθισταμένης κάτω τὸ στόμα κατεσπάσθη. φαίνεται
<span class="lb" data-page="17a.490" data-line="17" id="l17a.490.17"></span>δ’ ἐκ τῶν ἐφεξῆς εἰρημένων μετάστασις εἰς τὰ κάτω
<span class="lb" data-page="17a.490" data-line="18" id="l17a.490.18"></span>χωρία <span class="milestone ed2page" data-n="9.198" data-unit="ed2page" id="ed2page.9.198"></span>μᾶλλον, οὐ συμπάθεια πρὸς τὸν ἐγκέφαλον
<span class="pb" data-page="17a.491" id="p17a.491"></span>
<span class="lb" data-page="17a.491" data-line="1" id="l17a.491.1"></span>αὐτοῖς γεγονέναι, τάχα μὲν φλεβοτομηθέντος ἀνθρώπου καὶ
<span class="lb" data-page="17a.491" data-line="2" id="l17a.491.2"></span>διὰ τοῦτο μεγάλως ὠφεληθέντος. ἀλλὰ καὶ κατὰ τὰς πρώτας
<span class="lb" data-page="17a.491" data-line="3" id="l17a.491.3"></span>ἡμέρας οὐδέπω τῶν πτυσμάτων οὐδὲ μικρὸν ἐφαίνετο
<span class="lb" data-page="17a.491" data-line="4" id="l17a.491.4"></span>τῆς ἐν τῇ πλευρᾷ διαθέσεως, οὐ διὰ τὴν κακοήθειαν αὐτῆς·
<span class="lb" data-page="17a.491" data-line="5" id="l17a.491.5"></span>ἴσμεν γὰρ ὅτι χαλεπώταται περιπνευμονίαι τε καὶ πλευρίτιδες
<span class="lb" data-page="17a.491" data-line="6" id="l17a.491.6"></span>εἰσὶν αἱ ἄπτυστοι, καθότι καὶ αὐτὸς Ἱπποκράτης
<span class="lb" data-page="17a.491" data-line="7" id="l17a.491.7"></span>ἐδίδαξεν. ἀλλὰ νῦν οὐ διὰ χαλεπότητα νομιστέον ἐν ταῖς
<span class="lb" data-page="17a.491" data-line="8" id="l17a.491.8"></span>πρώταις ἡμέραις πτυσθῆναι μηδὲν, ἀλλὰ διότι περὶ τὸ πρῶτον
<span class="lb" data-page="17a.491" data-line="9" id="l17a.491.9"></span>μεσοπλεύριον μόνον ἡ διάθεσις ἦν. εἰ δὲ καὶ χαλεπὴ
<span class="lb" data-page="17a.491" data-line="10" id="l17a.491.10"></span>καὶ κατὰ τοῦτο μόνον ἐγεγόνει, καὶ διὰ τοῦτο οὐδὲν ἐπτύετο.
<span class="lb" data-page="17a.491" data-line="11" id="l17a.491.11"></span>τῷ γοῦν τῆς φλεβοτομίας βοηθήματι δυνατόν ἐστιν ἀντισπασθέντων
<span class="lb" data-page="17a.491" data-line="12" id="l17a.491.12"></span>ἐνταῦθα πλεονεκτούντων<span class="milestone ed1page" data-n="5.394" data-unit="ed1page" id="ed1page.5.394"></span> χυμῶν
<span class="lb" data-page="17a.491" data-line="13" id="l17a.491.13"></span>ἀρχὴν πέψεως γεγονέναι τῇ διαθέσει κατὰ τὴν ἕκτην ἡμέραν,
<span class="lb" data-page="17a.491" data-line="14" id="l17a.491.14"></span>ἐν ᾗ πρῶτον ἐμνημόνευσε τῶν πτυσμάτων. ὃ δὲ περὶ
<span class="lb" data-page="17a.491" data-line="15" id="l17a.491.15"></span>τῆς δεκάτης ἡμέρας ἀνεβαλλόμην ἐρεῖν, ἐστὶ τοιοῦτον, οὔτ’
<span class="lb" data-page="17a.491" data-line="16" id="l17a.491.16"></span>ἐν τοῖς τῶν ἐπιδημιῶν τούτοις βιβλίοις ἐκρίθη τις βεβαίως
<span class="lb" data-page="17a.491" data-line="17" id="l17a.491.17"></span>δεκαταῖος οὔτ’ αὐτὸς ἀπεφήνατό που τὴν δεκάτην ἡμέραν
<span class="pb" data-page="17a.492" id="p17a.492"></span>
<span class="lb" data-page="17a.492" data-line="1" id="l17a.492.1"></span>εἶναι κρίσιμον, ὥσπερ τὴν ἑνδεκάτην εἴρηκεν οὐκ ὀλιγάκις.
<span class="lb" data-page="17a.492" data-line="2" id="l17a.492.2"></span>ἔχεις δὲ τὰς ῥήσεις αὐτοῦ πάσας ἠθροισμένας ἐν τοῖς περὶ
<span class="lb" data-page="17a.492" data-line="3" id="l17a.492.3"></span>τῶν κρισίμων ἡμερῶν ὑπομνήμασιν, ἔνθα καὶ τεσσαρακοστὴ
<span class="lb" data-page="17a.492" data-line="4" id="l17a.492.4"></span>δείκνυται κρίνουσα τὰς νόσους, οὐχ ἡ τεσσαρακοστὴ
<span class="lb" data-page="17a.492" data-line="5" id="l17a.492.5"></span>δευτέρα, καθάπερ ᾠήθησαν ἔνιοι τῶν ὁλοκλήροις ἑβδομάσι
<span class="lb" data-page="17a.492" data-line="6" id="l17a.492.6"></span>τὰς περιόδους γίνεσθαι τῶν κρισίμων ἡμερῶν ὑπολαβόντων.
<span class="lb" data-page="17a.492" data-line="7" id="l17a.492.7"></span>εἰ δὲ διὰ μόνον τοῦτό τις ἡγεῖται τὸ νόσημα μὴ τελέως
<span class="lb" data-page="17a.492" data-line="8" id="l17a.492.8"></span>κριθῆναι, διότι δεκαταῖον ἵδρωσεν, οὐχ ἑνδεκαταῖος ὁ
<span class="lb" data-page="17a.492" data-line="9" id="l17a.492.9"></span>ὁ Πυθίων, οὐκ ὀρθῶς γινώσκει. τὸ γὰρ ἐλλιπὲς τῆς κρίσεως
<span class="lb" data-page="17a.492" data-line="10" id="l17a.492.10"></span>ἐκ τοῦ μηδέπω πεπέφθαι τὴν νόσον ἀναγκαῖον γίνεσθαι.
<span class="lb" data-page="17a.492" data-line="11" id="l17a.492.11"></span>πολλοὺς γοῦν καὶ αὐτὸς ὁ Ἱπποκράτης ἔγραψε καὶ
<span class="lb" data-page="17a.492" data-line="12" id="l17a.492.12"></span>ἡμεῖς ἐθεασάμεθα κριθέντας ἐν κρισίμοις ἡμέραις ἐλλιπῶς,
<span class="lb" data-page="17a.492" data-line="13" id="l17a.492.13"></span>διὰ μόνην τὴν τῶν οὔρων ἀπεψίαν. ἀμφοτέρων δ’ ἀλλήλοις
<span class="lb" data-page="17a.492" data-line="14" id="l17a.492.14"></span>συνελθόντων, τοῦ τε κατὰ μὲν δεκάτην ἡμέραν ἀσθενοῦς
<span class="lb" data-page="17a.492" data-line="15" id="l17a.492.15"></span>καὶ τῆς τῶν οὔρων ἀπεψίας, ἐχρῆν ἴσως μηδὲ κεκρίσθαι
<span class="lb" data-page="17a.492" data-line="16" id="l17a.492.16"></span>τὸν ἄνθρωπον ἢ μὴ ἐπὶ καλῷ τε καὶ κρισίμῳ. τάχ’ οὖν
<span class="lb" data-page="17a.492" data-line="17" id="l17a.492.17"></span>ἑνδεκάτῃ γεγραμμένον, οὐ δεκάτῃ, κατ’ ἀρχὰς εὐθέως ἡμαρτήθη,
<span class="lb" data-page="17a.492" data-line="18" id="l17a.492.18"></span>καθάπερ καὶ ἄλλα πολλὰ φαίνεταί τινα διὰ τοὺς
<span class="pb" data-page="17a.493" id="p17a.493"></span>
<span class="lb" data-page="17a.493" data-line="1" id="l17a.493.1"></span>πρώτως ταῦτα γράψαντας ἀμεληθέντα, διαμένει μέχρι παντός.
<span class="lb" data-page="17a.493" data-line="2" id="l17a.493.2"></span>ἀλλὰ περὶ μὲν τῆς δεκάτης ἡμέρας ἱκανὰ καὶ ταῦτα.
<span class="lb" data-page="17a.493" data-line="3" id="l17a.493.3"></span>σκέψασθαι δ’ ἄμεινόν ἐστι μὴ κατὰ τὸ πάρεργον ὁποῖόν
<span class="lb" data-page="17a.493" data-line="4" id="l17a.493.4"></span>τι τὸ ἐπινέφελον ἐναιώρημα νομιστέον ὑπάρχειν. ἐν μὲν
<span class="lb" data-page="17a.493" data-line="5" id="l17a.493.5"></span>γὰρ τῷ προγνωστικῷ γέγραπται· νεφέλαι δ’ ἐμφερόμεναι
<span class="lb" data-page="17a.493" data-line="6" id="l17a.493.6"></span>ἐν τοῖσιν οὔροισι λευκαὶ μὲν ἀγαθαὶ, μέλαιναι δὲ φαῦλαι.
<span class="lb" data-page="17a.493" data-line="7" id="l17a.493.7"></span>οὔτ’ οὖν οὖρον ἐπινέφελον οὔτ’ ἐναιώρημα κατὰ τὸ προγνωστικὸν
<span class="lb" data-page="17a.493" data-line="8" id="l17a.493.8"></span>εἴρηται. καίτοι γ’ ἀκριβῶς ἅπασαν ἐν ἐκείνῳ
<span class="lb" data-page="17a.493" data-line="9" id="l17a.493.9"></span>τῷ βιβλίῳ διδάξαντος αὐτοῦ τὴν ἀπὸ τῶν οὔρων πρόγνωσιν
<span class="lb" data-page="17a.493" data-line="10" id="l17a.493.10"></span>ἐν τοῖς ὀξέσι νοσήμασιν. οὐ μὴν οὐδὲ τῶν ἐξηγησαμένων
<span class="lb" data-page="17a.493" data-line="11" id="l17a.493.11"></span>τὸ προκείμενον βιβλίον ἐξηγήσατό τις ὁποῖον εἶναι
<span class="lb" data-page="17a.493" data-line="12" id="l17a.493.12"></span>βούλεται τὸ ἐπινέφελον οὖρον ὁ Ἱπποκράτης. ἐγὼ τοίνυν
<span class="lb" data-page="17a.493" data-line="13" id="l17a.493.13"></span>ἃ ἐμοὶ δοκεῖ ζητήσαντι περὶ αὐτοῦ λέγειν οὐκ ὀκνήσω. τὸ
<span class="lb" data-page="17a.493" data-line="14" id="l17a.493.14"></span>τῆς νεφέλης ὄνομα κατὰ μεταφορὰν ἀπὸ τοῦ περιέχοντος
<span class="lb" data-page="17a.493" data-line="15" id="l17a.493.15"></span>ἡμᾶς ἐπὶ τῶν οὔρων εἰώθασιν οἱ ἰατροὶ λέγειν, εἶθ’ Ἱπποκράτους
<span class="lb" data-page="17a.493" data-line="16" id="l17a.493.16"></span>πρώτου τὴν προσηγορίαν τήνδε κατά τινος ἰδέας
<span class="lb" data-page="17a.493" data-line="17" id="l17a.493.17"></span>ἐναιωρημάτων ἢ οὔρων, εἴτε καὶ ἄλλου τινὸς αὐτοῖς θεμένου.
<span class="lb" data-page="17a.493" data-line="18" id="l17a.493.18"></span>ὥσπερ οὖν ἐν τῷ περιέχοντι ποτὲ μὲν ζοφώδης γίνεται
<span class="pb" data-page="17a.494" id="p17a.494"></span>
<span class="lb" data-page="17a.494" data-line="1" id="l17a.494.1"></span>κατάστασις, πεπυκνωμένου νεφέλαις μελαίναις αὐτοῦ,
<span class="lb" data-page="17a.494" data-line="2" id="l17a.494.2"></span>ποτὲ δὲ ἀκριβὴς καὶ ἀνέφελος φαίνεται καὶ διεσπασμέναι
<span class="lb" data-page="17a.494" data-line="3" id="l17a.494.3"></span>τινὲς ὁρῶνται κατ’ αὐτὸ <span class="milestone ed2page" data-n="9.199" data-unit="ed2page" id="ed2page.9.199"></span>νεφέλαι καὶ λέγεται τηνικαῦτα
<span class="lb" data-page="17a.494" data-line="4" id="l17a.494.4"></span>τὸ περιέχον ἐπινέφελον, ἐν ᾧ καιρῷ κατὰ τὴν χρόαν
<span class="lb" data-page="17a.494" data-line="5" id="l17a.494.5"></span>τῶν νεφελῶν οὔτε μέλαιναν ἀκριβῶς οὔτε λαμπρὰν ὁρῶμεν,
<span class="lb" data-page="17a.494" data-line="6" id="l17a.494.6"></span>ἀλλ’ ἐν τῷ μεταξὺ τούτων, οὕτω μοι δοκεῖ καὶ οὖρον καὶ
<span class="lb" data-page="17a.494" data-line="7" id="l17a.494.7"></span>ἐναιώρημα καλεῖν ἐπινέφελον ὁ Ἱπποκράτης, ὃ μήτε λευκόν
<span class="lb" data-page="17a.494" data-line="8" id="l17a.494.8"></span>ἐστι τὴν χρόαν μήτ’ ἤδη μέλαν ἀκριβῶς, ἀλλ’ ἐν τῷ μεταξύ.
<span class="lb" data-page="17a.494" data-line="9" id="l17a.494.9"></span>καὶ τοίνυν ὑπὸ τοῦ Πυθίωνος ὑπολαβεῖν χρὴ τοιοῦτον
<span class="lb" data-page="17a.494" data-line="10" id="l17a.494.10"></span>ἐναιώρημα γεγονέναι. λευκὸν μὲν γὰρ εἴπερ ἦν, οὐκ ἂν
<span class="lb" data-page="17a.494" data-line="11" id="l17a.494.11"></span>ἐλλιπῆ τὴν κρίσιν εἰργάσατο, καθάπερ γ’ εἰ καὶ μέλαν, οὐκ
<span class="lb" data-page="17a.494" data-line="12" id="l17a.494.12"></span>ἂν ἀγαθήν. ἐπεὶ δ’ οὖν ἦν μέσον λευκοῦ τε καὶ μέλανος,
<span class="lb" data-page="17a.494" data-line="13" id="l17a.494.13"></span>ἀγαθὴ μὲν ἐγένετο κρίσις, ἀλλ’ ἐλλιπής. τὸ δὲ ὑπόλοιπον
<span class="lb" data-page="17a.494" data-line="14" id="l17a.494.14"></span>κατὰ τὴν τεσσαρακοστὴν ἡμέραν εἰς ἀπόστασιν ἧκε διττὴν,
<span class="lb" data-page="17a.494" data-line="15" id="l17a.494.15"></span>ἣν αὐτὴν οὐχ ἡγοῦνται ὀρθὴν, μᾶλλον δὲ οὐδ’ αὐτὴν ἐξηγοῦνται
<span class="lb" data-page="17a.494" data-line="16" id="l17a.494.16"></span>ὀρθὴν κατὰ συμπάθειαν τῆς εἰς τὴν ἕδραν ἀποστάσεως
<span class="lb" data-page="17a.494" data-line="17" id="l17a.494.17"></span>οἰόμενοι γεγονέναι τῷ Πυθίωνι τὴν στραγγουρίαν, ﻿
<span class="pb" data-page="17a.495" id="p17a.495"></span>
<span class="lb" data-page="17a.495" data-line="1" id="l17a.495.1"></span>Ἱπποκράτους αὐτοῦ ποτὲ μὲν ἁπλῶς γράφοντος γενέσθαι τὴν
<span class="lb" data-page="17a.495" data-line="2" id="l17a.495.2"></span>στραγγουρίαν, ἐνίοτε δ’ οὐχ ἁπλῶς, ἀλλὰ προστιθέντος αὐτῇ
<span class="lb" data-page="17a.495" data-line="3" id="l17a.495.3"></span>τὸ τῆς ἀποστάσεως ὄνομα, καθάπερ κἀν τῷ πρώτῳ τῶν
<span class="lb" data-page="17a.495" data-line="4" id="l17a.495.4"></span>ἐπιδημιῶν ἐν τῇ δευτέρᾳ καταστάσει. γράφει γοῦν ὧδε·
<span class="lb" data-page="17a.495" data-line="5" id="l17a.495.5"></span>μόνον δὲ χρηστὸν καὶ μέγιστον τῶν γινομένων σημείων καὶ
<span class="lb" data-page="17a.495" data-line="6" id="l17a.495.6"></span>πλείστους εἰρύσατο τῶν ὄντων ἐν τοῖσι μεγίστοισι κινδύνοισιν,
<span class="lb" data-page="17a.495" data-line="7" id="l17a.495.7"></span>οἷσιν ἐπὶ τὸ στραγγουριῶδες ἐτρέπετο καὶ ἐς τοῦτο
<span class="lb" data-page="17a.495" data-line="8" id="l17a.495.8"></span>ἀπόστασις ἐγένετο. προσαγορεύοντος γὰρ ἀποστάσεις αὐτοῦ
<span class="lb" data-page="17a.495" data-line="9" id="l17a.495.9"></span>καὶ τὰς κατ’ ἔκκρισιν τῶν λυπούντων χυμῶν γινομένας,
<span class="lb" data-page="17a.495" data-line="10" id="l17a.495.10"></span>οὐ μόνον τὰς κατὰ ἀπόθεσιν, εἰκότως. ὥσπερ εἰς δυσεντερίαν
<span class="lb" data-page="17a.495" data-line="11" id="l17a.495.11"></span>ἐν ἑτέροις, οὕτως νῦν εἰς στραγγουρίαν ἀποστάσεις
<span class="lb" data-page="17a.495" data-line="12" id="l17a.495.12"></span>εἴρηκε γεγονέναι, καθαιρομένης τῆς ἐν ταῖς φλεψὶ κακοχυμίας
<span class="lb" data-page="17a.495" data-line="13" id="l17a.495.13"></span>δι’ ἀμφοτέρων τῶν ἐκκρίσεων. τοῦτο γοῦν ἐν αὐτῇ τῇ
<span class="lb" data-page="17a.495" data-line="14" id="l17a.495.14"></span>δευτέρᾳ καταστάσει τῶν οὔρων ὀλίγον ἔμπροσθεν ἧς ἄρτι
<span class="lb" data-page="17a.495" data-line="15" id="l17a.495.15"></span>παρεθέμην ῥήσεως αὐτὸς ἔγραψεν ὡδί. στραγγουριώδεα οὐ
<span class="lb" data-page="17a.495" data-line="16" id="l17a.495.16"></span>νεφριτικὰ, ἀλλὰ τούτοισι ἀντ’ ἄλλων ἅλλα· τουτέστιν ἀντὶ
<span class="lb" data-page="17a.495" data-line="17" id="l17a.495.17"></span>τῆς ἐν ταῖς φλεψὶ κακοχυμίας καὶ τῶν ταύτῃ πυρετῶν ἀκολουθούντων
<span class="pb" data-page="17a.496" id="p17a.496"></span>
<span class="lb" data-page="17a.496" data-line="1" id="l17a.496.1"></span>αἱ καθάρσεις ἐγένοντο, τῶν μοχθηρῶν χυμῶν ἐκκρινομένων
<span class="lb" data-page="17a.496" data-line="2" id="l17a.496.2"></span>διὰ τῆς κύστεως, ὥσπερ ἐνίοτε διὰ τῶν ἐντέρων. ἡ τοίνυν
<span class="lb" data-page="17a.496" data-line="3" id="l17a.496.3"></span>δῆξις ἡ ἀπὸ τῶν ἐκκρινομένων δριμέων ὄντων εἰργάζετο τὴν
<span class="lb" data-page="17a.496" data-line="4" id="l17a.496.4"></span>στραγγουρίαν. ἐδείχθη γὰρ ἡ κύστις ἐπὶ τὴν ἀπόκρισιν
<span class="lb" data-page="17a.496" data-line="5" id="l17a.496.5"></span>ὁρμῶσα τῶν οὔρων ἐν ταῖς στραγγουρίαις, πρὶν ἀξιολόγως
<span class="lb" data-page="17a.496" data-line="6" id="l17a.496.6"></span>ὑπ’ αὐτῶν πληρωθῆναι, διὰ διττὴν αἰτίαν, ἤτοι τὸ μὴ φέρειν
<span class="lb" data-page="17a.496" data-line="7" id="l17a.496.7"></span>αὐτῶν τὴν ποιότητα καὶ δακνωδῶν γενομένων ἢ τὸ δι’
<span class="lb" data-page="17a.496" data-line="8" id="l17a.496.8"></span>ἀῤῥωστίαν βαρύνεσθαι πρὶν ἀθροισθῆναι, κᾂν ὀλίγον παντάπασιν
<span class="lb" data-page="17a.496" data-line="9" id="l17a.496.9"></span>ᾖ. τοιαύτην οὖν ἔφη τινὰ καὶ τῷ Πυθίωνι τὴν
<span class="lb" data-page="17a.496" data-line="10" id="l17a.496.10"></span>ἀπόστασιν ἤδη γενέσθαι, μὴ γράψας ἁπλῶς οὕτως ὅτι
<span class="lb" data-page="17a.496" data-line="11" id="l17a.496.11"></span>στραγγουριώδης ἐγένετο. ἔχει γὰρ ἡ ῥῆσις ὡδί· ἐμπύημα περὶ
<span class="lb" data-page="17a.496" data-line="12" id="l17a.496.12"></span>ἕδραν καὶ στραγγουριώδης ἐγένετο ἀπόστασις, ἀλλὰ προσθεὶς τὸ
<span class="lb" data-page="17a.496" data-line="13" id="l17a.496.13"></span>ἀπόστασιν ἔχειν. ἀλλὰ τὰ μὲν τοιαῦτα δυοῖν θάτερον, ἢ
<span class="lb" data-page="17a.496" data-line="14" id="l17a.496.14"></span>παρατρέχουσιν ἢ κακῶς ἐξηγοῦνται πολλοὶ τῶν ἐξηγητῶν,
<span class="lb" data-page="17a.496" data-line="15" id="l17a.496.15"></span>χρονίζουσι δ’ οὐκ ἀναγκαίως, ὑπὲρ ὧν ἅπαξ ἐν τῷδε διαλεχθῆναι
<span class="lb" data-page="17a.496" data-line="16" id="l17a.496.16"></span>βούλομαι. ἐγὼ μὲν ᾤμην ἄμεινον εἶναι τὰ πολλῷ
<span class="lb" data-page="17a.496" data-line="17" id="l17a.496.17"></span>χρόνῳ ζητηθέντα μοι καὶ μετὰ κρίσεως ἀσφαλῶς εὑρεθέντα
<span class="lb" data-page="17a.496" data-line="18" id="l17a.496.18"></span>μόνα γράφειν, ἄνευ τῶν εἰς τοὺς κακῶς ἐξηγησαμένους ἐλέγχων.
<span class="pb" data-page="17a.497" id="p17a.497"></span>
<span class="lb" data-page="17a.497" data-line="1" id="l17a.497.1"></span>ἐπεὶ δ’ ἔνιοι μὲν διὰ τοῦ μηδ’ ὅλως πεπαιδεῦσθαι
<span class="lb" data-page="17a.497" data-line="2" id="l17a.497.2"></span>κατὰ μηδὲν τῶν ὄντων παιδίων, ἀναγινώσκοντες ἐνίοτε παρά
<span class="lb" data-page="17a.497" data-line="3" id="l17a.497.3"></span>τισι τῶν γραψάντων ἐξηγήσεις ξένας, αὐτῷ τούτῳ μόνῳ
<span class="lb" data-page="17a.497" data-line="4" id="l17a.497.4"></span>τῷ ξένῳ συναρπασθέντες ἐπαινοῦσι, διὰ τοῦτ’ ᾠήθην
<span class="lb" data-page="17a.497" data-line="5" id="l17a.497.5"></span>ἄμεινον εἶναι κᾂν ἅπαξ αὐτῶν που μνημονεῦσαι τῶν οὕτως
<span class="lb" data-page="17a.497" data-line="6" id="l17a.497.6"></span>ἐξηγουμένων, εἰρηκότος γε καὶ αὐτοῦ τοῦ Ἱπποκράτους. τὸ
<span class="lb" data-page="17a.497" data-line="7" id="l17a.497.7"></span>γὰρ ξενοπρεπὲς <span class="milestone ed2page" data-n="9.200" data-unit="ed2page" id="ed2page.9.200"></span>οὔπω ξυνιέντες μᾶλλον ἐπαινέουσι
<span class="lb" data-page="17a.497" data-line="8" id="l17a.497.8"></span>ἢ τὸ σύνηθες, ὃ ἤδη οἴδασιν ὅτι χρηστὸν καὶ τὸ ἀλλόκοτον
<span class="lb" data-page="17a.497" data-line="9" id="l17a.497.9"></span>μᾶλλον ἢ εὔδηλον. ὅπως οὖν προειδότες οἱ τοῖς ἡμετέροις
<span class="lb" data-page="17a.497" data-line="10" id="l17a.497.10"></span>ὑπομνήμασιν ἐντυγχάνοντες ὁποῖοί τινες οἱ τρόποι
<span class="lb" data-page="17a.497" data-line="11" id="l17a.497.11"></span>τῶν μοχθηρῶν ἐξηγήσεων εἰσὶν γνωρίζειν αὐτοὺς δύνανται,
<span class="lb" data-page="17a.497" data-line="12" id="l17a.497.12"></span>μακρότερον ἐνταῦθα περὶ πασῶν αὐτῶν ἔγνων γράψαι. καί
<span class="lb" data-page="17a.497" data-line="13" id="l17a.497.13"></span>μοι μηδεὶς ἀχθέσθω τῷ μήκει τοῦ λόγου, μέλλων ἔχειν
<span class="lb" data-page="17a.497" data-line="14" id="l17a.497.14"></span>αὐτὸν ἀεὶ βοηθὸν εἰς τὴν τῶν φαύλων ἐξηγήσεων διάγνωσιν.
<span class="lb" data-page="17a.497" data-line="15" id="l17a.497.15"></span>ἓν μὲν οὖν εἶδός ἐστιν αὐτῶν ὁποῖόν τι καὶ κατὰ τὸν
<span class="lb" data-page="17a.497" data-line="16" id="l17a.497.16"></span>προκείμενον ἄῤῥωστον ἐποιήσαντό τινες, ὧν ἑνὸς παραγράψω
<span class="lb" data-page="17a.497" data-line="17" id="l17a.497.17"></span>τὴν ῥῆσιν αὐτοῖς ὀνόμασιν, ἵνα μή τις οἰηθῇ με καταψεύδεσθαι
<span class="lb" data-page="17a.497" data-line="18" id="l17a.497.18"></span>τἀνδρός. τὸ μέντοι τῆς Γῆς ἱερὸν μή ποτε ὑπὲρ
<span class="pb" data-page="17a.498" id="p17a.498"></span>
<span class="lb" data-page="17a.498" data-line="1" id="l17a.498.1"></span>τοῦ δεῖξαι τὴν αἰτίαν ἀφ’ ἧς τρόμος τῶν χειρῶν καὶ τὸ
<span class="lb" data-page="17a.498" data-line="2" id="l17a.498.2"></span>νοσεῖν αὐτῷ ἐγένετο, ὡς τῇ διὰ τὴν ἐποχὴν τῶν ἐπιμηνίων
<span class="lb" data-page="17a.498" data-line="3" id="l17a.498.3"></span>γινομένην, ὡς εἰκὸς, διὰ τὴν τοῦ μορίου ἀργίαν. καὶ
<span class="lb" data-page="17a.498" data-line="4" id="l17a.498.4"></span>πάλιν ἐν τῷ ἕκτῳ ἱστορεῖ, ἀνδρὸς ἀποδήμου γινομένου, ἀργευσαμένην
<span class="lb" data-page="17a.498" data-line="5" id="l17a.498.5"></span>τῷ μορίῳ τὴν γυναῖκα ἀναληφθέντων τῶν ἐπιμηνίων
<span class="lb" data-page="17a.498" data-line="6" id="l17a.498.6"></span>εἰς τὸ στόμα φῦσαι πώγωνα. καὶ τί γὰρ ἄλλο ἢ
<span class="lb" data-page="17a.498" data-line="7" id="l17a.498.7"></span>ἀνδρωθῆναι τὴν γυναῖκα; οὕτως οὖν καὶ Πυθίων ἀποσχόμενος
<span class="lb" data-page="17a.498" data-line="8" id="l17a.498.8"></span>συνουσίας διὰ τὴν πρὸς <span class="milestone ed1page" data-n="5.395" data-unit="ed1page" id="ed1page.5.395"></span>μόνον ἐπιμέλειαν τὸ
<span class="lb" data-page="17a.498" data-line="9" id="l17a.498.9"></span>ἱερὸν νόσον ὑπομένει. αὕτη μὲν ἑνὸς τῶν ἐξηγητῶν ἐστὶ
<span class="lb" data-page="17a.498" data-line="10" id="l17a.498.10"></span>ῥῆσις, ἑαυτὸν καταβάλλοντος ἐκ τοῦ πολλάκις μὲν ὀνομαστὶ
<span class="lb" data-page="17a.498" data-line="11" id="l17a.498.11"></span>μνημονεῦσαί τινων οἰκήσεων τὸν Ἱπποκράτην, μὴ πασῶν δ’
<span class="lb" data-page="17a.498" data-line="12" id="l17a.498.12"></span>αὐτῶν, ἀλλ’ ὀλιγίστων παντάπασιν ἐξήγησιν γράψαι. εἰ γὰρ
<span class="lb" data-page="17a.498" data-line="13" id="l17a.498.13"></span>οὐκ ἀργῶς αἱ οἰκήσεις τῶν νοσησάντων ἐγράφησαν, ἀλλὰ
<span class="lb" data-page="17a.498" data-line="14" id="l17a.498.14"></span>συνδείκνυταί τι τῶν εἰς τὴν τέχνην χρησίμων, οὐκ ὀρθῶς
<span class="lb" data-page="17a.498" data-line="15" id="l17a.498.15"></span>ἐποίησεν, ἐπ’ ὀλίγων μὲν ἀῤῥώστων ἐξηγησάμενος αὐτῶν
<span class="lb" data-page="17a.498" data-line="16" id="l17a.498.16"></span>τὴν δύναμιν, ἐπὶ δὲ τῶν ἄλλων, καίτοι παμπόλλων ὄντων
<span class="lb" data-page="17a.498" data-line="17" id="l17a.498.17"></span>παραλιπὼν, οἷον εὐθέως ἐπὶ τοῦ πρώτου γραφέντος κατὰ
<span class="lb" data-page="17a.498" data-line="18" id="l17a.498.18"></span>τὸ πρῶτον τῶν ἐπιδημιῶν. Φιλίσκος γὰρ, φησὶν, ᾤκει
<span class="lb" data-page="17a.498" data-line="19" id="l17a.498.19"></span>παρὰ τὸ τεῖχος. εἶθ’ ἑξῆς πάλιν, Ἐπικράτεος γυναῖκα, ἣ
<span class="pb" data-page="17a.499" id="p17a.499"></span>
<span class="lb" data-page="17a.499" data-line="1" id="l17a.499.1"></span>κατέκειτο παρὰ Ἀρχηγέτην. καὶ πάλιν, Ἐρασῖνος, ὃς ᾤκει
<span class="lb" data-page="17a.499" data-line="2" id="l17a.499.2"></span>παρὰ Βοώτου χαράδρῃ. εἶθ’ ἑξῆς, τὸν Κλαζομένιον, ὃς κατέκειτο
<span class="lb" data-page="17a.499" data-line="3" id="l17a.499.3"></span>παρὰ τὸ Φρυνιχίδεω φρέαρ. εἶτ’ αὖθις ἐπί τινος γυναικὸς,
<span class="lb" data-page="17a.499" data-line="4" id="l17a.499.4"></span>τὴν Δρομεάδεω, φησὶ, γυναικὸς θυγατέρα τεκοῦσαν.
<span class="lb" data-page="17a.499" data-line="5" id="l17a.499.5"></span>εἶτ’ ἐπ’ ἄλλης πάλιν γυναικὸς ἣ κατέκειτο ἐν ἀκτῇ. ἐν αὐτῷ
<span class="lb" data-page="17a.499" data-line="6" id="l17a.499.6"></span>τε τούτῳ τῷ τρίτῳ τῶν ἐπιδημιῶν ἑτέρους πολλοὺς ἂν
<span class="lb" data-page="17a.499" data-line="7" id="l17a.499.7"></span>εὕροις γεγραμμένους ἀῤῥώστους μετὰ τῶν οἰκήσεων ἐν αἷς
<span class="lb" data-page="17a.499" data-line="8" id="l17a.499.8"></span>ᾤκουν, ἃς οὐδ’ ὅλως ἐξηγοῦνται. Χαιρίων οὖν, φησὶν, ὃς κατέκειτο
<span class="lb" data-page="17a.499" data-line="9" id="l17a.499.9"></span>παρὰ Δημαινέτῳ· μετ’ αὐτὸν ἑξῆς, τὴν Εὐρυάνακτος
<span class="lb" data-page="17a.499" data-line="10" id="l17a.499.10"></span>θυγατέρα παρθένον πῦρ ἔλαβεν· εἶθ’ ἑξῆς, ἡ κυναγχικὴ
<span class="lb" data-page="17a.499" data-line="11" id="l17a.499.11"></span>παρὰ Ταβίωνι. καὶ μετ’ αὐτὴν πάλιν, τὸ μειράκιον, ὃ κατέκειτο
<span class="lb" data-page="17a.499" data-line="12" id="l17a.499.12"></span>ἐπὶ ψευδέων ἀγορῇ. καὶ τί δεῖ πολλὰ παραγράφειν,
<span class="lb" data-page="17a.499" data-line="13" id="l17a.499.13"></span>ὅλου σχεδὸν τοῦ βιβλίου πεπληρωμένου τῆς τοιαύτης γραφῆς;
<span class="lb" data-page="17a.499" data-line="14" id="l17a.499.14"></span>ἀλλ’ ἐπὶ τὸ προκείμενον ἰτέον, παμπόλλων γὰρ ἀῤῥώστων
<span class="lb" data-page="17a.499" data-line="15" id="l17a.499.15"></span>οὕτω γεγραμμένων περὶ πάντων πεποιῆσθαι τὴν ἀπὸ
<span class="lb" data-page="17a.499" data-line="16" id="l17a.499.16"></span>τῶν οἰκήσεων ἐξήγησιν ἢ μηδ’ ἐφ’ ἑνός. ἀλλ’ ἔνιοί γε τῶν
<span class="lb" data-page="17a.499" data-line="17" id="l17a.499.17"></span>ἐξηγουμένων τὰ βιβλία κατεγνώκασιν εἰς τοσοῦτον τῶν
<span class="lb" data-page="17a.499" data-line="18" id="l17a.499.18"></span>ἀκροατῶν, ὡς ἐγώ ποτε ἐν Ἀλεξανδρείᾳ καὶ τοιαύτης ἐξηγήσεως ﻿
<span class="pb" data-page="17a.500" id="p17a.500"></span>
<span class="lb" data-page="17a.500" data-line="1" id="l17a.500.1"></span>ἤκουσα περί τινος ἐν τῷ πρώτῳ τῶν ἐπιδημιῶν αῤῥώστου
<span class="lb" data-page="17a.500" data-line="2" id="l17a.500.2"></span>γεγραμμένου κατὰ τὴν ῥῆσιν, ἧς ἡ ἀρχή· Σιληνὸς,
<span class="lb" data-page="17a.500" data-line="3" id="l17a.500.3"></span>ὃς ᾤκει ἐπὶ τοῦ Πλαταμῶνος. ἐν γὰρ τῷ διηγεῖσθαι τὰ
<span class="lb" data-page="17a.500" data-line="4" id="l17a.500.4"></span>συμβάντα τούτῳ καὶ τοιαύτην τινὰ ῥῆσιν ἔγραψεν ὁ Ἱπποκράτης.
<span class="lb" data-page="17a.500" data-line="5" id="l17a.500.5"></span>νυκτὸς οὐδὲν ἐκοιμήθη, λόγοι πολλοί. τούτοις
<span class="lb" data-page="17a.500" data-line="6" id="l17a.500.6"></span>οὖν ἐπεφώνησεν ὁ ἐξηγούμενος τὸ σύγγραμμα, Σιληνὸς γὰρ
<span class="lb" data-page="17a.500" data-line="7" id="l17a.500.7"></span>ἦν. οἱ μαθηταὶ δ’ ἀναπηδήσαντες ἐκεκράγεσαν ὑπερθαυμάζοντες.
<span class="lb" data-page="17a.500" data-line="8" id="l17a.500.8"></span>ἔνιοι δὲ τῶν ἐξηγουμένων εἰς τοσοῦτον ἥκουσι
<span class="lb" data-page="17a.500" data-line="9" id="l17a.500.9"></span><span class="milestone ed2page" data-n="9.201" data-unit="ed2page" id="ed2page.9.201"></span>περιεργείας ὥστε ζητοῦσι πότερον ἐπὶ τοῦ Πλαταμῶνος
<span class="lb" data-page="17a.500" data-line="10" id="l17a.500.10"></span>ὁ Σιληνὸς ᾤκει. τινὲς μὲν διὰ τοῦ μ Πλαταμῶνος,
<span class="lb" data-page="17a.500" data-line="11" id="l17a.500.11"></span>ἔνιοι δὲ διὰ τοῦ ν Πλατανῶνος. ὡσαύτως δὲ ζητοῦσιν
<span class="lb" data-page="17a.500" data-line="12" id="l17a.500.12"></span>οἱ τοιοῦτοι τῶν ἐξηγητῶν, ὅταν Ἱπποκράτης εἴπῃ, κατέκειτο
<span class="lb" data-page="17a.500" data-line="13" id="l17a.500.13"></span>κατὰ τὸ θέατρον, ἆρά γε θέητρον ἄμεινον γράφειν
<span class="lb" data-page="17a.500" data-line="14" id="l17a.500.14"></span>ἢ θέατρον. ἀλλὰ τῶν μὲν εἰς τὰ τοιαῦτα τὸν χρόνον ἀναλισκόντων
<span class="lb" data-page="17a.500" data-line="15" id="l17a.500.15"></span>κατεγνώκασι, τοὺς δὲ διὰ τῶν ἔν τε τῷ προῤῥητικῷ
<span class="lb" data-page="17a.500" data-line="16" id="l17a.500.16"></span>καὶ ταῖς Κωακαῖς προγνώσεσι γεγραμμένων ἐξηγουμένους
<span class="lb" data-page="17a.500" data-line="17" id="l17a.500.17"></span>τὰ κατὰ τοὺς νοσοῦντας ἐν τοῖς βιβλίοις εἰρημένα
<span class="lb" data-page="17a.500" data-line="18" id="l17a.500.18"></span>πολλοὶ θαυμάζουσιν. ἐδείχθη δ’ ἐπὶ πλείστων ἡ μοχθηρία
<span class="pb" data-page="17a.501" id="p17a.501"></span>
<span class="lb" data-page="17a.501" data-line="1" id="l17a.501.1"></span>τῶν ἐν τῷ προῤῥητικῷ γεγραμμένων ἔν τισιν ὑπομνήμασιν,
<span class="lb" data-page="17a.501" data-line="2" id="l17a.501.2"></span>ἃ ἐποιησάμην εἰς αὐτό. φαίνεται γὰρ ὁ γράψας ἐκεῖνο
<span class="lb" data-page="17a.501" data-line="3" id="l17a.501.3"></span>τὸ βιβλίον πολλάκις ἐξ ἑνὸς ἢ δυοῖν τῶν κατὰ μέρος ὀφθέντων
<span class="lb" data-page="17a.501" data-line="4" id="l17a.501.4"></span>αὐτῷ καθολικὰς ἀποφάσεις ποιούμενος. ἐδείχθη γὰρ
<span class="lb" data-page="17a.501" data-line="5" id="l17a.501.5"></span>καὶ συνδρομὰς γράφων πολλὰς ἐξ ἀνομογενῶν σημείων ἠθροισμένας.
<span class="lb" data-page="17a.501" data-line="6" id="l17a.501.6"></span>ἐπεδείχθη δὲ καὶ ὡς ἡ τοιαύτη διδασκαλία τοσοῦτον
<span class="lb" data-page="17a.501" data-line="7" id="l17a.501.7"></span>πλῆθος ἔχει συνδρομῶν, ὡς μηδ’ ἀριθμηθῆναι δύνασθαι.
<span class="lb" data-page="17a.501" data-line="8" id="l17a.501.8"></span>καὶ πρὸς τούτοις γ’ ἔτι καὶ τοῦτ’ ἐδείχθη κατὰ
<span class="lb" data-page="17a.501" data-line="9" id="l17a.501.9"></span>ἐξήγησιν, ὦν ἔγραψεν ὁ τὸ προῤῥητικὸν συνθεὶς, ὡς οὐκ
<span class="lb" data-page="17a.501" data-line="10" id="l17a.501.10"></span>ἐνδέχεται διδασκαλίαν ἑτέραν ἀμείνονα γενέσθαι τῆς κατὰ
<span class="lb" data-page="17a.501" data-line="11" id="l17a.501.11"></span>τὸ προγνωστικὸν ὑφ’ Ἱπποκράτους γεγονυίας, ἑνὸς ἑκάστου
<span class="lb" data-page="17a.501" data-line="12" id="l17a.501.12"></span>τὴν δύναμιν σημείου αὐτοῦ διδάξαντος ἰδίᾳ. μηδὲ γὰρ ἄλλως
<span class="lb" data-page="17a.501" data-line="13" id="l17a.501.13"></span>δύνασθαι πολλῶν ἅμα συνελθόντων προγνωσθῆναί τι.
<span class="lb" data-page="17a.501" data-line="14" id="l17a.501.14"></span>τοῖς μὲν οὖν ἀνεγνωκόσιν ἀμφότερα τὰ βιβλία, τό τε προγνωστικὸν
<span class="lb" data-page="17a.501" data-line="15" id="l17a.501.15"></span>καὶ τὸ προῤῥητικὸν, οἶδ’ ὅτι σαφῆ τὰ νῦν εἰρημένα
<span class="lb" data-page="17a.501" data-line="16" id="l17a.501.16"></span>πάντ’ ἐστίν. εἰ δὲ καὶ τοῖς ἡμετέροις ὑπομνήμασιν
<span class="lb" data-page="17a.501" data-line="17" id="l17a.501.17"></span>εἰς αὐτὰ προεντετυχηκώς τις εἴη καὶ χωρὶς τῶν νῦν εἰρημένων
<span class="lb" data-page="17a.501" data-line="18" id="l17a.501.18"></span>ὑπ’ ἐμοῦ γινώσκειν δύναται τὸ μοχθηρὸν τῆς τοιαύτης
<span class="lb" data-page="17a.501" data-line="19" id="l17a.501.19"></span>ἐξηγήσεως. τοὺς δ’ οὐκ ἀνεγνωκότας ἐπ’ ἐκεῖνα μὲν
<span class="pb" data-page="17a.502" id="p17a.502"></span>
<span class="lb" data-page="17a.502" data-line="1" id="l17a.502.1"></span>ἀφικέσθαι πρότερον ἀξιῶ, μετὰ ταῦτα δὲ πάλιν ἐνταῦθα
<span class="lb" data-page="17a.502" data-line="2" id="l17a.502.2"></span>παραγενομένους ἀκοῦσαί τε καὶ κρῖναι τὰ πρὸς ἐμοῦ εἰρημένα.
<span class="lb" data-page="17a.502" data-line="3" id="l17a.502.3"></span>λαβὼν γὰρ ἔναγχός τι τῶν εἰς τὸ προκείμενον βιβλίον
<span class="lb" data-page="17a.502" data-line="4" id="l17a.502.4"></span>ὑπὸ Λύκου τοῦ Μακεδόνος ὑπομνημάτων γεγονότων,
<span class="lb" data-page="17a.502" data-line="5" id="l17a.502.5"></span>εὗρον ἐν τῇ τοῦ Πυθίωνος ἐξηγήσει τρεῖς ῥήσεις ἐκ τοῦ
<span class="lb" data-page="17a.502" data-line="6" id="l17a.502.6"></span>προῤῥητικοῦ γεγραμμένας, ὃς ἐπὶ μὲν τῆς πρώτης κατὰ
<span class="lb" data-page="17a.502" data-line="7" id="l17a.502.7"></span>λέξιν οὕτως ἔλεγεν. αἱ τρομώδεες, ἀσαφέες, ψηλαφώδεες
<span class="lb" data-page="17a.502" data-line="8" id="l17a.502.8"></span>παρακρούσιες πάνυ φρενιτικαὶ, ὡς καὶ Διδυμάρχῳ ἐν Κῷ.
<span class="lb" data-page="17a.502" data-line="9" id="l17a.502.9"></span>ἐπὶ δὲ τῆς δευτέρας ὧδε· τὰ τρομώδεα γενόμενα ἐφ’ ἱδρῶσι
<span class="lb" data-page="17a.502" data-line="10" id="l17a.502.10"></span>φιλυπόστροφα. καὶ ἡ τρίτη δὲ κατὰ λέξιν τήνδε ἐγέγραπτο.
<span class="lb" data-page="17a.502" data-line="11" id="l17a.502.11"></span>τὰ δ’ ἐπὶ ταραχώδεσιν ἀγρύπνοισιν οὖρα ἄχροα, μέλασιν
<span class="lb" data-page="17a.502" data-line="12" id="l17a.502.12"></span>ἐναιωρεύμενα, παρακρουστικά. αὗται μὲν αἱ ἐκ τοῦ προῤῥητικοῦ
<span class="lb" data-page="17a.502" data-line="13" id="l17a.502.13"></span>ῥήσεις ὑπὸ τοῦ Λύκου προσεγράφησαν, ὡς εἰρηκότος
<span class="lb" data-page="17a.502" data-line="14" id="l17a.502.14"></span>οὕτω Κοΐντου κατὰ τὴν ἐξήγησιν τοῦ προκειμένου
<span class="lb" data-page="17a.502" data-line="15" id="l17a.502.15"></span>Πυθίωνος. ἐμοὶ, ἐπειδήπερ ἠναγκάσθην τὰ κακῶς εἰρημένα
<span class="lb" data-page="17a.502" data-line="16" id="l17a.502.16"></span>διελέγχειν, καίτοι διὰ τῶν ἔμπροσθεν ὑπομνημάτων πεφυλαγμένος
<span class="lb" data-page="17a.502" data-line="17" id="l17a.502.17"></span>αὐτὸ πρᾶξαι, βέλτιον εἶναι δοκεῖ τῶν τοιούτων
<span class="pb" data-page="17a.503" id="p17a.503"></span>
<span class="lb" data-page="17a.503" data-line="1" id="l17a.503.1"></span>ἐξηγήσεων μοχθηρίαν δηλῶσαι. πρῶτον μὲν οὖν οὐδ’ ἐφαρμόττει
<span class="lb" data-page="17a.503" data-line="2" id="l17a.503.2"></span>τοῖς νῦν εἰρημένοις ἐπὶ τοῦ Πυθίωνος ἡ τοῦ προῤῥητικοῦ
<span class="lb" data-page="17a.503" data-line="3" id="l17a.503.3"></span>ῥῆσις. οὔτε γὰρ μετὰ σιγῆς ἐφρενίτισεν οὔτε πάνυ
<span class="lb" data-page="17a.503" data-line="4" id="l17a.503.4"></span>φρενιτικὸς ἐγένετο. δέδεικται δ’ ἡμῖν ἐξηγουμένοις τὸ προῤῥητικὸν
<span class="lb" data-page="17a.503" data-line="5" id="l17a.503.5"></span>ὁποῖαί τέ τινες εἰσὶν αἱ μετὰ σιγῆς παραφροσύναι
<span class="lb" data-page="17a.503" data-line="6" id="l17a.503.6"></span>καὶ διὰ τί πάνυ φρενιτικὰς εἶπεν αὐτὰς, ὧν οὐδέτερον
<span class="lb" data-page="17a.503" data-line="7" id="l17a.503.7"></span>ἐπὶ τοῦ Πυθίωνος ἐγένετο· καὶ γὰρ οὔτ’ ἄνευ σιγῆς ἐλήρει
<span class="lb" data-page="17a.503" data-line="8" id="l17a.503.8"></span>καὶ μετρίως ἐφρενίτισεν. ἡ δὲ δευτέρα ῥῆσις, καθ’ ἣν λέγει,
<span class="lb" data-page="17a.503" data-line="9" id="l17a.503.9"></span>τὰ τρομώδεα γινόμενα ἐφ’ ἱδρῶσι φιλυπόστροφα, τοὐναντίον
<span class="lb" data-page="17a.503" data-line="10" id="l17a.503.10"></span>δείκνυται τοῦ συμβάντος τῷ Πυθίωνι, μὴ γινομένων,
<span class="lb" data-page="17a.503" data-line="11" id="l17a.503.11"></span>ἀλλ’ ἐξ ἀρχῆς μὲν συνεισβαλλόντων, <span class="milestone ed2page" data-n="9.202" data-unit="ed2page" id="ed2page.9.202"></span>ὕστερον
<span class="lb" data-page="17a.503" data-line="12" id="l17a.503.12"></span>δὲ κατὰ τὴν δεκάτην ἡμέραν ἱδρώσαντος αὐτοῦ, ὥστ’ οὐκ
<span class="lb" data-page="17a.503" data-line="13" id="l17a.503.13"></span>ἐπὶ τοῖς ἱδρῶσιν οἱ τρόμοι φαίνονται γεγονότες, ἀλλ’ ἐπὶ
<span class="lb" data-page="17a.503" data-line="14" id="l17a.503.14"></span>τοῖς τρόμοις οἱ ἱδρῶτες. ἡ λοιπὴ δὲ καὶ τρίτη ῥῆσις, ἐν
<span class="lb" data-page="17a.503" data-line="15" id="l17a.503.15"></span>ᾗ φησὶ, τὰ ἐπὶ ταραχώδεσιν ἀγρύπνοισιν οὖρα, μέλασιν
<span class="lb" data-page="17a.503" data-line="16" id="l17a.503.16"></span>ἐναιωρεύμενα, παρακρουστικὰ, προσηκόντως ἂν ὑπὸ τοῦ
<span class="lb" data-page="17a.503" data-line="17" id="l17a.503.17"></span>Λύκου παρείληπτο, τοῦ Πυθίωνος ἀγρυπνήσαντος μὲν πρῶτον
<span class="lb" data-page="17a.503" data-line="18" id="l17a.503.18"></span>οὐκ ἄνευ ταραχῆς, οὐρήσαντος δ’ οὖρον ἔχον ἐναιώρημα
<span class="pb" data-page="17a.504" id="p17a.504"></span>
<span class="lb" data-page="17a.504" data-line="1" id="l17a.504.1"></span>μέλαν, εἶθ’ οὕτως παραφρονήσαντος ὕστερον. ἐπεὶ δ’
<span class="lb" data-page="17a.504" data-line="2" id="l17a.504.2"></span>οὔτ’ οὔρησε τοιαῦτα, τὸ γὰρ ἐπινέφελον ἐναιώρημα πάμπολυ
<span class="lb" data-page="17a.504" data-line="3" id="l17a.504.3"></span>διαφέρει τοῦ μέλανος, οὔτ’ ἐπ’ ἀγρυπνίαις ταραχώδεσιν
<span class="lb" data-page="17a.504" data-line="4" id="l17a.504.4"></span>ἐφρενίτισεν, ἀλλ’ εὐθὺς ἀπὸ τῆς πρώτης ἡμέρας ἐλήρησεν,
<span class="lb" data-page="17a.504" data-line="5" id="l17a.504.5"></span>οὐκ ὀρθῶς παρείληπται. τί γὰρ ἐκώλυεν αὐτὸν εἰπεῖν
<span class="lb" data-page="17a.504" data-line="6" id="l17a.504.6"></span>ἐναιώρημα μέλαν, εἶτα τὴν ἀγρυπνίαν μὲν τῇ πρώτῃ τῶν
<span class="lb" data-page="17a.504" data-line="7" id="l17a.504.7"></span>ἡμερῶν ἢ τῇ δευτέρᾳ, μετὰ δὲ ταύτας ἐν τῇ πρώτῃ πάλιν,
<span class="lb" data-page="17a.504" data-line="8" id="l17a.504.8"></span>εἶτ’ ἐφεξῆς τὴν παραφροσύνην; ἀλλὰ καὶ αὐτὸς ὁ Λύκος
<span class="lb" data-page="17a.504" data-line="9" id="l17a.504.9"></span>ἐξηγούμενος τὴν ἐπινέφελον φωνὴν οὐκ ἐτόλμησεν εἰπεῖν
<span class="lb" data-page="17a.504" data-line="10" id="l17a.504.10"></span>δηλοῦσθαι πρὸς αὐτῆς τὸ μέλαν. ἐκ περιττοῦ τε οὖν ταῦτα
<span class="lb" data-page="17a.504" data-line="11" id="l17a.504.11"></span>προσέθηκεν, εἰ χρὴ λέγειν ἐκ περιττοῦ τὰ μὴ μόνον ἄχρηστα
<span class="lb" data-page="17a.504" data-line="12" id="l17a.504.12"></span>πρὸς τὸ προκείμενον, ἀλλὰ καὶ παντάπασι ψευδῆ,
<span class="lb" data-page="17a.504" data-line="13" id="l17a.504.13"></span>παρέλιπέ τε τὰ κυριώτατα τῶν ὑφ’ Ἱπποκράτους εἰρημένων
<span class="lb" data-page="17a.504" data-line="14" id="l17a.504.14"></span>ἐπισκέπτεσθαι, τίς μὲν ἡ τῶν τρόμων ἐστὶ διάθεσις,
<span class="lb" data-page="17a.504" data-line="15" id="l17a.504.15"></span>ὅστις δ’ ὁ πεπονθὼς τόπος ἐπὶ ταῖς τρομώδεσι χερσὶν, ἢ
<span class="lb" data-page="17a.504" data-line="16" id="l17a.504.16"></span>πόθεν τὰ ποικίλα <span class="milestone ed1page" data-n="5.396" data-unit="ed1page" id="ed1page.5.396"></span>πτύσματα τὰ πολλὰ τούτοις ἑπόμενα,
<span class="lb" data-page="17a.504" data-line="17" id="l17a.504.17"></span>περὶ ὧν ἐγὼ διῆλθον. ὅλως γὰρ οὐδὲν τούτων ἐπισκεψάμενος
<span class="lb" data-page="17a.504" data-line="18" id="l17a.504.18"></span>ἑαυτῷ προὔβαλεν ὡς ζήτημα τὸ μηδ’ ὅλως ﻿
<span class="pb" data-page="17a.505" id="p17a.505"></span>
<span class="lb" data-page="17a.505" data-line="1" id="l17a.505.1"></span>ὂν ζήτημα κατὰ λέξιν οὕτως. τῇ ἑβδόμῃ ἡμέρῃ τὸ στόμα
<span class="lb" data-page="17a.505" data-line="2" id="l17a.505.2"></span>παρειρύσθη. καὶ δοκεῖ ἡ ἱστορία αὕτη μαχομένη εἶναι τῇ
<span class="lb" data-page="17a.505" data-line="3" id="l17a.505.3"></span>ἀποφάσει τῇ οὕτως ἐν ἀφορισμοῖς ἐχούσῃ· ἐν μὴ διαλείποντι
<span class="lb" data-page="17a.505" data-line="4" id="l17a.505.4"></span>πυρετῷ, ἢν χεῖλος ἢ ῥὶς ἢ ὀφθαλμὸς ἢ ὀφρὺς διαστραφῇ,
<span class="lb" data-page="17a.505" data-line="5" id="l17a.505.5"></span>ἢ μὴ βλέπῃ, ἢ μὴ ἀκούῃ, ἀσθενέος ἐόντος ἢ ὅ τι
<span class="lb" data-page="17a.505" data-line="6" id="l17a.505.6"></span>ἂν τούτων γίνηται, ἐγγὺς ὁ θάνατος. αὕτη τοῦ Λύκου ῥῆσις
<span class="lb" data-page="17a.505" data-line="7" id="l17a.505.7"></span>ἑαυτῷ προβάλλοντος ὡς ζήτημα τὸ μηδ’ ὅλως ἔχον
<span class="lb" data-page="17a.505" data-line="8" id="l17a.505.8"></span>ἀμφιβολίαν. ἐν μὲν γὰρ τοῖς ἀφορισμοῖς εἴρηκεν, ἤδη ἀσθενέος
<span class="lb" data-page="17a.505" data-line="9" id="l17a.505.9"></span>ἐόντος, ὁ Πυθίων δ’ οὐκ ὢν ἀσθενὴς, παρειρύσθη τὸ
<span class="lb" data-page="17a.505" data-line="10" id="l17a.505.10"></span>στόμα. καὶ μέντοι καὶ λύων ὃ προὔβαλλεν αὐτὸς ὁ Λύκος,
<span class="lb" data-page="17a.505" data-line="11" id="l17a.505.11"></span>οὐδὲν ἄλλο εἶπεν εἰς τὴν λύσιν αὐτοῦ τοῦδε τοῦ νῦν λελεγμένου.
<span class="lb" data-page="17a.505" data-line="12" id="l17a.505.12"></span>τὸ μὲν οὖν πρόδηλον ὂν ὡς ζήτημα προὔβαλεν,
<span class="lb" data-page="17a.505" data-line="13" id="l17a.505.13"></span>οὐδὲν δὲ τῶν ἄλλων ἃ χρήσιμα τῆς τέχνης ἐζήτησεν, οὔτε
<span class="lb" data-page="17a.505" data-line="14" id="l17a.505.14"></span>τίς ἡ διάθεσις ἦν τῷ Πυθίωνι, δι’ ἣν ἐγένετο τὰ προγεγραμμένα
<span class="lb" data-page="17a.505" data-line="15" id="l17a.505.15"></span>συμπτώματα, τίς τε τόπος ἢ τίνες ἐπεπόνθεσαν.
<span class="lb" data-page="17a.505" data-line="16" id="l17a.505.16"></span>ἀλλ’ οὐδὲ περὶ τῆς φλεβοτομίας ὡς παραλελειμμένης ἐπεσημήνατο,
<span class="lb" data-page="17a.505" data-line="17" id="l17a.505.17"></span>χυμῶν τε καὶ κράσεων οὐ μόνον νῦν, ἀλλ’ οὐδὲ
<span class="lb" data-page="17a.505" data-line="18" id="l17a.505.18"></span>κατ’ ἄλλην τινὰ διήγησιν ἀῤῥώστων ἢ καταστάσεως ἐμνημόνευσεν,
<span class="pb" data-page="17a.506" id="p17a.506"></span>
<span class="lb" data-page="17a.506" data-line="1" id="l17a.506.1"></span>ἃ μάλιστα ἐχρῆν ἐπισκοπεῖσθαι τὸν ἐξηγούμενον
<span class="lb" data-page="17a.506" data-line="2" id="l17a.506.2"></span>Ἱπποκράτειον βιβλίον, ὥσπερ εἰ Ἀσκληπιάδειον ἐξηγεῖτο,
<span class="lb" data-page="17a.506" data-line="3" id="l17a.506.3"></span>πόρους καὶ ὄγκους ἄναρμά τε στοιχεῖα καὶ τὴν πρὸς τὸ
<span class="lb" data-page="17a.506" data-line="4" id="l17a.506.4"></span>λεπτομερὲς φορὰν ἔστιν αὐτῷ ῥητέον· εἰς ταύτας γὰρ τὰς
<span class="lb" data-page="17a.506" data-line="5" id="l17a.506.5"></span>ἀρχὰς ἐκεῖνος ἀνάγει πάντα. θερμὸν δὲ καὶ ψυχρὸν καὶ
<span class="lb" data-page="17a.506" data-line="6" id="l17a.506.6"></span>ὑγρὸν καὶ ξηρὸν Ἱπποκράτης αἰτιᾶται, καθάπερ τὸ περιέχον
<span class="lb" data-page="17a.506" data-line="7" id="l17a.506.7"></span>ἐν τοῖς τῶν ζώων σώμασιν. οὕτω δὲ καὶ τέτταρας
<span class="lb" data-page="17a.506" data-line="8" id="l17a.506.8"></span>χυμοὺς ἀλλήλων τὴν κρᾶσιν διαφέροντας αἰτίους φησὶ τῆς
<span class="lb" data-page="17a.506" data-line="9" id="l17a.506.9"></span>θ’ ὑγείας καὶ τῶν νοσημάτων· τῆς μὲν ὑγείας, ὅταν συμμέτρως
<span class="lb" data-page="17a.506" data-line="10" id="l17a.506.10"></span>ἔχωσι πρὸς ἀλλήλους, τῶν νοσημάτων δ’, ὅταν πλεονάζωσιν
<span class="lb" data-page="17a.506" data-line="11" id="l17a.506.11"></span>ἢ ἐλλείπωσιν ἢ μεταστῶσιν ἐξ οἰκείας χώρας εἰς ἀλλοτρίαν.
<span class="lb" data-page="17a.506" data-line="12" id="l17a.506.12"></span>εἰς ταύτας γοῦν τὰς ἀρχὰς καὶ οἱ πρὸ Λύκου καὶ
<span class="lb" data-page="17a.506" data-line="13" id="l17a.506.13"></span>Κοΐντου τῶν Ἱπποκράτους ἐξηγησάμενοί τι βιβλίον
<span class="lb" data-page="17a.506" data-line="14" id="l17a.506.14"></span><span class="milestone ed2page" data-n="9.203" data-unit="ed2page" id="ed2page.9.203"></span>ἐμπειρικοὶ πάντως ἄγειν πειρῶνται, καθάπερ ἐν δράματι
<span class="lb" data-page="17a.506" data-line="15" id="l17a.506.15"></span>φυλάττοντες ἔνιοι τὴν οἰκείαν ὑπόκρισιν τοῦ περικειμένου
<span class="lb" data-page="17a.506" data-line="16" id="l17a.506.16"></span>προσώπου· ὡς γὰρ Ἐρασίστρατον ἐξηγούμενός τις ὀρθῶς
<span class="lb" data-page="17a.506" data-line="17" id="l17a.506.17"></span>ἂν ἀπέχοιτο τοῦ περὶ χυμῶν λέγειν ἢ κράσεων, οὕτως ὁ
<span class="pb" data-page="17a.507" id="p17a.507"></span>
<span class="lb" data-page="17a.507" data-line="1" id="l17a.507.1"></span>λέγειν ἐπιχειρῶν ὁτιοῦν εἰς Ἱπποκράτειον σύνταγμα τὴν
<span class="lb" data-page="17a.507" data-line="2" id="l17a.507.2"></span>ἐκείνου φωνὴν ὀρθῶς ἂν ποιοίη σκοπὸν τῆς ἐξηγήσεως. ἴσως
<span class="lb" data-page="17a.507" data-line="3" id="l17a.507.3"></span>οὖν ἄμεινόν ἐστι Λύκῳ μὲν συγγινώσκειν ὡς νόθῳ τῆς Ἱπποκράτους
<span class="lb" data-page="17a.507" data-line="4" id="l17a.507.4"></span>αἱρέσεως ἐν οἷς ἂν ἁμαρτήνων φαίνεται, πλὴν
<span class="lb" data-page="17a.507" data-line="5" id="l17a.507.5"></span>εἴ τις αὐτὸ τοῦτο μέμφοιτο τὸ γράφειν ἐξηγήσεις μὴ δυνάμενον,
<span class="lb" data-page="17a.507" data-line="6" id="l17a.507.6"></span>ὑποκρίνεσθαι τὸ δρᾶμα. παραπλήσιον γὰρ τοῦτο τῷ
<span class="lb" data-page="17a.507" data-line="7" id="l17a.507.7"></span>κωμῳδίαν ἐπιχειρεῖν ὑποκρίνασθαι μὴ δυνάμενον. ἐπὶ δὲ τοὺς
<span class="lb" data-page="17a.507" data-line="8" id="l17a.507.8"></span>Ἱπποκρατείους ἑαυτοὺς ὀνομάσαντας ἐλθών τις οὐκ ἂν εἰκότως
<span class="lb" data-page="17a.507" data-line="9" id="l17a.507.9"></span>αὐτοῖς συγγνοίη, παραπλήσια τοῖς ξένοις τε καὶ νόθους τῆς αἱρέσεως
<span class="lb" data-page="17a.507" data-line="10" id="l17a.507.10"></span>ἐσφαλμένοις. ὅταν δὲ καὶ τὰ σφάλματα αὐτῶν οὐ μόνον
<span class="lb" data-page="17a.507" data-line="11" id="l17a.507.11"></span>ἀποχωρῇ τῆς Ἱπποκράτους γνώμης, ἀλλὰ καὶ τῆς ἐν τοῖς πράγμασιν
<span class="lb" data-page="17a.507" data-line="12" id="l17a.507.12"></span>ἀληθείας, διπλασίως ἄν τις αὐτοῖς μέμψαιτο. κάλλιστον
<span class="lb" data-page="17a.507" data-line="13" id="l17a.507.13"></span>μὲν γάρ ἐστιν ἀμφοτέρως ἔχεσθαι τῶν σκοπῶν τῶνδε τὸν ἀκόλουθον
<span class="lb" data-page="17a.507" data-line="14" id="l17a.507.14"></span>ἐξηγητὴν, ἀκόλουθά τε λέγοντα τῷ συγγραφεῖ καὶ ἀληθῆ,
<span class="lb" data-page="17a.507" data-line="15" id="l17a.507.15"></span>θάτερον δὲ μόνον φυλάττοντι μεμπτέον ὡς τοῦ ὅλου τὸ
<span class="lb" data-page="17a.507" data-line="16" id="l17a.507.16"></span>ἥμισυ διεφθαρκότι τὸν δὲ μήτ’ ἀληθῆ λέγοντα μήτ’ ἀκόλουθα
<span class="lb" data-page="17a.507" data-line="17" id="l17a.507.17"></span>τῷ γεγραφότι τὸ βιβλίον ἐξηγητὴν ἐσχάτως ἄν τι
<span class="lb" data-page="17a.507" data-line="18" id="l17a.507.18"></span>ἁμαρτάνειν ὑποληπτείον. οἱ τοίνυν περὶ τὸν Σαβῖνον καὶ
<span class="pb" data-page="17a.508" id="p17a.508"></span>
<span class="lb" data-page="17a.508" data-line="1" id="l17a.508.1"></span>τὸν μαθητὴν αὐτοῦ Μητρόδωρον ἀκριβέστεροι δόξαντες εἶναι
<span class="lb" data-page="17a.508" data-line="2" id="l17a.508.2"></span>τῶν ἔμπροσθεν Ἱπποκρατείων, ὅμως καὶ αὐτοὶ φαίνονται
<span class="lb" data-page="17a.508" data-line="3" id="l17a.508.3"></span>μοχθηρῶς ἐξηγούμενοι πολλάκις τῶν Ἱπποκράτους· αὐτίκα
<span class="lb" data-page="17a.508" data-line="4" id="l17a.508.4"></span>γέ τοι κατὰ τὸν προκείμενον ἄῤῥωστόν φασιν αὐτοῖς
<span class="lb" data-page="17a.508" data-line="5" id="l17a.508.5"></span>ὀνόμασιν. ὡς γὰρ ὁ σπασμὸς γίνεται καὶ ἀπὸ κενώσεως
<span class="lb" data-page="17a.508" data-line="6" id="l17a.508.6"></span>καὶ ἀπὸ πληρώσεως, οὕτω καὶ ὁ τρόμος μικρὸς ὢν σπασμὸς
<span class="lb" data-page="17a.508" data-line="7" id="l17a.508.7"></span>ἀπὸ τῶν ἐναντίων ἀποτελεῖται. περὶ μὲν οὖν τῆς αἰτίας
<span class="lb" data-page="17a.508" data-line="8" id="l17a.508.8"></span>ὑφ’ ἧς γίνεται τὰ τοιαῦτα παθήματα δογματικῶν ἀνδρῶν
<span class="lb" data-page="17a.508" data-line="9" id="l17a.508.9"></span>ἐστὶν, οὐκ ἐμπειρικῶν ἐπισκέψασθαι· τὸ μέντοι γνωρίζειν
<span class="lb" data-page="17a.508" data-line="10" id="l17a.508.10"></span>αὐτὰ καὶ διακρίνειν ἀπ’ ἀλλήλων ἀναγκαῖόν ἐστι καὶ τοῖς
<span class="lb" data-page="17a.508" data-line="11" id="l17a.508.11"></span>ἐμπειρικοῖς ἐγνῶσθαι. φαίνονται δ’ ἐν αὐτῷ τούτῳ πρῶτον οἱ
<span class="lb" data-page="17a.508" data-line="12" id="l17a.508.12"></span>περὶ τὸν Σαβῖνον ἐσφαλμένοι, μικρὸν σπασμὸν εἰπόντες εἶναι
<span class="lb" data-page="17a.508" data-line="13" id="l17a.508.13"></span>τὸν τρόμον. ὅλῳ γὰρ τῷ γένει διενήνοχεν ἀλλήλων τὰ πάθη. οὐδὲν
<span class="lb" data-page="17a.508" data-line="14" id="l17a.508.14"></span>διαφέρει καλεῖν ἢ συμπτώματα τὰς βλάβας τῶν ἐνεργειῶν
<span class="lb" data-page="17a.508" data-line="15" id="l17a.508.15"></span>πάθη δέ. οὐ γὰρ διαθέσεις γέ τινες ἐν τοῖς στερεοῖς τοῦ ζώου
<span class="lb" data-page="17a.508" data-line="16" id="l17a.508.16"></span>μορίοις εἰσὶν, ὡς οἴδημα καὶ φλεγμονὴ καὶ σκίῤῥος, ἀλλ’
<span class="lb" data-page="17a.508" data-line="17" id="l17a.508.17"></span>ὥσπερ αἱ ἐνέργειαι κατὰ τὸ γίνεσθαι λαμβάνουσι τὴν ὕπαρξιν,
<span class="lb" data-page="17a.508" data-line="18" id="l17a.508.18"></span>οὐ κατὰ τὸ μονίμως καθ’ ἕξιν ὑπάρχειν, οὕτω καὶ τὰ παθήματα
<span class="lb" data-page="17a.508" data-line="19" id="l17a.508.19"></span>αὐτῶν. ἁπάσης γὰρ κινήσεως ἐν τῷ γίνεσθαι τὸ εἶναι
<span class="pb" data-page="17a.509" id="p17a.509"></span>
<span class="lb" data-page="17a.509" data-line="1" id="l17a.509.1"></span>κτωμένης καὶ οὔσης γέ τινος ἐν τοῖς ζώοις προαιρετικῆς
<span class="lb" data-page="17a.509" data-line="2" id="l17a.509.2"></span>κινήσεως, ὥσπερ ἑτέρας ἀπροαιρέτου καὶ φυσικῆς, αἱ
<span class="lb" data-page="17a.509" data-line="3" id="l17a.509.3"></span>βλάβαι τῆς προαιρετικῆς ἐν ταῖς τῶν μυῶν γίνονται κινήσεσιν,
<span class="lb" data-page="17a.509" data-line="4" id="l17a.509.4"></span>ὑφ’ ὧν καὶ τὰς κατὰ φύσιν ἴσμεν ἀποτελουμένας.
<span class="lb" data-page="17a.509" data-line="5" id="l17a.509.5"></span>ἀλλὰ τὸ μὲν κατὰ φύσιν ἐν αὐταῖς ἓν ἁπλοῦν ἐστι, τὸ δὲ
<span class="lb" data-page="17a.509" data-line="6" id="l17a.509.6"></span>παρὰ φύσιν ἐν πρώταις μὲν δύο γίνεται διαφοραῖς, ἤτοι
<span class="lb" data-page="17a.509" data-line="7" id="l17a.509.7"></span>χωρὶς προαιρέσεως ἢ κατὰ προαίρεσιν, ἔστι μὲν οὐ κατὰ
<span class="lb" data-page="17a.509" data-line="8" id="l17a.509.8"></span>φύσιν, διαφέρει δ’ οὐδὲν ἤτοι καθ’ ὁρμὴν εἰπεῖν ἢ κατὰ
<span class="lb" data-page="17a.509" data-line="9" id="l17a.509.9"></span>προαίρεσιν εἴς γε τὸ παρόν. αὐτῶν δὲ τῶν ἄνευ προαιρέσεως
<span class="lb" data-page="17a.509" data-line="10" id="l17a.509.10"></span>γινομένων κινήσεων ἐν τοῖς προαιρετικοῖς πεφυκόσι
<span class="lb" data-page="17a.509" data-line="11" id="l17a.509.11"></span>κινεῖσθαι τὸ μέν τι σπασμὸς ὀνομάζεται, τὸ δὲ παλμὸς,
<span class="lb" data-page="17a.509" data-line="12" id="l17a.509.12"></span>τὸ δὲ ῥῖγος, ἀλλήλων διαφέροντα. καθόλου δὲ περὶ τούτων
<span class="lb" data-page="17a.509" data-line="13" id="l17a.509.13"></span>λέλεκται δι’ ἑνὸς ὅλου βιβλίου· τῆς δὲ κατὰ προαίρεσιν μὲν,
<span class="lb" data-page="17a.509" data-line="14" id="l17a.509.14"></span>οὐ κατὰ φύσιν δὲ κινήσεως γινομένης ἓν εἶδός ἐστιν, ὃ καλεῖται
<span class="lb" data-page="17a.509" data-line="15" id="l17a.509.15"></span>τρόμος, ὑπὲρ οὗ νῦν ἀναγκαῖόν ἐστιν εἰπεῖν,
<span class="lb" data-page="17a.509" data-line="16" id="l17a.509.16"></span><span class="milestone ed2page" data-n="9.204" data-unit="ed2page" id="ed2page.9.204"></span>ἐπεὶ καὶ περὶ τῶν ἄλλων ἕνεκα τούτου λέλεκταί τι. γίνεται
<span class="lb" data-page="17a.509" data-line="17" id="l17a.509.17"></span>τοίνυν ὁ τρόμος οὐ μόνον ἐπὶ μυσὶ νοσοῦσί τε καὶ νεύροις, ﻿
<span class="pb" data-page="17a.510" id="p17a.510"></span>
<span class="lb" data-page="17a.510" data-line="1" id="l17a.510.1"></span>ἀλλὰ καὶ κατὰ φύσιν ἔχουσιν, ὅταν ὑπὲρ τὴν δύναμίν τις
<span class="lb" data-page="17a.510" data-line="2" id="l17a.510.2"></span>ἐπιχειρήσῃ βάρος ὁτιοῦν ἢ ταῖς χερσὶ βαστάζων ἢ τοῖς
<span class="lb" data-page="17a.510" data-line="3" id="l17a.510.3"></span>ὤμοις ἀναθέμενος. ὁρῶνται γοῦν ἔνιοι τῶν ἰσχυροτάτων
<span class="lb" data-page="17a.510" data-line="4" id="l17a.510.4"></span>νεανίσκων ἐν τῷ βαστάζειν ὑπέρβαρύ τι τρομώδεις τοῖς
<span class="lb" data-page="17a.510" data-line="5" id="l17a.510.5"></span>σκέλεσι γινόμενοι, καὶ μάλισθ’ ὅταν ἀναβαίνειν ἐπιχειρήσωσι
<span class="lb" data-page="17a.510" data-line="6" id="l17a.510.6"></span>κλίμακας. ὅπερ δ’ ἐκείνοις ἐπὶ μεγίστοις ἄχθεσι, τοῦτο
<span class="lb" data-page="17a.510" data-line="7" id="l17a.510.7"></span>γέρουσί τε καὶ τοῖς ἄλλως ἀσθενέσιν ἐπὶ τοῖς ἐλάττοσι γίνεται.
<span class="lb" data-page="17a.510" data-line="8" id="l17a.510.8"></span>βαρέα γὰρ ἤδη καὶ ταῦτα τοῖς ἀσθενέσι. καὶ τοίνυν
<span class="lb" data-page="17a.510" data-line="9" id="l17a.510.9"></span>καὶ πάθη τινὰ ψυχικὰ τρομώδεις ἐργάζεται. λέλεκται
<span class="lb" data-page="17a.510" data-line="10" id="l17a.510.10"></span>γοῦν κἀν τῷ περὶ χυμῶν καὶ παρὰ κρημνὸν παριόντι τὰ
<span class="lb" data-page="17a.510" data-line="11" id="l17a.510.11"></span>σκέλεα τρέμειν, διὰ τὸν φόβον δηλονότι τὸν καταλύοντα τὴν
<span class="lb" data-page="17a.510" data-line="12" id="l17a.510.12"></span>δύναμιν, ὥσπερ εἰ καὶ ἄλλος τις ἔδεισεν ἐπερχόμενον ἰδὼν θηρίον
<span class="lb" data-page="17a.510" data-line="13" id="l17a.510.13"></span>ἢ λῃστὰς ἢ πολεμίους. εἰκότως οὖν ἡμῖν ἀποδέδεικται κατὰ
<span class="lb" data-page="17a.510" data-line="14" id="l17a.510.14"></span>τὸ περὶ τρόμου καὶ σπασμοῦ καὶ παλμοῦ καὶ ῥίγους ὑπόμνημα
<span class="lb" data-page="17a.510" data-line="15" id="l17a.510.15"></span>δι’ ἀῤῥωστίαν δυνάμεως ἀεὶ γίνεσθαι τρόμον. ἐπεὶ
<span class="lb" data-page="17a.510" data-line="16" id="l17a.510.16"></span>δ’ ἐνίοτε μὲν αὐτὴ καθ’ ἑαυτήν ἐστιν ἄῤῥωστος, ἐνίοτε δὲ
<span class="lb" data-page="17a.510" data-line="17" id="l17a.510.17"></span>διὰ πάθος ψυχικὸν, ἢ καὶ μηδ’ ὅλως πεπονθυῖα, κατὰ τὸν
<span class="lb" data-page="17a.510" data-line="18" id="l17a.510.18"></span>ἴδιον λόγον ὑπὸ βαρέος φορτίου τοῦτο πάσχει. τρεῖς αὐτοῦ
<span class="pb" data-page="17a.511" id="p17a.511"></span>
<span class="lb" data-page="17a.511" data-line="1" id="l17a.511.1"></span>ἔφαμεν εἶναι διαφορὰς τῶν αἰτίων, δυσκρασίαν τῶν
<span class="lb" data-page="17a.511" data-line="2" id="l17a.511.2"></span>προαιρετικῶν ὀργάνων, πάθος ψυχικὸν, βαρῦνον φορτίον.
<span class="lb" data-page="17a.511" data-line="3" id="l17a.511.3"></span>ὅτε οὖν μήτε δείσαντι μήτε βαστάζοντι φορτίον ὁ τρόμος
<span class="lb" data-page="17a.511" data-line="4" id="l17a.511.4"></span>γένηται, δυοῖν θάτερον, ἢ δυσκρασία τῶν ὀργάνων ἐστὶν, ἤ τι
<span class="lb" data-page="17a.511" data-line="5" id="l17a.511.5"></span>βάρος ἐν αὐτῷ τῷ σώματι περὶ τοὺς μῦς ἢ τὰ νεῦρα.
<span class="lb" data-page="17a.511" data-line="6" id="l17a.511.6"></span>παράκειται δέ τις ἀπάτη τῷ λόγῳ, περὶ ἧς εἴρηται κατὰ
<span class="lb" data-page="17a.511" data-line="7" id="l17a.511.7"></span>τὸ περὶ τρόμου καὶ σπασμοῦ καὶ παλμοῦ καὶ ῥίγους ὑπόμνημα.
<span class="lb" data-page="17a.511" data-line="8" id="l17a.511.8"></span>φαίνονται γάρ τινες καὶ ταῖς χερσὶ καὶ τῇ κεφαλῇ
<span class="lb" data-page="17a.511" data-line="9" id="l17a.511.9"></span>τρομώδεις ἄνευ τοῦ <span class="milestone ed1page" data-n="5.397" data-unit="ed1page" id="ed1page.5.397"></span>προελέσθαι κινεῖν τὰ μόρια
<span class="lb" data-page="17a.511" data-line="10" id="l17a.511.10"></span>καὶ δοκεῖ κατὰ τοῦτο ψευδῶς εἰρῆσθαι προελομένοις ἐνεργεῖν
<span class="lb" data-page="17a.511" data-line="11" id="l17a.511.11"></span>τι γίγνεσθαι. ἀλλ’ ἐὰν ἐννοήσῃ ὡς ἐπὶ προσκεφαλαίου
<span class="lb" data-page="17a.511" data-line="12" id="l17a.511.12"></span>καταθέμενός τις τὸν αὐχένα, παύεται τρέμων τὴν κεφαλὴν,
<span class="lb" data-page="17a.511" data-line="13" id="l17a.511.13"></span>ἀποθέμενός τε τὰς χεῖρας οὐκέτ’ οὐδὲ ταύτας τρέμει, πιστεύσεις
<span class="lb" data-page="17a.511" data-line="14" id="l17a.511.14"></span>ὀρθῶς εἰρῆσθαι τοῖς ἀργοῦσι παντάπασιν ὁτιοῦν,
<span class="lb" data-page="17a.511" data-line="15" id="l17a.511.15"></span>οὐ γίνεσθαι τρόμον ἐν αὐτῷ. ἐὰν δ’ ἐξαίρωσιν ἢ φυλάττωσιν
<span class="lb" data-page="17a.511" data-line="16" id="l17a.511.16"></span>ἐξῃρημένον αὐτὸ, τηνικαῦτα γίνεσθαι τὸ σύμπτωμα.
<span class="lb" data-page="17a.511" data-line="17" id="l17a.511.17"></span>τοσούτου γὰρ δέουσιν ἡσυχάζειν τοῖς μυσὶν οἱ οὕτως ἐνεργοῦντες,
<span class="pb" data-page="17a.512" id="p17a.512"></span>
<span class="lb" data-page="17a.512" data-line="1" id="l17a.512.1"></span>ὥστε τοὺς ἀντιτεταγμένους ἀλλήλοις ἅμα κινοῦσιν.
<span class="lb" data-page="17a.512" data-line="2" id="l17a.512.2"></span>οἷον ἐπὶ χειρὸς, ὅσοι τ’ ἐξαίρουσι καὶ ὅσοι κατασπῶσι τὸ
<span class="lb" data-page="17a.512" data-line="3" id="l17a.512.3"></span>μόριον, ἐκτείνουσί τε καὶ κάμπτουσι, καὶ ῥωμαλεωτέρας τῆς
<span class="lb" data-page="17a.512" data-line="4" id="l17a.512.4"></span>δυνάμεώς ἐστι χρεία τοῖς ἐπῃρμένην ἐγγώνιον τὴν χεῖρα
<span class="lb" data-page="17a.512" data-line="5" id="l17a.512.5"></span>φυλάττουσι, τῶν ἐκτεινόντων ἢ καμπτόντων αὐτήν. ὡς μὲν
<span class="lb" data-page="17a.512" data-line="6" id="l17a.512.6"></span>γὰρ ἐκτείνοντες ἑνὶ γένει τῶν μυῶν ἐνεργοῦσι τῷ τοῦτο
<span class="lb" data-page="17a.512" data-line="7" id="l17a.512.7"></span>πεφυκότι δρᾷν, ἀργούντων τηνικαῦτα τῶν καμπτόντων αὐτήν·
<span class="lb" data-page="17a.512" data-line="8" id="l17a.512.8"></span>οἱ δὲ κάμπτοντες ἐνεργοῦσι μὲν τοῖς κάμπτεσθαι
<span class="lb" data-page="17a.512" data-line="9" id="l17a.512.9"></span>πεφυκόσι, ἀργοῦσι δὲ τοῖς ἐκτείνειν δυναμένοις. ἐὰν δ’
<span class="lb" data-page="17a.512" data-line="10" id="l17a.512.10"></span>ἐπάρας τις ἐγγώνιον ὑψηλὴν ἔχῃ τὴν χεῖρα, μήτε κάμπτων
<span class="lb" data-page="17a.512" data-line="11" id="l17a.512.11"></span>μήτε ἐκτείνων, ἰσοσθενῶς ἀμφοτέροις τοῖς μυσὶν ἐνεργεῖ,
<span class="lb" data-page="17a.512" data-line="12" id="l17a.512.12"></span>καθάπερ ἐν τοῖς καλουμένοις τετάνοις. οὐκοῦν ἐλάττονός
<span class="lb" data-page="17a.512" data-line="13" id="l17a.512.13"></span>ἐστιν ἰσχύος χρεία τοῖς ἐπὶ ταὐτοῦ σχήματος ἢ τὸ σκέλος
<span class="lb" data-page="17a.512" data-line="14" id="l17a.512.14"></span>ἢ τὸν τράχηλον ἢ τὴν χεῖρα φυλάττουσιν, ἄνευ τοῦ κατά
<span class="lb" data-page="17a.512" data-line="15" id="l17a.512.15"></span>τινος ἐρηρεῖσθαι στερεοῦ σώματος, ὀχοῦντός τε καὶ βαστάζοντος
<span class="lb" data-page="17a.512" data-line="16" id="l17a.512.16"></span>τὸ κῶλον. ἀλλ’ ὅταν μὲν ὑπερέχῃ πολλῷ τοῦ βάρους
<span class="lb" data-page="17a.512" data-line="17" id="l17a.512.17"></span>τῶν βασταζομένων μορίων ἡ κινοῦσα δύναμις αὐτὰ,
<span class="lb" data-page="17a.512" data-line="18" id="l17a.512.18"></span>ῥᾳδίως μὲν ἐξαίρει, ῥᾳδίως δ’ ἐξῃρμένα φυλάττει. ὅταν
<span class="pb" data-page="17a.513" id="p17a.513"></span>
<span class="lb" data-page="17a.513" data-line="1" id="l17a.513.1"></span>δὲ ὑπερέχηται πολλῷ, <span class="milestone ed2page" data-n="9.205" data-unit="ed2page" id="ed2page.9.205"></span>καθάπερ ἐστὶ τῶν παραλελυμένων,
<span class="lb" data-page="17a.513" data-line="2" id="l17a.513.2"></span>οὐδ’ ὅλως ἐξᾶραι δύναται. ὅταν δ’ ἰσοσθενής πως
<span class="lb" data-page="17a.513" data-line="3" id="l17a.513.3"></span>ὑπάρχῃ, νικᾶται κατὰ μέρος. νικῶσα μὲν ἐπὶ τοῦ αὐτοῦ
<span class="lb" data-page="17a.513" data-line="4" id="l17a.513.4"></span>σχήματος φυλάττει τὴν ἀνατεταμένην χεῖρα, νικωμένη δὲ
<span class="lb" data-page="17a.513" data-line="5" id="l17a.513.5"></span>ὑποῤῥεῖν ἐᾷ κάτω. νόησον δέ μοι τοῦτο γίνεσθαι συνεχῶς
<span class="lb" data-page="17a.513" data-line="6" id="l17a.513.6"></span>οὕτως, ὡς ἅμα μὲν τῷ νικῆσαι ταύτην ἀναφέρειν τὸ κῶλον,
<span class="lb" data-page="17a.513" data-line="7" id="l17a.513.7"></span>εὐθέως νικηθεῖσαν ὑπὸ τοῦ βάρους τῶν ἀναφερομένων, ἐπιτρέπειν
<span class="lb" data-page="17a.513" data-line="8" id="l17a.513.8"></span>αὐτὴν ἀναφέρεσθαι κάτω, ἅμα δ’ αὖ πάλιν τῷ νικᾷν
<span class="lb" data-page="17a.513" data-line="9" id="l17a.513.9"></span>ἐκεῖνα, τὴν δύναμιν ἀντιλαμβανομένην αὐτῶν, αὖθις
<span class="lb" data-page="17a.513" data-line="10" id="l17a.513.10"></span>ἀναφέρειν ἐπιχειρεῖν. εἶτ’ ἐλαχίστῃ ῥοπῇ τῆς ἀμοιβῆς ταύτης
<span class="lb" data-page="17a.513" data-line="11" id="l17a.513.11"></span>γινομένης καὶ τῆς μὲν ἐπὶ τῷ κάτω κειμένης ἀντισπωμένης
<span class="lb" data-page="17a.513" data-line="12" id="l17a.513.12"></span>εὐθέως ἄνω, τῆς δ’ ὑψούσης τὸ κῶλον ἀνθελκομένης
<span class="lb" data-page="17a.513" data-line="13" id="l17a.513.13"></span>κάτω παραχρῆμα, μήτ’ ἀκριβῶς ἄκλονόν τε καὶ ἀῤῥεπὲς
<span class="lb" data-page="17a.513" data-line="14" id="l17a.513.14"></span>φυλάττεσθαι τὸ κῶλον, ἀλλὰ μηδ’ ἀξιολόγους ἔχειν ἐφ’ ἑκάτερα
<span class="lb" data-page="17a.513" data-line="15" id="l17a.513.15"></span>τὰς κινήσεις, ἐν βραχέσι διαστήμασι καὶ χρόνων καὶ
<span class="lb" data-page="17a.513" data-line="16" id="l17a.513.16"></span>τόπων φυλαττομένας. ὁ μὲν δὴ τρόμος τοιαύτη τίς ἐστι
<span class="lb" data-page="17a.513" data-line="17" id="l17a.513.17"></span>κίνησις, ὡς ἐν ὀλίγῳ περιλαβεῖν, ἅ διὰ μακροτέρων εἴρηται
<span class="lb" data-page="17a.513" data-line="18" id="l17a.513.18"></span>κατὰ τὸ προδεδηλωμένον, ὁ δ’ ἐν τῷ νοσώδει ῥίγει γινόμενος
<span class="pb" data-page="17a.514" id="p17a.514"></span>
<span class="lb" data-page="17a.514" data-line="1" id="l17a.514.1"></span>κλόνος τῶν μορίων, ἄνευ τε προαιρέσεως ἀποτελεῖται
<span class="lb" data-page="17a.514" data-line="2" id="l17a.514.2"></span>καὶ κατὰ μεγάλα διαστήματα τῶν ἐναντίων κινήσεων ἀλλήλων
<span class="lb" data-page="17a.514" data-line="3" id="l17a.514.3"></span>διαδεχομένων ἅμα ψύξεως αἰσθήσει. παραπλήσιον δ’
<span class="lb" data-page="17a.514" data-line="4" id="l17a.514.4"></span>ἐστί πως τούτῳ πάθει ἄλλο μυῶν τε καὶ νεύρων, ὃ καλεῖται
<span class="lb" data-page="17a.514" data-line="5" id="l17a.514.5"></span>σπασμὸς, ὁμοίας μὲν κατὰ πάντα καὶ διὰ τῶν αὐτῶν
<span class="lb" data-page="17a.514" data-line="6" id="l17a.514.6"></span>ὀργάνων γινομένης ἐν αὐτοῖς τῆς κινήσεως, ἣ κἀν τῷ καθ’
<span class="lb" data-page="17a.514" data-line="7" id="l17a.514.7"></span>ὁρμὴν αὐτὰ κινεῖσθαι γίνεται, διαφερούσης δὲ μόνῳ τῷ
<span class="lb" data-page="17a.514" data-line="8" id="l17a.514.8"></span>μὴ καθ’ ὁρμὴν, ὁπότε σπᾶται, κινεῖσθαι. περὶ δὲ παλμοῦ
<span class="lb" data-page="17a.514" data-line="9" id="l17a.514.9"></span>ἔστι μοι περιττὸν λέγειν ἐνταῦθα, μή πως ἀναγκασθῶ
<span class="lb" data-page="17a.514" data-line="10" id="l17a.514.10"></span>καὶ περὶ σφυγμοῦ λέγειν, τινὰ κοινωνίαν ἔχειν φαινομένου
<span class="lb" data-page="17a.514" data-line="11" id="l17a.514.11"></span>πρὸς παλμόν. ἱκανῶς γὰρ ἤδη μοι καὶ τὰ περὶ τοῦ τρόμου
<span class="lb" data-page="17a.514" data-line="12" id="l17a.514.12"></span>μεμήκυνται παρὰ τὴν ἐμὴν προαίρεσιν ἐν ἐξηγητικῷ βιβλίῳ.
<span class="lb" data-page="17a.514" data-line="13" id="l17a.514.13"></span>τῷ βουλομένῳ δ’ ἀκριβῶς ὑπὲρ ἁπάντων τῶν εἰρημένων
<span class="lb" data-page="17a.514" data-line="14" id="l17a.514.14"></span>συμπτωμάτων ἐκμαθεῖν τῆς τε διαγνώσεως καὶ τῆς γενέσεως
<span class="lb" data-page="17a.514" data-line="15" id="l17a.514.15"></span>ἔξεστιν ἀναγινώσκειν τὸ βιβλίον, ἐν ᾦ τελέως ὑπὲρ ἁπάντων
<span class="lb" data-page="17a.514" data-line="16" id="l17a.514.16"></span>διῆλθον, ἐπεί τοι καὶ περὶ λάρυγγος καὶ περὶ βηχὸς καὶ
<span class="lb" data-page="17a.514" data-line="17" id="l17a.514.17"></span>πταρμοῦ καί τινων ἑτέρων τοιούτων κινήσεων ἐμοὶ μὲν ἐν
<span class="lb" data-page="17a.514" data-line="18" id="l17a.514.18"></span>ταῖς τῶν συμπτωμάτων αἰτίαις διώρισται, τάς τε διαγνώσεις ﻿
<span class="pb" data-page="17a.515" id="p17a.515"></span>
<span class="lb" data-page="17a.515" data-line="1" id="l17a.515.1"></span>καὶ τὰς διαφορὰς τῶν κινήσεων καὶ τὰς αἰτίας αὐτῶν
<span class="lb" data-page="17a.515" data-line="2" id="l17a.515.2"></span>ὑφ’ ὧν γίνονται διελθόντι. τοῖς δὲ περὶ τὸν Σαβῖνον ἐν
<span class="lb" data-page="17a.515" data-line="3" id="l17a.515.3"></span>ἅπασι τοῖς τοιούτοις ἢ μεῖζον ἢ μεῖόν τι παρῶπται, ὥστε
<span class="lb" data-page="17a.515" data-line="4" id="l17a.515.4"></span>πάλιν ἑτέρῳ τρόπῳ τοὺς περὶ Κόϊντον καὶ Λύκον ὡς φρονιμωτέρους
<span class="lb" data-page="17a.515" data-line="5" id="l17a.515.5"></span>ἐκείνου ἀποδεκτέον ἐστὶν, ὅτι μηδ’ ἐπεχείρησαν
<span class="lb" data-page="17a.515" data-line="6" id="l17a.515.6"></span>εἰπεῖν τι περὶ τῶν τοιούτων, ἀλλ’ ὡς ἐμπειρικὰς τὰς ἐξηγήσεις
<span class="lb" data-page="17a.515" data-line="7" id="l17a.515.7"></span>ἐποιήσαντο. καίτοι τῶν ἐμπειρικῶν ἔνιοι, καθάπερ
<span class="lb" data-page="17a.515" data-line="8" id="l17a.515.8"></span>ἔφην, ὡς ἐν δράματι τὸ παρακείμενον ὑποκρίνονται
<span class="lb" data-page="17a.515" data-line="9" id="l17a.515.9"></span>πρόσωπον, Ἱπποκράτειον μὲν ἐξηγούμενοι βιβλίον ὡς Ἱπποκράτειοι,
<span class="lb" data-page="17a.515" data-line="10" id="l17a.515.10"></span>τῶν δ’ Ἐρασιστράτου τε καὶ Ἡροφίλου καὶ
<span class="lb" data-page="17a.515" data-line="11" id="l17a.515.11"></span>Ἀσκληπιάδου καὶ τῶν ἄλλων ἐπ’ ἐκείνων ἑκάστου τῆς αἱρέσεως
<span class="lb" data-page="17a.515" data-line="12" id="l17a.515.12"></span>ὄντες. ὅπερ οὖν ἀεὶ λέγων καὶ νῦν εἰπὼν ἐπ’ ἄλλο
<span class="lb" data-page="17a.515" data-line="13" id="l17a.515.13"></span>τι μεταβήσομαι, τὴν ὑπὲρ ἑκάστου διδασκαλίαν ὧν ἐπίστασθαι
<span class="lb" data-page="17a.515" data-line="14" id="l17a.515.14"></span>χρὴ τὸν ἰατρὸν ἰδίᾳ ποιησάμενον, οὕτως ἐπὶ τὰς ἐξηγήσεις
<span class="lb" data-page="17a.515" data-line="15" id="l17a.515.15"></span>ἔρχεσθαι προσήκει τῶν Ἱπποκράτους βιβλίων, τὰ
<span class="lb" data-page="17a.515" data-line="16" id="l17a.515.16"></span>μὲν συμπεράσματα ἀποδεῖξαι καθ’ ἕκαστον αὐτῶν ἀναμιμνήσκοντι,
<span class="lb" data-page="17a.515" data-line="17" id="l17a.515.17"></span>τῶν δ’ ἀποδείξεων αὐτῶν μὴ καταμνημονεύοντι.
<span class="lb" data-page="17a.515" data-line="18" id="l17a.515.18"></span>τοῦτ’ οὖν ἡμεῖς μὲν ἐποιήσαμεν, ἄλλος δ’ οὐδεὶς τῶν γεγραφότων
<span class="pb" data-page="17a.516" id="p17a.516"></span>
<span class="lb" data-page="17a.516" data-line="1" id="l17a.516.1"></span>ἐξηγήσεις τῶν Ἱπποκράτους συγγραμμάτων, ἀλλ’ ἥμαρτον
<span class="lb" data-page="17a.516" data-line="2" id="l17a.516.2"></span>ἐν τούτοις ἅπαντες. ἄλλη μὲν γάρ ἐστιν ἡ διδάσκουσα
<span class="lb" data-page="17a.516" data-line="3" id="l17a.516.3"></span>τὰ πράγματα διδασκαλία κατὰ διέξοδον ἀκριβῶς γινομένη,
<span class="lb" data-page="17a.516" data-line="4" id="l17a.516.4"></span>διαφέρουσα δ’ αὐτῆς ἡ κατὰ τὰς ἐξηγήσεις τῶν συγγραμμάτων,
<span class="lb" data-page="17a.516" data-line="5" id="l17a.516.5"></span><span class="milestone ed2page" data-n="9.206" data-unit="ed2page" id="ed2page.9.206"></span>οὐ ταὐτὸν ἑκατέρα τὸ προκείμενον ἔχουσα.
<span class="lb" data-page="17a.516" data-line="6" id="l17a.516.6"></span>τῆς μὲν γὰρ κατὰ διέξοδον σκοπός ἐστιν ἀληθείας εὕρεσις,
<span class="lb" data-page="17a.516" data-line="7" id="l17a.516.7"></span>ἐν δὲ ταῖς ἐξηγήσεσι πρόκειται γνῶναι τὴν δόξαν τοῦ παλαιοῦ.
<span class="lb" data-page="17a.516" data-line="8" id="l17a.516.8"></span>προμεμαθηκότα γοῦν ἀκριβῶς ἕκαστα μετὰ ταῦτα
<span class="lb" data-page="17a.516" data-line="9" id="l17a.516.9"></span>χρὴ πρὸς τὰς ἐξηγήσεις ἔρχεσθαι τῶν παλαιῶν συγγραμμάτων,
<span class="lb" data-page="17a.516" data-line="10" id="l17a.516.10"></span>τὸ μὲν πρῶτον ἔχοντα εὑρεῖν τὴν γνώμην τοῦ παλαιοῦ,
<span class="lb" data-page="17a.516" data-line="11" id="l17a.516.11"></span>δεύτερον δ’ ἐπ’ αὐτῇ πότερον ὀρθῶς ἢ οὐκ ὀρθῶς εἴρηται τὰ γεγραμμένα,
<span class="lb" data-page="17a.516" data-line="12" id="l17a.516.12"></span>καὶ τοῦτο ποιεῖν ἀναμιμνήσκοντα τῶν ἀποδεδειγμένων
<span class="lb" data-page="17a.516" data-line="13" id="l17a.516.13"></span>ἐν ταῖς πραγματείαις ὑπὲρ ἑκάστου τῶν κατὰ τὴν ἰατρικὴν
<span class="lb" data-page="17a.516" data-line="14" id="l17a.516.14"></span>θεωρημάτων. ὅσοι δὲ τῶν ἐξηγουμένων ἀπόδειξιν
<span class="lb" data-page="17a.516" data-line="15" id="l17a.516.15"></span>οἷς λέγουσιν ἐπιφέρειν οὐ δύνανται, περιλαλήσαντες τοὺς
<span class="lb" data-page="17a.516" data-line="16" id="l17a.516.16"></span>ἀκροατὰς ὑποστέλλουσι τῇ δόξῃ τοῦ συγγραφέως, ἀξιοῦντες
<span class="lb" data-page="17a.516" data-line="17" id="l17a.516.17"></span>ἃ λέγουσι δι’ ἐκείνων πεστεύεσθαι. καὶ διὰ τοῦτο μεταβαίνουσιν
<span class="lb" data-page="17a.516" data-line="18" id="l17a.516.18"></span>ἀπὸ ῥήσεων ἐπὶ ῥήσεις, οὐδ’ οὖν οὐδὲ ταύτας
<span class="pb" data-page="17a.517" id="p17a.517"></span>
<span class="lb" data-page="17a.517" data-line="1" id="l17a.517.1"></span>τι συντελούσας τοῖς προκειμένοις. ὅτι δ’ ἀδύνατόν ἐστι τὰς
<span class="lb" data-page="17a.517" data-line="2" id="l17a.517.2"></span>ἀποδείξεις τῶν ἐπιστημονικῶν λόγων ἐν ταῖς ἐξηγήσεσι γράφειν
<span class="lb" data-page="17a.517" data-line="3" id="l17a.517.3"></span>κᾀξ αὐτῶν τῶν νῦν εἰρημένων ἐστὶ δῆλον. οὐ μόνον
<span class="lb" data-page="17a.517" data-line="4" id="l17a.517.4"></span>γὰρ ἐπὶ Πυθίωνος, ἀλλὰ καὶ πολλῶν ἀῤῥώστων Ἱπποκράτους
<span class="lb" data-page="17a.517" data-line="5" id="l17a.517.5"></span>μεμνημένου τῶν εἰρημένων συμπτωμάτων, εἰ μὲν ἐπὶ
<span class="lb" data-page="17a.517" data-line="6" id="l17a.517.6"></span>πάντων τις ἀναποδείκτως ἀποφαίνοιτο τὰ δόξαντα, διδασκαλίαν
<span class="lb" data-page="17a.517" data-line="7" id="l17a.517.7"></span>οὐδεμίαν ἐπιστημονικὴν ἐνθήσει ταῖς ψυχαῖς τῶν μαθητῶν,
<span class="lb" data-page="17a.517" data-line="8" id="l17a.517.8"></span>εἰ δὲ ἐπὶ τινῶν μὲν ἀῤῥώστων ἐρεῖ τὰς ἀποδείξεις,
<span class="lb" data-page="17a.517" data-line="9" id="l17a.517.9"></span>ἐπὶ τινῶν δὲ σιγήσει, κατὰ μὲν τὸ πρῶτον τῶν ἐπιδημιῶν,
<span class="lb" data-page="17a.517" data-line="10" id="l17a.517.10"></span>εἰ οὕτως ἔτυχεν, εἰπὼν αὐτὰς ἁπάσας, ἐν δὲ ταῖς ἄλλαις
<span class="lb" data-page="17a.517" data-line="11" id="l17a.517.11"></span>ἀναπέμψας εἰς ἐκείνας, τὸ πρὸς ἡμῶν εἰρημένων ἐργάσεται,
<span class="lb" data-page="17a.517" data-line="12" id="l17a.517.12"></span>καθ’ ἓν μέν τι βιβλίον εἰπὼν τὸν τελεώτατον ἅμα ταῖς
<span class="lb" data-page="17a.517" data-line="13" id="l17a.517.13"></span>ἀποδείξεσι λόγον, ἐν δὲ τοῖς ἄλλοις τὰ συμπεράσματα αὐτοῦ
<span class="lb" data-page="17a.517" data-line="14" id="l17a.517.14"></span>γράψας. ἄτοπον δ’ αὐτὸ τοῦτο καθ’ ἑκάτερον ἔσται
<span class="lb" data-page="17a.517" data-line="15" id="l17a.517.15"></span>τρόπον· εἰς μὲν γὰρ τὸ πρῶτον τῶν ἐπιδημιῶν, ἐὰν τοῦτό
<span class="lb" data-page="17a.517" data-line="16" id="l17a.517.16"></span>τις ἐξηγῆται, πρῶτον ἀναγκαῖον ἔσται πεντήκονθ’ ἡμῖν ὑπομνήματα
<span class="lb" data-page="17a.517" data-line="17" id="l17a.517.17"></span>γράψαι, δύο δ’ ἢ ἓν εἰς ἕκαστον τῶν ἄλλων·
<span class="lb" data-page="17a.517" data-line="18" id="l17a.517.18"></span>ὥστε κᾂν προγνωστικόν τις ἢ ἀφορισμοὺς ἀναγνῶναι <span class="milestone ed1page" data-n="5.398" data-unit="ed1page" id="ed1page.5.398"></span>
              <span class="pb" data-page="17a.518" id="p17a.518"></span>
<span class="lb" data-page="17a.518" data-line="1" id="l17a.518.1"></span>βούληται, πρότερον ἀναγκαῖον αὐτῷ γίνεσθαι τὰς πεντήκοντα
<span class="lb" data-page="17a.518" data-line="2" id="l17a.518.2"></span>βίβλους ἀναγινώσκειν ἐξηγητικὰς τοῦ πρώτου τῶν
<span class="lb" data-page="17a.518" data-line="3" id="l17a.518.3"></span>ἐπιδημιῶν. οὕτως γοῦν κᾂν ἀπ’ ἄλλου τινὸς ἄρξηταί τις
<span class="lb" data-page="17a.518" data-line="4" id="l17a.518.4"></span>ὑπομνήματα γράφειν, εἰς ἐκεῖνο μὲν γράψαι τὰ πεντήκοντα,
<span class="lb" data-page="17a.518" data-line="5" id="l17a.518.5"></span>τῷ δ’ ἀναγνῶναι τι τῶν ἄλλων βουληθέντι πρότερον ἀναγκαῖον
<span class="lb" data-page="17a.518" data-line="6" id="l17a.518.6"></span>ἔσται τὰ πεντήκοντα ἐκεῖνα βιβλία προαναγνῶναι.
<span class="lb" data-page="17a.518" data-line="7" id="l17a.518.7"></span>καὶ μὴν μικρῷ βέλτιον ἕκαστον τῶν προβλημάτων ἢ θεωρημάτων
<span class="lb" data-page="17a.518" data-line="8" id="l17a.518.8"></span>ἢ ὅπως ἄν τις ἐθέλῃ καλεῖν ἰδίᾳ γεγραμμένον
<span class="lb" data-page="17a.518" data-line="9" id="l17a.518.9"></span>ἔχοντα πρὸς ἐκεῖνο παραγίνεσθαι μόνον, ὅταν βουληθῇ τις
<span class="lb" data-page="17a.518" data-line="10" id="l17a.518.10"></span>ἐπιστημονικῶς διδαχθῆναι περὶ τῶν ἐν αὐτῷ γεγραμμένων.
<span class="lb" data-page="17a.518" data-line="11" id="l17a.518.11"></span>διὰ τοῦτ’ οὖν καὶ ἡμεῖς ὡς περὶ τρόμου καὶ σπασμοῦ καὶ
<span class="lb" data-page="17a.518" data-line="12" id="l17a.518.12"></span>παλμοῦ καὶ ῥίγους, οὕτως καὶ περὶ τῶν ἄλλων ἁπάντων
<span class="lb" data-page="17a.518" data-line="13" id="l17a.518.13"></span>ἰδίᾳ πραγματευσάμενοι τοῖς συμπεράσμασι τῶν ἀποδειχθέντων
<span class="lb" data-page="17a.518" data-line="14" id="l17a.518.14"></span>χρώμεθα κατὰ τὰς ἐξηγήσεις. ἀλλ’ οἵ γε περὶ τὸν Σαβῖνον
<span class="lb" data-page="17a.518" data-line="15" id="l17a.518.15"></span>οὔτ’ ἤδη ἀποδείξαντες ὅπῃ διαφέρει τὰ τέτταρα ταῦτα
<span class="lb" data-page="17a.518" data-line="16" id="l17a.518.16"></span>πάθη, τρόμος καὶ παλμὸς καὶ σπασμὸς καὶ ῥῖγος, οὔτ’
<span class="lb" data-page="17a.518" data-line="17" id="l17a.518.17"></span>ἐνταῦθά τινα λόγον, εἰ καὶ μὴ βεβαίως ἀληθῆ, μηδ’ ἀποδεικτικὸν,
<span class="lb" data-page="17a.518" data-line="18" id="l17a.518.18"></span>ἀλλὰ πιθανὸν εἰπόντες, ἐν ἀρχῇ μὲν ἀπεφήναντο,
<span class="pb" data-page="17a.519" id="p17a.519"></span>
<span class="lb" data-page="17a.519" data-line="1" id="l17a.519.1"></span>μικρὸν εἶναι σπασμὸν τὸν τρόμον, ὀλίγον δὲ παρελθόντες
<span class="lb" data-page="17a.519" data-line="2" id="l17a.519.2"></span>εἶδος σπασμοῦ τὸν τρόμον ἔφασαν ὑπάρχειν. ἀλλὰ γὰρ ἕνεκα
<span class="lb" data-page="17a.519" data-line="3" id="l17a.519.3"></span>τοῦ θᾶττον ἀπαλλαγῆναι τῶν παρὰ γνώμην ἐλέγχων εἰς
<span class="lb" data-page="17a.519" data-line="4" id="l17a.519.4"></span>τοὺς μοχθηρῶς ἐξηγησαμένους ὑποκείσθω τὸν τρόμον εἶναι
<span class="lb" data-page="17a.519" data-line="5" id="l17a.519.5"></span>σπασμὸν ἢ εἶδος σπασμοῦ. πῶς οὖν ἐπὶ τοῦ Πυθίωνος
<span class="lb" data-page="17a.519" data-line="6" id="l17a.519.6"></span>ἐγένετο παρ’ αὐτῶν μάθωμεν· ὁ στόμαχος, φησὶν, ἐπεπόνθει
<span class="lb" data-page="17a.519" data-line="7" id="l17a.519.7"></span>ἀνθρώπῳ, κᾀξ ἐκείνου κατὰ συμπάθειαν αἱ χεῖρες
<span class="lb" data-page="17a.519" data-line="8" id="l17a.519.8"></span>ἔτρεμον. οὔτε δ’ <span class="milestone ed2page" data-n="9.207" data-unit="ed2page" id="ed2page.9.207"></span>ὅτι πάθος ἦν τι περὶ τὸν στόμαχον
<span class="lb" data-page="17a.519" data-line="9" id="l17a.519.9"></span>αὐτῷ τις δεῖξαι δύναται, μηδενός γε συμπτώματος
<span class="lb" data-page="17a.519" data-line="10" id="l17a.519.10"></span>εἰρημένου κατὰ τὴν διήγησιν τῶν συμβάντων τῷ Πυθίωνι,
<span class="lb" data-page="17a.519" data-line="11" id="l17a.519.11"></span>δυναμένου τὴν ἔνδειξιν ἡμῖν ποιήσασθαι τοῦ περὶ τὸν στόμαχον
<span class="lb" data-page="17a.519" data-line="12" id="l17a.519.12"></span>πάθους, οὔθ’ ὅτι κοινωνία τίς ἐστι τῷ στομάχῳ
<span class="lb" data-page="17a.519" data-line="13" id="l17a.519.13"></span>πρὸς τὰς χεῖρας ἔδειξαν. αὐτοὶ γὰρ λέγουσι τὰς κοινωνίας
<span class="lb" data-page="17a.519" data-line="14" id="l17a.519.14"></span>γίνεσθαι τριχῶς, ἢ διὰ γειτνίασιν, ἢ διὰ τὴν κατὰ γένος ἢ
<span class="lb" data-page="17a.519" data-line="15" id="l17a.519.15"></span>ἔργον οἰκειότητα· κατὰ γένος μὲν, ὅταν τὸ νευρῶδες τῷ
<span class="lb" data-page="17a.519" data-line="16" id="l17a.519.16"></span>νευρώδει καὶ τὸ φλεβῶδες τῷ φλεβώδει καὶ τὸ ἀρτηριῶδες τῷ
<span class="lb" data-page="17a.519" data-line="17" id="l17a.519.17"></span>ἀρτηριώδει συμπάσχῃ, κατ’ ἔργον δ’, ὅταν οἱ τιτθοί τε καὶ
<span class="lb" data-page="17a.519" data-line="18" id="l17a.519.18"></span>ὁ θώραξ τοῖς γεννητικοῖς μορίοις. ἀλλ’ οὐδὲ κατὰ μίαν ﻿
<span class="pb" data-page="17a.520" id="p17a.520"></span>
<span class="lb" data-page="17a.520" data-line="1" id="l17a.520.1"></span>τούτων τῶν κοινωνιῶν αἱ χεῖρες τῷ στομάχῳ δύνανται συμπάσχειν.
<span class="lb" data-page="17a.520" data-line="2" id="l17a.520.2"></span>οὔτε γὰρ ἔργον τι κοινὸν αὐτῶν ἐστὶν οὔτε κατὰ
<span class="lb" data-page="17a.520" data-line="3" id="l17a.520.3"></span>νεῦρα κοινωνία, δι’ ἣν τὸ νευρῶδες ἐν ταῖς χερσὶ γένος εἰς
<span class="lb" data-page="17a.520" data-line="4" id="l17a.520.4"></span>συμπάθειαν ἀφίξεται στομάχῳ παθόντι. τῷ μὲν γὰρ στομάχῳ
<span class="lb" data-page="17a.520" data-line="5" id="l17a.520.5"></span>παρὰ τῆς ἕκτης τῶν ἀπ’ ἐγκεφάλου συζυγιῶν παραγίνεται
<span class="lb" data-page="17a.520" data-line="6" id="l17a.520.6"></span>νεῦρα, ταῖς δὲ χερσὶν ἀπὸ τῆς κατὰ τὸν ἕκτον
<span class="lb" data-page="17a.520" data-line="7" id="l17a.520.7"></span>καὶ ἕβδομον καὶ ὄγδοον σπόνδυλον χώρας τοῦ νωτιαίου μυελοῦ.
<span class="lb" data-page="17a.520" data-line="8" id="l17a.520.8"></span>εὔλογον οὖν ὅσα παρὰ τῆς ἕκτης συζυγίας νενεύρωται
<span class="lb" data-page="17a.520" data-line="9" id="l17a.520.9"></span>μόρια συμπάσχειν τῷ στομάχῳ, μὴ τὰς χεῖρας. περὶ μὲν
<span class="lb" data-page="17a.520" data-line="10" id="l17a.520.10"></span>δὴ τοῦ τρόμου τοιαῦτα ληροῦσιν οἱ διὰ τὴν τῶν ἀφροδισίων
<span class="lb" data-page="17a.520" data-line="11" id="l17a.520.11"></span>ἀποχὴν ἀθροῖσαι πλῆθος ἡγούμενοι τὸν Πυθίωνα.
<span class="lb" data-page="17a.520" data-line="12" id="l17a.520.12"></span>καίτοι τὰ μὲν ἀφροδίσια, κᾂν εἰ τῷ κενοῦν οὐκ ἐᾷ πληθώραν
<span class="lb" data-page="17a.520" data-line="13" id="l17a.520.13"></span>ὑποτρέφεσθαι, δῶμεν γὰρ αὐτοῖς τοῦτο, τὸν γοῦν
<span class="lb" data-page="17a.520" data-line="14" id="l17a.520.14"></span>στόμαχον ἱκανῶς ἐκλύει, τῆς ἀποχῆς τῶν ἀφροδισίων εὐρωστότατον
<span class="lb" data-page="17a.520" data-line="15" id="l17a.520.15"></span>ἀπεργαζομένης αὐτὸν, εἰ καὶ πλῆθος. ἀθροίζοιτο
<span class="lb" data-page="17a.520" data-line="16" id="l17a.520.16"></span>μοχθηρὸν δ’ ἱκανῶς ἐστὶ καὶ τὸ νομίζειν, εἴ τις ἐγκρατῶς
<span class="lb" data-page="17a.520" data-line="17" id="l17a.520.17"></span>διαιτᾶται, πλῆθος ἀθροίζειν αὐτόν· οὐ γὰρ τούτοις, ἀλλὰ
<span class="lb" data-page="17a.520" data-line="18" id="l17a.520.18"></span>τοῖς ἀργοῦσιν ἐργάζεται πλῆθος. εἰ δ’ ἀπέχοιτό τις ἀφροδισίων,
<span class="pb" data-page="17a.521" id="p17a.521"></span>
<span class="lb" data-page="17a.521" data-line="1" id="l17a.521.1"></span>γυμναζόμενος οὕτως ὥσπερ οἵ τ’ ἀθληταὶ καὶ οἱ
<span class="lb" data-page="17a.521" data-line="2" id="l17a.521.2"></span>σκάπτοντες καὶ θερίζοντες ἤ τινα χειρωνακτικὴν τέχνην
<span class="lb" data-page="17a.521" data-line="3" id="l17a.521.3"></span>μετιόντες, οὐκ ἀθροίζουσι πλῆθος. ἀλλ’ ἐκ τοῦ μηδὲν ὧν
<span class="lb" data-page="17a.521" data-line="4" id="l17a.521.4"></span>ἴσασι δύνασθαι σιγῆσαι συμβαίνει τοῖς ὀψιμαθέσιν ἐναντιώτατα
<span class="lb" data-page="17a.521" data-line="5" id="l17a.521.5"></span>λέγειν ἀκαίρως φλυαροῦσι. τίς γὰρ ἦν ἀνάγκη
<span class="lb" data-page="17a.521" data-line="6" id="l17a.521.6"></span>γράφειν Δημόκριτον μὲν εἰρηκέναι μικρὰν ἐπιληψίαν εἶναι
<span class="lb" data-page="17a.521" data-line="7" id="l17a.521.7"></span>τὴν συνουσίαν, Ἐπίκουρον δὲ μηδέποτε μὲν ὠφελεῖν ἀφροδισίων
<span class="lb" data-page="17a.521" data-line="8" id="l17a.521.8"></span>κρίσιν, ἀγαπητὸν δ’ εἰ μὴ βλάψειεν; ἐπὶ γὰρ τῶν
<span class="lb" data-page="17a.521" data-line="9" id="l17a.521.9"></span>ἐξ ἀφροδισίων ἀμέτρων νοσησάντων ἐχρῆν εἰρῆσθαι τοὺς
<span class="lb" data-page="17a.521" data-line="10" id="l17a.521.10"></span>λόγους, οὐκ ἐπὶ τῶν ἐναντίως αὐτοῖς διαιτηθέντων. ἀλλ’
<span class="lb" data-page="17a.521" data-line="11" id="l17a.521.11"></span>ὅμως καὶ ταῦτ’ ἔγραψαν οἱ περὶ τὸν Σαβῖνον, οὐκ αἰσθανόμενοι
<span class="lb" data-page="17a.521" data-line="12" id="l17a.521.12"></span>τῆς ἐναντιολογίας. ἀτοπώτατον δὲ καὶ τὸ παραφρονῆσαι
<span class="lb" data-page="17a.521" data-line="13" id="l17a.521.13"></span>διὰ τὴν τῆς συνουσίας ἀποχὴν τὸν Πυθίωνα· φασὶ
<span class="lb" data-page="17a.521" data-line="14" id="l17a.521.14"></span>γὰρ ὅτι ἀθροισθὲν ἐν τῷ ἐγκεφάλῳ τὸ σπέρμα τῷ πλήθει
<span class="lb" data-page="17a.521" data-line="15" id="l17a.521.15"></span>βαρῦνον αὐτὸν εἰργάσατο τὸ τῆς παραφροσύνης σύμπτωμα,
<span class="lb" data-page="17a.521" data-line="16" id="l17a.521.16"></span>καθάπερ ὀστοῦν εἴωθε θλῖβον ἐπὶ τῶν καταγμάτων
<span class="lb" data-page="17a.521" data-line="17" id="l17a.521.17"></span>τῆς κεφαλῆς ἥ θ’ ἡμετέρα χεὶρ ἐργάζεσθαι παραφροσύνην·
<span class="lb" data-page="17a.521" data-line="18" id="l17a.521.18"></span>ἐν ᾧ πάλιν δείκνυνται μηδ’ ἀνατετρημένῳ τινὶ παραγεγονότες.
<span class="pb" data-page="17a.522" id="p17a.522"></span>
<span class="lb" data-page="17a.522" data-line="1" id="l17a.522.1"></span>ὅταν δὲ ἢ τοῖς δακτύλοις ἐπιθλίψῃ τις ἅμα ταῖς μήνιγξι
<span class="lb" data-page="17a.522" data-line="2" id="l17a.522.2"></span>τὸν ἐγκέφαλον ἢ διὰ τῶν καλουμένων μηνιγγοφυλάκων
<span class="lb" data-page="17a.522" data-line="3" id="l17a.522.3"></span>ἢ καὶ πρὸ τῆς ἀνατρήσεως ὀστοῦν ἐμπιεσθὲν θλίβῃ τὰ
<span class="lb" data-page="17a.522" data-line="4" id="l17a.522.4"></span>μόρια ταῦτα, παραφροσύναι μὲν οὐ γίνονται, καταφοραὶ
<span class="lb" data-page="17a.522" data-line="5" id="l17a.522.5"></span>δὲ βαθεῖαι καὶ ἀναισθησίαι συμβαίνουσι, κακουμένων ἰσχυρῶς
<span class="lb" data-page="17a.522" data-line="6" id="l17a.522.6"></span>ἐνίοτε τῶν οὕτω πασχόντων, ὥσπερ ἐν ταῖς ἰσχυραῖς
<span class="lb" data-page="17a.522" data-line="7" id="l17a.522.7"></span>ἀποπληξίαις. ὅταν δὲ καὶ τὰ ποικίλα πτύσματα διὰ τὴν
<span class="lb" data-page="17a.522" data-line="8" id="l17a.522.8"></span>ἐποχὴν τοῦ σπέρματος γεγονέναι, κάλλιστόν ἐστι μηδ’ ἀντιλέγειν
<span class="lb" data-page="17a.522" data-line="9" id="l17a.522.9"></span>αὐτοῖς. ὑβρίζειν γὰρ ἑαυτόν ἐστιν ἐλέγχοντα μετὰ
<span class="lb" data-page="17a.522" data-line="10" id="l17a.522.10"></span>σπουδῆς μηδεμιᾶς σπουδῆς ἄξια. λέλεκται δ’ οὐ ταῦτα
<span class="lb" data-page="17a.522" data-line="11" id="l17a.522.11"></span>μόνον, ἀλλὰ καὶ ἄλλα πολλά γε ὁμοίως αὐτοῖς, ὧν ἓν καὶ
<span class="lb" data-page="17a.522" data-line="12" id="l17a.522.12"></span>τοῦτ’ ἔστι, τὴν εἰς ἕδραν ἀπόστασίν φασι γενέσθαι τῷ
<span class="lb" data-page="17a.522" data-line="13" id="l17a.522.13"></span>Πυθίωνι διὰ τὴν γειτνίασιν τοῦ χωρίου,<span class="milestone ed2page" data-n="9.208" data-unit="ed2page" id="ed2page.9.208"></span> καθ’
<span class="lb" data-page="17a.522" data-line="14" id="l17a.522.14"></span>ὃ τοῦ σπέρματος ἡ ἀπόκρισις γίνεται, διὰ δὲ τὴν εἰς ἕδραν
<span class="lb" data-page="17a.522" data-line="15" id="l17a.522.15"></span>ἀπόστασιν ἀκολουθῆσαι τὴν στραγγουρίαν. καὶ μέντοι καὶ
<span class="lb" data-page="17a.522" data-line="16" id="l17a.522.16"></span>ἄλλα τινὰ λέγουσιν, ἐξ ὧν ἐγκράτειαν ἀφροδισίων ὑποπτεύσειεν
<span class="lb" data-page="17a.522" data-line="17" id="l17a.522.17"></span>ἄν τις οὔτ’ ὀλίγων οὔτε μικρῶν νοσημάτων αἰτίας
<span class="lb" data-page="17a.522" data-line="18" id="l17a.522.18"></span>γίνεσθαι. καὶ ταῦτα γράφουσιν αὐτοὶ μνημονεύσαντες ἐν
<span class="pb" data-page="17a.523" id="p17a.523"></span>
<span class="lb" data-page="17a.523" data-line="1" id="l17a.523.1"></span>τῇ τῶν προκειμένων ἐξηγήσει Δημοκρίτου τε καὶ Ἐπικούρου,
<span class="lb" data-page="17a.523" data-line="2" id="l17a.523.2"></span>μηδέπω μηδὲν ἀγαθὸν ἐξ ἀφροδισίων γίνεσθαι φασκόντων.
<span class="lb" data-page="17a.523" data-line="3" id="l17a.523.3"></span>τὸ δὲ δὴ πάντων σοφώτατον, ὥσπερ ὁ σπασμὸς,
<span class="lb" data-page="17a.523" data-line="4" id="l17a.523.4"></span>φασὶν, ἐπὶ πληρώσει καὶ κενώσει γίνεται, κατὰ τὸν αὐτὸν
<span class="lb" data-page="17a.523" data-line="5" id="l17a.523.5"></span>τρόπον ἕπεσθαι ταῖς λαγνείαις καὶ ταῖς ἐγκρατείαις κοινὰ
<span class="lb" data-page="17a.523" data-line="6" id="l17a.523.6"></span>συμπτώματα, λογισμοῦ τε καὶ νεύρων πασχόντων. ἐξ αὐτῆς
<span class="lb" data-page="17a.523" data-line="7" id="l17a.523.7"></span>οὖν τῆς σοφίας αὐτῶν ὁρμηθέντες ἡμεῖς καὶ πιστεύσαντες
<span class="lb" data-page="17a.523" data-line="8" id="l17a.523.8"></span>ἀληθῆ λέγειν οὐδὲ τοῖς ἀθληταῖς ἐπιτρέψομεν ἀπέχεσθαι
<span class="lb" data-page="17a.523" data-line="9" id="l17a.523.9"></span>συνουσίας, μή πως ἐκ τοῦτο σπασθῶσιν ἢ παραφρονήσωσι·
<span class="lb" data-page="17a.523" data-line="10" id="l17a.523.10"></span>καὶ ταῦτά γε πάντα καὶ πρὸς τούτοις ἔτι τἄλλα
<span class="lb" data-page="17a.523" data-line="11" id="l17a.523.11"></span>ὅσα κατὰ τὴν διήγησιν ἔγραψεν ὁ Ἱπποκράτης γενέσθαι
<span class="lb" data-page="17a.523" data-line="12" id="l17a.523.12"></span>τῷ Πυθίωνί φασιν, ὡς ἀκριβῶς πεπεισμένοι τὴν τῶν
<span class="lb" data-page="17a.523" data-line="13" id="l17a.523.13"></span>ἀφροδισίων ἀποχὴν αὐτῷ προηγήσασθαι τὴν νόσον, καίτοι
<span class="lb" data-page="17a.523" data-line="14" id="l17a.523.14"></span>κατ’ ἀρχὴν εἰπόντες εἰκὸς εἶναι ταῦτα τῷ Πυθίωνι γεγονέναι
<span class="lb" data-page="17a.523" data-line="15" id="l17a.523.15"></span>διὰ τὴν ἀποχὴν τῆς συνουσίας. αὐτοὶ γὰρ ἀποχὴν
<span class="lb" data-page="17a.523" data-line="16" id="l17a.523.16"></span>αὐτὴν ὀνομάζουσιν, ἀλλ’ ὕστερον ἐπιλαθόμενοι τὸ μετρίως
<span class="lb" data-page="17a.523" data-line="17" id="l17a.523.17"></span>ἐν ἀρχῇ λελεγμένον ὑφ’ ἑαυτῶν εἰκὸς καὶ πάντως τούτου
<span class="lb" data-page="17a.523" data-line="18" id="l17a.523.18"></span>γεγενημένου τὸν λόγον ποιοῦνται καίτοι γ’ εἰ παρὰ Γῆς
<span class="pb" data-page="17a.524" id="p17a.524"></span>
<span class="lb" data-page="17a.524" data-line="1" id="l17a.524.1"></span>ἱερὸν ὁ Πυθίων ᾤκει, τίς ἀνάγκη τῆς ἀποχῆς αὐτῷ τῶν
<span class="lb" data-page="17a.524" data-line="2" id="l17a.524.2"></span>ἀφροδισίων, μήθ’ ἱερεῖ μήτε προπόλῳ τῆς θεᾶς ὄντι;
<span class="lb" data-page="17a.524" data-line="3" id="l17a.524.3"></span>πάντως γὰρ ἂν ἐπ’ αὐτοῦ τοιοῦτόν τι μᾶλλον ὁ Ἱπποκράτης
<span class="lb" data-page="17a.524" data-line="4" id="l17a.524.4"></span>ἔγραψεν ἢ ὅτι παρὰ Γῆς ἱερὸν ᾤκει. ἀλλ’ εἰ καὶ
<span class="lb" data-page="17a.524" data-line="5" id="l17a.524.5"></span>προπόλος ἢ ἱερεὺς ὑπῆρχεν, οὐκ ἦν ἀναγκαῖον αὐτῷ διὰ
<span class="lb" data-page="17a.524" data-line="6" id="l17a.524.6"></span>παντὸς ἀπέχεσθαι τῶν ἀφροδισίων, ὥσπερ εἰ Ἀρτέμιδος ἢ
<span class="lb" data-page="17a.524" data-line="7" id="l17a.524.7"></span>Ἀθῆνας ἦν ἱερεύς. ἀλλ’ ὅπερ ἔφην ἀρτίως, ἐλέγχειν σπουδῇ
<span class="lb" data-page="17a.524" data-line="8" id="l17a.524.8"></span>τὰ μὴ σπουδῆς ἄξια, τῶν ἀτόπων ἐστί. καὶ τοίνυν ἤδη
<span class="lb" data-page="17a.524" data-line="9" id="l17a.524.9"></span><span class="milestone ed1page" data-n="5.399" data-unit="ed1page" id="ed1page.5.399"></span>παυσάμενος τῶν εἰς Πυθίωνα κακῶς εἰρημένων
<span class="lb" data-page="17a.524" data-line="10" id="l17a.524.10"></span>τοῖς ἐξηγηταῖς ἐπὶ τὸν ἑξῆς ἄῤῥωστον Ἑρμοκράτην μεταβὰς
<span class="lb" data-page="17a.524" data-line="11" id="l17a.524.11"></span>κατὰ τὸ συνηθέστερον ἐμαυτῷ τὰς ἐξηγήσεις ποιήσομαι,
<span class="lb" data-page="17a.524" data-line="12" id="l17a.524.12"></span>μὴ πάνυ φροντίζων ὧν ἔνιοι γεγράφασιν οὐκ ὀρθῶς,
<span class="lb" data-page="17a.524" data-line="13" id="l17a.524.13"></span>εἰ μὴ μεγάλη τις ἀνάγκη γένοιτο. πρότερον δὲ περὶ τῶν
<span class="lb" data-page="17a.524" data-line="14" id="l17a.524.14"></span>χαρακτήρων ἐρῶ τι.
</p>
            <p>
<span class="lb" data-page="17a.524" data-line="15" id="l17a.524.15"></span>Οὐκ οἶδ’ ὅπως ἐδυστύχησε καὶ τοῦτο τὸ βιβλίον ὥσπερ
<span class="lb" data-page="17a.524" data-line="16" id="l17a.524.16"></span>καὶ ἄλλα πολλὰ τῶν Ἱπποκράτους, τὰ μὲν ἄλλως διεσκευασμένα, ﻿
<span class="pb" data-page="17a.525" id="p17a.525"></span>
<span class="lb" data-page="17a.525" data-line="1" id="l17a.525.1"></span>τὰ δὲ τοῖς ὑπ’ αὐτοῦ γεγραμμένοις παρακείμενόν τι
<span class="lb" data-page="17a.525" data-line="2" id="l17a.525.2"></span>ἔχοντα. βέλτιον δ’ ἦν ἴσως φάναι μὴ τὸ βιβλίον ἐν δυστυχίᾳ
<span class="lb" data-page="17a.525" data-line="3" id="l17a.525.3"></span>γεγονέναι, τοὺς δ’ ἀναγινώσκοντας ἡμᾶς αὐτῷ χρόνον
<span class="lb" data-page="17a.525" data-line="4" id="l17a.525.4"></span>ἀπολλύντας εἰς ἄχρηστον πρᾶγμα. προσγέγραπται γοῦν
<span class="lb" data-page="17a.525" data-line="5" id="l17a.525.5"></span>ἐπὶ τῷ τέλει τῆς διηγήσεως τῶν συμβαινόντων τῷ Πυθίωνι.
<span class="lb" data-page="17a.525" data-line="6" id="l17a.525.6"></span>πρῶτον μὲν ὁ τοῦ π γράμματος χαρακτὴρ ἔχων ὀρθίαν
<span class="lb" data-page="17a.525" data-line="7" id="l17a.525.7"></span>μέσην γραμμὴν, ὡς ἔνιοι γράφουσι τῶν ἐννεακοσίων χαρακτῆρα.
<span class="lb" data-page="17a.525" data-line="8" id="l17a.525.8"></span>μετὰ ταῦτα δ’ ἐφεξῆς γέγραπται τοῦ π γράμματος
<span class="lb" data-page="17a.525" data-line="9" id="l17a.525.9"></span>ὁ χαρακτὴρ οὐδὲν ἔχων ἐν μέσῳ. καὶ μετὰ τοῦτον τοῦ
<span class="lb" data-page="17a.525" data-line="10" id="l17a.525.10"></span>ου καὶ μετ’ ἐκεῖνον τοῦ μ, ὑστάτου δὲ τοῦ υ. ζητεῖν οὖν
<span class="lb" data-page="17a.525" data-line="11" id="l17a.525.11"></span>ἠναγκάσθημεν ὅ τί ποτε σημαίνουσιν χαρακτῆρες οὗτοι,
<span class="lb" data-page="17a.525" data-line="12" id="l17a.525.12"></span><span class="milestone ed2page" data-n="9.209" data-unit="ed2page" id="ed2page.9.209"></span>κατὰ τοῦ μηδὲ γινώσκειν ἡμᾶς εἴθ’ Ἱπποκράτους
<span class="lb" data-page="17a.525" data-line="13" id="l17a.525.13"></span>ἦν ἤ τις ἄλλος ὁ γράψας τὰ τοιαῦτα καθ’ ἕκαστον τῶν
<span class="lb" data-page="17a.525" data-line="14" id="l17a.525.14"></span>ἀῤῥώστων. ἀλλὰ καὶ τοῦτο αὐτὸ ζητεῖν ἀναγκασθέντες ἐνοήσαμεν,
<span class="lb" data-page="17a.525" data-line="15" id="l17a.525.15"></span>εἰ μὲν ὥσπερ ἐν τούτῳ βιβλίῳ τοὺς τοιούτους χαρακτήρας
<span class="lb" data-page="17a.525" data-line="16" id="l17a.525.16"></span>εὑρήκαμεν, οὕτω κᾀν τοῖς ἄλλοις ἅπασι τῶν ἐπιδημιῶν
<span class="lb" data-page="17a.525" data-line="17" id="l17a.525.17"></span>ἐφαίνοντο προσγεγραμμένοι τῇ διηγήσει τῶν συμβάντων
<span class="lb" data-page="17a.525" data-line="18" id="l17a.525.18"></span>τοῖς ἀῤῥώστοις, ἴσως ἂν ἦν εὔλογον ὑφ’ Ἱπποκράτους
<span class="lb" data-page="17a.525" data-line="19" id="l17a.525.19"></span>αὐτοὺς προσγεγράφθαι φάναι, μήτε δ’ ἐν τοῖς ἄλλοις βιβλίοις
<span class="pb" data-page="17a.526" id="p17a.526"></span>
<span class="lb" data-page="17a.526" data-line="1" id="l17a.526.1"></span>αὐτῶν εὑρισκομένων, ἀλλὰ μηδ’ ἐν αὐτῷ τῷ τρίτῳ
<span class="lb" data-page="17a.526" data-line="2" id="l17a.526.2"></span>διὰ πάντων ὁμαλῶς τῶν ἀντιγράφων, ὑποψία τις εὔλογος
<span class="lb" data-page="17a.526" data-line="3" id="l17a.526.3"></span>εἰσῆλθεν οὐχ ἡμᾶς μόνον, ἀλλὰ καὶ τοὺς πρὸ ἡμῶν ὑπό
<span class="lb" data-page="17a.526" data-line="4" id="l17a.526.4"></span>τινος αὐτοὺς προγεγράφθαι, τάχα μὲν ἐπιτρίβοντος τοῖς
<span class="lb" data-page="17a.526" data-line="5" id="l17a.526.5"></span>μαθηταῖς, ἵν’ ἔχῃ σαφηνίζειν ὥς τι μέγα τὸ καθ’ ἕκαστον
<span class="lb" data-page="17a.526" data-line="6" id="l17a.526.6"></span>αὐτῶν δηλούμενον, ἴσως δέ τινος αὐτῷ μόνῳ πεποιημένου
<span class="lb" data-page="17a.526" data-line="7" id="l17a.526.7"></span>τῆς καθ’ ἕκαστον ἄῤῥωστον ὠφελείας ἐπιτομήν. εὐθὺς γοῦν
<span class="lb" data-page="17a.526" data-line="8" id="l17a.526.8"></span>ἐν αὐτῷ τούτῳ τῷ προγεγραμμένῳ Πυθίωνι τὸ μὲν τὴν
<span class="lb" data-page="17a.526" data-line="9" id="l17a.526.9"></span>διὰ μέσου γραμμὴν ἔχον πι δοκεῖ σημαίνειν πιθανὸν, τὸ
<span class="lb" data-page="17a.526" data-line="10" id="l17a.526.10"></span>δ’ ἑξῆς αὐτῷ πι πλῆθος, ᾦ πάλιν τὸ ου γεγραμμένον ἐφεξῆς
<span class="lb" data-page="17a.526" data-line="11" id="l17a.526.11"></span>οὖρον δοκεῖ σημαίνειν, ὡς ἐξ ἀμφοτέρων δηλοῦσθαι πλῆθος
<span class="lb" data-page="17a.526" data-line="12" id="l17a.526.12"></span>οὔρων. εἶτ’ ἐφεξῆς τὸ μὲν μ τῆς τεσσαρακοστῆς ἡμέρας
<span class="lb" data-page="17a.526" data-line="13" id="l17a.526.13"></span>ἀναμιμνήσκειν ἡμᾶς, τὸ δὲ υ τῆς ὑγείας. ἐξ ἀμφοῖν
<span class="lb" data-page="17a.526" data-line="14" id="l17a.526.14"></span>δὲ τούτων δηλοῦσθαι κατὰ τὴν τεσσαρακοστὴν ἡμέραν
<span class="lb" data-page="17a.526" data-line="15" id="l17a.526.15"></span>ὑγιασθῆναι· τὴν δ’ ἐξ ἁπάντων τῶν χαρακτήρων ἀθροιζομένην
<span class="lb" data-page="17a.526" data-line="16" id="l17a.526.16"></span>διάνοιαν γίνεσθαι τοιαύτην, πιθανὸν εἶναι διὰ τὸ
<span class="lb" data-page="17a.526" data-line="17" id="l17a.526.17"></span>πλῆθος τῶν ἐκκριθέντων οὔρων αὐτὸ λυθῆναι τὸ νόσημα
<span class="lb" data-page="17a.526" data-line="18" id="l17a.526.18"></span>καὶ ὑγιῆ γενέσθαι τὸν ἄνθρωπον ἐν τῇ τεσσαρακοστῇ τῶν
<span class="pb" data-page="17a.527" id="p17a.527"></span>
<span class="lb" data-page="17a.527" data-line="1" id="l17a.527.1"></span>ἡμερῶν. ὅτι μὲν οὐκ ἐν ἅπασι τοῖς ἀντιγράφοις εὑρίσκεται
<span class="lb" data-page="17a.527" data-line="2" id="l17a.527.2"></span>τὰ προσγεγραμμένα κατὰ τοῦτον τὸν τρόπον εἴρηται καὶ
<span class="lb" data-page="17a.527" data-line="3" id="l17a.527.3"></span>πρόσθεν. ἀλλὰ νῦν φημὶ μηδ’ ἐν οἷς εὑρίσκεται, μηδ’ ἐν
<span class="lb" data-page="17a.527" data-line="4" id="l17a.527.4"></span>τούτοις ἅπασι τὸν πρῶτον ἄῤῥωστον ἔχειν τινὰ τοιοῦτον
<span class="lb" data-page="17a.527" data-line="5" id="l17a.527.5"></span>χαρακτῆρα. τὸ δ’ οὖν ἔχον τῶν ἀντιγράφων αὐτοὺς τοὺς
<span class="lb" data-page="17a.527" data-line="6" id="l17a.527.6"></span>ἐπὶ τῷ τέλει τῆς διηγήσεως τῆς κατὰ τὸν Πυθίωνα χαρακτῆρας
<span class="lb" data-page="17a.527" data-line="7" id="l17a.527.7"></span>ὡδί πως ἔχει γεγραμμένους, πι π ου μ υ. ὅτι
<span class="lb" data-page="17a.527" data-line="8" id="l17a.527.8"></span>δ’ εὔλογόν ἐστιν ἕκαστον τῶν χαρακτήρων σημαίνειν ὃ διῆλθον
<span class="lb" data-page="17a.527" data-line="9" id="l17a.527.9"></span>ἄρτι μαρτυροῦσιν οἱ τοῖς ἄλλοις ἀῤῥώστοις προσγεγραμμένοι.
<span class="lb" data-page="17a.527" data-line="10" id="l17a.527.10"></span>πανταχόθεν μὲν γὰρ πρόκειται τὸ π τὴν διαμένουσαν
<span class="lb" data-page="17a.527" data-line="11" id="l17a.527.11"></span>γραμμὴν ἔχον. ἐπὶ δὲ τῇ τελευτῇ τοῖς μὲν σωθεῖσιν
<span class="lb" data-page="17a.527" data-line="12" id="l17a.527.12"></span>υ προσγέγραπται, τὴν ὑγείαν σημαῖνον, τοῖς δ’ ἀποθανοῦσι
<span class="lb" data-page="17a.527" data-line="13" id="l17a.527.13"></span>τὸ θ, καὶ τοῦτο δηλονότι τὸν θάνατον ἐνδεικνύμενον.
<span class="lb" data-page="17a.527" data-line="14" id="l17a.527.14"></span>ἐν ἀρχῇ οὖν τῶν μὲν τοιούτων σημαίνειν φαινομένων τὰ
<span class="lb" data-page="17a.527" data-line="15" id="l17a.527.15"></span>λεγόμενα, τῶν δ’ ἐν τῷ μεταξὺ πιθανῶν ὄντων ὡς ἐφαρμόζεσθαι
<span class="lb" data-page="17a.527" data-line="16" id="l17a.527.16"></span>δυναμένων τοῖς ἐπὶ τῶν ἀῤῥώστων ὑφ’ Ἱπποκράτους
<span class="lb" data-page="17a.527" data-line="17" id="l17a.527.17"></span>εἰρημένοις, ἡμῖν μὲν ὁ μάταιος ἆθλος ἐπὶ τοῦ Πυθίωνος
<span class="lb" data-page="17a.527" data-line="18" id="l17a.527.18"></span>ἤνυσται καὶ κατὰ τοὺς ἄλλους ἀνυσθήσεται, τὸν χρόνον
<span class="lb" data-page="17a.527" data-line="19" id="l17a.527.19"></span>εἰκῇ κατατρίβουσιν. οἱ σοφισταὶ δὲ καὶ διὰ καὶ τὴν τοιαύτην
<span class="pb" data-page="17a.528" id="p17a.528"></span>
<span class="lb" data-page="17a.528" data-line="1" id="l17a.528.1"></span>ἐξήγησιν ὡς προφῆταί τινες ὑπὸ τῶν μαθητῶν
<span class="lb" data-page="17a.528" data-line="2" id="l17a.528.2"></span>θαυμάζονται.
</p>
<span class="lb rule" data-page="17a.528" data-line="3" id="l17a.528.3"></span>
          </article>

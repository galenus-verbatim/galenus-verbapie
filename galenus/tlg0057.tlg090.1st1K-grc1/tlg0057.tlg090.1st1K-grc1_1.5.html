<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.5">
<span class="pb page1" data-page="17a.528" id="p17a.528"></span>
<span class="milestone ed1page page1" data-n="5.399" data-unit="ed1page" id="ed1page.5.399"></span>
<span class="milestone ed2page page1" data-n="9.209" data-unit="ed2page" id="ed2page.9.209"></span>
<span class="lb head" data-page="17a.528" data-line="4" id="l17a.528.4"></span>
            <blockquote class="quote lemma">
<span class="lb" data-page="17a.528" data-line="5" id="l17a.528.5"></span><span class="milestone ed2page" data-n="9.210" data-unit="ed2page" id="ed2page.9.210"></span>Ἑρμοκράτης, ὃς κατέκειτο παρὰ τὸ καινὸν τεῖχος,
<span class="lb" data-page="17a.528" data-line="6" id="l17a.528.6"></span>πῦρ ἔλαβεν. ἤρξατο δ’ ἀλγέειν κεφαλὴν, ὀσφὺν, ὑποχονδρίου
<span class="lb" data-page="17a.528" data-line="7" id="l17a.528.7"></span>ἔντασις λαπαρῶς, γλῶσσα δ’ ἀρχομένῳ ἀπεκαύθη,
<span class="lb" data-page="17a.528" data-line="8" id="l17a.528.8"></span>κώφωσις αὐτίκα, ὕπνοι οὐκ ἐνῆσαν, διψώδης οὐ λίην,
<span class="lb" data-page="17a.528" data-line="9" id="l17a.528.9"></span>οὔρει παχέα, ἐρυθρὰ κείμενα οὐ καθίστατο. ἀπὸ δὲ
<span class="lb" data-page="17a.528" data-line="10" id="l17a.528.10"></span>κοιλίης ξυγκεκαυμένα οὐκ ὀλίγα διῄει. πέμπτῃ οὔρησε
<span class="lb" data-page="17a.528" data-line="11" id="l17a.528.11"></span>λεπτὰ, εἶχεν ἐναιώρημα, οὐχ ἵδρυτο, ἐς νύκτα παρέκρουσε.
<span class="lb" data-page="17a.528" data-line="12" id="l17a.528.12"></span>ἕκτῃ ἰκτηριώδης, πάντα παρωξύνθη, οὐ κατενόει.
</blockquote>
<span class="lb rule" data-page="17a.528" data-line="13" id="l17a.528.13"></span>
            <p>
<span class="lb" data-page="17a.528" data-line="14" id="l17a.528.14"></span>Οὐδὲν ἐνταῦθα ληρεῖν ἀπέσχοντό τινες τῶν ἐξηγησαμένων
<span class="lb" data-page="17a.528" data-line="15" id="l17a.528.15"></span>τὸ βιβλίον, ἀλλὰ διὰ τοῦτό φασι γεγράφθαι παρὰ τὸ
<span class="lb" data-page="17a.528" data-line="16" id="l17a.528.16"></span>καινὸν, τεῖχος ὅτι νεοκονίατον ὂν ἔβλαψε τὸν ἄνθρωπον.
<span class="pb" data-page="17a.529" id="p17a.529"></span>
<span class="lb" data-page="17a.529" data-line="1" id="l17a.529.1"></span>ἕτεροι δὲ τούτοις ἀντιλέγοντες σπουδῇ πειρῶνται δεικνύειν,
<span class="lb" data-page="17a.529" data-line="2" id="l17a.529.2"></span>οὐ διὰ τὴν τίτανον ἐμνημονευκέναι τοῦ καινοῦ τείχους αὐτὸν,
<span class="lb" data-page="17a.529" data-line="3" id="l17a.529.3"></span>ἀλλὰ διότι παρὰ τὸ ἔθος ἀποφραχθέντων τῶν ἀνέμων
<span class="lb" data-page="17a.529" data-line="4" id="l17a.529.4"></span>καὶ τῆς εὐπνοίας τῶν οἰκημάτων ἐν οἷς Ἑρμοκράτης ᾤκει
<span class="lb" data-page="17a.529" data-line="5" id="l17a.529.5"></span>διαφθαρείσης, ἡ νόσος ἐγένετο τῷ ἀνθρώπῳ. περὶ μὲν
<span class="lb" data-page="17a.529" data-line="6" id="l17a.529.6"></span>οὖν τοῦ χωρίου καὶ ταῦθ’ ἱκανὰ, μᾶλλον δ’ ἀληθὲς εἰπεῖν
<span class="lb" data-page="17a.529" data-line="7" id="l17a.529.7"></span>ὅτι περιττά. περὶ δὲ τῶν συμβάντων αὐτῷ σκεπτέον ἐφεξῆς
<span class="lb" data-page="17a.529" data-line="8" id="l17a.529.8"></span>ἀναμιμνησκομένους τῶν ἐν ἑτέροις ἀποδεδειγμένων, ὧν
<span class="lb" data-page="17a.529" data-line="9" id="l17a.529.9"></span>καὶ τόδ’ ἐστὶ, τρία γένη τὰ πρῶτα τῶν πυρετῶν εἶναι, τὸ
<span class="lb" data-page="17a.529" data-line="10" id="l17a.529.10"></span>μέν τι τῶν ἐφημέρων ὀνομαζομένων, τὸ δέ τι τῶν ἑκτικῶν,
<span class="lb" data-page="17a.529" data-line="11" id="l17a.529.11"></span>τὸ δὲ τρίτον οὓς ὀνομάζουσιν ὀξεῖς, ἐπὶ χυμοῖς σηπομένοις
<span class="lb" data-page="17a.529" data-line="12" id="l17a.529.12"></span>γινομένους. ὅτι μὲν ἐκ τοῦ τρίτου γένους τούτων ὁ πυρετὸς
<span class="lb" data-page="17a.529" data-line="13" id="l17a.529.13"></span>ἐγένετο τῷ Ἑρμοκράτει δῆλον εὐθέως ἐκ τοῦ φάναι
<span class="lb" data-page="17a.529" data-line="14" id="l17a.529.14"></span>τὸν Ἱπποκράτην κατὰ τὴν ἀρχὴν τῆς διηγήσεως ἐπ’ αὐτοῦ
<span class="lb" data-page="17a.529" data-line="15" id="l17a.529.15"></span>τὸ, πῦρ ἔλαβεν. ὥσπερ γὰρ ἐφ’ ἑτέρας διηγήσεως ἔγραψεν,
<span class="lb" data-page="17a.529" data-line="16" id="l17a.529.16"></span>ἄνθρωπος θερμαινόμενος ἐδείπνησεν, ἐνδείξασθαι βουλόμενος
<span class="lb" data-page="17a.529" data-line="17" id="l17a.529.17"></span>διὰ τοῦ θερμαινόμενος ὀνόματος τὴν μετριότητα τοῦ
<span class="lb" data-page="17a.529" data-line="18" id="l17a.529.18"></span>γενομένου τῷ δειπνήσαντι πυρετοῦ, κατὰ τὸν αὐτὸν τρόπον ﻿
<span class="pb" data-page="17a.530" id="p17a.530"></span>
<span class="lb" data-page="17a.530" data-line="1" id="l17a.530.1"></span>νῦν ὠνόμασε πῦρ τὸν ἰσχυρὸν πυρετόν. ἀλλὰ καὶ κεφαλὴν
<span class="lb" data-page="17a.530" data-line="2" id="l17a.530.2"></span>ἀλγέειν ἤρξατο μετὰ κωφώσεως. εὔδηλον οὖν ἐκ τούτων
<span class="lb" data-page="17a.530" data-line="3" id="l17a.530.3"></span>ἐστὶν ἐπὶ τὴν κεφαλὴν ἀνηνέχθαι πλῆθος χυμῶν. ἐδείχθη
<span class="lb" data-page="17a.530" data-line="4" id="l17a.530.4"></span>δ’ ὅτι τοῖς μὲν ψυχροτέροις καὶ φλεγματικωτέροις ὕπνοι
<span class="lb" data-page="17a.530" data-line="5" id="l17a.530.5"></span>τε καρώδεις ἕπονται καὶ τὰ ληθαργικὰ πάθη, τοῖς δὲ θερμοτέροις
<span class="lb" data-page="17a.530" data-line="6" id="l17a.530.6"></span>ἢ ὅλως δακνώδεσιν ἀγρυπνίαι τε καὶ παραφροσύναι.
<span class="lb" data-page="17a.530" data-line="7" id="l17a.530.7"></span>γενομένης οὖν ἀγρυπνίας αὐτῷ μετά τε κωφώσεως
<span class="lb" data-page="17a.530" data-line="8" id="l17a.530.8"></span>καὶ κεφαλῆς ἀλγήματος καὶ ὀσφύος ὑποπτεύειν εὔλογον ἦν
<span class="lb" data-page="17a.530" data-line="9" id="l17a.530.9"></span>τοὺς πληρώσαντας τὴν κεφαλὴν <span class="milestone ed2page" data-n="9.211" data-unit="ed2page" id="ed2page.9.211"></span>χυμοὺς δακνωδεστέρους
<span class="lb" data-page="17a.530" data-line="10" id="l17a.530.10"></span>εἶναι. συμβαίνει δ’ ἐπὶ τοῖς τοιούτοις, ὅταν ἅμα
<span class="lb" data-page="17a.530" data-line="11" id="l17a.530.11"></span>πυρετῷ θερμῷ καὶ διακαεῖ βλαβῶσι τὴν κεφαλὴν, ἕπεσθαι
<span class="lb" data-page="17a.530" data-line="12" id="l17a.530.12"></span>παραφροσύνας, ὡς ἔμαθες. ὅταν δὲ καὶ παραμένῃ μέχρι
<span class="lb" data-page="17a.530" data-line="13" id="l17a.530.13"></span>δύο ἢ τριῶν ἢ τεττάρων ἡμερῶν τὰ συμπτώματα, βεβαιότερον
<span class="lb" data-page="17a.530" data-line="14" id="l17a.530.14"></span>ἔτι προγνώσῃ τὴν παραφροσύνην, ὥσπερ ἀμέλει καὶ
<span class="lb" data-page="17a.530" data-line="15" id="l17a.530.15"></span>νῦν ἐπὶ τοῦ Ἑρμοκράτους <span class="milestone ed1page" data-n="5.400" data-unit="ed1page" id="ed1page.5.400"></span>ἐγένετο. κατὰ γὰρ τὴν
<span class="lb" data-page="17a.530" data-line="16" id="l17a.530.16"></span>τῆς πέμπτης ἡμέρας διήγησιν ἔγραψε παραφρονῆσαι τὸν
<span class="lb" data-page="17a.530" data-line="17" id="l17a.530.17"></span>ἄνθρωπον. ὅτι δ’ ὁ πυρετὸς οἷος εἴρηται ἦν δηλοῖ καὶ
<span class="lb" data-page="17a.530" data-line="18" id="l17a.530.18"></span>τὸ γλώσσης σύμπτωμα. τί γάρ φησι; γλῶσσα δ’ ἀρχομένῳ
<span class="lb" data-page="17a.530" data-line="19" id="l17a.530.19"></span>ἐπεκαύθη. σημαίνει δὲ τοὔνομα τοῦτο, ξηρὰν μὲν αὐτὴν
<span class="pb" data-page="17a.531" id="p17a.531"></span>
<span class="lb" data-page="17a.531" data-line="1" id="l17a.531.1"></span>γεγονέναι πάντως, ἐγχωρεῖ δὲ καὶ μέλαιναν· ἐπὶ δὲ τοιαύτῃ
<span class="lb" data-page="17a.531" data-line="2" id="l17a.531.2"></span>γλώττῃ καὶ τοιούτῳ πυρετῷ τὸ μὴ σφοδρῶς διψῆν ἐνδείκνυται
<span class="lb" data-page="17a.531" data-line="3" id="l17a.531.3"></span>δυοῖν θάτερον, ἢ τὴν διάνοιαν βεβλάφθαι τοῦ κάμνοντος
<span class="lb" data-page="17a.531" data-line="4" id="l17a.531.4"></span>ἢ τὴν ἐν τῇ γαστρὶ δύναμιν φυσικὴν, ᾗ πολλαχόσε
<span class="lb" data-page="17a.531" data-line="5" id="l17a.531.5"></span>τῶν σιτίων ὀρεγόμεθα, νεκροῦσθαι. προσκειμένης δὲ τῇ
<span class="lb" data-page="17a.531" data-line="6" id="l17a.531.6"></span>ἐξηγήσει καὶ τοιᾶσδε λέξεως, ὑποχονδρίου ἔντασις λαπαρῶς,
<span class="lb" data-page="17a.531" data-line="7" id="l17a.531.7"></span>ὑποληπτέον ἐν ἥπατι γεγονέναι τὴν ἀρχὴν τῆς πυρετικῆς
<span class="lb" data-page="17a.531" data-line="8" id="l17a.531.8"></span>διαθέσεως. ἐκ μὲν γὰρ τοῦ κατὰ τὸν ἑνικὸν ὀνομαζόμενον
<span class="lb" data-page="17a.531" data-line="9" id="l17a.531.9"></span>ἀριθμὸν εἰπεῖν ὑποχονδρίου δῆλον ὡς θατέρου μόνου καὶ
<span class="lb" data-page="17a.531" data-line="10" id="l17a.531.10"></span>οὐκ ἀμφοτέρων αὐτῶν ἔντασις ἦν. ἐπεὶ δ’ ἀναγκαῖον ἢ τὸ
<span class="lb" data-page="17a.531" data-line="11" id="l17a.531.11"></span>δεξιὸν ἢ τὸ λαιὸν ὑποχόνδριον ἡμᾶς ἀκούειν, εὐλογώτερόν
<span class="lb" data-page="17a.531" data-line="12" id="l17a.531.12"></span>ἐστι τὸ δεξιὸν ἡγεῖσθαι τετάσθαι διὰ τὴν ὑπεροχὴν, ἣν
<span class="lb" data-page="17a.531" data-line="13" id="l17a.531.13"></span>ὑπερέχει θατέρου. τὰ γὰρ τοιαῦτα χωρὶς προσθήκης τε
<span class="lb" data-page="17a.531" data-line="14" id="l17a.531.14"></span>καὶ διορισμῶν λέγουσι. καὶ μέντοι καὶ ὁ τρόπος αὐτὸς
<span class="lb" data-page="17a.531" data-line="15" id="l17a.531.15"></span>τοῦ πυρετοῦ καὶ τῆς γλώττης αὐτῆς ἡ ἐπίκαυσις ἱκανὴ
<span class="lb" data-page="17a.531" data-line="16" id="l17a.531.16"></span>τὴν καθ’ ἧπαρ ἐνδείξασθαι διάθεσιν. ἡ δὲ λαπαρῶς εἰρημένη
<span class="lb" data-page="17a.531" data-line="17" id="l17a.531.17"></span>γεγονέναι κατὰ τὸ ὑποχόνδριον ἔντασις δῆλον μὲν
<span class="pb" data-page="17a.532" id="p17a.532"></span>
<span class="lb" data-page="17a.532" data-line="1" id="l17a.532.1"></span>ὅτι τὸ οἷον κενὴ δηλοῖ. τὸ γὰρ κενὸν ἐκ τοῦ λαπαροῦ σημαίνεται,
<span class="lb" data-page="17a.532" data-line="2" id="l17a.532.2"></span>τῷ δ’ ἀντίκειται τὸ μετ’ ὄγκου, καθάπερ τὸ τεταμένον
<span class="lb" data-page="17a.532" data-line="3" id="l17a.532.3"></span>τῷ χαλαρῷ, ὡς εἰ καὶ οὕτω εἶπε, δεξιοῦ ὑποχονδρίου
<span class="lb" data-page="17a.532" data-line="4" id="l17a.532.4"></span>ἔντασις, ὄγκος δ’ οὔ. ἢ τῷ μὴ γεγονέναι μεγάλην
<span class="lb" data-page="17a.532" data-line="5" id="l17a.532.5"></span>τὴν φλεγμονὴν τοῦ ἥπατος ἢ τῷ κατὰ τὰ σιμὰ μόνον, οἷς
<span class="lb" data-page="17a.532" data-line="6" id="l17a.532.6"></span>περιλαμβάνει τὴν γαστέρα, τῶν κυρτῶν οὐδέπω συνεξῃρμένων
<span class="lb" data-page="17a.532" data-line="7" id="l17a.532.7"></span>αὐτοῖς. ἀλλὰ καὶ τὸ τὴν κοιλίαν συγκεκαυμένα διαχωρεῖν
<span class="lb" data-page="17a.532" data-line="8" id="l17a.532.8"></span>ἐνδεικτικόν ἐστι τῆς κατὰ τὸ σπλάγχνον τοῦτο πυρώσεως.
<span class="lb" data-page="17a.532" data-line="9" id="l17a.532.9"></span>εἰ μὲν οὖν ἐπὶ τούτοις οὖρα θανατώδη συνέβη γενέσθαι,
<span class="lb" data-page="17a.532" data-line="10" id="l17a.532.10"></span>τάχιστ’ ἂν ὁ ἄνθρωπος ἀπέθανεν· ἐπεὶ δ’ ὡς τοῖς τοιούτοις
<span class="lb" data-page="17a.532" data-line="11" id="l17a.532.11"></span>ἦν μετρία, δυνατὸν ἄν τις ἐλπίσειεν ἔσεσθαι χρονίσειν
<span class="lb" data-page="17a.532" data-line="12" id="l17a.532.12"></span>αὐτόν. ἀγαθὰ μὲν γὰρ οὖρα κατὰ τὴν εἰρημένην διάθεσιν
<span class="lb" data-page="17a.532" data-line="13" id="l17a.532.13"></span>οὐκ ἂν γένοιτο, τὰ δ’ ἐρυθρὰ χρόνῳ μὲν πολλῷ νοσῆσαι
<span class="lb" data-page="17a.532" data-line="14" id="l17a.532.14"></span>τὸν ἄνθρωπον ἐνδείκνυται πάντως, οὐκ ἐξ ἅπαντος δὲ τεθνήξεσθαι,
<span class="lb" data-page="17a.532" data-line="15" id="l17a.532.15"></span>καθότι κᾀν τοῖς εἰς τὸ προγνωστικὸν καὶ προῤῥητικὸν
<span class="lb" data-page="17a.532" data-line="16" id="l17a.532.16"></span>ὑπομνήμασι κᾀν τοῖς περὶ κρίσεων ἐδείχθη,
<span class="lb" data-page="17a.532" data-line="17" id="l17a.532.17"></span>μεμψαμένοις τὸν γράψαντα τὸ βιβλίον ἐκεῖνο. τὰ γὰρ δι’
<span class="lb" data-page="17a.532" data-line="18" id="l17a.532.18"></span>ἕτερόν τι συμβάντα τοῖς νοσοῦσιν εἰς ἕτερον ἀναφέρων
<span class="lb" data-page="17a.532" data-line="19" id="l17a.532.19"></span>ἁμαρτάνει. λέλεκται δ’ ἡμῖν ἐπὶ πλέον ἐν ἐκείνοις τοῖς
<span class="lb" data-page="17a.532" data-line="20" id="l17a.532.20"></span>ὑπομνήμασι καὶ τὰ τῆς φρενίτιδος ἴδια σημεῖα καὶ ὡς ἐν
<span class="pb" data-page="17a.533" id="p17a.533"></span>
<span class="lb" data-page="17a.533" data-line="1" id="l17a.533.1"></span>τοῖς ὁμολογουμένοις Ἱπποκράτους εἶναι γνησίοις, ὧν ἐστι
<span class="lb" data-page="17a.533" data-line="2" id="l17a.533.2"></span>καὶ τὸ προγνωστικὸν, ἑκάστου τῶν σημείων ἡ δύναμις ἀκριβῶς
<span class="lb" data-page="17a.533" data-line="3" id="l17a.533.3"></span>εἴρηται κατὰ μόνας αὐτῷ. περὶ μὲν οὖν ἐρυθρῶν ἢ
<span class="lb" data-page="17a.533" data-line="4" id="l17a.533.4"></span>ἐξερύθρων οὔρων οὐδὲν εἶπεν, ὑπερύθρου δὲ μνημονεύσας
<span class="lb" data-page="17a.533" data-line="5" id="l17a.533.5"></span>οὔρου καὶ τῶν ἐξερύθρων τὴν δύναμιν ἐνεδείξατο. γράφει
<span class="lb" data-page="17a.533" data-line="6" id="l17a.533.6"></span>δὲ περὶ τῶν ὑπερύθρων οὔρων ἐν τοῖς ὀνόμασιν ὡδί· εἰ
<span class="lb" data-page="17a.533" data-line="7" id="l17a.533.7"></span>δ’ ἔστι τὸ οὖρον ὑπέρυθρον καὶ ἡ ὑπόστασις ὑπέρυθρος εἴη,
<span class="lb" data-page="17a.533" data-line="8" id="l17a.533.8"></span>πολυχρονιώτερον μὲν τοῦτο τοῦ προτέρου γίνεται, σωτήριον
<span class="lb" data-page="17a.533" data-line="9" id="l17a.533.9"></span>δὲ κάρτα. τοῦ τοίνυν ὑπερύθρου σωτηρίου μὲν ὄντος ἐν
<span class="lb" data-page="17a.533" data-line="10" id="l17a.533.10"></span>τοῖς μάλιστα, πολὺ χρονιωτέρου δὲ τῶν προειρημένων, ἃ
<span class="lb" data-page="17a.533" data-line="11" id="l17a.533.11"></span>διὰ ταχέων εἴρηκε τὴν λύσιν ἔχειν τὰ λίαν ἐρυθρὰ, μακρότερον
<span class="lb" data-page="17a.533" data-line="12" id="l17a.533.12"></span>μὲν ἐνδείξεται χρόνον, οὔτε δὲ θάνατον, ὅσον ἐφ’
<span class="lb" data-page="17a.533" data-line="13" id="l17a.533.13"></span>ἑαυτοῖς, οὔτε παραφροσύνην, εἴ γε διὰ ξανθὴν χολὴν
<span class="lb" data-page="17a.533" data-line="14" id="l17a.533.14"></span><span class="milestone ed2page" data-n="9.212" data-unit="ed2page" id="ed2page.9.212"></span>ἐν ἐγκεφάλῳ πλεονάζουσαν αἱ παραφροσύναι γίνονται,
<span class="lb" data-page="17a.533" data-line="15" id="l17a.533.15"></span>καθάπερ γε καὶ κατοπτηθείσης αὐτῆς, ὡς εἰς μέλαιναν ἤδη
<span class="lb" data-page="17a.533" data-line="16" id="l17a.533.16"></span>μεταπίπτειν, αἱ μανιώδεις. αἷμα δὲ πλεονάζειν ἀπεπτότερον
<span class="lb" data-page="17a.533" data-line="17" id="l17a.533.17"></span>καὶ ὀῤῥωδέστερον ἐνδείκνυται τὸ ἐρυθρὸν οὖρον, ἐν ταῖς
<span class="lb" data-page="17a.533" data-line="18" id="l17a.533.18"></span>φλεψὶ δηλονότι περιεχόμενον, ὅσαι καθ’ ἧπάρ τ’ εἰσὶ καὶ
<span class="pb" data-page="17a.534" id="p17a.534"></span>
<span class="lb" data-page="17a.534" data-line="1" id="l17a.534.1"></span>τὰ μέσα τοῦ σώματος, ὥσπερ καὶ ξανθὴν χολὴν τὰ πυῤῥὰ
<span class="lb" data-page="17a.534" data-line="2" id="l17a.534.2"></span>καὶ μέλανα. πόθεν οὖν ἐπῆλθεν ἄλλοις τισὶ καὶ τοῖς περὶ
<span class="lb" data-page="17a.534" data-line="3" id="l17a.534.3"></span>Λύκον ἀποδέξασθαι τὸν γράψαντα ἐν προῤῥητικῷ· κώφωσις
<span class="lb" data-page="17a.534" data-line="4" id="l17a.534.4"></span>καὶ οὖρα ἐξέρυθρα ἀκατάστατα, ἐναιωρηθέντα, παρακρουστικὸν,
<span class="lb" data-page="17a.534" data-line="5" id="l17a.534.5"></span>τοῖς τοιούτοις ἰκτεροῦσθαι καλόν. ἔοικε μὲν
<span class="lb" data-page="17a.534" data-line="6" id="l17a.534.6"></span>γὰρ ἐκ τῶν ἐνταῦθα γεγραμμένων ἐφ’ Ἑρμοκράτους ὁ γράψας
<span class="lb" data-page="17a.534" data-line="7" id="l17a.534.7"></span>τὸ βιβλίον ἐκεῖνο καθολικόν τι συνθεῖναι θεώρημα·
<span class="lb" data-page="17a.534" data-line="8" id="l17a.534.8"></span>πάμπολυ δ’ ἔσφαλται καὶ τῆς τοῦ πράγματος αὐτοῦ φύσεως
<span class="lb" data-page="17a.534" data-line="9" id="l17a.534.9"></span>καὶ τῆς Ἱπποκράτους γνώμης καὶ τῶν ἐπὶ τοῖς ἀῤῥώστοις
<span class="lb" data-page="17a.534" data-line="10" id="l17a.534.10"></span>ὁρωμένων. ἡ μὲν γὰρ τοῦ πράγματος φύσις ἐνδείκνυται
<span class="lb" data-page="17a.534" data-line="11" id="l17a.534.11"></span>τοὺς ξηροὺς τῇ κράσει καὶ δακνώδεις τῇ ποιότητι χυμοὺς
<span class="lb" data-page="17a.534" data-line="12" id="l17a.534.12"></span>εἰς ἐγκέφαλον ἀνενεχθέντας, αἰτίους ἀγρυπνίας τε καὶ φρενίτιδος
<span class="lb" data-page="17a.534" data-line="13" id="l17a.534.13"></span>γίνεσθαι, καθότι κᾀν τοῖς περὶ τῶν πεπονθότων
<span class="lb" data-page="17a.534" data-line="14" id="l17a.534.14"></span>τόπων ὑπομνήμασιν ἐδείκνυον. Ἱπποκράτης δὲ τοιούτους
<span class="lb" data-page="17a.534" data-line="15" id="l17a.534.15"></span>μὲν οἶδε χυμοὺς, τήν τε τῆς ξανθῆς καὶ μελαίνης χολῆς,
<span class="lb" data-page="17a.534" data-line="16" id="l17a.534.16"></span>ὑγρὸν δὲ καὶ ψυχρὸν τὸν τοῦ φλέγματος, ἀδηκτότατον δὲ
<span class="lb" data-page="17a.534" data-line="17" id="l17a.534.17"></span>καὶ μάλιστα οἰκεῖον ἡμῖν τὸ αἷμα. καὶ μέντοι καὶ ὡς ὀῤῥός ﻿
<span class="pb" data-page="17a.535" id="p17a.535"></span>
<span class="lb" data-page="17a.535" data-line="1" id="l17a.535.1"></span>ἐστι τῶν κατὰ τὰς φλέβας χυμῶν τὸ οὖρον αὐτὸς ἡμᾶς ἐδίδαξεν,
<span class="lb" data-page="17a.535" data-line="2" id="l17a.535.2"></span>ὡς εὔλογόν ἐστιν ὅταν αἷμα πλέον ἡμίπεπτον ᾖ, καθαιρόμενον
<span class="lb" data-page="17a.535" data-line="3" id="l17a.535.3"></span>δι’ οὔρων, ἐρυθρὰ ταῦτ’ ἐργάζεσθαι καὶ διὰ τοῦτο
<span class="lb" data-page="17a.535" data-line="4" id="l17a.535.4"></span>χρόνιον μὲν ἔσεσθαι τὸ νόσημα, δεομένου γε τοῦ αἵματος
<span class="lb" data-page="17a.535" data-line="5" id="l17a.535.5"></span>εἰς πέψιν χρόνου πλείονος, εἴπερ ἐκ τῶν χρόνων οἱ πεπασμοὶ,
<span class="lb" data-page="17a.535" data-line="6" id="l17a.535.6"></span>μήτε δ’ ὀλεθρίου ποτὲ τοιούτου νοσήματος ὅσον
<span class="lb" data-page="17a.535" data-line="7" id="l17a.535.7"></span>ἐπὶ τοῖσδε τοῖς οὔροις ἐσομένου μήτε φρενιτικοῦ. ἀλλ’ οὐ
<span class="lb" data-page="17a.535" data-line="8" id="l17a.535.8"></span>χρὴ μηκύνειν ἐνταῦθα, φθανόντων ἡμῶν τὴν ἀτοπίαν τῶν
<span class="lb" data-page="17a.535" data-line="9" id="l17a.535.9"></span>τοιούτων λόγων ἐν τοῖς εἰς τὸ προῤῥητικὸν ὑπομνήμασιν
<span class="lb" data-page="17a.535" data-line="10" id="l17a.535.10"></span>ἐπιδεδειχέναι. ἐπεὶ δὲ καὶ παχέα δηλοῖ γεγονέναι τὰ οὖρα
<span class="lb" data-page="17a.535" data-line="11" id="l17a.535.11"></span>καὶ μὴ καθιστάμενα, πάντως μὲν δή που τὰ τοιαῦτα τῶν
<span class="lb" data-page="17a.535" data-line="12" id="l17a.535.12"></span>ἀνατεταραγμένων τε καὶ θολερῶν ἐστὶν, ὡς οὗτος εἴωθεν
<span class="lb" data-page="17a.535" data-line="13" id="l17a.535.13"></span>ὀνομάζειν, ἔστι δ’ ἀεὶ τὰ τοιαῦτα ταραχῆς ἀπέπτου δηλωτικὰ,
<span class="lb" data-page="17a.535" data-line="14" id="l17a.535.14"></span>πολὺ τὸ φυσῶδες ἐχούσης πνεῦμα, καθάπερ τὸ γλεῦκος.
<span class="lb" data-page="17a.535" data-line="15" id="l17a.535.15"></span>διὰ τοῦτό γε καὶ κεφαλαλγίαι συμπίπτουσι τοῖς τὰ
<span class="lb" data-page="17a.535" data-line="16" id="l17a.535.16"></span>τοιαῦτα οὐροῦσιν, ἐπὶ τὴν κεφαλὴν ἀναφερομένου πνεύματος
<span class="lb" data-page="17a.535" data-line="17" id="l17a.535.17"></span>ἅμα τοῖς θερμοτέροις χυμοῖς, ὑφ’ ὧν εἰκός ἐστι καὶ τὴν
<span class="lb" data-page="17a.535" data-line="18" id="l17a.535.18"></span>ἀγρυπνίαν αὐξηθῆναι καὶ κίνδυνον ἔσεσθαι παραφροσύνης,
<span class="lb" data-page="17a.535" data-line="19" id="l17a.535.19"></span>ἐὰν οἱ χυμοὶ δριμύτητά τινα σχῶσι. ταῦτ’ εὐθέως ἐν ἀρχῇ
<span class="pb" data-page="17a.536" id="p17a.536"></span>
<span class="lb" data-page="17a.536" data-line="1" id="l17a.536.1"></span>πάντα τὰ συμπτώματά τε καὶ σημεῖα γεγονέναι τῷ Ἑρμοκράτει
<span class="lb" data-page="17a.536" data-line="2" id="l17a.536.2"></span>διελθὼν ὁ Ἱπποκράτης, εἶτα μηδὲν γράψας περὶ
<span class="lb" data-page="17a.536" data-line="3" id="l17a.536.3"></span>τῶν ἑξῆς ἡμερῶν, ἄχρι τῆς πέμπτης ἐνδείκνυται διαμεμενηκέναι
<span class="lb" data-page="17a.536" data-line="4" id="l17a.536.4"></span>ταῦτα πάντα καὶ τότε πρῶτον αὐτὸς ἄρξασθαι τῆς
<span class="lb" data-page="17a.536" data-line="5" id="l17a.536.5"></span>τῶν ἄλλων διηγήσεως, ὁπότε μεταβολή τις ἐν αὐτοῖς ἐγένετο·
<span class="lb" data-page="17a.536" data-line="6" id="l17a.536.6"></span>κατὰ τὴν πέμπτην γοῦν ἡμέραν φησὶν οὐρῆσαι πολλὰ
<span class="lb" data-page="17a.536" data-line="7" id="l17a.536.7"></span>λεπτά. καὶ τοίνυν μεταβῶμεν ἤδη πρὸς τὴν ἐκείνης διήγησιν.
<span class="lb" data-page="17a.536" data-line="8" id="l17a.536.8"></span>πέμπτῃ οὔρησε λεπτὰ, εἶχεν ἐναιώρημα, οὐχ ἵδρυτο,
<span class="lb" data-page="17a.536" data-line="9" id="l17a.536.9"></span>εἰς νύκτα παρέκρουσεν. ὁπότε πρῶτον, ἥ τε τῶν οὔρων ἐξ
<span class="lb" data-page="17a.536" data-line="10" id="l17a.536.10"></span>ἀρχῆς ἐγένετο μεταβολὴ καὶ παρεφρόνησεν ὁ ἄνθρωπος,
<span class="lb" data-page="17a.536" data-line="11" id="l17a.536.11"></span>ἔγραψεν ὁ Ἱπποκράτης, κατὰ τὴν πέμπτην ἡμέραν, ὑπερβὰς,
<span class="lb" data-page="17a.536" data-line="12" id="l17a.536.12"></span>ὡς εἴρηται, τὴν τῆς δευτέρας καὶ τρίτης καὶ τετάρτης διήγησιν,
<span class="lb" data-page="17a.536" data-line="13" id="l17a.536.13"></span>ὡς τῶν αὐτῶν ἐν αὐταῖς συμπτωμάτων μεινάντων,
<span class="lb" data-page="17a.536" data-line="14" id="l17a.536.14"></span>ἀναμνησθῶμεν οὖν περὶ τῶν λεπτῶν οὔρων ὧν εἶπεν ἐν
<span class="lb" data-page="17a.536" data-line="15" id="l17a.536.15"></span>προγνωστικῷ κατὰ τήνδε τὴν λέξιν. ὁκόσοι δ’ ἂν οὖρα λεπτὰ
<span class="lb" data-page="17a.536" data-line="16" id="l17a.536.16"></span>καὶ ὠμὰ οὐρέουσι πολὺν χρόνον, ἢν τἄλλα ὡς περιεσομένοισιν
<span class="lb" data-page="17a.536" data-line="17" id="l17a.536.17"></span>ᾖ, τούτοισιν ἀπόστασιν δεῖ προσδέχεσθαι ἐς τὰ
<span class="lb" data-page="17a.536" data-line="18" id="l17a.536.18"></span>κάτω τῶν φρενῶν χωρία, ὥστε καθ’ ἕτερον τρόπον ἄπεπτον
<span class="pb" data-page="17a.537" id="p17a.537"></span>
<span class="lb" data-page="17a.537" data-line="1" id="l17a.537.1"></span>εἶναι σημαίνεται τὸ νόσημα διὰ τῶν λεπτῶν οὔρων,
<span class="lb" data-page="17a.537" data-line="2" id="l17a.537.2"></span>ὥσπερ καὶ διὰ τῶν <span class="milestone ed2page" data-n="9.213" data-unit="ed2page" id="ed2page.9.213"></span>παχέων, ὁπότε μὴ καθίσταιτο.
<span class="lb" data-page="17a.537" data-line="3" id="l17a.537.3"></span>τὰ γὰρ ἀνατεταραγμένα μὲν, ἀλλ’ ἐν τῷ κεῖσθαι καθιστάμενα,
<span class="lb" data-page="17a.537" data-line="4" id="l17a.537.4"></span>πέψεώς τινος ἀρχὴν ἐνδείκνυται, καὶ μάλισθ’ ὅταν ἐν
<span class="lb" data-page="17a.537" data-line="5" id="l17a.537.5"></span>τάχει καθίστηται.<span class="milestone ed1page" data-n="5.401" data-unit="ed1page" id="ed1page.5.401"></span> τὰ δὲ μὴ καθιστάμενα πρὸς
<span class="lb" data-page="17a.537" data-line="6" id="l17a.537.6"></span>τῇ φυσώδει ταραχῇ πάχος εἶναι σημαίνει χυμῶν ἀπέπτων.
<span class="lb" data-page="17a.537" data-line="7" id="l17a.537.7"></span>ἐκ μὲν δὴ τούτων ἤδη δῆλόν ἐστι χρονίζειν τὸ νόσημα καὶ
<span class="lb" data-page="17a.537" data-line="8" id="l17a.537.8"></span>μέντοι καὶ κινδυνῶδες εἶναι, διά τε τὴν κακίαν τοῦ πυρετοῦ
<span class="lb" data-page="17a.537" data-line="9" id="l17a.537.9"></span>κἀκ τοῦ παρακροῦσαι τὸν ἄνθρωπον εἰς νύκτα. τὰ δ’
<span class="lb" data-page="17a.537" data-line="10" id="l17a.537.10"></span>ἐφεξῆς ἴδωμεν εἰ τούτοις ἀκόλουθον φαίνεται. ἰκτερώδης,
<span class="lb" data-page="17a.537" data-line="11" id="l17a.537.11"></span>πάντα παρωξύνθη, οὐ κατενόει. διορισμὸς ἐντεῦθέν σοι γινέσθω
<span class="lb" data-page="17a.537" data-line="12" id="l17a.537.12"></span>τῆς κατὰ τὸ ὑποχόνδριον ἐντάσεως ἐφ’ ἥπατι συμβάσης.
<span class="lb" data-page="17a.537" data-line="13" id="l17a.537.13"></span>γίνεται μὲν γάρ ποτε χολῆς ὠχρᾶς ἀνάχυσις ὅλον
<span class="lb" data-page="17a.537" data-line="14" id="l17a.537.14"></span>τὸ σῶμα, λόγῳ κρίσεως, ὡς κᾀν τοῖς εἰς τοὺς ἀφορισμοὺς
<span class="lb" data-page="17a.537" data-line="15" id="l17a.537.15"></span>ὑπομνήμασιν εἴρηται, κατ’ ἐκεῖνο τοῦ βιβλίου τὸ χωρίον,
<span class="lb" data-page="17a.537" data-line="16" id="l17a.537.16"></span>ἔνθα φησίν· ἴκτερος πρὸ ἑβδόμης κακόν. ἀναμνήσθητι δὲ
<span class="lb" data-page="17a.537" data-line="17" id="l17a.537.17"></span>καὶ ὡς πρὶν πεφθῆναι τὸ νόσημα, πολλάκις ἤκουσας οὔτ’
<span class="lb" data-page="17a.537" data-line="18" id="l17a.537.18"></span>ἄλλην τινὰ ἀπόστασιν γίνεσθαι χρηστῶς οὔτε τὴν ἰκτερώδη.
<span class="pb" data-page="17a.538" id="p17a.538"></span>
<span class="lb" data-page="17a.538" data-line="1" id="l17a.538.1"></span>σημαίνει γὰρ ἡ τοιαύτη κωλύεσθαι τὴν χολὴν ἐκκαθαίρεσθαι
<span class="lb" data-page="17a.538" data-line="2" id="l17a.538.2"></span>τοῦ σπλάγχνου καὶ κενοῦσθαι διὰ τῆς γαστρὸς, ἤτοι
<span class="lb" data-page="17a.538" data-line="3" id="l17a.538.3"></span>δι’ ἔμφραξιν ἢ διὰ φλεγμονὴν αὐτοῦ. πεπεμμένου δὲ τοῦ
<span class="lb" data-page="17a.538" data-line="4" id="l17a.538.4"></span>νοσήματος ἐνίοτε κριτικῶς εἰς τὰ κατὰ τὸ δέρμα μόρια τοῦ
<span class="lb" data-page="17a.538" data-line="5" id="l17a.538.5"></span>σώματος ἀποτίθεται τὸ περιττεῦον ἡ φύσις, ἄλλων τέ τινων
<span class="lb" data-page="17a.538" data-line="6" id="l17a.538.6"></span>χυμῶν καὶ τῆς ξανθῆς χολῆς· οὐδὲν γὰρ ἐν τῷ παρόντι
<span class="lb" data-page="17a.538" data-line="7" id="l17a.538.7"></span>διαφέρει ξανθὴν ἢ ὠχρὰν ὀνομάζειν. ὅτι δὲ τῆς κατὰ τὸ
<span class="lb" data-page="17a.538" data-line="8" id="l17a.538.8"></span>ἧπαρ διαθέσεως αὐξανομένης ἡ ἰκτερώδης διάθεσις ἐγένετο
<span class="lb" data-page="17a.538" data-line="9" id="l17a.538.9"></span>δηλοῖ καὶ τὸ πάντα παροξυνθῆναι κατὰ τὴν ἕκτην ἡμέραν,
<span class="lb" data-page="17a.538" data-line="10" id="l17a.538.10"></span>ἅμα τῷ μὴ κατανοεῖν τὸν ἄνθρωπον, ὅπερ ἐστὶ
<span class="lb" data-page="17a.538" data-line="11" id="l17a.538.11"></span>καταφρονεῖν.
</p>
<span class="lb rule" data-page="17a.538" data-line="12" id="l17a.538.12"></span>
          </article>

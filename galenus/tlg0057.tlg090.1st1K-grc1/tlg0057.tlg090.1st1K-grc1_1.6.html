<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.6">
<span class="pb page1" data-page="17a.538" id="p17a.538"></span>
<span class="milestone ed1page page1" data-n="5.401" data-unit="ed1page" id="ed1page.5.401"></span>
<span class="milestone ed2page page1" data-n="9.213" data-unit="ed2page" id="ed2page.9.213"></span>
<span class="lb head" data-page="17a.538" data-line="13" id="l17a.538.13"></span>
            <blockquote class="quote lemma">
<span class="lb" data-page="17a.538" data-line="14" id="l17a.538.14"></span>Ἑβδόμῃ δυσφόρως, οὖρα λεπτὰ, ὅμοια, ταῖς ἑπομέναις
<span class="lb" data-page="17a.538" data-line="15" id="l17a.538.15"></span>παραπλησίως. περὶ δὲ ἑνδεκάτην ἐόντι πάντα ἔδοξε
<span class="lb" data-page="17a.538" data-line="16" id="l17a.538.16"></span>κουφισθῆναι.
</blockquote>
<span class="lb rule" data-page="17a.538" data-line="17" id="l17a.538.17"></span>
            <p>
<span class="lb" data-page="17a.538" data-line="18" id="l17a.538.18"></span>Ἐν τῇ πέμπτῃ τῶν ἡμερῶν ἀρξάμενα χείρω γίνεσθαι
<span class="lb" data-page="17a.538" data-line="19" id="l17a.538.19"></span>τὰ οὖρα παρέμενε φυλάττοντα τὴν κακίαν, ἕως πολλῶν
<span class="pb" data-page="17a.539" id="p17a.539"></span>
<span class="lb" data-page="17a.539" data-line="1" id="l17a.539.1"></span>ἡμερῶν. οὐ γὰρ μόνον ἐπὶ τῆς ἑβδόμης, ἀλλὰ καὶ τὰ κατὰ
<span class="lb" data-page="17a.539" data-line="2" id="l17a.539.2"></span>τὰς ἑπομένας ἄχρι τῆς ἑνδεκάτης ἐν τοῖς αὐτοῖς γενέσθαι
<span class="lb" data-page="17a.539" data-line="3" id="l17a.539.3"></span>συμπτώμασί τε καὶ σημείοις τὸν Ἑρμοκράτην φησί· περὶ
<span class="lb" data-page="17a.539" data-line="4" id="l17a.539.4"></span>ἑνδεκάτην ἐόντι ἔδοξε πάντα κουφισθῆναι. καλῶς εἶπεν
<span class="lb" data-page="17a.539" data-line="5" id="l17a.539.5"></span>ἔδοξεν. οὐ γὰρ οἷόν τ’ ἐστὶν ἐπὶ κινδυνωδεστάτοις σημείοις
<span class="lb" data-page="17a.539" data-line="6" id="l17a.539.6"></span>εὐθέως αὐτὸν ἐν ἀμείνονι καταστάσει γενέσθαι, τῆς αὐτῆς
<span class="lb" data-page="17a.539" data-line="7" id="l17a.539.7"></span>ἀπεψίας διαμενούσης τῶν χυμῶν, μετὰ τοῦ μηδὲ κρίσιμον
<span class="lb" data-page="17a.539" data-line="8" id="l17a.539.8"></span>ἐπιφανῆναί τι κατὰ τὴν ἑνδεκάτην ἡμέραν, ὃ πολλάκις εἴωθεν
<span class="lb" data-page="17a.539" data-line="9" id="l17a.539.9"></span>ἐπιφαίνεσθαι, τῆς φύσεως ἤτοι δι’ αἵματος ἐκκρίσεως
<span class="lb" data-page="17a.539" data-line="10" id="l17a.539.10"></span>ἢ γαστρὸς ἢ ἐμέτων ἢ ἱδρώτων ἢ παρωτίδος ἢ τινὸς ἀποσκήμματος
<span class="lb" data-page="17a.539" data-line="11" id="l17a.539.11"></span>ἐκ τοῦ κινδύνου ῥυσαμένης τὸν ἄνθρωπον. ἐπισκεψώμεθα
<span class="lb" data-page="17a.539" data-line="12" id="l17a.539.12"></span>γοῦν ἐφεξῆς τὰ κατὰ τὴν ἑνδεκάτην ἡμέραν.
</p>
<span class="lb rule" data-page="17a.539" data-line="13" id="l17a.539.13"></span>
          </article>

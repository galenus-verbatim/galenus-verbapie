<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:1.8">
<span class="pb page1" data-page="17a.545" id="p17a.545"></span>
<span class="milestone ed1page page1" data-n="5.402" data-unit="ed1page" id="ed1page.5.402"></span>
<span class="milestone ed2page page1" data-n="9.215" data-unit="ed2page" id="ed2page.9.215"></span>
<span class="lb head" data-page="17a.545" data-line="1" id="l17a.545.1"></span>
            <blockquote class="quote lemma">
<span class="lb" data-page="17a.545" data-line="2" id="l17a.545.2"></span><span class="milestone ed2page" data-n="9.216" data-unit="ed2page" id="ed2page.9.216"></span>Τεσσαρεσκαιδεκάτῃ ἀπύρετος, οὐχ ἵδρωσεν, ἐκοιμήθη,
<span class="lb" data-page="17a.545" data-line="3" id="l17a.545.3"></span>κατενόει πάντα, οὖρα παραπλήσια.
</blockquote>
<span class="lb rule" data-page="17a.545" data-line="4" id="l17a.545.4"></span>
            <p>
<span class="lb" data-page="17a.545" data-line="5" id="l17a.545.5"></span>Μάτην δόξει κεῖσθαι τὸ οὐχ ἵδρωσεν, ὅμοιον τῷ οὐχ
<span class="lb" data-page="17a.545" data-line="6" id="l17a.545.6"></span>ᾑμοῤῥάγησεν, οὐκ ἤμεσεν, οὐ παρωτίδας ἔσχεν. ἀλλ’ ὥσπερ
<span class="lb" data-page="17a.545" data-line="7" id="l17a.545.7"></span>ὀλίγῳ πρόσθεν ἔφη, περὶ δὲ ἑνδεκάτην ἐόντι πάντα ἔδοξε
<span class="lb" data-page="17a.545" data-line="8" id="l17a.545.8"></span>κουφισθῆναι, δυνάμενος μὲν εἰπεῖν ἁπλῶς ἐκουφίσθη πάντα,
<span class="lb" data-page="17a.545" data-line="9" id="l17a.545.9"></span>προσθεὶς δὲ τὸ ἔδοξεν ἕνεκα τοῦ τῶν ἐν ἑτέροις αὐτῷ
<span class="lb" data-page="17a.545" data-line="10" id="l17a.545.10"></span>γεγραμμένων ἀναμιμνήσκειν, ἐν τοῖς μὴ κατὰ λόγον κουφίζουσιν
<span class="lb" data-page="17a.545" data-line="11" id="l17a.545.11"></span>οὐ δεῖ πιστεύειν, οὕτω καὶ νῦν οὐκ ὤκνησεν ἐκ περιττοῦ
<span class="lb" data-page="17a.545" data-line="12" id="l17a.545.12"></span>προσθεῖναι τὸ οὐχ ἵδρωσεν, ἀναμνήσεως ἕνεκεν τοῦ
<span class="lb" data-page="17a.545" data-line="13" id="l17a.545.13"></span>κατὰ τὴν ῥᾳστώνην ἀπίστου. τὸ γὰρ ἐνδεχόμενον ἐν τῇ
<span class="lb" data-page="17a.545" data-line="14" id="l17a.545.14"></span>τεσσαρεσκαιδεκάτῃ τῶν ἡμερῶν εἴπερ ἐγένετο, ἔσωσεν ἂν τὸν
<span class="lb" data-page="17a.545" data-line="15" id="l17a.545.15"></span>ἄνθρωπον. ἐκ γοῦν τοῦ μὴ γενέσθαι τῆς κακοηθείας τοῦ
<span class="lb" data-page="17a.545" data-line="16" id="l17a.545.16"></span>νοσήματος ἀνέμνησεν ἡμᾶς. ἀγνοοῦνται δὲ πολλοῖς τῶν ἰατρῶν
<span class="lb" data-page="17a.545" data-line="17" id="l17a.545.17"></span>αἱ τοιαῦται διαθέσεις, καὶ χαίρουσιν ἐπὶ τοῖς ἄμεινον
<span class="lb" data-page="17a.545" data-line="18" id="l17a.545.18"></span>ἔχειν δόξασιν, κᾂν ἐπ’ ὀλεθρίοις τοῖς ἔμπροσθεν σημείοις τε
<span class="pb" data-page="17a.546" id="p17a.546"></span>
<span class="lb" data-page="17a.546" data-line="1" id="l17a.546.1"></span>καὶ συμπτώμασι τοῦτο γενέσθαι συμβῇ, μὴ γινώσκοντες ὡς
<span class="lb" data-page="17a.546" data-line="2" id="l17a.546.2"></span>νεκρουμένης τῆς φύσεως καὶ σβεννυμένου τοῦ ἐμφύτου θερμοῦ
<span class="lb" data-page="17a.546" data-line="3" id="l17a.546.3"></span>τὰς τοιαύτας διαθέσεις συμβαίνει γίνεσθαι, παραπλησίως
<span class="lb" data-page="17a.546" data-line="4" id="l17a.546.4"></span>τοῖς εἰς ὄγκον αἰρομένοις μορίοις ἐκ κακοήθους ῥεύματος,
<span class="lb" data-page="17a.546" data-line="5" id="l17a.546.5"></span>ὅταν ἡ φύσις ἀῤῥωστοῦσα μηδ’ ὅλως ἐπιχειρῇ τῇ
<span class="lb" data-page="17a.546" data-line="6" id="l17a.546.6"></span>πέψει τοῦ τὸν ὄγκον ἐργασαμένου χυμοῦ. περὶ γὰρ τὰς
<span class="lb" data-page="17a.546" data-line="7" id="l17a.546.7"></span>γενέσεις τοῦ πύου, φησὶν, οἵ τε πόνοι καὶ οἱ πυρετοὶ γίνονται,
<span class="lb" data-page="17a.546" data-line="8" id="l17a.546.8"></span>μεταβαλλομένων ὑπὸ τῆς ἐμφύτου θερμασίας τῶν
<span class="lb" data-page="17a.546" data-line="9" id="l17a.546.9"></span>τὸν ὄγκον ἐργασαμένων χυμῶν ὅταν οὖν αὕτη μηκέτ’ ἐγχειρῇ
<span class="lb" data-page="17a.546" data-line="10" id="l17a.546.10"></span>τῇ πέψει δι’ ἀῤῥωστίαν, οὔτε πονοῦσιν οὔτε πυρέττουσιν,
<span class="lb" data-page="17a.546" data-line="11" id="l17a.546.11"></span>εἰ μὴ πάνυ μικρόν. ἐπὶ μὲν οὖν τοῖς ἐκπυήσασιν ἐκκριθέντος
<span class="lb" data-page="17a.546" data-line="12" id="l17a.546.12"></span>τοῦ πύου σῶον φυλάττεται τὸ μόριον εἰς ὃ τὸ ῥεῦμα
<span class="lb" data-page="17a.546" data-line="13" id="l17a.546.13"></span>κατέσκηψεν· ἐφ’ ὧν δ’ οὔτ’ ἐκπύησις οὔτ’ ὀδύνη τις
<span class="lb" data-page="17a.546" data-line="14" id="l17a.546.14"></span>ἀξιόλογος οὔτε πυρετὸς γίνεται, σήπεται τὸ μόριον, ὡς
<span class="lb" data-page="17a.546" data-line="15" id="l17a.546.15"></span>ἀναγκαῖον ἡμῖν γενέσθαι παντελῶς ἐκκόψαι ποτ’ αὐτό. παραπλήσιόν
<span class="lb" data-page="17a.546" data-line="16" id="l17a.546.16"></span>τι συμβαίνει τούτῳ κἀπὶ τῶν ἀσήμως τε καὶ
<span class="lb" data-page="17a.546" data-line="17" id="l17a.546.17"></span>ἀλόγως ἀπυρέτων γενομένων ἐπὶ θανατώδεσι σημείοις. ὅτι
<span class="lb" data-page="17a.546" data-line="18" id="l17a.546.18"></span>δὲ τοιαύτη διάθεσις ἦν τῷ Ἑρμοκράτει καὶ τὰ τοῦ γενομένου
<span class="pb" data-page="17a.547" id="p17a.547"></span>
<span class="lb" data-page="17a.547" data-line="1" id="l17a.547.1"></span>κώματος ἐπὶ τῆς ἑνδεκάτης ἡμέρας ἐδήλου. τὸ γὰρ
<span class="lb" data-page="17a.547" data-line="2" id="l17a.547.2"></span>ἅμα πυρετῷ διακαεῖ καὶ χυμὸν ἔχοντι δηλονότι δακνώδη
<span class="lb" data-page="17a.547" data-line="3" id="l17a.547.3"></span>καὶ δριμὺν ἐξαίφνης σύμπτωμα σχεῖν, ὑγροῖς καὶ ψυχροῖς
<span class="lb" data-page="17a.547" data-line="4" id="l17a.547.4"></span>καὶ ἀδήκτοις ἑπόμενον χυμοῖς, ἐνδεικτικόν ἐστιν οὐ τοῦ πεπαῦσθαι
<span class="lb" data-page="17a.547" data-line="5" id="l17a.547.5"></span>τὴν ἔμπροσθεν διάθεσιν, οὐδενός γε κρισίμου γεγονότος,
<span class="lb" data-page="17a.547" data-line="6" id="l17a.547.6"></span>ἀλλὰ τοῦ νεκροῦσθαί τε καὶ σβέννυσθαι τὴν ἔμφυτον
<span class="lb" data-page="17a.547" data-line="7" id="l17a.547.7"></span>θερμασίαν. εἴρηται μὲν οὖν ἐπὶ πλέον περὶ τούτων
<span class="lb" data-page="17a.547" data-line="8" id="l17a.547.8"></span>ἐν ἑτέροις, ἀλλὰ καὶ νῦν ἐν κεφαλαίοις ἅπαξ ἀρκείτω λελέχθαι
<span class="lb" data-page="17a.547" data-line="9" id="l17a.547.9"></span>περὶ τῶν ἀλόγως ἐπὶ χαλεποῖς νοσήμασιν ἀπυρέτων
<span class="lb" data-page="17a.547" data-line="10" id="l17a.547.10"></span>γενομένων. ὅσῳ γὰρ ἂν ὀλεθριωτέρων προηγησαμένων σημείων
<span class="lb" data-page="17a.547" data-line="11" id="l17a.547.11"></span>ἄμεινον ἔχειν δόξωσι, τοσούτῳ τὴν νόσον ὀλεθριωτέραν
<span class="lb" data-page="17a.547" data-line="12" id="l17a.547.12"></span>ἔχουσιν. εἰ δ’, ὡς οἱ περὶ τὸν Σαβῖνον εἰρήκασι, λοχοῦντος
<span class="lb" data-page="17a.547" data-line="13" id="l17a.547.13"></span>τοῦ νοσήματος, ὥσπερ θηρίου τινὸς ἢ ἀνθρώπου
<span class="lb" data-page="17a.547" data-line="14" id="l17a.547.14"></span>πονηροῦ, διάνοιαν γὰρ ἔχοντός ἐστι ζώου τὸ λοχεῖν, ἐξαίφνης
<span class="lb" data-page="17a.547" data-line="15" id="l17a.547.15"></span>ἐπιθῆται λάθρα, μὴ προσδοκῶσι τοῖς ἐνεδρευομένοις
<span class="lb" data-page="17a.547" data-line="16" id="l17a.547.16"></span>ὑπ’ αὐτοῦ. ἀλλὰ τὰ μὲν οὕτως εἰρημένα προσηκόντως ἄν
<span class="lb" data-page="17a.547" data-line="17" id="l17a.547.17"></span>τις ὀνομάσαι περιλάλησιν. οὐδὲν γὰρ εἰπόντες ἐπιστημονικὸν,
<span class="lb" data-page="17a.547" data-line="18" id="l17a.547.18"></span>ἀλλὰ περιλαλήσαντες μόνον, οἴονται τὸ προκείμενον ἀποδεδειχέναι,
<span class="pb" data-page="17a.548" id="p17a.548"></span>
<span class="lb" data-page="17a.548" data-line="1" id="l17a.548.1"></span>διὰ παραδείγματος οὐδὲν οὐδὲ τοῖς παραβαλλομένοις
<span class="lb" data-page="17a.548" data-line="2" id="l17a.548.2"></span>ὅμοιον ἔχοντός τι. καταλιπόντες οὖν αὐτοὺς αὐτοὶ
<span class="lb" data-page="17a.548" data-line="3" id="l17a.548.3"></span>συμπληρώσωμεν ἤδη τὰ προκείμενα. καί μοι πρόσεχε τὸν
<span class="lb" data-page="17a.548" data-line="4" id="l17a.548.4"></span>νοῦν ἀκριβῶς ἐνταῦθα καὶ μὴ θαύμαζε <span class="milestone ed2page" data-n="9.217" data-unit="ed2page" id="ed2page.9.217"></span>πῶς ἐγὼ
<span class="lb" data-page="17a.548" data-line="5" id="l17a.548.5"></span>πολλάκις ὀλεθρίως εἰπὼν ἔχειν τινὰ μεταξὺ καλῶς αὐτοῦ
<span class="lb" data-page="17a.548" data-line="6" id="l17a.548.6"></span>σχόντος ἐξαίφνης, ὡς καὶ λούσασθαι, καταγελώμενος οὐ
<span class="lb" data-page="17a.548" data-line="7" id="l17a.548.7"></span>μόνον ὑπὸ τῶν ἰδιωτῶν, ἀλλὰ καὶ τῶν ἰατρῶν, ἐμμείνας τῇ
<span class="lb" data-page="17a.548" data-line="8" id="l17a.548.8"></span>προῤῥήσει, μετὰ ταῦτ’ ὑποστρέψαντος εἰς τὸ νόσημα τοῦ
<span class="lb" data-page="17a.548" data-line="9" id="l17a.548.9"></span>δόξαντος ἐσχηκέναι καλῶς, εἶτ’ ἀποθανόντος, ἐκ μαντικῆς
<span class="lb" data-page="17a.548" data-line="10" id="l17a.548.10"></span>ἐνομίσθην, οὐκ ἰατρικῆς θεωρίας, προειρηκέναι, καὶ ταῦτα
<span class="lb" data-page="17a.548" data-line="11" id="l17a.548.11"></span>τῶν θαυμαστῶν τούτων ἰατρῶν οὐδαμόθι γεγράφθαι λεγόντων
<span class="lb" data-page="17a.548" data-line="12" id="l17a.548.12"></span>αὐτά. πόθεν οὖν ὅτι κατὰ τὴν ἑνδεκάτην ἡμέραν
<span class="lb" data-page="17a.548" data-line="13" id="l17a.548.13"></span>ἢ τεθνήξεσθαί τινας ἢ κριθήσεσθαι προεῖπον ἔστι μοι
<span class="lb" data-page="17a.548" data-line="14" id="l17a.548.14"></span>κᾀν τοῖς περὶ κρισίμων αὐτάρκως γεγραμμένα τὰ περὶ τῶν
<span class="lb" data-page="17a.548" data-line="15" id="l17a.548.15"></span>τοιούτων προῤῥήσεων, ἔστι δὲ κᾀν τοῖς περὶ κρισίμων· καὶ
<span class="lb" data-page="17a.548" data-line="16" id="l17a.548.16"></span>πάντων αὐτῶν ἡγεμών ἐστιν ὁ θαυμάσιος Ἱπποκράτης.
<span class="lb" data-page="17a.548" data-line="17" id="l17a.548.17"></span>ἀλλὰ τὰ μὲν ἄλλα διά τε τῶν εἰρημένων ἄρτι βιβλίων ἐξείργασμαι
<span class="lb" data-page="17a.548" data-line="18" id="l17a.548.18"></span>καί τινων ἑτέρων. ἐν δὲ τῷ παρόντι τοῖς ἀνεγνωκόσιν
<span class="pb" data-page="17a.549" id="p17a.549"></span>
<span class="lb" data-page="17a.549" data-line="1" id="l17a.549.1"></span>ἐκεῖνα σαφῆ τὸν περὶ τῶν ἐνεστώτων ἀπεργάσομαι
<span class="lb" data-page="17a.549" data-line="2" id="l17a.549.2"></span>λόγον. ἐπὶ μὲν γὰρ τῆς ἑνδεκάτης ἡμέρας ἔδοξεν ὁ Ἑρμοκράτης
<span class="lb" data-page="17a.549" data-line="3" id="l17a.549.3"></span>κεκουφίσθαι, τῇ τεσσαρεσκαιδεκάτῃ ἀπηλλάχθαι τελέως·
<span class="lb" data-page="17a.549" data-line="4" id="l17a.549.4"></span>ὡρισμένου δ’ ἤδη καὶ προεγνωσμένου τοῦ πάντως
<span class="lb" data-page="17a.549" data-line="5" id="l17a.549.5"></span>ὑποστρέψαι τε καὶ τεθνήξεσθαι τὴν ἑπτακαιδεκάτην ἡμέραν
<span class="lb" data-page="17a.549" data-line="6" id="l17a.549.6"></span>ἀκόλουθον ἦν τοῖς κατὰ τὴν ἑνδεκάτην καὶ τεσσαρεσκαιδεκάτην
<span class="lb" data-page="17a.549" data-line="7" id="l17a.549.7"></span>γενομένοις ἐνεγκεῖν τὴν ὑποστροφὴν, ὡς ἂν κατὰ
<span class="lb" data-page="17a.549" data-line="8" id="l17a.549.8"></span>κρισίμους ἡμέρας τῆς τοῦ νοσήματος μεταβολῆς γενομένης.
<span class="lb" data-page="17a.549" data-line="9" id="l17a.549.9"></span>ἐμάθομεν γὰρ ἔν τε τῷ προγνωστικῷ καὶ τοῖς ἀφορισμοῖς
<span class="lb" data-page="17a.549" data-line="10" id="l17a.549.10"></span>τὰς κατὰ τετράδα περιόδους τῶν ἡμερῶν εἰς τὴν εἰκοστὴν,
<span class="lb" data-page="17a.549" data-line="11" id="l17a.549.11"></span>οὐ τὴν εἰκοστὴν πρώτην ἀφικνεῖσθαι, καὶ διὰ τοῦτο τὴν
<span class="lb" data-page="17a.549" data-line="12" id="l17a.549.12"></span>μὲν ια΄ τῆς ιδ΄ ἐπίδηλον εἶναι, τὴν δὲ ιζ΄ τῆς κ. ὑποστρέψαι
<span class="lb" data-page="17a.549" data-line="13" id="l17a.549.13"></span>μὲν οὖν τῷ Ἑρμοκράτει εὐλογώτατον τὸ νόσημα κατὰ
<span class="lb" data-page="17a.549" data-line="14" id="l17a.549.14"></span>τὴν ιζ΄ ἡμέραν, ἀκολουθῆσαι δὲ κατὰ τὴν κ΄ ἑτέραν μεταβολήν.
<span class="lb" data-page="17a.549" data-line="15" id="l17a.549.15"></span>οὐ μὴν ἤδη γέ πω δῆλον ἡμῖν τοῖς ἀναγινώσκουσι
<span class="lb" data-page="17a.549" data-line="16" id="l17a.549.16"></span>τὰ γεγραμμένα πρὸς Ἱπποκράτους ὁποία τις ἡ κατὰ τὴν
<span class="lb" data-page="17a.549" data-line="17" id="l17a.549.17"></span>εἰκοστὴν ἡμέραν ἔσοιτο μεταβολὴ, διὰ τὸ μήτε τὴν δύναμιν
<span class="lb" data-page="17a.549" data-line="18" id="l17a.549.18"></span>ὅπως εἶχε τοῦ κάμνοντος ἐπίστασθαι μήτε τὸ βεβαιότατον ﻿
<span class="pb" data-page="17a.550" id="p17a.550"></span>
<span class="lb" data-page="17a.550" data-line="1" id="l17a.550.1"></span>αὐτῆς σημεῖον ὑπ’ αὐτοῦ γεγράφθαι. σὺν μὲν γὰρ τῇ τούτων
<span class="lb" data-page="17a.550" data-line="2" id="l17a.550.2"></span>γνώσει ῥᾷστον ἦν εἰπεῖν, εἴτε κατὰ τὴν εἰκοστὴν
<span class="lb" data-page="17a.550" data-line="3" id="l17a.550.3"></span>ἡμέραν ὁ κάμνων ἕξει τὴν τελευτὴν εἴτε καὶ εἰς πλείονας
<span class="lb" data-page="17a.550" data-line="4" id="l17a.550.4"></span>ἐκταθήσεται τὸ νόσημα. μὴ γινωσκομένων δ’ ἐκείνων
<span class="lb" data-page="17a.550" data-line="5" id="l17a.550.5"></span><span class="milestone ed1page" data-n="5.403" data-unit="ed1page" id="ed1page.5.403"></span>ἄδηλον. ἀκούσωμεν οὖν ὧν περὶ τῆς ἑπτακαιδεκάτης καὶ
<span class="lb" data-page="17a.550" data-line="6" id="l17a.550.6"></span>ὧν περὶ τῆς εἰκοστῆς εἶπεν αὐτός.
</p>
<span class="lb rule" data-page="17a.550" data-line="7" id="l17a.550.7"></span>
          </article>

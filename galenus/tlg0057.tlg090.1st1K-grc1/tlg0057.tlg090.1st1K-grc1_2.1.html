<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.1">
<span class="pb page1" data-page="17a.585" id="p17a.585"></span>
<span class="milestone ed1page page1" data-n="5.408" data-unit="ed1page" id="ed1page.5.408"></span>
<span class="milestone ed2page page1" data-n="9.232" data-unit="ed2page" id="ed2page.9.232"></span>
<span class="lb head" data-page="17a.585" data-line="1" id="l17a.585.1"></span>
            <blockquote class="quote lemma">
<span class="lb" data-page="17a.585" data-line="2" id="l17a.585.2"></span>Ἐν Θάσῳ Φιλίστης κεφαλὴν ἐπόνει χρόνον πολὺν καί ποτε
<span class="lb" data-page="17a.585" data-line="3" id="l17a.585.3"></span>καὶ ὑποκαρωθεὶς κατεκλίθη. ἐκ δὲ πότων, πυρετῶν
<span class="lb" data-page="17a.585" data-line="4" id="l17a.585.4"></span>συνεχῶν γενομένων ὁ πόνος παρωξύνθη νυκτὸς, ἐπεθερμάνθη
<span class="lb" data-page="17a.585" data-line="5" id="l17a.585.5"></span>τὸ πρῶτον. τῇ πρώτῃ ἤμεσε χολώδεα ὀλίγα, ξανθὰ
<span class="lb" data-page="17a.585" data-line="6" id="l17a.585.6"></span>πρῶτα, μετὰ δὲ ταῦτα ἰώδεα πλείω, ἀπὸ δὲ κοιλίης
<span class="lb" data-page="17a.585" data-line="7" id="l17a.585.7"></span>κόπρανα διῆλθε, νύκτα δυσφόρως. δευτέρῃ κώφωσις,
<span class="lb" data-page="17a.585" data-line="8" id="l17a.585.8"></span>πυρετὸς ὀξὺς, ὑποχόνδριον δεξιὸν συνετάθη, ἔῤῥεπεν εἰς
<span class="lb" data-page="17a.585" data-line="9" id="l17a.585.9"></span>τὰ ἔσω, οὖρα λεπτὰ διαφανέα, εἶχεν ἐναιώρημα γονοειδὲς
<span class="lb" data-page="17a.585" data-line="10" id="l17a.585.10"></span>μικρὸν, ἐξεμάνη περὶ μέσον ἡμέρης, τρίτῃ δυσφόρως, τετάρτῃ
<span class="lb" data-page="17a.585" data-line="11" id="l17a.585.11"></span>σπασμοὶ, παρωξύνθη πάντα, πέμπτῃ πρωῒ
<span class="lb" data-page="17a.585" data-line="12" id="l17a.585.12"></span>ἀπέθανεν.
</blockquote>
<span class="lb rule" data-page="17a.585" data-line="13" id="l17a.585.13"></span>
            <p>
<span class="lb" data-page="17a.585" data-line="14" id="l17a.585.14"></span><span class="milestone ed2page" data-n="9.233" data-unit="ed2page" id="ed2page.9.233"></span>Ὡς μεμνημένοις ὦν εἴς τε τὸ προγνωστικὸν
<span class="lb" data-page="17a.585" data-line="15" id="l17a.585.15"></span>ἐξηγησάμην καὶ τοὺς ἀφορισμοὺς καὶ τὸ προῤῥητικὸν, ἔτι τε
<span class="lb" data-page="17a.585" data-line="16" id="l17a.585.16"></span>τὸ πρῶτον καὶ δεύτερον τῶν ἐπιδημιῶν, οὕτω ποιήσομαι
<span class="lb" data-page="17a.585" data-line="17" id="l17a.585.17"></span>τὸν λόγον, ὑπὲρ τοῦ μὴ μακρολογεῖν. ὀρθοστάδην οὗτος ὁ
<span class="pb" data-page="17a.586" id="p17a.586"></span>
<span class="lb" data-page="17a.586" data-line="1" id="l17a.586.1"></span>ἄνθρωπος ἐνόσει κεφαλὴν ἀλγῶν, ὥσπερ καὶ ὁ πρὸ αὐτοῦ
<span class="lb" data-page="17a.586" data-line="2" id="l17a.586.2"></span>γεγραμμένος. ἀλλ’ ἐπὶ τούτου μὲν οὐ σμικρὸν προσέθηκε
<span class="lb" data-page="17a.586" data-line="3" id="l17a.586.3"></span>σύμπτωμα τὸ καρωθῆναι ποτ’ αὐτὸν, ἐπ’ ἐκείνου δὲ προσέθηκε
<span class="lb" data-page="17a.586" data-line="4" id="l17a.586.4"></span>καὶ τὴν ἀρχὴν τῆς νόσου τούτῳ μὲν ἐξ ἁμαρτήματος
<span class="lb" data-page="17a.586" data-line="5" id="l17a.586.5"></span>μεγάλου φησὶ γεγονέναι. πεπονθυίας γὰρ ἰσχυρῶς κεφαλῆς
<span class="lb" data-page="17a.586" data-line="6" id="l17a.586.6"></span>μέγιστόν ἐστι κακὸν οἴνου πόσις δαψιλής. ἐπ’ ἐκείνου δὲ
<span class="lb" data-page="17a.586" data-line="7" id="l17a.586.7"></span>ἐκ προφάσεώς φησιν ἄρξασθαι τὴν νόσον, ὥστ’ ἐπ’ ἐκείνου
<span class="lb" data-page="17a.586" data-line="8" id="l17a.586.8"></span>μὲν οὐδέπω τὸν ἐγκέφαλον ἡγεῖται πεπονθέναι, μόνης δὲ
<span class="lb" data-page="17a.586" data-line="9" id="l17a.586.9"></span>τῆς ἐν τῇ κεφαλῇ πλεονεξίας τῶν χυμῶν εἶναι τὰ συμπτώματα.
<span class="lb" data-page="17a.586" data-line="10" id="l17a.586.10"></span>τῷ Φιλίστῃ δὲ τούτῳ καὶ αὐτὸν ἐν τῷ χρόνῳ τὸν
<span class="lb" data-page="17a.586" data-line="11" id="l17a.586.11"></span>ἐγκέφαλον ἐν διαθέσει γεγονέναι μοχθηρᾷ. προσγενομένης
<span class="lb" data-page="17a.586" data-line="12" id="l17a.586.12"></span>δὲ τῆς ἐν τῷ πότῳ βλάβης οὕτως μέγα καὶ ἰσχυρὸν ἀπειργάσατο
<span class="lb" data-page="17a.586" data-line="13" id="l17a.586.13"></span>πάθος, ὡς ἀποκτεῖναι πεμπταῖον αὐτόν. ὅσα δὲ
<span class="lb" data-page="17a.586" data-line="14" id="l17a.586.14"></span>κατὰ τὰς ἡμέρας ταύτας ὁ Ἱπποκράτης ἔγραψε γενέσθαι
<span class="lb" data-page="17a.586" data-line="15" id="l17a.586.15"></span>συμπτώματα τῷ Φιλίστῃ, τὰ μὲν τῆς κατὰ τὴν νόσον ὀξύτητός
<span class="lb" data-page="17a.586" data-line="16" id="l17a.586.16"></span>ἐστιν, ὡς εἰ καὶ μηδὲν ἐγκέφαλος ἐβέβλαπτο, τὰ δὲ
<span class="lb" data-page="17a.586" data-line="17" id="l17a.586.17"></span>αὐτοῦ τοῦ ἐγκεφάλου. τῆς μὲν οὖν κατὰ τὴν νόσον ὀξύτητος
<span class="lb" data-page="17a.586" data-line="18" id="l17a.586.18"></span>τά τε κατὰ τοὺς ἐμέτους ἐστὶ συμπτώματα καὶ τῶν
<span class="pb" data-page="17a.587" id="p17a.587"></span>
<span class="lb" data-page="17a.587" data-line="1" id="l17a.587.1"></span>οὔρων ἡ ποιότης· αὐτοῦ δὲ τοῦ ἐγκεφάλου ἥ τε κώφωσις
<span class="lb" data-page="17a.587" data-line="2" id="l17a.587.2"></span>καὶ ὁ σπασμὸς καὶ τὸ ἐκμανῆναι. τὸ δ’ οὕτως εἰρημένον
<span class="lb" data-page="17a.587" data-line="3" id="l17a.587.3"></span>ὑπὸ τοῦ συγγραφέως ὑποχόνδριον δεξιὸν συνετάθη, ἔῤῥεπεν
<span class="lb" data-page="17a.587" data-line="4" id="l17a.587.4"></span>εἰς τὸ εἴσω· γίνεται μὲν ὅταν ὑπὸ τοῦ διαφράγματος ἕλκηται
<span class="lb" data-page="17a.587" data-line="5" id="l17a.587.5"></span>τὰ κατ’ αὐτό. τὸ διάφραγμα δ’ αὐτὸ τείνεται ποτὲ
<span class="lb" data-page="17a.587" data-line="6" id="l17a.587.6"></span>μὲν πλευρίτιδι διὰ τὸ μέγεθος τῆς φλεγμονῆς τοῦ τὰς πλευρὰς
<span class="lb" data-page="17a.587" data-line="7" id="l17a.587.7"></span>ὑπεζωκότος ὑμένος, ποτὲ δὲ διὰ τὴν ἀρχὴν τῶν νεύρων
<span class="lb" data-page="17a.587" data-line="8" id="l17a.587.8"></span>ἀνασπῶσαν ἐφ’ ἑαυτὴν τὰ καθήκοντα πρὸς τὸ διάφραγμα
<span class="lb" data-page="17a.587" data-line="9" id="l17a.587.9"></span>νεῦρα, διὰ φλεγμονὴν ἰδίαν. ἀλλὰ νῦν γε τῶν εἰρημένων τριῶν
<span class="lb" data-page="17a.587" data-line="10" id="l17a.587.10"></span>εὐλογώτερόν ἐστι διὰ τὴν τῶν νεύρων τάσιν ἀνασπώμενον
<span class="lb" data-page="17a.587" data-line="11" id="l17a.587.11"></span>αὐτὸ ἀνεσπακέναι τὸ ὑποχόνδριον· ὡς τὰ πολλὰ μὲν οὖν
<span class="lb" data-page="17a.587" data-line="12" id="l17a.587.12"></span>καὶ ἄμφω τὰ ὑποχόνδρια κατὰ τὰς τοιαύτας διαθέσεις ἔσω
<span class="lb" data-page="17a.587" data-line="13" id="l17a.587.13"></span>γίνεται. συμβαίνει δ’ ἐνίοις καὶ τὸ ἕτερον μόνον, ὅταν καὶ
<span class="lb" data-page="17a.587" data-line="14" id="l17a.587.14"></span>τὸ τῆς ἀρχῆς τῶν νεύρων, τὸ μὲν ἕτερον μέρος ἰσχυρῶς ᾖ
<span class="lb" data-page="17a.587" data-line="15" id="l17a.587.15"></span>πεπονθὸς, τὸ δ’ ἕτερον ἢ μηδ’ ὅλως ἢ μετρίως.
</p>
<span class="lb rule" data-page="17a.587" data-line="16" id="l17a.587.16"></span>
          </article>

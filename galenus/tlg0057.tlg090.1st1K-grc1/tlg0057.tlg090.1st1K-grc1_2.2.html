<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.2">
<span class="pb page1" data-page="17a.588" id="p17a.588"></span>
<span class="milestone ed1page page1" data-n="5.408" data-unit="ed1page" id="ed1page.5.408"></span>
<span class="milestone ed2page page1" data-n="9.233" data-unit="ed2page" id="ed2page.9.233"></span>
<span class="lb head" data-page="17a.588" data-line="1" id="l17a.588.1"></span>
            <blockquote class="quote lemma">
<span class="lb" data-page="17a.588" data-line="2" id="l17a.588.2"></span>Χαιρίωνα, ὃς κατέκειτο παρὰ Δημαινέτῳ, ἐκ ποτοῦ πῦρ ἔλαβεν
<span class="lb" data-page="17a.588" data-line="3" id="l17a.588.3"></span>αὐτίκα δὲ κεφαλῆς βάρος ἐπώδυνον, οὐκ ἐκοιμᾶτο,
<span class="lb" data-page="17a.588" data-line="4" id="l17a.588.4"></span>κοιλίη ταραχώδης ἐπὶ λεπτοῖσιν ὑποχολώδεσι. τρίτῃ πυρετὸς
<span class="lb" data-page="17a.588" data-line="5" id="l17a.588.5"></span>ὀξὺς, κεφαλῆς τρόμος, μάλιστα δὲ χείλεος τοῦ κάτω,
<span class="lb" data-page="17a.588" data-line="6" id="l17a.588.6"></span>μετ’ ὀλίγον δὲ ῥῖγος, σπασμοὶ, πάντα παρέκρουσε, νύκτα
<span class="lb" data-page="17a.588" data-line="7" id="l17a.588.7"></span>δυσφόρως. τετάρτῃ δι’ ἡσυχίης μικρὰ ἐκοιμήθη, παρέλεγε·
<span class="lb" data-page="17a.588" data-line="8" id="l17a.588.8"></span>πέμπτῃ ἐπιπόνως, πάντα παρωξύνθη ληρός·
<span class="lb" data-page="17a.588" data-line="9" id="l17a.588.9"></span><span class="milestone ed2page" data-n="9.234" data-unit="ed2page" id="ed2page.9.234"></span>νύκτα δυσφόρως, οὐκ ἐκοιμήθη· ἕκτῃ διὰ τῶν αὐτῶν·
<span class="lb" data-page="17a.588" data-line="10" id="l17a.588.10"></span>ἑβδόμῃ ἐπεῤῥίγωσε, πυρετὸς ὀξὺς, ἵδρωσε διόλου, ἐκρίθη,
<span class="lb" data-page="17a.588" data-line="11" id="l17a.588.11"></span>τούτῳ διὰ τέλεος ἀπὸ κοιλίης διαχωρήματα χολώδεα
<span class="lb" data-page="17a.588" data-line="12" id="l17a.588.12"></span>ὀλίγα, ἄκρητα, οὖρα λεπτὰ, εὔχροα, ἐναιώρημα ἐπινέφελον
<span class="lb" data-page="17a.588" data-line="13" id="l17a.588.13"></span>ἔχοντα· περὶ δ’ ὀγδόην οὔρησεν εὐχροώτερα, ἔχοντα
<span class="lb" data-page="17a.588" data-line="14" id="l17a.588.14"></span>ὑπόστασιν λευκὴν, ὀλίγην, κατενόει, ἄπυρος διέλιπεν·
<span class="lb" data-page="17a.588" data-line="15" id="l17a.588.15"></span>ἐνάτῃ ὑπέστρεψε· περὶ δὲ τεσσαρεσκαιδεκάτην
<span class="lb" data-page="17a.588" data-line="16" id="l17a.588.16"></span><span class="milestone ed1page" data-n="5.409" data-unit="ed1page" id="ed1page.5.409"></span>πυρετὸς ὀξύς. ἑξκαιδεκάτῃ ἤμεσε χολώδεα, ξανθὰ
<span class="lb" data-page="17a.588" data-line="17" id="l17a.588.17"></span>ὑπόσυχνα. ἑπτακαιδεκάτῃ ἐπεῤῥίγωσε, πυρετὸς ὀξὺς,
<span class="pb" data-page="17a.589" id="p17a.589"></span>
<span class="lb" data-page="17a.589" data-line="1" id="l17a.589.1"></span>ἵδρωσεν, ἄπυρος ἐκρίθη, οὖρα μετ’ ὑποστροφὴν καὶ
<span class="lb" data-page="17a.589" data-line="2" id="l17a.589.2"></span>κρίσιν εὔχροα, ὑπόστασιν ἔχοντα, οὐδὲ παρέκρουσεν ἐν
<span class="lb" data-page="17a.589" data-line="3" id="l17a.589.3"></span>τῇ ὑποστροφῇ. ὀκτωκαιδεκάτῃ ἐθερμαίνετο σμικρὰ, ἐπεδίψα,
<span class="lb" data-page="17a.589" data-line="4" id="l17a.589.4"></span>οὖρα λεπτὰ ἐναιώρημα ἐπινέφελον, σμικρὰ παρέκρουσε.
<span class="lb" data-page="17a.589" data-line="5" id="l17a.589.5"></span>περὶ δὲ ἐννεακαιδεκάτην ἄπυρος, τράχηλον ἐπωδύνως
<span class="lb" data-page="17a.589" data-line="6" id="l17a.589.6"></span>εἶχεν, οὔροις ὑπόστασις, τελείως ἐκρίθη εἰκοστῇ.
</blockquote>
<span class="lb rule" data-page="17a.589" data-line="7" id="l17a.589.7"></span>
            <p>
<span class="lb" data-page="17a.589" data-line="8" id="l17a.589.8"></span>Οὗτος ὁ ἄνθρωπος ἐκ πλήθους φαίνεται καὶ μάλιστα
<span class="lb" data-page="17a.589" data-line="9" id="l17a.589.9"></span>χολωδῶν νοσήσας. ἐξετάζων δ’ ἐπ’ αὐτοῦ τά τε κατὰ τὰς
<span class="lb" data-page="17a.589" data-line="10" id="l17a.589.10"></span>κρισίμους ἡμέρας δεδειγμένα καὶ τὰ περὶ τῶν οὔρων, εὑρήσεις
<span class="lb" data-page="17a.589" data-line="11" id="l17a.589.11"></span>συμφωνοῦντα κατὰ λόγον αὐτὸν ἐπὶ τῆς εἰκοστῆς ἡμέρας
<span class="lb" data-page="17a.589" data-line="12" id="l17a.589.12"></span>ἀπαλλαγέντα τελέως. ἔνια μέντοι τῶν ἀντιγράφων
<span class="lb" data-page="17a.589" data-line="13" id="l17a.589.13"></span>οὐκ ἔχει προσγεγραμμένον τῷ τέλει τῆς διηγήσεως τὸ εἰκοστῇ,
<span class="lb" data-page="17a.589" data-line="14" id="l17a.589.14"></span>καίτοι τῶν δοκιμωτάτων οὕτως εἰδότων γεγραμμένην
<span class="lb" data-page="17a.589" data-line="15" id="l17a.589.15"></span>τὴν ῥῆσιν.
</p>
<span class="lb rule" data-page="17a.589" data-line="16" id="l17a.589.16"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.4">
<span class="pb page1" data-page="17a.593" id="p17a.593"></span>
<span class="milestone ed1page page1" data-n="5.409" data-unit="ed1page" id="ed1page.5.409"></span>
<span class="milestone ed2page page1" data-n="9.235" data-unit="ed2page" id="ed2page.9.235"></span>
<span class="lb head" data-page="17a.593" data-line="15" id="l17a.593.15"></span>
            <blockquote class="quote lemma">
<span class="lb" data-page="17a.593" data-line="16" id="l17a.593.16"></span>Ἡ κυναγχικὴ ἡ παρὰ τὰ Βίτωνος, ἣ πρῶτον ἀπὸ γλώσσης
<span class="lb" data-page="17a.593" data-line="17" id="l17a.593.17"></span>ἤρξατο, ἀσαφὴς ἡ φωνὴ, γλῶσσα ἐρυθρὴ, ἐπεξηράνθη.
<span class="lb" data-page="17a.593" data-line="18" id="l17a.593.18"></span>τῇ πρώτῃ φρικώδης, ἐπεθερμάνθη, ῥῖγος, πυρετὸς ὀξὺς,
<span class="pb" data-page="17a.594" id="p17a.594"></span>
<span class="lb" data-page="17a.594" data-line="1" id="l17a.594.1"></span>οἴδημα ὑπέρυθρον, σκληρὸν, τραχήλου καὶ ἐπὶ στῆθος ἐξ
<span class="lb" data-page="17a.594" data-line="2" id="l17a.594.2"></span>ἀμφοτέρων, ἄκρεα ψυχρὰ, πελιὰ, πνεῦμα μετέωρον, ποτὸν
<span class="lb" data-page="17a.594" data-line="3" id="l17a.594.3"></span>διὰ ῥινῶν ἐχεῖτο, καταπίνειν οὐκ ἠδύνατο, διαχωρήματα
<span class="lb" data-page="17a.594" data-line="4" id="l17a.594.4"></span>καὶ οὖρα ἐπέστη. τετάρτῃ πάντα παρωξύνθη,
<span class="lb" data-page="17a.594" data-line="5" id="l17a.594.5"></span><span class="milestone ed2page" data-n="9.236" data-unit="ed2page" id="ed2page.9.236"></span>πέμπτῃ ἀπέθανε, κυναγχική. πι. ευ. ε. εθ.
</blockquote>
<span class="lb rule" data-page="17a.594" data-line="6" id="l17a.594.6"></span>
            <p>
<span class="lb" data-page="17a.594" data-line="7" id="l17a.594.7"></span>Οὔτε ἐν ἅπασι τῶν ἀντιγράφων οὕτως εὑρίσκεται γεγραμμένον
<span class="lb" data-page="17a.594" data-line="8" id="l17a.594.8"></span>τὸ τέλος τῆς ῥήσεως οὔτ’ ὑπὸ τῶν ἐξηγησαμένων
<span class="lb" data-page="17a.594" data-line="9" id="l17a.594.9"></span>τὸ βιβλίον ἁπάντων φαίνεται γινωσκόμενον. ἀλλὰ καὶ
<span class="lb" data-page="17a.594" data-line="10" id="l17a.594.10"></span>τούτων ἔνιοι μὲν ἀντὶ τοῦ πέμπτῃ ἑβδόμῃ γράφουσιν, ἔνιοι
<span class="lb" data-page="17a.594" data-line="11" id="l17a.594.11"></span><span class="milestone ed1page" data-n="5.410" data-unit="ed1page" id="ed1page.5.410"></span>δ’ ὀγδόῃ. Καπίτων δ’ οὐκ οἶδα τί δόξαν αὐτῷ καὶ
<span class="lb" data-page="17a.594" data-line="12" id="l17a.594.12"></span>τὸ τῆς ἡμέρας ἀφείλετο καὶ τὸ κυναγχική. καὶ πρὸ τούτων
<span class="lb" data-page="17a.594" data-line="13" id="l17a.594.13"></span>δ’ ἔτι τὸ τετάρτῃ πάντα παρωξύνθη χωρὶς τοῦ τετάρτῃ
<span class="lb" data-page="17a.594" data-line="14" id="l17a.594.14"></span>γράφει, τὸ τέλος ὅλης τῆς ῥήσεως τοιοῦτον ποιήσας,
<span class="lb" data-page="17a.594" data-line="15" id="l17a.594.15"></span>διαχωρήματα καὶ οὖρα ἐπέστη, πάντα παρωξύνθη ἀπέθανε.
<span class="lb" data-page="17a.594" data-line="16" id="l17a.594.16"></span>περὶ μὲν οὖν τῆς βελτίονος γραφῆς ὕστερον ἐπισκεψόμεθα·
<span class="lb" data-page="17a.594" data-line="17" id="l17a.594.17"></span>πρότερον δὲ τῶν εἰρημένων ἐπ’ αὐτῆς ἐξηγησόμεθα τὰ μὴ
<span class="pb" data-page="17a.595" id="p17a.595"></span>
<span class="lb" data-page="17a.595" data-line="1" id="l17a.595.1"></span>σαφῆ, τοῦτο γάρ ἐστι τὸ μάλιστα προκείμενόν μοι ἐν τοῖς
<span class="lb" data-page="17a.595" data-line="2" id="l17a.595.2"></span>ἐξηγητικοῖς βιβλίοις. φαίνεται δὴ τὸ πνεῦμα μετέωρον οὐκ
<span class="lb" data-page="17a.595" data-line="3" id="l17a.595.3"></span>εἶναι σαφὲς, ἀμέλει Σαβῖνος ὑπὲρ αὐτοῦ κατὰ τήνδε τὴν
<span class="lb" data-page="17a.595" data-line="4" id="l17a.595.4"></span>λέξιν ἔγραψε. μετέωρος δ’ ἦν ἡ ἀναπνοὴ, τουτέστιν. ἄκρα
<span class="lb" data-page="17a.595" data-line="5" id="l17a.595.5"></span>τῇ ῥινὶ ἀνέπνει, διὰ φλεγμονὴν τῆς ἀρτηρίας, κλειομένης
<span class="lb" data-page="17a.595" data-line="6" id="l17a.595.6"></span>τῆς εὐρυχωρίας καὶ μηκέτι δυναμένης τῆς ὁλκῆς τοῦ πνεύματος
<span class="lb" data-page="17a.595" data-line="7" id="l17a.595.7"></span>εἰς τὸν πνεύμονα γενέσθαι. ἀσαφὴς δ’ ἐστὶ καὶ ἡ
<span class="lb" data-page="17a.595" data-line="8" id="l17a.595.8"></span>αὐτοῦ τοῦ Σαβίνου ῥῆσις, ὡς ἐξηγητοῦ πάλιν ἑτέρου δεῖσθαι.
<span class="lb" data-page="17a.595" data-line="9" id="l17a.595.9"></span>δοκεῖ δέ μοι βούλεσθαι δηλοῦν ἐκείνους ἀναπνεῖν
<span class="lb" data-page="17a.595" data-line="10" id="l17a.595.10"></span>ἄκρᾳ τῇ ῥινὶ τοὺς κινοῦντας αὐτῆς ἐν ταῖς ἀναπνοαῖς τὰ
<span class="lb" data-page="17a.595" data-line="11" id="l17a.595.11"></span>πτερύγια. πολλοὺς γὰρ τῶν νοσούντων οὕτως εἴδομεν ἀναπνέοντας,
<span class="lb" data-page="17a.595" data-line="12" id="l17a.595.12"></span>ὡς ἐν μὲν ταῖς εἰσπνοαῖς προστέλλειν, ἐν δὲ ταῖς
<span class="lb" data-page="17a.595" data-line="13" id="l17a.595.13"></span>ἐκπνοαῖς διαστέλλειν αὐτὰ, καὶ συμβαίνει γε τοῦτο τοῖς τε
<span class="lb" data-page="17a.595" data-line="14" id="l17a.595.14"></span>πνιγομένοις ὑπὸ κυνάγχης ἢ περιπνευμονίας ἢ ἐμπυήματος,
<span class="lb" data-page="17a.595" data-line="15" id="l17a.595.15"></span>ἔτι τε τοῖς ἀῤῥώστοις τὴν δύναμιν. ὅπως μὲν οὖν ἐπὶ τῶν
<span class="lb" data-page="17a.595" data-line="16" id="l17a.595.16"></span>ἀῤῥώστων γίνεται νῦν οὐκ ἀνάγκη λέγειν· ὅπως δ’ ἐπὶ τῶν
<span class="lb" data-page="17a.595" data-line="17" id="l17a.595.17"></span>διὰ τὴν στενοχωρίαν τῶν ἀναπνευστικῶν ὀργάνων, νῦν ἐροῦμεν
<span class="lb" data-page="17a.595" data-line="18" id="l17a.595.18"></span>εὐθὺς καὶ διὰ τί μετέωρον ὠνόμασεν ὁ Ἱπποκράτης τὸ
<span class="pb" data-page="17a.596" id="p17a.596"></span>
<span class="lb" data-page="17a.596" data-line="1" id="l17a.596.1"></span>τοιοῦτον πνεῦμα, συνεξηγησόμενοι. φαίνεται γὰρ τοῖς οὕτω
<span class="lb" data-page="17a.596" data-line="2" id="l17a.596.2"></span>διακειμένοις τὰ τοῦ θώρακος ὑψηλὰ μέχρι τῶν ὠμοπλατῶν
<span class="lb" data-page="17a.596" data-line="3" id="l17a.596.3"></span>κινούμενα, καὶ τοῦτ’ εὔλογον εἰρῆσθαι νῦν ὑπ’ αὐτοῦ
<span class="lb" data-page="17a.596" data-line="4" id="l17a.596.4"></span>μετέωρον πνεῦμα γινόμενον, οὐ μόνον ἐν τοῖς κυναγχικοῖς,
<span class="lb" data-page="17a.596" data-line="5" id="l17a.596.5"></span>ἀλλὰ κᾀν τοῖς περιπνευμονικοῖς καὶ τοῖς ἐμπυηκοῖς ὀνομαζομένοις
<span class="lb" data-page="17a.596" data-line="6" id="l17a.596.6"></span>πάθεσι. γίνεται δὲ καὶ χωρὶς πυρετῶν ἐπὶ τῶν ἰδίως
<span class="lb" data-page="17a.596" data-line="7" id="l17a.596.7"></span>ὀνομαζομένων ὀρθοπνοϊκῶν τε καὶ ἀσθματικῶν. ἀπὸ γὰρ
<span class="lb" data-page="17a.596" data-line="8" id="l17a.596.8"></span>τοιούτων συμβεβηκότων ἑκάτερον τῶν ὀνομάτων τῷ πάθει
<span class="lb" data-page="17a.596" data-line="9" id="l17a.596.9"></span>τούτῳ τέθειται, τὸ μὲν ἆσθμα διὰ τὴν ὑπειγμένην ἀναπνοὴν,
<span class="lb" data-page="17a.596" data-line="10" id="l17a.596.10"></span>ἣ καὶ τοῖς δραμοῦσιν ὀξέως γίνεται· τὴν δ’ ὀρθόπνοιαν
<span class="lb" data-page="17a.596" data-line="11" id="l17a.596.11"></span>ἐπειδὴ διὰ τὸ πνίγεσθαι κατακειμένους σχηματίζουσιν
<span class="lb" data-page="17a.596" data-line="12" id="l17a.596.12"></span>ἑαυτοὺς ὀρθίους· ἔνιοι δὲ καὶ ἀναγκάζονται καὶ τελέως
<span class="lb" data-page="17a.596" data-line="13" id="l17a.596.13"></span>ἐξανίστασθαι. γέγραπται δὲ κᾀν προγνωστικῷ κατὰ
<span class="lb" data-page="17a.596" data-line="14" id="l17a.596.14"></span>λέξιν οὕτως λεγομένην· αἱ δὲ κυνάγχαι δεινόταται μέν εἰσι
<span class="lb" data-page="17a.596" data-line="15" id="l17a.596.15"></span>καὶ τάχιστ’ ἀναιροῦσαι, ὅσαι μήτ’ ἐν τῇ φάρυγγι ἔκδηλον
<span class="lb" data-page="17a.596" data-line="16" id="l17a.596.16"></span>μηδὲν ποιέουσι μήτ’ ἐν τῷ αὐχένι· πλεῖστον δὲ πόνον παρέχουσι
<span class="lb" data-page="17a.596" data-line="17" id="l17a.596.17"></span>καὶ ὀρθόπνοιαν. ἡ αὐτὴ τοίνυν αἰτία τήν τ’ ὀρθόπνοιαν
<span class="lb" data-page="17a.596" data-line="18" id="l17a.596.18"></span>ἐργάζεται τοῖς πνιγώδεσι πάθεσι καὶ τὸ προσαγορευόμενον
<span class="pb" data-page="17a.597" id="p17a.597"></span>
<span class="lb" data-page="17a.597" data-line="1" id="l17a.597.1"></span>ἀρτίως μετέωρον πνεῦμα. κατὰ φύσιν μὲν γὰρ
<span class="lb" data-page="17a.597" data-line="2" id="l17a.597.2"></span>ἔχοντες, ὅταν ἐν ἡσυχίᾳ πάντων τῶν κατὰ προαίρεσιν ὦμεν
<span class="lb" data-page="17a.597" data-line="3" id="l17a.597.3"></span>ἐνεργειῶν, μόνοις τοῖς κατὰ τοῦ θώρακος μέρεσι τοῖς κατὰ
<span class="lb" data-page="17a.597" data-line="4" id="l17a.597.4"></span>τὰς φρένας ἀναπνέομεν, ὡς ἐν τοῖς περὶ τῶν τῆς ἀναπνοῆς
<span class="lb" data-page="17a.597" data-line="5" id="l17a.597.5"></span>αἰτίων ἐδείχθη. πλείονος δ’ εἰσπνοῆς δεόμενον καὶ τὰ συνεχῆ
<span class="lb" data-page="17a.597" data-line="6" id="l17a.597.6"></span>τοῖς κάτω συγκινοῦμεν. ἐπειδὰν δὲ <span class="milestone ed2page" data-n="9.237" data-unit="ed2page" id="ed2page.9.237"></span>πλείστης
<span class="lb" data-page="17a.597" data-line="7" id="l17a.597.7"></span>δεώμεθα, καὶ τὰ κατὰ τὰς ὠμοπλάτας μόρια κινοῦμεν, ἅπαντι
<span class="lb" data-page="17a.597" data-line="8" id="l17a.597.8"></span>τῷ θώρακι βιαίως ἐνεργοῦντες. ἀλλὰ τοῦτο μὲν ἡμῖν ὑγιαίνουσι
<span class="lb" data-page="17a.597" data-line="9" id="l17a.597.9"></span>γίνεται δραμοῦσιν ὀξέως ἢ ὁπωσοῦν σφοδρῶς κινηθεῖσι,
<span class="lb" data-page="17a.597" data-line="10" id="l17a.597.10"></span>διὰ τὸ πλείονος εἰσπνοῆς δεῖσθαι. κατὰ δὲ τὰς περιπνευμονίας
<span class="lb" data-page="17a.597" data-line="11" id="l17a.597.11"></span>καὶ τὰ τῶν ἐμπύων παθήματα ἤτοι πάθη καὶ
<span class="lb" data-page="17a.597" data-line="12" id="l17a.597.12"></span>τὰς ἐπὶ τῶν πυρετῶν ὀρθοπνοίας, διὰ τὴν στενοχωρίαν
<span class="lb" data-page="17a.597" data-line="13" id="l17a.597.13"></span>τῶν ἀναπνευστικῶν ὀργάνων, οὐ δυναμένων καταδέξασθαι
<span class="lb" data-page="17a.597" data-line="14" id="l17a.597.14"></span>τοσαύτην οὐσίαν ἀέρος, ὅσης χρῄζει τὸ ζῶον. ἀπλήρωτος
<span class="lb" data-page="17a.597" data-line="15" id="l17a.597.15"></span>οὖν ἡ χρεία τῆς ἀναπνοῆς γινομένη κίνδυνον ἐπάγει πνιγὸς,
<span class="lb" data-page="17a.597" data-line="16" id="l17a.597.16"></span>καὶ διὰ τοῦτο ἀναγκάζονται συνεχῶς τε καὶ παντὶ τῷ
<span class="lb" data-page="17a.597" data-line="17" id="l17a.597.17"></span>θώρακι ποιεῖσθαι τὴν ἀναπνοήν· ἐπὶ δὲ τῆς συνάγχης αἱ
<span class="lb" data-page="17a.597" data-line="18" id="l17a.597.18"></span>μὲν κατὰ τὸν πνεύμονα κοιλίαι τοῦ πνεύματος, ἐν αἷς ἀναπνέομεν,
<span class="pb" data-page="17a.598" id="p17a.598"></span>
<span class="lb" data-page="17a.598" data-line="1" id="l17a.598.1"></span>πνέομεν, ἄφρακτοί εἰσι καὶ καθαραί. φλεγμαινόντων δὲ τῶν
<span class="lb" data-page="17a.598" data-line="2" id="l17a.598.2"></span>ἐν τῷ λάρυγγι μυῶν στενοχωρία γίνεται κατὰ τὴν εἴσοδον
<span class="lb" data-page="17a.598" data-line="3" id="l17a.598.3"></span>τὴν πρώτην τοῦ ἔξωθεν ἀέρος, ὃν διὰ τῆς εἰσπνοῆς ἕλκομεν,
<span class="lb" data-page="17a.598" data-line="4" id="l17a.598.4"></span>ὥστε καὶ νῦν καθ’ ἑτέραν μὲν αἰτίαν, ὡσαύτως δ’ ἀπλήρωτος
<span class="lb" data-page="17a.598" data-line="5" id="l17a.598.5"></span>ἡ χρεία γίνεται τῆς ἀναπνοῆς, ὡς ἐπ’ ἀσθματικῶν,
<span class="lb" data-page="17a.598" data-line="6" id="l17a.598.6"></span>ἐμπύων τε καὶ περιπνευμονικῶν ἐνεγίνετο. διὰ τοῦτο ἐξορμῶσιν
<span class="lb" data-page="17a.598" data-line="7" id="l17a.598.7"></span>οἱ πνιγόμενοι διανίστασθαί τε καὶ παντὶ τῷ θώρακι
<span class="lb" data-page="17a.598" data-line="8" id="l17a.598.8"></span>βιαίως ἐπισπᾶσθαι τὸν ἔξωθεν ἀέρα. κατὰ τοῦτο μὲν δὴ
<span class="lb" data-page="17a.598" data-line="9" id="l17a.598.9"></span>τοῖς κυναγχικοῖς τὸ μετέωρον ὠνομάσθαι πνεῦμα λογίσαιτ’
<span class="lb" data-page="17a.598" data-line="10" id="l17a.598.10"></span>ἄν τις. ἐγχωρεῖ δὲ καὶ διὰ τὸ μετεωρίζειν ἑαυτοὺς ἐθέλειν
<span class="lb" data-page="17a.598" data-line="11" id="l17a.598.11"></span>οὕτως εἰρῆσθαι, ταυτὸν σημαίνοντος τοῦ μετεώρου
<span class="lb" data-page="17a.598" data-line="12" id="l17a.598.12"></span>πνεύματος τῇ κατὰ τὸ προγνωστικὸν ὀρθοπνοίᾳ. γέγραπται
<span class="lb" data-page="17a.598" data-line="13" id="l17a.598.13"></span>δ’ ἐν τῇ διηγήσει τῆς προκειμένης ἐν τῷ λόγῳ κυνάγχης,
<span class="lb" data-page="17a.598" data-line="14" id="l17a.598.14"></span>ὡς καὶ τὸ ποτὸν εἰς τὰς ῥῖνας ἀνεκόπτετο. γίνεται δὲ τοῦτο
<span class="lb" data-page="17a.598" data-line="15" id="l17a.598.15"></span>τοῖς μὴ καταπίνειν αὐτὸ δυναμένοις, ἤτοι διὰ στενοχωρίαν
<span class="lb" data-page="17a.598" data-line="16" id="l17a.598.16"></span>τοῦ πόρου τοῦ κατὰ τὸν στόμαχον ἢ διὰ νέκρωσιν αὐτοῦ
<span class="lb" data-page="17a.598" data-line="17" id="l17a.598.17"></span>καὶ παράλυσιν, ὀλέθριον ἐσχάτως ἑκάτερον ὂν, ὥσπερ καὶ
<span class="lb" data-page="17a.598" data-line="18" id="l17a.598.18"></span>τὸ προγεγραμμένον οὕτως ὑπ’ αὐτοῦ κατὰ τὴν τρίτην ἡμέραν,
<span class="pb" data-page="17a.599" id="p17a.599"></span>
<span class="lb" data-page="17a.599" data-line="1" id="l17a.599.1"></span>ἄκρεα ψυχρὰ, πελιά. προειρηκὼς γὰρ, τῇ τρίτῃ ῥῖγος,
<span class="lb" data-page="17a.599" data-line="2" id="l17a.599.2"></span>πυρετὸς ὀξὺς ἐπήνεγκεν, ἄκρεα ψυχρὰ, πελιά. νεκρώσεως
<span class="lb" data-page="17a.599" data-line="3" id="l17a.599.3"></span>δ’ ἐστὶ καὶ σβέσεως τῆς ἐμφύτου θερμασίας σημεῖον
<span class="lb" data-page="17a.599" data-line="4" id="l17a.599.4"></span>ἡ τῶν ἄκρων ψύξις τε καὶ πελίωσις ἐν ὀξέσι πυρετοῖς γινομένη.
<span class="lb" data-page="17a.599" data-line="5" id="l17a.599.5"></span>οὕτως οὖν συνέβη τῇ νοσούσῃ καὶ ἡ τῶν διαχωρημάτων
<span class="lb" data-page="17a.599" data-line="6" id="l17a.599.6"></span>καὶ ἡ τῶν οὔρων ἐπίσχεσις, ὡς ἂν ἤδη νεκρουμένων
<span class="lb" data-page="17a.599" data-line="7" id="l17a.599.7"></span>ἁπασῶν τῶν ἐνεργειῶν, διὸ καὶ πιθανόν ἐστι μήτε
<span class="lb" data-page="17a.599" data-line="8" id="l17a.599.8"></span>κατὰ τὴν ζ΄, ἡμέραν ἀποθανεῖν τὸν ἅνθρωπον μήτε κατὰ
<span class="lb" data-page="17a.599" data-line="9" id="l17a.599.9"></span>τὴν η΄. οὐδὲ γὰρ ἐξαρκέσαι δυνατὸν ἦν τοσοῦτον χρόνον τὴν
<span class="lb" data-page="17a.599" data-line="10" id="l17a.599.10"></span>δύναμιν, ἤδη κατὰ τὴν γ΄, ἡμέραν συμπτώματά τε καὶ σημεῖα
<span class="lb" data-page="17a.599" data-line="11" id="l17a.599.11"></span>ἔχουσαν ἀπὸ ψυχομένης τῆς φύσεως. ὁ Ἱπποκράτης
<span class="lb" data-page="17a.599" data-line="12" id="l17a.599.12"></span>τε ἐν τοῖς οὕτως ὀξέσι νοσήμασιν εἰωθὼς τὰ καθ’ ἑκάστην
<span class="lb" data-page="17a.599" data-line="13" id="l17a.599.13"></span>ἡμέραν γινόμενα γράφειν οὐκ ἂν παρέλιπεν εἰπεῖν τι καὶ
<span class="lb" data-page="17a.599" data-line="14" id="l17a.599.14"></span>περὶ τῆς ε΄ ἡμέρας καὶ τῆς ς΄. ἐπεὶ τοίνυν ἐπὶ συμπληρωθείσῃ
<span class="lb" data-page="17a.599" data-line="15" id="l17a.599.15"></span>τῇ τῆς τρίτης ἡμέρας διηγήσει, τῆς δ΄ μόνης ἐμνημόνευσε,
<span class="lb" data-page="17a.599" data-line="16" id="l17a.599.16"></span>πάντ’ ἐν αὐτῇ παροξυνθῆναι λέγων, ἔτι καὶ μᾶλλόν
<span class="lb" data-page="17a.599" data-line="17" id="l17a.599.17"></span>ἐστι δῆλον ὡς ἀδύνατον ἦν ἄχρι τῆς ζ΄ ἢ η΄ ἡμέρας ζῆσαι
<span class="lb" data-page="17a.599" data-line="18" id="l17a.599.18"></span>τὴν γυναῖκα. παραδόξους μὲν γὰρ μεταβολὰς ἐν τῷ σπανίῳ
<span class="pb" data-page="17a.600" id="p17a.600"></span>
<span class="lb" data-page="17a.600" data-line="1" id="l17a.600.1"></span>γινομένας διὰ ῥωμὴν φύσεως ἡμεῖς τε πολλάκις ἐθεασάμεθα
<span class="lb" data-page="17a.600" data-line="2" id="l17a.600.2"></span>καὶ ὁ Ἱπποκράτης αὐτὸς ἐν τῇ διηγήσει τῶν ἀῤῥώστων
<span class="lb" data-page="17a.600" data-line="3" id="l17a.600.3"></span>ἔγραψε, μετὰ τοῦ συνεπισημαίνεσθαι τοῦτο αὐτὸ
<span class="lb" data-page="17a.600" data-line="4" id="l17a.600.4"></span>καὶ δηλοῦν ἄμεινον ἐσχηκέναι τὸν ἄῤῥωστον· ἀλλὰ νῦν γε
<span class="lb" data-page="17a.600" data-line="5" id="l17a.600.5"></span>κατὰ τὴν τρίτην ἡμέραν σὺν ὀξεῖ πυρετῷ τῶν ἄκρων ψυχρῶν
<span class="lb" data-page="17a.600" data-line="6" id="l17a.600.6"></span>τε καὶ πελιῶν γενομένων, ἐπισχεθέντων τε καὶ τῶν
<span class="lb" data-page="17a.600" data-line="7" id="l17a.600.7"></span>οὐρουμένων, εἰ καὶ μὴ προσεγεγράφει, τετάρτῃ πάντα παρωξύνθη,
<span class="lb" data-page="17a.600" data-line="8" id="l17a.600.8"></span>πάντως ἂν ἐτεθνήκει περὶ τὴν πέμπτην ἡμέραν.
<span class="lb" data-page="17a.600" data-line="9" id="l17a.600.9"></span>ἐπεὶ δὲ καὶ τοῦτο προσέγραψεν, ἔτι καὶ μᾶλλον ἄν τις ἀποφαίνοιτο
<span class="lb" data-page="17a.600" data-line="10" id="l17a.600.10"></span>θαῤῥούντως οὕτως ἔχουσαν μὴ εἰς τὴν ἕκτην
<span class="lb" data-page="17a.600" data-line="11" id="l17a.600.11"></span>ἡμέραν ἀφικέσθαι ζῶσαν. καὶ πολύ γε μᾶλλον εἰς τὴν ἑβδόμην
<span class="lb" data-page="17a.600" data-line="12" id="l17a.600.12"></span>ἔτ’ ἀδυνατώτερον ἢ εἰς τὴν ὀγδόην. <span class="milestone ed2page" data-n="9.238" data-unit="ed2page" id="ed2page.9.238"></span>ἄξιον οὖν
<span class="lb" data-page="17a.600" data-line="13" id="l17a.600.13"></span>θαυμάσαι πῶς ὑπέγραψεν, ὁ πρῶτος ὑπογράψας τοὺς χαρακτῆρας,
<span class="lb" data-page="17a.600" data-line="14" id="l17a.600.14"></span>οὕτως ὡς δηλοῦσθαι κατὰ τὴν ὀγδόην ἡμέραν
<span class="lb" data-page="17a.600" data-line="15" id="l17a.600.15"></span>τεθνηκυῖαν αὐτήν· καὶ τούτου μᾶλλον ἔτι πῶς καὶ Ζήνων
<span class="lb" data-page="17a.600" data-line="16" id="l17a.600.16"></span>Ἡροφίλειος, οὐχ ὁ τυχὼν ἀνὴρ, ἐξηγούμενος τοὺς προγεγραμμένους
<span class="lb" data-page="17a.600" data-line="17" id="l17a.600.17"></span>χαρακτῆρας ἐν τῷ τρίτῳ τῶν ἐπιδημιῶν καὶ
<span class="lb" data-page="17a.600" data-line="18" id="l17a.600.18"></span>αὐτὸς ἐν τῇ ὀγδόῃ τῶν ἡμερῶν ἀποθανεῖν φησι τὴν κυναγχικὴν
<span class="lb" data-page="17a.600" data-line="19" id="l17a.600.19"></span>καὶ τοῦτο δηλοῦσθαι διὰ τῶν τοιούτων χαρακτήρων
<span class="pb" data-page="17a.601" id="p17a.601"></span>
<span class="lb" data-page="17a.601" data-line="1" id="l17a.601.1"></span>πι, δ, <span class="milestone ed1page" data-n="5.411" data-unit="ed1page" id="ed1page.5.411"></span>ε, κ, θ. τούτων τῶν χαρακτήρων ὁ μὲν πρῶτος
<span class="lb" data-page="17a.601" data-line="2" id="l17a.601.2"></span>τὸ πιθανὸν δηλοῖ, διὰ τοῦ π γράμματος γραφόμενος,
<span class="lb" data-page="17a.601" data-line="3" id="l17a.601.3"></span>μέσην ὀρθὴν ἔχοντος γραμμὴν, ἑκατέρᾳ τῶν ἄλλων παραλλήλων,
<span class="lb" data-page="17a.601" data-line="4" id="l17a.601.4"></span>οἷον ἔνιοι γράφουσι τὸ σημαῖνον τὸν τῶν ἐννεακοσίων
<span class="lb" data-page="17a.601" data-line="5" id="l17a.601.5"></span>ἀριθμόν. καὶ διὰ παντός γε κατὰ πάντας τοὺς ἀῤῥώστους
<span class="lb" data-page="17a.601" data-line="6" id="l17a.601.6"></span>τοῦτο σημαίνει προγεγραμμένος ἁπάντων τῶν ἐφεξῆς χαρακτήρων·
<span class="lb" data-page="17a.601" data-line="7" id="l17a.601.7"></span>ὁ δ’ ἐπὶ τῆς τελευτῆς αὐτῶν ἐνταῦθα μὲν τὸν
<span class="lb" data-page="17a.601" data-line="8" id="l17a.601.8"></span>θάνατον δηλοῖ, τοῦ θ γράμματος σημαινόμενον, ἐπ’ ἄλλων
<span class="lb" data-page="17a.601" data-line="9" id="l17a.601.9"></span>δ’ ἀῤῥώστων τὴν ὑγίειαν ὑπὸ τοῦ υ γράμματος δηλούμενον.
<span class="lb" data-page="17a.601" data-line="10" id="l17a.601.10"></span>ὁ δὲ πρὸ τοῦ τελευταίου χαρακτῆρος γεγραμμένος ἀεὶ σημαίνει
<span class="lb" data-page="17a.601" data-line="11" id="l17a.601.11"></span>τὸν ἀριθμὸν τῶν ἡμερῶν, ἐν ὅσαις ἐνόσησεν ὁ προκείμενος
<span class="lb" data-page="17a.601" data-line="12" id="l17a.601.12"></span>ἑκάστοτε κατὰ τὸν λόγον ἄῤῥωστος. οἱ δ’ ἐν τῷ
<span class="lb" data-page="17a.601" data-line="13" id="l17a.601.13"></span>μεταξὺ τούτου τε καὶ τοῦ πρώτου πάντων τὴν αἰτίαν δηλοῦσι
<span class="lb" data-page="17a.601" data-line="14" id="l17a.601.14"></span>τοῦ σωθῆναι τὸν ἄνθρωπον ἢ ἀπολέσθαι, καθάπερ
<span class="lb" data-page="17a.601" data-line="15" id="l17a.601.15"></span>ἐπὶ τῆς κυναγχικῆς ταύτης οἱ δύο χαρακτῆρές εἰσιν, ὁ μὲν
<span class="lb" data-page="17a.601" data-line="16" id="l17a.601.16"></span>ἑπόμενος τῷ πρώτῳ πάντων, ἐν ᾧ τὸ διὰ μέσου γραμμὴν
<span class="lb" data-page="17a.601" data-line="17" id="l17a.601.17"></span>ὀρθὴν ἔχον ἐγέγραπτο π. τούτῳ δ’ ἐφεξῆς ἄλλος τε καὶ ἄλλος.
<span class="lb" data-page="17a.601" data-line="18" id="l17a.601.18"></span>ὁ μὲν οὖν ἑπόμενος τῷ πρώτῳ πάντων, ἐν ᾧ τὸ διὰ μέσου τὸ δ
<span class="pb" data-page="17a.602" id="p17a.602"></span>
<span class="lb" data-page="17a.602" data-line="1" id="l17a.602.1"></span>στοιχεῖόν ἐστιν ἔχον ἀπὸ μέσης τῆς κάτω γραμμῆς ἑαυτοῦ
<span class="lb" data-page="17a.602" data-line="2" id="l17a.602.2"></span>γραμμὴν ἑτέραν ὀρθὴν εἰς τὰ κάτω μέρη ἠγμένην, ὥσπερ
<span class="lb" data-page="17a.602" data-line="3" id="l17a.602.3"></span>τὸ ι γράφομεν. ὁ δ’ ἐφεξῆς ἐστιν ὁ τοῦ ε γράμματος, ἐκ
<span class="lb" data-page="17a.602" data-line="4" id="l17a.602.4"></span>τούτων δ’ ἐφεξῆς ὁ Ζήνων δηλοῦσθαί φησι τῶν διαχωρούντων
<span class="lb" data-page="17a.602" data-line="5" id="l17a.602.5"></span>τὴν ἐπίσχεσιν, τοῦ μὲν ἀπεστιγμένου κάτω δ καθ’ ὁντινοῦν
<span class="lb" data-page="17a.602" data-line="6" id="l17a.602.6"></span>τρόπον διαχωρούμενα δηλοῦντος, καὶ γὰρ ἱδρῶτος
<span class="lb" data-page="17a.602" data-line="7" id="l17a.602.7"></span>αὐτό φησι σημεῖον, οὐκ οὔρων μόνον ἢ διαχωρημάτων εἶναι,
<span class="lb" data-page="17a.602" data-line="8" id="l17a.602.8"></span>τοῦ δὲ ε τὴν ἐποχὴν ἢ ἐπίσχεσιν αὐτῶν, ὁποτέρως ἂν
<span class="lb" data-page="17a.602" data-line="9" id="l17a.602.9"></span>ὀνομάζειν ἐθέλοις, ὡς εἶναι τὴν ὅλην διάνοιαν τῶν σημείων
<span class="lb" data-page="17a.602" data-line="10" id="l17a.602.10"></span>τοιάνδε, πιθανόν ἐστι τῶν διαχωρουμένων ἐπισχεθέντων
<span class="lb" data-page="17a.602" data-line="11" id="l17a.602.11"></span>ὀγδοαίαν ἀποθανεῖν τὴν κυναγχικήν. θαυμάζω τοίνυν, ὅπερ
<span class="lb" data-page="17a.602" data-line="12" id="l17a.602.12"></span>ἔφην, τῶν ἀκριβέστερον ἀντιγράφων ἐχόντων τὴν ε ἡμέραν,
<span class="lb" data-page="17a.602" data-line="13" id="l17a.602.13"></span>ὁμολογοῦντος τῇ γραφῇ τῇδε καὶ αὐτοῦ τοῦ ε, ὡς ὀλίγον
<span class="lb" data-page="17a.602" data-line="14" id="l17a.602.14"></span>ἔμπροσθεν ἐδείκνυον, αὐτόν τε τὸν Ζήνωνα τὴν ὀγδόην ἡμέραν
<span class="lb" data-page="17a.602" data-line="15" id="l17a.602.15"></span>ἐπίστασθαι γεγραμμένην, ἀντιλέγοντάς τέ τινας αὐτῷ
<span class="lb" data-page="17a.602" data-line="16" id="l17a.602.16"></span>περὶ μὲν τούτου μηδὲν εἰρηκέναι, περὶ δὲ τῶν χαρακτήρων
<span class="lb" data-page="17a.602" data-line="17" id="l17a.602.17"></span>ἐλέγχειν αὐτὸν, ὡς μεταγράψαντα τὸ δεύτερον γράμμα καὶ
<span class="lb" data-page="17a.602" data-line="18" id="l17a.602.18"></span>ποιήσαντα τὸ ἀπεστιγμένον δ, μὴ οὕτως ἐχούσης τῆς κατὰ
<span class="pb" data-page="17a.603" id="p17a.603"></span>
<span class="lb" data-page="17a.603" data-line="1" id="l17a.603.1"></span>τὸ τρίτον τῶν ἐπιδημιῶν γραφῆς. ἀλλὰ μετὰ τὸν πρῶτον
<span class="lb" data-page="17a.603" data-line="2" id="l17a.603.2"></span>χαρακτῆρα τὸ ρ γεγραμμένον, καθάπερ ἐκεῖνοί φασι. παρεισέρχεται
<span class="lb" data-page="17a.603" data-line="3" id="l17a.603.3"></span>δ’ ἐνταῦθα λοιπὸν ἤδη μακρός τις λόγων ἐσμός.
<span class="lb" data-page="17a.603" data-line="4" id="l17a.603.4"></span>οἰήσεται γάρ τις ὄντως ὑφ’ Ἱπποκράτους προσκεῖσθαι τοὺς
<span class="lb" data-page="17a.603" data-line="5" id="l17a.603.5"></span>χαρακτῆρας τοῖς ἀῤῥώστοις, εἴπερ οἱ ἀντιλέγοντες τῷ Ζήνωνι
<span class="lb" data-page="17a.603" data-line="6" id="l17a.603.6"></span>τὸ ρ φασὶν οὐ τὸ κάτωθεν ἀπεστιγμένον δ γεγράφθαι.
<span class="lb" data-page="17a.603" data-line="7" id="l17a.603.7"></span>ἀλλ’ ἐὰν ἀναγνῷ τις τὰ τῶν ἀντειπόντων τῷ Ζήνωνι βιβλία,
<span class="lb" data-page="17a.603" data-line="8" id="l17a.603.8"></span>μήθ’ Ἱπποκράτους εἶναι λεγόντων τοὺς χαρακτῆρας, εὑρεθῆναί
<span class="lb" data-page="17a.603" data-line="9" id="l17a.603.9"></span>τε βιβλίον τι τῶν Πτολεμαίου τοῦ Εὐεργέτου κληθέντος,
<span class="lb" data-page="17a.603" data-line="10" id="l17a.603.10"></span>ἔχον αὐτοὺς διεσκευασμένους ὑπό τινος ἰατροῦ
<span class="lb" data-page="17a.603" data-line="11" id="l17a.603.11"></span>Παμφίλου, τὸ γένος ἐκ πόλεως Ἰνδικῆς, Κλεοφαντίου δὲ
<span class="lb" data-page="17a.603" data-line="12" id="l17a.603.12"></span>τὴν αἵρεσιν. ἀκούσῃ δὲ καὶ τὴν αἰτίαν δι’ ἣν ἐνέγραψε
<span class="lb" data-page="17a.603" data-line="13" id="l17a.603.13"></span>τῷ βιβλίῳ τοὺς χαρακτῆρας τούτους ὁ Μνήμων, οὓς δόξειαν
<span class="lb" data-page="17a.603" data-line="14" id="l17a.603.14"></span>αὐτοὶ διαφέρεσθαι πρὸς ἑαυτοὺς οἱ ἀντειπόντες τῷ
<span class="lb" data-page="17a.603" data-line="15" id="l17a.603.15"></span>Ζήνωνι, μήθ’ Ἱπποκράτους εἶναι μήθ’ οὕτως γεγράφθαι
<span class="lb" data-page="17a.603" data-line="16" id="l17a.603.16"></span>τοὺς χαρακτῆρας, ὡς ἐκεῖνος ἐξηγήσατο. ἐμοὶ μὲν οὖν δοκεῖ
<span class="lb" data-page="17a.603" data-line="17" id="l17a.603.17"></span>καὶ τὰ μέχρι νῦν εἰρημένα περιττά τ’ εἶναι καὶ μηδὲν
<span class="lb" data-page="17a.603" data-line="18" id="l17a.603.18"></span><span class="milestone ed2page" data-n="9.239" data-unit="ed2page" id="ed2page.9.239"></span>ὀνίναι τοὺς ἀναγνωσομένους εἰς τὰ τῆς τέχνης ἔργα,
<span class="pb" data-page="17a.604" id="p17a.604"></span>
<span class="lb" data-page="17a.604" data-line="1" id="l17a.604.1"></span>πρὸς ἃ σπεύδειν δεῖ τὸν ἀσκούμενον ἐν αὐτῇ. ἀλλ’ ἐπειδὴ
<span class="lb" data-page="17a.604" data-line="2" id="l17a.604.2"></span>γραφομένων αὐτῶν ἔδοξε τοῖς φίλοις, οἷς πεισθεὶς κατὰ τὸ
<span class="lb" data-page="17a.604" data-line="3" id="l17a.604.3"></span>πρῶιον βιβλίον ἐλέγχους τινὰς ἔγραψα τῶν μοχθηρῶς ἐξηγησαμένων
<span class="lb" data-page="17a.604" data-line="4" id="l17a.604.4"></span>τὰ κατὰ τοὺς ἀῤῥώστους, εἰπεῖν τί με καὶ περὶ
<span class="lb" data-page="17a.604" data-line="5" id="l17a.604.5"></span>τῶν χαρακτήρων τούτων ἅπαξ ἐν τῷδε τῷ βιβλίῳ, καὶ τοῦθ’
<span class="lb" data-page="17a.604" data-line="6" id="l17a.604.6"></span>ὑπέμεινα πρᾶξαι γινώσκων, ὅπερ ἀεὶ λέγω, τὰ ὑπὸ τῶν νεωτέρων
<span class="lb" data-page="17a.604" data-line="7" id="l17a.604.7"></span>ἰατρῶν ἐν ὑπομνήμασι γεγραμμένα, ἀπολλύντα μὲν
<span class="lb" data-page="17a.604" data-line="8" id="l17a.604.8"></span>ἡμῶν τὸν χρόνον, ἰατρικὸν δ’ οὐδὲν διδάσκοντα, δι’ οὓς
<span class="lb" data-page="17a.604" data-line="9" id="l17a.604.9"></span>κᾀγὼ τὰς μὲν ἰατρικὰς πραγματείας ἰδίᾳ καθ’ ἑαυτὰς ἐποιησάμην,
<span class="lb" data-page="17a.604" data-line="10" id="l17a.604.10"></span>τὰς δὲ πρὸς τοὺς σοφιστὰς, ἐπειδὴ καὶ τούτων
<span class="lb" data-page="17a.604" data-line="11" id="l17a.604.11"></span>ὁρῶ δεομένους τοὺς νέους, ὅσοι διαστρέφονται πρὸς αὐτῶν,
<span class="lb" data-page="17a.604" data-line="12" id="l17a.604.12"></span>αὐτὰς καθ’ ἑαυτὰς πάλιν καὶ ταύτας, ἵν’ εἴ τις ἔχῃ χρόνον
<span class="lb" data-page="17a.604" data-line="13" id="l17a.604.13"></span>ἐκ περιουσίας ἐντυγχάνειν αὐταῖς, ὡς πρὸς πολεμίους εἴη
<span class="lb" data-page="17a.604" data-line="14" id="l17a.604.14"></span>παρεσκευασμένος τοὺς σοφιστάς. οὕτως οὖν καὶ νῦν ἄχρηστον
<span class="lb" data-page="17a.604" data-line="15" id="l17a.604.15"></span>πρᾶγμα πρὸς τὸ καλῶς ἰᾶσθαι τὸ κατὰ τοὺς χαρακτῆρας
<span class="lb" data-page="17a.604" data-line="16" id="l17a.604.16"></span>τούτους ὑπάρχον, ὅμως οὐκ ὀκνήσω διελθεῖν ἅπαν,
<span class="lb" data-page="17a.604" data-line="17" id="l17a.604.17"></span>ἐπειδὴ τοῖς φίλοις οὕτως ἔδοξεν. ᾐσχυνάμην δ’ ἂν εἰς
<span class="lb" data-page="17a.604" data-line="18" id="l17a.604.18"></span>τοιαύτην φλυαρίαν ἐκτρεπόμενος, εἰ μὴ πρότερον ἐν πολλαῖς
<span class="pb" data-page="17a.605" id="p17a.605"></span>
<span class="lb" data-page="17a.605" data-line="1" id="l17a.605.1"></span>πραγματείαις ἅπαντα τῆς ἰατρικῆς τέχνης τὰ χρήσιμα διελθὼν
<span class="lb" data-page="17a.605" data-line="2" id="l17a.605.2"></span>οὕτως ἧκον ἐπὶ τὰς τῶν Ἱπποκρατείων βιβλίων ἐξηγήσεις,
<span class="lb" data-page="17a.605" data-line="3" id="l17a.605.3"></span>ἐν αἷς ἐπιμαθεῖν μὲν οὐδὲν ἔχουσιν οἱ μανθάνοντες
<span class="lb" data-page="17a.605" data-line="4" id="l17a.605.4"></span>τὴν τέχνην, ἔξωθεν ὧν ἐν ταῖς ἰατρικαῖς πραγματείαις
<span class="lb" data-page="17a.605" data-line="5" id="l17a.605.5"></span>ἔγραψα κατὰ διέξοδον σαφῶς, ὡς καὶ τοὺς ἀμβλεῖς τὴν διάνοιαν
<span class="lb" data-page="17a.605" data-line="6" id="l17a.605.6"></span>ἕπεσθαι τοῖς λεγομένοις. ἱστορίας δὲ γνῶσιν ἕξουσιν,
<span class="lb" data-page="17a.605" data-line="7" id="l17a.605.7"></span>ἀφ’ ἧς οἱ πολλοὶ τῶν ἀνθρώπων θαυμάζουσιν ἐνίοτε τῶν
<span class="lb" data-page="17a.605" data-line="8" id="l17a.605.8"></span>τὰς τέχνας μεταχειριζομένων τινὰς, οἰόμενοι τοὺς πολυΐστορας
<span class="lb" data-page="17a.605" data-line="9" id="l17a.605.9"></span>καὶ πολυμνήμονας ἀνθρώπους, εὐθὺς καὶ τὰ τῆς τέχνης
<span class="lb" data-page="17a.605" data-line="10" id="l17a.605.10"></span>διαγινώσκειν θεωρήματα. καὶ νῦν οὖν ἐρῶ τὴν περὶ
<span class="lb" data-page="17a.605" data-line="11" id="l17a.605.11"></span>τῶν χαρακτήρων ἱστορίαν ἅπασαν, ἐπεὶ δὲ τοῦτο δοκεῖ τοῖς
<span class="lb" data-page="17a.605" data-line="12" id="l17a.605.12"></span>τε φίλοις καὶ τοῖς ἑταίροις ἅπαξ ἐνθάδε γενέσθαι βέλτιον
<span class="lb" data-page="17a.605" data-line="13" id="l17a.605.13"></span>εἶναι. λέλεκται μὲν οὖν ἃ μέλλω λέγειν ὑπὸ Ζεύξιδος ἐν
<span class="lb" data-page="17a.605" data-line="14" id="l17a.605.14"></span>τῷ πρώτῳ τῶν εἰς τὸ προκείμενον βιβλίον ὑπομνημάτων,
<span class="lb" data-page="17a.605" data-line="15" id="l17a.605.15"></span>καὶ ἦν ἴσως ἄμεινον, ὥσπερ εἴωθα ποιεῖν ἐν τοῖς τοιούτοις,
<span class="lb" data-page="17a.605" data-line="16" id="l17a.605.16"></span>ἀναπέμψαι τοὺς βουλομένους τὴν ἱστορίαν ταύτην γνῶναι
<span class="lb" data-page="17a.605" data-line="17" id="l17a.605.17"></span>πρὸς ἐκεῖνο τὸ βιβλίον, ἀλλ’ ἐπειδὴ τὰ τοῦ Ζεύξιδος ὑπομνήματα
<span class="lb" data-page="17a.605" data-line="18" id="l17a.605.18"></span>μηκέτι σπουδαζόμενα σπανίζει, διὰ τοῦτ’ ἠξίωσαν
<span class="pb" data-page="17a.606" id="p17a.606"></span>
<span class="lb" data-page="17a.606" data-line="1" id="l17a.606.1"></span>ἐμὲ διελθεῖν αὐτὰ τὴν ἀρχὴν ἀπὸ τοῦ Μνήμονος ποιησάμενον
<span class="lb" data-page="17a.606" data-line="2" id="l17a.606.2"></span>αὐτῆς. ἔνιοι μὲν γάρ φασιν αὐτὸν λαβόντα τὸν τρίτον
<span class="lb" data-page="17a.606" data-line="3" id="l17a.606.3"></span>τῶν ἐπιδημιῶν ἐκ τῆς ἐν Ἀλεξανδρείᾳ μεγάλης βιβλιοθήκης
<span class="lb" data-page="17a.606" data-line="4" id="l17a.606.4"></span>ὡς ἀναγνωσόμενον ἀποδοῦναι, παρεγγράψαντα ἐν αὐτῷ καὶ
<span class="lb" data-page="17a.606" data-line="5" id="l17a.606.5"></span>μέλανι καὶ γράμμασι παραπλησίοις τοὺς χαρακτῆρας τούτους.
<span class="lb" data-page="17a.606" data-line="6" id="l17a.606.6"></span>ἔνιοι δὲ καὶ αὐτὸν ἐκ Παμφυλίας κεκομικέναι καὶ
<span class="lb" data-page="17a.606" data-line="7" id="l17a.606.7"></span>φιλότιμον περὶ βιβλία τόν τε βασιλέα τῆς Αἰγύπτου Πτολεμαῖον
<span class="lb" data-page="17a.606" data-line="8" id="l17a.606.8"></span>οὕτω γενέσθαι φασὶν, ὡς καὶ τῶν καταπλεόντων
<span class="lb" data-page="17a.606" data-line="9" id="l17a.606.9"></span>ἁπάντων τὰ βιβλία κελεῦσαι πρὸς αὐτὸν κομίζεσθαι καὶ
<span class="lb" data-page="17a.606" data-line="10" id="l17a.606.10"></span>ταῦτα εἰς καινοὺς χάρτας γράφοντα διδόναι μὲν τὰ γραφέντα
<span class="lb" data-page="17a.606" data-line="11" id="l17a.606.11"></span>τοῖς δεσπόταις, ὧν καταπλευσάντων ἐκομίσθησαν
<span class="lb" data-page="17a.606" data-line="12" id="l17a.606.12"></span>αἱ βίβλοι πρὸς αὐτὸν, εἰς δὲ τὰς βιβλιοθήκας ἀποτίθεσθαι
<span class="lb" data-page="17a.606" data-line="13" id="l17a.606.13"></span>τὰ κομισθέντα καὶ εἶναι τὰς ἐπιγραφὰς αὐτοῖς τῶν ἐκ πλοίων.
<span class="lb" data-page="17a.606" data-line="14" id="l17a.606.14"></span>ἓν δέ τι τοιοῦτόν φασιν εὑρεθῆναι καὶ τὸ τρίτον τῶν ἐπιδημιῶν
<span class="lb" data-page="17a.606" data-line="15" id="l17a.606.15"></span>ἐπιγεγραμμένον, τῶν ἐκ πλοίων κατὰ διορθωτὴν Μνήμονα
<span class="lb" data-page="17a.606" data-line="16" id="l17a.606.16"></span>Σιδίτην, ἔνιοι δ’ οὐ κατὰ διορθωτὴν ἐπιγεγράφθαι
<span class="lb" data-page="17a.606" data-line="17" id="l17a.606.17"></span>φασὶν, ἀλλ’ ἁπλῶς τοὔνομα τοῦ Μνήμονος, ἐπειδὴ καὶ τῶν
<span class="lb" data-page="17a.606" data-line="18" id="l17a.606.18"></span>ἄλλων ἁπάντων τῶν καταπλευσάντων ἅμα βίβλοις ἐπέγραφον
<span class="pb" data-page="17a.607" id="p17a.607"></span>
<span class="lb" data-page="17a.607" data-line="1" id="l17a.607.1"></span>οἱ τοῦ βασιλέως ὑπηρέται τὸ ὄνομα τοῖς ἀποτιθεμένοις
<span class="lb" data-page="17a.607" data-line="2" id="l17a.607.2"></span>εἰς τὰς ἀποθήκας. οὐ γὰρ εὐθέως εἰς τὰς βιβλιοθήκας
<span class="lb" data-page="17a.607" data-line="3" id="l17a.607.3"></span>αὐτὰ φέρειν, ἀλλὰ πρότερον ἐν οἴκοις τισὶ κατατίθεσθαι
<span class="lb" data-page="17a.607" data-line="4" id="l17a.607.4"></span>σωρηδόν. ὅτι δ’ οὕτως ἐσπούδαζε περὶ τὴν τῶν παλαιῶν
<span class="lb" data-page="17a.607" data-line="5" id="l17a.607.5"></span>βιβλίων κτῆσιν ὁ Πτολεμαῖος <span class="milestone ed2page" data-n="9.240" data-unit="ed2page" id="ed2page.9.240"></span>ἐκεῖνος οὐ μικρὸν εἶναι
<span class="lb" data-page="17a.607" data-line="6" id="l17a.607.6"></span>μαρτύριόν φασιν ὃ πρὸς Ἀθηναίους ἔπραξε. δοὺς γὰρ
<span class="lb" data-page="17a.607" data-line="7" id="l17a.607.7"></span><span class="milestone ed1page" data-n="5.412" data-unit="ed1page" id="ed1page.5.412"></span>αὐτοῖς ἐνέχυρα πεντεκαίδεκα τάλαντα ἀργυρίου καὶ
<span class="lb" data-page="17a.607" data-line="8" id="l17a.607.8"></span>λαβὼν τὰ Σοφοκλέους καὶ Εὐριπίδου καὶ Αἰσχύλου βιβλία
<span class="lb" data-page="17a.607" data-line="9" id="l17a.607.9"></span>χάριν τοῦ γράψαι μόνον ἐξ αὐτῶν, εἶτ’ εὐθέως ἀποδοῦναι
<span class="lb" data-page="17a.607" data-line="10" id="l17a.607.10"></span>σῶα, κατασκευάσας πολυτελῶς ἐν χάρταις καλλίστοις, ἃ μὲν
<span class="lb" data-page="17a.607" data-line="11" id="l17a.607.11"></span>ἔλαβε παρὰ Ἀθηναίων κατέσχεν, ἃ δ’ αὐτὸς κατεσκεύασεν
<span class="lb" data-page="17a.607" data-line="12" id="l17a.607.12"></span>ἔπεμψεν αὐτοῖς παρακαλῶν ἔχειν τε τὰ πεντεκαίδεκα
<span class="lb" data-page="17a.607" data-line="13" id="l17a.607.13"></span>τάλαντα καὶ λαβεῖν ἄνθ’ ὧν ἔδοσαν βιβλίων παλαιῶν τὰ
<span class="lb" data-page="17a.607" data-line="14" id="l17a.607.14"></span>καινά. τοῖς μὲν οὖν Ἀθηναίοις, εἰ καὶ μὴ καινὰς ἐπεπόμφει
<span class="lb" data-page="17a.607" data-line="15" id="l17a.607.15"></span>βίβλους, ἀλλὰ κατεσχήκει τὰς παλαιὰς, οὐδὲν ἦν
<span class="lb" data-page="17a.607" data-line="16" id="l17a.607.16"></span>ἄλλο ποιεῖν, εἰληφόσι γε τὸ ἀργύριον ἐπὶ συνθήκαις τοιαύταις,
<span class="lb" data-page="17a.607" data-line="17" id="l17a.607.17"></span>ὡς αὐτοὺς κατασχεῖν, εἰ κᾀκεῖνος κατάσχοι τὰ βιβλία,
<span class="lb" data-page="17a.607" data-line="18" id="l17a.607.18"></span>καὶ διὰ τοῦτ’ ἔλαβόν τε τὰ καινὰ καὶ κατέσχον καὶ τὸ
<span class="pb" data-page="17a.608" id="p17a.608"></span>
<span class="lb" data-page="17a.608" data-line="1" id="l17a.608.1"></span>ἀργύριον. ὁ δ’ οὖν Μνήμων, εἴτ’ αὐτὸς ἐκόμισε τὸ βιβλίον
<span class="lb" data-page="17a.608" data-line="2" id="l17a.608.2"></span>εἴτε λαβὼν ἐκ τῆς βιβλιοθήκης παρέγραψε, φαίνεται πράξας
<span class="lb" data-page="17a.608" data-line="3" id="l17a.608.3"></span>ἕνεκα σχηματισμοῦ τοῦτο. μόνον γὰρ ἐπίστασθαι λέγων
<span class="lb" data-page="17a.608" data-line="4" id="l17a.608.4"></span>ἑαυτὸν ἃ δηλοῦσιν αἱ χαρακτῆρες, μισθὸν τῆς ἐξηγήσεως
<span class="lb" data-page="17a.608" data-line="5" id="l17a.608.5"></span>αὐτῶν εἰσεπράττετο καὶ εἴπερ τοῦθ’ οὕτως ἔχει, πιθανώτερόν
<span class="lb" data-page="17a.608" data-line="6" id="l17a.608.6"></span>ἐστὶ τὸ κατὰ τὴν βιβλιοθήκην ἀποκείμενον ὑπ’
<span class="lb" data-page="17a.608" data-line="7" id="l17a.608.7"></span>αὐτοῦ διεσκεύασθαι. πολὺ γὰρ ἀξιοπιστότερον ἔμελλεν αὐτῷ
<span class="lb" data-page="17a.608" data-line="8" id="l17a.608.8"></span>τὸ τῆς ἐξηγήσεως ἔσεσθαι, τῆς βασιλικῆς βιβλιοθήκης
<span class="lb" data-page="17a.608" data-line="9" id="l17a.608.9"></span>ἐχούσης τοὺς χαρακτῆρας. ὕποπτος δ’ ἂν ἦν, εἰ αὐτὸς
<span class="lb" data-page="17a.608" data-line="10" id="l17a.608.10"></span>ἐκεμομίκει τὸ βιβλίον οἴκοθεν· οὐκ ὀκνοίην δ’ ἂν οὐδὲ τὰς
<span class="lb" data-page="17a.608" data-line="11" id="l17a.608.11"></span>ὑφ’ Ἡρακλείου τοῦ Ταραντίνου τε καὶ τοῦ Ἐρυθραίου γεγραμμένας
<span class="lb" data-page="17a.608" data-line="12" id="l17a.608.12"></span>ἀποδείξεις τοῦ παρεγγεγράφθαι τοὺς χαρακτῆρας
<span class="lb" data-page="17a.608" data-line="13" id="l17a.608.13"></span>εἰπεῖν, εἰ μή γε τοῖς νῦν ἔχουσι πρόδηλον ἐνόμιζον εἶναι
<span class="lb" data-page="17a.608" data-line="14" id="l17a.608.14"></span>τοῦτο καὶ θᾶττον ἔσπευδον ἀπαλλαγῆναι τῆς τοιαύτης πολυλογίας.
<span class="lb" data-page="17a.608" data-line="15" id="l17a.608.15"></span>ἐπάνειμι τοίνυν ἐπὶ τὸ χρήσιμον, οὗπερ ἕνεκα
<span class="lb" data-page="17a.608" data-line="16" id="l17a.608.16"></span>καὶ τὴν τῶν ἀῤῥώστων τούτων ἱστορίαν ἀναλεγόμεθα. γελοῖον
<span class="lb" data-page="17a.608" data-line="17" id="l17a.608.17"></span>γάρ ἐστι διὰ τοῦτ’ ἀποθανεῖν νομίσαι τὸν ἄνθρωπον,
<span class="lb" data-page="17a.608" data-line="18" id="l17a.608.18"></span>ὅτι τῶν διαχωρημάτων ἐπίσχεσις ἐγένετο. οὐ γὰρ δὴ διὰ
<span class="pb" data-page="17a.609" id="p17a.609"></span>
<span class="lb" data-page="17a.609" data-line="1" id="l17a.609.1"></span>τὴν ἐπίσχεσιν ἀπέθανεν, ἀλλ’ ὅτι συνέβαινεν αὐτῇ διὰ τοῦτ’
<span class="lb" data-page="17a.609" data-line="2" id="l17a.609.2"></span>ἐπέχεσθαι τὰ διαχωρούμενα, νεκρουμένων τῶν κατὰ φύσιν
<span class="lb" data-page="17a.609" data-line="3" id="l17a.609.3"></span>ἐνεργειῶν. οὐ γὰρ διότι ψυχρὰ καὶ πελιδνὰ τὰ ἄκρεα κατὰ
<span class="lb" data-page="17a.609" data-line="4" id="l17a.609.4"></span>τὴν τρίτην ἡμέραν ἐγένετο, διὰ τοῦτ’ ἀπέθανεν, ἀλλὰ
<span class="lb" data-page="17a.609" data-line="5" id="l17a.609.5"></span>διότι ἀπέθνησκεν ἐνεκροῦτο καὶ ταῦτα. καὶ αὐτὸς δ’ ὁ
<span class="lb" data-page="17a.609" data-line="6" id="l17a.609.6"></span>Ἱπποκράτης ὥσπερ μαντευσάμενος ἐπὶ τῇ τελευτῇ τῆς διηγήσεως
<span class="lb" data-page="17a.609" data-line="7" id="l17a.609.7"></span>προσέγραψεν, ἀπέθανε κυναγχική. καίτοι προειρηκὼς
<span class="lb" data-page="17a.609" data-line="8" id="l17a.609.8"></span>εὐθὺς ἐν ἀρχῇ, ἡ κυναγχικὴ παρὰ Βίτωνος. ἀλλ’ ἡ
<span class="lb" data-page="17a.609" data-line="9" id="l17a.609.9"></span>κατὰ τὸ τέλος προσθήκη τοιαύτην τινὰ ἔχει τὴν ἔνδειξιν,
<span class="lb" data-page="17a.609" data-line="10" id="l17a.609.10"></span>ἀπέθανεν ἡ ἄνθρωπος αὕτη διὰ τὴν κυναγχικήν. οὕτως
<span class="lb" data-page="17a.609" data-line="11" id="l17a.609.11"></span>γοῦν ἔγραψε κᾀν τῷ προγνωστικῷ περὶ τῶν ὀλεθρίων κυναγχῶν.
<span class="lb" data-page="17a.609" data-line="12" id="l17a.609.12"></span>αὗται γὰρ καὶ αὐθημερὸν ἀποπνίγουσι καὶ δευτεραῖον
<span class="lb" data-page="17a.609" data-line="13" id="l17a.609.13"></span>καὶ τριταῖον. εἰκὸς οὖν καὶ τὴν προκειμένην ἐν
<span class="lb" data-page="17a.609" data-line="14" id="l17a.609.14"></span>τῷ λόγῳ γυναῖκα διὰ τοῦτο ἀποθανεῖν τριταίαν, ἡνίκα καὶ
<span class="lb" data-page="17a.609" data-line="15" id="l17a.609.15"></span>τὰ ἄκρεα πελιδνὰ καὶ ψυχρὰ καὶ τῶν διαχωρημάτων ἐπίσχεσις
<span class="lb" data-page="17a.609" data-line="16" id="l17a.609.16"></span>ἐγένετο, ὥστ’ εἰκάζειν χρὴ τὴν δύναμιν αὐτῆς ἰσχυρὰν
<span class="lb" data-page="17a.609" data-line="17" id="l17a.609.17"></span>οὖσαν ἐξαρκέσαι μέχρι τῆς ε΄ ἡμέρας. τὸ δ’ ἄχρι τῆς
<span class="lb" data-page="17a.609" data-line="18" id="l17a.609.18"></span>ὀγδόης ἀδύνατον· ἀλλὰ μέχρι μὲν τούτων ἅλις, ἐννοήσας
<span class="pb" data-page="17a.610" id="p17a.610"></span>
<span class="lb" data-page="17a.610" data-line="1" id="l17a.610.1"></span>δέ τις ὡς, εἴθ’ Ἱπποκράτης αὐτὸς ἐνεκεχείριστο τὴν θεραπείαν
<span class="lb" data-page="17a.610" data-line="2" id="l17a.610.2"></span>τῆς γυναικὸς ταύτης εἴτε συνεπισκέπτετο τῷ θεραπεύοντι,
<span class="lb" data-page="17a.610" data-line="3" id="l17a.610.3"></span>πάντως ἂν εἰ καὶ μηδὲν ἄλλο, καταπλασμάτιον
<span class="lb" data-page="17a.610" data-line="4" id="l17a.610.4"></span>γοῦν ἐπέθηκεν ἢ διακλυσμάτιον ἔδωκεν αὐτῇ. πεισθήσεται
<span class="lb" data-page="17a.610" data-line="5" id="l17a.610.5"></span>γοῦν παραλελεῖφθαι κατὰ τὴν διήγησιν τά τ’ ἄλλα βοηθήματα
<span class="lb" data-page="17a.610" data-line="6" id="l17a.610.6"></span>προσαχθέντα ἐν τῇ νοσούσῃ καὶ τὴν φλεβοτομίαν,
<span class="lb" data-page="17a.610" data-line="7" id="l17a.610.7"></span>μόνον δὲ κλυστῆρα καὶ βαλάνου πρόσθεσιν οὐ προηγουμένως,
<span class="lb" data-page="17a.610" data-line="8" id="l17a.610.8"></span>ἀλλὰ κατὰ τὸ πάρεργον γεγράφθαι. διηγούμενος γὰρ
<span class="lb" data-page="17a.610" data-line="9" id="l17a.610.9"></span>τά τ’ οὐρούμενα καὶ ἐμούμενα καὶ τὰ διαχωρούμενα κατὰ
<span class="lb" data-page="17a.610" data-line="10" id="l17a.610.10"></span>γαστέρα, προσγράφων <span class="milestone ed2page" data-n="9.241" data-unit="ed2page" id="ed2page.9.241"></span>δὲ καὶ τὴν ἐπίσχεσιν αὐτὴν,
<span class="lb" data-page="17a.610" data-line="11" id="l17a.610.11"></span>ἐφ’ ὧν οὐδὲν ἀπέκρινεν αὐτομάτως ὁ κάμνων, ἐπὶ τούτων
<span class="lb" data-page="17a.610" data-line="12" id="l17a.610.12"></span>ἐν παρέργῳ προσέγραψε μετὰ τῆς ποιότητος τῶν ἐκκριθέντων
<span class="lb" data-page="17a.610" data-line="13" id="l17a.610.13"></span>τό τ’ ἀπὸ βαλάνου καὶ ἀπὸ κλυσματίου.
</p>
            <p>
<span class="lb" data-page="17a.610" data-line="14" id="l17a.610.14"></span>Ἐγὼ μὲν ἀπηλλάχθαι τελέως ἠβουλόμην ἤδη τῆς
<span class="lb" data-page="17a.610" data-line="15" id="l17a.610.15"></span>περὶ τοὺς χαρακτῆρας ἀδολεσχίας. ἐπεὶ δὲ καὶ τῶν ἑταίρων
<span class="lb" data-page="17a.610" data-line="16" id="l17a.610.16"></span>πολλοὶ συντελεσθῆναι τὸν λόγον ἅπαντα ποθοῦσιν,
<span class="lb" data-page="17a.610" data-line="17" id="l17a.610.17"></span>ἐμοί τε πολὺ μέρος τῆς φλυαρίας ἤδη ταύτης διήνυσται,
<span class="pb" data-page="17a.611" id="p17a.611"></span>
<span class="lb" data-page="17a.611" data-line="1" id="l17a.611.1"></span>προσθεῖναι τὸ κατάλοιπον οὐκ ὀκνήσω. προηγούμην μὲν
<span class="lb" data-page="17a.611" data-line="2" id="l17a.611.2"></span>οὖν, ὥσπερ εἴωθα, τοὺς μηδὲν συντελοῦντας εἰς τὴν τέχνην
<span class="lb" data-page="17a.611" data-line="3" id="l17a.611.3"></span>λόγους ἰδίᾳ γράφειν, οὕτω καὶ τούτῳ βιβλίον ἓν ἀναθεῖναι
<span class="lb" data-page="17a.611" data-line="4" id="l17a.611.4"></span>κατὰ μόνας γεγραμμένον, ἵν’ ἔχοιεν οἱ καὶ τοιαῦτα περιεργάζεσθαι
<span class="lb" data-page="17a.611" data-line="5" id="l17a.611.5"></span>βουλόμενοι σχολάζειν ἀχρήστοις φλυαρίαις· ἐπεὶ
<span class="lb" data-page="17a.611" data-line="6" id="l17a.611.6"></span>δ’ ὁρῶ προεληλυθὼς ἤδη τὸ δεύτερον ὑπόμνημα τοῦτο καὶ
<span class="lb" data-page="17a.611" data-line="7" id="l17a.611.7"></span>μῆκος ἀξιόλογον εἰληφὼς, ὡς μὴ δύνασθαι μηκέτι κατ’ αὐτὸ
<span class="lb" data-page="17a.611" data-line="8" id="l17a.611.8"></span>τοὺς θ΄ ὑπολοίπους ἀῤῥώστους ἐξηγήσασθαι καὶ προσθεῖναι
<span class="lb" data-page="17a.611" data-line="9" id="l17a.611.9"></span>τὴν λοιμώδη κατάστασιν ἐφεξῆς γεγραμμένην αὐτῶν,
<span class="lb" data-page="17a.611" data-line="10" id="l17a.611.10"></span>οὐ μὴν οὐδὲ διασπάσαι βούλομαι τὴν τῆς καταστάσεως ἐξήγησιν,
<span class="lb" data-page="17a.611" data-line="11" id="l17a.611.11"></span>ὡς μέρος μὲν αὐτῆς κατὰ τοῦτο γεγράφθαι τὸ ὑπόμνημα.
<span class="lb" data-page="17a.611" data-line="12" id="l17a.611.12"></span>τὸ δ’ ὑπόλοιπον ἐν τῷ μετ’ αὐτό· διὰ τοῦτο καὶ
<span class="lb" data-page="17a.611" data-line="13" id="l17a.611.13"></span>τὸν περὶ χαρακτήρων λόγον ἐν τῷδε συμπληρώσω, περιελὼν
<span class="lb" data-page="17a.611" data-line="14" id="l17a.611.14"></span>καὶ τούτων τὸν πολὺν λῆρον. εἰ γὰρ ὅσα λέλεκται τοῖς
<span class="lb" data-page="17a.611" data-line="15" id="l17a.611.15"></span>γράψασι περὶ τῶν χαρακτήρων τούτων εἰς ἐξέτασιν ἄγων
<span class="lb" data-page="17a.611" data-line="16" id="l17a.611.16"></span>καὶ διακρίνων, τά τ’ ὀρθῶς εἰρημένα καὶ τὰ μὴ τοιούτως,
<span class="lb" data-page="17a.611" data-line="17" id="l17a.611.17"></span>οὐχ ἑνὸς εἰς τοῦτο δεήσομαι βιβλίου. ἡγεῖται μὲν οὖν, ὡς
<span class="lb" data-page="17a.611" data-line="18" id="l17a.611.18"></span>ἔφην, ἁπάντων τὸ τὴν διάμετρον γραμμὴν ἔχον πι, σημαῖνον
<span class="pb" data-page="17a.612" id="p17a.612"></span>
<span class="lb" data-page="17a.612" data-line="1" id="l17a.612.1"></span>ἀεὶ τὸ πιθανόν. τελευταῖον δ’ ἤτοι τὸ υ γράμμα φαίνεται
<span class="lb" data-page="17a.612" data-line="2" id="l17a.612.2"></span>γεγραμμένον ἢ τὸ θ. τὸ μὲν ὑγείαν, τὸ δὲ θάνατον
<span class="lb" data-page="17a.612" data-line="3" id="l17a.612.3"></span>σημαῖνον, ἔμπροσθεν δ’ αὐτῶν ὁ τῶν ἡμερῶν ἀριθμὸς, ἐν
<span class="lb" data-page="17a.612" data-line="4" id="l17a.612.4"></span>αἷς ἐνόσησεν ἢ ἀπέθανεν ὁ κάμνων. οἱ δ’ ἐν τῷ μεταξὺ
<span class="lb" data-page="17a.612" data-line="5" id="l17a.612.5"></span>τούτων χαρακτῆρες ἅπαντες μέν εἰσι διὰ τῶν γραμμάτων
<span class="lb" data-page="17a.612" data-line="6" id="l17a.612.6"></span>ἃ σημαίνει τὰ στοιχεῖα τῆς φωνῆς, πλὴν τοῦ κάτωθεν ἀπεστιγμένου
<span class="lb" data-page="17a.612" data-line="7" id="l17a.612.7"></span>δέλτα, τίνα δὲ διάνοιαν ἕκαστος αὐτῶν ἔχει δηλώσω.
<span class="lb" data-page="17a.612" data-line="8" id="l17a.612.8"></span>μεμνημένων οὖν ἡμῶν ὅτι τὰ πρὸ τοῦ τελευταίου
<span class="lb" data-page="17a.612" data-line="9" id="l17a.612.9"></span>τῶν χαρακτήρων, ὑφ’ οὗ θάνατον ἢ ὑγείαν ἔφαμεν δηλοῦσθαι
<span class="lb" data-page="17a.612" data-line="10" id="l17a.612.10"></span>γεγραμμένα, τὸν ἀριθμὸν τῶν ἡμερῶν σημαίνει, περὶ
<span class="lb" data-page="17a.612" data-line="11" id="l17a.612.11"></span>τῶν ἄλλων ὅσα μεταξὺ τούτων τε καὶ τῆς ἀρχῆς γέγραπται
<span class="lb" data-page="17a.612" data-line="12" id="l17a.612.12"></span>ποιήσομαι τὸν λόγον· τὸ μὲν α δηλοῖ ἀποφθορὰν, ἀπώλειαν,
<span class="lb" data-page="17a.612" data-line="13" id="l17a.612.13"></span>τὸ δὲ γ γονοειδὲς οὖρον. τὸ δ ἀπεστιγμένον, οἷάπερ ἐστὶν
<span class="lb" data-page="17a.612" data-line="14" id="l17a.612.14"></span>ἃ κάτωθεν ἔχῃ τρόπῳ τοιῷδε γεγραμμένον δ. διαχωρούμενα
<span class="lb" data-page="17a.612" data-line="15" id="l17a.612.15"></span>δι’ ἱδρώτων καὶ διάῤῥοιαν καὶ διαφόρησιν καὶ συνελόντι
<span class="lb" data-page="17a.612" data-line="16" id="l17a.612.16"></span>φάναι κένωσιν ἡντιναοῦν σημαίνειν βούλονται. τὸ δὲ ε
<span class="lb" data-page="17a.612" data-line="17" id="l17a.612.17"></span>ἐποχὴν, ἕδραν. τὸ δὲ ζ ζήτημα, τὸ δὲ θ θάνατον, ὡς προείρηται.
<span class="pb" data-page="17a.613" id="p17a.613"></span>
<span class="lb" data-page="17a.613" data-line="1" id="l17a.613.1"></span>τὸ δὲ ι ἱδρῶτα, τὸ δὲ κ κρίσιν ἢ κοιλιακὴν διάθεσιν.
<span class="lb" data-page="17a.613" data-line="2" id="l17a.613.2"></span>τὸ δὲ μ μανίαν ἢ μήτραν, τὸ δὲ ν νεότητα καὶ νέκρωσιν,
<span class="lb" data-page="17a.613" data-line="3" id="l17a.613.3"></span>τὸ δὲ ξ ξανθὴν χολὴν καὶ ξένον τι <span class="milestone ed2page" data-n="9.242" data-unit="ed2page" id="ed2page.9.242"></span>καὶ σπάνιον
<span class="lb" data-page="17a.613" data-line="4" id="l17a.613.4"></span>καὶ ξυσμὸν καὶ ξηρότητα. τὸ δὲ ο ὀδύνας ἢ οὖρον, ἔνιοι
<span class="lb" data-page="17a.613" data-line="5" id="l17a.613.5"></span>δέ φασιν ὅταν ἐπικείμενον ἄνωθεν ἔχῃ τὸ υ, τότε σημαίνειν
<span class="lb" data-page="17a.613" data-line="6" id="l17a.613.6"></span>τὸ οὖρον αὐτὸ, γραφόμενον ὡς εἰώθασι τὸ οὕτως γράφειν.
<span class="lb" data-page="17a.613" data-line="7" id="l17a.613.7"></span>τὸ δὲ π πλῆθος ἢ πτύελον ἢ πυρὸν ἢ πυρετὸν ἢ
<span class="lb" data-page="17a.613" data-line="8" id="l17a.613.8"></span>πνεύμονος πάθος. τὸ πι δ’ ἐν αὑτῷ μέσον ἔχον τὸ ι, καθότι
<span class="lb" data-page="17a.613" data-line="9" id="l17a.613.9"></span>προείρηται, τὸ πιθανὸν δηλοῖ τὸ δὲ ρ ῥύσιν ἢ ῥῖγος,
<span class="lb" data-page="17a.613" data-line="10" id="l17a.613.10"></span>τὸ δὲ φ φρενῖτιν ἢ φθίσιν, τὸ δὲ σ σπασμὸν ἢ στομάχου
<span class="lb" data-page="17a.613" data-line="11" id="l17a.613.11"></span>κάκωσιν ἢ στόματος, τὸ δὲ τ τόκον, τὸ δὲ υ ὑγείαν ἢ ὑποχόνδριον
<span class="lb" data-page="17a.613" data-line="12" id="l17a.613.12"></span>τὸ δὲ χ χολὴν ἢ χολῶδες, τὸ δὲ ψ ψύξιν, τὸ δὲ
<span class="lb" data-page="17a.613" data-line="13" id="l17a.613.13"></span>ω ὠμότητα.
</p>
<span class="lb rule" data-page="17a.613" data-line="14" id="l17a.613.14"></span>
          </article>

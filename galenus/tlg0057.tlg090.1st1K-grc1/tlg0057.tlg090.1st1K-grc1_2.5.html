<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.5">
<span class="pb page1" data-page="17a.614" id="p17a.614"></span>
<span class="milestone ed1page page1" data-n="5.412" data-unit="ed1page" id="ed1page.5.412"></span>
<span class="milestone ed2page page1" data-n="9.242" data-unit="ed2page" id="ed2page.9.242"></span>
<span class="lb head" data-page="17a.614" data-line="1" id="l17a.614.1"></span>
            <blockquote class="quote lemma">
<span class="lb" data-page="17a.614" data-line="2" id="l17a.614.2"></span>Τὸ μειράκιον ὃ κατέκειτο ἐπὶ ψευδέων ἀγορῇ, πῦρ ἔλαβεν
<span class="lb" data-page="17a.614" data-line="3" id="l17a.614.3"></span>ἐκ κόπων καὶ πόνων καὶ δρόμων παρὰ τὸ ἔθος. τῇ
<span class="lb" data-page="17a.614" data-line="4" id="l17a.614.4"></span>πρώτῃ κοιλία ταραχώδης, χολώδεσι πολλοῖσι λεπτοῖσι,
<span class="lb" data-page="17a.614" data-line="5" id="l17a.614.5"></span>οὖρα <span class="milestone ed1page" data-n="5.413" data-unit="ed1page" id="ed1page.5.413"></span>λεπτὰ, ὑπομέλανα, οὐχ ὕπνωσε, διψώδης.
<span class="lb" data-page="17a.614" data-line="6" id="l17a.614.6"></span>δευτέρῃ πάντα παρωξύνθη, διαχωρήματα πλείω, ἀκαιρότερα,
<span class="lb" data-page="17a.614" data-line="7" id="l17a.614.7"></span>οὐχ ὕπνωσε, τὰ τῆς γνώμης ταραχώδεα, σμικρὰ
<span class="lb" data-page="17a.614" data-line="8" id="l17a.614.8"></span>ἐφίδρωσε. τρίτῃ δυσφόρως, διψώδης, ἀσώδης, πολὺς
<span class="lb" data-page="17a.614" data-line="9" id="l17a.614.9"></span>βληστρισμὸς, ἀπορίη, παρέκρουσεν, ἄκρεα πελιὰ καὶ ψυχρὰ
<span class="lb" data-page="17a.614" data-line="10" id="l17a.614.10"></span>ὑποχονδρίου ἔντασις, ὑπολάπαρος ἐξ ἀμφοτέρων.
<span class="lb" data-page="17a.614" data-line="11" id="l17a.614.11"></span>τετάρτῃ οὐχ ὕπνωσεν ἐπὶ τὸ χεῖρον. ἑβδόμῃ ἀπέθανεν,
<span class="lb" data-page="17a.614" data-line="12" id="l17a.614.12"></span>ἡλικίῃ περὶ ἔτεα πι, ζ, θ.
</blockquote>
<span class="lb rule" data-page="17a.614" data-line="13" id="l17a.614.13"></span>
            <p>
<span class="lb" data-page="17a.614" data-line="14" id="l17a.614.14"></span>Ἄρξασθαι μὲν τὴν νόσον αὐτῷ φασὶν ἐκ κόπων ἐπ’
<span class="lb" data-page="17a.614" data-line="15" id="l17a.614.15"></span>ἀήθεσι γυμνασίοις γενομένων. ἴσμεν γὰρ ὅτι πόνους ὀνομάζει
<span class="lb" data-page="17a.614" data-line="16" id="l17a.614.16"></span>τὰ γυμνάσια, καθάπερ καὶ ὅτι κόπους τὴν διάθεσιν
<span class="lb" data-page="17a.614" data-line="17" id="l17a.614.17"></span>τοῦ σώματος, ἐφ’ ἧς εἰ καὶ βραχύ τις κινοῖτο, τονώδης
<span class="lb" data-page="17a.614" data-line="18" id="l17a.614.18"></span>αἴσθησις ἢ ἑλκώδης αὐτῷ γίνεται. προσθεὶς δὲ τοῖς πόνοις
<span class="pb" data-page="17a.615" id="p17a.615"></span>
<span class="lb" data-page="17a.615" data-line="1" id="l17a.615.1"></span>τοὺς δρόμους ἐκ περιττοῦ δοκεῖ προσγεγραφέναι τοὺς πόνους,
<span class="lb" data-page="17a.615" data-line="2" id="l17a.615.2"></span>περιέχονται γὰρ ὡς γένος ἐν εἴδει τοῖς δρόμοις· διό
<span class="lb" data-page="17a.615" data-line="3" id="l17a.615.3"></span>τινες ἀντὶ τοῦ πόνων πότων ἔγραψαν, ὑπαλλάξαντες τὸ
<span class="lb" data-page="17a.615" data-line="4" id="l17a.615.4"></span>πρῶτον ν τῆς δευτέρας συλλαβῆς εἰς τὸ τ. ἡ δ’ ἐφεξῆς
<span class="lb" data-page="17a.615" data-line="5" id="l17a.615.5"></span>πᾶσα διήγησις τῶν συμβάντων τῷ μειρακίῳ παράδειγμά
<span class="lb" data-page="17a.615" data-line="6" id="l17a.615.6"></span>ἐστιν ὀξέος νοσήματος ἐν ἡλικίαις καὶ μάλιστα τῶν νέων
<span class="lb" data-page="17a.615" data-line="7" id="l17a.615.7"></span>γινομένου. τὰ μὲν οὖν ἄλλα συμπτώματα τῆς κατὰ τὴν νόσον
<span class="lb" data-page="17a.615" data-line="8" id="l17a.615.8"></span>ὀξύτητός ἐστιν, ἐξ ὧν δ’ ἄν τις προγνῷ κίνδυνον ἢ θάνατον
<span class="lb" data-page="17a.615" data-line="9" id="l17a.615.9"></span>ἐν μὲν τῇ πρώτῃ τῶν ἡμερῶν εἴρηται, τὰ ὑπομέλανα
<span class="lb" data-page="17a.615" data-line="10" id="l17a.615.10"></span>οὖρα, κατὰ δὲ τὴν δευτέραν τὸ σμικρὰ ἐφίδρου, κατὰ
<span class="lb" data-page="17a.615" data-line="11" id="l17a.615.11"></span>δὲ τὴν τρίτην ὁ πολὺς βληστρισμός. ἐν ἁπάσαις δὲ ταῖς
<span class="lb" data-page="17a.615" data-line="12" id="l17a.615.12"></span>ἡμέραις τὸ μηδ’ ὅλως ὑπνῶσαι. ταυτὶ μὲν οὖν κινδυνώδη.
<span class="lb" data-page="17a.615" data-line="13" id="l17a.615.13"></span>τὰ δ’ ἄκρεα πελιὰ ψυχρὰ γενόμενα, τῇ τρίτῃ τῶν ἡμερῶν
<span class="lb" data-page="17a.615" data-line="14" id="l17a.615.14"></span>ἐν ὀξεῖ πυρετῷ θανατῶδες καὶ μᾶλλον ἔτι κατὰ τὴν ἡλικίην
<span class="lb" data-page="17a.615" data-line="15" id="l17a.615.15"></span>ταύτην. γίνεται γὰρ ἤτοι διὰ μέγεθος ὑπερβάλλον
<span class="lb" data-page="17a.615" data-line="16" id="l17a.615.16"></span>τῆς ἐν τοῖς σπλάγχνοις φλεγμονῆς ἢ σβεννυμένης τῆς ἐμφύτου
<span class="lb" data-page="17a.615" data-line="17" id="l17a.615.17"></span>θερμασίας. περὶ δὲ τῆς καθ’ ὑποχόνδρια <span class="milestone ed2page" data-n="9.243" data-unit="ed2page" id="ed2page.9.243"></span>ἐντάσεως
<span class="lb" data-page="17a.615" data-line="18" id="l17a.615.18"></span>ὑπολαπάρου φθάνομεν εἰρηκότες ὅτι τὴν χωρὶς ὄγκου
<span class="pb" data-page="17a.616" id="p17a.616"></span>
<span class="lb" data-page="17a.616" data-line="1" id="l17a.616.1"></span>τάσιν ὁ Ἱπποκράτης δηλοῖ διὰ τῆς εἰρημένης λέξεως. ἐνδείκνυται
<span class="lb" data-page="17a.616" data-line="2" id="l17a.616.2"></span>δ’ ἡ τοιαύτη τάσις τῶν μὲν ἔξω σωμάτων, ἅπερ
<span class="lb" data-page="17a.616" data-line="3" id="l17a.616.3"></span>οἱ κατ’ ἐπιγάστριόν εἰσι μύες, οὐδὲν φλεγμαῖνον, ἤτοι δὲ
<span class="lb" data-page="17a.616" data-line="4" id="l17a.616.4"></span>τὰς φρένας ἢ τὸ ἧπαρ ἢ τὸν σπλῆνα. κινδυνώδη δὲ ταῦτα
<span class="lb" data-page="17a.616" data-line="5" id="l17a.616.5"></span>σὺν τοῖς ἄλλοις. τοῦ δὲ θανάτου σημεῖον ἱκανὸν ἡ πελίωσίς
<span class="lb" data-page="17a.616" data-line="6" id="l17a.616.6"></span>τε καὶ ψύξις τῶν ἄκρων ἐν τῇ τρίτῃ τῶν ἡμερῶν, ἐν
<span class="lb" data-page="17a.616" data-line="7" id="l17a.616.7"></span>ὀξεῖ πυρετῷ κατὰ τὴν εἰκοσαετῆ ἡλικίαν γενόμενα. διὰ τούτου
<span class="lb" data-page="17a.616" data-line="8" id="l17a.616.8"></span>δὲ καὶ μέχρι τῆς ἑβδόμης ἡμέρας ἐξήρκεσιν ὁ νεανίας,
<span class="lb" data-page="17a.616" data-line="9" id="l17a.616.9"></span>ἴσως καὶ ἄλλως ἰσχυρὸς ὢν φύσει τὴν δύναμιν, οὐ μόνον
<span class="lb" data-page="17a.616" data-line="10" id="l17a.616.10"></span>διὰ τὴν ἡλικίαν. ἃ μὲν οὖν ἄν τις ἐκ τῆς περὶ τὸν ἄῤῥωστον
<span class="lb" data-page="17a.616" data-line="11" id="l17a.616.11"></span>τοῦτον ἱστορίας λάβοι χρήσιμα ταῦτ’ ἐστί. τὸ δὲ
<span class="lb" data-page="17a.616" data-line="12" id="l17a.616.12"></span>ζητεῖν ἐν ποίᾳ πόλει καλεῖταί τι χωρίον ψευδὲς, καθάπερ
<span class="lb" data-page="17a.616" data-line="13" id="l17a.616.13"></span>Ἀθήνῃσιν ἡ τῶν Κερκώπων οὕτως ὠνόμασται, ὅσα τ’ ἄλλα
<span class="lb" data-page="17a.616" data-line="14" id="l17a.616.14"></span>τοιαῦτα καθ’ ἕκαστον τῶν ἀῤῥώστων ἔνιοι τῶν ἐξηγητῶν
<span class="lb" data-page="17a.616" data-line="15" id="l17a.616.15"></span>ἔγραψαν, οὐκ ἂν ὑπερέβαινον εἴ τι χρήσιμον ἐν αὐτοῖς ἑώρων
<span class="lb" data-page="17a.616" data-line="16" id="l17a.616.16"></span>εἰς τὰ τῆς τέχνης ἔργα. ὀξὺ, τοῦτο γέγραπται μεταξὺ
<span class="lb" data-page="17a.616" data-line="17" id="l17a.616.17"></span>τοῦ προγεγραμμένου καὶ τοῦ μέλλοντος γραφήσεσθαι,
<span class="lb" data-page="17a.616" data-line="18" id="l17a.616.18"></span>δυνάμενον ἑκατέρῳ προσνέμεσθαι, φαινομένων γ’ ἀμφοτέρων
<span class="pb" data-page="17a.617" id="p17a.617"></span>
<span class="lb" data-page="17a.617" data-line="1" id="l17a.617.1"></span>ὀξέως νενοσηκέναι. ἀλλ’ ἐπεὶ καὶ κατὰ τὴν προγεγραμένην
<span class="lb" data-page="17a.617" data-line="2" id="l17a.617.2"></span>ἄῤῥωστον τὴν κυναγχικὴν, ἐπὶ τῷ τέλει πρόσκειται
<span class="lb" data-page="17a.617" data-line="3" id="l17a.617.3"></span>τὸ καί τισιν ἄλλοις ἀῤῥώστοις ἐπὶ τῇ τελευτῇ τῆς διηγήσεως
<span class="lb" data-page="17a.617" data-line="4" id="l17a.617.4"></span>προγέγραπταί τι τοιοῦτον, δι’ οὗ τὸ χρήσιμον ἐμφαίνεται
<span class="lb" data-page="17a.617" data-line="5" id="l17a.617.5"></span>τῆς ἱστορίας, εὐλογώτερόν ἐστι τῷ προτέρῳ τῶν ἀῤῥώστων
<span class="lb" data-page="17a.617" data-line="6" id="l17a.617.6"></span>προσγεγράφθαι τὸ ὀξύ. τάχα δ’ ὁ τοὺς χαρακτῆρας
<span class="lb" data-page="17a.617" data-line="7" id="l17a.617.7"></span>προσγράψας καὶ τοῦτο προσέγραψε καὶ μικρὸν ὕστερον
<span class="lb" data-page="17a.617" data-line="8" id="l17a.617.8"></span>ἐπὶ τοῦ δεκάτου κατὰ τὴν τάξιν ἀῤῥώστου περὶ τῶν οὕτω
<span class="lb" data-page="17a.617" data-line="9" id="l17a.617.9"></span>προγεγραμμένων εἰρήσεται τελέως.
</p>
            <p>
<span class="lb" data-page="17a.617" data-line="10" id="l17a.617.10"></span>Ἐπεὶ δὲ βέλτιον οἶμαι τὴν λοιμώδη κατάστασιν εἰς τὸ
<span class="lb" data-page="17a.617" data-line="11" id="l17a.617.11"></span>τρίτον ὑπόμνημα φυλάξαι, προσθήσω τοῖς προειρημένοις ἔνια
<span class="lb" data-page="17a.617" data-line="12" id="l17a.617.12"></span>τῶν ἠμφισβητημένων τοῖς ἰατροῖς περὶ τῶν προσγεγραμμένων
<span class="lb" data-page="17a.617" data-line="13" id="l17a.617.13"></span>σημείων τῇ διηγήσει τοῦδε τοῦ μειρακίου κατὰ τὴν ζ΄
<span class="lb" data-page="17a.617" data-line="14" id="l17a.617.14"></span>ἡμέραν ἀποθανόντος. ὁ μὲν γὰρ Ζήνων ἔγραψε τούσδε τοὺς
<span class="lb" data-page="17a.617" data-line="15" id="l17a.617.15"></span>χαρακτῆρας. πρῶτον μὲν ἁπάντων τὸ π, τὴν διὰ μέσου
<span class="lb" data-page="17a.617" data-line="16" id="l17a.617.16"></span>γραμμὴν εὐθεῖαν ὀρθὴν ἔχον, ὃ τοῦ πιθανοῦ διὰ παντὸς
<span class="lb" data-page="17a.617" data-line="17" id="l17a.617.17"></span>εἶναι σημεῖον γέγραπται. δεύτερον δὲ ξ καὶ τρίτον ἐπ’ αὐτῷ
<span class="pb" data-page="17a.618" id="p17a.618"></span>
<span class="lb" data-page="17a.618" data-line="1" id="l17a.618.1"></span>ζ καὶ τέταρτον τὸ θ. πι, ξ, ζ, θ, τὸ μὲν οὖν ζ τὴν
<span class="lb" data-page="17a.618" data-line="2" id="l17a.618.2"></span>ἑβδόμην ἡμέραν φασὶ δηλοῦν, τὸ δὲ θ τὸν θάνατον. ἀλλὰ
<span class="lb" data-page="17a.618" data-line="3" id="l17a.618.3"></span>ταῦτα μὲν ἐπὶ πάντων κοινά. τὸ δὲ ξ ξένον σημεῖον εἶναι
<span class="lb" data-page="17a.618" data-line="4" id="l17a.618.4"></span>βούλεται. ξένον δὲ τὸ γεγονέναι φησὶ τῷ μειρακίῳ ἐν ἀρχῇ
<span class="lb" data-page="17a.618" data-line="5" id="l17a.618.5"></span>τῆς διηγήσεως ἐκ κόπων καὶ δρόμων παρὰ τὸ ἔθος εἰς
<span class="lb" data-page="17a.618" data-line="6" id="l17a.618.6"></span>τὴν νόσον ἐμπεσεῖν αὐτό. τὰ μὲν οὖν ἀντειρημένα τῷ Ζήνωνι
<span class="lb" data-page="17a.618" data-line="7" id="l17a.618.7"></span>περὶ τοῦ πρώτου σημείου τοῦ τὸ πιθανὸν δηλοῦντος,
<span class="lb" data-page="17a.618" data-line="8" id="l17a.618.8"></span>ἐπειδὴ κοινὰ πάντων ἐστὶ τῶν ἀῤῥώστων, ὀλίγον ὕστερον
<span class="lb" data-page="17a.618" data-line="9" id="l17a.618.9"></span>ἐὰν δόξω, πρότερον δὲ τὰ κατὰ τὸν προκείμενον ἄῤῥωστον
<span class="lb" data-page="17a.618" data-line="10" id="l17a.618.10"></span>ἰδίως ἐζητημένα σκεψόμεθα, διότι περὶ πράγματος ἰατρικοῦ
<span class="lb" data-page="17a.618" data-line="11" id="l17a.618.11"></span>δοκεῖ τὴν ἀμφισβήτησιν εἰρηκέναι. γράψαντος γὰρ, ὡς
<span class="lb" data-page="17a.618" data-line="12" id="l17a.618.12"></span>καὶ πρόσθεν ἔφην, οὐ μικρὸν βιβλίον τοῦ Ζήνωνος περὶ
<span class="lb" data-page="17a.618" data-line="13" id="l17a.618.13"></span>τῶν χαρακτήρων, εἶθ’ ἕτερον αὐτοῦ μεῖζον, Ἀπολλωνίου
<span class="lb" data-page="17a.618" data-line="14" id="l17a.618.14"></span>τοῦ ἐμπειρικοῦ πρὸς αὐτὸν ἀντιγράψαντος, εἶθ’ ὕστερον
<span class="lb" data-page="17a.618" data-line="15" id="l17a.618.15"></span>πάλιν ἐκείνῳ τοῦ Ζήνωνος ἀντειπόντος, Ἀπολλώνιος
<span class="lb" data-page="17a.618" data-line="16" id="l17a.618.16"></span><span class="milestone ed2page" data-n="9.244" data-unit="ed2page" id="ed2page.9.244"></span>ὁ Βιβλᾶς ἐπικληθεὶς ἔγραψε μετὰ ταῦτα καὶ αὐτὸς ἤδη,
<span class="lb" data-page="17a.618" data-line="17" id="l17a.618.17"></span>τεθνεῶτος τοῦ Ζήνωνος, βιβλίον ὑπὲρ τῶν χαρακτήρων,
<span class="lb" data-page="17a.618" data-line="18" id="l17a.618.18"></span>οὐ μόνον διεσκευασμένους ἐλέγχων, ἀλλὰ καὶ τὸν καλούμενον
<span class="lb" data-page="17a.618" data-line="19" id="l17a.618.19"></span>παρεξέλεγχον ἐπ’ αὐτοῖς τὸν Ζήνωνα ποιησάμενος. ὡς
<span class="pb" data-page="17a.619" id="p17a.619"></span>
<span class="lb" data-page="17a.619" data-line="1" id="l17a.619.1"></span>γὰρ μηδ’ ἑρμηνεῦσαι δυνηθέντος αὐτοῦ καλῶς τὰ διεσκευασμένα
<span class="lb" data-page="17a.619" data-line="2" id="l17a.619.2"></span>πρὸς τοῦ Μνήμονος, ἀλλ’ ἐν οἷς ἠπόρει πιθανολογίας,
<span class="lb" data-page="17a.619" data-line="3" id="l17a.619.3"></span>ὑπαλλάττοντος τοὺς χαρακτῆρας εἰς εὐπορίαν ἐξηγήσεως,
<span class="lb" data-page="17a.619" data-line="4" id="l17a.619.4"></span>οὕτω πεποίηται τὴν ἀντιλογίαν, οὔτε τὸ κατὰ τὴν
<span class="lb" data-page="17a.619" data-line="5" id="l17a.619.5"></span>βασιλικὴν βιβλιοθήκην εὑρεθὲν οὔτε τὸ ἐκ τῶν πλοίων
<span class="lb" data-page="17a.619" data-line="6" id="l17a.619.6"></span>οὔτε τὸ κατὰ τὴν ὑπὸ Βακχείου γενομένην ἔκδοσιν ἔχειν
<span class="lb" data-page="17a.619" data-line="7" id="l17a.619.7"></span>φάσκων οὕτω τοὺς χαρακτῆρας, ὡς ὁ Ζήνων ἔγραψεν ἐπὶ
<span class="lb" data-page="17a.619" data-line="8" id="l17a.619.8"></span>τοῦ προκειμένου κατὰ τὸν λόγον μειρακίου. εἰς ταύτην δ’
<span class="lb" data-page="17a.619" data-line="9" id="l17a.619.9"></span>οὐκ οἶδ’ ὅπως τὴν ἀδολεσχίαν ὁ Ταραντῖνος Ἡρακλείδης
<span class="lb" data-page="17a.619" data-line="10" id="l17a.619.10"></span>ὑπεσύρη, καίτοι πειρώμενος ἀεὶ πρὸς τὸ χρήσιμον ἀγαγεῖν
<span class="lb" data-page="17a.619" data-line="11" id="l17a.619.11"></span>τὰς ἐξηγήσεις. ἀλλὰ νῦν γε φαίνεται φιλονεικεῖν τῷ Ζήνωνι
<span class="lb" data-page="17a.619" data-line="12" id="l17a.619.12"></span>μᾶλλον ἢ τοῦ χρησίμου στοχάζεσθαι. ποιεῖται γοῦν
<span class="lb" data-page="17a.619" data-line="13" id="l17a.619.13"></span>τὴν τῶν χαρακτήρων ἐξήγησιν ὡς διὰ τί ζ πρὸ τοῦ τελευταίου
<span class="lb" data-page="17a.619" data-line="14" id="l17a.619.14"></span>θ γέγραπται. τὸ δ’ ἕτερον ὃ τούτου προτέτακται
<span class="lb" data-page="17a.619" data-line="15" id="l17a.619.15"></span>δηλοῦν φησὶ τὸ ζητητέον εἶναι διὰ τί κατὰ τὴν ζ΄ ἡμέραν
<span class="lb" data-page="17a.619" data-line="16" id="l17a.619.16"></span>ἀπέθανε τῶν παροξυσμῶν αὐτῷ κατὰ τὰς ἀρτίους γεγονότων.
<span class="lb" data-page="17a.619" data-line="17" id="l17a.619.17"></span>εὔλογον γὰρ ἦν, ὡς αὐτὸς ὁ Ἱπποκράτης λέγει, τὴν
<span class="lb" data-page="17a.619" data-line="18" id="l17a.619.18"></span>κρίσιν τοῦ νοσήματος ἐν ταῖς παρεξοτικαῖς ἡμέραις γεγονέναι.
<span class="pb" data-page="17a.620" id="p17a.620"></span>
<span class="lb" data-page="17a.620" data-line="1" id="l17a.620.1"></span>ὧν γὰρ οἱ παροξυσμοὶ, φησὶν, ἐν ἀρτίαις, τούτων καὶ
<span class="lb" data-page="17a.620" data-line="2" id="l17a.620.2"></span>αἱ κρίσεις ἐν ἀρτίαις, ὧν δ’ ἐν περιτταῖς, καὶ τούτων πάλιν
<span class="lb" data-page="17a.620" data-line="3" id="l17a.620.3"></span>ἐν περιτταῖς ἡμέραις γίνεσθαι τὴν κρίσιν. ὑποπέπτωκε
<span class="lb" data-page="17a.620" data-line="4" id="l17a.620.4"></span>δὲ τῷ γενικῷ σημαινομένῳ τῆς κρίσεως καὶ ὁ θάνατος.
<span class="lb" data-page="17a.620" data-line="5" id="l17a.620.5"></span>οὕτως μὲν Ταραντῖνος ἀπεφήνατο περὶ τῶν χαρακτήρων.
<span class="lb" data-page="17a.620" data-line="6" id="l17a.620.6"></span>ἐπισκεψώμεθα δὲ εἴ τις λέγει σοφόν· ὅτι μὲν γὰρ ἀποθνήσκειν
<span class="lb" data-page="17a.620" data-line="7" id="l17a.620.7"></span>ὡς τὰ <span class="milestone ed1page" data-n="5.414" data-unit="ed1page" id="ed1page.5.414"></span>πολλὰ κατὰ τὰς τῶν παροξυσμῶν ἡμέρας
<span class="lb" data-page="17a.620" data-line="8" id="l17a.620.8"></span>συμβαίνει καὶ σπάνιόν ἐστι τοὐναντίον ὁμολογητέον τ’
<span class="lb" data-page="17a.620" data-line="9" id="l17a.620.9"></span>ἐστὶ καὶ συγχωρητέον ἀληθεύειν τῷ Ταραντίνῳ, οὐ μήν γε
<span class="lb" data-page="17a.620" data-line="10" id="l17a.620.10"></span>οὗτος ἐν ταῖς ἀρτίαις φαίνεται τοὺς παροξυσμοὺς ἐσχηκώς.
<span class="lb" data-page="17a.620" data-line="11" id="l17a.620.11"></span>ἐπὶ μὲν γὰρ πρώτης ἡμέρας ὁ Ἱπποκράτης ἔγραψε τὰ κατὰ
<span class="lb" data-page="17a.620" data-line="12" id="l17a.620.12"></span>τὴν ἀρχὴν τοῦ νοσήματος γενόμενα. ταύτῃ δ’ ἐφεξῆς φησὶ,
<span class="lb" data-page="17a.620" data-line="13" id="l17a.620.13"></span>πάντα παρωξύνθη, διὰ τὴν ἀνάβασιν τοῦ νοσήματος ὀξέως
<span class="lb" data-page="17a.620" data-line="14" id="l17a.620.14"></span>κινουμένου, κατὰ γοῦν τὴν τρίτην μᾶλλον αὐξηθῆναι δηλοῦν
<span class="lb" data-page="17a.620" data-line="15" id="l17a.620.15"></span>τὸ νόσημα. προειρηκὼς γὰρ ἐπὶ τῆς δευτέρας τό τ’ οὐχ
<span class="lb" data-page="17a.620" data-line="16" id="l17a.620.16"></span>ὕπνωσε καὶ τὸ τὰ τῆς γνώμης ταραχώδεα κατὰ τὴν τῆς
<span class="lb" data-page="17a.620" data-line="17" id="l17a.620.17"></span>τρίτης διήγησιν ἔγραψε. πρῶτον μὲν τὸ δυσφόρως, ὃ κατὰ
<span class="lb" data-page="17a.620" data-line="18" id="l17a.620.18"></span>τὴν πρώτην ἡμέραν οὐκ ἐγεγράφει. τούτῳ δ’ ἐφεξῆς τὸ
<span class="pb" data-page="17a.621" id="p17a.621"></span>
<span class="lb" data-page="17a.621" data-line="1" id="l17a.621.1"></span>διψώδης, εἶτα τὸ ἀσώδης, εἶτα τὸ πολὺς βληστροσμὸς, εἶτα
<span class="lb" data-page="17a.621" data-line="2" id="l17a.621.2"></span>τὸ ἀπορίη· καὶ τούτων ἓν ἤρκει καὶ ἐν τῇ τρίτῃ προσγενόμενον
<span class="lb" data-page="17a.621" data-line="3" id="l17a.621.3"></span>ἡμέρα, χείρονα τῆς δευτέρας αὐτὴν ἐνδείξασθαι. τὸ
<span class="lb" data-page="17a.621" data-line="4" id="l17a.621.4"></span>μὲν γὰρ οὐχ ὑπνῶσαι κατὰ μίαν νύκτα καὶ τὰ τῆς γνώμης
<span class="lb" data-page="17a.621" data-line="5" id="l17a.621.5"></span>ἔχειν ταραχώδη συνεχῶς φαίνεται γινόμενα κατὰ τὰς ὀξείας
<span class="lb" data-page="17a.621" data-line="6" id="l17a.621.6"></span>νόσους, ἄνευ μεγάλου κινδύνου, τὰ δ’ ἐν τῇ τρίτῃ γεγραμμένα
<span class="lb" data-page="17a.621" data-line="7" id="l17a.621.7"></span>γέγονε πάντα κινδυνώδη. πλὴν διὰ τοῦτ’ ὀνομάζει
<span class="lb" data-page="17a.621" data-line="8" id="l17a.621.8"></span>τῆς δευτέρας χείρονα τὴν τρίτην εἶναι, διότι κατὰ μὲν τὴν
<span class="lb" data-page="17a.621" data-line="9" id="l17a.621.9"></span>δευτέραν ἔγραψε τὰ τῆς γνώμης ταραχώδεα, κατὰ δὲ τὴν
<span class="lb" data-page="17a.621" data-line="10" id="l17a.621.10"></span>τρίτην ἄλλα τέ τινα συμπτώματα τὰ μικρὸν ἔμπροσθεν
<span class="lb" data-page="17a.621" data-line="11" id="l17a.621.11"></span>εἰρημένα διηγήσατο γεγονέναι καὶ τὰ κατὰ τὴν γνώμην οὐχ
<span class="lb" data-page="17a.621" data-line="12" id="l17a.621.12"></span>ἁπλῶς ταραχώδεα. μικρὸν γὰρ τὸ τοιοῦτον, ἀλλὰ παρακροῦσαι
<span class="lb" data-page="17a.621" data-line="13" id="l17a.621.13"></span>φησί. φαίνεται γὰρ δὴ καὶ κατ’ αὐτὸ τοῦτο τὸ
<span class="lb" data-page="17a.621" data-line="14" id="l17a.621.14"></span>σύμπτωμα χείρων ἡ τρίτη τῆς δευτέρας γεγονέναι, οὐ μὴν
<span class="lb" data-page="17a.621" data-line="15" id="l17a.621.15"></span>οὔθ’ ὅτι προσέθηκεν ἐν αὐτῇ ὑπολάπαρον ὑποχόνδριον, ἔντασιν
<span class="lb" data-page="17a.621" data-line="16" id="l17a.621.16"></span>οὐκ οὖσαν ἔμπροσθεν, ὑπονοήσειεν ἄν τις ἐκ τούτου,
<span class="lb" data-page="17a.621" data-line="17" id="l17a.621.17"></span>τὴν δευτέραν ἡμέραν αὐτῷ γεγονέναι μετριωτέραν. ὅ τι
<span class="lb" data-page="17a.621" data-line="18" id="l17a.621.18"></span>γὰρ ἂν ἔμπροσθεν ἀπαθὲς ὂν σπλάγχνον ἄρξηται πάσχειν
<span class="pb" data-page="17a.622" id="p17a.622"></span>
<span class="lb" data-page="17a.622" data-line="1" id="l17a.622.1"></span>ἔν τινι ἡμέρᾳ, ἐκείνην ἐνδείκνυται τῶν ἔμπροσθεν χείρονα.
<span class="lb" data-page="17a.622" data-line="2" id="l17a.622.2"></span>ἐν πᾶσι δὲ τοῖς εἰρημένοις ὀλεθριώτατα φαίνεται κατὰ
<span class="lb" data-page="17a.622" data-line="3" id="l17a.622.3"></span>ταύτην <span class="milestone ed2page" data-n="9.245" data-unit="ed2page" id="ed2page.9.245"></span>γεγονέναι συμπτώματα κατάψυξις καὶ πελίδνωσις
<span class="lb" data-page="17a.622" data-line="4" id="l17a.622.4"></span>τῶν ἄκρων. ὥσθ’ ὅπερ ὀλίγον ἔμπροσθεν ἔφην,
<span class="lb" data-page="17a.622" data-line="5" id="l17a.622.5"></span>θαυμάσαι χρὴ ὅπως οὐκ ἀπέθανε κατὰ τὴν πέμπτην ἡμέραν
<span class="lb" data-page="17a.622" data-line="6" id="l17a.622.6"></span>τὸ μειράκιον. ἀλλὰ νὴ Δία, φησί τις ἴσως βοηθῶν τῷ
<span class="lb" data-page="17a.622" data-line="7" id="l17a.622.7"></span>Ταραντίνῳ, τοῖς εἰρημένοις ἐφεξῆς γέγραπται τετάρτῃ οὐχ
<span class="lb" data-page="17a.622" data-line="8" id="l17a.622.8"></span>ὕπνωσεν, ἐπὶ τὸ χεῖρον διάθεσις. τοῦτον αὐτὸν μνήμονα
<span class="lb" data-page="17a.622" data-line="9" id="l17a.622.9"></span>ποιήσω ἰατρικοῦ τοῦ θεωρήματος, ὅτι δήπου τετάρτῃ τῆς
<span class="lb" data-page="17a.622" data-line="10" id="l17a.622.10"></span>ἑβδόμης ἐπίδηλος ὑπ’ αὐτοῦ Ἱπποκράτους εἴρηται, διότι
<span class="lb" data-page="17a.622" data-line="11" id="l17a.622.11"></span>τῶν ἐν αὐτῇ γενομένων ἀγαθῶν ἢ κακῶν ἡ ἔκβασις οὐχ
<span class="lb" data-page="17a.622" data-line="12" id="l17a.622.12"></span>ἧττον, ἀλλὰ καὶ μᾶλλον ἐπὶ τῆς ζ΄ ἢ τῆς στ΄ ἡμέρας γίνεται.
<span class="lb" data-page="17a.622" data-line="13" id="l17a.622.13"></span>πῶς οὖν, ὁ Ταραντῖνός φησιν, εὐλογώτερον ἦν τεθνάναι
<span class="lb" data-page="17a.622" data-line="14" id="l17a.622.14"></span>τὸ μειράκιον τοῦτο κατὰ τὴν στ΄ ἡμέραν, ἐπειδὴ τοὺς
<span class="lb" data-page="17a.622" data-line="15" id="l17a.622.15"></span>παροξυσμοὺς ἐν αὐταῖς ἀρτίαις ἔσχεν. ἐν γὰρ τῇ τρίτῃ τῶν
<span class="lb" data-page="17a.622" data-line="16" id="l17a.622.16"></span>εἰρημένων φαίνεται τὰ πλεῖστ’ αὐτῷ γεγονέναι συμπτώματα,
<span class="lb" data-page="17a.622" data-line="17" id="l17a.622.17"></span>κατὰ δὲ τὴν τετάρτην ηὐξῆσθαι, διαρκέσαι δὲ καὶ ἀντισχεῖν
<span class="lb" data-page="17a.622" data-line="18" id="l17a.622.18"></span>ἄχρι τῆς ζ΄ ἡμέρας, ἴσως μὲν καὶ ὅτι τὴν δύναμιν
<span class="pb" data-page="17a.623" id="p17a.623"></span>
<span class="lb" data-page="17a.623" data-line="1" id="l17a.623.1"></span>φύσει ἔσχεν ἰσχυρὰν, οὐ μὴν ἀλλὰ διὰ τὴν ἡλικίαν. ὡς εἴ
<span class="lb" data-page="17a.623" data-line="2" id="l17a.623.2"></span>γε μὴ ταῦθ’ ὑπῆρχεν αὐτῷ, κατὰ τὴν ε΄ ἂν ἐτεθνήκει.
<span class="lb" data-page="17a.623" data-line="3" id="l17a.623.3"></span>φαίνεται δή μοι φιλοτιμούμενος πρὸς τὸν Ζήνωνα μᾶλλον
<span class="lb" data-page="17a.623" data-line="4" id="l17a.623.4"></span>ἢ ἀκριβῶς ἐξετάζων τὸ πρᾶγμα ταῦθ’ ὁ Ταραντῖνος ἐσχηκέναι.
<span class="lb" data-page="17a.623" data-line="5" id="l17a.623.5"></span>ταὐτὸ δὲ τοῦτ’ ἔπαθε καὶ ὁ Ἀπολλώνιος, ἐξηγούμενος
<span class="lb" data-page="17a.623" data-line="6" id="l17a.623.6"></span>καὶ αὐτὸς φιλοπόνως τὸ ζ γράμμα τὸ δεύτερον ἐν
<span class="lb" data-page="17a.623" data-line="7" id="l17a.623.7"></span>τοῖς χαρακτῆρσι γεγραμμένον. ἠκολούθησαν δ’ αὐτῷ καὶ
<span class="lb" data-page="17a.623" data-line="8" id="l17a.623.8"></span>ἄλλοι πολλοὶ καὶ μάλισθ’ ὅτι πρῶτον μὲν ἰατρικόν τι θεώρημα
<span class="lb" data-page="17a.623" data-line="9" id="l17a.623.9"></span>λέγει χρήσιμον ἐξηγεῖσθαι χωρὶς χαρακτήρων, εἶθ’
<span class="lb" data-page="17a.623" data-line="10" id="l17a.623.10"></span>ὅτι καὶ ἀληθὲς αὐτοῖς ἔδοξεν εἶναι τὸ ῥηθέν. διὰ τοῦτο
<span class="lb" data-page="17a.623" data-line="11" id="l17a.623.11"></span>γὰρ ἀποθανεῖν φησὶ τὸ μειράκιον, ὅτι παρὰ τὸ ἔθος ἐν
<span class="lb" data-page="17a.623" data-line="12" id="l17a.623.12"></span>κόποις καὶ πόνοις καὶ δρόμοις ἐγένετο. ἐγὼ δὲ τοὺς μὲν
<span class="lb" data-page="17a.623" data-line="13" id="l17a.623.13"></span>πόνους καὶ δρόμους, εἴπερ ἐκ τῆς προσηγορίας ταύτης δηλοῦται
<span class="lb" data-page="17a.623" data-line="14" id="l17a.623.14"></span>τὰ πλείω γυμνάσια, διατεινόμενος εἴποιμι χωρὶς τῆς
<span class="lb" data-page="17a.623" data-line="15" id="l17a.623.15"></span>ἐν τῷ σώματι προϋπαρχούσης νοσώδους κατασκευῆς μηδέποτ’
<span class="lb" data-page="17a.623" data-line="16" id="l17a.623.16"></span>ἂν αἰτίους γενέσθαι θανάτου. περὶ τῶν κατ’ ἐνίους
<span class="lb" data-page="17a.623" data-line="17" id="l17a.623.17"></span>ποτῶν, ἔφην γὰρ οὕτως μεταγράφειν τινὰς, οὐδὲν ἔχω σαφὲς
<span class="pb" data-page="17a.624" id="p17a.624"></span>
<span class="lb" data-page="17a.624" data-line="1" id="l17a.624.1"></span>εἰπεῖν ἐπί γε τοῦ μειρακίου τούτου, διότι μήτε τὴν
<span class="lb" data-page="17a.624" data-line="2" id="l17a.624.2"></span>ποιότητα τῶν γινομένων ποτῶν γινώσκω, καίτοι πολλῆς οὔσης
<span class="lb" data-page="17a.624" data-line="3" id="l17a.624.3"></span>ἐν αὐτοῖς διαφορᾶς. καὶ γὰρ ἐν τῷ χρόνῳ διαφέρουσιν
<span class="lb" data-page="17a.624" data-line="4" id="l17a.624.4"></span>οἱ ποτοί. τινὲς μὲν ἐν ἡμέραις δυσὶ καὶ τρισὶν, ἔνιοι
<span class="lb" data-page="17a.624" data-line="5" id="l17a.624.5"></span>δὲ πολλαπλασίοις τούτων γινόμενοι καὶ τὸ πινόμενον ἑκάστης
<span class="lb" data-page="17a.624" data-line="6" id="l17a.624.6"></span>ἡμέρας πλῆθος οὐ μικρὰν ἔχει τὴν διαφοράν. ἔτι πρὸς
<span class="lb" data-page="17a.624" data-line="7" id="l17a.624.7"></span>τούτοις ἡ ποιότης τοῦ πόματος, ἔνιοι μὲν γὰρ ἀκρατέστερον,
<span class="lb" data-page="17a.624" data-line="8" id="l17a.624.8"></span>ἔνιοι δ’ ὑδαρέστερον, ἔνιοι δ’ εὔκρατον πίνουσι. καὶ
<span class="lb" data-page="17a.624" data-line="9" id="l17a.624.9"></span>τινὲς μὲν ψυχρὸν, ἔνιοι δὲ θερμὸν καὶ τούτων γ’ ἑκάτερον,
<span class="lb" data-page="17a.624" data-line="10" id="l17a.624.10"></span>ἤτοι γ’ ἐξ ἔθους ἢ παρὰ τὸ ἔθος ἔπιόν ποτε. προσέρχεται
<span class="lb" data-page="17a.624" data-line="11" id="l17a.624.11"></span>δὲ καὶ ἡ τῶν οἴνων οὐ μικρὰ διαφορὰ κατά τε τὸ γένος
<span class="lb" data-page="17a.624" data-line="12" id="l17a.624.12"></span>καὶ τὸν χρόνον· οὐ γὰρ τὴν αὐτὴν ἐργάζεται διάθεσιν
<span class="lb" data-page="17a.624" data-line="13" id="l17a.624.13"></span>ὁ νέος οἶνος καὶ ὁ παλαιὸς, οὐδ’ ὁ παχὺς καὶ λεπτὸς, οὐδ’ ὁ
<span class="lb" data-page="17a.624" data-line="14" id="l17a.624.14"></span>λευκὸς καὶ μέλας, οὐδ’ ὁ εὐώδης καὶ δυσώδης, ὥσπερ οὐδ’ ὁ αὐστηρὸς
<span class="lb" data-page="17a.624" data-line="15" id="l17a.624.15"></span>καὶ γλυκὺς, ὥστ’ εἰκότως ἔφην οὐκ ἔχειν ἀποφήνασθαι
<span class="lb" data-page="17a.624" data-line="16" id="l17a.624.16"></span>βέβαιον οὐδὲν ὑπὲρ τῆς ἐξ οἴνου βλάβης γενομένης τῷ μειρακίῳ.
<span class="lb" data-page="17a.624" data-line="17" id="l17a.624.17"></span>τό γε μὴν ὡς τὸ πολὺ κοινὸν ἁπάντων οἴνων ἀμετροτέρας
<span class="lb" data-page="17a.624" data-line="18" id="l17a.624.18"></span>πόσεώς ἐστιν ὅτι καὶ τῶν νεύρων ἅπτονται καὶ
<span class="pb" data-page="17a.625" id="p17a.625"></span>
<span class="lb" data-page="17a.625" data-line="1" id="l17a.625.1"></span>τῆς γνώμης, οὐ μὴν ἡ τούτων τριπτὴ ἐπεκράτησε βλάβη,
<span class="lb" data-page="17a.625" data-line="2" id="l17a.625.2"></span>κατὰ τὴν τοῦ μειρακίου νόσον· οὔτε γὰρ σπασμῶδες οὔτε
<span class="lb" data-page="17a.625" data-line="3" id="l17a.625.3"></span>τρομῶδες, ἀλλ’ οὐδὲ φρενιτικὸν ἐγένετο καὶ διὰ τοῦτ’ οἶμαι
<span class="lb" data-page="17a.625" data-line="4" id="l17a.625.4"></span>καὶ τὴν τῶν ποτῶν γραφὴν ἀλογωτέραν ὑπάρχειν. εὐλογώτερον
<span class="lb" data-page="17a.625" data-line="5" id="l17a.625.5"></span>γάρ ἐστιν ἀπεψίας προηγεῖσθαι τῷ μειρακίῳ, τάχα
<span class="lb" data-page="17a.625" data-line="6" id="l17a.625.6"></span>μὲν καὶ κατὰ <span class="milestone ed2page" data-n="9.246" data-unit="ed2page" id="ed2page.9.246"></span>τὴν κοιλίαν, εἰ δὲ μὴ, ἀλλὰ κατά
<span class="lb" data-page="17a.625" data-line="7" id="l17a.625.7"></span>γε τὰς φλέβας πάντως, ἐφ’ αἷς οὐκ ὀλίγων ὠμῶν χυμῶν
<span class="lb" data-page="17a.625" data-line="8" id="l17a.625.8"></span>ἠθροίσθη πλῆθος, ὡς ἐνδείκνυται τὰ οὖρα καὶ τὰ διαχωρήματα,
<span class="lb" data-page="17a.625" data-line="9" id="l17a.625.9"></span>λεπτὰ μὲν, οὐ μὴν χολώδη γενόμενα. φαίνεται μέντοι
<span class="lb" data-page="17a.625" data-line="10" id="l17a.625.10"></span>καὶ χολώδης τις αὐτῷ χυμὸς ἐν ὅλῃ τῇ τοῦ σώματος
<span class="lb" data-page="17a.625" data-line="11" id="l17a.625.11"></span>ἕξει περιέχεσθαι, διὰ τοὺς γενομένους πόνους, ἐφ’ οἷς εὔλογόν
<span class="lb" data-page="17a.625" data-line="12" id="l17a.625.12"></span>ἐστι καὶ παραφροσύνην τινὰ γενέσθαι καὶ πυρετόν.
</p>
<span class="lb rule" data-page="17a.625" data-line="13" id="l17a.625.13"></span>
          </article>

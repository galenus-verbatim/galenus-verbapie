<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.7">
<span class="pb page1" data-page="17a.629" id="p17a.629"></span>
<span class="milestone ed1page page1" data-n="5.415" data-unit="ed1page" id="ed1page.5.415"></span>
<span class="milestone ed2page page1" data-n="9.248" data-unit="ed2page" id="ed2page.9.248"></span>
<span class="lb head" data-page="17a.629" data-line="9" id="l17a.629.9"></span>
            <blockquote class="quote lemma">
<span class="lb" data-page="17a.629" data-line="10" id="l17a.629.10"></span>Γυναῖκα ἐξ ἀποφθορῆς νηπίου, τῶν περὶ Παντιμίδην, τῇ
<span class="lb" data-page="17a.629" data-line="11" id="l17a.629.11"></span>πρώτῃ πῦρ ἔλαβεν· ἡ γλῶσσα ἐπίξηρος, διψώδης, ἀσώδης,
<span class="lb" data-page="17a.629" data-line="12" id="l17a.629.12"></span>ἄγρυπνος· κοιλίαι ταραχώδεις πολλοῖσι λεπτοῖσιν
<span class="lb" data-page="17a.629" data-line="13" id="l17a.629.13"></span>ὠμοῖσι· δευτέρῃ ἐπεῤῥίγωσε, πυρετὸς ὀξὺς, ἀπὸ κοιλίης
<span class="lb" data-page="17a.629" data-line="14" id="l17a.629.14"></span>πολλὰ, οὐχ ὕπνωσε, τρίτῃ μείζους οἱ πόνοι, τετάρτῃ παρέκρουσεν,
<span class="lb" data-page="17a.629" data-line="15" id="l17a.629.15"></span>ἑβδόμῃ ἀπέθανεν, κοιλίη διὰ παντὸς ὑγρὴ διαχωρήμασι
<span class="lb" data-page="17a.629" data-line="16" id="l17a.629.16"></span>πολλοῖσιν, λεπτοῖσιν, ὠμοῖσιν. οὖρα ὀλίγα, λεπτὰ,
<span class="lb" data-page="17a.629" data-line="17" id="l17a.629.17"></span>πυρετὸς καῦσος.
</blockquote>
<span class="lb rule" data-page="17a.629" data-line="18" id="l17a.629.18"></span>
            <span class="pb" data-page="17a.630" id="p17a.630"></span>
            <p>
<span class="lb" data-page="17a.630" data-line="1" id="l17a.630.1"></span>Εἰ διά τι τῶν ἔξωθεν ἀποφθεῖραι τὴν γυναῖκα συνέβη
<span class="lb" data-page="17a.630" data-line="2" id="l17a.630.2"></span>ταύτην, αὐτὸς ἂν ὁ Ἱπποκράτης ἀπεσημήνατο. δῆλον
<span class="lb" data-page="17a.630" data-line="3" id="l17a.630.3"></span>οὖν ἐστιν ὡς διὰ τὸ νόσημα συνέβη τὴν ἀποφθορὰν γενέσθαι
<span class="lb" data-page="17a.630" data-line="4" id="l17a.630.4"></span>τῇ γυναικὶ, μοχθηροὺς ἠθροικυίᾳ χυμούς. πρόκειται δὲ τῷ
<span class="lb" data-page="17a.630" data-line="5" id="l17a.630.5"></span>ἐξ ἀποφθορᾶς τὸ νηπίου, δηλοῦντος, ὡς οἶμαι, τῇ προσθήκῃ
<span class="lb" data-page="17a.630" data-line="6" id="l17a.630.6"></span>ταύτῃ μικρὸν εἶναι τὸ ἀμβλωθέν. ὀνομάζουσι γὰρ οἱ ἄνθρωποι
<span class="lb" data-page="17a.630" data-line="7" id="l17a.630.7"></span>νήπια παιδία τὰ μετὰ τὴν ἀποκύησιν, οὐ πολλοῦ
<span class="lb" data-page="17a.630" data-line="8" id="l17a.630.8"></span>χρόνου. κατὰ μεταφορὰν οὖν εἰκός ἐστι τὸν Ἱπποκράτην
<span class="lb" data-page="17a.630" data-line="9" id="l17a.630.9"></span>τὰ πάνυ μικρὰ τῶν κυουμένων παιδίων οὕτως ὠνομακέναι.
<span class="lb" data-page="17a.630" data-line="10" id="l17a.630.10"></span>καὶ γὰρ καὶ μάλιστα διαφθείρεται ταῦτα, τὴν μὲν ὀξύτητα
<span class="lb" data-page="17a.630" data-line="11" id="l17a.630.11"></span>καὶ τὸ μέγεθος τοῦ πυρετοῦ διὰ αὐτοῦ τε τοῦ φάναι, πῦρ
<span class="lb" data-page="17a.630" data-line="12" id="l17a.630.12"></span>ἔλαβεν, ἐδήλωσε κᾀκ τοῦ προσθεῖναι, γλῶσσα ἐπίξηρος,
<span class="lb" data-page="17a.630" data-line="13" id="l17a.630.13"></span>διψώδης. τὸ δ’ ἀσώδης τῆς κακοηθείας γενομένου πυρετοῦ
<span class="lb" data-page="17a.630" data-line="14" id="l17a.630.14"></span>σημεῖόν ἐστι. πρόσχες τὸν νοῦν ἐπιμελῶς τῇ τῶν διαχωρουμένων
<span class="lb" data-page="17a.630" data-line="15" id="l17a.630.15"></span>ἰδέᾳ. γράψαντος γὰρ αὐτοῦ κοιλίη ταραχώδης,
<span class="lb" data-page="17a.630" data-line="16" id="l17a.630.16"></span>λεπτοῖσι, πολλοῖσιν, ὠμοῖσι, καίτοι γ’ αὐτὸς εἰπὼν ἐπὶ
<span class="lb" data-page="17a.630" data-line="17" id="l17a.630.17"></span>τῇ τελευτῇ τῆς διηγήσεως καῦσον αὐτῇ γεγονέναι. ὀνομάσας
<span class="lb" data-page="17a.630" data-line="18" id="l17a.630.18"></span>δὲ καὶ τὸν πυρετὸν, ἐν μὲν τῇ πρώτῃ τῶν ἡμερῶν
<span class="pb" data-page="17a.631" id="p17a.631"></span>
<span class="lb" data-page="17a.631" data-line="1" id="l17a.631.1"></span>ἀρξάμενον, παροξυνθέντα δ’ ἐν τῇ δευτέρᾳ, προσθεὶς δ’
<span class="lb" data-page="17a.631" data-line="2" id="l17a.631.2"></span>ὅτι καὶ ἡ γλῶσσα ἐπίξηρος καὶ οὐχ ὕπνωσε καὶ διψώδης
<span class="lb" data-page="17a.631" data-line="3" id="l17a.631.3"></span><span class="milestone ed2page" data-n="9.249" data-unit="ed2page" id="ed2page.9.249"></span>ἦν, ὅμως ὠμά φησιν εἶναι τὰ διαχωρούμενα.
<span class="lb" data-page="17a.631" data-line="4" id="l17a.631.4"></span>καῦσον δὲ πυρετὸν ἐπὶ χολώδεσι χυμοῖσι γινόμενον ἴσμεν.
<span class="lb" data-page="17a.631" data-line="5" id="l17a.631.5"></span>εἰκὸς οὖν τῇ γυναικὶ ταύτῃ κατὰ μὲν ὅλον τὸν ὄγκον τοῦ
<span class="lb" data-page="17a.631" data-line="6" id="l17a.631.6"></span>σώματος ἠθροῖσθαι τὸν χολώδη χυμὸν, ἐν δὲ ταῖς πρώταις
<span class="lb" data-page="17a.631" data-line="7" id="l17a.631.7"></span>φλεψὶ ταῖς κατὰ τὸ μεσάραιόν τε καὶ τὰ σιμὰ τοὺ ἥπατος
<span class="lb" data-page="17a.631" data-line="8" id="l17a.631.8"></span>ὠμὰ περιέχεσθαι. καὶ μὴν καὶ τὰ οὖρά φησιν αὐτῇ γεγονέναι
<span class="lb" data-page="17a.631" data-line="9" id="l17a.631.9"></span>λεπτὰ παραπλησίως τοῖς ὠμοῖς διαχωρήμασιν, οὐ μόνον
<span class="lb" data-page="17a.631" data-line="10" id="l17a.631.10"></span>ἐν ταῖς πρώταις φλεψὶν, ἀλλὰ καὶ κατὰ τὰ κυρτὰ τοῦ
<span class="lb" data-page="17a.631" data-line="11" id="l17a.631.11"></span>ἥπατος ὠμῶν πλεοναζόντων χυμῶν. ὁ δὲ καῦσος ἐπὶ τέλει
<span class="lb" data-page="17a.631" data-line="12" id="l17a.631.12"></span>τῆς ἀῤῥώστου ταύτης ἐν πολλοῖς τῶν ἀντιγράφων προσγέγραπται
<span class="lb" data-page="17a.631" data-line="13" id="l17a.631.13"></span>καῦσος, ἔνια δ’ οὐ τοῦτο μόνον ἔχει γεγραμμένον,
<span class="lb" data-page="17a.631" data-line="14" id="l17a.631.14"></span>ἀλλὰ καὶ τὸ α προκείμενον, ὡς ἤτοι πρώτην νοεῖσθαι τὴν
<span class="lb" data-page="17a.631" data-line="15" id="l17a.631.15"></span>ἄῤῥωστον ταύτην ἐν καύσῳ γεγονυῖαν ἢ πρῶτον εἶδος εἶναι
<span class="lb" data-page="17a.631" data-line="16" id="l17a.631.16"></span>τούτου τοῦ καύσου. τὸ δ’ ἐφεξῆς αὐτῷ γεγραμμένον, δεύτερον
<span class="lb" data-page="17a.631" data-line="17" id="l17a.631.17"></span>ἐπὶ τῆς γυναικὸς, ἧς οὕτως ἄρχεται, ἑτέρην ἐξ ἀποφθορῆς.
<span class="lb" data-page="17a.631" data-line="18" id="l17a.631.18"></span>ἐγὼ κατὰ τὸν ὄγδοον ἄῤῥωστον, οὗ ἡ ἀρχὴ, τὸ
<span class="pb" data-page="17a.632" id="p17a.632"></span>
<span class="lb" data-page="17a.632" data-line="1" id="l17a.632.1"></span>μειράκιον ὃ κατέκειτο ἐπὶ ψευδέων ἀγορῇ, τελεώτερον ἔφην
<span class="lb" data-page="17a.632" data-line="2" id="l17a.632.2"></span>ποιήσασθαι τὸν περὶ τῶν οὕτως προσγεγραμμένων λόγων,
<span class="lb" data-page="17a.632" data-line="3" id="l17a.632.3"></span>ὅταν ἐξηγῶμαι τὸν δέκατον ἄῤῥωστον, ἀποδώσω τε νῦν αὐτὸν,
<span class="lb" data-page="17a.632" data-line="4" id="l17a.632.4"></span>ἐκ δυοῖν τούτοιν ὑποπτεύων προσγεγράφθαι τὸ καῦσος
<span class="lb" data-page="17a.632" data-line="5" id="l17a.632.5"></span>ἀφ’ ἑτέρου τινὸς, οὐκ αὐτοῦ τοῦ συγγραφέως· ὅτι πρῶτον
<span class="lb" data-page="17a.632" data-line="6" id="l17a.632.6"></span>μὲν ἂν οὐχ ἑνὶ ἢ δυοῖν τῶν ἀῤῥώστων ἐπὶ τῇ τελευτῇ τῆς
<span class="lb" data-page="17a.632" data-line="7" id="l17a.632.7"></span>διηγήσεως τὴν ἰδέαν τῆς νόσου προσέγραψε, ἀλλὰ πᾶσιν ἢ
<span class="lb" data-page="17a.632" data-line="8" id="l17a.632.8"></span>τοῖς πλείστοις, εἴπερ ὅλως ἐβούλετο καὶ ταύτας ἡμᾶς διδάσκειν,
<span class="lb" data-page="17a.632" data-line="9" id="l17a.632.9"></span>ὡς ἔνιοι τῶν μετ’ αὐτὸν ἐποίησαν. ὁ δὲ ὡς εἰδόσι
<span class="lb" data-page="17a.632" data-line="10" id="l17a.632.10"></span>διαγινώσκειν τὰ νοσήματα τὴν διήγησιν ἐποιήσατο
<span class="lb" data-page="17a.632" data-line="11" id="l17a.632.11"></span>τῶν συμβάντων τοῖς ἀῤῥώστοις. φαίνονται δὲ καὶ οἱ ἄλλοι
<span class="lb" data-page="17a.632" data-line="12" id="l17a.632.12"></span>παλαιοὶ μὴ στοχαζόμενοι κατὰ τὰ συγγράμματα τῶν ἄρτι
<span class="lb" data-page="17a.632" data-line="13" id="l17a.632.13"></span>προσιόντων ταῖς βίβλοις, ἀλλὰ τῶν ἤδη κατ’ αὐτὰς ἐχόντων
<span class="lb" data-page="17a.632" data-line="14" id="l17a.632.14"></span>ἕξιν. βεβαιοῖ δέ μου τὴν ὑπόληψιν ἐπὶ τῷ προειρημένῳ
<span class="lb" data-page="17a.632" data-line="15" id="l17a.632.15"></span>δεύτερον τοῦτο, τὸ τῷ τρίτῳ τῶν ἐπιδημιῶν μόνῳ
<span class="lb" data-page="17a.632" data-line="16" id="l17a.632.16"></span>προσγεγράφθαι. πᾶσιν οὖν τοῦτο τοῖς ἐξηγησαμένοις τὸ
<span class="lb" data-page="17a.632" data-line="17" id="l17a.632.17"></span>βιβλίον· ἔδοξεν ὑφ’ ἑτέρου τινὸς τοῦ τοὺς διεσκευασμένους
<span class="lb" data-page="17a.632" data-line="18" id="l17a.632.18"></span>τὸ νῦν ἐκείνους χαρακτῆρας προσγράψαντος καὶ ταῦτ’ εἰκὸς
<span class="pb" data-page="17a.633" id="p17a.633"></span>
<span class="lb" data-page="17a.633" data-line="1" id="l17a.633.1"></span>προσγεγράφθαι. κατὰ μὲν γὰρ τὴν κυναγχικὴν εἰκότως ἄν
<span class="lb" data-page="17a.633" data-line="2" id="l17a.633.2"></span>τις συγχωρήσειεν ὑφ’ Ἱπποκράτους αὐτοῦ προσγεγράφθαι
<span class="lb" data-page="17a.633" data-line="3" id="l17a.633.3"></span>τὸ ἀπέθανε κυναγχικῇ, διὰ τὴν κυνάγχην αὐτὴν βουλομένου
<span class="lb" data-page="17a.633" data-line="4" id="l17a.633.4"></span>τεθνάναι τὴν γυναῖκα· κατὰ δὲ τὴν ἐν τῷ νῦν τεθνάναι
<span class="lb" data-page="17a.633" data-line="5" id="l17a.633.5"></span>λεγομένην οὐχ οὕτως ἀκοῦσαι δυνατόν. εἰπὼν γὰρ ἑβδόμῃ
<span class="lb" data-page="17a.633" data-line="6" id="l17a.633.6"></span>ἀπέθανεν, ἐπήνεγκε, κοιλίη διὰ παντὸς ὑγρὴ διαχωρήμασι
<span class="lb" data-page="17a.633" data-line="7" id="l17a.633.7"></span>πολλοῖσι, λεπτοῖσιν, <span class="milestone ed1page" data-n="5.416" data-unit="ed1page" id="ed1page.5.416"></span>ὠμοῖσιν, οὖρα ὀλίγα λεπτά. καὶ
<span class="lb" data-page="17a.633" data-line="8" id="l17a.633.8"></span>μετὰ ταῦτ’ ἐφεξῆς γέγραπται καῦσος. ἐνίοις δὲ καὶ τὸ α
<span class="lb" data-page="17a.633" data-line="9" id="l17a.633.9"></span>πρόσκειται, κατά τινα δ’ ἀντ’ αὐτοῦ γέγραπται πρῶτος, ἐν
<span class="lb" data-page="17a.633" data-line="10" id="l17a.633.10"></span>ἄλλοις δὲ πρώτῃ. παντοίως γὰρ ἐλυμήναντο τῷ βιβλίῳ
<span class="lb" data-page="17a.633" data-line="11" id="l17a.633.11"></span>τούτῳ κατὰ τὰ προσγραφόμενα πολλοὶ τῶν νεωτέρων ἰατρῶν.
<span class="lb" data-page="17a.633" data-line="12" id="l17a.633.12"></span>εὔδηλον οὖν ὅτι μὴ ὡς ἐπὶ τῆς κυναγχικῆς ἐπὶ
<span class="lb" data-page="17a.633" data-line="13" id="l17a.633.13"></span>τέλει προσέγραψε τὸ ἀπέθανε κυναγχικῇ, κατὰ τὸν αὐτὸν
<span class="lb" data-page="17a.633" data-line="14" id="l17a.633.14"></span>τρόπον ἐγχωρεῖ καὶ νῦν προσγεγράφθαι τὸ καῦσος. οὐ γὰρ
<span class="lb" data-page="17a.633" data-line="15" id="l17a.633.15"></span>εἶπεν ἀπέθανε καυσουμένη, καθάπερ ἐπὶ τῆς κυναγχικῆς,
<span class="lb" data-page="17a.633" data-line="16" id="l17a.633.16"></span>ἀπέθανε κυναγχικῇ, ἀλλὰ τό τε καῦσος ὄνομα κατὰ
<span class="lb" data-page="17a.633" data-line="17" id="l17a.633.17"></span>τὴν εὐθεῖαν πτῶσιν εὑρίσκεται γεγραμμένον, ἐν τῷ μεταξὺ
<span class="lb" data-page="17a.633" data-line="18" id="l17a.633.18"></span>δὲ τούτου τε καὶ τοῦ ἀπέθανε τό τε κοιλίη διὰ παντὸς
<span class="pb" data-page="17a.634" id="p17a.634"></span>
<span class="lb" data-page="17a.634" data-line="1" id="l17a.634.1"></span>ὑγρὴ καὶ τὰ τούτῳ συνεχῆ. ἐπεὶ τοίνυν οὔτ’ ἀπέθανε καυσουμένη,
<span class="lb" data-page="17a.634" data-line="2" id="l17a.634.2"></span>ἀλλ’ οὐδὲ ἐφεξῆς ὅλως ἀλλήλων ταῦτα γέγραπται,
<span class="lb" data-page="17a.634" data-line="3" id="l17a.634.3"></span>δῆλον ὅτι παρεγγέγραπται τοῦτο πρός τινος, οὐχ ὑφ’ Ἱπποκράτους
<span class="lb" data-page="17a.634" data-line="4" id="l17a.634.4"></span>αὐτοῦ γέγραπται. τάχα δέ τις καὶ προσέγραψεν
<span class="lb" data-page="17a.634" data-line="5" id="l17a.634.5"></span>ἕνεκεν ἑαυτοῦ, καθάπερ <span class="milestone ed2page" data-n="9.250" data-unit="ed2page" id="ed2page.9.250"></span>εἰώθαμεν ὑπόμνησιν ἐν τοῖς
<span class="lb" data-page="17a.634" data-line="6" id="l17a.634.6"></span>μετωπίοις τὰ τοιαῦτα προσγράφειν. εἶτά τις τῶν μεταγραφόντων
<span class="lb" data-page="17a.634" data-line="7" id="l17a.634.7"></span>βιβλίον ὡς αὐτοῦ τοῦ συγγραφέως ὂν εἰς τὸ ὕφος
<span class="lb" data-page="17a.634" data-line="8" id="l17a.634.8"></span>αὐτὸ μετέθηκεν.
</p>
<span class="lb rule" data-page="17a.634" data-line="9" id="l17a.634.9"></span>
          </article>

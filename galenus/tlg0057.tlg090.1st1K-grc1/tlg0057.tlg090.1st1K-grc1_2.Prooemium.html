<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:2.Prooemium">
<span class="pb page1" data-page="17a.576" id="p17a.576"></span>
<span class="milestone ed1page page1" data-n="5.406" data-unit="ed1page" id="ed1page.5.406"></span>
<span class="milestone ed2page page1" data-n="9.228" data-unit="ed2page" id="ed2page.9.228"></span>
            <h2>ΙΠΠΟΚΡΑΤΟΥΣ ΕΠΙΔΗΜΙΩΝ Γ.
<br></br>ΚΑΙ ΓΑΛΗΝΟΥ ΕΙΣ ΑΥΤΟ ΥΠΟΜΝΗΜΑ
<br></br>Β.
</h2>
            <p>
<span class="lb" data-page="17a.576" data-line="1" id="l17a.576.1"></span><span class="milestone ed1page" data-n="5.407" data-unit="ed1page" id="ed1page.5.407"></span>
              <span class="milestone ed2page" data-n="9.230" data-unit="ed2page" id="ed2page.9.230"></span>Ἐμοὶ μὲν οὔτ’ ἄλλο τι βιβλίον ἐγράφη
<span class="lb" data-page="17a.576" data-line="2" id="l17a.576.2"></span>χωρὶς τοῦ δεηθῆναί τινας ἑταίρους καὶ μάλιστα τοὺς εἰς
<span class="lb" data-page="17a.576" data-line="3" id="l17a.576.3"></span>ἀποδημίαν μακροτέραν στελλομένους, ἀξιώσαντας ἔχειν ὑπόμνημα
<span class="lb" data-page="17a.576" data-line="4" id="l17a.576.4"></span>τῶν ὑπ’ ἐμοῦ ῥηθέντων αὐτοῖς ἢ δειχθέντων ἐν ταῖς
<span class="lb" data-page="17a.576" data-line="5" id="l17a.576.5"></span>τῶν ζώων ἀνατομαῖς κᾀπὶ τῶν νοσούντων. ἐπεὶ δ’ ἐκπεσόντα
<span class="lb" data-page="17a.576" data-line="6" id="l17a.576.6"></span>τινὰ καὶ ἄλλοις ἔδοξεν ἄξια σπουδῆς εἶναι, προτρεψαμένοις
<span class="lb" data-page="17a.576" data-line="7" id="l17a.576.7"></span>με καὶ αὐτοῖς ἅπαντα τῆς ἰατρικῆς τέχνης τὰ μέρη
<span class="lb" data-page="17a.576" data-line="8" id="l17a.576.8"></span>συμπληρῶσαι, κατὰ τὸν αὐτὸν τρόπον ὡς ἤδη τισὶν ἔδωκα
<span class="pb" data-page="17a.577" id="p17a.577"></span>
<span class="lb" data-page="17a.577" data-line="1" id="l17a.577.1"></span>καὶ τοῦτ’ ἔπραξα. γινώσκων δ’ ἐμαυτὸν ἐν ἅπασιν αἷς ἐγεγράφειν
<span class="lb" data-page="17a.577" data-line="2" id="l17a.577.2"></span>ἐξηγησάμενον ἀεὶ τὴν Ἱπποκράτους γνώμην, ἅμα
<span class="lb" data-page="17a.577" data-line="3" id="l17a.577.3"></span>τῷ καὶ τὰς ἐπικαιροτάτας αὐτοῦ τῶν ῥήσεων παρατεθεῖσθαι,
<span class="lb" data-page="17a.577" data-line="4" id="l17a.577.4"></span>περιττὸν ἡγούμην εἶναι γράφειν ἐξηγήσεις ἐν ὑπομνήμασι
<span class="lb" data-page="17a.577" data-line="5" id="l17a.577.5"></span>καθ’ ἑκάστην λέξιν ἀπ’ ἀρχῆς ἕως τέλους ἁπάντων
<span class="lb" data-page="17a.577" data-line="6" id="l17a.577.6"></span>αὐτοῦ τῶν βιβλίων. ἐπεὶ δὲ καὶ ταύτας ἐδεήθησαν ἔνιοι
<span class="lb" data-page="17a.577" data-line="7" id="l17a.577.7"></span>τῶν ἑταίρων ἔχειν, ἀπὸ τῶν γνησιωτάτων καὶ χρησιμωτάτων
<span class="lb" data-page="17a.577" data-line="8" id="l17a.577.8"></span>Ἱπποκράτους βιβλίων ἠρξάμην, τὸν αὐτὸν φυλάττων
<span class="lb" data-page="17a.577" data-line="9" id="l17a.577.9"></span>σκοπὸν τοῖς συγγράμμασι ὃν κᾀν τοῖς ἔμπροσθεν ἐπεποιήμην.
<span class="lb" data-page="17a.577" data-line="10" id="l17a.577.10"></span>ἔστι δ’ οὗτος ὅσα δηνεκῶς ἢ πλειστάκις ἐπὶ τῶν ἀῤῥώστων
<span class="lb" data-page="17a.577" data-line="11" id="l17a.577.11"></span>ὁρᾶται, ταῦτα μόνα γράφειν ἄνευ τοῦ διελέγχειν
<span class="lb" data-page="17a.577" data-line="12" id="l17a.577.12"></span>τοὺς ἤτοι τὰ σπάνια γράψαντας ἢ τὰ μηδ’ ὅλως ὁρώμενα
<span class="lb" data-page="17a.577" data-line="13" id="l17a.577.13"></span>καὶ ψευδῆ παντάπασιν ὄντα. καί τοι τά τε εἰς τὸ περὶ
<span class="lb" data-page="17a.577" data-line="14" id="l17a.577.14"></span>ἀγμῶν καὶ περὶ ἄρθρων ὑπομνήματα, καὶ πρὸς τούτοις
<span class="lb" data-page="17a.577" data-line="15" id="l17a.577.15"></span>εἴς τε τὸ περὶ ἑλκῶν καὶ τῶν ἐν τῇ κεφαλῇ τρωμάτων,
<span class="lb" data-page="17a.577" data-line="16" id="l17a.577.16"></span>ἀφορισμούς τε καὶ προγνωστικὸν οὕτως ἐγένετο. μετὰ δὲ
<span class="lb" data-page="17a.577" data-line="17" id="l17a.577.17"></span>ταῦτα τοῖς ἑταίροις παρακαλέσασι πεισθεὶς ἐξηγήσεις ἐν
<span class="lb" data-page="17a.577" data-line="18" id="l17a.577.18"></span>ὑπομνήμασιν ἔγραψα τοῦ περὶ διαίτης ὀξέων, προτέρου
<span class="pb" data-page="17a.578" id="p17a.578"></span>
<span class="lb" data-page="17a.578" data-line="1" id="l17a.578.1"></span>μὲν ἄχρι τῆς τῶν βαλανείων χρήσεως μέρους τοῦ βιβλίου,
<span class="lb" data-page="17a.578" data-line="2" id="l17a.578.2"></span>ὃ καὶ γνησιώτατον εἶναι πεπίστευται, δευτέρου δὲ μετ’ αὐτὸ,
<span class="lb" data-page="17a.578" data-line="3" id="l17a.578.3"></span>καὶ γὰρ καὶ τοῦτο φαίνεται πολλὰ κατὰ τὴν Ἱπποκράτους
<span class="lb" data-page="17a.578" data-line="4" id="l17a.578.4"></span>γνώμην ἔχειν ἐν ἑαυτῷ θεωρήματα. μετὰ δὲ τοῦτο
<span class="lb" data-page="17a.578" data-line="5" id="l17a.578.5"></span>τοῦ περὶ χυμῶν ἐξήγησιν ἐποιησάμην διὰ ταχέων ἐν ἡμέραις
<span class="lb" data-page="17a.578" data-line="6" id="l17a.578.6"></span>ὀλίγαις, ἐπειγομένου πρὸς ἀποδημίαν τοῦ παρακαλέσαντος
<span class="lb" data-page="17a.578" data-line="7" id="l17a.578.7"></span>αὐτὸ γραφῆναι. δοξάντων δὲ καὶ τούτων ἔχειν καλῶς,
<span class="lb" data-page="17a.578" data-line="8" id="l17a.578.8"></span>ἐξέπεσε γὰρ εἰς πολλοὺς, ἐκ τούτου συνέβη μὴ μόνον τοὺς
<span class="lb" data-page="17a.578" data-line="9" id="l17a.578.9"></span>ἑταίρους, ἀλλὰ καὶ ἄλλους πολλοὺς τῶν φίλων ἰατρῶν προτρέψαι
<span class="lb" data-page="17a.578" data-line="10" id="l17a.578.10"></span>πάντων τῶν Ἱπποκράτους βιβλίων ἐξηγήσεις ποιήσασθαι.
<span class="lb" data-page="17a.578" data-line="11" id="l17a.578.11"></span>καὶ τοίνυν ἐποιησάμην ἤδη τοῦ τε κατ’ ἰατρεῖον
<span class="lb" data-page="17a.578" data-line="12" id="l17a.578.12"></span>καὶ τοῦ πρώτου καὶ δευτέρου τῶν ἐπιδημιῶν, ἐφ’ οἷς μέλλοντος
<span class="lb" data-page="17a.578" data-line="13" id="l17a.578.13"></span>ἄρξασθαί μου τῶν εἰς τὸ τρίτον ἐξηγητικῶν συνέβη
<span class="lb" data-page="17a.578" data-line="14" id="l17a.578.14"></span>παρακληθῆναι πάνυ λιπαρῶς ὑπό τινων εἰς τὸ προῤῥητικὸν
<span class="lb" data-page="17a.578" data-line="15" id="l17a.578.15"></span>ἤδη ποιῆσαι. ἐγένετο δ’ ἡ παράκλησις αὕτη λόγου ποτέ
<span class="lb" data-page="17a.578" data-line="16" id="l17a.578.16"></span>ἐμπεσόντος ἡμῖν ἐν περιοδείᾳ περὶ τῶν ἐν τῷ προγνωστικῷ
<span class="lb" data-page="17a.578" data-line="17" id="l17a.578.17"></span>καὶ τοῖς ἀφορισμοῖς εἰρημένων. ἐδείκνυον μὲν γὰρ ἅπαντα
<span class="lb" data-page="17a.578" data-line="18" id="l17a.578.18"></span>ταῦτα μεγάλην ἔχειν ἐπὶ τῶν νοσούντων δύναμιν· ἐὰν δ’
<span class="pb" data-page="17a.579" id="p17a.579"></span>
<span class="lb" data-page="17a.579" data-line="1" id="l17a.579.1"></span>ὡς καθολικοῖς τις προσχῇ τοῖς ἐν τῷ προῤῥητικῷ γεγραμμένοις
<span class="lb" data-page="17a.579" data-line="2" id="l17a.579.2"></span>ἅπασι, πάμπολυ σφαλησόμενον. τοιαῦτα δ’ εἶναι καὶ
<span class="lb" data-page="17a.579" data-line="3" id="l17a.579.3"></span>τὰ πλεῖστα τῶν κατὰ τὰς Κωακὰς προγνώσεις ἐδείκνυον,
<span class="lb" data-page="17a.579" data-line="4" id="l17a.579.4"></span>ἀναμεμιγμένα τισὶ μὲν τῶν ἐν ἀφορισμοῖς εἰρημένων ἢ προγνωστικῷ,
<span class="lb" data-page="17a.579" data-line="5" id="l17a.579.5"></span>τισὶ δὲ τῶν ἐν τοῖς ἐπιδημίοις, ἃ καὶ μόνα τῶν
<span class="lb" data-page="17a.579" data-line="6" id="l17a.579.6"></span>ἔν ἐκείνοις τοῖς βιβλίοις γεγραμμένων ἐστὶν ἀληθῆ. τὰ δ’
<span class="lb" data-page="17a.579" data-line="7" id="l17a.579.7"></span>ἄλλα πάντα μοχθηρῶς ἔχει κατὰ τὸ προῤῥητικὸν καὶ τὰς
<span class="lb" data-page="17a.579" data-line="8" id="l17a.579.8"></span>Κωακὰς προγνώσεις. παρέγκειται μὲν οὖν τινὰ κᾀν τῷ
<span class="lb" data-page="17a.579" data-line="9" id="l17a.579.9"></span>δευτέρῳ καὶ ἕκτῳ τῶν ἐπιδημιῶν, ὥσπερ καὶ κατὰ τοὺς
<span class="lb" data-page="17a.579" data-line="10" id="l17a.579.10"></span>ἀφορισμοὺς ἐπὶ τῆς τελευτῆς. ἀλλὰ τἄλλα πάντα καὶ
<span class="lb" data-page="17a.579" data-line="11" id="l17a.579.11"></span>κατὰ τὸ δεύτερον καὶ ἕκτον Ἱπποκράτους ἐστὶν, οὐκ ὀλίγα
<span class="lb" data-page="17a.579" data-line="12" id="l17a.579.12"></span>μὲν ἐν ὑπομνήμασιν εὑρεθέντα, τινὰ δὲ καὶ τοῦ συνάγοντος
<span class="lb" data-page="17a.579" data-line="13" id="l17a.579.13"></span>αὐτὰ προσθέντος. ἦν δ’ οὗτος ὁ τῶν Ἱπποκράτους υἱέων
<span class="lb" data-page="17a.579" data-line="14" id="l17a.579.14"></span>εὐδοκιμώτατος,<span class="milestone ed2page" data-n="9.234" data-unit="ed2page" id="ed2page.9.234"></span> ὄνομα Θεσσαλὸς, ἀκριβῶς ἀκολουθήσας
<span class="lb" data-page="17a.579" data-line="15" id="l17a.579.15"></span>τῇ γνώμῃ τοῦ πατρός. ἐν δὲ τῷ πρώτῳ καὶ
<span class="lb" data-page="17a.579" data-line="16" id="l17a.579.16"></span>τρίτῳ τῶν ἐπιδημιῶν ἢ οὐδὲν ἢ βραχέα παντελῶς ὑποπτεύσειεν
<span class="lb" data-page="17a.579" data-line="17" id="l17a.579.17"></span>ἄν τις ἐγγεγράφθαι. καθόλου δ’ ἐν τοῖς βιβλίοις
<span class="lb" data-page="17a.579" data-line="18" id="l17a.579.18"></span>τούτοις θεωρήματα παντάπασιν ὀλίγα γέγραπται, διηγήσεως
<span class="pb" data-page="17a.580" id="p17a.580"></span>
<span class="lb" data-page="17a.580" data-line="1" id="l17a.580.1"></span>οὔσης ἐν αὐτοῖς ψιλῆς τῶν συμβάντων, ἤτοι κοινῇ πολλοῖς
<span class="lb" data-page="17a.580" data-line="2" id="l17a.580.2"></span>ἐν καταστάσεσιν ἐπιδήμοις ἢ καθ’ ἕκαστον ἰδίᾳ. συμπεληρωμένων
<span class="lb" data-page="17a.580" data-line="3" id="l17a.580.3"></span>οὖν ἤδη τῶν ἐς τὸ δεύτερον τῶν ἐπιδημιῶν ὑπομνημάτων,
<span class="lb" data-page="17a.580" data-line="4" id="l17a.580.4"></span>ἐν τῷ μεταξὺ τρία συνέβη γραφῆναι διὰ τοὺς
<span class="lb" data-page="17a.580" data-line="5" id="l17a.580.5"></span>παρακαλέσαντας, ὡς ἔφην, εἰς τὸ προῤῥητικὸν ὑπομνήματα,
<span class="lb" data-page="17a.580" data-line="6" id="l17a.580.6"></span>δι’ ὧν ἐδείκνυον ἐν ἐκείνῳ τῷ βιβλίῳ τὰ πλεῖστα μοχθηρῶς
<span class="lb" data-page="17a.580" data-line="7" id="l17a.580.7"></span>εἰρῆσθαι, πολλὰ μὲν ὡς καθόλου, καίτοι σπάνια ὄντα,
<span class="lb" data-page="17a.580" data-line="8" id="l17a.580.8"></span>πολλὰ δ’ ἀόριστα διορισμῶν δεόμενα. σαφηνείας δ’ ἕνεκα
<span class="lb" data-page="17a.580" data-line="9" id="l17a.580.9"></span>ἀναμιμνήσκω τινὸς ἐξ αὐτῶν τῶν μοχθηρῶς γεγενημένων
<span class="lb" data-page="17a.580" data-line="10" id="l17a.580.10"></span>τισὶν, ἔν τε τοῖς εἰς τὸ προῤῥητικὸν ὑπομνήμασι κᾀν τοῖς
<span class="lb" data-page="17a.580" data-line="11" id="l17a.580.11"></span>εἰς τοὺς ἐν ταῖς ἐπιδημίαις ἀῤῥώστους. γεγραμμένης τοίνυν
<span class="lb" data-page="17a.580" data-line="12" id="l17a.580.12"></span>ἐν τῷ προῤῥητικῷ τοιαύτης τινὸς λέξεως οἱ ἐξ ὑποχονδρίων
<span class="lb" data-page="17a.580" data-line="13" id="l17a.580.13"></span>πυρετοὶ κακοήθεες. ἔνιοι τῶν ἐξηγησαμένων τὸ
<span class="lb" data-page="17a.580" data-line="14" id="l17a.580.14"></span>βιβλίον ἀναμιμνήσκουσιν ἡμᾶς τῶν ἐν τοῖς ἐπιδημίοις ἀῤῥώστων
<span class="lb" data-page="17a.580" data-line="15" id="l17a.580.15"></span>ἐκείνους προχειριζόμενοι μόνους, ἐφ’ ὧν ἀποθανόντων
<span class="lb" data-page="17a.580" data-line="16" id="l17a.580.16"></span>ἤτοι σύντασιν ὑποχονδρίων ἔγραψεν ὁ Ἱπποκράτης γεγονέναι
<span class="lb" data-page="17a.580" data-line="17" id="l17a.580.17"></span>κατὰ τὸν τῆς νόσου καιρὸν ἢ ὀδύνην ἢ παλμὸν,
<span class="lb" data-page="17a.580" data-line="18" id="l17a.580.18"></span>ἤ τι τοιοῦτον σιωπῶντες τοὺς σωθέντας ἐξ αὐτῶν. Ἱπποκράτης
<span class="pb" data-page="17a.581" id="p17a.581"></span>
<span class="lb" data-page="17a.581" data-line="1" id="l17a.581.1"></span>δ’ ὥσπερ τἄλλ’ ἐπὶ τῶν ὀξέων νοσημάτων χρήσιμα κατὰ
<span class="lb" data-page="17a.581" data-line="2" id="l17a.581.2"></span>τὸ προγνωστικὸν ἔγραψεν, οὕτω καὶ τὰ περὶ τῶν ὑποχονδρίων
<span class="lb" data-page="17a.581" data-line="3" id="l17a.581.3"></span>ἐν ἐκείνῳ τῷ μέρει τοῦ συγγράμματος, οὗ κατὰ τόνδε τὸν
<span class="lb" data-page="17a.581" data-line="4" id="l17a.581.4"></span>τρόπον ἄρχεται. ὑποχόνδριον ἄριστόν ἐστιν ἀνώδυνόν τε
<span class="lb" data-page="17a.581" data-line="5" id="l17a.581.5"></span>ἐὸν καὶ μαλθακὸν καὶ ὁμαλὸν καὶ ἐπὶ δεξιὰ καὶ ἐπ’ ἀριστερά·
<span class="lb" data-page="17a.581" data-line="6" id="l17a.581.6"></span>αὕτη μὲν ἡ ἀρχὴ τῆς ὅλης ῥήσεώς ἐστιν οὔσης μακρᾶς,
<span class="lb" data-page="17a.581" data-line="7" id="l17a.581.7"></span>ἐν ᾗ διδάσκει περὶ τῶν ὑποχονδρίων ὁ Ἱπποκράτης. ὁ δ’
<span class="lb" data-page="17a.581" data-line="8" id="l17a.581.8"></span>ἀποφηνάμενος ἁπλῶς τοὺς ὑποχονδρίων πυρετοὺς κακοήθεας
<span class="lb" data-page="17a.581" data-line="9" id="l17a.581.9"></span>ἄνευ τῶν προσηκόντων διορισμῶν, οὓς ἔγραψεν Ἱπποκράτης
<span class="lb" data-page="17a.581" data-line="10" id="l17a.581.10"></span>ἐν τῷ προγνωστικῷ προφανῶς ψεύδεται· πολὺ γὰρ ἦν
<span class="lb" data-page="17a.581" data-line="11" id="l17a.581.11"></span>ἀληθέστερον εἰπεῖν, οἱ ἐπ’ ἐγκεφάλῳ πάσχοντι πυρετοὶ κακοήθεες·
<span class="lb" data-page="17a.581" data-line="12" id="l17a.581.12"></span>οἱ ἐπὶ μήνιγξι πασχούσαις πυρετοὶ κακοήθεες.
<span class="lb" data-page="17a.581" data-line="13" id="l17a.581.13"></span>οἱ ἐπὶ πνεύμονι πάσχοντι πυρετοὶ κακοήθεες· ἔτι δὲ μᾶλλον
<span class="lb" data-page="17a.581" data-line="14" id="l17a.581.14"></span>τούτων οἱ ἐπὶ καρδίᾳ πασχούσῃ πυρετοὶ κακοήθεες ἢ
<span class="lb" data-page="17a.581" data-line="15" id="l17a.581.15"></span>οἱ ἐξ ὑποχονδρίων πυρετοί. κυρίως μὲν ἀκουόντων τῆς
<span class="lb" data-page="17a.581" data-line="16" id="l17a.581.16"></span>προσηγορίας τῶν ὑποχονδρίων ἐπιεικέστατοι πάντων εἰσὶ
<span class="lb" data-page="17a.581" data-line="17" id="l17a.581.17"></span>τῶν ὀξέων πυρετῶν, οὐ κυρίως δ’, ἀλλὰ συμπεριλαμβανόντων
<span class="lb" data-page="17a.581" data-line="18" id="l17a.581.18"></span>τῇ προσηγορίᾳ καὶ τὴν γαστέρα καὶ τὸ ἧπαρ καὶ τὸν
<span class="pb" data-page="17a.582" id="p17a.582"></span>
<span class="lb" data-page="17a.582" data-line="1" id="l17a.582.1"></span>σπλῆνα καὶ τὰς φρένας, ἔνιοι μὲν αὐτῶν κακοήθεις, ἔνιοι
<span class="lb" data-page="17a.582" data-line="2" id="l17a.582.2"></span>δ’ ἐπιεικεῖς, ὡς ἐν τοῖς περὶ τῶν πεπονθότων τόπων ὑπομνήμασι
<span class="lb" data-page="17a.582" data-line="3" id="l17a.582.3"></span>διώρισται. τουτὶ μὲν ἕν σοι παράδειγμα ἔστω
<span class="lb" data-page="17a.582" data-line="4" id="l17a.582.4"></span>τῶν τ’ ἐν τῷ προῤῥητικῷ γεγραμμένων οὐκ ὀρθῶς καὶ τῶν
<span class="lb" data-page="17a.582" data-line="5" id="l17a.582.5"></span>ἐξηγησαμένων, ὡς εἶπον ἄρτι, δι’ ἀλλήλων τὰ βιβλία. κατὰ
<span class="lb" data-page="17a.582" data-line="6" id="l17a.582.6"></span>μὲν τὸ προῤῥητικὸν οὕτως ἐξηγοῦνται· καλῶς εἶπεν οἱ ἐξ
<span class="lb" data-page="17a.582" data-line="7" id="l17a.582.7"></span>ὑποχονδρίων πυρετοὶ κακοήθεες. ἐν γοῦν τοῖς τῶν ἐπιδημιῶν
<span class="lb" data-page="17a.582" data-line="8" id="l17a.582.8"></span>ὅδε καὶ ὅδε φαίνονται τεθνεῶτες ὑποχόνδριον πάσχοντες·
<span class="lb" data-page="17a.582" data-line="9" id="l17a.582.9"></span>ἐν δ’ αὐτοῖς τῶν ἐπιδημιῶν, ὅταν ἐπὶ τοὺς αὐτοὺς
<span class="lb" data-page="17a.582" data-line="10" id="l17a.582.10"></span>ἔλθωσιν, ὀρθῶς τόνδε τὸν ἄῤῥωστον φασὶν ἀποθανεῖν. εἰρῆσθαι
<span class="lb" data-page="17a.582" data-line="11" id="l17a.582.11"></span>γὰρ ἐν τῷ καθόλου κατὰ τὸ προῤῥητικὸν, οἱ ἐξ
<span class="lb" data-page="17a.582" data-line="12" id="l17a.582.12"></span>ὑποχονδρίων πυρετοὶ κακοήθεες. εἰ δ’ οὕτως ἐξηγεῖσθαι
<span class="lb" data-page="17a.582" data-line="13" id="l17a.582.13"></span>χρὴ, πρῶτον μέν ἐστιν ἀπόφασιν ἐναντίαν τῇ κατὰ τὸ
<span class="lb" data-page="17a.582" data-line="14" id="l17a.582.14"></span>προῤῥητικὸν εἰπεῖν, οἱ ἐξ ὑποχονδρίων πυρετοὶ μέτριοι.
<span class="lb" data-page="17a.582" data-line="15" id="l17a.582.15"></span>δεύτερον δ’ ἐπ’ αὐτῇ δεικνύναι τοὺς ἐν τοῖς τῶν ἐπιδημιῶν
<span class="lb" data-page="17a.582" data-line="16" id="l17a.582.16"></span>σωθέντας, ὑποχονδρίων <span class="milestone ed1page" data-n="5.408" data-unit="ed1page" id="ed1page.5.408"></span>πεπονθότων. ἓν μὲν δὴ
<span class="lb" data-page="17a.582" data-line="17" id="l17a.582.17"></span>τοῦτ’ ἔστι παράδειγμα, ὡς ἔφην, μοχθηρῶν ἐξηγήσεων.
<span class="lb" data-page="17a.582" data-line="18" id="l17a.582.18"></span>ἕτερον δὲ τὸ τῶν ἐπιπεπλεγμένων ἀλλήλαις διαθέσεων, ᾧ καὶ
<span class="pb" data-page="17a.583" id="p17a.583"></span>
<span class="lb" data-page="17a.583" data-line="1" id="l17a.583.1"></span>αὐτῷ πολλῷ <span class="milestone ed2page" data-n="9.232" data-unit="ed2page" id="ed2page.9.232"></span>φαίνεται κεχρημένος ὁ γράψας τὸ προῤῥητικὸν,
<span class="lb" data-page="17a.583" data-line="2" id="l17a.583.2"></span>ὡς ἐν τοῖς εἰς αὐτὸ γεγονόσιν ὑπομνήμασιν ἐδείκνυον.
<span class="lb" data-page="17a.583" data-line="3" id="l17a.583.3"></span>ἐπιπεπληγμένας δὲ λέγω διαθέσεις ἐν αἷς πλείω τὰ
<span class="lb" data-page="17a.583" data-line="4" id="l17a.583.4"></span>πεπονθότα μόρια· δύναται γὰρ ὁ αὐτὸς ἄνθρωπος οὐ κατὰ
<span class="lb" data-page="17a.583" data-line="5" id="l17a.583.5"></span>θώρακα πεπονθέναι μόνον, ἀλλὰ καὶ κατὰ τὸν πνεύμονα
<span class="lb" data-page="17a.583" data-line="6" id="l17a.583.6"></span>καὶ τὴν κεφαλὴν, ἐγχωρεῖ δ’ αὐτοῖς προσθεῖναι καὶ κατὰ
<span class="lb" data-page="17a.583" data-line="7" id="l17a.583.7"></span>γαστέρα καὶ ἧπαρ. ἐὰν οὖν γράφῃ ποτὲ σύμπτωμα φρενίτιδος
<span class="lb" data-page="17a.583" data-line="8" id="l17a.583.8"></span>ἐσομένης δηλωτικόν· ἑξῆς δ’ αὐτῷ προσθῇ καὶ ἄλλο
<span class="lb" data-page="17a.583" data-line="9" id="l17a.583.9"></span>περιπνευμονίας ἴδιον καὶ φλεγμονῆς ἥπατος ἢ γαστρὸς ἤ
<span class="lb" data-page="17a.583" data-line="10" id="l17a.583.10"></span>τινος τῶν ἄλλων, εἶτα χαλεπωτέραν εἶναι φάσκει τὴν διάθεσιν
<span class="lb" data-page="17a.583" data-line="11" id="l17a.583.11"></span>ἐκείνοις τῶν ἀνθρώπων, οἷς δύο ἢ πλείω μόρια πάσχει,
<span class="lb" data-page="17a.583" data-line="12" id="l17a.583.12"></span>μοχθηρὰν ποιήσεται διδασκαλίαν. ἔσεται γὰρ ὁ τρόπος
<span class="lb" data-page="17a.583" data-line="13" id="l17a.583.13"></span>τῶν λόγων τοιόσδε· οἱ κωματώδεες ἐν ἀρχῇσι γινόμενοι
<span class="lb" data-page="17a.583" data-line="14" id="l17a.583.14"></span>μετὰ κεφαλῆς, ὀσφύος, ὑποχονδρίου, τραχήλου ὀδύνης ἀγρυπνέοντες,
<span class="lb" data-page="17a.583" data-line="15" id="l17a.583.15"></span>ἆρά γε ἀγρυπνέοντες, ἆρά γε φρενιτικοί εἰσι; μυκτὴρ
<span class="lb" data-page="17a.583" data-line="16" id="l17a.583.16"></span>ἐν τούτοις ἀποστάζων ὀλέθριον, ἄλλως τε καὶ ἢν τεταρταίοισιν
<span class="lb" data-page="17a.583" data-line="17" id="l17a.583.17"></span>ἀρχομένοισι, κοιλίης περίπλυσις ἐξέρυθρος.
<span class="lb" data-page="17a.583" data-line="18" id="l17a.583.18"></span>ἡπατικόν ἐστι σύμπτωμα δυνάμενον μὲν καὶ σὺν τοῖς προειρημένοις
<span class="pb" data-page="17a.584" id="p17a.584"></span>
<span class="lb" data-page="17a.584" data-line="1" id="l17a.584.1"></span>γενέσθαι, καθάπερ καὶ πλευρῖτις ἢ περιπνευμονία
<span class="lb" data-page="17a.584" data-line="2" id="l17a.584.2"></span>τοῖς κωματώδεσιν ἐκείνοις συνέπεσε, οὐ μέντοι τῆς αὐτῆς
<span class="lb" data-page="17a.584" data-line="3" id="l17a.584.3"></span>διαθέσεως σημεῖον ὑπάρχον. εἰ δέ τις ἐθέλοι τά τ’ ἐν τῷ
<span class="lb" data-page="17a.584" data-line="4" id="l17a.584.4"></span>προῤῥητικῷ κακῶς εἰρημένα καὶ τοῖς δι’ ἀλλήλων ἐξηγουμένοις
<span class="lb" data-page="17a.584" data-line="5" id="l17a.584.5"></span>τά τ’ ἐν ἐκείνῳ τῷ βιβλίῳ γεγραμμένα καὶ τοὺς ἐν
<span class="lb" data-page="17a.584" data-line="6" id="l17a.584.6"></span>τοῖς τῶν ἐπιδημιῶν ἀῤῥώστοις ἐλέγχειν, ἀναγνώτω τὰ εἰς
<span class="lb" data-page="17a.584" data-line="7" id="l17a.584.7"></span>τὸ προῤῥητικὸν ὑπομνήματα. ἐγὼ μὲν οὖν τοὺς ἐν τῷ
<span class="lb" data-page="17a.584" data-line="8" id="l17a.584.8"></span>πρώτῳ καὶ δευτέρω βιβλίῳ γεγραμμένους ἀῤῥώστους ἐξηγησάμην
<span class="lb" data-page="17a.584" data-line="9" id="l17a.584.9"></span>ἔμπροσθεν ἄνευ τῶν εἰς τοὺς μοχθηρῶς ἐξηγουμένους
<span class="lb" data-page="17a.584" data-line="10" id="l17a.584.10"></span>ἐλέγχων. ἐπεὶ δὲ πολλοὶ τῶν ἑταίρων ἠξίωσάν με ἐπ’ ὀλίγων
<span class="lb" data-page="17a.584" data-line="11" id="l17a.584.11"></span>ἀῤῥώστων ἐπισημῄνασθαι περὶ τῶν οὐκ ὀρθῶς ἐξηγουμένων,
<span class="lb" data-page="17a.584" data-line="12" id="l17a.584.12"></span>ἠναγκάσθην εἰς τρεῖς ἀῤῥώστους μόνους ἓν ἐξηγητικὸν
<span class="lb" data-page="17a.584" data-line="13" id="l17a.584.13"></span>βιβλίον ποιήσασθαι τὸ πρὸ τούτου. νῦν δ’ ἡγοῦμαι
<span class="lb" data-page="17a.584" data-line="14" id="l17a.584.14"></span>πάλιν ἄμεινον εἶναι κατὰ τὸν αὐτὸν τρόπον ἐξηγεῖσθαι τοὺς
<span class="lb" data-page="17a.584" data-line="15" id="l17a.584.15"></span>ὑπολοίπους, ὅνπερ καὶ ἔμπροσθεν ἤδη τοὺς ἐν τῷ πρώτῳ
<span class="lb" data-page="17a.584" data-line="16" id="l17a.584.16"></span>τῶν ἐπιδημιῶν ἐξηγησάμην. κινδυνεύω γὰρ εἰς ἕτερον ἐμπεσεῖν
<span class="lb" data-page="17a.584" data-line="17" id="l17a.584.17"></span>ἔγκλημα τῶν μισούντων μέγεθός τε καὶ μῆκος
<span class="lb" data-page="17a.584" data-line="18" id="l17a.584.18"></span>ὑπομνημάτων.
</p>
          </article>

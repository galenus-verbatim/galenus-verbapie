<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.1">
<span class="pb page1" data-page="17a.647" id="p17a.647"></span>
<span class="milestone ed1page page1" data-n="5.418" data-unit="ed1page" id="ed1page.5.418"></span>
<span class="milestone ed2page page1" data-n="9.255" data-unit="ed2page" id="ed2page.9.255"></span>
<span class="lb head" data-page="17a.647" data-line="12" id="l17a.647.12"></span>
            <blockquote class="quote lemma">
<span class="lb" data-page="17a.647" data-line="13" id="l17a.647.13"></span>Ἔτος νότιον, ἔπομβρον, ἄπνοια διὰ τέλεος.
</blockquote>
<span class="lb rule" data-page="17a.647" data-line="14" id="l17a.647.14"></span>
            <p>
<span class="lb" data-page="17a.647" data-line="15" id="l17a.647.15"></span>Ἐν μὲν τῷ πρώτῳ τῶν ἐπιδημιῶν καταστάσεις ἔγραψε
<span class="lb" data-page="17a.647" data-line="16" id="l17a.647.16"></span>τρεῖς, ἐνταῦθά γε μίαν ταύτην ἡμῖν ἐξηγεῖσθαι πρόκειται.
<span class="lb" data-page="17a.647" data-line="17" id="l17a.647.17"></span>καὶ μέντοι κᾀν τῷ δευτέρῳ τῶν ἐπιδημιῶν εἰσί τινες
<span class="pb" data-page="17a.648" id="p17a.648"></span>
<span class="lb" data-page="17a.648" data-line="1" id="l17a.648.1"></span>ἄλλαι γεγραμμέναι. ἀλλ’ οὐ δοκεῖ πρὸς ἔκδοσιν ἐκεῖνο καθάπερ
<span class="lb" data-page="17a.648" data-line="2" id="l17a.648.2"></span>τὸ πρῶτόν τε καὶ τὸ τρίτον αὐτῷ πεποιῆσθαι. οὐ
<span class="lb" data-page="17a.648" data-line="3" id="l17a.648.3"></span>μὴν οὐδὲ προγέγραπται τῆς διηγήσεως τῶν γενομένων εὐθέως
<span class="lb" data-page="17a.648" data-line="4" id="l17a.648.4"></span>ἐν ἀρχῇ τὸ κατάστασις ἐν ἐκείνοις τοῖς βιβλίοις, ἀλλ’
<span class="lb" data-page="17a.648" data-line="5" id="l17a.648.5"></span>ἄντικρυς διηγήσεως ἄρχεται τῶν ἱστορισμάτων αὐτὸ, κατά
<span class="lb" data-page="17a.648" data-line="6" id="l17a.648.6"></span>τε τὰ γενόμενα νοσήματα καὶ τὴν τοῦ περιέχοντος κρᾶσιν.
<span class="lb" data-page="17a.648" data-line="7" id="l17a.648.7"></span>ἐν Θάσῳ γοῦν, φησὶ, φθινοπώρου, περὶ ἰσημερίην καὶ ὑπὸ
<span class="lb" data-page="17a.648" data-line="8" id="l17a.648.8"></span>Πληϊάδας ὕδατα πολλὰ, ξυνεχέα μαλθακῶς ἐν νοτίοισιν,
<span class="lb" data-page="17a.648" data-line="9" id="l17a.648.9"></span>ἀνάλογόν γε καὶ τῶν ἑξῆς δυοῖν καταστάσεων ἤρξατο. κατὰ
<span class="lb" data-page="17a.648" data-line="10" id="l17a.648.10"></span>δὲ τὴν νῦν προκειμένην αὐτὸ μὲν τὸ τῆς καταστάσεως
<span class="lb" data-page="17a.648" data-line="11" id="l17a.648.11"></span>ὄνομα σχεδὸν ἐν ἅπασι τοῖς ἀντιγράφοις, οὐ μὴν ἔν τινί
<span class="lb" data-page="17a.648" data-line="12" id="l17a.648.12"></span>γε χώρᾳ ταῦτ’ ἐγένετο δηλοῦται. κοινοῦ γάρ τινος ἔθνεσι
<span class="lb" data-page="17a.648" data-line="13" id="l17a.648.13"></span>πολλοῖς γενομένου λοιμοῦ τὴν διήγησιν ἐν τῷδε ποιεῖται. ἐν
<span class="lb" data-page="17a.648" data-line="14" id="l17a.648.14"></span>μὲν τοῖς κατὰ Διοσκορίδην ἀντιγράφοις οὐ μόνον οὕτως
<span class="lb" data-page="17a.648" data-line="15" id="l17a.648.15"></span>ἁπλῶς γέγραπται κατάστασις, ἀλλὰ πρόσκειται τὸ θερμὴ
<span class="lb" data-page="17a.648" data-line="16" id="l17a.648.16"></span>καὶ ὑγρὰ κατὰ τὸ μέσον τῆς σελίδος ὅλου τοῦ γεγραμμένου,
<span class="lb" data-page="17a.648" data-line="17" id="l17a.648.17"></span>καθάπερ ἐν τοῖς ἄλλοις ἀντιγράφοις μόνου τοῦ κατάστασις.
<span class="pb" data-page="17a.649" id="p17a.649"></span>
<span class="lb" data-page="17a.649" data-line="1" id="l17a.649.1"></span>εὕροις δ’ ἄν τινα μηδ’ ἐν τῷ μέσῳ τὸ πρόγραμμα τοῦτο
<span class="lb" data-page="17a.649" data-line="2" id="l17a.649.2"></span>ἔχοντα, καθάπερ ἔν τισι μηδ’ ὅλως, ἐξ ὧν ὑπονοήσειεν ἄν
<span class="lb" data-page="17a.649" data-line="3" id="l17a.649.3"></span>τις οὐκ αὐτὸν Ἱπποκράτην προγεγραφέναι τὸ κατάστασις,
<span class="lb" data-page="17a.649" data-line="4" id="l17a.649.4"></span>ἀλλ’ ἴσως ἐκείνους, ὅσοι καὶ τοὺς χαρακτῆρας ἐπὶ τῷ τέλει
<span class="lb" data-page="17a.649" data-line="5" id="l17a.649.5"></span>τῶν κατὰ τοὺς ἀῤῥώστους διηγήσεως ἔγραψαν. ἀλλὰ ταῦτα
<span class="lb" data-page="17a.649" data-line="6" id="l17a.649.6"></span>μὲν ὅπως ἂν ἔχῃ, βλάβην ἢ ὠφέλειαν οὐδεμίαν
<span class="lb" data-page="17a.649" data-line="7" id="l17a.649.7"></span><span class="milestone ed2page" data-n="9.256" data-unit="ed2page" id="ed2page.9.256"></span>εἰς πρόγνωσιν ἢ θεραπείαν φέρει. τρεπώμεθα δ’ ἐπὶ τὴν
<span class="lb" data-page="17a.649" data-line="8" id="l17a.649.8"></span>ἐξήγησιν ἐκείνων, ἐν οἷς ὠφέλειά τίς ἐστιν. ἔτος νότιον,
<span class="lb" data-page="17a.649" data-line="9" id="l17a.649.9"></span>ἔπομβρον, ἄπνοια διὰ τέλεος. ὁμοία τῇδε τῇ καταστάσει
<span class="lb" data-page="17a.649" data-line="10" id="l17a.649.10"></span>καὶ ἡ ἐν ἀρχῇ τοῦ δευτέρου τῶν ἐπιδημιῶν ἐστι, κατὰ
<span class="lb" data-page="17a.649" data-line="11" id="l17a.649.11"></span>τήνδε τὴν τάξιν εἰρημένη. ἄνθρακες ἐν Κρανῶνι θερινοὶ,
<span class="lb" data-page="17a.649" data-line="12" id="l17a.649.12"></span>ὗεν ἐν καύμασιν ὕδατι λάβρῳ διόλου, ἐγίνετο μᾶλλον νότῳ.
<span class="lb" data-page="17a.649" data-line="13" id="l17a.649.13"></span>διαφέρουσι δ’ ἀλλήλων αἱ καταστάσεις, ὅτι τε δι’ ὅλου τοῦ
<span class="lb" data-page="17a.649" data-line="14" id="l17a.649.14"></span>ἔτους ἐνταῦθά φησι γεγονέναι τοῦ περιέχοντος ἡμᾶς ἀέρος
<span class="lb" data-page="17a.649" data-line="15" id="l17a.649.15"></span>κρᾶσιν, ἐν δὲ τῷ δευτέρῳ κατὰ τὸ θέρος μόνον· ὅτι τε
<span class="lb" data-page="17a.649" data-line="16" id="l17a.649.16"></span>προσέγραψε νῦν, ἄπνοια διὰ τέλεος, ὅπερ οὐ προσέγραψεν
<span class="lb" data-page="17a.649" data-line="17" id="l17a.649.17"></span>ἐκεῖ. λογίσαιτο δ’ ἄν τις ἐκ τοῦ προσγράψαι κατ’
<span class="pb" data-page="17a.650" id="p17a.650"></span>
<span class="lb" data-page="17a.650" data-line="1" id="l17a.650.1"></span>ἐκεῖνο τὸ βιβλίον, ἐγίνοντο μᾶλλον νότῳ, τοιοῦτόν τι δηλοῦσθαι.
<span class="lb" data-page="17a.650" data-line="2" id="l17a.650.2"></span>καὶ γὰρ οὖν κᾀνταῦθα νότιόν τε ἅμα καὶ ἄπνουν
<span class="lb" data-page="17a.650" data-line="3" id="l17a.650.3"></span>ἔφη γεγονέναι ὅλον τὸ ἔτος, ὡς δυνατόν ἐστιν ἄπνουν τε
<span class="lb" data-page="17a.650" data-line="4" id="l17a.650.4"></span>ἅμα καὶ βόρειον εἶναί τε καὶ λέγεσθαι τὸ ὅλον ἔτος, οὕτως
<span class="lb" data-page="17a.650" data-line="5" id="l17a.650.5"></span>ἡμῶν ἀκουόντων, διορισθήσεται γὰρ ὀλίγον ὕστερον τοῦτο.
<span class="lb" data-page="17a.650" data-line="6" id="l17a.650.6"></span>ἀναμνησθῶμεν δ’ ὅτι πολλὰς ἐν τῷ περιέχοντι κράσεις
<span class="lb" data-page="17a.650" data-line="7" id="l17a.650.7"></span>ἑοράκαμεν ἠρεμίαν καὶ νηνεμίαν ἐχούσας, οὐ μὴν ὁμοίως
<span class="lb" data-page="17a.650" data-line="8" id="l17a.650.8"></span>ἀλλήλαις, ἀλλὰ τὴν μέν τινα μαλακήν τε καὶ ὑγρὰν, τὴν δὲ
<span class="lb" data-page="17a.650" data-line="9" id="l17a.650.9"></span>ξηράν τε καί τι κρύους ἔχουσαν. αὕτη μὲν οὖν ἀκριβῶς
<span class="lb" data-page="17a.650" data-line="10" id="l17a.650.10"></span>αἴθριός ἐστιν, ἡ μαλακὴ δ’ ὁμιχλώδη τε ἔχει καὶ θολερὰν
<span class="lb" data-page="17a.650" data-line="11" id="l17a.650.11"></span>κατάστασιν καὶ νότιον, ἔσθ’ ὅτε καὶ νεφελῶν οὖσαν πλήρη,
<span class="lb" data-page="17a.650" data-line="12" id="l17a.650.12"></span>ἡ δ’ ἐναντία αὐτῇ βόρειος καὶ ὅτι μάλιστα μηδεμία φαίνοιτο
<span class="lb" data-page="17a.650" data-line="13" id="l17a.650.13"></span>κατὰ τὸν ἀέρα κίνησις, ἀλλ’ ἀκριβῶς εἴη τὸ καλούμενον
<span class="lb" data-page="17a.650" data-line="14" id="l17a.650.14"></span>νήνεμον. τὸν αὐτὸν γὰρ τρόπον ἔοικεν ἔχειν τὰ κατὰ τὸν
<span class="lb" data-page="17a.650" data-line="15" id="l17a.650.15"></span>ἀέρα τοῖς κατὰ θάλατταν. ὡς οὖν ἐν ἐκείνῃ διὰ παντὸς
<span class="lb" data-page="17a.650" data-line="16" id="l17a.650.16"></span>μέν ἐστι ῥεῦμα κατὰ τὸ βάθος μεῖζον ἢ μεῖον, οὐ φαίνεται
<span class="lb" data-page="17a.650" data-line="17" id="l17a.650.17"></span>δ’ ἐνίοτε σαφῶς διὰ σμικρότητα, πλὴν εἰ στενὸν εἴη
<span class="pb" data-page="17a.651" id="p17a.651"></span>
<span class="lb" data-page="17a.651" data-line="1" id="l17a.651.1"></span>τὸ δεχόμενον αὐτὴν χωρίον, ὡς ἐν Χαλκίδι τε τῆς Εὐβοίας
<span class="lb" data-page="17a.651" data-line="2" id="l17a.651.2"></span>καὶ Μεσσήνῃ τῆς Σικελίας φαίνεται, κατὰ τὸν αὐτὸν λόγον
<span class="lb" data-page="17a.651" data-line="3" id="l17a.651.3"></span>ἐν τῷ περιέχοντι παντελὴς μὲν ἀκινησία καὶ στάσις ἔοικεν
<span class="lb" data-page="17a.651" data-line="4" id="l17a.651.4"></span>οὐδέποτε γίνεσθαι, λανθάνει δ’ ἐνίοτε διὰ σμικρότητα. καὶ
<span class="lb" data-page="17a.651" data-line="5" id="l17a.651.5"></span>νέφη δ’ ὁρῶμεν ἐν ταῖς τοιαύταις ἀπνοίαις πολλάκις ἑστάναι
<span class="lb" data-page="17a.651" data-line="6" id="l17a.651.6"></span>μὲν δοκοῦντα, κινούμενα δὲ κατ’ ἀλήθειαν. ὁρᾶται
<span class="lb" data-page="17a.651" data-line="7" id="l17a.651.7"></span>οὖν ὀλίγον ὕστερον ἐν ἑτέρᾳ χώρᾳ τοῦ περιέχοντος, ὅπερ
<span class="lb" data-page="17a.651" data-line="8" id="l17a.651.8"></span>οὐκ ἂν αὐτοῖς ἐγένετο μηδ’ ὅλως κινουμένοις. τοιαύτην
<span class="lb" data-page="17a.651" data-line="9" id="l17a.651.9"></span>οὖν τινα καὶ νῦν ἡγεῖσθαι χρὴ κατάστασιν ἐν ὅλῳ τῷ ἔτει
<span class="lb" data-page="17a.651" data-line="10" id="l17a.651.10"></span>γεγονέναι, τοσούτῳ διαφέρουσαν τῆς ἐν Κρανῶνι κατὰ τὸ
<span class="lb" data-page="17a.651" data-line="11" id="l17a.651.11"></span>δεύτερον βιβλίον εἰρημένης, ὅσῳ καὶ χρονιωτέρα. τό γε
<span class="lb" data-page="17a.651" data-line="12" id="l17a.651.12"></span>μὴν ἐν ἀμφοτέραις ταῖς καταστάσεσι κοινὸν πάθος σηπεδών
<span class="lb" data-page="17a.651" data-line="13" id="l17a.651.13"></span>ἐστι, κοινὴν ἔχουσα καὶ τὴν αἰτίαν, ὑγρότητα σὺν ἀπνοίᾳ.
<span class="lb" data-page="17a.651" data-line="14" id="l17a.651.14"></span>φαίνεται δὲ ἐξ ὕλης μὲν ὑγρᾶς πᾶσα γίνεσθαι σηπεδὼν, αἰτίας
<span class="lb" data-page="17a.651" data-line="15" id="l17a.651.15"></span>δὲ δραστικῆς, ἀλλοτρίου τε καὶ παρὰ φύσιν θερμοῦ,
<span class="lb" data-page="17a.651" data-line="16" id="l17a.651.16"></span>συνεπαύξεσθαι δ’ ὑπὸ τῆς ἀκινησίας. ὅτι μὲν οὖν οὐδὲν
<span class="lb" data-page="17a.651" data-line="17" id="l17a.651.17"></span>τῶν ἀκριβῶς ξηρῶν σήπεται πάντες ἐναργῶς ὁρῶμεν. οὐδὲ
<span class="lb" data-page="17a.651" data-line="18" id="l17a.651.18"></span>γὰρ λίθος, οὕτε κέραμος, οὔτε χρυσὸς, οὔτ’ ἄργυρος, οὔτε
<span class="pb" data-page="17a.652" id="p17a.652"></span>
<span class="lb" data-page="17a.652" data-line="1" id="l17a.652.1"></span>χαλκὸς, οὔτ’ ἄλλο τι τοιοῦτον φαίνεται σηπόμενον. ὅτι δὲ
<span class="lb" data-page="17a.652" data-line="2" id="l17a.652.2"></span>καὶ τὰ φύσιν ἔχοντα σήπεσθαι διαμένοντα μέχρι πλείστου
<span class="lb" data-page="17a.652" data-line="3" id="l17a.652.3"></span>φαίνεται κατὰ τὰς ψυχρὰς κράσεις, οὐδὲ τοῦτ’ ἀγνοεῖ τις,
<span class="lb" data-page="17a.652" data-line="4" id="l17a.652.4"></span>ἔτι δὲ μᾶλλον ὅταν ῥιπίζηται τοιούτοις ἀνέμοις. ἀμέλει καὶ
<span class="lb" data-page="17a.652" data-line="5" id="l17a.652.5"></span>τὴν ἐσθῆτα συνεχῶς τινάσσουσιν οἱ ἄνθρωποι καὶ μάλισθ’
<span class="lb" data-page="17a.652" data-line="6" id="l17a.652.6"></span>ὅταν ὑγρὸν καὶ θερμὸν ᾖ τὸ περιέχον <span class="milestone ed2page" data-n="9.257" data-unit="ed2page" id="ed2page.9.257"></span>ὡς τῆς ἀκινησίας
<span class="lb" data-page="17a.652" data-line="7" id="l17a.652.7"></span>σηπούσης αὐτήν. οὕτως δὲ καὶ ἡ τῶν ἀρτηριῶν κίνησις
<span class="lb" data-page="17a.652" data-line="8" id="l17a.652.8"></span>ἐν τοῖς ζώοις ἄλλα τέ τινα χρηστὰ καὶ τὴν τοιαύτην
<span class="lb" data-page="17a.652" data-line="9" id="l17a.652.9"></span>ὠφέλειαν παρέχεται. λέγει δὲ καὶ αὐτὸς ὁ Ἱπποκράτης
<span class="lb" data-page="17a.652" data-line="10" id="l17a.652.10"></span>ἐν τοῖς ἀφορισμοῖς, ὡς ἐν τοῖς ἔμπροσθεν ἔφην, ἐν ταῖς
<span class="lb" data-page="17a.652" data-line="11" id="l17a.652.11"></span>ἐπομβρίαις γίνεσθαι σηπεδόνας. ὅτι μὲν οὖν ἀναγκαῖον
<span class="lb" data-page="17a.652" data-line="12" id="l17a.652.12"></span>ἦν σαπῆναι τὰς ἐν τοῖς σώμασιν ὑγρότητας ἐκ τούτων δῆλον.
<span class="lb" data-page="17a.652" data-line="13" id="l17a.652.13"></span>ἴδωμεν δ’ ἐφεξῆς ἕκαστον τῶν κατὰ μέρος ἀκολουθήσαντες
<span class="lb" data-page="17a.652" data-line="14" id="l17a.652.14"></span>αὐτοῦ ταῖς ῥήσεσιν.
</p>
<span class="lb rule" data-page="17a.652" data-line="15" id="l17a.652.15"></span>
          </article>

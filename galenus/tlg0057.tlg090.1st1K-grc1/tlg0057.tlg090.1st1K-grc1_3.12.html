<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.12">
<span class="pb page1" data-page="17a.661" id="p17a.661"></span>
<span class="milestone ed1page page1" data-n="5.420" data-unit="ed1page" id="ed1page.5.420"></span>
<span class="milestone ed2page page1" data-n="9.261" data-unit="ed2page" id="ed2page.9.261"></span>
<span class="lb head" data-page="17a.661" data-line="13" id="l17a.661.13"></span>
            <blockquote class="quote lemma">
<span class="lb" data-page="17a.661" data-line="14" id="l17a.661.14"></span>Στόματα ἀφθώδεα, αἰδοίοις φύματα, ὀφθαλμίαι, ἄνθρακες.
</blockquote>
<span class="lb rule" data-page="17a.661" data-line="15" id="l17a.661.15"></span>
            <p>
<span class="lb" data-page="17a.661" data-line="16" id="l17a.661.16"></span>Τούτων ἕκαστον τῶν παθῶν γίνεται μὲν καὶ συνήθως
<span class="lb" data-page="17a.661" data-line="17" id="l17a.661.17"></span>ἄνευ κακοηθείας, ὡς ἐπὶ τῶν ἐρυσιπελάτων ὀλίγον ἔμπροσθεν
<span class="lb" data-page="17a.661" data-line="18" id="l17a.661.18"></span>εἴρηται. γίνεται δὲ καὶ κακοήθως ὥσπερ νῦν,
<span class="pb" data-page="17a.662" id="p17a.662"></span>
<span class="lb" data-page="17a.662" data-line="1" id="l17a.662.1"></span>ἐπεὶ σηπεδονώδης ἦν ὁ πλεονάζων χυμός. ἐπὶ πάντων οὖν
<span class="lb" data-page="17a.662" data-line="2" id="l17a.662.2"></span>ὧν καταλέγει νοσημάτων, ἀεὶ τούτου μοι μέμνησο καὶ μήτ’
<span class="lb" data-page="17a.662" data-line="3" id="l17a.662.3"></span>ἄφθας ἄκουε γεγονέναι τοῖς πάσχουσι μήτ’ ἄλλο τι πάθημα
<span class="lb" data-page="17a.662" data-line="4" id="l17a.662.4"></span>κατὰ τὸν συνήθη τρόπον, ἀλλὰ μετὰ τοῦ σήπεσθαι τὰ
<span class="lb" data-page="17a.662" data-line="5" id="l17a.662.5"></span>μόρια. μέμνησο δὲ καὶ τοῦ κοινοῦ λόγου τοῦδε, τὸν σηπεδονώδη
<span class="lb" data-page="17a.662" data-line="6" id="l17a.662.6"></span>χυμὸν ὑπὸ τῆς αὐτῆς καταστάσεως ἅπασι γεννηθέντα
<span class="lb" data-page="17a.662" data-line="7" id="l17a.662.7"></span>καταλαμβάνειν οὐ τὰ αὐτὰ μόρια, διὰ τὸ μηδὲ φύσει
<span class="lb" data-page="17a.662" data-line="8" id="l17a.662.8"></span>πᾶσιν ὡσαύτως ἔχειν ἐν τῇ τοιαύτῃ διαθέσει τὸ πᾶν,
<span class="lb" data-page="17a.662" data-line="9" id="l17a.662.9"></span>ἀλλ’ ἄλλων ἄλλο ἀσθενέστερον. αἱ μὲν οὖν ἄφθαι κατὰ
<span class="lb" data-page="17a.662" data-line="10" id="l17a.662.10"></span>τὸ στόμα γίνονται συνεχῶς τοῖς παιδίοις, ἕλκωσις ἐπιπολῆς
<span class="lb" data-page="17a.662" data-line="11" id="l17a.662.11"></span>οὖσαι, διότι τε μαλακώτατα τὰ μόρια πάντ’ ἐστὶν αὐτῶν
<span class="lb" data-page="17a.662" data-line="12" id="l17a.662.12"></span>καὶ οἷον βρυώδη καὶ πρὸς τούτοις ἔτι τὸ στόμα παντάπασιν
<span class="lb" data-page="17a.662" data-line="13" id="l17a.662.13"></span>ἄηθες ὁμιλίας ἐδεσμάτων τε καὶ πομάτων ὅταν οὖν τὸ
<span class="lb" data-page="17a.662" data-line="14" id="l17a.662.14"></span>γάλα τῆς τιτθῆς ἔχῃ τινὰ δριμύτητα, τὰς ἄφθας ἐργάζεται
<span class="lb" data-page="17a.662" data-line="15" id="l17a.662.15"></span>παυομένας ῥᾳδίως, ἐὰν μετρίως στύφῃ τις τὸ στόμα τοῦ
<span class="lb" data-page="17a.662" data-line="16" id="l17a.662.16"></span>βρέφους. ὅταν δέ τις ἐπιῤῥυῇ μοχθηρὸς χυμὸς, ἀεὶ κακοήθεις
<span class="lb" data-page="17a.662" data-line="17" id="l17a.662.17"></span>ἄφθαι συνίστανται. τὸ δὲ τῶν ἀνθράκων πάθος
<span class="lb" data-page="17a.662" data-line="18" id="l17a.662.18"></span>ἀεὶ κινδυνῶδές ἐστιν, ὡς ἂν ὑπὸ μοχθηρῶν γινόμενον χυμῶν,
<span class="pb" data-page="17a.663" id="p17a.663"></span>
<span class="lb" data-page="17a.663" data-line="1" id="l17a.663.1"></span>ὥστε καὶ νῦν εὔλογον ἦν ὀλεθριώτατον αὐτὸ γενέσθαι,
<span class="lb" data-page="17a.663" data-line="2" id="l17a.663.2"></span>προσλαβὸν τῇ συμφύτῳ κακοηθείᾳ τὴν ἐκ τῆς καταστάσεως.
<span class="lb" data-page="17a.663" data-line="3" id="l17a.663.3"></span>εἴρηται δ’ ἱκανῶς περὶ τῆς τοῦδε τοῦ πάθους γενέσεως,
<span class="lb" data-page="17a.663" data-line="4" id="l17a.663.4"></span>ἡνίκ’ ἐξηγούμην τὴν ἀρχὴν τοῦ δευτέρου τῶν ἐπιδημιῶν.
<span class="lb" data-page="17a.663" data-line="5" id="l17a.663.5"></span>τὰ δ’ ἄλλα τῆς ῥήσεως δῆλα.
</p>
<span class="lb rule" data-page="17a.663" data-line="6" id="l17a.663.6"></span>
          </article>

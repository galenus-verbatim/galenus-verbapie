<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.2">
<span class="pb page1" data-page="17a.652" id="p17a.652"></span>
<span class="milestone ed1page page1" data-n="5.418" data-unit="ed1page" id="ed1page.5.418"></span>
<span class="milestone ed2page page1" data-n="9.257" data-unit="ed2page" id="ed2page.9.257"></span>
<span class="lb head" data-page="17a.652" data-line="16" id="l17a.652.16"></span>
            <blockquote class="quote lemma">
<span class="lb" data-page="17a.652" data-line="17" id="l17a.652.17"></span>Αὐχμῶν δὲ γενομένων τοὺς ὑπόπροσθεν χρόνους ἐπ’ ἐνιαυτὸν
<span class="lb" data-page="17a.652" data-line="18" id="l17a.652.18"></span>ἐν νοτίοισι περὶ ἀρκτοῦρον ὕδατα πολλά.
</blockquote>
<span class="lb rule" data-page="17a.652" data-line="19" id="l17a.652.19"></span>
            <span class="pb" data-page="17a.653" id="p17a.653"></span>
            <p>
<span class="lb" data-page="17a.653" data-line="1" id="l17a.653.1"></span><span class="milestone ed1page" data-n="5.419" data-unit="ed1page" id="ed1page.5.419"></span>Ἔμαθες ἤδη κατὰ τὰς ἐν τῷ πρώτῳ γεγραμμένας
<span class="lb" data-page="17a.653" data-line="2" id="l17a.653.2"></span>καταστάσεις ὡς ἡ τοῦ περιέχοντος ὑπηλλάχθη κρᾶσις
<span class="lb" data-page="17a.653" data-line="3" id="l17a.653.3"></span>ἐκ τῆς ὑγιεινῆς τε καὶ κατὰ φύσιν αὐτῷ τάξεως. ἔμαθες
<span class="lb" data-page="17a.653" data-line="4" id="l17a.653.4"></span>δὲ καὶ ὁποία τίς ἐστιν ἡ κατάστασις ἥδε καὶ ὡς τέτταρες
<span class="lb" data-page="17a.653" data-line="5" id="l17a.653.5"></span>μὲν αὐτῆς εἰς τὸ παρὰ φύσιν ἁπλαῖ, τέτταρες δ’
<span class="lb" data-page="17a.653" data-line="6" id="l17a.653.6"></span>ἄλλαι σύνθετοι γίνονται μεταβολαί· ἁπλαῖ μὲν αἱ κατὰ
<span class="lb" data-page="17a.653" data-line="7" id="l17a.653.7"></span>θερμασίαν μόνην καὶ ψύξιν, ὑγρότητά τε καὶ ξηρότητα,
<span class="lb" data-page="17a.653" data-line="8" id="l17a.653.8"></span>σύνθετοι δ’ αἵ τε κατὰ θερμότητα καὶ ὑγρότητα, καὶ ψυχρότητα
<span class="lb" data-page="17a.653" data-line="9" id="l17a.653.9"></span>καὶ ξηρότητα, ψυχρότητα καὶ ὑγρότητα, θερμότητα
<span class="lb" data-page="17a.653" data-line="10" id="l17a.653.10"></span>καὶ ξηρότητα. νῦν οὖν ἀναμνησθεὶς ὧν ἔμαθες ἀκολούθει
<span class="lb" data-page="17a.653" data-line="11" id="l17a.653.11"></span>τῇ διηγήσει τῆς γενομένης καταστάσεως, εἰπόντος
<span class="lb" data-page="17a.653" data-line="12" id="l17a.653.12"></span>τοῦ Ἱπποκράτους, αὐχμῶν δὲ γενομένων τοὺς ὑπόπροσθεν
<span class="lb" data-page="17a.653" data-line="13" id="l17a.653.13"></span>χρόνους. εἶθ’ ἑξῆς τούτου μνησθέντος, ἐν νοτίοισι περὶ
<span class="lb" data-page="17a.653" data-line="14" id="l17a.653.14"></span>ἀρκτοῦρον ὕδατα πολλά. φαίνεται μὲν γὰρ ἤδη τῷ πρόσθεν
<span class="lb" data-page="17a.653" data-line="15" id="l17a.653.15"></span>ἐνιαυτῷ μὴ φυλαχθῆναι τοῦ περιέχοντος ἡμᾶς ἀέρος
<span class="lb" data-page="17a.653" data-line="16" id="l17a.653.16"></span>ἀκριβὴς ἡ κατὰ φύσιν κρᾶσις, οὐ μὴν ἐν ἐκείνῳ γε τῷ
<span class="lb" data-page="17a.653" data-line="17" id="l17a.653.17"></span>χρόνῳ γενέσθαι τι νόσημα τῶν ἐπιδημιῶν ὀνομαζομένων.
<span class="lb" data-page="17a.653" data-line="18" id="l17a.653.18"></span>καὶ γὰρ καὶ κατὰ τοὺς ἀφορισμοὺς ἔμαθες αὐτοῦ γράψαντος
<span class="lb" data-page="17a.653" data-line="19" id="l17a.653.19"></span>ὧδε. τῶν δὲ καταστάσεων τοῦ ἐνιαυτοῦ τὸ μὲν ὅλον
<span class="pb" data-page="17a.654" id="p17a.654"></span>
<span class="lb" data-page="17a.654" data-line="1" id="l17a.654.1"></span>οἱ αὐχμοὶ τῶν ἐπομβρίων εἰσὶν ὑγιεινότεροι καὶ ἧσσον θανατώδεες.
<span class="lb" data-page="17a.654" data-line="2" id="l17a.654.2"></span>ἔτι δὲ μᾶλλον οὐδὲν ἐγένετο νόσημα τοιοῦτον,
<span class="lb" data-page="17a.654" data-line="3" id="l17a.654.3"></span>διότι κατὰ τὸ ξηρὸν μόνον ἐπεκράτησεν ἡ ἐκτροπὴ τῆς κράσεως,
<span class="lb" data-page="17a.654" data-line="4" id="l17a.654.4"></span>οὐδεμίαν τῆς ἑτέρας ἀντιθέσεως μεταβολὴν λαβούσης,
<span class="lb" data-page="17a.654" data-line="5" id="l17a.654.5"></span>ὡς ἤτοι θερμὸν ἢ ἄγαν ψυχρὸν ἀπεργασθῆναι τὸ περιέχον.
<span class="lb" data-page="17a.654" data-line="6" id="l17a.654.6"></span>ἀλλ’ ἥ γ’ ἐπὶ τοὐναντίον ἀθρόα μεταβολὴ περὶ τὴν ἐπιτολὴν
<span class="lb" data-page="17a.654" data-line="7" id="l17a.654.7"></span>τοῦ ἀρκτούρου φαίνεται γεγονυῖα. προηγεῖται δ’ αὕτη
<span class="lb" data-page="17a.654" data-line="8" id="l17a.654.8"></span>βραχὺ τῆς φθινοπωρινῆς ἰσημερίας. ὁποῖον δέ τι μετ’ αὐτὴν
<span class="lb" data-page="17a.654" data-line="9" id="l17a.654.9"></span>ἐγένετο τὸ φθινόπωρον, εἶτα ὁ χειμὼν καὶ μετ’ ἐκεῖνον
<span class="lb" data-page="17a.654" data-line="10" id="l17a.654.10"></span>αἱ ἐφεξῆς ὧραι, ταῖς ῥήσεσιν ἀκολουθήσαντες αὐτοῦ
<span class="lb" data-page="17a.654" data-line="11" id="l17a.654.11"></span>μαθησόμεθα.
</p>
<span class="lb rule" data-page="17a.654" data-line="12" id="l17a.654.12"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.22">
<span class="pb page1" data-page="17a.668" id="p17a.668"></span>
<span class="milestone ed1page page1" data-n="5.421" data-unit="ed1page" id="ed1page.5.421"></span>
<span class="milestone ed2page page1" data-n="9.264" data-unit="ed2page" id="ed2page.9.264"></span>
<span class="lb head" data-page="17a.668" data-line="11" id="l17a.668.11"></span>
            <blockquote class="quote lemma">
<span class="lb" data-page="17a.668" data-line="12" id="l17a.668.12"></span>Πολλοῖς μὲν τὸ ἐρυσίπελας μετὰ προφάσιος ἐπὶ τοῖσι τυχοῦσι
<span class="lb" data-page="17a.668" data-line="13" id="l17a.668.13"></span>καὶ πάνυ ἐπὶ σμικροῖσι τρωματίοισιν ἐφ’ ὅλῳ τῷ
<span class="lb" data-page="17a.668" data-line="14" id="l17a.668.14"></span>σώματι, μάλιστα δὲ τοῖς περὶ ἑξήκοντα ἔτεα περὶ κεφαλὴν,
<span class="lb" data-page="17a.668" data-line="15" id="l17a.668.15"></span>εἰ καὶ σμικρὸν ἀμεληθείη. πολλοῖσι δὲ καὶ ἐν
<span class="lb" data-page="17a.668" data-line="16" id="l17a.668.16"></span>θεραπείαις ἐοῦσι μεγάλαι φλεγμοναὶ ἐγίνοντο καὶ τὸ ἐρυσίπελας
<span class="lb" data-page="17a.668" data-line="17" id="l17a.668.17"></span>πολὺ ταχὺ πάντοθεν ἐπενέμετο.
</blockquote>
<span class="lb rule" data-page="17a.668" data-line="18" id="l17a.668.18"></span>
            <span class="pb" data-page="17a.669" id="p17a.669"></span>
            <p>
<span class="lb" data-page="17a.669" data-line="1" id="l17a.669.1"></span>Οὗ πρώτου πάντως ἐμνημόνευσε πάθους, εἰκότως καὶ
<span class="lb" data-page="17a.669" data-line="2" id="l17a.669.2"></span>νῦν πρώτου γράφει τὰς κατὰ μέρος διαφοράς. ἐνίοις μὲν
<span class="lb" data-page="17a.669" data-line="3" id="l17a.669.3"></span>αὐτὸ γίνεσθαι λέγων ἐπὶ μικραῖς ἀφορμαῖς, ἃς προφάσεις
<span class="lb" data-page="17a.669" data-line="4" id="l17a.669.4"></span>ὠνόμασεν, ἐνίοις δ’ ἐν θεραπείαις οὖσι μεγάλας τε φλεγμονὰς
<span class="lb" data-page="17a.669" data-line="5" id="l17a.669.5"></span>ἀκολουθῆσαι, ὡς νενόμενον ἐπὶ πολὺ τὸ ἐρυσίπελας.
<span class="lb" data-page="17a.669" data-line="6" id="l17a.669.6"></span>τοῖς πλείοσι δὲ περὶ τὴν κεφαλὴν τοῦτο συμβῆναι, διὰ τὸ
<span class="lb" data-page="17a.669" data-line="7" id="l17a.669.7"></span>πληρωθῆναι μάλιστα ταύτην ἐν ταῖς νοτίοις τε καὶ θερμαῖς
<span class="lb" data-page="17a.669" data-line="8" id="l17a.669.8"></span>ἀπνοίαις. τὸ δὲ τοῖς ἑξηκονταετέσιν αὐτὸ γενέσθαι μᾶλλον
<span class="lb" data-page="17a.669" data-line="9" id="l17a.669.9"></span>αἰτίαν ἔχει τήνδε. τὸ περιϊστάμενον ἔξωθεν παρὰ φύσιν
<span class="lb" data-page="17a.669" data-line="10" id="l17a.669.10"></span>θερμὸν αἴτιον ἐγένετο τοῦ σαπῆναι τοὺς ἐν τῷ σώματι
<span class="lb" data-page="17a.669" data-line="11" id="l17a.669.11"></span>χυμοὺς, ὡς τό γ’ ἐν ἡμῖν θερμὸν, ὅταν ἀκριβῶς φυλάττῃ
<span class="lb" data-page="17a.669" data-line="12" id="l17a.669.12"></span>τὴν κατὰ φύσιν ἑαυτοῦ κρᾶσιν, αἷμα τῶν ἄλλων χυμῶν
<span class="lb" data-page="17a.669" data-line="13" id="l17a.669.13"></span>ἐργάζεται πλέον, ὅταν δ’ ἐπὶ τὸ πυρωδέστερον ἐκτραπῇ, τὴν
<span class="lb" data-page="17a.669" data-line="14" id="l17a.669.14"></span>ὠχράν τε καὶ ξανθὴν χολήν. τὸ δ’ ἔξωθεν θερμὸν αἴτιόν
<span class="lb" data-page="17a.669" data-line="15" id="l17a.669.15"></span>ἐστι σηπεδόνος χυμῶν. ὕλη μὲν γάρ ἐστιν ἡ ὑγρότης, αἰτία
<span class="lb" data-page="17a.669" data-line="16" id="l17a.669.16"></span>δὲ δραστικὴ τὸ παρὰ φύσιν θερμόν. οἱ τοίνυν γέροντες
<span class="lb" data-page="17a.669" data-line="17" id="l17a.669.17"></span>ὑγρότητας μὲν ἀθροίζοντες ἀεὶ περιττὰς, διὰ τὴν ἀσθένειαν
<span class="lb" data-page="17a.669" data-line="18" id="l17a.669.18"></span>τῆς φύσεως, προσλαβόντες δὲ καὶ τὴν ἐκ τοῦ περιέχοντος
<span class="pb" data-page="17a.670" id="p17a.670"></span>
<span class="lb" data-page="17a.670" data-line="1" id="l17a.670.1"></span>θερμότητα, διὰ τὴν γενομένην τότε κατάστασιν εὐαλωτότεροι
<span class="lb" data-page="17a.670" data-line="2" id="l17a.670.2"></span>τῶν νέων ἐγένοντο τῇ σηπεδονώδει φθορᾷ τῶν χυμῶν.
</p>
<span class="lb rule" data-page="17a.670" data-line="3" id="l17a.670.3"></span>
          </article>

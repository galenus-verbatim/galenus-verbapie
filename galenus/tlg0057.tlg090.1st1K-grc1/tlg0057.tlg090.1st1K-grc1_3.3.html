<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.3">
<span class="pb page1" data-page="17a.654" id="p17a.654"></span>
<span class="milestone ed1page page1" data-n="5.419" data-unit="ed1page" id="ed1page.5.419"></span>
<span class="milestone ed2page page1" data-n="9.257" data-unit="ed2page" id="ed2page.9.257"></span>
<span class="lb head" data-page="17a.654" data-line="13" id="l17a.654.13"></span>
            <blockquote class="quote lemma">
<span class="lb" data-page="17a.654" data-line="14" id="l17a.654.14"></span>Φθινόπωρον σκιῶδες, ἐπινέφελον, ὑδάτων πλήθεα, χειμὼν
<span class="lb" data-page="17a.654" data-line="15" id="l17a.654.15"></span>νότιος, ὑγρὸς, μαλακός.
</blockquote>
<span class="lb rule" data-page="17a.654" data-line="16" id="l17a.654.16"></span>
            <p>
<span class="lb" data-page="17a.654" data-line="17" id="l17a.654.17"></span><span class="milestone ed2page" data-n="9.258" data-unit="ed2page" id="ed2page.9.258"></span>Σκιῶδες εἶπεν ἐν ἴσῳ τῷ ζοφῶδες, ὅπερ σημαίνει
<span class="lb" data-page="17a.654" data-line="18" id="l17a.654.18"></span>τὸ μὴ λαμπρὸν, μηδὲ καθαρὸν μηδ’ ἀκριβῶς αἴθριον.
<span class="pb" data-page="17a.655" id="p17a.655"></span>
<span class="lb" data-page="17a.655" data-line="1" id="l17a.655.1"></span>εἰώθασι γὰρ ἔτι καὶ νῦν οἱ κατὰ τὴν Ἀσίαν Ἕλληνες ὀνομάζειν
<span class="lb" data-page="17a.655" data-line="2" id="l17a.655.2"></span>σκιώδη τε καὶ σκιαρὰ πάντα τὰ πρὸς τὸ μέλαν
<span class="lb" data-page="17a.655" data-line="3" id="l17a.655.3"></span>ἐκτρεπόμενα. τοῖς τοιούτοις δὲ καὶ τὸ ζοφῶδες ἐπιφέρουσιν
<span class="lb" data-page="17a.655" data-line="4" id="l17a.655.4"></span>ὄνομα καὶ τὸ φαιὸν ἐγγὺς τοῦ μέλανος ὄν. εὔδηλον δ’ ὅτι
<span class="lb" data-page="17a.655" data-line="5" id="l17a.655.5"></span>τοιοῦτος ὁ ἀὴρ οὐκ ἂν γένοιτο χωρὶς τοῦ νέφη πολλὰ καὶ
<span class="lb" data-page="17a.655" data-line="6" id="l17a.655.6"></span>ταῦτ’ ἔχειν μὴ λαμπρά. περιείχετο μὲν οὖν δυνάμει κατὰ
<span class="lb" data-page="17a.655" data-line="7" id="l17a.655.7"></span>τὸ σκιῶδες καὶ τὸ ἐπινέφελον. ἀλλ’ ἔμαθες οὐ μόνον Ἱπποκράτει
<span class="lb" data-page="17a.655" data-line="8" id="l17a.655.8"></span>τῷ τοιούτῳ τρόπῳ τῆς ἑρμηνείας χρῆσθαι οἰκεῖον
<span class="lb" data-page="17a.655" data-line="9" id="l17a.655.9"></span>εἶναι, ἀλλὰ καὶ πλείστοις τῶν ἄλλων. ἐπιφέρει δὲ χειμὼν
<span class="lb" data-page="17a.655" data-line="10" id="l17a.655.10"></span>νότιος ὑγρὸς μαλακός. ἔνιοι τὸν νότον οἴονται διὰ παντὸς
<span class="lb" data-page="17a.655" data-line="11" id="l17a.655.11"></span>ὑγρὸν εἶναι, τὸ δ’ οὐχ οὕτως ἔχει. φαίνεται γὰρ ἐνίοτε ξηρὸς
<span class="lb" data-page="17a.655" data-line="12" id="l17a.655.12"></span>γινόμενος ὃν προσαγορεύουσιν οἱ ἰδιῶται λευκόνοτον
<span class="lb" data-page="17a.655" data-line="13" id="l17a.655.13"></span>καὶ ὁ ποιητὴς λέγει·
</p>
            <div class="l"><span class="lb" data-page="17a.655" data-line="14" id="l17a.655.14"></span>αὐτὰρ ἐγὼ ζεφύροιο καὶ ἀργέσταο νότοιο.</div>
            <p>
<span class="lb" data-page="17a.655" data-line="15" id="l17a.655.15"></span>τὸν γὰρ καθαρὸν νότον, ὃν χωρὶς ὄμβρων ἴσμεν γινόμενον,
<span class="lb" data-page="17a.655" data-line="16" id="l17a.655.16"></span>οὕτως ὠνόμασεν. ἀλλὰ κᾀν τῷ πρώτῳ τῶν ἐπιδημιῶν ὁ Ἱπποκράτης
<span class="pb" data-page="17a.656" id="p17a.656"></span>
<span class="lb" data-page="17a.656" data-line="1" id="l17a.656.1"></span>ἐπὶ τῆς πρώτης καταστάσεως ἔφη· γινομένης δὲ
<span class="lb" data-page="17a.656" data-line="2" id="l17a.656.2"></span>τῆς ἀγωγῆς ὅλης ἐπὶ τὰ νότια καὶ μετ’ αὐχμῶν. ὁ μὲν
<span class="lb" data-page="17a.656" data-line="3" id="l17a.656.3"></span>οὖν τοιοῦτος νότος ἐνίοτε μὲν καὶ σφοδρὸς γίνεται, σαφῆ
<span class="lb" data-page="17a.656" data-line="4" id="l17a.656.4"></span>δ’ οὖν ἀεὶ τὴν κίνησιν ἔχει. μαλθακὸς δ’ ἄλλος ἐστὶ νότος,
<span class="lb" data-page="17a.656" data-line="5" id="l17a.656.5"></span>ὃς ἀναίσθητον ἔχει τὴν κίνησιν ἐν τῷ περιέχοντι καὶ κατὰ
<span class="lb" data-page="17a.656" data-line="6" id="l17a.656.6"></span>τὰ νέφη. καὶ τοίνυν θερμὸς μὲν οὗτός ἐστι διὰ παντὸς, ὁ
<span class="lb" data-page="17a.656" data-line="7" id="l17a.656.7"></span>δὲ λευκόνοτος ἐνίοτε φαίνεται ψυχρός.
</p>
<span class="lb rule" data-page="17a.656" data-line="8" id="l17a.656.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.30">
<span class="pb page1" data-page="17a.676" id="p17a.676"></span>
<span class="milestone ed1page page1" data-n="5.422" data-unit="ed1page" id="ed1page.5.422"></span>
<span class="milestone ed2page page1" data-n="9.267" data-unit="ed2page" id="ed2page.9.267"></span>
<span class="lb head" data-page="17a.676" data-line="6" id="l17a.676.6"></span>
            <blockquote class="quote lemma">
<span class="lb" data-page="17a.676" data-line="7" id="l17a.676.7"></span>Πολὺ μὲν οὖν τοῖσι πλείστοισι συνέπιπτε τὰ περὶ τὸ ἐρυσίπελας
<span class="lb" data-page="17a.676" data-line="8" id="l17a.676.8"></span>τοῦ ἦρος, παρείπετο δὲ καὶ διὰ θέρεος καὶ ὑπὸ
<span class="lb" data-page="17a.676" data-line="9" id="l17a.676.9"></span>φθινόπωρον.
</blockquote>
<span class="lb rule" data-page="17a.676" data-line="10" id="l17a.676.10"></span>
            <p>
<span class="lb" data-page="17a.676" data-line="11" id="l17a.676.11"></span>Ἐγέννησε μὲν, ὡς ἔφην, τὴν κακοχυμίαν ἡ δυσδιάπνευστος
<span class="lb" data-page="17a.676" data-line="12" id="l17a.676.12"></span>κατάστασις ὑγρὰ καὶ θερμὴ καὶ ἄπνους γενομένη.
<span class="lb" data-page="17a.676" data-line="13" id="l17a.676.13"></span>κατέσχον δ’ αὐτὴν ἐν τῷ σώματι τὰ ψύχη. καθάπερ εἴρηται
<span class="lb" data-page="17a.676" data-line="14" id="l17a.676.14"></span>κᾀν τῇ πρώτῃ καταστάσει τοῦ πρώτου τῶν ἐπιδημιῶν.
<span class="lb" data-page="17a.676" data-line="15" id="l17a.676.15"></span>εἰκότως οὖν ἤρξατο ποικίλα νοσήματα τὰ μικρὸν ἔμπροσθεν
<span class="lb" data-page="17a.676" data-line="16" id="l17a.676.16"></span>εἰρημένα, νυνὶ δ’ ὁ λόγος αὐτῷ περὶ τῶν ἐρυσιπελάτων
<span class="lb" data-page="17a.676" data-line="17" id="l17a.676.17"></span>ἐστί. ταῦτα γὰρ πάντων πρῶτα γενόμενα πρῶτα καὶ
<span class="lb" data-page="17a.676" data-line="18" id="l17a.676.18"></span>κατὰ τὴν διήγησιν ἔγραψε. τούτων οὖν, φησὶ, τῶν ἐρυσιπελάτων
<span class="pb" data-page="17a.677" id="p17a.677"></span>
<span class="lb" data-page="17a.677" data-line="1" id="l17a.677.1"></span>ἐν ἀρχῇ τοῦ ἦρος γενομένων ἔνια παρέμεινε διὰ
<span class="lb" data-page="17a.677" data-line="2" id="l17a.677.2"></span>θέρους καὶ φθινοπώρου. δυνατὸν δ’ ὂν ἀκοῦσαι ἑκατέρως, τοῦ
<span class="lb" data-page="17a.677" data-line="3" id="l17a.677.3"></span>παρείπετο δὲ καὶ διὰ θέρεος καὶ ὑπὸ φθινόπωρον ἐπὶ τῶν
<span class="lb" data-page="17a.677" data-line="4" id="l17a.677.4"></span>γενομένων ἐρυσιπελάτων, ἐπί τε τῶν αὐτόθεν<span class="milestone ed2page" data-n="9.268" data-unit="ed2page" id="ed2page.9.268"></span> γενομένων,
<span class="lb" data-page="17a.677" data-line="5" id="l17a.677.5"></span>τὴν ὕπαρξιν παραμείνασαν ἐνίοις ἄχρι τοῦ φθινοπώρου
<span class="lb" data-page="17a.677" data-line="6" id="l17a.677.6"></span>νοήσομεν τῶν τε γενομένων τὴν γένεσιν, ὡς ἄλλων μέν τινων
<span class="lb" data-page="17a.677" data-line="7" id="l17a.677.7"></span>ἐν ἦρι γενομένων καὶ παυσαμένων, ἄλλων δ’ ἐν θέρει
<span class="lb" data-page="17a.677" data-line="8" id="l17a.677.8"></span>γενομένων. ὡσαύτως δὲ καὶ κατὰ τὸ φθινόπωρον ἄμεινον
<span class="lb" data-page="17a.677" data-line="9" id="l17a.677.9"></span>ἀκοῦσαι κατὰ τὸ δεύτερον τοῦτο σημαινόμενον. οὐ γὰρ εὔλογον
<span class="lb" data-page="17a.677" data-line="10" id="l17a.677.10"></span>ἐν ἀρχῇ τοῦ ἦρος συστὰν ἐρυσίπελας ἄχρι φθινοπώρου
<span class="lb" data-page="17a.677" data-line="11" id="l17a.677.11"></span>παραμεῖναι. πάντως γὰρ ἂν ἀνεῖλεν ἐν τῷ μεταξὺ
<span class="lb" data-page="17a.677" data-line="12" id="l17a.677.12"></span>τὸν ἄνθρωπον, εἰ πάνυ κακόηθες ἦν, ἢ δι’ αὐτῶν τῶν σηπομένων
<span class="lb" data-page="17a.677" data-line="13" id="l17a.677.13"></span>μορίων ἐκκαθαρθείσης τῆς σηπεδόνος ἐπαύσατο.
</p>
<span class="lb rule" data-page="17a.677" data-line="14" id="l17a.677.14"></span>
          </article>

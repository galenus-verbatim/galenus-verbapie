<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.32">
<span class="pb page1" data-page="17a.678" id="p17a.678"></span>
<span class="milestone ed1page page1" data-n="5.422" data-unit="ed1page" id="ed1page.5.422"></span>
<span class="milestone ed2page page1" data-n="9.268" data-unit="ed2page" id="ed2page.9.268"></span>
<span class="lb head" data-page="17a.678" data-line="4" id="l17a.678.4"></span>
            <blockquote class="quote lemma">
<span class="lb" data-page="17a.678" data-line="5" id="l17a.678.5"></span>Φωναί τε πολλοῖς ἐπεσήμαινον κακούμεναι καὶ κατειλοῦσαι.
<span class="lb" data-page="17a.678" data-line="6" id="l17a.678.6"></span>πρῶτον μὲν τοῖσι φθινώδεσιν ἀρχομένοισιν, ἀτὰρ καὶ
<span class="lb" data-page="17a.678" data-line="7" id="l17a.678.7"></span>τοῖσι καυσώδεσι καὶ τοῖσι φρενιτικοῖσιν.
</blockquote>
<span class="lb rule" data-page="17a.678" data-line="8" id="l17a.678.8"></span>
            <p>
<span class="lb" data-page="17a.678" data-line="9" id="l17a.678.9"></span>Ἐγὼ μὲν καὶ τὸ γεγραμμένον ἔμπροσθεν ἐπὶ τοῦ δωδεκάτου
<span class="lb" data-page="17a.678" data-line="10" id="l17a.678.10"></span>κατὰ τὴν τάξιν ἀῤῥώστου, καθ’ ὃν οὕτως ἔφη, δεξιῷ
<span class="lb" data-page="17a.678" data-line="11" id="l17a.678.11"></span>ἴλλαινεν, ὑπόπτευον ὡς παρεγγεγραμμένον. ὁ γάρ τοι τοῦ
<span class="lb" data-page="17a.678" data-line="12" id="l17a.678.12"></span>Ἡρακλείδου υἱὸς Ἱπποκράτης, οὗ καὶ τοὺς ἀφορισμοὺς
<span class="lb" data-page="17a.678" data-line="13" id="l17a.678.13"></span>καὶ τὸ προγνωστικὸν εἶναί φασι, φαίνεται συνηθεστάτοις
<span class="lb" data-page="17a.678" data-line="14" id="l17a.678.14"></span>τε καὶ διὰ τοῦτο σαφέσι τοῖς ὀνόμασι κεχρημένος, ἃ καλεῖν
<span class="lb" data-page="17a.678" data-line="15" id="l17a.678.15"></span>ἔθος ἐστὶ τοῖς ῥητορικοῖς πολιτικά. τὸ δ’ ἰλλαίνειν
<span class="lb" data-page="17a.678" data-line="16" id="l17a.678.16"></span>οὐ τοιοῦτον καὶ πολύ γε μᾶλλον αὐτοῦ τὸ κατιλλαίνειν ἢ
<span class="lb" data-page="17a.678" data-line="17" id="l17a.678.17"></span>κατιλλαίνουσαι καὶ μάλιστά γε ἐπὶ τῶν φωνῶν, οὐκ ἐπὶ τῶν
<span class="lb" data-page="17a.678" data-line="18" id="l17a.678.18"></span>βλεφάρων λεγόμενον, καὶ πρὸς τούτοις ἔτι διὰ τὸν χαρακτῆρα
<span class="pb" data-page="17a.679" id="p17a.679"></span>
<span class="lb" data-page="17a.679" data-line="1" id="l17a.679.1"></span>τῆς λέξεως, ἐνεργητικὸν οὐ παθητικὸν ὄντα. βέλτιον γὰρ
<span class="lb" data-page="17a.679" data-line="2" id="l17a.679.2"></span>ἦν, εἴπερ ὅλως ἐπὶ τῆς φωνῆς ἐβούλετο χρήσασθαι τοιαύτῃ
<span class="lb" data-page="17a.679" data-line="3" id="l17a.679.3"></span>προσηγορίᾳ, κατειλούμεναι γράφειν, οὐ κατειλοῦσαι, καὶ πολύ
<span class="lb" data-page="17a.679" data-line="4" id="l17a.679.4"></span>γε βέλτιον τούτου τὸ κατιλλαινόμεναι. περὶ γὰρ τὸ ἰλλαίνειν
<span class="lb" data-page="17a.679" data-line="5" id="l17a.679.5"></span>ἡ μετοχὴ κατὰ τοιοῦτον εἰρήσεται τύπον. ὀνομάζω δὲ
<span class="lb" data-page="17a.679" data-line="6" id="l17a.679.6"></span>νῦν δηλονότι μετοχὴ κατὰ τὸ τῶν γραμματικῶν ἔθος, ἀδιανόητον
<span class="lb" data-page="17a.679" data-line="7" id="l17a.679.7"></span>δέ ἐστιν ἐπὶ τῶν φωνῶν λεγόμενον τὸ κατειλοῦσαι,
<span class="lb" data-page="17a.679" data-line="8" id="l17a.679.8"></span>καθάπερ ἔνιοι τῶν ἐξηγητῶν ἀκοῦσαι ἡμᾶς <span class="milestone ed1page" data-n="5.423" data-unit="ed1page" id="ed1page.5.423"></span>ἐθέλησαν,
<span class="lb" data-page="17a.679" data-line="9" id="l17a.679.9"></span>ὡς ἐγκειμένου τοῦ ἰλλαίνειν ὀνόματος ὡς τὸ διαστρέφειν.
<span class="lb" data-page="17a.679" data-line="10" id="l17a.679.10"></span>τὸ γὰρ κατειλοῦσαι τὸ διαστρέφουσαι, τὸ δὲ κατειλούμεναι
<span class="lb" data-page="17a.679" data-line="11" id="l17a.679.11"></span>τὸ διαστρεφόμεναι. πολλὰ τοίνυν ἁμαρτήματα
<span class="lb" data-page="17a.679" data-line="12" id="l17a.679.12"></span>φαίνεται κατὰ μίαν λέξιν γεγονότα βουλομένων ἡμῶν ἀκούειν
<span class="lb" data-page="17a.679" data-line="13" id="l17a.679.13"></span>τοῦ κατειλοῦσαι, καθότι πολλοῖς τῶν ἐξηγητῶν ἔδοξεν, ὡς
<span class="lb" data-page="17a.679" data-line="14" id="l17a.679.14"></span>ἀπὸ τοῦ ἰλλαίνειν γεγονότος τοῦ ὀνόματος. τὸ μὲν γὰρ
<span class="lb" data-page="17a.679" data-line="15" id="l17a.679.15"></span>ἐνεργητικὸν ἰλλαίνουσαι, τὸ δὲ παθητικὸν ἰλλαινόμεναι καὶ
<span class="lb" data-page="17a.679" data-line="16" id="l17a.679.16"></span>μετὰ τῆς προθέσεως κατιλλαίνουσαι. τὸ δ’ εἰλοῦσαι καὶ
<span class="lb" data-page="17a.679" data-line="17" id="l17a.679.17"></span>κατειλοῦσαι παρὰ τὸ ἰλλαίνειν οὐ φαίνεται γεγονὸς,
<span class="lb" data-page="17a.679" data-line="18" id="l17a.679.18"></span><span class="milestone ed2page" data-n="9.269" data-unit="ed2page" id="ed2page.9.269"></span>ὥσπερ γε οὐδὲ τὸ εἰλούμεναι καὶ κατειλούμεναι. σπανίως
<span class="pb" data-page="17a.680" id="p17a.680"></span>
<span class="lb" data-page="17a.680" data-line="1" id="l17a.680.1"></span>δὲ πάνυ παρὰ τοῖς παλαιοῖς εὑρίσκεται τὰ τοιαῦτα ῥήματά
<span class="lb" data-page="17a.680" data-line="2" id="l17a.680.2"></span>τε καὶ ὀνόματα, λέγω δὲ τὸ ἰλλαίνειν καὶ τὸ ἰλλὸς ἀφ’ οὗ
<span class="lb" data-page="17a.680" data-line="3" id="l17a.680.3"></span>καὶ ὁ Σώφρων δοκεῖ πεποιηκέναι τὸ συγκριτικὸν ὀνομαζόμενον
<span class="lb" data-page="17a.680" data-line="4" id="l17a.680.4"></span>παρὰ τῶν γραμματικῶν, ἰλλότερον τάνκύονα. ἄμεινον
<span class="lb" data-page="17a.680" data-line="5" id="l17a.680.5"></span>δ’ οὖν ἐστιν εἰπεῖν, εἴπερ τις ἐθέλοι καὶ περὶ τῶν τοιούτων
<span class="lb" data-page="17a.680" data-line="6" id="l17a.680.6"></span>ἀδολεσχεῖν, οὐκ ἀπὸ τῆς ἰλλώσεως γεγονέναι τὸ κατειλοῦσαι
<span class="lb" data-page="17a.680" data-line="7" id="l17a.680.7"></span>νομίζειν, ἀλλ’ ἐφ’ ἑτέρου τινὸς, ᾧ καὶ Πλάτων φαίνεται
<span class="lb" data-page="17a.680" data-line="8" id="l17a.680.8"></span>καὶ Ἀντιφῶν κεχρημένος, ὁ μὲν Πλάτων ὡδί πως
<span class="lb" data-page="17a.680" data-line="9" id="l17a.680.9"></span>εἰπὼν ἐν Τιμαίῳ. τοῦτο δὴ πᾶν τὸ δέρμα κύκλῳ κατέκαιε
<span class="lb" data-page="17a.680" data-line="10" id="l17a.680.10"></span>πυρὶ τὸ θεῖον, τρωθέντος δὲ καὶ τῆς ἰκμάδος ἄξω δι’
<span class="lb" data-page="17a.680" data-line="11" id="l17a.680.11"></span>αὐτοῦ φερομένης, τὸ μὲν ὑγρὸν καὶ θερμὸν ὅσον εἰλικρινὲς
<span class="lb" data-page="17a.680" data-line="12" id="l17a.680.12"></span>ἀπῄει, τὸ δὲ μικτὸν, ἐξ ὧν καὶ τὸ δέρμα ἦν, αἰρόμενον
<span class="lb" data-page="17a.680" data-line="13" id="l17a.680.13"></span>μὲν ὑπὸ τῆς φθορᾶς ἔξω, μακρὸν ἐγίνετο λεπτὴν τάσιν
<span class="lb" data-page="17a.680" data-line="14" id="l17a.680.14"></span>ἔχων τῷ κατακεντήματι. διὰ δὲ βραδύτητα ἀπωθούμενον
<span class="lb" data-page="17a.680" data-line="15" id="l17a.680.15"></span>ὑπὸ τοῦ περιεστῶτος κρύους πάλιν ἐντὸς ὑπὸ τὸ δέρμα
<span class="lb" data-page="17a.680" data-line="16" id="l17a.680.16"></span>εἰλούμενον κατεῤῥιζοῦτο. φαίνεται γὰρ ἀντὶ τοῦ κατακλειόμενον
<span class="lb" data-page="17a.680" data-line="17" id="l17a.680.17"></span>ἢ ἀπωθούμενον εἰς τὸ βάθος ἐνειλούμενον ἐνταῦθα
<span class="lb" data-page="17a.680" data-line="18" id="l17a.680.18"></span>κεχρῆσθαι τῷ εἰλούμενον ὀνόματι, καθ’ ὃ σημαινόμενον δοκεῖ
<span class="pb" data-page="17a.681" id="p17a.681"></span>
<span class="lb" data-page="17a.681" data-line="1" id="l17a.681.1"></span>καὶ ἡ λέξις ὑπ’ αὐτοῦ γεγράφθαι. γῆν δὲ τροφὸν μὲν
<span class="lb" data-page="17a.681" data-line="2" id="l17a.681.2"></span>ἡμετέραν εἰλουμένην τε περὶ τὸν διὰ παντὸς λόγον τεταγμένον.
<span class="lb" data-page="17a.681" data-line="3" id="l17a.681.3"></span>οὕτω δὲ καὶ παρ’ Ἀντιφῶντι κατὰ τὸ δεύτερον τῆς
<span class="lb" data-page="17a.681" data-line="4" id="l17a.681.4"></span>ἀληθείας ἐστὶν εὑρεῖν γεγραμμένην τὴν προσηγορίαν ἐν τῇδε
<span class="lb" data-page="17a.681" data-line="5" id="l17a.681.5"></span>τῇ ῥήσει. ὅταν οὖν γένωνται ἐν τῷ ἀέρι ὄμβροι τε καὶ
<span class="lb" data-page="17a.681" data-line="6" id="l17a.681.6"></span>πνεύματα ὑπεναντία ἀλλήλοις, τότε συστρέφεται τὸ ὕδωρ
<span class="lb" data-page="17a.681" data-line="7" id="l17a.681.7"></span>καὶ πυκνοῦται κατὰ πολλά. ὅτι δ’ ἂν τῶν ξυμπιπτόντων
<span class="lb" data-page="17a.681" data-line="8" id="l17a.681.8"></span>κρατήσῃ, τοῦτ’ ἐπυκνώθη καὶ συνεστράφη ὑπό τε τοῦ πνεύματος
<span class="lb" data-page="17a.681" data-line="9" id="l17a.681.9"></span>εἰλούμενον καὶ ὑπὸ τῆς βίας· καὶ γὰρ καὶ οὗτος τὸ
<span class="lb" data-page="17a.681" data-line="10" id="l17a.681.10"></span>κατακλειόμενον ἢ συνειλούμενον εἰς ἑαυτὸ φαίνεται δηλῶν
<span class="lb" data-page="17a.681" data-line="11" id="l17a.681.11"></span>διὰ τῆς εἰλούμενον φωνῆς. ἆρ’ οὖν καὶ κατὰ τὸ προκείμενον
<span class="lb" data-page="17a.681" data-line="12" id="l17a.681.12"></span>ἡμῖν εἰς τὴν ἐξήγησιν βιβλίον, ὃ περὶ τῶν φωνῶν
<span class="lb" data-page="17a.681" data-line="13" id="l17a.681.13"></span>γράψας κατειλοῦσαι, τοιοῦτόν τι σημαινόμενον ἐνδείκνυται
<span class="lb" data-page="17a.681" data-line="14" id="l17a.681.14"></span>τὰς οἷον κατακλειομένας ἢ ἐνειλουμένας ἐμφαίνων, ὡς νοεῖν
<span class="lb" data-page="17a.681" data-line="15" id="l17a.681.15"></span>ἡμᾶς ἐπὶ τῶν ἐξιέναι μὴ δυναμένων φωνῶν λελέχθαι τὴν
<span class="lb" data-page="17a.681" data-line="16" id="l17a.681.16"></span>λέξιν, ὡς ἐπὶ τῶν ἰσχνοφώνων φαίνεται γινόμενον, ἢ καὶ
<span class="lb" data-page="17a.681" data-line="17" id="l17a.681.17"></span>τοῦτο πάνυ μοχθηρόν; ἐνῆν γὰρ ἰσχομένας ἢ ἐπεχομένας ἢ
<span class="lb" data-page="17a.681" data-line="18" id="l17a.681.18"></span>βραδυνούσας ἤ τι τοιοῦτον γεγραφέναι, δηλῶσαί γε βουλόμενον,
<span class="pb" data-page="17a.682" id="p17a.682"></span>
<span class="lb" data-page="17a.682" data-line="1" id="l17a.682.1"></span>οὕτως ἐμπεποδίσθαι τὴν φωνὴν τὸν ἄνθρωπον, ὡς
<span class="lb" data-page="17a.682" data-line="2" id="l17a.682.2"></span>μόλις φθέγγεσθαι· καὶ μὴν καὶ παρὰ τὸν δεσμὸν, τὴν οἷον
<span class="lb" data-page="17a.682" data-line="3" id="l17a.682.3"></span>δεδεμένην ἐστὶ νοεῖν εἰρῆσθαι φωνὴν ἐν τῇ προκειμένῃ
<span class="lb" data-page="17a.682" data-line="4" id="l17a.682.4"></span>ῥήσει, τοῦ ποιητοῦ γε δηλοῦντος εἰρηκέναι σαφῶς ἐπὶ τῶν
<span class="lb" data-page="17a.682" data-line="5" id="l17a.682.5"></span>δεσμῶν,
</p>
            <div class="l"><span class="lb" data-page="17a.682" data-line="6" id="l17a.682.6"></span>Ἰλάσιν οὐκ ἐθέλοντα βίῃ δήσαντες ἄγουσιν.</div>
            <p>
<span class="lb" data-page="17a.682" data-line="7" id="l17a.682.7"></span>δῆλον δ’ ὅτι κᾀνταῦθα κατειλούμεναι βέλτιον ἦν, οὐ κατειλοῦσαι
<span class="lb" data-page="17a.682" data-line="8" id="l17a.682.8"></span>γεγράφθαι. τοῦτο μὲν δὴ κοινὸν ἁπάσης ἐξηγήσεως
<span class="lb" data-page="17a.682" data-line="9" id="l17a.682.9"></span>ἁμάρτημα. πᾶν γὰρ ὃ ἂν ὑπόθηταί τις ἐκ τῆς κατειλοῦσαι
<span class="lb" data-page="17a.682" data-line="10" id="l17a.682.10"></span>λέξεως δηλοῦσθαι, τὴν ἐνεργητικὴν διάθεσιν, οὐ παθητικὴν
<span class="lb" data-page="17a.682" data-line="11" id="l17a.682.11"></span>ἐνδείκνυται καὶ κατὰ τοῦτο μάλιστ’ ἄν τις ὑποπτεύσειε
<span class="lb" data-page="17a.682" data-line="12" id="l17a.682.12"></span>τὴν φωνὴν ὡς οὐκ οὖσαν Ἱπποκράτους. οὐ γὰρ
<span class="lb" data-page="17a.682" data-line="13" id="l17a.682.13"></span>οὕτως ἦν ἀμαθὴς ἑρμηνείας Ἑλληνικῆς, ὡς ἁμαρτάνειν ἐν
<span class="lb" data-page="17a.682" data-line="14" id="l17a.682.14"></span>αὐτῇ παισὶν ἄρτι μανθάνειν ἀρχομένοις, ἁμαρτήματα παραπλήσια.
<span class="lb" data-page="17a.682" data-line="15" id="l17a.682.15"></span>φαίνεται μὲν γὰρ πάθος τι φωνῆς δηλοῦσθαι τοῦ
<span class="lb" data-page="17a.682" data-line="16" id="l17a.682.16"></span>κατειλούμεναι γεγραμμένου, πρὸς τῷ κᾂν εἰ κατειλούμεναι
<span class="lb" data-page="17a.682" data-line="17" id="l17a.682.17"></span>γράψαιμεν, οὐ κατὰ τὴν Ἱπποκράτους εἶναι συνήθειαν,
<span class="pb" data-page="17a.683" id="p17a.683"></span>
<span class="lb" data-page="17a.683" data-line="1" id="l17a.683.1"></span>ἀήθεσι καὶ σπανίοις ὀνόμασι χρῆσθαι. τοῖς δὲ τὸ διεσταμμένον
<span class="lb" data-page="17a.683" data-line="2" id="l17a.683.2"></span>δηλοῦσθαι νομίζουσιν, ὅτι καὶ τοῦτο μάχεται, κατὰ
<span class="lb" data-page="17a.683" data-line="3" id="l17a.683.3"></span>τὸ προγνωστικὸν, αὐτὸς ἑρμηνεῦσαι τὸ διάστροφον βουληθεὶς
<span class="lb" data-page="17a.683" data-line="4" id="l17a.683.4"></span>οὕτως ἔγραψεν. ἢν δὲ καὶ καμπύλον γένηται βλέφαρον ἢ
<span class="lb" data-page="17a.683" data-line="5" id="l17a.683.5"></span>χεῖλος ἢ ῥὶς, ἀλλ’ ἐπί γε τῶν φωνῶν οὔτε τὸ καμπύλον
<span class="lb" data-page="17a.683" data-line="6" id="l17a.683.6"></span>οὔτ’ ἄλλο τι τῶν εἰρημένων οἰκείως ἂν λέγοιτο. διὸ καί
<span class="lb" data-page="17a.683" data-line="7" id="l17a.683.7"></span>τινες τῶν ἐξηγησαμένων τὸ <span class="milestone ed2page" data-n="9.270" data-unit="ed2page" id="ed2page.9.270"></span>βιβλίον ἁπάντων τῶν
<span class="lb" data-page="17a.683" data-line="8" id="l17a.683.8"></span>εἰρημένων καταγνόντες ἀντὶ τοῦ φωναὶ γλῶσσαι γράφουσιν,
<span class="lb" data-page="17a.683" data-line="9" id="l17a.683.9"></span>ἀξιοῦντες ἀκούειν κατειλούσας γλώσσας τὰς οἷον καταδεδεμένας
<span class="lb" data-page="17a.683" data-line="10" id="l17a.683.10"></span>καὶ δυσκινήτους. ἐχρῆν δ’ αὐτοὺς ὥσπερ τὸ
<span class="lb" data-page="17a.683" data-line="11" id="l17a.683.11"></span>φωναὶ μετέγραψαν εἰς τὸ γλῶσσαι, οὕτως καὶ τὸ κατειλοῦσαι
<span class="lb" data-page="17a.683" data-line="12" id="l17a.683.12"></span>μᾶλλον τοῦ φωναὶ μεταγράψαι εἰς τὸ κατειλούμεναι.
<span class="lb" data-page="17a.683" data-line="13" id="l17a.683.13"></span>ἀλλὰ γὰρ ἅλις ἤδη μοι καὶ τοῦ κατειλοῦσαι, μηδὲν ἡμᾶς
<span class="lb" data-page="17a.683" data-line="14" id="l17a.683.14"></span>μέγα, μηδ’ ἂν εὑρεθείη, μέλλοντος ὠφελεῖν. ἀρκεῖ γὰρ εἰδέναι
<span class="lb" data-page="17a.683" data-line="15" id="l17a.683.15"></span>μόνον ἐν τούτῳ γενικῶς λεγόμενόν τε καὶ νοούμενον
<span class="lb" data-page="17a.683" data-line="16" id="l17a.683.16"></span>ὡς γὰρ διὰ τὸ γενόμενον αὐτοῖς ἐκ τῆς κεφαλῆς ῥεῦμα
<span class="lb" data-page="17a.683" data-line="17" id="l17a.683.17"></span>βλαβέντες τὰ φωνητικὰ μόρια καὶ τὰς φωνὰς ἐκακώθησαν.
<span class="lb" data-page="17a.683" data-line="18" id="l17a.683.18"></span>ὅτι γὰρ ἐπὶ ταῖς ὑγραῖς καταστάσεσι καὶ θερμαῖς ἡ κεφαλὴ
<span class="pb" data-page="17a.684" id="p17a.684"></span>
<span class="lb" data-page="17a.684" data-line="1" id="l17a.684.1"></span>πληρωθεῖσα ῥεύματος τοῖς κατὰ γαστέρα καὶ θώρακα
<span class="lb" data-page="17a.684" data-line="2" id="l17a.684.2"></span>μέρεσιν ἐπιπέμπει χρήσιμον ἐπίστασθαι, πρῶτον μὲν αὐτοῦ
<span class="lb" data-page="17a.684" data-line="3" id="l17a.684.3"></span>τοῦ διακρίνειν ἕνεκα πότερον ἄλλη τις αἰτία τὸ τοιοῦτον
<span class="lb" data-page="17a.684" data-line="4" id="l17a.684.4"></span>πάθος εἰργάσατο τοῖς κάμνουσιν ἢ τῶν ἐπιδημιῶν ἐστι
<span class="lb" data-page="17a.684" data-line="5" id="l17a.684.5"></span>νοσημάτων, ἔπειτα δὲ καὶ τοῦτο φυλάττεσθαι, μηδὲν παθεῖν
<span class="lb" data-page="17a.684" data-line="6" id="l17a.684.6"></span>τοιοῦτον. τὰς γὰρ ἐκ τοῦ περιέχοντος βλάβας ὁ προειδὼς
<span class="lb" data-page="17a.684" data-line="7" id="l17a.684.7"></span>ὅπῃ τε καὶ ὅπως γίνονται φυλάττεσθαι δυνήσεται, τὴν
<span class="lb" data-page="17a.684" data-line="8" id="l17a.684.8"></span>ὅλην δίαιταν ἐξ ὑπεναντίου τῇ κρατούσῃ καταστάσει ποιούμενος,
<span class="lb" data-page="17a.684" data-line="9" id="l17a.684.9"></span>ἀλλ’ εἰ καὶ προλέγειν ἐθέλεις τὰ γενησόμενα, καὶ γὰρ
<span class="lb" data-page="17a.684" data-line="10" id="l17a.684.10"></span>καὶ τοῦτο χρήσιμον ἡμῖν ἐστιν, ὡς ἐν τῷ προοιμίῳ τοῦ
<span class="lb" data-page="17a.684" data-line="11" id="l17a.684.11"></span>προγνωστικοῦ δέδεικται, καὶ κατὰ τοῦτ’ ἀσκητέον σοι τὰς
<span class="lb" data-page="17a.684" data-line="12" id="l17a.684.12"></span>γινομένας ἐν τῷ σώματι διαθέσεις, ἐπὶ ταῖς τοῦ περιέχοντος
<span class="lb" data-page="17a.684" data-line="13" id="l17a.684.13"></span>καταστάσεσιν ἁπάσαις ἐπίστασθαι. ἀρκεσθέντες οὖν,
<span class="lb" data-page="17a.684" data-line="14" id="l17a.684.14"></span>ὡς ἔφην, τῷ βεβλάφθαι τὰς φωνὰς, ὑπερβάντες δὲ τὸ κατειλοῦσαι
<span class="lb" data-page="17a.684" data-line="15" id="l17a.684.15"></span>τὸ συνεχὲς αὐτῷ θεασώμεθα. πρῶτον μὲν γάρ
<span class="lb" data-page="17a.684" data-line="16" id="l17a.684.16"></span>φησι τοῖς φθινώδεσιν ἀρχομένοισι γενέσθαι τοιοῦτον σύμπτωμα,
<span class="lb" data-page="17a.684" data-line="17" id="l17a.684.17"></span>μετ’ αὐτοὺς δὲ καὶ τοῖς καυσώδεσι καὶ τοῖς φρενιτικοῖς.
<span class="lb" data-page="17a.684" data-line="18" id="l17a.684.18"></span>ἡγητέον οὖν τοῖς μὲν φθινώδεσι κατὰ τὸν τοῦ πάθους
<span class="pb" data-page="17a.685" id="p17a.685"></span>
<span class="lb" data-page="17a.685" data-line="1" id="l17a.685.1"></span>λόγον αὐτὸ γεγονέναι, πολλαῖς μὲν καὶ ἄλλαις αἰτίαις
<span class="lb" data-page="17a.685" data-line="2" id="l17a.685.2"></span>τε καὶ διαθέσεσιν ἐσομένης τῆς φθίσεως, οὐχ ἧττον δ’ ἐκείνων
<span class="lb" data-page="17a.685" data-line="3" id="l17a.685.3"></span>καὶ διὰ τὸν ἐκ τῆς κεφαλῆς κατάῤῥουν, ᾧ μάλιστα ἡ
<span class="lb" data-page="17a.685" data-line="4" id="l17a.685.4"></span>κάκωσις ἕπεται τῆς φωνῆς. καύσοις δὲ καὶ φρενίτισι κατὰ
<span class="lb" data-page="17a.685" data-line="5" id="l17a.685.5"></span>μὲν τὸν ἴδιον λόγον οὐχ ἕπεται τοιαύτη κάκωσις φωνῆς,
<span class="lb" data-page="17a.685" data-line="6" id="l17a.685.6"></span>οἷα τοῖς φθινώδεσιν ἀρχομένοις. ἐπεὶ δ’ ἐν τῇ καταστάσει
<span class="lb" data-page="17a.685" data-line="7" id="l17a.685.7"></span>ταύτῃ θερμῇ καὶ ὑγρᾷ καὶ ἄπνῳ διηνεκῶς γενομένῃ συνέβη
<span class="lb" data-page="17a.685" data-line="8" id="l17a.685.8"></span>παθεῖν τὴν κεφαλὴν, ἠκολούθησε καὶ τοῖς φρενιτικοῖς καὶ
<span class="lb" data-page="17a.685" data-line="9" id="l17a.685.9"></span>τοῖς καυσώδεσι τοιοῦτον σύμπτωμα διὰ τὴν κοινὴν αἰτίαν,
<span class="lb" data-page="17a.685" data-line="10" id="l17a.685.10"></span>οὐ διὰ τὴν αὐτοῦ τοῦ πάθους ἰδίαν κατασκευήν. ξηραίνεται
<span class="lb" data-page="17a.685" data-line="11" id="l17a.685.11"></span>γὰρ μᾶλλον ἐν αὐτοῖς, οὐ διαβρέχεται τὰ φωνητικὰ μόρια,
<span class="lb" data-page="17a.685" data-line="12" id="l17a.685.12"></span>καθάπερ ἐν τῇ νῦν καταστάσει. καὶ τοίνυν καὶ ἡ φωνὴ
<span class="lb" data-page="17a.685" data-line="13" id="l17a.685.13"></span>κλαγγώδης μὲν καὶ ὀξεῖα διὰ τὴν ξηρότητα τῶν φωνητικῶν
<span class="lb" data-page="17a.685" data-line="14" id="l17a.685.14"></span>ὀργάνων γίνεται, βραγχώδης δὲ διὰ τὴν ὑγρότητα.
</p>
<span class="lb rule" data-page="17a.685" data-line="15" id="l17a.685.15"></span>
          </article>

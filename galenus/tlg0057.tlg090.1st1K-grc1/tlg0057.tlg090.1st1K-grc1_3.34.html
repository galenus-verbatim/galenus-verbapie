<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.34">
<span class="pb page1" data-page="17a.686" id="p17a.686"></span>
<span class="milestone ed1page page1" data-n="5.424" data-unit="ed1page" id="ed1page.5.424"></span>
<span class="milestone ed2page page1" data-n="9.271" data-unit="ed2page" id="ed2page.9.271"></span>
<span class="lb head" data-page="17a.686" data-line="17" id="l17a.686.17"></span>
            <blockquote class="quote lemma">
<span class="lb" data-page="17a.686" data-line="18" id="l17a.686.18"></span>Ἦν δ’ ἡ κατάστασις τῶν γενομένων καύσων ἥδε. ἀρχόμενοι
<span class="pb" data-page="17a.687" id="p17a.687"></span>
<span class="lb" data-page="17a.687" data-line="1" id="l17a.687.1"></span>κωματώδεες, ἀσώδεες, φρικώδεες, πυρετὸς ὀξὺς, οὐδὲ
<span class="lb" data-page="17a.687" data-line="2" id="l17a.687.2"></span>διψώδεες λίην, οὐδὲ παράληροι.
</blockquote>
<span class="lb rule" data-page="17a.687" data-line="3" id="l17a.687.3"></span>
            <p>
<span class="lb" data-page="17a.687" data-line="4" id="l17a.687.4"></span>Ὅσα τοῖς καύσοις ἐγένετο συμπτώματα διὰ τὴν κατάστασιν,
<span class="lb" data-page="17a.687" data-line="5" id="l17a.687.5"></span>κατὰ τὸν ἴδιον τοῦ πάθους λόγον, ταῦτ’ ἐπισημαίνεται,
<span class="lb" data-page="17a.687" data-line="6" id="l17a.687.6"></span>διὸ κακῶς ἀντὶ τοῦ κωματώδεις ἔγραψαν ἔνιοι καυματώδεις.
<span class="lb" data-page="17a.687" data-line="7" id="l17a.687.7"></span>ἴδιον γὰρ τοῦτο τῶν καύσων, οἷς καὶ τὸ διψῇν
<span class="lb" data-page="17a.687" data-line="8" id="l17a.687.8"></span>ἀπαύστως καὶ σχεδὸν οὐδ’ ἂν ἄλλο τις ἐξαίρετον εἴπῃ γνώρισμα
<span class="lb" data-page="17a.687" data-line="9" id="l17a.687.9"></span>καύσων πυρετῶν, ἀλλ’ ἐκ δυοῖν τούτων αὐτάρκως
<span class="lb" data-page="17a.687" data-line="10" id="l17a.687.10"></span>συμπληροῦσθαι φαίη, δίψους ἀπαύστου καὶ θερμασίας διακαιούσης
<span class="lb" data-page="17a.687" data-line="11" id="l17a.687.11"></span>αἰσθανομένων τῶν καμνόντων. ἀλλ’ ἡ τότε κατάστασις
<span class="lb" data-page="17a.687" data-line="12" id="l17a.687.12"></span>ὑγρότητος πολλῆς πληρώσασα τὴν κεφαλὴν τὸ
<span class="lb" data-page="17a.687" data-line="13" id="l17a.687.13"></span>κωματῶδες ἢ πᾶσιν ἢ τοῖς πλείστοις τῶν ὁπωσοῦν νοσησάντων
<span class="lb" data-page="17a.687" data-line="14" id="l17a.687.14"></span>ἤνεγκε σύμπτωμα κατὰ τὴν εἰσβολὴν τοῦ νοσήματος,
<span class="lb" data-page="17a.687" data-line="15" id="l17a.687.15"></span>οὔπω τῆς κακοχυμίας εἰς τοσοῦτον δριμύτητος ἡκούσης, ὡς
<span class="lb" data-page="17a.687" data-line="16" id="l17a.687.16"></span>ἀγρυπνίας τε σφοδρὰς καὶ παραφροσύνας καὶ φρενίτιδας ἐργάζεσθαι.
<span class="lb" data-page="17a.687" data-line="17" id="l17a.687.17"></span>τὸ μὲν οὖν καῦμα σπανίως πάνυ γίνεται τοῖς
<span class="pb" data-page="17a.688" id="p17a.688"></span>
<span class="lb" data-page="17a.688" data-line="1" id="l17a.688.1"></span>καύσοις πυρετοῖς, τὸ δ’ ἀσᾶσθαι πάνυ πολλάκις. οὐ μὴν
<span class="lb" data-page="17a.688" data-line="2" id="l17a.688.2"></span>ἀχώριστόν γ’ ἐστὶν, ὡς τὰ προειρημένα δύο, τό τε ἄπαυστον
<span class="lb" data-page="17a.688" data-line="3" id="l17a.688.3"></span>τοῦ δίψους καὶ τὸ τῆς θερμασίας διακαές. φρικώδεις γε
<span class="lb" data-page="17a.688" data-line="4" id="l17a.688.4"></span>μὴν πολλάκις οἱ καυσούμενοι γίνονται, διὸ καὶ τοῦτ’ ἐπεσημήνατο.
<span class="lb" data-page="17a.688" data-line="5" id="l17a.688.5"></span>τὸ δ’ ἐφεξῆς γεγραμμένον, πυρετὸς οὐκ ὀξὺς, ἔνιοι
<span class="lb" data-page="17a.688" data-line="6" id="l17a.688.6"></span>μὲν ἁπλῶς γράφουσι χωρὶς τῆς ἀποφάσεως πυρετὸς ὀξὺς,
<span class="lb" data-page="17a.688" data-line="7" id="l17a.688.7"></span>τινὲς δὲ μετὰ τῆς ἀποφάσεως οὑτωσὶ, πυρετὸς οὐκ ὀξὺς,
<span class="lb" data-page="17a.688" data-line="8" id="l17a.688.8"></span>ἀπό τινος ἑκάτεροι λόγου πιθανοῦ τὴν διαφέρουσαν ἔχοντες
<span class="lb" data-page="17a.688" data-line="9" id="l17a.688.9"></span>γραφήν· οἱ μὲν χωρὶς τῆς ἀποφάσεως, ὅτι τῶν ἀχωρίστων
<span class="lb" data-page="17a.688" data-line="10" id="l17a.688.10"></span>ἐπὶ καυσώδους νοσήματος ὀξὺς πυρετὸς, ὥσπερ καὶ δίψος·
<span class="lb" data-page="17a.688" data-line="11" id="l17a.688.11"></span>οἱ δὲ καὶ δι’ αὐτὸ τοῦτο γεγράφθαι λέγοντες ἅμα τῇ ἀποφάσει,
<span class="lb" data-page="17a.688" data-line="12" id="l17a.688.12"></span>διότι σπάνιόν τι καὶ παράδοξον αὐτοῖς συνέβη καθάπερ
<span class="lb" data-page="17a.688" data-line="13" id="l17a.688.13"></span>τὸ τοῦ κώματος οὕτω καὶ τὸ τοῦ πυρετοῦ. καὶ γὰρ
<span class="lb" data-page="17a.688" data-line="14" id="l17a.688.14"></span>οὖν καὶ τούτοις ἐφεξῆς αὐτὸν γράψαι φασὶν, οὐδὲ διψώδης
<span class="lb" data-page="17a.688" data-line="15" id="l17a.688.15"></span>λίην. καίτοι καὶ τοῦτο τὸ σύμπτωμα καύσων πυρετῶν ἐστιν
<span class="lb" data-page="17a.688" data-line="16" id="l17a.688.16"></span>ἰδιαίτατον· εἰκὸς οὖν, ὥσπερ οὐ λίην διψώδεις ἦσαν, οὕτως
<span class="lb" data-page="17a.688" data-line="17" id="l17a.688.17"></span>αὐτοὺς οὐ λίην ὀξὺ πυρέξαι. τάχα δὲ καὶ γεγραμμένον ὑφ’
<span class="lb" data-page="17a.688" data-line="18" id="l17a.688.18"></span>Ἱπποκράτους τὸ πυρετὸς οὐ λίην ὀξὺς, ὑπὸ τοῦ πρῶτον
<span class="pb" data-page="17a.689" id="p17a.689"></span>
<span class="lb" data-page="17a.689" data-line="1" id="l17a.689.1"></span>ἐκγραψαμένου σφαλέντος, ἔμεινεν ἡμαρτημένον· ἀναφύεται
<span class="lb" data-page="17a.689" data-line="2" id="l17a.689.2"></span>δὲ μικρὸν ζήτημα περὶ πάντων τῶν παθογνωμονικῶν σημείων,
<span class="lb" data-page="17a.689" data-line="3" id="l17a.689.3"></span>εἰ γὰρ ἐγχωρεῖ ποτὲ μὴ παρόντων αὐτῶν ὅμως φυλάττεσθαι
<span class="lb" data-page="17a.689" data-line="4" id="l17a.689.4"></span>τὸ τοῦ πάθους εἶδος, ἕτερα τῶν παθογνωμονικῶν
<span class="lb" data-page="17a.689" data-line="5" id="l17a.689.5"></span>ἡμῖν ἔσται πιστότερα πρὸς τὴν τῶν παθῶν διάγνωσιν,
<span class="lb" data-page="17a.689" data-line="6" id="l17a.689.6"></span>ἀλλ’ εἴπερ τοῦθ’ ὑποθοίμεθα, προσηκόντως τις ἀξιώσει μὲν
<span class="lb" data-page="17a.689" data-line="7" id="l17a.689.7"></span>ἐκεῖνα παθογνωμονικὰ καλεῖν, <span class="milestone ed2page" data-n="9.272" data-unit="ed2page" id="ed2page.9.272"></span>ἃ δ’ ἔμπροσθεν ἐκαλεῖτο
<span class="lb" data-page="17a.689" data-line="8" id="l17a.689.8"></span>παθογνωμονικὰ, συνεδρεύοντα· ὧν τὰ μὲν ἀχώριστ’
<span class="lb" data-page="17a.689" data-line="9" id="l17a.689.9"></span>ἐστὶ καὶ ὡς ἄν τις φαίη τῆς τοῦ πάθους οὐσίας αὐτῆς
<span class="lb" data-page="17a.689" data-line="10" id="l17a.689.10"></span>συνθετικά. τὰ δὲ συνεδρεύοντα τῶν ὡς τὸ πολὺ γινομένων
<span class="lb" data-page="17a.689" data-line="11" id="l17a.689.11"></span>αὐτοῖς ἐστιν. εἰ οὖν ὁ κάμνων μὴ διψώδης μήτε
<span class="lb" data-page="17a.689" data-line="12" id="l17a.689.12"></span>λίαν ὀξέως πυρέττων ᾖ, ἐκ τίνος ἔτι γνωρίσματος ἐροῦμεν
<span class="lb" data-page="17a.689" data-line="13" id="l17a.689.13"></span>εἶναι τὸ νόσημα καῦσον; εἰ γὰρ καὶ πάνυ πολλοῖς τῶν καυσομένων
<span class="lb" data-page="17a.689" data-line="14" id="l17a.689.14"></span>ἀσώδεσιν εἶναι συμβέβηκεν, ἀλλ’ οὐκ ἴδιόν γε τοῦ
<span class="lb" data-page="17a.689" data-line="15" id="l17a.689.15"></span>πάθους τοῦτο· πολλοὶ γὰρ καὶ ἄλλοι τῶν ὑπωσοῦν νοσησάντων
<span class="lb" data-page="17a.689" data-line="16" id="l17a.689.16"></span>ἀσώδεις γίνονται. οὐδὲν γοῦν ὅπερ ἐνίοις ἔδοξε τὰς
<span class="lb" data-page="17a.689" data-line="17" id="l17a.689.17"></span>τοιαύτας ἀπορίας οἰηθεῖσιν ἀποδράσασθαι καὶ ἡμῖν ἔσται
<span class="lb" data-page="17a.689" data-line="18" id="l17a.689.18"></span>ῥητέον, ἐκ τῶν διαχωρουμένων μάλιστα γνωρίζεσθαι τὸν
<span class="pb" data-page="17a.690" id="p17a.690"></span>
<span class="lb" data-page="17a.690" data-line="1" id="l17a.690.1"></span>καῦσον εἰποῦσιν. οὔτε γὰρ ἄκρατα χολώδη μόνοις καύσοις
<span class="lb" data-page="17a.690" data-line="2" id="l17a.690.2"></span>ἐκκρίνουσιν αἱ γαστέρες οὔτε σύντηξις μόνοις τούτοις, ἀλλ’
<span class="lb" data-page="17a.690" data-line="3" id="l17a.690.3"></span>ἐστὶ μὲν καὶ ταῦτα συμπτώματα κακοήθη τε καὶ διακαῶν
<span class="lb" data-page="17a.690" data-line="4" id="l17a.690.4"></span>πυρετῶν. ἐκκρίναντες δ’ ὅμως αὐτὰ πολλοὶ καὶ διψῶσι μετρίως
<span class="lb" data-page="17a.690" data-line="5" id="l17a.690.5"></span>καὶ τὰς τοῦ πυρετοῦ θερμασίας ἀνέχονται· κατὰ δὲ
<span class="lb" data-page="17a.690" data-line="6" id="l17a.690.6"></span>τὴν προκειμένην κατάστασιν οὐδὲ τοιαῦτ’ ἐγένετο διαχωρήματα·
<span class="lb" data-page="17a.690" data-line="7" id="l17a.690.7"></span>κοιλίαι γὰρ, φησὶ, ταραχώδεις τοῖσι πλείστοισι τούτων,
<span class="lb" data-page="17a.690" data-line="8" id="l17a.690.8"></span>διαχωρήμασιν ὠμοῖσι, λεπτοῖσιν. ἔοικεν οὖν Ἱπποκράτης
<span class="lb" data-page="17a.690" data-line="9" id="l17a.690.9"></span>τὸν καῦσον γνωρίζειν τῷ διηνεκεῖ τοῦ δίψους τε καὶ τῆς
<span class="lb" data-page="17a.690" data-line="10" id="l17a.690.10"></span>διακαοῦς θερμασίας, ὥσπερ τὴν φρενῖτιν τῷ διηνεκεῖ τῆς
<span class="lb" data-page="17a.690" data-line="11" id="l17a.690.11"></span>παραφροσύνης. οὕτω γὰρ εἰ καὶ μὴ πάνυ διψώδεις εἶεν
<span class="lb" data-page="17a.690" data-line="12" id="l17a.690.12"></span>οἱ κάμνοντες ἢ μὴ πάνυ σφόδρα διακαιόμενοι, δι’ ὅλης δὲ
<span class="lb" data-page="17a.690" data-line="13" id="l17a.690.13"></span>τῆς νόσου τὰ λελεγμένα εἶεν δύο συμπτώματα, καῦσος εἶναι
<span class="lb" data-page="17a.690" data-line="14" id="l17a.690.14"></span>τὸ νόσημα λεχθήσεται καὶ γενήσεται μέν τις αὐτοῦ θερμότερος
<span class="lb" data-page="17a.690" data-line="15" id="l17a.690.15"></span>πυρετὸς, ὡς καὶ συντήκειν τὸ σῶμα καὶ διαχωρήσεις
<span class="lb" data-page="17a.690" data-line="16" id="l17a.690.16"></span>ἐργάζεσθαι χολώδεις καὶ συντηκτικάς· οὐ λεχθήσεται δὲ
<span class="lb" data-page="17a.690" data-line="17" id="l17a.690.17"></span>καῦσος, ἂν μὴ διαμένοντα δι’ ὅλης ἔχῃ τῆς νόσου τὰ εἰρημένα
<span class="lb" data-page="17a.690" data-line="18" id="l17a.690.18"></span>δύο μικρὸν ἔμπροσθεν, ἄπαυστόν τε τὸ δίψος, ὁπόσον
<span class="pb" data-page="17a.691" id="p17a.691"></span>
<span class="lb" data-page="17a.691" data-line="1" id="l17a.691.1"></span>ἂν τύχωσι πίνοντες, ἀηδῆ τε καὶ καυσώδη καὶ ἀσώδη τὴν
<span class="lb" data-page="17a.691" data-line="2" id="l17a.691.2"></span>θερμασίαν. ὡς τὸ πολὺ μὲν οὖν καὶ δίψος σφοδρότατον
<span class="lb" data-page="17a.691" data-line="3" id="l17a.691.3"></span>αὐτοῖς ὑπάρχει καὶ πυρετὸς διακαέστατος· ἐν δὲ τῷ σπανίῳ
<span class="lb" data-page="17a.691" data-line="4" id="l17a.691.4"></span>καθάπερ νῦν ὅ τε πυρετὸς οὐκ ἀκριβῶς ὀξὺς ἐγένετο
<span class="lb" data-page="17a.691" data-line="5" id="l17a.691.5"></span>καὶ διψώδεις οὐ λίαν οἱ κάμνοντες ἦσαν, ἅπερ ἐπεσημήνατο
<span class="lb" data-page="17a.691" data-line="6" id="l17a.691.6"></span>δι’ αὐτὸ τοῦτο, καθάπερ καὶ τὸ μηδ’ ὅλως αὐτοὺς γενέσθαι
<span class="lb" data-page="17a.691" data-line="7" id="l17a.691.7"></span>παραλήρους, ἐπειδὴ καὶ τοῦτο συμπίπτει τοῖς καύσοις. ὅτι
<span class="lb" data-page="17a.691" data-line="8" id="l17a.691.8"></span>δὲ μικρᾶς παραφροσύνης ἐστὶν ὄνομα τὸ παράληροι, πρόσθεν
<span class="lb" data-page="17a.691" data-line="9" id="l17a.691.9"></span>εἴρηται.
</p>
<span class="lb rule" data-page="17a.691" data-line="10" id="l17a.691.10"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.41">
<span class="pb page1" data-page="17a.695" id="p17a.695"></span>
<span class="milestone ed1page page1" data-n="5.425" data-unit="ed1page" id="ed1page.5.425"></span>
<span class="milestone ed2page page1" data-n="9.274" data-unit="ed2page" id="ed2page.9.274"></span>
<span class="lb head" data-page="17a.695" data-line="6" id="l17a.695.6"></span>
            <blockquote class="quote lemma">
<span class="lb" data-page="17a.695" data-line="7" id="l17a.695.7"></span>Οὖρα τὰ πολλὰ λεπτὰ, κρίσιμον οὐδὲ χρηστὸν οὐδὲν ἔχοντα.
</blockquote>
<span class="lb rule" data-page="17a.695" data-line="8" id="l17a.695.8"></span>
            <p>
<span class="lb" data-page="17a.695" data-line="9" id="l17a.695.9"></span>Ἐν ταῖς περὶ τῶν οὔρων διηγήσεσιν εἴωθε τὰ συμβεβηκότα
<span class="lb" data-page="17a.695" data-line="10" id="l17a.695.10"></span>γράψας αὐτοῖς μηκέτι προστιθέναι πότερον ἀγαθοῦ
<span class="lb" data-page="17a.695" data-line="11" id="l17a.695.11"></span>τινός ἐστιν ἢ κακοῦ σημεῖα, μεμνῆσθαι νομίζων ἡμᾶς
<span class="lb" data-page="17a.695" data-line="12" id="l17a.695.12"></span>ὧν ἐμάθομεν ἐν προγνωστικῷ καθόλου, περὶ κακίας τε καὶ
<span class="lb" data-page="17a.695" data-line="13" id="l17a.695.13"></span>ἀρετῆς οὔρων. ἐνταῦθ’ οὖν μοι δοκεῖ προστεθεικέναι,
<span class="lb" data-page="17a.695" data-line="14" id="l17a.695.14"></span>καίτοι προειρηκὼς αὐτὰ λεπτὰ, διότι προσέγραψεν αὐτοῖς
<span class="lb" data-page="17a.695" data-line="15" id="l17a.695.15"></span>τὰ πολλά. μεμνημένος γὰρ ὅτι καὶ δι’ οὔρων πλήθους
<span class="lb" data-page="17a.695" data-line="16" id="l17a.695.16"></span>αὐτὸς ἡμᾶς ἐδίδαξε γίνεσθαί ποτε κρίσιν, ἐπεσημήνατο νῦν
<span class="lb" data-page="17a.695" data-line="17" id="l17a.695.17"></span>ὅτι καὶ πολλῶν ὄντων αὐτῶν ὅμως οὐδὲν ἦν κρίσιμον οὐδὲ
<span class="lb" data-page="17a.695" data-line="18" id="l17a.695.18"></span>χρηστόν· οὐ γὰρ ἐκκαθαίρουσα τὸ σῶμα καὶ κινοῦσα τὰ
<span class="pb" data-page="17a.696" id="p17a.696"></span>
<span class="lb" data-page="17a.696" data-line="1" id="l17a.696.1"></span>λυποῦντα φαίνεται νῦν ἡ φύσις ἐργαζομένη τὸ πλῆθος τῶν
<span class="lb" data-page="17a.696" data-line="2" id="l17a.696.2"></span>οὔρων, ἀλλ’ ὥσπερ ἔμαθες ἱδρῶτάς τε καὶ διαχωρήματα
<span class="lb" data-page="17a.696" data-line="3" id="l17a.696.3"></span>ποτὲ μὲν ὡς συμπτώματα τῆς κατὰ τὸ σῶμα περιουσίας
<span class="lb" data-page="17a.696" data-line="4" id="l17a.696.4"></span>τῶν μοχθηρῶν χυμῶν ἐκκρίνεσθαι, ποτὲ δὲ ἐκκαθαιρούσης
<span class="lb" data-page="17a.696" data-line="5" id="l17a.696.5"></span>αὐτὰ τῆς φύσεως, οὕτω καὶ νῦν τὰ οὖρα πλεοναζούσης
<span class="lb" data-page="17a.696" data-line="6" id="l17a.696.6"></span>ὑγρότητος ὀῤῥώδους ἐν τῷ σώματι συμπτώματ’ ἐστί. διὰ
<span class="lb" data-page="17a.696" data-line="7" id="l17a.696.7"></span>τοῦτ’ οὖν αὐτοῖς προσέθηκε τὸ κρισιμὸν οὐδὲν οὐδὲ χρηστόν.
<span class="lb" data-page="17a.696" data-line="8" id="l17a.696.8"></span>ἐξεκρίνετο γὰρ ἤτοι διὰ πλῆθος ἄμετρον, οὐ δυναμένων
<span class="lb" data-page="17a.696" data-line="9" id="l17a.696.9"></span>αὐτὰ τῶν περιεχόντων μορίων στέγειν, ἢ διὰ δῆξιν
<span class="lb" data-page="17a.696" data-line="10" id="l17a.696.10"></span>ἰσχυρὰν ἀνιωμένων τε καὶ διὰ τοῦτο πρὸς τὴν ἀπόκρισιν
<span class="lb" data-page="17a.696" data-line="11" id="l17a.696.11"></span>ἐξορμώντων. τοιαῦτα δὲ κατὰ τὴν αὐτὴν ταύτην κατάστασιν
<span class="lb" data-page="17a.696" data-line="12" id="l17a.696.12"></span>ἐγένετο καὶ διὰ τῆς γαστρὸς ἐκκρινόμενα, καθότι προείρηται·
<span class="lb" data-page="17a.696" data-line="13" id="l17a.696.13"></span>καὶ δηλονότι καὶ οἱ ἱδρῶτες ἀνάλογον αὐτοῖς ἦσαν.
</p>
<span class="lb rule" data-page="17a.696" data-line="14" id="l17a.696.14"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.45">
<span class="pb page1" data-page="17a.698" id="p17a.698"></span>
<span class="milestone ed1page page1" data-n="5.425" data-unit="ed1page" id="ed1page.5.425"></span>
<span class="milestone ed2page page1" data-n="9.275" data-unit="ed2page" id="ed2page.9.275"></span>
<span class="lb head" data-page="17a.698" data-line="10" id="l17a.698.10"></span>
            <blockquote class="quote lemma">
<span class="lb" data-page="17a.698" data-line="11" id="l17a.698.11"></span>Οὐδ’ ἐξεμάνη τῶν φρενιτικῶν οὐδεὶς ὥσπερ ἐπ’ ἄλλοισιν,
<span class="lb" data-page="17a.698" data-line="12" id="l17a.698.12"></span>ἀλλ’ ἄλλῃ τινὶ καταφορῇ κακῇ, νωθρῇ, βαρέως
<span class="lb" data-page="17a.698" data-line="13" id="l17a.698.13"></span>ἀπώλλυντο.
</blockquote>
<span class="lb rule" data-page="17a.698" data-line="14" id="l17a.698.14"></span>
            <p>
<span class="lb" data-page="17a.698" data-line="15" id="l17a.698.15"></span><span class="milestone ed2page" data-n="9.276" data-unit="ed2page" id="ed2page.9.276"></span>Εἰ χωρὶς τοῦ προειπεῖν οὐδ’ ἐξεμάνη τῶν φρενιτικῶν
<span class="lb" data-page="17a.698" data-line="16" id="l17a.698.16"></span>οὐδεὶς, ἀπλῶς εἰρήκει τοὺς τότε φρενιτικοὺς ἀπόλλυσθαι
<span class="lb" data-page="17a.698" data-line="17" id="l17a.698.17"></span>καταφορῇ νοθρῇ, πιθανὸν ἦν ἀκοῦσαι μεταπτώσεως
<span class="lb" data-page="17a.698" data-line="18" id="l17a.698.18"></span>εἰς λήθαργον αὐτοῖς γενομένης, οὕτω διαφθείρεσθαι. προειρημένου
<span class="pb" data-page="17a.699" id="p17a.699"></span>
<span class="lb" data-page="17a.699" data-line="1" id="l17a.699.1"></span>δὲ τοῦ, οὐδ’ ἐξεμάνη οὐδεὶς, εὐλογώτερόν ἐστι μετὰ
<span class="lb" data-page="17a.699" data-line="2" id="l17a.699.2"></span>καταφορᾶς αὐτοὺς ἀπόλλυσθαι μένοντας φρενιτικοὺς, ὅπερ
<span class="lb" data-page="17a.699" data-line="3" id="l17a.699.3"></span>ἐστὶ παραφρονοῦντας, ἐν τούτῳ γὰρ μόνῳ διηνεκῶς ὑπάρχοντι
<span class="lb" data-page="17a.699" data-line="4" id="l17a.699.4"></span>μετὰ πυρετοῦ τὴν φρενῖτιν νοοῦμεν, οὐδενὶ διαφέρουσαν
<span class="lb" data-page="17a.699" data-line="5" id="l17a.699.5"></span>ἄλλῳ τῆς μανίας πλὴν τῷ πυρετῷ. φρενῶν μὲν
<span class="lb" data-page="17a.699" data-line="6" id="l17a.699.6"></span>γὰρ ἄμφω βλάβαι. τὸ δὲ χωρὶς πυρετοῦ τῶν μαινομένων
<span class="lb" data-page="17a.699" data-line="7" id="l17a.699.7"></span>ἴδιον, ὥσπερ τὸ σὺν πυρετῷ τῶν φρενιτικῶν. θαυμαστὸν
<span class="lb" data-page="17a.699" data-line="8" id="l17a.699.8"></span>οὖν οὐδὲν ἠθροισμένων ἐν τῷ σώματι χυμῶν ὠμῶν, ὡς τά
<span class="lb" data-page="17a.699" data-line="9" id="l17a.699.9"></span>γε διαχωρούμενα τὴν ἔνδειξιν ἐποιήσατο, κωματώδεις τε
<span class="lb" data-page="17a.699" data-line="10" id="l17a.699.10"></span>ἅμα καὶ παραφρονοῦντας <span class="milestone ed1page" data-n="5.426" data-unit="ed1page" id="ed1page.5.426"></span>γενέσθαι, κωματώδεις
<span class="lb" data-page="17a.699" data-line="11" id="l17a.699.11"></span>μὲν διά τε τὸ πλῆθος καὶ τὴν ψυχρότητα τῶν ὠμῶν χυμῶν,
<span class="lb" data-page="17a.699" data-line="12" id="l17a.699.12"></span>παραφρονοῦντας δὲ, διότι σηπόμενοι δριμύτητά τε
<span class="lb" data-page="17a.699" data-line="13" id="l17a.699.13"></span>καὶ θερμασίαν ἐγέννων.
</p>
<span class="lb rule" data-page="17a.699" data-line="14" id="l17a.699.14"></span>
          </article>

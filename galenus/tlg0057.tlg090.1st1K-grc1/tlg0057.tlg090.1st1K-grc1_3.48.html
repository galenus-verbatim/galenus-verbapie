<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.48">
<span class="pb page1" data-page="17a.701" id="p17a.701"></span>
<span class="milestone ed1page page1" data-n="5.426" data-unit="ed1page" id="ed1page.5.426"></span>
<span class="milestone ed2page page1" data-n="9.276" data-unit="ed2page" id="ed2page.9.276"></span>
<span class="lb head" data-page="17a.701" data-line="5" id="l17a.701.5"></span>
            <blockquote class="quote lemma">
<span class="lb" data-page="17a.701" data-line="6" id="l17a.701.6"></span><span class="milestone ed2page" data-n="9.277" data-unit="ed2page" id="ed2page.9.277"></span>Ὀφθαλμίαι ὑγραὶ, μακραὶ, χρόνιαι μετὰ πόνων,
<span class="lb" data-page="17a.701" data-line="7" id="l17a.701.7"></span>ἐπιφύσιες βλεφάρων ἔξωθεν, ἔσωθεν, πολλῶν φθείροντες
<span class="lb" data-page="17a.701" data-line="8" id="l17a.701.8"></span>τὰς ὄψιας, ἃς σῦκα ἐπονομάζουσιν.
</blockquote>
<span class="lb rule" data-page="17a.701" data-line="9" id="l17a.701.9"></span>
            <p>
<span class="lb" data-page="17a.701" data-line="10" id="l17a.701.10"></span>Ἡ τοῦ πλεονάσαντος χυμοῦ περιουσία διττὸν ἔοικεν
<span class="lb" data-page="17a.701" data-line="11" id="l17a.701.11"></span>ἔχειν εἶδος ἐν τῇ κατὰ πάχος καὶ λεπτότητα διαφορᾷ, καθάπερ
<span class="lb" data-page="17a.701" data-line="12" id="l17a.701.12"></span>εἴωθεν ἀεὶ σχεδὸν ἐφ’ ὑγραῖς καὶ νηνέμοις γίνεσθαι
<span class="lb" data-page="17a.701" data-line="13" id="l17a.701.13"></span>καταστάσεσιν. εἰ μὴ γὰρ οἰκείοις τις τοῖς γυμνασίοις
<span class="lb" data-page="17a.701" data-line="14" id="l17a.701.14"></span>χρώμενος ῥιπίζει τε ἅμα καὶ διακαθαίρει καὶ κινεῖ τὸ σῶμα,
<span class="lb" data-page="17a.701" data-line="15" id="l17a.701.15"></span>πλῆθος ἀθροίζει χυμῶν καὶ παχέων καὶ λεπτῶν· παχέων
<span class="lb" data-page="17a.701" data-line="16" id="l17a.701.16"></span>μὲν διὰ τὴν ἀργίαν, λεπτῶν δὲ καὶ ὑδατωδῶν, διὰ τὸ
<span class="lb" data-page="17a.701" data-line="17" id="l17a.701.17"></span>μὴ κεκενῶσθαι. τῆς μὲν οὖν λεπτότητος αὐτῶν τεκμήρια
<span class="lb" data-page="17a.701" data-line="18" id="l17a.701.18"></span>τά τε κατὰ τὴν γαστέρα διερχόμενα λεπτὰ καὶ τὰ οὖρά γε
<span class="pb" data-page="17a.702" id="p17a.702"></span>
<span class="lb" data-page="17a.702" data-line="1" id="l17a.702.1"></span>τοιαῦτα γενόμενα· τοῦ δὲ πάχους τό τε χρονίσαι πᾶν καὶ
<span class="lb" data-page="17a.702" data-line="2" id="l17a.702.2"></span>τὸ συνεδρεῦον τοῖς πλείστοις κῶμα. καὶ τούτων οὖν εἰκότως
<span class="lb" data-page="17a.702" data-line="3" id="l17a.702.3"></span>οἷς ἐπ’ ὀφθαλμοὺς ἔῤῥεψε τὸ πλῆθος, ὑγρᾶς μὲν
<span class="lb" data-page="17a.702" data-line="4" id="l17a.702.4"></span>ὀφθαλμίας εἰργάσατο διὰ τὴν λεπτότητα, τὰς δὲ τῶν βλεφάρων
<span class="lb" data-page="17a.702" data-line="5" id="l17a.702.5"></span>ἐπιφύσεις διὰ τὸ πάχος. τοῦ γὰρ ἐπιῤῥέοντος τοῖς
<span class="lb" data-page="17a.702" data-line="6" id="l17a.702.6"></span>ὀφθαλμοῖς χυμοῦ τὸ μὲν ἐκκρινόμενον ὑγρὸν ἐργάζεται τὰς
<span class="lb" data-page="17a.702" data-line="7" id="l17a.702.7"></span>ὀφθαλμίας, τουτέστι μετὰ ῥεύματος ὑγροῦ καὶ ὑδατώδους,
<span class="lb" data-page="17a.702" data-line="8" id="l17a.702.8"></span>τὸ δὲ παχύτερον ἐμπλαττόμενον τοῖς πάσχουσι μορίοις τὰς
<span class="lb" data-page="17a.702" data-line="9" id="l17a.702.9"></span>ὀχθώδεις ἐπαναστάσεις. ὅσον δὲ ἐν τῷ βάθει τῶν ὀφθαλμῶν
<span class="lb" data-page="17a.702" data-line="10" id="l17a.702.10"></span>ἐγένετο τοῦ παχέος χυμοῦ τὰς ὀδύνας εἰργάζετο.
</p>
<span class="lb rule" data-page="17a.702" data-line="11" id="l17a.702.11"></span>
          </article>

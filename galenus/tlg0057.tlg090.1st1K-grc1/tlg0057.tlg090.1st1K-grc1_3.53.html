<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.53">
<span class="pb page1" data-page="17a.704" id="p17a.704"></span>
<span class="milestone ed1page page1" data-n="5.426" data-unit="ed1page" id="ed1page.5.426"></span>
<span class="milestone ed2page page1" data-n="9.278" data-unit="ed2page" id="ed2page.9.278"></span>
<span class="lb head" data-page="17a.704" data-line="17" id="l17a.704.17"></span>
            <blockquote class="quote lemma">
<span class="lb" data-page="17a.704" data-line="18" id="l17a.704.18"></span>Τὰ δὲ κατὰ κοιλίην πολλοῖσι πολλὰ καὶ βλαβερὰ συνέβαινε.
<span class="pb" data-page="17a.705" id="p17a.705"></span>
<span class="lb" data-page="17a.705" data-line="1" id="l17a.705.1"></span>πρῶτον μὲν τεινεσμοὶ πολλοῖσιν ἐπιπόνως, πλείστοισι δὲ
<span class="lb" data-page="17a.705" data-line="2" id="l17a.705.2"></span>παιδίοισι καὶ πᾶσιν ὅσα πρὸ ἥβης καὶ ἀπώλλυντο τὰ πλεῖστα
<span class="lb" data-page="17a.705" data-line="3" id="l17a.705.3"></span>τούτων, λειεντερικοὶ πολλοί.
</blockquote>
<span class="lb rule" data-page="17a.705" data-line="4" id="l17a.705.4"></span>
            <p>
<span class="lb" data-page="17a.705" data-line="5" id="l17a.705.5"></span>Καὶ διὰ τὴν ὑγρότητα τῆς ἡλικίας καὶ διότι πλείω
<span class="lb" data-page="17a.705" data-line="6" id="l17a.705.6"></span>προσφερόμενα τὰ παιδία διαφθείρει τὰς τροφὰς πολλάκις
<span class="lb" data-page="17a.705" data-line="7" id="l17a.705.7"></span>εἰκότως ἡλίσκετο τεινεσμοῖς. ἔστι μὲν οὖν καὶ ἄλλως ὀδυνηρόν
<span class="lb" data-page="17a.705" data-line="8" id="l17a.705.8"></span>τε καὶ ὀχληρὸν τὸ πάθος, ὀδυνηρὸν μὲν διὰ τὴν
<span class="lb" data-page="17a.705" data-line="9" id="l17a.705.9"></span>τάσιν, ὀχληρὸν δὲ διὰ τὸ συνεχὲς τῆς ἐξαναστάσεως. ἐν δὲ
<span class="lb" data-page="17a.705" data-line="10" id="l17a.705.10"></span>τῇ νῦν καταστάσει πληθωρικῇ τε ἅμα καὶ κακοχυμίᾳ λεγομένῃ
<span class="lb" data-page="17a.705" data-line="11" id="l17a.705.11"></span>πολλοὶ μᾶλλον λειεντερικοί. ἀῤῥωστούσης γὰρ τῆς
<span class="lb" data-page="17a.705" data-line="12" id="l17a.705.12"></span>καθεκτικῆς δυνάμεως<span class="milestone ed2page" data-n="9.279" data-unit="ed2page" id="ed2page.9.279"></span> ἔμαθες γινομένας τὰς λειεντερίας.
<span class="lb" data-page="17a.705" data-line="13" id="l17a.705.13"></span>εἰκὸς δὲ οὖν ὥσπερ ἡ θρεπτικὴ δύναμις τῆς γαστρὸς
<span class="lb" data-page="17a.705" data-line="14" id="l17a.705.14"></span>ἐνεκρώθη, δι’ ἣν ἀποσίτους ἐσχάτως αὐτοὺς γενέσθαι
<span class="lb" data-page="17a.705" data-line="15" id="l17a.705.15"></span>φασὶν ὀλίγον ὕστερον, οὕτως καὶ τὴν καθεκτικὴν
<span class="lb" data-page="17a.705" data-line="16" id="l17a.705.16"></span>βλαβῆναι.
</p>
<span class="lb rule" data-page="17a.705" data-line="17" id="l17a.705.17"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.55">
<span class="pb page1" data-page="17a.707" id="p17a.707"></span>
<span class="milestone ed1page page1" data-n="5.427" data-unit="ed1page" id="ed1page.5.427"></span>
<span class="milestone ed2page page1" data-n="9.279" data-unit="ed2page" id="ed2page.9.279"></span>
<span class="lb head" data-page="17a.707" data-line="1" id="l17a.707.1"></span>
            <blockquote class="quote lemma">
<span class="lb" data-page="17a.707" data-line="2" id="l17a.707.2"></span>Τὰ δὲ χολώδεα καὶ λιπαρὰ καὶ λεπτὰ καὶ ὑδατώδεα, πολλοῖσι
<span class="lb" data-page="17a.707" data-line="3" id="l17a.707.3"></span>μὲν αὐτὸ τὸ νούσημα εἰς τοιοῦτον κατέσκηψεν, ἄνευ
<span class="lb" data-page="17a.707" data-line="4" id="l17a.707.4"></span>τε αὐτῶν πυρετῶν καὶ ἐν πυρετοῖς, μετὰ πόνων στρόφοι
<span class="lb" data-page="17a.707" data-line="5" id="l17a.707.5"></span>καὶ ἀνειλίσιες κακοήθεες, τῶν πολλῶν ἐνόντων τε καὶ
<span class="lb" data-page="17a.707" data-line="6" id="l17a.707.6"></span>ἐπισχόντων διέξοδοι, τὰ δ’ ἐξιόντα πόνους οὐ λύοντα καὶ
<span class="lb" data-page="17a.707" data-line="7" id="l17a.707.7"></span>πάμπολλα μόρια τοῦ σώματος ἔπαθον.
</blockquote>
<span class="lb rule" data-page="17a.707" data-line="8" id="l17a.707.8"></span>
            <p>
<span class="lb" data-page="17a.707" data-line="9" id="l17a.707.9"></span>Ἐν τῷ προκειμένῳ λόγῳ καὶ πᾶν εἶδος ἐν αὐτῷ συνέστηκε
<span class="lb" data-page="17a.707" data-line="10" id="l17a.707.10"></span>νοσήματος, ἐπειδὴ φύσει διαφέρουσιν ἀλλήλων οἱ
<span class="lb" data-page="17a.707" data-line="11" id="l17a.707.11"></span>ἄνθρωποι καὶ ἡλικίαις καὶ διαίταις. ἄλλος οὖν ἄλλον ἔχων
<span class="lb" data-page="17a.707" data-line="12" id="l17a.707.12"></span>πλεονάζοντα χυμὸν ὑπὸ τῆς καταστάσεως ηὔξησε τοῦτον,
<span class="lb" data-page="17a.707" data-line="13" id="l17a.707.13"></span>ὡς ἐδείξαμεν, εἶτα τῆς σηπεδόνος ἐπιγενομένης κατὰ τὰς
<span class="lb" data-page="17a.707" data-line="14" id="l17a.707.14"></span>διαφορὰς τῶν ἠθροισμένων χυμῶν ἡ σῆψις ὑπηλλάττετο·
<span class="lb" data-page="17a.707" data-line="15" id="l17a.707.15"></span>καὶ μέντοι καὶ φερομένης αὐτῆς εἰς τὸν ἑκάστῳ τῶν πασχόντων
<span class="lb" data-page="17a.707" data-line="16" id="l17a.707.16"></span>τόπον ἀσθενέστατον φύσει πολλοῖς οὕτω συνέβη
<span class="lb" data-page="17a.707" data-line="17" id="l17a.707.17"></span>παθεῖν μορίοις, ὡς ἂν καὶ τῶν ἀνθρώπων ἱκανῶς πολλῶν
<span class="lb" data-page="17a.707" data-line="18" id="l17a.707.18"></span>γενομένων. εὔλογον οὖν ἦν τοῖς φύσει χολώδεσι καὶ κατὰ
<span class="pb" data-page="17a.708" id="p17a.708"></span>
<span class="lb" data-page="17a.708" data-line="1" id="l17a.708.1"></span>τὴν ἀκμαστικὴν ἡλικίαν οὖσι καὶ φροντισταῖς καὶ ταλαιπωρουμένοις
<span class="lb" data-page="17a.708" data-line="2" id="l17a.708.2"></span>ἐν ἔργοις τε καὶ πράξεσι ταῦτα πλεονάσαι.
<span class="lb" data-page="17a.708" data-line="3" id="l17a.708.3"></span>τὰ δὲ λιπαρὰ συντήξεως αὐτὸς ἐδίδαξεν εἶναι σημεῖα. τὰ
<span class="lb" data-page="17a.708" data-line="4" id="l17a.708.4"></span>δ’ ὑδατώδη λεπτῆς καὶ ὀῤῥώδους ὑγρότητος. πολλοῖς δέ
<span class="lb" data-page="17a.708" data-line="5" id="l17a.708.5"></span>φησιν αὐτὸ <span class="milestone ed2page" data-n="9.280" data-unit="ed2page" id="ed2page.9.280"></span>τοῦτο γενέσθαι τὸ νόσημα, τουτέστι
<span class="lb" data-page="17a.708" data-line="6" id="l17a.708.6"></span>τὸ διαχωρεῖν τὰ τοιαῦτα· καὶ γὰρ χωρὶς πυρετῶν ἐνίοις
<span class="lb" data-page="17a.708" data-line="7" id="l17a.708.7"></span>τοῦτο γενέσθαι φησί. τὰς δὲ διεξόδους, τουτέστι τὰς
<span class="lb" data-page="17a.708" data-line="8" id="l17a.708.8"></span>κενώσεις αὐτοῖς συμβῆναι, πολλῶν ἐνόντων καὶ ἐπισχόντων,
<span class="lb" data-page="17a.708" data-line="9" id="l17a.708.9"></span>ὅπερ ἴσως σημαίνει πολλῶν ἔτι καὶ κατὰ τὸ σῶμα
<span class="lb" data-page="17a.708" data-line="10" id="l17a.708.10"></span>τῶν ἐνόντων οὐδὲν ἧττον τὰς διεξόδους γενέσθαι πολλὰς καὶ
<span class="lb" data-page="17a.708" data-line="11" id="l17a.708.11"></span>διὰ τοῦτο μηδὲ τοὺς πόνους λύειν τὰ διεξιόντα. πῶς γὰρ
<span class="lb" data-page="17a.708" data-line="12" id="l17a.708.12"></span>οἷόν τε λύειν αὐτὰ, πολλῶν ἔτι τῶν ἐπεχομένων ὄντων.
</p>
<span class="lb rule" data-page="17a.708" data-line="13" id="l17a.708.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.58">
<span class="pb page1" data-page="17a.710" id="p17a.710"></span>
<span class="milestone ed1page page1" data-n="5.427" data-unit="ed1page" id="ed1page.5.427"></span>
<span class="milestone ed2page page1" data-n="9.280" data-unit="ed2page" id="ed2page.9.280"></span>
<span class="lb head" data-page="17a.710" data-line="1" id="l17a.710.1"></span>
            <blockquote class="quote lemma">
<span class="lb" data-page="17a.710" data-line="2" id="l17a.710.2"></span>Ἀπόσιτοι δὲ πάντες μὲν ἐγένοντο καὶ ἐπὶ πᾶσι τοῖσι προγεγραμμένοισιν,
<span class="lb" data-page="17a.710" data-line="3" id="l17a.710.3"></span>οἷς ἐγὼ οὐδὲ πώποτε ἐνέτυχον. πολλοὶ
<span class="lb" data-page="17a.710" data-line="4" id="l17a.710.4"></span>δὲ μάλιστα οὗτοι καὶ οἱ ἐκ τούτων καὶ ἐκ τῶν ἄλλων δ’
<span class="lb" data-page="17a.710" data-line="5" id="l17a.710.5"></span>οἱ ὀλεθρίως ἔχοντες.
</blockquote>
<span class="lb rule" data-page="17a.710" data-line="6" id="l17a.710.6"></span>
            <p>
<span class="lb" data-page="17a.710" data-line="7" id="l17a.710.7"></span><span class="milestone ed2page" data-n="9.281" data-unit="ed2page" id="ed2page.9.281"></span>Καὶ τοῦτο τὸ σύμπτωμα πάντας κατέλαβε τοὺς
<span class="lb" data-page="17a.710" data-line="8" id="l17a.710.8"></span>ἐν τῷ νῦν γενομένῳ λοιμῷ τῷ μακρῷ καὶ δι’ αὐτό γε τοῖς
<span class="lb" data-page="17a.710" data-line="9" id="l17a.710.9"></span>πλείστοις ἀποθανεῖν συνέβη. ὅσοι γοῦν ἀνδρειότεροι, βιαζόμενοι
<span class="lb" data-page="17a.710" data-line="10" id="l17a.710.10"></span>σφᾶς αὐτοὺς προσεφέροντο τὰ διδόμενα σιτία σχεδὸν
<span class="lb" data-page="17a.710" data-line="11" id="l17a.710.11"></span>ἅπαντες ἐσώθησαν. οἱ πλεῖστοι δ’ ἀποθανεῖν εἵλοντο
<span class="lb" data-page="17a.710" data-line="12" id="l17a.710.12"></span>μᾶλλον ἢ προσενέγκασθαί τι. ταῦτ’ οὖν ἔοικε συμβῆναι
<span class="lb" data-page="17a.710" data-line="13" id="l17a.710.13"></span>καὶ τοῖς τότε νοσήμασι τὰ κατὰ γαστέρα μάλιστα· καὶ γὰρ
<span class="lb" data-page="17a.710" data-line="14" id="l17a.710.14"></span>καὶ ταύτης ἔργον ἐστὶν ὄρεξις σιτίων.
</p>
<span class="lb rule" data-page="17a.710" data-line="15" id="l17a.710.15"></span>
          </article>

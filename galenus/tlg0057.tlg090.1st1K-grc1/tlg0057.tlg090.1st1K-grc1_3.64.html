<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.64">
<span class="pb page1" data-page="17a.714" id="p17a.714"></span>
<span class="milestone ed1page page1" data-n="5.428" data-unit="ed1page" id="ed1page.5.428"></span>
<span class="milestone ed2page page1" data-n="9.282" data-unit="ed2page" id="ed2page.9.282"></span>
<span class="lb head" data-page="17a.714" data-line="10" id="l17a.714.10"></span>
            <blockquote class="quote lemma">
<span class="lb" data-page="17a.714" data-line="11" id="l17a.714.11"></span><span class="milestone ed2page" data-n="9.283" data-unit="ed2page" id="ed2page.9.283"></span>Πολλὰ καὶ ἄλλα πυρετῶν ἐπεδήμησεν εἴδεα, τριταίων,
<span class="lb" data-page="17a.714" data-line="12" id="l17a.714.12"></span>τεταρταίων, νυκτερινῶν, συνεχῶν, μακρῶν, πεπλανημένων,
<span class="lb" data-page="17a.714" data-line="13" id="l17a.714.13"></span>ἀσωδέων, ἀκαταστάτων.
</blockquote>
<span class="lb rule" data-page="17a.714" data-line="14" id="l17a.714.14"></span>
            <p>
<span class="lb" data-page="17a.714" data-line="15" id="l17a.714.15"></span>Διὰ τὴν ποικιλίαν τῶν λυπούντων χυμῶν τά τ’ ἄλλα
<span class="lb" data-page="17a.714" data-line="16" id="l17a.714.16"></span>νοσήματα καὶ τὰ τῶν πυρετῶν ἤδη πλείω συνέπεσε. ἐμνημόνευσε
<span class="pb" data-page="17a.715" id="p17a.715"></span>
<span class="lb" data-page="17a.715" data-line="1" id="l17a.715.1"></span>δὲ τῶν μὲν διαλειπόντων ἁπάντων τριῶν ὄντων, ἀμφημερινῶν,
<span class="lb" data-page="17a.715" data-line="2" id="l17a.715.2"></span>τριταίων καὶ τεταρταίων· τριταίων μὲν καὶ τεταρταίων
<span class="lb" data-page="17a.715" data-line="3" id="l17a.715.3"></span>ὀνομαστὶ πρῶτον, ἀμφημερινοῦ δ’ ἐν τῷ φάναι νυκτερινῶν.
<span class="lb" data-page="17a.715" data-line="4" id="l17a.715.4"></span>διττῆς γὰρ οὔσης αὐτοῦ διαφορᾶς, καθόσον οἱ μὲν ἐν
<span class="lb" data-page="17a.715" data-line="5" id="l17a.715.5"></span>ἡμέρᾳ παροξύνουσιν, οἱ δ’ ἐν νυκτὶ καὶ διὰ τοῦτο καὶ τὰς προσηγορίας
<span class="lb" data-page="17a.715" data-line="6" id="l17a.715.6"></span>ἐντεῦθεν ἐπεκτήσαντο διαφόρους. ὁ Ἱπποκράτης τῶν
<span class="lb" data-page="17a.715" data-line="7" id="l17a.715.7"></span>τότε πλεονασάντων ἐμνημόνευσε νυκτερινῶν ὄντων. ἀναμνησθῶμεν
<span class="lb" data-page="17a.715" data-line="8" id="l17a.715.8"></span>οὖν ἔτι καὶ κατὰ τὸ πρῶτον τῶν ἐπιδημιῶν καὶ κατὰ
<span class="lb" data-page="17a.715" data-line="9" id="l17a.715.9"></span>τὸ δεύτερον, ἀῤῥώστων τε πολλῶν μνημονεύσας ἰδίᾳ καὶ καταστάσεις
<span class="lb" data-page="17a.715" data-line="10" id="l17a.715.10"></span>ὅλας διηγησάμενος, οὐδαμόθι πεμπταῖον ἢ ἑβδομαῖον
<span class="lb" data-page="17a.715" data-line="11" id="l17a.715.11"></span>ἢ ἄλλον τινὰ πολυήμερον ἔγραψε πυρετὸν, ὥσπερ
<span class="lb" data-page="17a.715" data-line="12" id="l17a.715.12"></span>οὐδ’ ἐν τῷ τρίτῳ τῶν ἐπιδημιῶν οὔτ’ ἐν τοῖς ἔμπροσθεν
<span class="lb" data-page="17a.715" data-line="13" id="l17a.715.13"></span>οὔτ’ ἐν τοῖς ἐφεξῆς ἄχρι τέλους. ἐκ τούτων ὑπέρχεταί μοι
<span class="lb" data-page="17a.715" data-line="14" id="l17a.715.14"></span>περὶ τῶν ἐν τῷ πρώτῳ τῶν ἐπιδημιῶν εἰρημένων ὑποπτεύειν
<span class="lb" data-page="17a.715" data-line="15" id="l17a.715.15"></span>ὥσπερ προγεγραμμένων, ἐν οἷς βούλεται καὶ ἄλλους τινὰς
<span class="lb" data-page="17a.715" data-line="16" id="l17a.715.16"></span>εἶναι πολυημερωτέρους τοῦ τεταρταίου πυρετοῦ. ἐν δὲ τῇ
<span class="lb" data-page="17a.715" data-line="17" id="l17a.715.17"></span>προειρημένῃ ῥήσει τὸ τῆς οἰκείας προσηγορίας, ὥσπερ τὸ
<span class="pb" data-page="17a.716" id="p17a.716"></span>
<span class="lb" data-page="17a.716" data-line="1" id="l17a.716.1"></span>τῶν συνεχῶν, τὰ δ’ εἴδη πάντα διελθὼν αὐτοῦ, μετὰ ταῦτα
<span class="lb" data-page="17a.716" data-line="2" id="l17a.716.2"></span>κοινῇ προσηγορίᾳ τοὺς συνεχεῖς ἐδήλωσεν ὧν προειρήκει
<span class="lb" data-page="17a.716" data-line="3" id="l17a.716.3"></span>καύσους τε καὶ φρενίτιδας· ἐφεξῆς δὲ τήν τε τῶν μακρῶν
<span class="lb" data-page="17a.716" data-line="4" id="l17a.716.4"></span>καὶ τὴν τῶν πεπλανημένων ἔγραψε προσηγορίαν, ἔνθα μοι
<span class="lb" data-page="17a.716" data-line="5" id="l17a.716.5"></span>καὶ τοῦ κατ’ ἀρχὰς εἰρημένου τῆς προκειμένης ῥήσεως μέμνησο
<span class="lb" data-page="17a.716" data-line="6" id="l17a.716.6"></span>τοῦ πυρετῶν εἴδη καλεῖν αὐτῶν ἅπαντα τὰ
<span class="lb" data-page="17a.716" data-line="7" id="l17a.716.7"></span>κατειλεγμένα.
</p>
<span class="lb rule" data-page="17a.716" data-line="8" id="l17a.716.8"></span>
          </article>

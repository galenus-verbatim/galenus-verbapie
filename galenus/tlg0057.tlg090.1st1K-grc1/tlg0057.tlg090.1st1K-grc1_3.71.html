<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.71">
<span class="pb page1" data-page="17a.729" id="p17a.729"></span>
<span class="milestone ed1page page1" data-n="5.430" data-unit="ed1page" id="ed1page.5.430"></span>
<span class="milestone ed2page page1" data-n="9.288" data-unit="ed2page" id="ed2page.9.288"></span>
<span class="lb head" data-page="17a.729" data-line="17" id="l17a.729.17"></span>
            <blockquote class="quote lemma">
<span class="lb" data-page="17a.729" data-line="18" id="l17a.729.18"></span>Ἦν δὲ πᾶσι τοῖς ὑπογεγραμμένοις χαλεπώτατον μὲν τὸ ἔαρ
<span class="lb" data-page="17a.729" data-line="19" id="l17a.729.19"></span>καὶ πλείστους ἀπέκτεινε, τὸ δὲ θέρος ῥήϊστον καὶ ἐλάχιστοι
<span class="pb" data-page="17a.730" id="p17a.730"></span>
<span class="lb" data-page="17a.730" data-line="1" id="l17a.730.1"></span>ἀπώλλυντο, τοῦ δὲ φθινοπώρου καὶ ὑπὸ πληϊάδα
<span class="lb" data-page="17a.730" data-line="2" id="l17a.730.2"></span>πάλιν ἔθνησκον οἱ πολλοὶ τεταρταῖοι.
</blockquote>
<span class="lb rule" data-page="17a.730" data-line="3" id="l17a.730.3"></span>
            <p>
<span class="lb" data-page="17a.730" data-line="4" id="l17a.730.4"></span>Τῆς ἠθροισμένης κακοχυμίας εἰς τὸ βάθος τοῦ σώματος
<span class="lb" data-page="17a.730" data-line="5" id="l17a.730.5"></span>ἀπωσθείσης, ὑπὸ τῆς τοῦ περιέχοντος ψυχρότητος, ἣν
<span class="lb" data-page="17a.730" data-line="6" id="l17a.730.6"></span>ἔν τε τοῖς ὑστάτοις τοῖ χειμῶνος καὶ τοῖς πρώτοις τοῦ
<span class="lb" data-page="17a.730" data-line="7" id="l17a.730.7"></span>ἦρος ἔσχεν, εἰκότως μάλιστα μὲν τοῖς φθινώδεσιν, ὡς ἔμπροσθεν
<span class="lb" data-page="17a.730" data-line="8" id="l17a.730.8"></span>εἶπεν, ἤδη δὲ καὶ τοῖς ἄλλοις συνέβη κατὰ τὸ ἔαρ
<span class="lb" data-page="17a.730" data-line="9" id="l17a.730.9"></span>ἀπόλλυσθαι, τοῦ δὲ θέρους αἰθρίου γενομένου καὶ ξηροῦ
<span class="lb" data-page="17a.730" data-line="10" id="l17a.730.10"></span>πάντας κουφισθῆναι, πάλιν δὲ περὶ ἀρκτοῦρον εἰς ὑγρότητα
<span class="lb" data-page="17a.730" data-line="11" id="l17a.730.11"></span>μεταβάλλοντος τοῦ περιέχοντος εὐλόγως ἐν ὅλῳ τῷ φθινοπώρῳ
<span class="lb" data-page="17a.730" data-line="12" id="l17a.730.12"></span>μέχρι δύσεως πλειάδος ἀπέθνησκον πολλοὶ τεταρταῖοι,
<span class="lb" data-page="17a.730" data-line="13" id="l17a.730.13"></span>ἐπὶ τῇ τελευτῇ τῆς προκειμένης καταστάσεως. ἔνια μὲν τῶν
<span class="lb" data-page="17a.730" data-line="14" id="l17a.730.14"></span>ἀντιγράφων προσγεγραμμένα τὸ τετάρτῃ, τινὰ δὲ τὸ τεταρταῖοι,
<span class="lb" data-page="17a.730" data-line="15" id="l17a.730.15"></span>τὰ δὲ τούτων ἔτι παλαιότερα τὸ Δ γράμμα, ὃ μεῖζον
<span class="lb" data-page="17a.730" data-line="16" id="l17a.730.16"></span>τῶν ἄλλων γραμμάτων ἐστὶν, ἔνια δ’ οὐδ’ ὅλως οὐδὲν
<span class="lb" data-page="17a.730" data-line="17" id="l17a.730.17"></span>ἔχει προγεγραμμένον. ὅσοι μὲν οὖν μετὰ τοῦ ι΄ γράφουσι
<span class="lb" data-page="17a.730" data-line="18" id="l17a.730.18"></span>τὸ τετάρτῃ συνεμφαίνοντες αὐτὸ κατὰ δοτικὴν πτῶσιν εἰρῆσθαι,
<span class="pb" data-page="17a.731" id="p17a.731"></span>
<span class="lb" data-page="17a.731" data-line="1" id="l17a.731.1"></span>τοιαύτην τινὰ ποιοῦνται τὴν ἐξήγησιν, ἀπέθνησκον
<span class="lb" data-page="17a.731" data-line="2" id="l17a.731.2"></span>πολλοὶ τῇ δ΄ τῶν ἡμερῶν, ὅσοι δὲ ἄνευ τοῦ ι΄ προσγραφῆναι
<span class="lb" data-page="17a.731" data-line="3" id="l17a.731.3"></span>αὐτῷ, βούλονται παραπλησίαν εἶναι ταῖς ἔμπροσθεν
<span class="lb" data-page="17a.731" data-line="4" id="l17a.731.4"></span>εἰρημέναις ἐν τῷ α΄ τῶν ἐπιδημιῶν βιβλίῳ καὶ δ΄ ὑπάρχειν
<span class="lb" data-page="17a.731" data-line="5" id="l17a.731.5"></span>τὴν κατάστασιν ταύτην, συναριθμουμένων αὐτῇ δηλονότι
<span class="lb" data-page="17a.731" data-line="6" id="l17a.731.6"></span>τῶν ἐν ἐκείνῳ τῷ βιβλίῳ τριῶν καταστάσεων. ἐν οἷς δ’
<span class="lb" data-page="17a.731" data-line="7" id="l17a.731.7"></span>ἀντιγράφοις ἀντὶ τοῦ τετάρτῃ δ΄ μόνον προσγέγραπται,
<span class="lb" data-page="17a.731" data-line="8" id="l17a.731.8"></span><span class="milestone ed1page" data-n="5.431" data-unit="ed1page" id="ed1page.5.431"></span>ταὐτὸ μὲν σημαίνεται τῷ τετάρτῃ, παραπλησίως δὲ
<span class="lb" data-page="17a.731" data-line="9" id="l17a.731.9"></span>τοῖς γραφεῖσιν ὑπὸ τοῦ Παμφίλου τοῦ Μνήμονος χαρακτῆρσι
<span class="lb" data-page="17a.731" data-line="10" id="l17a.731.10"></span>καὶ αὐτὸ φαίνεται συμβολικῶς ἐπιτηδεύεσθαι καὶ ταύτην
<span class="lb" data-page="17a.731" data-line="11" id="l17a.731.11"></span>γε μόνην τὴν γραφὴν ἴσασιν οἱ παλαιοὶ τῶν ἐξηγητῶν.
<span class="lb" data-page="17a.731" data-line="12" id="l17a.731.12"></span>ἔνιοι δὲ φυγεῖν ταῦτα βουλόμενοι μεταγράψαντες ἐποίησαν
<span class="lb" data-page="17a.731" data-line="13" id="l17a.731.13"></span>τεταρταῖοι, τὴν λέξιν ὅλην οὕτως ἔχειν βουλόμενοι καὶ ὑπὸ
<span class="lb" data-page="17a.731" data-line="14" id="l17a.731.14"></span>πλειάδα πάλιν ἔθνησκον πολλοὶ τεταρταῖοι. <span class="milestone ed2page" data-n="9.289" data-unit="ed2page" id="ed2page.9.289"></span>καὶ ὅ γε
<span class="lb" data-page="17a.731" data-line="15" id="l17a.731.15"></span>Καπίτων ταύτην μόνην ἐν τοῖς ἰδίοις ἀντιγράφοις ἐποιήσατο
<span class="lb" data-page="17a.731" data-line="16" id="l17a.731.16"></span>τὴν γραφήν. ἔοικε δὲ ψεῦδός τι δηλοῦν, ἄν τ’ ἐπὶ
<span class="lb" data-page="17a.731" data-line="17" id="l17a.731.17"></span>τῶν νοσούντων, ἄν τ’ ἐπὶ τῶν πυρετῶν ἀκούῃ τις τὸ μὲν
<span class="lb" data-page="17a.731" data-line="18" id="l17a.731.18"></span>οὖν ἐπὶ τῶν νοσούντων ἄντικρυς ἀπίθανον. οὐ γὰρ εἰκὸς
<span class="lb" data-page="17a.731" data-line="19" id="l17a.731.19"></span>ἦν ἐπὶ τῇ προκειμένῃ διαθέσει τοῦ χυμοῦ οὕτως ὀξείας
<span class="pb" data-page="17a.732" id="p17a.732"></span>
<span class="lb" data-page="17a.732" data-line="1" id="l17a.732.1"></span>γενέσθαι τὰς νόσους, ὡς τεταρταίους ἀποθνήσκειν τοὺς νοσοῦντας.
<span class="lb" data-page="17a.732" data-line="2" id="l17a.732.2"></span>τὸ δ’ ἐπὶ τῶν πυρετῶν πιθανὸν, ὅτι τε πολλῷ
<span class="lb" data-page="17a.732" data-line="3" id="l17a.732.3"></span>χρόνῳ κατωπτημένης τῆς παχείας ὕλης εἰκὸς ἦν εἰς μελαγχολικὸν
<span class="lb" data-page="17a.732" data-line="4" id="l17a.732.4"></span>περίττωμα μετάπτωσιν γενέσθαι καὶ ὅτι τοῦ ἔτους
<span class="lb" data-page="17a.732" data-line="5" id="l17a.732.5"></span>ἡ ὥρα φθινόπωρον ἦν. ἀλλ’ οὐκ ἂν ἀπέθνησκον πολλοὶ
<span class="lb" data-page="17a.732" data-line="6" id="l17a.732.6"></span>τεταρταίων πυρετῶν πλεονασάντων· καὶ γὰρ ἡμεῖς ἀκίνδυνον
<span class="lb" data-page="17a.732" data-line="7" id="l17a.732.7"></span>ἴσμεν ὅσον ἐφ’ ἑαυτῷ τὸν πυρετὸν τοῦτον, ὡς ὁ Ἱπποκράτης
<span class="lb" data-page="17a.732" data-line="8" id="l17a.732.8"></span>ἀπεφήνατο περὶ αὐτοῦ.
</p>
            <p>
<span class="lb" data-page="17a.732" data-line="9" id="l17a.732.9"></span>Μετὰ τὴν λοιμώδη κατάστασιν ἀῤῥώστων ἐστὶν ἑκκαιδέκα
<span class="lb" data-page="17a.732" data-line="10" id="l17a.732.10"></span>διήγησις ἄχρι τοῦ τέλους τῆς βίβλου. κᾄπειτα προσγέγραπταί
<span class="lb" data-page="17a.732" data-line="11" id="l17a.732.11"></span>τινα περὶ ὧν ὀρθῶς μοι δοκεῖ γινώσκειν ὁ Διοσκορίδης,
<span class="lb" data-page="17a.732" data-line="12" id="l17a.732.12"></span>ἀξιῶν αὐτὰ μετὰ τὴν κατάστασιν εὐθέως γεγράφθαι·
<span class="lb" data-page="17a.732" data-line="13" id="l17a.732.13"></span>καὶ κατά γε τὴν ἰδίαν ἔκδοσιν ἐν τούτῳ τῷ χωρίῳ
<span class="lb" data-page="17a.732" data-line="14" id="l17a.732.14"></span>τοῦ συγγράμματος ἔταξεν αὐτὰ καὶ ἡμεῖς οὖν ἐνταῦθα τὴν
<span class="lb" data-page="17a.732" data-line="15" id="l17a.732.15"></span>ἐξήγησιν αὐτῶν ποιησόμεθα, τοσοῦτον προειπόντες ὡς φαίνεταί
<span class="lb" data-page="17a.732" data-line="16" id="l17a.732.16"></span>μοι καὶ ταῦτα προγεγραφέναι τις ἕτερος, οὐκ αὐτὸς
<span class="lb" data-page="17a.732" data-line="17" id="l17a.732.17"></span>ὁ Ἱπποκράτης γεγραφέναι· δοκεῖ δέ μοι κατὰ λόγον προσωφελῆσαι
<span class="pb" data-page="17a.733" id="p17a.733"></span>
<span class="lb" data-page="17a.733" data-line="1" id="l17a.733.1"></span>τὸ γενόμενον θέρος. τὰς γὰρ θερινὰς νόσους χειμὼν
<span class="lb" data-page="17a.733" data-line="2" id="l17a.733.2"></span>ἐπιστὰς λύει καὶ τὰς χειμερινὰς θέρος ἐπιγινόμενον.
<span class="lb" data-page="17a.733" data-line="3" id="l17a.733.3"></span>θέρος δὲ οὐκ εὐσταθῶς ἐγένετο. καὶ γὰρ ἐξαίφνης θερμὸν
<span class="lb" data-page="17a.733" data-line="4" id="l17a.733.4"></span>καὶ νότιον καὶ ἄπνουν, ἀλλ’ ὅμως πρὸς τὴν ἄλλην κατάστασιν
<span class="lb" data-page="17a.733" data-line="5" id="l17a.733.5"></span>ἀναλλάξαν ὠφελῆσαι. ἀναμνησθῶμεν δὲ ἃ περὶ τοῦ
<span class="lb" data-page="17a.733" data-line="6" id="l17a.733.6"></span>θέρους ἐν τῇ τῆς καταστάσεως διηγήσει γέγραπται κατὰ
<span class="lb" data-page="17a.733" data-line="7" id="l17a.733.7"></span>λέξιν ὧδε. θέρος αἴθριον, θερμὸν, πνίγεα μεγάλα, ἐτήσια
<span class="lb" data-page="17a.733" data-line="8" id="l17a.733.8"></span>μικρὰ διεσπασμένως ἔπνευσαν. εἰκότως οὖν ἐμετρίασεν
<span class="lb" data-page="17a.733" data-line="9" id="l17a.733.9"></span>ἐν τῷ θέρει τὰ νοσήματα κατὰ πλεονεξίαν τῶν, ὡς εἴρηται,
<span class="lb" data-page="17a.733" data-line="10" id="l17a.733.10"></span>γεγονότων χυμῶν, συστάντα δ’ ἐν ἀρχῇ μάλιστα τοῦ
<span class="lb" data-page="17a.733" data-line="11" id="l17a.733.11"></span>ἦρος, ἐπεὶ ψυχρὸν γενόμενον ἀπέστρεψεν εἰς τὸ βάθος τοῦ
<span class="lb" data-page="17a.733" data-line="12" id="l17a.733.12"></span>σώματος τοὺς χυμούς. αὐχμηρὸν γὰρ καὶ θερμὸν τὸ θέρος
<span class="lb" data-page="17a.733" data-line="13" id="l17a.733.13"></span>ἐπιγενόμενον εἵλκυσέ τε ἅμα πρὸς τὸ δέρμα τὴν κακοχυμίαν,
<span class="lb" data-page="17a.733" data-line="14" id="l17a.733.14"></span>καίτοι καὶ διεφόρησεν αὐτῆς οὐκ ὀλίγον. εἰ δὲ καὶ τοὺς
<span class="lb" data-page="17a.733" data-line="15" id="l17a.733.15"></span>ἐτησίους ἐσχήκει πνέοντας, ἀκριβῶς ἂν ἡ νοσώδης ἐν τῷ
<span class="lb" data-page="17a.733" data-line="16" id="l17a.733.16"></span>σώματι τῶν τότε ἀνθρώπων διάθεσις ἐξεκέκοπτο. παραμένοντος
<span class="lb" data-page="17a.733" data-line="17" id="l17a.733.17"></span>δ’ αὐτῆς μέρους τινὸς, εἶτα περὶ ἀρκτοῦρον ἐν βορείοις
<span class="lb" data-page="17a.733" data-line="18" id="l17a.733.18"></span>πολλῶν ὑδάτων γενομένων, ἐπεσχέθησάν τε πάλιν οἱ
<span class="pb" data-page="17a.734" id="p17a.734"></span>
<span class="lb" data-page="17a.734" data-line="1" id="l17a.734.1"></span>λίαν διαπνεόμενοι χυμοὶ καὶ πρὸς τὸ βάθος τοῦ σώματος
<span class="lb" data-page="17a.734" data-line="2" id="l17a.734.2"></span>ἀπεώσθησαν, ἐκ τούτου δὲ νοσεῖν αὖθις ἤρξαντο καὶ ἀποθνήσκειν
<span class="lb" data-page="17a.734" data-line="3" id="l17a.734.3"></span>πολλοί. διὰ τοῦτ’ οὖν τὸ θέρος ὠφέλησέ τι τοὺς
<span class="lb" data-page="17a.734" data-line="4" id="l17a.734.4"></span>τότε πάσχοντας, οὐχ ὅτι τὰς ἐν χειμῶνι νόσους ἀρξαμένας
<span class="lb" data-page="17a.734" data-line="5" id="l17a.734.5"></span>εἰκός ἐστι παύεσθαι θέρους. ἀληθὲς μὲν γὰρ, ὥσπερ γε
<span class="lb" data-page="17a.734" data-line="6" id="l17a.734.6"></span>καὶ τὰς θερινὰς χειμῶνι γενομένας ἐν θέρει λύεσθαι, τὰς
<span class="lb" data-page="17a.734" data-line="7" id="l17a.734.7"></span>δ’ ἐν θέρει γεννηθείσας ἐν χειμῶνι. θερινὰς γὰρ καὶ
<span class="lb" data-page="17a.734" data-line="8" id="l17a.734.8"></span><span class="milestone ed2page" data-n="9.290" data-unit="ed2page" id="ed2page.9.290"></span>χειμερινὰς νόσους ἀκούειν σε χρὴ τὰς ἐν τῷ κατὰ
<span class="lb" data-page="17a.734" data-line="9" id="l17a.734.9"></span>φύσιν ἔχοντι θέρει καὶ χειμῶνι μᾶλλον τῶν ἄλλων γιγνομένας·
<span class="lb" data-page="17a.734" data-line="10" id="l17a.734.10"></span>οὕτως γὰρ εἶπεν αὐτὸς ἐν ἀφορισμοῖς. νοσήματα δὲ
<span class="lb" data-page="17a.734" data-line="11" id="l17a.734.11"></span>πάντα μὲν ἐν πάσῃσι τῇσιν ὥρῃσι καὶ γίγνεται καὶ παροξύνεται,
<span class="lb" data-page="17a.734" data-line="12" id="l17a.734.12"></span>μᾶλλον δὲ ἔνια κατ’ ἐνίας αὐτῶν καὶ γίνεται καὶ
<span class="lb" data-page="17a.734" data-line="13" id="l17a.734.13"></span>παροξύνεται. κᾄπειθ’ ἑξῆς τίνα μὲν ἦρι πλεονάζει νοσήματα,
<span class="lb" data-page="17a.734" data-line="14" id="l17a.734.14"></span>τίνα δ’ ἐν θέρει καὶ φθινοπώρῳ καὶ χειμῶνι διῆλθεν,
<span class="lb" data-page="17a.734" data-line="15" id="l17a.734.15"></span>ὅταν δηλονότι μὴ νεωτεροποιηθῇ τι κατὰ τὴν τοῦ περιέχοντος
<span class="lb" data-page="17a.734" data-line="16" id="l17a.734.16"></span>κρᾶσιν· ὡς ἐάν γε τοῦ ἦρος τῆς αὐτῆς ἡμέρης
<span class="lb" data-page="17a.734" data-line="17" id="l17a.734.17"></span>ὁτὲ μὲν θάλπος, ὁτὲ δὲ ψῦχος ποιέῃ, φθινοπωρινὰ τὰ νοσήματα
<span class="lb" data-page="17a.734" data-line="18" id="l17a.734.18"></span>προσδέχεσθαί φησιν· οὐ γὰρ αἱ προσηγορίαι τῶν
<span class="pb" data-page="17a.735" id="p17a.735"></span>
<span class="lb" data-page="17a.735" data-line="1" id="l17a.735.1"></span>ὡρῶν, ἀλλ’ αἱ κράσεις αἴτιαι τῆς ἰδέας τῶν νοσημάτων εἰσίν.
<span class="lb" data-page="17a.735" data-line="2" id="l17a.735.2"></span>ὅταν οὖν ὑπαλλαχθῶσιν αὐταὶ καὶ τὰς νόσους αὐταῖς
<span class="lb" data-page="17a.735" data-line="3" id="l17a.735.3"></span>συμμεταβάλλειν ἀναγκαῖόν ἐστιν. ἡ δέ γε προκειμένη ῥῆσις
<span class="lb" data-page="17a.735" data-line="4" id="l17a.735.4"></span>ἀξιοῖ τὰς ἐν χειμῶνι γεγονυίας νόσους ἐν θέρει παύεσθαι,
<span class="lb" data-page="17a.735" data-line="5" id="l17a.735.5"></span>κᾂν μοχθηρὸν τῇ κράσει γένηται τὸ θέρος. οἷον ἐν
<span class="lb" data-page="17a.735" data-line="6" id="l17a.735.6"></span>Κρανῶνι γενόμενόν ποτε εὐθέως ἄνθρακας ἐγέννησεν. εἰ
<span class="lb" data-page="17a.735" data-line="7" id="l17a.735.7"></span>δέ γε καὶ νῦν ἐγεγόνει τοιοῦτο, πλείστους ἂν διεφθάρκει
<span class="lb" data-page="17a.735" data-line="8" id="l17a.735.8"></span>τὸ πλῆθος τῶν μοχθηρῶν τε καὶ διασηπομένων χυμῶν, αὐξῆσάν
<span class="lb" data-page="17a.735" data-line="9" id="l17a.735.9"></span>τε καὶ προδιασῆψαν, ὥστε καὶ ψεῦδος εἶναι φαίνεται
<span class="lb" data-page="17a.735" data-line="10" id="l17a.735.10"></span>καὶ παρὰ τὴν Ἱπποκράτους γνώμην τὸ τὰς ἐν χειμῶνι
<span class="lb" data-page="17a.735" data-line="11" id="l17a.735.11"></span>γενομένας νόσους ἐν θέρει παύεσθαι πάντως, τοῦ προσγράφοντος
<span class="lb" data-page="17a.735" data-line="12" id="l17a.735.12"></span>αὐτὸ, τίνας Ἱπποκράτης ἡγεῖται τῶν ὡρῶν ἑκάστης
<span class="lb" data-page="17a.735" data-line="13" id="l17a.735.13"></span>οἰκείας νόσους νοσήσαντας. οὐ μὴν οὐδὲ τὰ τούτων ἐφεξῆς
<span class="lb" data-page="17a.735" data-line="14" id="l17a.735.14"></span>γεγραμμένα τῶν ἀναγκαίων ἐστὶν ἐνταυθοῖ λελέχθαι δι’ ἄλλων
<span class="lb" data-page="17a.735" data-line="15" id="l17a.735.15"></span>αὐτῷ καθόλου παρηγγελμένα, διὸ καὶ παραλείψω τελέως
<span class="lb" data-page="17a.735" data-line="16" id="l17a.735.16"></span>αὐτά. καὶ γὰρ σαφῆ πάντα ἐστὶ καὶ δι’ ὦν προεξήγημαι
<span class="lb" data-page="17a.735" data-line="17" id="l17a.735.17"></span>βιβλίων αὐτάρκως εἴρηται περὶ αὐτῶν.
</p>
            <span class="pb" data-page="17a.736" id="p17a.736"></span>
            <p>
<span class="lb" data-page="17a.736" data-line="1" id="l17a.736.1"></span>Ἑκκαίδεκα μετὰ τὴν κατάστασιν ἀῤῥώστους ἔγραψεν
<span class="lb" data-page="17a.736" data-line="2" id="l17a.736.2"></span>ὁ Ἱπποκράτης, ὡς μέν τινες οἴονται τῶν ἐν αὐτῇ νοσησάντων,
<span class="lb" data-page="17a.736" data-line="3" id="l17a.736.3"></span>ἐπειδὴ καὶ αὐτὸς εἶπεν ἐπὶ τῇ τελευτῇ τῆς διηγήσεως
<span class="lb" data-page="17a.736" data-line="4" id="l17a.736.4"></span>τῶν κατ’ αὐτὴν γενομένων οὕτως. ἦν δὲ πᾶσι τοῖς
<span class="lb" data-page="17a.736" data-line="5" id="l17a.736.5"></span>ὑπογεγραμμένοις χαλεπώτατον μὲν τὸ ἔαρ. ἐγχωρεῖ δὲ καὶ
<span class="lb" data-page="17a.736" data-line="6" id="l17a.736.6"></span>ἐπὶ τῶν προγεγραμμένων εἰρῆσθαι τὸ ὑπογεγραμμένον, οὔσης
<span class="lb" data-page="17a.736" data-line="7" id="l17a.736.7"></span>γε τοιαύτης χρήσεως παρὰ τοῖς πολλοῖς. ἐν γὰρ τοῖς ιε΄
<span class="lb" data-page="17a.736" data-line="8" id="l17a.736.8"></span>τούτοις ἀῤῥώστοις ἕτερον εἶδός ἐστι νόσων παρὰ τὰς εἰρημένας
<span class="lb" data-page="17a.736" data-line="9" id="l17a.736.9"></span>ὑπ’ αὐτοῦ κατὰ τὴν λοιμώδη κατάστασιν. ἐξηγήσεως
<span class="lb" data-page="17a.736" data-line="10" id="l17a.736.10"></span>δ’ οὐκ ἔτι δεῖται μακρᾶς τὰ περὶ τῶν ἀῤῥώστων τούτων
<span class="lb" data-page="17a.736" data-line="11" id="l17a.736.11"></span>γεγραμμένα τοῖς μεμνημένοις ὧν προεξηγησάμεθα. σχεδὸν
<span class="lb" data-page="17a.736" data-line="12" id="l17a.736.12"></span>γὰρ ἁπάντων ἤδη τῶν συμπτωμάτων τε καὶ σημείων ὧν
<span class="lb" data-page="17a.736" data-line="13" id="l17a.736.13"></span>ἐμνημόνευσεν ὁ Ἱπποκράτης οὐδὲν ὑπολείπεται κατὰ τοὺς
<span class="lb" data-page="17a.736" data-line="14" id="l17a.736.14"></span>λεχθησομένους ἀῤῥώστους ὃ μὴ καὶ προτεθὲν εἴρηται. διὰ
<span class="lb" data-page="17a.736" data-line="15" id="l17a.736.15"></span>κεφαλαίων οὖν οἷον ἐπιδρομήν τινα ποιούμεθα τῶν κατ’ αὐτοὺς
<span class="lb" data-page="17a.736" data-line="16" id="l17a.736.16"></span>γεγραμμένων, εἴ πού τι παρεμπίπτοι τῶν ἔμπροσθεν
<span class="lb" data-page="17a.736" data-line="17" id="l17a.736.17"></span>οὐκ εἰρημένων, ἐκεῖνο μόνον ἐξεργασόμενοι.
</p>
<span class="lb rule" data-page="17a.736" data-line="18" id="l17a.736.18"></span>
          </article>

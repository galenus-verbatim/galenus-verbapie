<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.72">
<span class="pb page1" data-page="17a.737" id="p17a.737"></span>
<span class="milestone ed1page page1" data-n="5.431" data-unit="ed1page" id="ed1page.5.431"></span>
<span class="milestone ed2page page1" data-n="9.290" data-unit="ed2page" id="ed2page.9.290"></span>
<span class="lb head" data-page="17a.737" data-line="1" id="l17a.737.1"></span>
            <blockquote class="quote lemma">
<span class="lb" data-page="17a.737" data-line="2" id="l17a.737.2"></span><span class="milestone ed2page" data-n="9.291" data-unit="ed2page" id="ed2page.9.291"></span>Ἐν Θάσῳ τὸν τοῦ Παρίωνος, ὃς κατέκειτο ὑπὲρ
<span class="lb" data-page="17a.737" data-line="3" id="l17a.737.3"></span>Ἀρτεμισίου, πυρετὸς ἔλαβεν ὀξὺς, κατ’ ἀρχὰς συνεχὴς,
<span class="lb" data-page="17a.737" data-line="4" id="l17a.737.4"></span>καυσώδης, διψώδης, ἀρχόμενος κωματώδης καὶ αὖθις
<span class="lb" data-page="17a.737" data-line="5" id="l17a.737.5"></span>ἄγρυπνος, κοιλίη ταραχώδης ἐν ἀρχῇσιν, οὖρα λευκά.
<span class="lb" data-page="17a.737" data-line="6" id="l17a.737.6"></span>ἕκτῃ οὔρησεν, ἐλαιῶδες, παρέκρουσεν. ἑβδόμῃ παρωξύνθη
<span class="lb" data-page="17a.737" data-line="7" id="l17a.737.7"></span>πάντα, οὐδὲν ἐκοιμήθη, ἀλλ’ οὖρά τε ὅμοια καὶ τὰ
<span class="lb" data-page="17a.737" data-line="8" id="l17a.737.8"></span>τῆς γνώμης ταραχώδεα, ἀπὸ δὲ κοιλίης χολώδεα, λιπαρὰ
<span class="lb" data-page="17a.737" data-line="9" id="l17a.737.9"></span>διῆλθεν. εἶτα τῇ ὀγδόῃ σμικρὸν <span class="milestone ed1page" data-n="5.432" data-unit="ed1page" id="ed1page.5.432"></span>ἀπὸ ῥινῶν ἔσταξεν,
<span class="lb" data-page="17a.737" data-line="10" id="l17a.737.10"></span>ἤμεσεν ἰώδεα, ὀλίγα, σμικρὰ ἐκοιμήθη. ἐνάτῃ διὰ τῶν
<span class="lb" data-page="17a.737" data-line="11" id="l17a.737.11"></span>αὐτῶν. δεκάτῃ πάντα ξυνέδωκεν, ἑνδεκάτῃ ἵδρωσεν οὐ
<span class="lb" data-page="17a.737" data-line="12" id="l17a.737.12"></span>διόλου. περιέψυξε μὲν, ταχὺ δὲ πάλιν ἀνεθερμάνθη. δωδεκάτῃ
<span class="lb" data-page="17a.737" data-line="13" id="l17a.737.13"></span>πυρετὸς ὀξὺς, διαχωρήματα χολώδεα, λεπτὰ, πολλὰ,
<span class="lb" data-page="17a.737" data-line="14" id="l17a.737.14"></span>οὔροισιν ἐναιώρημα, παρέκρουσεν. ἑπτακαιδεκάτῃ ἐπιπόνως,
<span class="lb" data-page="17a.737" data-line="15" id="l17a.737.15"></span>οὔτε γὰρ ὕπνοι οἵ τε πυρετὸς ἐπέτεινεν. εἰκοστῇ
<span class="lb" data-page="17a.737" data-line="16" id="l17a.737.16"></span>ἵδρωσε διόλου, ἄγρυπνος. διαχωρήματα χολώδεα,
<span class="lb" data-page="17a.737" data-line="17" id="l17a.737.17"></span>ἀπόσιτος, κωματώδης. εἰκοστῇ τετάρτῃ ὑπέστρεψεν.
<span class="pb" data-page="17a.738" id="p17a.738"></span>
<span class="lb" data-page="17a.738" data-line="1" id="l17a.738.1"></span>τριακοστῇ τετάρτῃ ἄπυρος, κοιλίη οὐ ξυνίστατο καὶ πάλιν
<span class="lb" data-page="17a.738" data-line="2" id="l17a.738.2"></span>ἀνεθερμάνθη, τεσσαρακοστῇ ἄπυρος, κοιλίη ξυνέστη χρόνον
<span class="lb" data-page="17a.738" data-line="3" id="l17a.738.3"></span>οὐ συχνὸν, ἀπόσιτος, σμικρὰ πάλιν ἐπύρεξε καὶ διὰ
<span class="lb" data-page="17a.738" data-line="4" id="l17a.738.4"></span>παντὸς πεπλανημένως, ἄπυρος τὰ μὲν, τὰ δὲ οὔ, εἰ γάρ
<span class="lb" data-page="17a.738" data-line="5" id="l17a.738.5"></span>τοι διαλείποι καὶ διακουφίσαιεν, πάλιν ὑπέστρεφε, σιταρίοισί
<span class="lb" data-page="17a.738" data-line="6" id="l17a.738.6"></span>τε πολλοῖσι καὶ φαύλοισι προσεχρῆτο. ὕπνοι
<span class="lb" data-page="17a.738" data-line="7" id="l17a.738.7"></span>κακοὶ περὶ τὰς ὑποστροφὰς, παρέκρουσεν, οὖρα πάχος
<span class="lb" data-page="17a.738" data-line="8" id="l17a.738.8"></span>μὲν ἔχοντα, οὔρει τηνικαῦτα ταραχώδεα δὲ καὶ πονηρά.
<span class="lb" data-page="17a.738" data-line="9" id="l17a.738.9"></span>καὶ κατὰ κοιλίην συνιστάμενα καὶ πάλιν διαλυόμενά,
<span class="lb" data-page="17a.738" data-line="10" id="l17a.738.10"></span>πυρέτια ξυνεχέα, διαχωρήματα πολλὰ, λεπτά. ἐν μὲν
<span class="lb" data-page="17a.738" data-line="11" id="l17a.738.11"></span>τῇ ἑκατοστῇ εἰκοστῇ ἡμέρῃ ἀπέθανεν. τουτέῳ κοιλίη
<span class="lb" data-page="17a.738" data-line="12" id="l17a.738.12"></span>συνεχέως ἀπὸ τῆς πρώτης, ὑγρὴ χολώδεσιν, ὑγροῖσι, πολλοῖσιν
<span class="lb" data-page="17a.738" data-line="13" id="l17a.738.13"></span>ἦν. ἡ ξυνισταμένη ἐν ζέουσι καὶ ἀπέπτοισιν,
<span class="lb" data-page="17a.738" data-line="14" id="l17a.738.14"></span>οὖρα διὰ τέλεος κακὰ, κωματώδη τὰ πλεῖστα μετὰ πόνων,
<span class="lb" data-page="17a.738" data-line="15" id="l17a.738.15"></span>ἄγρυπνος, ἀπόσιτος, συνεχέως καῦσος.
</blockquote>
<span class="lb rule" data-page="17a.738" data-line="16" id="l17a.738.16"></span>
            <p>
<span class="lb" data-page="17a.738" data-line="17" id="l17a.738.17"></span>Περιέργως κᾀνταῦθα πάλιν τῶν ἐξηγητῶν ἔνιοι τὴν
<span class="lb" data-page="17a.738" data-line="18" id="l17a.738.18"></span>πατρίδα τοῦ κατακειμένου φασὶν οὐκ ἀργῶς προσκεῖσθαι
<span class="pb" data-page="17a.739" id="p17a.739"></span>
<span class="lb" data-page="17a.739" data-line="1" id="l17a.739.1"></span>καὶ γὰρ ὑπ’ Ἀσκληπιάδου λελέχθαι τοὺς ἐν Παρίῳ μάλισθ’
<span class="lb" data-page="17a.739" data-line="2" id="l17a.739.2"></span>ὑπὸ φλεβοτομίας ὀνίνασθαι. ἄτοπον δ’ ἐστὶ μηδὲν εἰρηκότα
<span class="lb" data-page="17a.739" data-line="3" id="l17a.739.3"></span>Ἱπποκράτην ἐνταῦθα περὶ φλεβοτομίας, διὰ τοῦθ’ ἡγεῖσθαι
<span class="lb" data-page="17a.739" data-line="4" id="l17a.739.4"></span>προσγεγράφθαι τῷ κάμνοντι τὸ τῆς πατρίδος ὄνομα. πολὺ
<span class="lb" data-page="17a.739" data-line="5" id="l17a.739.5"></span>δ’ ἀτοπώτερον οἱ οὕτως ἐξηγούμενοι ποιοῦσιν, ὅτι μηδ’ ἐζήτησάν
<span class="lb" data-page="17a.739" data-line="6" id="l17a.739.6"></span>ποτε διὰ τί φλεβοτομίας ἅπαξ ὁ Ἱπποκράτης ἐμνημόνευσεν
<span class="lb" data-page="17a.739" data-line="7" id="l17a.739.7"></span>ἐν τοσούτοις ἀῤῥώστοις, ὅπερ ἡμεῖς ἐσκεψάμεθα.
<span class="lb" data-page="17a.739" data-line="8" id="l17a.739.8"></span>τὰ μὲν οὖν τοιαῦτα παραλείψομεν, ἃ δ’ ὠφέλειαν παρέξει
<span class="lb" data-page="17a.739" data-line="9" id="l17a.739.9"></span>τοῖς νέοις ἀκουσθέντα, ταῦτ’ ἐροῦμεν. ὥσπερ ἀμέλει τὸ
<span class="lb" data-page="17a.739" data-line="10" id="l17a.739.10"></span>περὶ τοῦ ἐλαιώδους οὔρου γεγραμμένον κατὰ τὸν προκείμενον
<span class="lb" data-page="17a.739" data-line="11" id="l17a.739.11"></span>ἄῤῥωστον ἐν τῇ ἕκτῃ τῶν ἡμερῶν. ἔνιοι μὲν γὰρ
<span class="lb" data-page="17a.739" data-line="12" id="l17a.739.12"></span>ἡγοῦνται τὸ λιπαρὸν οὕτως ὑπ’ αὐτοῦ λελέχθαι, τηκομένης
<span class="lb" data-page="17a.739" data-line="13" id="l17a.739.13"></span><span class="milestone ed2page" data-n="9.292" data-unit="ed2page" id="ed2page.9.292"></span>πιμελῆς γιγνόμενον ἐν πυρώδει καὶ διακαεῖ νοσήματι,
<span class="lb" data-page="17a.739" data-line="14" id="l17a.739.14"></span>τινὲς δὲ τὸ καὶ τῇ χροιᾷ καὶ τῇ συστάσει παραπλησίον
<span class="lb" data-page="17a.739" data-line="15" id="l17a.739.15"></span>ἐλαίῳ. πολλάκις δὲ τοιοῦτον οὖρον ἐθεασάμην οὐρηθὲν
<span class="lb" data-page="17a.739" data-line="16" id="l17a.739.16"></span>ἐπ’ οὐδενὶ κακῷ τοῦ κάμνοντος, ἀλλ’ ἔσθ’ ὅτε γε
<span class="lb" data-page="17a.739" data-line="17" id="l17a.739.17"></span>τοὐναντίον ἅπαν, ἐπὶ πέψει τοῦ νοσήματος. οὐ μὴν οὐδ’
<span class="lb" data-page="17a.739" data-line="18" id="l17a.739.18"></span>ὤφθη ποτ’ οὖρον ὅλον οὕτω λιπαρὸν ὡς ἔλαιον. ὃ γὰρ ἄρτι
<span class="pb" data-page="17a.740" id="p17a.740"></span>
<span class="lb" data-page="17a.740" data-line="1" id="l17a.740.1"></span>διῆλθεν, οὖρον ἐοικὸς ἐλαίῳ κατὰ χροιὰν καὶ σύστασιν, ἥκιστα
<span class="lb" data-page="17a.740" data-line="2" id="l17a.740.2"></span>λιπαρὸν φαίνεται, καὶ αὐτὸς δὲ ὁ Ἱπποκράτης ἐν προγνωστικῷ
<span class="lb" data-page="17a.740" data-line="3" id="l17a.740.3"></span>φησι, καὶ τὰς λιπαρότητας δὲ τὰς ἄνω ἐφισταμένας
<span class="lb" data-page="17a.740" data-line="4" id="l17a.740.4"></span>ἀραχνοειδέας ἐπισκέπτεσθαι, συντήξεως γὰρ σημεῖον.
<span class="lb" data-page="17a.740" data-line="5" id="l17a.740.5"></span>ἄνωθεν μὲν οὖν ἐφισταμένας λιπαρότητας εἴδομεν πολλάκις.
<span class="lb" data-page="17a.740" data-line="6" id="l17a.740.6"></span>οὔτε δ’ ὅλον οὐρηθέν ποτε τοιοῦτον οὖρον οὔτε κατὰ τὸ
<span class="lb" data-page="17a.740" data-line="7" id="l17a.740.7"></span>μέσον αὐτὸ λιπαρότητας ἐμφερομένας, πολὺ δέ τι μᾶλλον
<span class="lb" data-page="17a.740" data-line="8" id="l17a.740.8"></span>οὐδ’ ὑποχωρούσας κάτω. φύσιν γὰρ ἔχει τὸ λιπαρὸν ἅπαν
<span class="lb" data-page="17a.740" data-line="9" id="l17a.740.9"></span>ἐποχεῖσθαι τοῖς ἄλλοις ὑγροῖς. οὐ μὴν οὐδ’ ἔγραψέ τι περὶ
<span class="lb" data-page="17a.740" data-line="10" id="l17a.740.10"></span>τοιούτων οὔρων ὁ Ἱπποκράτης ἐν προγνωστικῷ, καίτοι
<span class="lb" data-page="17a.740" data-line="11" id="l17a.740.11"></span>πάντα διελθὼν ἀκριβῶς τε καὶ σαφῶς τὰ συνεμπίπτοντα
<span class="lb" data-page="17a.740" data-line="12" id="l17a.740.12"></span>τοῖς ὀξέσι νοσήμασι. καὶ μέντοι καὶ κατὰ τὴν αὐτὴν ἡμέραν
<span class="lb" data-page="17a.740" data-line="13" id="l17a.740.13"></span>τὴν στ΄ ἔφη διαχωρήματα γενέσθαι τῷ προκειμένῳ
<span class="lb" data-page="17a.740" data-line="14" id="l17a.740.14"></span>κατὰ λόγον ἀῤῥώστῳ, χολώδεα λιπαρά. ταῦτα μὲν οὖν ἄντικρυς
<span class="lb" data-page="17a.740" data-line="15" id="l17a.740.15"></span>φαίνεται τηκομένης ὑπὸ τοῦ πυρετοῦ τῆς πιμελῆς
<span class="lb" data-page="17a.740" data-line="16" id="l17a.740.16"></span>γίνεσθαι καὶ δόξει μαρτυρεῖν τοῖς λιπαρὰ νομίζουσιν εἶναι
<span class="lb" data-page="17a.740" data-line="17" id="l17a.740.17"></span>τὰ ἐλαιώδη οὖρα. δύναται δὲ καὶ πρὸς τοὐναντίον ἄγεσθαι.
<span class="lb" data-page="17a.740" data-line="18" id="l17a.740.18"></span>καὶ γὰρ τὰ οὖρα λιπαρὰ πάντως ἂν ὁ Ἱπποκράτης
<span class="pb" data-page="17a.741" id="p17a.741"></span>
<span class="lb" data-page="17a.741" data-line="1" id="l17a.741.1"></span>εἶπεν, εἴπερ ἦν καὶ ταῦτα ἐλαίῳ παραπλήσια. διαφόροις
<span class="lb" data-page="17a.741" data-line="2" id="l17a.741.2"></span>δὲ τοῖς ὀνόμασι χρησάμενος ἐπί τε τῶν οὔρων καὶ τῶν
<span class="lb" data-page="17a.741" data-line="3" id="l17a.741.3"></span>διαχωρημάτων ἐπιδείκνυσθαι δόξει καὶ τὸ σημαινόμενον
<span class="lb" data-page="17a.741" data-line="4" id="l17a.741.4"></span>αὐτῶν ἴδιον ἑκατέρου πεποιῆσθαι. ἐμοὶ μὲν οὖν εὐλογώτερον
<span class="lb" data-page="17a.741" data-line="5" id="l17a.741.5"></span>εἷναι δοκεῖ τὰ παραπλήσια κατὰ χρόαν τε καὶ σύστασιν
<span class="lb" data-page="17a.741" data-line="6" id="l17a.741.6"></span>ἐλαίῳ λελέχθαι νῦν ἐλαιώδη. τὴν δ’ ἐξήγησιν ἑκατέρως
<span class="lb" data-page="17a.741" data-line="7" id="l17a.741.7"></span>ποιήσομαι. εἰ γὰρ καὶ λιπαρότητά τινα εἶχε τὰ οὖρα, καθάπερ
<span class="lb" data-page="17a.741" data-line="8" id="l17a.741.8"></span>καὶ τὰ διαχωρήματα, μοχθηρὰ μὲν αὐτὰ νομιστέον,
<span class="lb" data-page="17a.741" data-line="9" id="l17a.741.9"></span>οὐ μὴν ὀλέθριά γε πάντως, ὅτι μὴ ταὐτὸν ἐστι σάρκα τε
<span class="lb" data-page="17a.741" data-line="10" id="l17a.741.10"></span>καὶ πιμελὴν συντήκεσθαι, πυρωδεστάτης μὲν οὔσης θερμασίας
<span class="lb" data-page="17a.741" data-line="11" id="l17a.741.11"></span>τῆς τὰς σάρκας συντηκούσης, μετριωτέρας δὲ τῆς
<span class="lb" data-page="17a.741" data-line="12" id="l17a.741.12"></span>τὴν πιμελὴν, ἀμέλει καὶ τὰς διὰ τῆς γαστρὸς ἐκκρινομένας
<span class="lb" data-page="17a.741" data-line="13" id="l17a.741.13"></span>συντήξεις ἅπαντες οἱ ἰατροὶ διαφέρειν ἡγοῦνται τῶν λιπαρῶν
<span class="lb" data-page="17a.741" data-line="14" id="l17a.741.14"></span>διαχωρημάτων. κατά γε τὸν ἐφ’ ἡμῶν γενόμενον
<span class="lb" data-page="17a.741" data-line="15" id="l17a.741.15"></span>μακρότατον λοιμὸν ἅπαντες σχεδόν τι συντήξεις ἐξέκριναν,
<span class="lb" data-page="17a.741" data-line="16" id="l17a.741.16"></span>ἔνιοι μὲν ἀκριβῶς πυῤῥὰς, ἔνιοι δὲ μετρίως, ἅπαντες δὲ
<span class="lb" data-page="17a.741" data-line="17" id="l17a.741.17"></span>δυσώδεις. ἀλλ’ αἵ γε τοιαῦται διαχωρήσεις θανατώδεις εἰσὶ
<span class="lb" data-page="17a.741" data-line="18" id="l17a.741.18"></span>καὶ χρόνον οὐκ ἀναμένουσιν. ὁ δὲ πάριος οὗτος κ΄ ἐπὶ ταῖς
<span class="pb" data-page="17a.742" id="p17a.742"></span>
<span class="lb" data-page="17a.742" data-line="1" id="l17a.742.1"></span>ἑκατὸν ἡμέραις ἐνόσησε μετὰ τοῦ διαιτᾶσθαι κακῶς. αὐτὸς
<span class="lb" data-page="17a.742" data-line="2" id="l17a.742.2"></span>γὰρ ὁ Ἱπποκράτης ἔγραψεν ἐπ’ αὐτοῦ, σιταρίοισί τε πολλοῖσι
<span class="lb" data-page="17a.742" data-line="3" id="l17a.742.3"></span>καὶ φαύλοισι προσεχρῆτο, ὥστε καὶ λιπαρὸν οὐρῆσαι
<span class="lb" data-page="17a.742" data-line="4" id="l17a.742.4"></span>κατὰ τὴν στ΄ ἡμέραν καὶ τὰς ἐφεξῆς· οὐκ ἀναγκαῖον οὖν
<span class="lb" data-page="17a.742" data-line="5" id="l17a.742.5"></span>ἀποθανεῖν αὐτὸν ἐν τάχει. εἰ δ’ οὐ λιπαρὸν ἦν τὸ οὖρον,
<span class="lb" data-page="17a.742" data-line="6" id="l17a.742.6"></span>ἀλλὰ κατά τε χρόαν καὶ πάχος ἐλαίῳ παραπλήσιον, ἔτι καὶ
<span class="lb" data-page="17a.742" data-line="7" id="l17a.742.7"></span>μᾶλλον οὔτ’ ἀποθανεῖν αὐτὸν ὅλως εὔλογον ὅσον ἐπὶ τοῖσδε
<span class="lb" data-page="17a.742" data-line="8" id="l17a.742.8"></span>τοῖς οὔροις. ὅ γε μὴν ἐπὶ τοῖς οὕτως οὐρουμένοις παρεφύλαξα
<span class="lb" data-page="17a.742" data-line="9" id="l17a.742.9"></span>χρησιμώτατον ὂν ἤδη φράσω. καθάπερ γὰρ αὐτὸ τὸ
<span class="lb" data-page="17a.742" data-line="10" id="l17a.742.10"></span>ἔλαιον οὐκ ἀκριβῶς μίαν οὔτε σύστασιν οὔτε χρόαν ἔχει,
<span class="lb" data-page="17a.742" data-line="11" id="l17a.742.11"></span>κατὰ τὸν αὐτὸν τρόπον οὔτε τὸ ἐλαιῶδες οὖρον· ὠχρὸν μὲν
<span class="lb" data-page="17a.742" data-line="12" id="l17a.742.12"></span>ἦν πάντως, ἀλλ’ ἤτοι μᾶλλον ἢ ἧττον. ὅσον μὲν οὖν αὐτοῦ
<span class="lb" data-page="17a.742" data-line="13" id="l17a.742.13"></span>πρὸς τὸ λευκότερον ῥέπει χρῶμα τῆς ὠχρᾶς χρόας
<span class="lb" data-page="17a.742" data-line="14" id="l17a.742.14"></span>ἐκλελυμένης ὠμότητα χυμῶν ἐνδείκνυται, τὸ δ’ ἐπιτεταμένον
<span class="lb" data-page="17a.742" data-line="15" id="l17a.742.15"></span>ὠχρὸν ὡς ἐγγὺς εἶναι τοῦ ξανθοῦ χολώδη θερμασίαν.
<span class="lb" data-page="17a.742" data-line="16" id="l17a.742.16"></span>καὶ τοίνυν ὁ κίνδυνος ἐπὶ τοῖς τοιούτοις οὔροις οὐ
<span class="lb" data-page="17a.742" data-line="17" id="l17a.742.17"></span>διὰ κακοήθειαν, ἀλλὰ διὰ σφοδρότητα γίνεται
<span class="lb" data-page="17a.742" data-line="18" id="l17a.742.18"></span><span class="milestone ed2page" data-n="9.293" data-unit="ed2page" id="ed2page.9.293"></span>τοῦ πυρετοῦ. καί τινες αὐτῶν ὅταν ἐκ τῶν ἄλλων ἁπάντων
<span class="pb" data-page="17a.743" id="p17a.743"></span>
<span class="lb" data-page="17a.743" data-line="1" id="l17a.743.1"></span>ἔχωσι σωτηρίως, ἐν τάχει κρίνονται. θαυμαστὸν οὖν
<span class="lb" data-page="17a.743" data-line="2" id="l17a.743.2"></span>οὐδὲν, εἰ ταῦτά τις οὐρήσας εἰς χρόνου μῆκος ἐξέπεσεν,
<span class="lb" data-page="17a.743" data-line="3" id="l17a.743.3"></span>ὁποτέρως ἂν ἀκούσωμεν τῶν <span class="milestone ed1page" data-n="5.433" data-unit="ed1page" id="ed1page.5.433"></span>ἐλαιωδῶν. ἔστι μὲν
<span class="lb" data-page="17a.743" data-line="4" id="l17a.743.4"></span>γὰρ οὐκ ἀγαθὰ τὰ τοιαῦτα τῶν οὔρων, οὐ μὴν ὀλέθρια
<span class="lb" data-page="17a.743" data-line="5" id="l17a.743.5"></span>ὀξέως, ἐξ ὧν δ’ ἐπὶ τῷ τέλει τῆς διηγήσεως ἔγραψε, κακοχυμία
<span class="lb" data-page="17a.743" data-line="6" id="l17a.743.6"></span>τέ τις ἦν τῷ Παρίῳ χολώδης, ἥ τε κατὰ γαστέρα
<span class="lb" data-page="17a.743" data-line="7" id="l17a.743.7"></span>καὶ ἡ καθ’ ἧπαρ ἐνεκροῦτο δύναμις. αὐτὸς γὰρ ἔγραψεν
<span class="lb" data-page="17a.743" data-line="8" id="l17a.743.8"></span>ἐπὶ τῇ τελευτῇ τῆς ὅλης διηγήσεως τῶν συμβαινόντων αὐτῷ,
<span class="lb" data-page="17a.743" data-line="9" id="l17a.743.9"></span>συνεχῶς μὲν ἀπὸ τῆς ἀρχῆς τὴν κοιλίαν ἐκταραχθῆναι,
<span class="lb" data-page="17a.743" data-line="10" id="l17a.743.10"></span>χολώδεσί τε καὶ ὑγροτέροις διαχωρήμασι, συνίστασθαι
<span class="lb" data-page="17a.743" data-line="11" id="l17a.743.11"></span>δ’ ἐνίοτε ζέοντα καὶ ἄπεπτα διαχωροῦσαν. ἐκ τούτων μὲν
<span class="lb" data-page="17a.743" data-line="12" id="l17a.743.12"></span>οὖν ἔνδειξίς σοι τῆς κακοχυμίας τοῦ νοσήματος, ὥσπερ γε
<span class="lb" data-page="17a.743" data-line="13" id="l17a.743.13"></span>κᾀκ τοῦ καυματώδη τε καὶ ἄγρυπνον αὐτὸν γενέσθαι κατὰ
<span class="lb" data-page="17a.743" data-line="14" id="l17a.743.14"></span>πλεῖστα τῆς νόσου. τοῦ δὲ νεκροῦσθαι τὴν φυσικὴν δύναμιν
<span class="lb" data-page="17a.743" data-line="15" id="l17a.743.15"></span>αὐτοῦ σημεῖον ἴδιον ἡ τοῦ νοσήματος ἀνορεξία γενομένη.
<span class="lb" data-page="17a.743" data-line="16" id="l17a.743.16"></span>μεμάθηκα γὰρ ὡς ἀποσίτους καὶ κατὰ τὸ παλαιὸν ἔθος
<span class="lb" data-page="17a.743" data-line="17" id="l17a.743.17"></span>τῶν Ἑλλήνων τοὺς ἀνορέκτους φησί. φαίνεταί γε μὴν ἄῤῥωστον
<span class="lb" data-page="17a.743" data-line="18" id="l17a.743.18"></span>ἐσχηκέναι τὴν φύσιν, ἐγχειρίσασαν μὲν τῇ κρίσει,
<span class="pb" data-page="17a.744" id="p17a.744"></span>
<span class="lb" data-page="17a.744" data-line="1" id="l17a.744.1"></span>πολλάκις δὲ οὐδὲν ἀνύσασαν, ἀλλὰ ὑπὸ τοῦ νοσήματος νικηθεῖσαν,
<span class="lb" data-page="17a.744" data-line="2" id="l17a.744.2"></span>ἅμα καὶ τῷ κακῶς διαιτᾶσθαι τὸν ἄνθρωπον.
<span class="lb" data-page="17a.744" data-line="3" id="l17a.744.3"></span>οὐδὲν γὰρ οὐδὲ τοῦτο μικρὸν εἰς ὄλεθρον· ὁ δὲ τῶν κρισίμων
<span class="lb" data-page="17a.744" data-line="4" id="l17a.744.4"></span>ἡμερῶν λόγος ἀκριβῶς κᾀνταῦθα φαίνεται πεφυλαγμένος,
<span class="lb" data-page="17a.744" data-line="5" id="l17a.744.5"></span>ἁπασῶν τῶν κριτικῶν κινήσεων ἐπί τε τῶν ὑποστροφῶν
<span class="lb" data-page="17a.744" data-line="6" id="l17a.744.6"></span>ἐν ταύταις ταῖς ἡμέραις τῷ κάμνοντι γενομένων. ια΄
<span class="lb" data-page="17a.744" data-line="7" id="l17a.744.7"></span>γὰρ ἐμνημόνευσε καὶ ιδ΄ καὶ μετὰ ταύτην ιζ΄ καὶ κ΄, ἐφ’ ᾗ
<span class="lb" data-page="17a.744" data-line="8" id="l17a.744.8"></span>δ΄ καὶ κ΄ καὶ λ΄ καὶ μ΄, ὑστάτης δὲ ἁπασῶν ρ΄ καὶ κ΄, ἐν
<span class="lb" data-page="17a.744" data-line="9" id="l17a.744.9"></span>ᾗ φησὶν ἀποθανεῖν τὸν ἄνθρωπον. ὅπερ δ’ ἐν τοῖς πρόσθεν
<span class="lb" data-page="17a.744" data-line="10" id="l17a.744.10"></span>εἶπον ἐρῶ καὶ νῦν, εἴ τις ἐλέγχοι τὰ εἰρημένα κακῶς
<span class="lb" data-page="17a.744" data-line="11" id="l17a.744.11"></span>τῶν ἐξηγησαμένων τὸ βιβλίον, ὡς μακρολόγως ψεχθήσεται.
<span class="lb" data-page="17a.744" data-line="12" id="l17a.744.12"></span>διὸ καθάπερ ἐπ’ ἐκείνων ἕνεκα παραδείγματος μνημονεύειν
<span class="lb" data-page="17a.744" data-line="13" id="l17a.744.13"></span>τινῶν ἠναγκάσθην, οὕτω κᾀνταῦθα ποιήσω. Σαβῖνος τοίνυν
<span class="lb" data-page="17a.744" data-line="14" id="l17a.744.14"></span>περὶ τῆς πατρίδος τοῦ κάμνοντος εἴ τι εἶπεν, ἔμπροσθεν
<span class="lb" data-page="17a.744" data-line="15" id="l17a.744.15"></span>ἐπεσημανάμην ἃ δὲ περὶ ἐλαιώδους οὔρου, νῦν ἐρῶ. διαφέρει
<span class="lb" data-page="17a.744" data-line="16" id="l17a.744.16"></span>γὰρ οὐκ εἰς μικρὸν ἡ περὶ τούτου θεωρία, γράφει
<span class="lb" data-page="17a.744" data-line="17" id="l17a.744.17"></span>δὴ περὶ αὐτῶν κατὰ λέξιν ὧδε. τὸ οὖν ἐλαιῶδες τινὲς χολὴν
<span class="lb" data-page="17a.744" data-line="18" id="l17a.744.18"></span>λέγουσιν, ἀλλ’ οὐκ ἔστι χολὴ, ἐπεὶ οὐδ’ ἂν πάνυ ἦν
<span class="pb" data-page="17a.745" id="p17a.745"></span>
<span class="lb" data-page="17a.745" data-line="1" id="l17a.745.1"></span>ὀλέθριον, πολλάκις γὰρ ἀπαλλάσεται χολὴ καὶ οὐδὲν παραλυπεῖ.
<span class="lb" data-page="17a.745" data-line="2" id="l17a.745.2"></span>ἕτεροι δὲ λέγουσι νεύρων καὶ ὀστῶν καὶ χόνδρων
<span class="lb" data-page="17a.745" data-line="3" id="l17a.745.3"></span>εἶναι τηκεδόνα, ἅπαντα γὰρ ταῦτα τούτου εἶναι τοῦ χρώματος.
<span class="lb" data-page="17a.745" data-line="4" id="l17a.745.4"></span>πεπλανημένοι δ’ εἰσὶν οὗτοι οἱ τὸ χρῶμα τὸ ἐλαιῶδες
<span class="lb" data-page="17a.745" data-line="5" id="l17a.745.5"></span>ὅμοιον ὀστοῖς καὶ χόνδροις καὶ νεύροις φάσκοντες εἶναι.
<span class="lb" data-page="17a.745" data-line="6" id="l17a.745.6"></span>οὔτε γὰρ τοσαύτη γε παράτασις ἐγίνετο τῆς ζωῆς τῶν στερεῶν
<span class="lb" data-page="17a.745" data-line="7" id="l17a.745.7"></span>ἀναλυομένων, ἑκατοστῇ γὰρ καὶ κ΄ ἀπέθανε, οὔτε ἀπέθανέ
<span class="lb" data-page="17a.745" data-line="8" id="l17a.745.8"></span>τις τοιοῦτον οὐρήσας. καὶ μή ποτε διὰ τοῦτο ἀνεγράφη
<span class="lb" data-page="17a.745" data-line="9" id="l17a.745.9"></span>ὁ ἄῤῥωστος, ἵνα δείξῃ διὰ τοῦτο ὅτι οὐ χρὴ προσδοκᾶν
<span class="lb" data-page="17a.745" data-line="10" id="l17a.745.10"></span>θάνατον ἐλαιώδους ἀπορηθέντος, ἀλλὰ δυνατὸν τὴν
<span class="lb" data-page="17a.745" data-line="11" id="l17a.745.11"></span>ὀξύτητα καὶ χρόνον τινὰ διαρκέσαι, ἔπειτα τελευτῆσαι, ὥστε
<span class="lb" data-page="17a.745" data-line="12" id="l17a.745.12"></span>οὐδεὶς ἦν ἐλπὶς σωθήσεσθαι ὑπερβεβηκότα τὴν ὀξύτητα.
<span class="lb" data-page="17a.745" data-line="13" id="l17a.745.13"></span>ταῦτα προειπὼν ὁ Σαβῖνος ἐφεξῆς γράφει· τί οὖν ἐστι τὸ
<span class="lb" data-page="17a.745" data-line="14" id="l17a.745.14"></span>ἐλαιῶδες; ὥσπερ τῷ ἔξω πυρὶ τροφή ἐστι τὸ ἔλαιον, οὕτω
<span class="lb" data-page="17a.745" data-line="15" id="l17a.745.15"></span>καὶ τῇ ἡμετέρᾳ φύσει πυρὶ ὁμοιουμένῃ τὸ στέαρ τῶν λαμβανομένων
<span class="lb" data-page="17a.745" data-line="16" id="l17a.745.16"></span>πεσσόμενόν ἐστι τροφή. τὸ οὖν ἐλαιῶδες οὖρον
<span class="lb" data-page="17a.745" data-line="17" id="l17a.745.17"></span>ἡ τροφή ἐστι τῆς φύσεως καὶ δηλοῖ ἀσιτεῖν τὴν φύσιν καὶ
<span class="lb" data-page="17a.745" data-line="18" id="l17a.745.18"></span>διὰ τοῦτ’ ἄρ’ ἀποθανεῖν, ὅτι μὴ τρέφεται ἡ φύσις. ἐχρόνισε<span class="milestone ed2page" data-n="9.294" data-unit="ed2page" id="ed2page.9.294"></span>
              <span class="pb" data-page="17a.746" id="p17a.746"></span>
<span class="lb" data-page="17a.746" data-line="1" id="l17a.746.1"></span>δ’ οὕτως εἰκότως διὰ τὸ μοῖραν καὶ μὴ πᾶσαν
<span class="lb" data-page="17a.746" data-line="2" id="l17a.746.2"></span>φέρεσθαι τῆς φύσεως τροφήν. αὕτη μὲν οὖν ἡ τοῦ Σαβίνου
<span class="lb" data-page="17a.746" data-line="3" id="l17a.746.3"></span>ῥῆσις, ἀξιοῦντος ὥσπερ τὸ ἐκτὸς τοῦτο πῦρ ἀπὸ τοῦ
<span class="lb" data-page="17a.746" data-line="4" id="l17a.746.4"></span>ἐλαίου τρέφεται, οὕτω καὶ τὸ ἐν ἡμῖν θερμὸν, ὥστ’ ἔλαιον
<span class="lb" data-page="17a.746" data-line="5" id="l17a.746.5"></span>ἐστί ποτε τοῖς βουλομένοις ἑαυτοὺς ἀνατρέψαι, πρὸς τὸ καὶ
<span class="lb" data-page="17a.746" data-line="6" id="l17a.746.6"></span>κατὰ χρόαν μὲν καὶ σύστασιν ἐοικέναι τὸ ἐλαιῶδες οὖρον
<span class="lb" data-page="17a.746" data-line="7" id="l17a.746.7"></span>τῷ ἐλαίῳ, μήτε δὲ κατὰ τὴν λιπαρότητα μήτε κατὰ τὴν
<span class="lb" data-page="17a.746" data-line="8" id="l17a.746.8"></span>ὀσμὴν ἢ τὴν γεῦσιν. ἄξιον οὖν θαυμάσαι τῶν τὰ ἀλλότρια
<span class="lb" data-page="17a.746" data-line="9" id="l17a.746.9"></span>μὲν κακῶς ἐξελεγχόντων, ἀπερισκέπτως δὲ τὰ δόξαντα
<span class="lb" data-page="17a.746" data-line="10" id="l17a.746.10"></span>ἑαυτοῖς γραφόντων.
</p>
<span class="lb rule" data-page="17a.746" data-line="11" id="l17a.746.11"></span>
          </article>

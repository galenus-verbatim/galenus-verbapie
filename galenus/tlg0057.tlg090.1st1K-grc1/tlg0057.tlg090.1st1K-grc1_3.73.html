<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.73">
<span class="pb page1" data-page="17a.746" id="p17a.746"></span>
<span class="milestone ed1page page1" data-n="5.433" data-unit="ed1page" id="ed1page.5.433"></span>
<span class="milestone ed2page page1" data-n="9.294" data-unit="ed2page" id="ed2page.9.294"></span>
<span class="lb head" data-page="17a.746" data-line="12" id="l17a.746.12"></span>
            <blockquote class="quote lemma">
<span class="lb" data-page="17a.746" data-line="13" id="l17a.746.13"></span>Ἐν Θάσῳ τὴν κατακειμένην περὶ τὸ ψυχρὸν ὕδωρ ἐκ τόκου
<span class="lb" data-page="17a.746" data-line="14" id="l17a.746.14"></span>θυγατέρα τεκοῦσαν, καθάρσεως οὐ γενομένης, πυρετὸς
<span class="lb" data-page="17a.746" data-line="15" id="l17a.746.15"></span>ὀξὺς, φρικώδης τριταίην ἔλαβε. ἐκ χρόνου δὲ πολλοῦ
<span class="lb" data-page="17a.746" data-line="16" id="l17a.746.16"></span>πρὸ τοῦ τόκου πυρετώδης ἦν, κατακλινὴς, ἀπόσιτος.
<span class="lb" data-page="17a.746" data-line="17" id="l17a.746.17"></span>μετὰ δὲ τὸ γενόμενον ῥῖγος ξυνεχέες, ὀξέες, φρικώδεες
<span class="lb" data-page="17a.746" data-line="18" id="l17a.746.18"></span>οἱ πυρετοί. ὀγδόῃ πολλὰ παρέκρουσε καὶ τὰς ἐχομένας
<span class="pb" data-page="17a.747" id="p17a.747"></span>
<span class="lb" data-page="17a.747" data-line="1" id="l17a.747.1"></span>καὶ ταχὺ πάλιν κατενόει, κοιλίη ταραχώδης πολλοῖσι λεπτοῖσιν,
<span class="lb" data-page="17a.747" data-line="2" id="l17a.747.2"></span>ὑδατοχόλοις, ἄδιψος. ἑνδεκάτῃ κατενόει, κωματώδης
<span class="lb" data-page="17a.747" data-line="3" id="l17a.747.3"></span>δὲ ἦν, οὖρα πολλὰ, λεπτὰ καὶ μέλανα, ἄγρυπνος.
<span class="lb" data-page="17a.747" data-line="4" id="l17a.747.4"></span>εἰκοστῇ περιέψυξε καὶ ταχὺ πάλιν ἀνεθερμάνθη. μικρὰ
<span class="lb" data-page="17a.747" data-line="5" id="l17a.747.5"></span>παρέλεγεν, ἄγρυπνος τὰ κάτω κοιλίης ἐπὶ τῶν αὐτῶν,
<span class="lb" data-page="17a.747" data-line="6" id="l17a.747.6"></span>οὖρα ὑδατώδεα, πολλὰ, εἰκοστῇ ἑβδόμῃ ἄπυρος, κοιλίη
<span class="lb" data-page="17a.747" data-line="7" id="l17a.747.7"></span>ξυνέστη. οὐ πολλῷ δὲ χρόνῳ ὕστερον ἰσχίου δεξιοῦ ὀδύνη
<span class="lb" data-page="17a.747" data-line="8" id="l17a.747.8"></span>ἰσχυρὴ, χρόνον πολὺν, πυρετοὶ πάλιν παρείποντο καὶ
<span class="lb" data-page="17a.747" data-line="9" id="l17a.747.9"></span>οὖρα ὑδατώδεα. τεσσαρακοστῇ τὰ μὲν περὶ τὸ ἰσχίον
<span class="lb" data-page="17a.747" data-line="10" id="l17a.747.10"></span>ἐπεκούφισεν. βῆχες δὲ ξυνεχέες, ὑγραὶ, πολλαὶ, κοιλίη
<span class="lb" data-page="17a.747" data-line="11" id="l17a.747.11"></span>ξυνέστη, ἀπόσιτος, οὖρα ἐπὶ τῶν αὐτῶν. οἱ δὲ πυρετοὶ
<span class="lb" data-page="17a.747" data-line="12" id="l17a.747.12"></span>τὸ μὲν ὅλον οὐκ ἐλλείποντες, πεπλανημένως δὲ παροξυνόμενοι,
<span class="lb" data-page="17a.747" data-line="13" id="l17a.747.13"></span>τὰ μὲν, τὰ δὲ οὔ. ἑξηκοστῇ αἱ μὲν βῆχες ἀσήμως
<span class="lb" data-page="17a.747" data-line="14" id="l17a.747.14"></span>ἐξέλιπον. οὔτε γάρ τις πτυάλων πεπασμὸς ἐγίνετο
<span class="lb" data-page="17a.747" data-line="15" id="l17a.747.15"></span>οὔτε ἄλλη τῶν εἰθισμένων ἀπόστασις. σιαγὼν δὲ ἡ ἐκ
<span class="lb" data-page="17a.747" data-line="16" id="l17a.747.16"></span>τῶν ἐπὶ δεξιὰ, κατεσπάσθη, κωματώδης, παρέλεγε πάλιν
<span class="lb" data-page="17a.747" data-line="17" id="l17a.747.17"></span>καὶ ταχὺ κατενόει. πρὸς δὲ τὰ γεύματα ἀπονενοημένως
<span class="pb" data-page="17a.748" id="p17a.748"></span>
<span class="lb" data-page="17a.748" data-line="1" id="l17a.748.1"></span>εἶχεν. ὁ σιαγὼν μὲν ἐπανῆκεν, ἡ κοιλίη δὲ χολώδεα σμικρὰ
<span class="lb" data-page="17a.748" data-line="2" id="l17a.748.2"></span>διέδωκεν, ἐπύρεσεν ὀξυτέρως, φρικώδης καὶ τὰς ἐχομένας
<span class="lb" data-page="17a.748" data-line="3" id="l17a.748.3"></span>ἄφωνος. καὶ πάλιν κατενόει καὶ διελέγετο καὶ
<span class="lb" data-page="17a.748" data-line="4" id="l17a.748.4"></span>ὀγδοηκοστῇ ἀπέθανε. ταύτῃ τὰ τῶν οὔρων διὰ τέλεος
<span class="lb" data-page="17a.748" data-line="5" id="l17a.748.5"></span>ἦν μέλανα καὶ λεπτὰ καὶ ὑδατώδη καὶ καῦμα παρείπετο,
<span class="lb" data-page="17a.748" data-line="6" id="l17a.748.6"></span>ἄσιτος, ἄθυμος, ἄγρυπνος, ὀργαὶ, δυσφορίαι, τὰ περὶ
<span class="lb" data-page="17a.748" data-line="7" id="l17a.748.7"></span>τὴν γνώμην μελαγχολικά.
</blockquote>
<span class="lb rule" data-page="17a.748" data-line="8" id="l17a.748.8"></span>
            <p>
<span class="lb" data-page="17a.748" data-line="9" id="l17a.748.9"></span>Ἄξιον ἐπισημήνασθαι πῶς οὐδὲν εἶπον οἱ περὶ τὸν
<span class="lb" data-page="17a.748" data-line="10" id="l17a.748.10"></span>Σαβῖνον περὶ τοῦ παρὰ τὸ ψυχρὸν ὕδωρ, ἐνὸν αὐτοῖς εἰπεῖν
<span class="lb" data-page="17a.748" data-line="11" id="l17a.748.11"></span>ὅτι <span class="milestone ed1page" data-n="5.434" data-unit="ed1page" id="ed1page.5.434"></span>διὰ τοῦτο καταψυγέντι τῷ γυναίῳ νοσῆσαι
<span class="lb" data-page="17a.748" data-line="12" id="l17a.748.12"></span>συνέβη. πολλῷ γὰρ ἦν τοῦτο πιθανώτερον τῶν εἰρημένων
<span class="lb" data-page="17a.748" data-line="13" id="l17a.748.13"></span>εἴς τε τὸν Πάριον καὶ τὸν ἐν τῷ <span class="milestone ed2page" data-n="9.295" data-unit="ed2page" id="ed2page.9.295"></span>κήπῳ κατακείμενον
<span class="lb" data-page="17a.748" data-line="14" id="l17a.748.14"></span>παρὰ τῷ Ἀρτεμισίῳ καὶ τὸν παρὰ τῷ τείχει κατοικοῦντα.
<span class="lb" data-page="17a.748" data-line="15" id="l17a.748.15"></span>φαίνεται δ’ οὖν ἐπισχεθείσης τῆς κατὰ τὸν τόκον
<span class="lb" data-page="17a.748" data-line="16" id="l17a.748.16"></span>καθάρσεως γενέσθαι τῇ γυναικὶ καὶ ἡ νόσος. νοσώδης μὲν
<span class="lb" data-page="17a.748" data-line="17" id="l17a.748.17"></span>γὰρ καὶ ἡ τῶν καταμηνίων ἐπίσχεσις. ἀλλ’ οὐχ ὁμοίως
<span class="lb" data-page="17a.748" data-line="18" id="l17a.748.18"></span>βλαβερὰ τῇ μετὰ τὸν τόκον, ὅτι μὴ μόνον αὕτη πλῆθος,
<span class="pb" data-page="17a.749" id="p17a.749"></span>
<span class="lb" data-page="17a.749" data-line="1" id="l17a.749.1"></span>ἀλλὰ καὶ κακοχυμίαν ἱκανὴν ἐργάζεται. τὸ μὲν γὰρ χρηστότερον
<span class="lb" data-page="17a.749" data-line="2" id="l17a.749.2"></span>αἷμα τὸ ἔμβρυον ἕλκον εἰς ἑαυτὸ τροφῆς ἕνεκα,
<span class="lb" data-page="17a.749" data-line="3" id="l17a.749.3"></span>καταλεῖπον δὲ τὸ φαυλότερον, αἴτιον γίγνεται τῆς κακοχυμίας
<span class="lb" data-page="17a.749" data-line="4" id="l17a.749.4"></span>ταῖς κυούσαις, ἣν μετὰ τὸν τόκον ἡ φύσις ἐκκενοῖ.
<span class="lb" data-page="17a.749" data-line="5" id="l17a.749.5"></span>καὶ τοῦτ’ ἐννοήσαντες οἱ παλαιοὶ, λοχίων κένωσιν τὴν γινομένην
<span class="lb" data-page="17a.749" data-line="6" id="l17a.749.6"></span>μετὰ τὸν τόκον ἔκκρισιν τοῦ αἵματος προσηγόρευσαν.
<span class="lb" data-page="17a.749" data-line="7" id="l17a.749.7"></span>ἔστι μὲν οὖν καὶ ἡ κατὰ μῆνα κένωσις οὐ μόνον κένωσις,
<span class="lb" data-page="17a.749" data-line="8" id="l17a.749.8"></span>ἀλλὰ καὶ κάθαρσις, οὐ μὴν οὔτ’ ἴσον τὸ πλῆθος
<span class="lb" data-page="17a.749" data-line="9" id="l17a.749.9"></span>τῆς κακοχυμίας οὔτ’ ἐν ἴσῳ χρόνῳ ταῖς μηνιαίαις ἀθροίζεται
<span class="lb" data-page="17a.749" data-line="10" id="l17a.749.10"></span>περιόδοις, ὅσον ἐν τῷ τῆς κυήσεως χρόνῳ. καὶ τοὐπίπαν
<span class="lb" data-page="17a.749" data-line="11" id="l17a.749.11"></span>δὲ μελαγχολικὸν αἷμα φαίνεται τὸ κενούμενον αὐταῖς
<span class="lb" data-page="17a.749" data-line="12" id="l17a.749.12"></span>εἶναι μετὰ τὸν τόκον, ὥστε καὶ τὰ οὖρα πάσαις ὁρᾶται
<span class="lb" data-page="17a.749" data-line="13" id="l17a.749.13"></span>κεχρωσμένα, καθάπερ ἀσβόλης τινὸς ἐμπεπτωκυίας αὐτῆς,
<span class="lb" data-page="17a.749" data-line="14" id="l17a.749.14"></span>ὅπερ ἀμέλει κᾀπὶ ταύτης τῆς γυναικὸς ἔγραψεν ὁ Ἱπποκράτης,
<span class="lb" data-page="17a.749" data-line="15" id="l17a.749.15"></span>ἐπὶ τῆς ια΄ ἡμέρας, εἰπὼν, οὖρα πολλὰ, λεπτὰ, μέλανα.
<span class="lb" data-page="17a.749" data-line="16" id="l17a.749.16"></span>καὶ οἶδά γέ τινα διὰ τοιούτων οὔρων πολλῶν ἐκκενωθέντων
<span class="lb" data-page="17a.749" data-line="17" id="l17a.749.17"></span>ὠφεληθεῖσαν, ἄλλοτε δὲ ταύτης οὐκ ἐξεκενώθη τὸ τοιοῦτον,
<span class="lb" data-page="17a.749" data-line="18" id="l17a.749.18"></span>μετέπεσε γὰρ ἂν αὐτοῖς εἰς τὸ ὑδατῶδες τὰ οὖρα
<span class="pb" data-page="17a.750" id="p17a.750"></span>
<span class="lb" data-page="17a.750" data-line="1" id="l17a.750.1"></span>πολλὰ, λεπτὰ, μέλανα. γέγραπται οὖν ἐν τῇ τῆς κ΄ ἡμέρας
<span class="lb" data-page="17a.750" data-line="2" id="l17a.750.2"></span>διηγήσει, οὖρα ὑδατώδεα, πολλὰ, κακά. εἶτα πάλιν
<span class="lb" data-page="17a.750" data-line="3" id="l17a.750.3"></span>ἐν τῇ μ΄ οὖρα ἐπὶ τῶν αὐτῶν. οὐ μὴν οὐδὲ ἄλλη τις αὐτῇ
<span class="lb" data-page="17a.750" data-line="4" id="l17a.750.4"></span>κένωσις ἢ ἀπόστασις ἐγένετο καὶ διὰ τοῦτο χρόνῳ πολλῷ
<span class="lb" data-page="17a.750" data-line="5" id="l17a.750.5"></span>νοσήσασα κατὰ τὴν ὀγδοηκοστὴν ἡμέραν ἀπέθανεν. αὐτὸς
<span class="lb" data-page="17a.750" data-line="6" id="l17a.750.6"></span>γοῦν ὁ Ἱπποκράτης ἔγραψεν οὕτω. οὔτε γὰρ πτυέλων τὶς
<span class="lb" data-page="17a.750" data-line="7" id="l17a.750.7"></span>πεπασμὸς ἐγένετο οὔτ’ ἄλλη τις τῶν εἰθισμένων ἀπόστασις,
<span class="lb" data-page="17a.750" data-line="8" id="l17a.750.8"></span>καίτοι πειραθείσης τῆς φύσεως εὐθέως τὸ περιττὸν ἀποθέσθαι
<span class="lb" data-page="17a.750" data-line="9" id="l17a.750.9"></span>περὶ τὸ ἰσχίον, ἀλλ’ ἔοικε παλινδρομῆσαι. καὶ ταῦτά
<span class="lb" data-page="17a.750" data-line="10" id="l17a.750.10"></span>φησι γοῦν τεσσαρακοστῇ. τὰ μὲν περὶ τὸ ἰσχίον ἐκούφισε,
<span class="lb" data-page="17a.750" data-line="11" id="l17a.750.11"></span>βῆχες δὲ συνεχέες ὑγραί. πολλάκις δὲ ἀκηκόαμεν ἤδη περὶ
<span class="lb" data-page="17a.750" data-line="12" id="l17a.750.12"></span>τῆς κονωνίας τοῦ θώρακος πρὸς τὰ γεννητικὰ μόρια. τὰ
<span class="lb" data-page="17a.750" data-line="13" id="l17a.750.13"></span>μὲν οὖν κεφάλαια τῶν συμβάντων αὐτῇ ταῦτ’ ἐστί. τῶν
<span class="lb" data-page="17a.750" data-line="14" id="l17a.750.14"></span>δὲ κατὰ μέρος ἐν τῇ προκειμένῃ ῥήσει γεγραμμένων τὰ
<span class="lb" data-page="17a.750" data-line="15" id="l17a.750.15"></span>μὲν ὑδατόχροα διαχωρήματα τινὲς μὲν διὰ τοῦ χ καὶ λ
<span class="lb" data-page="17a.750" data-line="16" id="l17a.750.16"></span>γράφουσιν, ἔνιοι δὲ διὰ τοῦ χ καὶ ο καὶ λ. καὶ λεπτὰ μὲν
<span class="lb" data-page="17a.750" data-line="17" id="l17a.750.17"></span>ὑπάρχειν αὐτὰ, καθάπερ καὶ τὸ ὕδωρ ἐστὶ λεπτὸν, ἐνδεικνυμένων
<span class="pb" data-page="17a.751" id="p17a.751"></span>
<span class="lb" data-page="17a.751" data-line="1" id="l17a.751.1"></span>ἀμφοτέρων τῶν ὀνομάτων, ὑπηλλαγμένα δὲ κατὰ
<span class="lb" data-page="17a.751" data-line="2" id="l17a.751.2"></span>τὴν χρόαν, τὰ μὲν ὑδατόχλοα τῆς χλόης ἐμφαίνειν αὐτὰ,
<span class="lb" data-page="17a.751" data-line="3" id="l17a.751.3"></span>τὰ δ’ ὑδατόχολα τῆς χολῆς. καὶ τρίτη δ’ αὖ τις γραφὴ
<span class="lb" data-page="17a.751" data-line="4" id="l17a.751.4"></span>διὰ τοῦ χ καὶ ρ. ἡ ὕδατος χρόα, μήτ’ ἐν τοῖς παλαιοῖς
<span class="lb" data-page="17a.751" data-line="5" id="l17a.751.5"></span>μήτε ὅλως ἐν τοῖς ἀκριβέσιν ἀντιγράφοις εὑρισκομένη, φανερῶς
<span class="lb" data-page="17a.751" data-line="6" id="l17a.751.6"></span>τε οὖσα μοχθηρά. τὰ γὰρ ὑδατώδη τῶν οὔρων ἐν
<span class="lb" data-page="17a.751" data-line="7" id="l17a.751.7"></span>αὐτῷ τῷ τοιαῦτα λεχθῆναι καὶ τὴν σύστασιν ἐμφαίνει λευκὴν
<span class="lb" data-page="17a.751" data-line="8" id="l17a.751.8"></span>καὶ τὴν χρόαν λευκήν. ἐχρήσατο δ’ ἐν τῇ διηγήσει
<span class="lb" data-page="17a.751" data-line="9" id="l17a.751.9"></span>τῆς ἀῤῥώστου τῇδε κακοζήλῳ τινὶ λέξει ὁ Ἱπποκράτης,
<span class="lb" data-page="17a.751" data-line="10" id="l17a.751.10"></span>καίτοι ἅπαντα κατὰ τὸ βιβλίον ἡρμηνευκώς. γέγραπται δ’
<span class="lb" data-page="17a.751" data-line="11" id="l17a.751.11"></span>οὖν ἡ λέξις οὕτως. πρὸς δὲ τὰ γεύματα ἀπονενοημένως
<span class="lb" data-page="17a.751" data-line="12" id="l17a.751.12"></span>εἶχεν, ὑπερβολὴν ἀνορεξίας καὶ τὸ πρὸς αὐτὰ μῖσος ἐνδεικνυμένης
<span class="lb" data-page="17a.751" data-line="13" id="l17a.751.13"></span>τῆς φωνῆς, ὅπερ, ὅτι τῶν μοχθηρῶν ἐστὶ σημείων,
<span class="lb" data-page="17a.751" data-line="14" id="l17a.751.14"></span>εἴρηται πολλάκις. ἄξιον θαυμάσαι καὶ πῶς οὐδὲν εἶπον οἱ
<span class="lb" data-page="17a.751" data-line="15" id="l17a.751.15"></span>περὶ τὸν Σαβῖνον εἰς τοὺς προκειμένους χαρακτῆρας ἑκάστῳ
<span class="lb" data-page="17a.751" data-line="16" id="l17a.751.16"></span>τῶν ἀῤῥώστων, ὑπὲρ ὧν ἐγὼ μὲν <span class="milestone ed2page" data-n="9.296" data-unit="ed2page" id="ed2page.9.296"></span>ἱκανῶς ἐν τῷ β΄
<span class="lb" data-page="17a.751" data-line="17" id="l17a.751.17"></span>τῶν ὑπομνημάτων διελθὼν οὐκέτι δέομαι μνημονεύειν αὐτῶν.
<span class="lb" data-page="17a.751" data-line="18" id="l17a.751.18"></span>ὅ γε μὴν ἐφ’ ἑκάστου τῶν ἀῤῥώστων προχειριζόμενος
<span class="pb" data-page="17a.752" id="p17a.752"></span>
<span class="lb" data-page="17a.752" data-line="1" id="l17a.752.1"></span>ἐξελέγχειν πειρᾶται τὴν μοχθηρίαν τῶν ἐξηγησαμένων
<span class="lb" data-page="17a.752" data-line="2" id="l17a.752.2"></span>αὐτούς.
</p>
<span class="lb rule" data-page="17a.752" data-line="3" id="l17a.752.3"></span>
          </article>

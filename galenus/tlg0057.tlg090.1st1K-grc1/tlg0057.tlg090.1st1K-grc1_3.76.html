<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.76">
<span class="pb page1" data-page="17a.762" id="p17a.762"></span>
<span class="milestone ed1page page1" data-n="5.436" data-unit="ed1page" id="ed1page.5.436"></span>
<span class="milestone ed2page page1" data-n="9.299" data-unit="ed2page" id="ed2page.9.299"></span>
<span class="lb head" data-page="17a.762" data-line="8" id="l17a.762.8"></span>
            <blockquote class="quote lemma">
<span class="lb" data-page="17a.762" data-line="9" id="l17a.762.9"></span>Ἐν Λαρίσσῃ φαλακρὸς μηρὸν δεξιὸν ἐπόνεσε ἐξαίφνης, τῶν
<span class="lb" data-page="17a.762" data-line="10" id="l17a.762.10"></span>δὲ προσφερομένων οὐδὲν ὠφέλει. τῇ πρώτῃ πυρετὸς ὀξὺς,
<span class="lb" data-page="17a.762" data-line="11" id="l17a.762.11"></span>καυσώδης, ἀτρεμέως εἶχεν, οἱ δὲ πόνοι παρείποντο. δευτέρᾳ
<span class="lb" data-page="17a.762" data-line="12" id="l17a.762.12"></span>τοῦ μηροῦ μὲν ὑφίεσαν οἱ πόνοι, ὁ δὲ πυρετὸς ἐπέτεινεν,
<span class="lb" data-page="17a.762" data-line="13" id="l17a.762.13"></span>ὑπεδυσφόρει, οὐκ ἐκοιμᾶτο, ἄκρεα ψυχρὰ, οὔρων πλῆθος
<span class="lb" data-page="17a.762" data-line="14" id="l17a.762.14"></span>διῄει οὐ χρηστῶν. τρίτῃ τοῦ μηροῦ μὲν ὁ πόνος ἐπαύσατο,
<span class="lb" data-page="17a.762" data-line="15" id="l17a.762.15"></span>παρακοπὴ δὲ τῆς γνώμης καὶ ταραχὴ καὶ πολὺς
<span class="lb" data-page="17a.762" data-line="16" id="l17a.762.16"></span>βληστρισμός. τετάρτῃ περὶ μέσην ἡμέρην ἔθανεν
<span class="lb" data-page="17a.762" data-line="17" id="l17a.762.17"></span>ὀξυτάτως.
</blockquote>
<span class="lb rule" data-page="17a.762" data-line="18" id="l17a.762.18"></span>
            <span class="pb" data-page="17a.763" id="p17a.763"></span>
            <p>
<span class="lb" data-page="17a.763" data-line="1" id="l17a.763.1"></span>Τοῦτόν τις τὸν ἄῤῥωστον ἀναγνοὺς, ἐὰν μὴ προσέχῃ
<span class="lb" data-page="17a.763" data-line="2" id="l17a.763.2"></span>τὸν νοῦν ἀκριβῶς τοῖς εἰρημένοις, δῆλος ἔσται πρὸς ἅπαν
<span class="lb" data-page="17a.763" data-line="3" id="l17a.763.3"></span>ἄλγημα<span class="milestone ed2page" data-n="9.300" data-unit="ed2page" id="ed2page.9.300"></span> προσχὼν οὔτε προπετῶς δειλὸς οὔτε θαῤῥαλέος
<span class="lb" data-page="17a.763" data-line="4" id="l17a.763.4"></span>ἀλογίστως. ἀλλ’ ὅταν γε ὁτιοῦν μέρος ἀλγῆσαι τύχῃ,
<span class="lb" data-page="17a.763" data-line="5" id="l17a.763.5"></span>πρῶτον μὲν ἐπίσκεψαι μή τι τῶν ἔξωθεν αἰτίων ἐγένετο.
<span class="lb" data-page="17a.763" data-line="6" id="l17a.763.6"></span>καὶ γὰρ ἐν κινήσεσί γέ τισι λεληθότως ἐβλάβησαν ἔνιοι καὶ
<span class="lb" data-page="17a.763" data-line="7" id="l17a.763.7"></span>καθ’ ὕπνον οὐκ ἐπιτηδείως ἐσχηματισμένον τι μόριον ἔχοντες,
<span class="lb" data-page="17a.763" data-line="8" id="l17a.763.8"></span>ἔν τε περιαγωγαῖς τισι καὶ περιστροφαῖς ἐξαιφνιδίοις
<span class="lb" data-page="17a.763" data-line="9" id="l17a.763.9"></span>τὰ μόρια ἐῤῥιγῶτα καὶ προκατεψυγμένα, σπάσμασί τε καὶ
<span class="lb" data-page="17a.763" data-line="10" id="l17a.763.10"></span>τίλμασιν ἁλισκόμενα, μεγίστας ὀδύνας φέρει, καθάπερ γε
<span class="lb" data-page="17a.763" data-line="11" id="l17a.763.11"></span>καὶ τὰ ῥήγματα πολλοῖς ἐπώδυνα γίνεται καὶ μᾶλλον ὅσοι
<span class="lb" data-page="17a.763" data-line="12" id="l17a.763.12"></span>ξηροὶ τὴν κρᾶσιν εἰσί. καὶ τούτων ἔτι μᾶλλον, ἐὰν παρηβῶντες
<span class="lb" data-page="17a.763" data-line="13" id="l17a.763.13"></span>ἢ γέροντες ὦσιν. ὅταν οὖν μηδὲν τοιοῦτον φαίνηται
<span class="lb" data-page="17a.763" data-line="14" id="l17a.763.14"></span>τῆς ὀδύνης αἴτιον, ἑξῆς ἐπίσκεψαι τὴν προηγησαμένην
<span class="lb" data-page="17a.763" data-line="15" id="l17a.763.15"></span>δίαιταν, εἰ ἀργοτέρα παρὰ τὸ ἔθος ἐστὶν, ἢ σιτίοις ἐχρήσατο
<span class="lb" data-page="17a.763" data-line="16" id="l17a.763.16"></span>πλείοσιν ὁ ἄνθρωπος πολυτρόφοις, εἰ συνήθων ἐκκρίσεων
<span class="lb" data-page="17a.763" data-line="17" id="l17a.763.17"></span>ἐπίσχεσις αὐτῷ γέγονεν. εἰ γάρ τι τοιούτων ἢ καὶ
<span class="lb" data-page="17a.763" data-line="18" id="l17a.763.18"></span>παντάπασι φαίνεται πλῆθος αἴτιον τῆς ὀδύνης ἡγησάμενον,
<span class="pb" data-page="17a.764" id="p17a.764"></span>
<span class="lb" data-page="17a.764" data-line="1" id="l17a.764.1"></span>ὅτι τάχιστα κένωσον τὸν ἄνθρωπον. οὕτω γὰρ ἐξέσται σοι
<span class="lb" data-page="17a.764" data-line="2" id="l17a.764.2"></span>μετὰ πάσης ἀσφαλείας τοῖς ἀποκρουομένοις τὰ ῥεύματα κατὰ
<span class="lb" data-page="17a.764" data-line="3" id="l17a.764.3"></span>τῶν ὀδυνωμένων χρήσασθαι μερῶν. εἰ δὲ πρὸ τοῦ κενῶσαί
<span class="lb" data-page="17a.764" data-line="4" id="l17a.764.4"></span>τι τούτων πράξεις ἀποστρέψεις εἰς τὰ κυριώτατα μέρη τὸ
<span class="lb" data-page="17a.764" data-line="5" id="l17a.764.5"></span>πλῆθος. οὐ μὴν οὐδὲ θερμαίνειν τε καὶ παρηγορεῖν ἐστὶ
<span class="lb" data-page="17a.764" data-line="6" id="l17a.764.6"></span>θαῤῥεῖν τὰ πονούμενα μόρια πρὶν κενῶσαι τὸ σῶμα. πολλάκις
<span class="lb" data-page="17a.764" data-line="7" id="l17a.764.7"></span>γὰρ εἰς ἅπαν ἐστὶ τὸ πεπονθὸς ἐκ τῶν τοιούτων βοηθημάτων
<span class="lb" data-page="17a.764" data-line="8" id="l17a.764.8"></span>ἕλκον τὸ πλῆθος, ὡς καθ’ ἕτερον τρόπον ἐν κινδύνῳ
<span class="lb" data-page="17a.764" data-line="9" id="l17a.764.9"></span>γενέσθαι τὸν ἄνθρωπον, ἀμέτρως φλεγμήναντος τοῦ
<span class="lb" data-page="17a.764" data-line="10" id="l17a.764.10"></span>μέρους. εἴρηκε δὲ καὶ αὐτὸς, ὡς ἔμαθες, ἤδη περὶ τῶν
<span class="lb" data-page="17a.764" data-line="11" id="l17a.764.11"></span>τοιούτων ἀποστάσεων, ἃς ἤτοι μὴ δύνηται δέξασθαι τὸ μέρος
<span class="lb" data-page="17a.764" data-line="12" id="l17a.764.12"></span>ἢ δεξάμενον μὴ φέρειν. ἐὰν μέντοι ἐκ τῆς προηγησαμένης
<span class="lb" data-page="17a.764" data-line="13" id="l17a.764.13"></span>διαίτης ἐμφαίνηται μηδὲν εἶναι πλῆθος ἐν τῷ σώματι,
<span class="lb" data-page="17a.764" data-line="14" id="l17a.764.14"></span>τοῖς πρὸς τὰς ὀδύνας βοηθήμασιν ἀκίνδυνον χρῆσθαι
<span class="lb" data-page="17a.764" data-line="15" id="l17a.764.15"></span>πυρίαις τέ τισι καὶ φαρμάκοις ὑγροῖς καὶ θερμοῖς τὴν δύναμιν,
<span class="lb" data-page="17a.764" data-line="16" id="l17a.764.16"></span>ὧν τὴν ὕλην ἐν τοῖς περὶ τῶν φαρμάκων ὑπομνήμασιν
<span class="lb" data-page="17a.764" data-line="17" id="l17a.764.17"></span>ἔμαθες. εἰ δὲ πρὸς τοῦτο μὴ παύηται, κενωτέον ἐστὶν
<span class="lb" data-page="17a.764" data-line="18" id="l17a.764.18"></span>ὅλον τὸ σῶμα. πολλάκις γὰρ ἤθροισταί τι πλῆθος ἐν αὐτῷ
<span class="pb" data-page="17a.765" id="p17a.765"></span>
<span class="lb" data-page="17a.765" data-line="1" id="l17a.765.1"></span>κατὰ βραχὺ σωρευθὲν, οὐ παρακολουθήσαντος ἑαυτῷ
<span class="lb" data-page="17a.765" data-line="2" id="l17a.765.2"></span>ἀνθρώπου τῇ τε ποσότητι καὶ ποιότητι τῶν ἐδεσμάτων.
<span class="lb" data-page="17a.765" data-line="3" id="l17a.765.3"></span>ἐνίοτε δὲ καὶ πυκνότερον ἑαυτοῦ τὸ δέρμα γενόμενον ἔκ τινων
<span class="lb" data-page="17a.765" data-line="4" id="l17a.765.4"></span>αἰτίων λαθόντων, τῶν ἱδρώτων ἐπισχὸν τὰς διαπνοίας,
<span class="lb" data-page="17a.765" data-line="5" id="l17a.765.5"></span>αἴτιον ἐγένετο πληθωρικῆς διαθέσεως. διὰ τοῦτο οὖν ἐὰν
<span class="lb" data-page="17a.765" data-line="6" id="l17a.765.6"></span>ἡ ὀδύνη μὴ παύηται πρὸ τῶν βοηθημάτων, κενωτέον ἐστὶν
<span class="lb" data-page="17a.765" data-line="7" id="l17a.765.7"></span>ὅτι τάχιστα τὸν κάμνοντα. τὸ τοίνυν ἐπὶ τοῦ φαλακροῦ
<span class="lb" data-page="17a.765" data-line="8" id="l17a.765.8"></span>οὐκ ἔχω συμβαλεῖν εἴτ’ ἐφλεβοτόμησέ τις αὐτὸν εἴτε μή.
<span class="lb" data-page="17a.765" data-line="9" id="l17a.765.9"></span>ὅσον γὰρ ἐπὶ τῷ φάναι τὸν Ἱπποκράτην, τῶν δὲ προσφερομένων
<span class="lb" data-page="17a.765" data-line="10" id="l17a.765.10"></span>οὐδὲν ὠφελεῖ, δύναται λέγειν, ὁ μέν τις ὡς ἐν τοῖς
<span class="lb" data-page="17a.765" data-line="11" id="l17a.765.11"></span>προσφερομένοις καὶ τῆς φλεβοτομίας ἐμνημόνευσεν, ὁ δέ
<span class="lb" data-page="17a.765" data-line="12" id="l17a.765.12"></span>τις ὡς οὐκ εἴη τῶν προσφερομένων αὐτῷ βοηθημάτων.
<span class="lb" data-page="17a.765" data-line="13" id="l17a.765.13"></span>ὅσον δὲ ἐπὶ τῷ παρακόψαι τε καὶ διὰ τριῶν ἡμερῶν ἀποθανεῖν,
<span class="lb" data-page="17a.765" data-line="14" id="l17a.765.14"></span>ὅτι παρελείφθη τὰ βοηθήματα. προσγέγραπται δ’
<span class="lb" data-page="17a.765" data-line="15" id="l17a.765.15"></span>ἐπὶ τῇ τελευτῇ κατὰ τὰ διεσκευασμένα τῶν ἀντιγράφων καὶ
<span class="lb" data-page="17a.765" data-line="16" id="l17a.765.16"></span>τούτῳ τῷ ἀῤῥώστῳ καὶ τῷ μετ’ αὐτὸν πρότερον μὲν τὸ
<span class="lb" data-page="17a.765" data-line="17" id="l17a.765.17"></span>ὀξὺ, μετ’ αὐτὸ δὲ οἱ χαρακτῆρες, ὑπὲρ ὧν, ὡς ἔφην, οἱ μὲν
<span class="lb" data-page="17a.765" data-line="18" id="l17a.765.18"></span>περὶ τὸν Σαβῖνον ὀρθῶς φρονοῦντες οὐδὲν εἶπον, ὁ δὲ
<span class="pb" data-page="17a.766" id="p17a.766"></span>
<span class="lb" data-page="17a.766" data-line="1" id="l17a.766.1"></span>Ζεῦξις διελέγχει καθ’ ἕκαστον ἄῤῥωστον τοὺς ἐξηγησαμένους
<span class="lb" data-page="17a.766" data-line="2" id="l17a.766.2"></span>μοχθηρῶς. ἀλλ’ ἡμῖν ἔδοξε πάντα τὰ οὕτω προσγεγραμμένα
<span class="lb" data-page="17a.766" data-line="3" id="l17a.766.3"></span>παραλιπεῖν ἐν τῷ νῦν ἐνεστῶτι λόγῳ. γενήσεται γὰρ,
<span class="lb" data-page="17a.766" data-line="4" id="l17a.766.4"></span>ἐὰν δόξῃ, βιβλίον ἰδίᾳ ὅλον τοῖς καὶ τὰ τοιαῦτα πολυπραγμονοῦσιν
<span class="lb" data-page="17a.766" data-line="5" id="l17a.766.5"></span>ἡδέως, ἐν ᾦ περὶ τῶν ἐν ἅπασι τοῖς ἀῤῥώστοις
<span class="lb" data-page="17a.766" data-line="6" id="l17a.766.6"></span>προσγεγραμμένων χαρακτήρων ὁ λόγος ἔσται. νῦν δ’ οὐ
<span class="lb" data-page="17a.766" data-line="7" id="l17a.766.7"></span>προσήκει τοῖς χρησίμοις ἀναμιγνύναι τὰ ἄχρηστα.
</p>
<span class="lb rule" data-page="17a.766" data-line="8" id="l17a.766.8"></span>
          </article>

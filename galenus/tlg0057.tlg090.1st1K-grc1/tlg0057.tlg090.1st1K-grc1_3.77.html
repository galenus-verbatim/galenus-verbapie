<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.77">
<span class="pb page1" data-page="17a.766" id="p17a.766"></span>
<span class="milestone ed1page page1" data-n="5.436" data-unit="ed1page" id="ed1page.5.436"></span>
<span class="milestone ed2page page1" data-n="9.300" data-unit="ed2page" id="ed2page.9.300"></span>
<span class="lb head" data-page="17a.766" data-line="9" id="l17a.766.9"></span>
            <blockquote class="quote lemma">
<span class="lb" data-page="17a.766" data-line="10" id="l17a.766.10"></span><span class="milestone ed2page" data-n="9.301" data-unit="ed2page" id="ed2page.9.301"></span>Ἐν Ἀβδήροισι Περικλέα πυρετὸς ἔλαβεν ὀξὺς,
<span class="lb" data-page="17a.766" data-line="11" id="l17a.766.11"></span>συνεχὴς μετὰ πόνου, δίψα πολλὴ, ἄση, ποτὸν κατέχειν
<span class="lb" data-page="17a.766" data-line="12" id="l17a.766.12"></span>οὐκ ἠδύνατο, ἦν δὲ ὑπόσπληνός τε καὶ καρηβαρικός. τῇ
<span class="lb" data-page="17a.766" data-line="13" id="l17a.766.13"></span>πρώτῃ <span class="milestone ed1page" data-n="5.437" data-unit="ed1page" id="ed1page.5.437"></span>ᾑμοῤῥάγησεν ἐξ ἀριστεροῦ. πολὺς μέντοι
<span class="lb" data-page="17a.766" data-line="14" id="l17a.766.14"></span>ὁ πυρετὸς ἐπέτεινεν, οὔρησε πολὺ, θολερὸν, λευκὸν, κείμενον
<span class="lb" data-page="17a.766" data-line="15" id="l17a.766.15"></span>οὐ καθίστατο. δευτέρᾳ πάντα παρωξύνθη, τι
<span class="lb" data-page="17a.766" data-line="16" id="l17a.766.16"></span>μέντοι οὖρα παχέα μὲν ἦν, ἱδρυμένα δὲ μᾶλλον. καὶ τὰ
<span class="lb" data-page="17a.766" data-line="17" id="l17a.766.17"></span>περὶ τὴν ἄσην ἐκούφισεν, ἐκοιμήθη. τρίτῃ πυρετὸς ἐμαλάχθη,
<span class="lb" data-page="17a.766" data-line="18" id="l17a.766.18"></span>οὔρων πλῆθος, πέπονα, πολλὴν ὑπόστασιν ἔχοντα,
<span class="pb" data-page="17a.767" id="p17a.767"></span>
<span class="lb" data-page="17a.767" data-line="1" id="l17a.767.1"></span>νύκτα δι’ ἡσυχίης. τετάρτῃ περὶ μέσον ἡμέρης ἵδρωσε
<span class="lb" data-page="17a.767" data-line="2" id="l17a.767.2"></span>πολλῷ θερμῷ διόλου, ἄπυρος. ἐκρίθη, οὐδ’ ὑπέστρεψεν
<span class="lb" data-page="17a.767" data-line="3" id="l17a.767.3"></span>ὀξύ.
</blockquote>
<span class="lb rule" data-page="17a.767" data-line="4" id="l17a.767.4"></span>
            <p>
<span class="lb" data-page="17a.767" data-line="5" id="l17a.767.5"></span>Οὗτος ὁ ἄῤῥωστος παράδειγμά ἐστι νοσήματος ὀξυτάτου,
<span class="lb" data-page="17a.767" data-line="6" id="l17a.767.6"></span>φοβεροῦ μὲν τοῖς μὴ τεχνίταις, ἐν τάχει δὲ κριθησομένου
<span class="lb" data-page="17a.767" data-line="7" id="l17a.767.7"></span>τοῖς ἐπιστήμοσιν. ὅπου γὰρ ὑπόσπληνος ὢν εὐθὺς
<span class="lb" data-page="17a.767" data-line="8" id="l17a.767.8"></span>μὲν ἐν τῇ πρώτῃ τῶν ἡμερῶν ᾑμοῤῥάγησεν ἐξ ἀριστεροῦ
<span class="lb" data-page="17a.767" data-line="9" id="l17a.767.9"></span>μυκτῆρος πολὺ, τὰ δ’ οὖρα παχέα μὲν ἦν καὶ ἀκατάστατα,
<span class="lb" data-page="17a.767" data-line="10" id="l17a.767.10"></span>λευκὰ δὲ κατὰ τὴν χρόαν, ἐν δὲ τῇ β΄ τῶν ἡμερῶν ἱδρύετο,
<span class="lb" data-page="17a.767" data-line="11" id="l17a.767.11"></span>μᾶλλον ἐλπὶς ἦν ἀγαθὴ περὶ τὸν κάμνοντα, παυσαμένης δὲ
<span class="lb" data-page="17a.767" data-line="12" id="l17a.767.12"></span>καὶ τῆς ἄσης αὐτῷ κατὰ τὴν β΄ τῶν ἡμερῶν καὶ ὕπνων
<span class="lb" data-page="17a.767" data-line="13" id="l17a.767.13"></span>γενομένων, ἔτι καὶ μᾶλλον ἐλπίσαι βεβαιότερον ἐν τάχει
<span class="lb" data-page="17a.767" data-line="14" id="l17a.767.14"></span>σωθήσεσθαι τὸν ἄνθρωπον. ἐπὶ δὲ τῆς γ΄ ἡμέρας καλλίστων
<span class="lb" data-page="17a.767" data-line="15" id="l17a.767.15"></span>τε ἅμα καὶ πλείστων οὔρων γενομένων ἐναργὲς ἦν
<span class="lb" data-page="17a.767" data-line="16" id="l17a.767.16"></span>ἤδη τὸ κατὰ τὴν τετάρτην ἡμέραν τοῦ νοσήματος ἀπαλλαγήσεσθαι
<span class="lb" data-page="17a.767" data-line="17" id="l17a.767.17"></span>τῆς νόσου τὸν ἄνθρωπον.
</p>
<span class="lb rule" data-page="17a.767" data-line="18" id="l17a.767.18"></span>
          </article>

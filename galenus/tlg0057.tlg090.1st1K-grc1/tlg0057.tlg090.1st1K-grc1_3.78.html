<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.78">
<span class="pb page1" data-page="17a.768" id="p17a.768"></span>
<span class="milestone ed1page page1" data-n="5.437" data-unit="ed1page" id="ed1page.5.437"></span>
<span class="milestone ed2page page1" data-n="9.301" data-unit="ed2page" id="ed2page.9.301"></span>
<span class="lb head" data-page="17a.768" data-line="1" id="l17a.768.1"></span>
            <blockquote class="quote lemma">
<span class="lb" data-page="17a.768" data-line="2" id="l17a.768.2"></span>Ἐν Ἀβδήροισι τὴν παρθένον,ἣ κατέκειτο ἐπὶ τῆς εἰσόδου,
<span class="lb" data-page="17a.768" data-line="3" id="l17a.768.3"></span>πυρετὸς ὀξὺς καὶ καυσώδης ἔλαβε. ἦν δὲ διψώδης καὶ
<span class="lb" data-page="17a.768" data-line="4" id="l17a.768.4"></span>ἄγρυπνος, κατέβη δὲ τὰ γυναικεῖα πρῶτον αὐτῇ. ἕκτῃ
<span class="lb" data-page="17a.768" data-line="5" id="l17a.768.5"></span>ἄση πολλὴ, ἔρευθος, φοινικώδης, ἀλύουσα. ἑβδόμῃ διὰ
<span class="lb" data-page="17a.768" data-line="6" id="l17a.768.6"></span>τῶν αὐτῶν, οὖρα λεπτὰ μὲν, εὔχροα δὲ, τὰ περὶ τὴν κοιλίαν
<span class="lb" data-page="17a.768" data-line="7" id="l17a.768.7"></span>οὐκ ἐνώχλει. ὀγδόῃ κώφωσις, πυρετὸς ὀξὺς, ἄγρυπνος,
<span class="lb" data-page="17a.768" data-line="8" id="l17a.768.8"></span>ἀσώδης, φρικώδης, κατενόει, οὖρα ὅμοια. ἐνάτῃ
<span class="lb" data-page="17a.768" data-line="9" id="l17a.768.9"></span>διὰ τῶν αὐτῶν καὶ τὰς ἑπομένας, οὕτως ἡ κώφωσις
<span class="lb" data-page="17a.768" data-line="10" id="l17a.768.10"></span>παρέμεινε. τεσσαρεσκαιδεκάτῃ τὰ τῆς γνώμης ταραχώδεα,
<span class="lb" data-page="17a.768" data-line="11" id="l17a.768.11"></span>ὁ πυρετὸς ξυνέδωκεν. ἑπτακαιδεκάτῃ διὰ τῶν ῥινῶν
<span class="lb" data-page="17a.768" data-line="12" id="l17a.768.12"></span>ἐῤῥύη πολὺ, ἡ κώφωσις σμικρὰ ξυνέδωκε καὶ καθ’ ἡμέρας
<span class="lb" data-page="17a.768" data-line="13" id="l17a.768.13"></span>τὰς ἑπομένας ἄση, κωφότης ἐνῆν καὶ παράληρος.
<span class="lb" data-page="17a.768" data-line="14" id="l17a.768.14"></span><span class="milestone ed2page" data-n="9.302" data-unit="ed2page" id="ed2page.9.302"></span>εἰκοστῇ ποδῶν ὀδύνη, κωφότης, παράληρος, ἀπέλιπεν,
<span class="lb" data-page="17a.768" data-line="15" id="l17a.768.15"></span>ᾑμοῤῥάγησε σμικρὰ διὰ ῥινῶν, ἵδρωσεν, ἄπυρος. εἰκοστῇ
<span class="lb" data-page="17a.768" data-line="16" id="l17a.768.16"></span>τετάρτῃ ὁ πυρετὸς ὑπέστρεψεν, κώφωσις πάλιν,
<span class="lb" data-page="17a.768" data-line="17" id="l17a.768.17"></span>ποδῶν ὀδύνη παρέμεινε, παρακοπή. εἰκοστῇ ἑβδόμῃ
<span class="pb" data-page="17a.769" id="p17a.769"></span>
<span class="lb" data-page="17a.769" data-line="1" id="l17a.769.1"></span>ἵδρωσε πολλὰ ἄπυρος, ἡ κώφωσις παρέλιπεν, ἡ τῶν ποδῶν
<span class="lb" data-page="17a.769" data-line="2" id="l17a.769.2"></span>ὑπέμεινεν ὀδύνη. τὰ δ’ ἄλλα τελέως ἐκρίθη.
</blockquote>
<span class="lb rule" data-page="17a.769" data-line="3" id="l17a.769.3"></span>
            <p>
<span class="lb" data-page="17a.769" data-line="4" id="l17a.769.4"></span>Αὕτη φαίνεται πληθωρικῶς νοσῆσαι καὶ ὅσον γε ἐπὶ
<span class="lb" data-page="17a.769" data-line="5" id="l17a.769.5"></span>τοῖς ἀπ’ ἀρχῆς αὐτῇ προσπεσοῦσι κᾂν ἔδεισέ τις ὥσπερ
<span class="lb" data-page="17a.769" data-line="6" id="l17a.769.6"></span>τεθνηξομένης. ἡ δὲ τῶν οὔρων εὔχροια μέγιστον σημεῖον
<span class="lb" data-page="17a.769" data-line="7" id="l17a.769.7"></span>ἐπὶ τοῖς πληθωρικῶς νοσοῦσι. ἐπεὶ δ’ οὐκ ἦν παχέα, χρονιωτέραν
<span class="lb" data-page="17a.769" data-line="8" id="l17a.769.8"></span>ἐδήλου τὴν νόσον ἔσεσθαι. φαίνονται δὲ ὥσπερ
<span class="lb" data-page="17a.769" data-line="9" id="l17a.769.9"></span>ἐπὶ πάντων τῶν ἀῤῥώστων οὕτως κᾀνταῦθα τῶν κρισίμων
<span class="lb" data-page="17a.769" data-line="10" id="l17a.769.10"></span>ἡμερῶν περίοδοι σώζεσθαι, καὶ μέντοι καὶ ἡ φύσις ἐν αὐτῇ
<span class="lb" data-page="17a.769" data-line="11" id="l17a.769.11"></span>φαίνεται, κρίσιμα σημεῖά τε καὶ συμπτώματα
<span class="lb" data-page="17a.769" data-line="12" id="l17a.769.12"></span>προδεικνύουσα.
</p>
<span class="lb rule" data-page="17a.769" data-line="13" id="l17a.769.13"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.80">
<span class="pb page1" data-page="17a.772" id="p17a.772"></span>
<span class="milestone ed1page page1" data-n="5.438" data-unit="ed1page" id="ed1page.5.438"></span>
<span class="milestone ed2page page1" data-n="9.303" data-unit="ed2page" id="ed2page.9.303"></span>
<span class="lb head" data-page="17a.772" data-line="9" id="l17a.772.9"></span>
            <blockquote class="quote lemma">
<span class="lb" data-page="17a.772" data-line="10" id="l17a.772.10"></span>Ἐν Ἀβδήροις Ἡρόπυτος κεφαλὴν ἐπιπόνως εἶχεν ὀρθοστάδην,
<span class="lb" data-page="17a.772" data-line="11" id="l17a.772.11"></span>οὐ πολλῷ δὲ χρόνῳ ὕστερον κατεκλίθη, ᾤκει πλησίον
<span class="lb" data-page="17a.772" data-line="12" id="l17a.772.12"></span>τῆς ἄνω ἀγωγῆς, πυρετὸς ἔλαβε καυσώδης, ὀξὺς,
<span class="lb" data-page="17a.772" data-line="13" id="l17a.772.13"></span>ἔμετοι τὸ κατ’ ἀρχὰς πολλῶν χολωδέων, διψώδης, πολλὴ
<span class="lb" data-page="17a.772" data-line="14" id="l17a.772.14"></span>δυσφορίη, οὖρα λεπτὰ, μέλανα, ἐναιώρημα μετέωρον,
<span class="lb" data-page="17a.772" data-line="15" id="l17a.772.15"></span>ὁτὲ μὲν, ὁτὲ δ’ οὔ. νύκτα ἐπιπόνως, πυρετὸς ἄλλοτε
<span class="lb" data-page="17a.772" data-line="16" id="l17a.772.16"></span>ἀλλοίως παροξυνόμενος, τὰ πλεῖστα ἀτάκτως. περὶ δὲ
<span class="pb" data-page="17a.773" id="p17a.773"></span>
<span class="lb" data-page="17a.773" data-line="1" id="l17a.773.1"></span>τεσσαρεσκαιδεκάτην κώφωσις, οἱ πυρετοὶ ἐξέτεινον, οὖρα
<span class="lb" data-page="17a.773" data-line="2" id="l17a.773.2"></span>διὰ τῶν αὐτῶν. εἰκοστῇ πολλὰ παρέκρουσε καὶ τὰς
<span class="lb" data-page="17a.773" data-line="3" id="l17a.773.3"></span>ἑπομένας. τεσσαρακοστῇ διὰ ῥινῶν ᾑμοῤῥάγησε πολὺ καὶ
<span class="lb" data-page="17a.773" data-line="4" id="l17a.773.4"></span>κατενόει. μᾶλλον ἡ κώφωσις ἐνῆν μὲν, ἧσσον δὲ οἱ πυρετοὶ
<span class="lb" data-page="17a.773" data-line="5" id="l17a.773.5"></span>ξυνέδωκαν, ᾑμοῤῥάγει τὰς ἑπομένας πυκνὰ καὶ κατ’
<span class="lb" data-page="17a.773" data-line="6" id="l17a.773.6"></span>ὀλίγον. περὶ δὲ τὴν ἑξηκοστὴν αἱ μὲν αἱμοῤῥαγίαι ἀπεπαύσαντο.
<span class="lb" data-page="17a.773" data-line="7" id="l17a.773.7"></span>ἰσχίου δὲ δεξιοῦ ὀδύνη ἰσχυρὴ καὶ οἱ πυρετοὶ
<span class="lb" data-page="17a.773" data-line="8" id="l17a.773.8"></span>ἐνέτεινον, οὐ πολλῷ δὲ χρόνῳ ὕστερον πόνοι τῶν
<span class="lb" data-page="17a.773" data-line="9" id="l17a.773.9"></span>κάτω πάντων. ξυνέπιπτε δὲ ἢ τοὺς πυρετοὺς εἶναι μείζους
<span class="lb" data-page="17a.773" data-line="10" id="l17a.773.10"></span>καὶ τὴν κώφωσιν πολλὴν, ἢ ταῦτα μὲν ὑφιέναι καὶ
<span class="lb" data-page="17a.773" data-line="11" id="l17a.773.11"></span>κουφίζειν, τῶν δὲ κάτω περὶ ἰσχία μείζους εἶναι τοὺς
<span class="lb" data-page="17a.773" data-line="12" id="l17a.773.12"></span>πόνους. ἤδη δὲ περὶ τὴν ὀγδοηκοστὴν ξυνέδωκε μὲν
<span class="lb" data-page="17a.773" data-line="13" id="l17a.773.13"></span>πάντα, ξυνέλιπε δὲ οὐδέν. οὖρά τε γὰρ εὔχροα καὶ
<span class="lb" data-page="17a.773" data-line="14" id="l17a.773.14"></span>πλείους ὑποστάσιας ἔχοντα κατέβαινεν, οἱ παράληροί τε
<span class="lb" data-page="17a.773" data-line="15" id="l17a.773.15"></span>μείους ἦσαν. περὶ δὲ ἑκατοστὴν ἡ κοιλίη πολλοῖσι χολώδεσιν
<span class="lb" data-page="17a.773" data-line="16" id="l17a.773.16"></span>ἐπεταράχθη καὶ εἴη χρόνον οὐκ ὀλίγον πολλὰ τοιαῦτα.
<span class="lb" data-page="17a.773" data-line="17" id="l17a.773.17"></span>καὶ <span class="milestone ed2page" data-n="9.304" data-unit="ed2page" id="ed2page.9.304"></span>πάλιν δυσεντεριώδεα μετὰ πόνου. τῶν δὲ ἄλλων
<span class="pb" data-page="17a.774" id="p17a.774"></span>
<span class="lb" data-page="17a.774" data-line="1" id="l17a.774.1"></span>ῥᾳστώνη. τὸ δέ ξύνολον οἱ πυρετοὶ ἐξέλιπον καὶ ἡ
<span class="lb" data-page="17a.774" data-line="2" id="l17a.774.2"></span>κώφωσις ἐπαύσατο. ἐν ἑκατοστῇ τελέως ἐκρίθη καῦσος.
</blockquote>
<span class="lb rule" data-page="17a.774" data-line="3" id="l17a.774.3"></span>
            <p>
<span class="lb" data-page="17a.774" data-line="4" id="l17a.774.4"></span>Οὗτος ὁ ἄνθρωπος ἄξιος μνήμης ἐξαρκέσας νοσήματι
<span class="lb" data-page="17a.774" data-line="5" id="l17a.774.5"></span>χαλεπῷ διὰ τὴν εὐρωστίαν τῆς δυνάμεως. ἀδύνατον γὰρ
<span class="lb" data-page="17a.774" data-line="6" id="l17a.774.6"></span>ἄλλως ἀντισχεῖν ἰσχυρῷ πάθει. καὶ πάντως ἦν ἐν τοῖς
<span class="lb" data-page="17a.774" data-line="7" id="l17a.774.7"></span>σφυγμοῖς αὐτοῦ ῥώμη τε ἅμα καὶ πάντα τἄλλα τὰ κατὰ τὴν
<span class="lb" data-page="17a.774" data-line="8" id="l17a.774.8"></span>φύσιν σωζόμενα. καί μοι λέλεκται καὶ ἄλλοτε παραλελεῖφθαι
<span class="lb" data-page="17a.774" data-line="9" id="l17a.774.9"></span>τὸ μέρος τοῦτο τῆς ἐπὶ τῶν πυρεττόντων προγνώσεως
<span class="lb" data-page="17a.774" data-line="10" id="l17a.774.10"></span>τῷ Ἱπποκράτει. φαίνεται δ’ οὖν τῷ κάμνοντι καὶ τὰ περὶ
<span class="lb" data-page="17a.774" data-line="11" id="l17a.774.11"></span>τὴν ἀναπνοήν τε καὶ τὴν ὄρεξιν ἄμεμπτα γεγονέναι, μεγάλην
<span class="lb" data-page="17a.774" data-line="12" id="l17a.774.12"></span>ἔχοντα δύναμιν εἰς σωτηρίαν, ὡς αὐτὸς ἐδίδαξεν. ὁ
<span class="lb" data-page="17a.774" data-line="13" id="l17a.774.13"></span>πυρετὸς δ’ ἐν ἀρχῇ μὲν ὀξὺς εἰσέβαλεν, ἐξελύθη δ’ αὐτοῦ
<span class="lb" data-page="17a.774" data-line="14" id="l17a.774.14"></span>κατὰ τὸν ἑξῆς χρόνον ἡ ὀξύτης. ἔγραψε δ’ ἐπ’ αὐτοῦ,
<span class="lb" data-page="17a.774" data-line="15" id="l17a.774.15"></span>πυρετοὶ ἄλλοτε ἀλλοίως, παροξυνόμενοι τὰ πλεῖστα ἀτάκτως.
<span class="lb" data-page="17a.774" data-line="16" id="l17a.774.16"></span>ἓν δὲ μόνον ἐγένετο χαλεπὸν τῷ κάμνοντι σημεῖον, ἡ τῶν
<span class="lb" data-page="17a.774" data-line="17" id="l17a.774.17"></span>οὔρων λεπτότης τε καὶ μελανότης. διὸ καὶ πολλῷ χρόνῳ
<span class="lb" data-page="17a.774" data-line="18" id="l17a.774.18"></span>μόγις ἡ φύσις ἐκράτησε τοῦ νοσήματος, αἱμοῤῥαγίαν
<span class="pb" data-page="17a.775" id="p17a.775"></span>
<span class="lb" data-page="17a.775" data-line="1" id="l17a.775.1"></span>τε κινήσασα κατὰ τὴν μ΄ ἡμέραν ἐκ κρισίμων οὖσαν,
<span class="lb" data-page="17a.775" data-line="2" id="l17a.775.2"></span>ἰσχίου τε ὀδύνην καὶ τῶν κάτω πάντων ἐργασομένη μετὰ
<span class="lb" data-page="17a.775" data-line="3" id="l17a.775.3"></span>ταῦτα. δεῖται γὰρ τὰ μεγάλα τῶν νοσημάτων καὶ τῶν κρινόντων
<span class="lb" data-page="17a.775" data-line="4" id="l17a.775.4"></span>αὐτὰ γενναίων, ἀλλ’ οὐδ’ ἐπὶ τούτῳ ἐπαύσατο τελέως
<span class="lb" data-page="17a.775" data-line="5" id="l17a.775.5"></span>ἡ νόσος. περὶ δὲ τὴν κ΄ ἡμέραν ἐφάνη σημεῖα πεττομένης
<span class="lb" data-page="17a.775" data-line="6" id="l17a.775.6"></span>αὐτῆς διὰ τῶν οὔρων, ἐφ’ οἷς μετὰ βραχὺ μέχρι τῆς ρ΄
<span class="lb" data-page="17a.775" data-line="7" id="l17a.775.7"></span>πεφθεῖσα τὴν παντελῆ λύσιν ἐποιήσατο.
</p>
<span class="lb rule" data-page="17a.775" data-line="8" id="l17a.775.8"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.81">
<span class="pb page1" data-page="17a.775" id="p17a.775"></span>
<span class="milestone ed1page page1" data-n="5.438" data-unit="ed1page" id="ed1page.5.438"></span>
<span class="milestone ed2page page1" data-n="9.304" data-unit="ed2page" id="ed2page.9.304"></span>
<span class="lb head" data-page="17a.775" data-line="9" id="l17a.775.9"></span>
            <blockquote class="quote lemma">
<span class="lb" data-page="17a.775" data-line="10" id="l17a.775.10"></span>Ἐν Ἀβδήροισι Νικόδημον ἐξ ἀφροδισίων καὶ πότων πυρετὸς
<span class="lb" data-page="17a.775" data-line="11" id="l17a.775.11"></span>ἔλαβε. ἀρχόμενος δὲ ἦν ἀσώδης καὶ καρδιαλγικὸς,
<span class="lb" data-page="17a.775" data-line="12" id="l17a.775.12"></span>διψώδης, γλώσση ἐπεκαύθη, οὖρα λεπτὰ, μέλανα. δευτέρᾳ
<span class="lb" data-page="17a.775" data-line="13" id="l17a.775.13"></span>ὁ πυρετὸς παρωξύνθη, φρικώδης, ἀσώδης, οὐκ ἐκοιμήθη,
<span class="lb" data-page="17a.775" data-line="14" id="l17a.775.14"></span>ἤμεσε χολώδεα, ξανθὰ, οὖρα ὅμοια, νύκτα δι’
<span class="lb" data-page="17a.775" data-line="15" id="l17a.775.15"></span>ἡσυχίης, ὕπνωσε. τρίτῃ ὑφῆκε πάντα, ῥᾳστώνη δὲ ἦν
<span class="lb" data-page="17a.775" data-line="16" id="l17a.775.16"></span>περὶ ἡλίου δυσμὰς, πάλιν ὑπεδυσφόρει, νύκτα ἐπιπόνως.
<span class="lb" data-page="17a.775" data-line="17" id="l17a.775.17"></span>τετάρτῃ ῥῖγος, πυρετὸς πολὺς, πόνοι πάντων, οὖρα λεπτὰ,
<span class="lb" data-page="17a.775" data-line="18" id="l17a.775.18"></span>ἐναιώρημα, παρέκρουσε πολλά. ἑβδόμῃ ῥαστώνη,
<span class="pb" data-page="17a.776" id="p17a.776"></span>
<span class="lb" data-page="17a.776" data-line="1" id="l17a.776.1"></span>ὀγδόῃ τὰ ἄλλα ξυνέδωκε πάντα. δεκάτῃ καὶ τὰς ἑπομένας
<span class="lb" data-page="17a.776" data-line="2" id="l17a.776.2"></span>ἐνῆσαν μὲν οἱ πόνοι, ἧσσον δὲ πάντες. οἱ δὲ παροξυσμοὶ
<span class="lb" data-page="17a.776" data-line="3" id="l17a.776.3"></span>καὶ οἱ πόνοι τουτέῳ διὰ τέλεος ἐν ἀρτίῃσιν
<span class="lb" data-page="17a.776" data-line="4" id="l17a.776.4"></span>ἦσαν μᾶλλον. εἰκοστῇ οὔρησε λευκὸν, πάχος εἶχε, κείμενον
<span class="lb" data-page="17a.776" data-line="5" id="l17a.776.5"></span>οὐ καθίστατο, ἵδρωσε πολλὰ, ἔδοξε ἄπυρος γενέσθαι.
<span class="lb" data-page="17a.776" data-line="6" id="l17a.776.6"></span>δείλης δὲ πάλιν ἐθερμάνθη καὶ οἱ αὐτοὶ πόνοι, φρίκη,
<span class="lb" data-page="17a.776" data-line="7" id="l17a.776.7"></span>δίψα, σμικρὰ παρέκρουσεν. εἰκοστῇ τετάρτῃ οὔρησε πολὺ
<span class="lb" data-page="17a.776" data-line="8" id="l17a.776.8"></span>λευκὸν, πολλὴν ὑπόστασιν ἔχον, ἵδρωσε πολλῷ θερμῷ διόλου,
<span class="lb" data-page="17a.776" data-line="9" id="l17a.776.9"></span>ἀπύρετος ἐκρίθη.
</blockquote>
<span class="lb rule" data-page="17a.776" data-line="10" id="l17a.776.10"></span>
            <p>
<span class="lb" data-page="17a.776" data-line="11" id="l17a.776.11"></span><span class="milestone ed2page" data-n="9.305" data-unit="ed2page" id="ed2page.9.305"></span>Καὶ αὐτὸς ὁ Ἱπποκράτης ἐπεσημήνατο λέγων, οἱ
<span class="lb" data-page="17a.776" data-line="12" id="l17a.776.12"></span>παροξυσμοὶ καὶ οἱ πόνοι ἐν ἀρτίῃσι. διὰ τοῦτο γοῦν ἐκρίθη
<span class="lb" data-page="17a.776" data-line="13" id="l17a.776.13"></span>μετὰ τὴν κ΄ ἡμέραν ἱδρῶτι. τὰ δὲ κατὰ μέρος ὁ μεμνημένος
<span class="lb" data-page="17a.776" data-line="14" id="l17a.776.14"></span>ἁπάντων, ὡς ἔμπροσθεν ἐξηγησάμην ἔν τε τούτῳ τῷ
<span class="lb" data-page="17a.776" data-line="15" id="l17a.776.15"></span>βιβλίῳ καὶ τοῖς πρὸ αὐτοῦ δυσὶ καὶ πρὸ τούτων τῷ προγνωστικῷ
<span class="lb" data-page="17a.776" data-line="16" id="l17a.776.16"></span>τε καὶ προῤῥητικῷ, δυνατὸς ἂν εἴη πάντ’ ἐξευρίσκειν αὐτός.
</p>
<span class="lb rule" data-page="17a.776" data-line="17" id="l17a.776.17"></span>
          </article>

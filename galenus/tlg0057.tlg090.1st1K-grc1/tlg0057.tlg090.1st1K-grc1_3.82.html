<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.82">
<span class="pb page1" data-page="17a.777" id="p17a.777"></span>
<span class="milestone ed1page page1" data-n="5.438" data-unit="ed1page" id="ed1page.5.438"></span>
<span class="milestone ed2page page1" data-n="9.305" data-unit="ed2page" id="ed2page.9.305"></span>
<span class="lb head" data-page="17a.777" data-line="1" id="l17a.777.1"></span>
            <blockquote class="quote lemma">
<span class="lb" data-page="17a.777" data-line="2" id="l17a.777.2"></span><span class="milestone ed1page" data-n="5.439" data-unit="ed1page" id="ed1page.5.439"></span>Ἐν Θάσῳ γυνὴ δυσάνιος, ἐκ λύπης μετὰ προφάσιος
<span class="lb" data-page="17a.777" data-line="3" id="l17a.777.3"></span>ὀρθοστάδην, ἐγένετο ἄγρυπνός τε καὶ ἄσιτος καὶ διψώδης
<span class="lb" data-page="17a.777" data-line="4" id="l17a.777.4"></span>ἦν καὶ ἀσώδης, ᾤκει δὲ πλησίον τῶν Πυλάδου
<span class="lb" data-page="17a.777" data-line="5" id="l17a.777.5"></span>ἐπὶ τοῦ λείου. τῇ πρώτῃ ἀρχομένης νυκτὸς φόβοι, λόγοι
<span class="lb" data-page="17a.777" data-line="6" id="l17a.777.6"></span>πολλοὶ, δυσθυμίη, πυρέτιον λεπτὸν, πρωῒ σπασμοὶ
<span class="lb" data-page="17a.777" data-line="7" id="l17a.777.7"></span>πολλοὶ, ὅτε δὲ διαλίποιεν οἱ σπασμοὶ οἱ πολλοὶ, παρέλεγεν,
<span class="lb" data-page="17a.777" data-line="8" id="l17a.777.8"></span>ἰσχυρομύθει, πολλοὶ πόνοι, μεγάλοι, ξυνεχέες. δευτέρᾳ
<span class="lb" data-page="17a.777" data-line="9" id="l17a.777.9"></span>διὰ τῶν αὐτῶν οὐδὲν ἐκοιμᾶτο, πυρετὸς ὀξύτερος.
<span class="lb" data-page="17a.777" data-line="10" id="l17a.777.10"></span>τρίτῃ οἱ μὲν σπασμοὶ ἀπέλιπον, κῶμα δὲ καὶ καταφορὴ
<span class="lb" data-page="17a.777" data-line="11" id="l17a.777.11"></span>καὶ πάλιν ἔγερσις ἀνίησε, κατέχειν οὐκ ἠδύνατο, παρέλεγε
<span class="lb" data-page="17a.777" data-line="12" id="l17a.777.12"></span>πολλὰ, πυρετὸς ὀξύς. ἐς νύκτα δὲ ταύτην ἵδρωσε
<span class="lb" data-page="17a.777" data-line="13" id="l17a.777.13"></span>πολλῷ θερμῷ διόλου, ἄπυρος ὕπνωσε, πάντα κατενόει,
<span class="lb" data-page="17a.777" data-line="14" id="l17a.777.14"></span>ἐκρίθη περὶ τὴν γ΄ ἡμέρην, οὖρα μέλανα, λεπτὰ, ἐναιώρημα
<span class="lb" data-page="17a.777" data-line="15" id="l17a.777.15"></span>δὲ ἐπὶ πολὺ στρογγύλον, οὐχ ἵδρυτο. περὶ δὲ κρίσιν
<span class="lb" data-page="17a.777" data-line="16" id="l17a.777.16"></span>γυναικεῖα πολλὰ κατέβη.
</blockquote>
<span class="lb rule" data-page="17a.777" data-line="17" id="l17a.777.17"></span>
            <span class="pb" data-page="17a.778" id="p17a.778"></span>
            <p>
<span class="lb" data-page="17a.778" data-line="1" id="l17a.778.1"></span>Τί ἡ δυσάνιος φωνὴ σημαίνει Κριτίας ἐδήλωσε γράψας
<span class="lb" data-page="17a.778" data-line="2" id="l17a.778.2"></span>ὧδε· δυσάνιος ἐστὶν ὅστις ἐπὶ τοῖς μικροῖς ἀνιᾶται καὶ
<span class="lb" data-page="17a.778" data-line="3" id="l17a.778.3"></span>ἐπὶ τοῖς μεγάλοις μᾶλλον ἢ οἱ ἄλλοι ἄνθρωποι καὶ πλείω
<span class="lb" data-page="17a.778" data-line="4" id="l17a.778.4"></span>χρόνον εἴη ἀνιαρὸς ἢ σκυθρωπὸς, νῦν ὑφ’ Ἱπποκράτους εἰρημένη
<span class="lb" data-page="17a.778" data-line="5" id="l17a.778.5"></span>δυσάνιος, παραμεινάσης αὐτῇ τῆς λύπης ἐπὶ πλείονα
<span class="lb" data-page="17a.778" data-line="6" id="l17a.778.6"></span>χρόνον, ὅπερ πάλιν μετ’ ὀλίγον ἐπὶ τῆς ἐν Κυζίκῳ τὰς διδύμους
<span class="lb" data-page="17a.778" data-line="7" id="l17a.778.7"></span>θυγατέρας τεκούσης ἔφη· σιγῶσα δὲ καὶ σκυθρωπὴ
<span class="lb" data-page="17a.778" data-line="8" id="l17a.778.8"></span>καὶ οὐ πειθομένη. θαυμάζω γε μὴν πῶς οὐ προσέγραψεν
<span class="lb" data-page="17a.778" data-line="9" id="l17a.778.9"></span>ἐπὶ τῆς γυναικὸς ταύτης ἤτοι γε ἐπεσχῆσθαι τὰ καταμήνια
<span class="lb" data-page="17a.778" data-line="10" id="l17a.778.10"></span>παντάπασιν ἢ μὴ τελέως γεγονέναι. φαίνεται γὰρ ὀξέως
<span class="lb" data-page="17a.778" data-line="11" id="l17a.778.11"></span>τε ἅμα καὶ πληθωρικῶς νοσῆσαι καὶ τῇ γ΄ τῶν ἡμερῶν εἰς
<span class="lb" data-page="17a.778" data-line="12" id="l17a.778.12"></span>νύκτα δι’ ἱδρώτων τε κριθῆναι καὶ καταμηνίων ἐκκρίσεως.
<span class="lb" data-page="17a.778" data-line="13" id="l17a.778.13"></span>ἀλλὰ καὶ μετὰ τὴν κρίσιν ἐκκενωθέντα πολλὰ βεβαίαν εἰργάσατο
<span class="lb" data-page="17a.778" data-line="14" id="l17a.778.14"></span>τὴν γενομένην ἀπαλλαγὴν τοῦ νοσήματος. ἡ δὲ τῶν
<span class="lb" data-page="17a.778" data-line="15" id="l17a.778.15"></span>οὔρων χρόα, καίτοι μέλαινα γενομένη χαλεπὸν οὐδὲν εἰργάσατο,
<span class="lb" data-page="17a.778" data-line="16" id="l17a.778.16"></span>διότι καταμηνίων ἐπίσχεσις ἦν μελαγχολικωτέρων, ἐφ’
<span class="lb" data-page="17a.778" data-line="17" id="l17a.778.17"></span>οἷς εἰκότως ἡ γυνὴ δυσάνιος ἐγένετο καὶ φοβερὰ καὶ παρέκρουσεν
<span class="lb" data-page="17a.778" data-line="18" id="l17a.778.18"></span>ἐν μέρει ποτὲ καὶ κωματώδης γενομένη.
</p>
<span class="lb rule" data-page="17a.778" data-line="19" id="l17a.778.19"></span>
          </article>

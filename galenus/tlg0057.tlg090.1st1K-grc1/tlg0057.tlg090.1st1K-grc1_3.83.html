<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.83">
<span class="pb page1" data-page="17a.779" id="p17a.779"></span>
<span class="milestone ed1page page1" data-n="5.439" data-unit="ed1page" id="ed1page.5.439"></span>
<span class="milestone ed2page page1" data-n="9.305" data-unit="ed2page" id="ed2page.9.305"></span>
<span class="lb head" data-page="17a.779" data-line="1" id="l17a.779.1"></span>
            <blockquote class="quote lemma">
<span class="lb" data-page="17a.779" data-line="2" id="l17a.779.2"></span><span class="milestone ed2page" data-n="9.306" data-unit="ed2page" id="ed2page.9.306"></span>Ἐν Λαρίσσῃ τὴν παρθένον πυρετὸς ἔλαβε καυσώδης,
<span class="lb" data-page="17a.779" data-line="3" id="l17a.779.3"></span>ὀξὺς, ἄγρυπνος, διψώδης, γλῶσσα λιγνυώδης, ξηρὴ,
<span class="lb" data-page="17a.779" data-line="4" id="l17a.779.4"></span>οὖρα εὔχροα μὲν, λεπτὰ δέ. δευτέρᾳ ἐπιπόνως, οὐχ
<span class="lb" data-page="17a.779" data-line="5" id="l17a.779.5"></span>ὕπνωσε. τρίτῃ πολλὰ διῆλθεν ἀπὸ κοιλίης ὑδατόχροα
<span class="lb" data-page="17a.779" data-line="6" id="l17a.779.6"></span>καὶ τὰς ἑπομένας διῄει τοιαῦτα εὐφόρως. τετάρτῃ οὔρησε
<span class="lb" data-page="17a.779" data-line="7" id="l17a.779.7"></span>λεπτὸν, ὀλίγον, εἶχεν ἐναιώρημα μετέωρον, οὐχ ἵδρυτο,
<span class="lb" data-page="17a.779" data-line="8" id="l17a.779.8"></span>παρέκρουσεν ἐς νύκτα, ἕκτῃ διὰ ῥινῶν λαῦρον ἐῤῥύη
<span class="lb" data-page="17a.779" data-line="9" id="l17a.779.9"></span>πολὺ, φρίξασα, ἵδρωσε πολλῶ θερμῶ διόλου, ἄπυρος
<span class="lb" data-page="17a.779" data-line="10" id="l17a.779.10"></span>ἐκρίθη. ἐν δὲ τοῖσι πυρετοῖσι καὶ ἤδη κεκριμένων γυναικεῖα
<span class="lb" data-page="17a.779" data-line="11" id="l17a.779.11"></span>κατέβη πρῶτον τότε, παρθένος γὰρ ἦν. ἦν δὲ
<span class="lb" data-page="17a.779" data-line="12" id="l17a.779.12"></span>διὰ παντὸς ἀσώδης, φρικώδης, ἔρευθος προσώπου, ὀμμάτων
<span class="lb" data-page="17a.779" data-line="13" id="l17a.779.13"></span>ὀδύνη, καρηβαρική. ταύτῃ οὐχ ὑπέστρεψεν, ἀλλ’
<span class="lb" data-page="17a.779" data-line="14" id="l17a.779.14"></span>ἐκρίθη, οἱ πόνοι ἀρτίῃσιν.
</blockquote>
<span class="lb rule" data-page="17a.779" data-line="15" id="l17a.779.15"></span>
            <span class="pb" data-page="17a.780" id="p17a.780"></span>
            <p>
<span class="lb" data-page="17a.780" data-line="1" id="l17a.780.1"></span>Ὅτι μὲν ὥραν εἶχεν ἡ παρθένος καταμηνίων δῆλόν
<span class="lb" data-page="17a.780" data-line="2" id="l17a.780.2"></span>ἐστιν· ἐξ ὧν αὐτὸς ἔγραψεν εἰπὼν ὧδεν γυναικεῖα κατέβη.
<span class="lb" data-page="17a.780" data-line="3" id="l17a.780.3"></span>τότε πρῶτον φαίνεται καὶ ἡ νόσος αὐτὴ γεγονέναι πληθωρικὴ
<span class="lb" data-page="17a.780" data-line="4" id="l17a.780.4"></span>καὶ κριθῆναι μὲν ἐπὶ τῆς στ΄ ἡμέρας, διότι καὶ τοὺς
<span class="lb" data-page="17a.780" data-line="5" id="l17a.780.5"></span>πόνους ἔσχεν ἀρτίαις, ὡς αὐτὸς ἔγραψε. παράδοξον δὲ τὸ
<span class="lb" data-page="17a.780" data-line="6" id="l17a.780.6"></span>μηδ’ ὑποστρέψαι, καίτοι τῆς στ΄ ἡμέρας μηδέποτε πιστῶς
<span class="lb" data-page="17a.780" data-line="7" id="l17a.780.7"></span>κρινούσης. ξένον οὖν τοῦτο καὶ πάνυ σπάνιον ἐπ’ αὐτῆς
<span class="lb" data-page="17a.780" data-line="8" id="l17a.780.8"></span>γενόμενον ἐπεσημήνατο γράψας, ταύτῃ οὐχ ὑπέστρεψεν,
<span class="lb" data-page="17a.780" data-line="9" id="l17a.780.9"></span>ἀλλ’ ἐκρίθη ὡς δέον ὑποστρέψαι. ἀλλὰ καὶ τὴν αἰτίαν
<span class="lb" data-page="17a.780" data-line="10" id="l17a.780.10"></span>ἔγραψε τοῦ μὴ ὑποστρέψαι, προσθεὶς ἐν τοῖσι πυρετοῖσι
<span class="lb" data-page="17a.780" data-line="11" id="l17a.780.11"></span>καὶ ἤδη κεκριμένων, γυναικεῖα κατέβη. τὸ γὰρ ἐπιμεῖναι
<span class="lb" data-page="17a.780" data-line="12" id="l17a.780.12"></span>τὴν κένωσιν αὐτῇ ταῖς μετὰ τὴν κρίσιν ἡμέραις ἱκανὸν
<span class="lb" data-page="17a.780" data-line="13" id="l17a.780.13"></span>ἐγένετο βεβαίαν φυλάξαι τὴν προηγησαμένην κρίσιν ἐν τῇ
<span class="lb" data-page="17a.780" data-line="14" id="l17a.780.14"></span>στ΄ ἡμέρᾳ δι’ αἱμοῤῥαγίας τε καὶ ἱδρώτων καὶ μάλιστα ὅτι
<span class="lb" data-page="17a.780" data-line="15" id="l17a.780.15"></span>μήτε φλεγμονή τις ἐγένετο κυρίου μορίου μήτε κακόηθες ἦν
<span class="lb" data-page="17a.780" data-line="16" id="l17a.780.16"></span>τὸ πλῆθος. αὐτὸς γὰρ ἐπεσημήνατο πληθωρικὴν εἶναι τὴν
<span class="lb" data-page="17a.780" data-line="17" id="l17a.780.17"></span>διάθεσιν ἐν τῷ φάναι διὰ παντὸς ἐσχηκέναι προσώπου μὲν
<span class="lb" data-page="17a.780" data-line="18" id="l17a.780.18"></span>ἔρευθος, ὀμμάτων δὲ ὀδύνην καὶ καρηβαρίαν. εὔδηλον οὖν
<span class="pb" data-page="17a.781" id="p17a.781"></span>
<span class="lb" data-page="17a.781" data-line="1" id="l17a.781.1"></span>ἦν ὅτι κενώσεως ἐδεῖτο μόνης. καὶ ταύτην ἡ φύσις ἤρξατο
<span class="lb" data-page="17a.781" data-line="2" id="l17a.781.2"></span>μὲν ἐργάζεσθαι τῇ γ΄ τῶν ἡμερῶν, συνεπλήρωσε δὲ κατὰ
<span class="lb" data-page="17a.781" data-line="3" id="l17a.781.3"></span>τὴν ς΄. ὅτι δὲ τῷ λόγῳ τῆς φύσεως οὐχ ὡς σύμπτωμα τῆς
<span class="lb" data-page="17a.781" data-line="4" id="l17a.781.4"></span>νόσου διὰ τῆς γαστρὸς ἡ κένωσις ἐγένετο σαφῶς ἐδήλωσεν
<span class="lb" data-page="17a.781" data-line="5" id="l17a.781.5"></span>αὐτὸς γράψας, τῇ τρίτῃ δὲ πολλὰ διῆλθεν ἀπὸ κοιλίης
<span class="lb" data-page="17a.781" data-line="6" id="l17a.781.6"></span>ὑδατόχροα καὶ τὰς ἑπομένας ἦν τοιαῦτα εὐφόρως. τοῦτο
<span class="lb" data-page="17a.781" data-line="7" id="l17a.781.7"></span>προσκείμενον ἐνδείκνυται τῶν λυπούντων γίγνεσθαι τὴν ἔκκρισιν.
<span class="lb" data-page="17a.781" data-line="8" id="l17a.781.8"></span>ἐπισημῄνασθαι δὲ τῶν κατὰ τὴν διήγησιν αὐτῆς
<span class="lb" data-page="17a.781" data-line="9" id="l17a.781.9"></span>εἰρημένων ἄξιόν ἐστι καὶ ταῦτα τὰ β΄ πρὸς τοῖς εἰρημένοις,
<span class="lb" data-page="17a.781" data-line="10" id="l17a.781.10"></span>ἓν μὲν τὸ κατὰ τὴν ἀρχὴν γεγραμμένον, γλῶσσα λιγνυώδης,
<span class="lb" data-page="17a.781" data-line="11" id="l17a.781.11"></span>ξηρὴ, δεύτερον δὲ τὸ δ΄, οὐρῆσαι λεπτὸν, ὀλίγον, εἶχεν ἐναιώρημα
<span class="lb" data-page="17a.781" data-line="12" id="l17a.781.12"></span>μετέωρον, οὐχ ἵδρυτο, παρέκρουσε. τὸ μὲν γὰρ
<span class="lb" data-page="17a.781" data-line="13" id="l17a.781.13"></span><span class="milestone ed2page" data-n="9.307" data-unit="ed2page" id="ed2page.9.307"></span>αὐτῶν πρότερον εἰρημένον χρήσιμόν ἐστιν εἰς τὸ
<span class="lb" data-page="17a.781" data-line="14" id="l17a.781.14"></span>μὴ παντελῶς ἡγεῖσθαι ὀλεθρίαν τὴν λιγνυώδη γλῶσσαν,
<span class="lb" data-page="17a.781" data-line="15" id="l17a.781.15"></span>ὀνομάζει δ’ οὕτως τὴν ἐπικεχρωσμένην οἷον λιγνύϊ τινὶ, ξηρὰν
<span class="lb" data-page="17a.781" data-line="16" id="l17a.781.16"></span>οὖσαν ἐξ ἀναθυμιάσεως. τὸ δὲ β΄ ἐπειδὴ καὶ κατ’ ἄλλους
<span class="lb" data-page="17a.781" data-line="17" id="l17a.781.17"></span>ἀῤῥώστους εἰπὼν ἐναιώρημα μετέωρον εὐθέως ἐπήνεγκεν
<span class="lb" data-page="17a.781" data-line="18" id="l17a.781.18"></span>αὐτῷ τὸ παρέκρουσεν, ἐμφαίνων τοῖς τοιούτοις
<span class="pb" data-page="17a.782" id="p17a.782"></span>
<span class="lb" data-page="17a.782" data-line="1" id="l17a.782.1"></span>ἐναιωρήμασιν ἕπεσθαι παραφροσύνην. καίτοι κατά γε τὸ
<span class="lb" data-page="17a.782" data-line="2" id="l17a.782.2"></span>προγνωστικὸν ἅπαντα τὰ περὶ τῶν οὔρων διελθὼν οὐδεμίαν
<span class="lb" data-page="17a.782" data-line="3" id="l17a.782.3"></span>ἐξ αὐτῶν εἰς παραφροσύνην ἐποιήσατο πρόγνωσιν. ἔοικεν
<span class="lb" data-page="17a.782" data-line="4" id="l17a.782.4"></span>οὖν τὸ σημεῖον τοῦτο καθ’ αὑτὸ μὲν οὐδέποτε σημαίνειν
<span class="lb" data-page="17a.782" data-line="5" id="l17a.782.5"></span>παραφροσύνην, συνενδείκνυσθαι δέ ποτε κατὰ συμβεβηκὸς,
<span class="lb" data-page="17a.782" data-line="6" id="l17a.782.6"></span>ἐπειδὴ πνευματωδέστερον εἶναι δηλοῖ τὸ ἐναιώρημα. κατὰ
<span class="lb" data-page="17a.782" data-line="7" id="l17a.782.7"></span>γὰρ τὸ παντελῶς ἄφυσον εἰς τὸ κάτω τῶν ἀγγείων φέρεται
<span class="lb" data-page="17a.782" data-line="8" id="l17a.782.8"></span>τὰ ἐναιωρήματα.
</p>
<span class="lb rule" data-page="17a.782" data-line="9" id="l17a.782.9"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.84">
<span class="pb page1" data-page="17a.782" id="p17a.782"></span>
<span class="milestone ed1page page1" data-n="5.439" data-unit="ed1page" id="ed1page.5.439"></span>
<span class="milestone ed2page page1" data-n="9.307" data-unit="ed2page" id="ed2page.9.307"></span>
<span class="lb head" data-page="17a.782" data-line="10" id="l17a.782.10"></span>
            <blockquote class="quote lemma">
<span class="lb" data-page="17a.782" data-line="11" id="l17a.782.11"></span>Ἀπολλώνιος ἐν Ἀβδήροις ὀρθοστάδην ὑπεφέρετο χρόνον
<span class="lb" data-page="17a.782" data-line="12" id="l17a.782.12"></span>πολὺν, ἦν δὲ μεγαλόσπλαγχνος καὶ περὶ ἧπαρ ξυνήθης
<span class="lb" data-page="17a.782" data-line="13" id="l17a.782.13"></span>ὀδύνη χρόνον πολὺν παρείπετο, καὶ δὴ τότε καὶ ἰκτερώδης
<span class="lb" data-page="17a.782" data-line="14" id="l17a.782.14"></span><span class="milestone ed1page" data-n="5.440" data-unit="ed1page" id="ed1page.5.440"></span>ἐγένετο, φυσώδης, χροιῆς τῆς ὑπολεύκου, φαγὼν
<span class="lb" data-page="17a.782" data-line="15" id="l17a.782.15"></span>δὲ καὶ πιὼν ἀκαιροτέρως βόειον, ἐθερμάνθη μικρὰ
<span class="lb" data-page="17a.782" data-line="16" id="l17a.782.16"></span>τὸ πρῶτον, κατεκλίθη. γάλαξι δὲ χρησάμενος ἑφθοῖσι
<span class="lb" data-page="17a.782" data-line="17" id="l17a.782.17"></span>καὶ ὠμοῖσι, πολλοῖσιν ἀγγείοισι καὶ μηλείοισι καὶ διαίτῃ
<span class="lb" data-page="17a.782" data-line="18" id="l17a.782.18"></span>κακῇ, πάντων αἱ βλάβαι μεγάλαι. οἵ τε γὰρ πυρετοὶ παρωξύνθησαν,
<span class="pb" data-page="17a.783" id="p17a.783"></span>
<span class="lb" data-page="17a.783" data-line="1" id="l17a.783.1"></span>κοιλίη τε τῶν προενεχθέντων οὐδὲν διέδωκεν
<span class="lb" data-page="17a.783" data-line="2" id="l17a.783.2"></span>ἄξιον λόγου, οὖρά τε λεπτὰ καὶ ὀλίγα διῄει, ὕπνοι οὐκ
<span class="lb" data-page="17a.783" data-line="3" id="l17a.783.3"></span>ἐνῆσαν, ἐμφύσημα κακὸν πολὺ δίψος. κωματώδης, ὑποχονδρίου
<span class="lb" data-page="17a.783" data-line="4" id="l17a.783.4"></span>δεξιοῦ ἔπαρμα ξὺν ὀδύνῃ, ἄκρεα πάντοθεν
<span class="lb" data-page="17a.783" data-line="5" id="l17a.783.5"></span>ὑπόψυχρα, σμικρὰ παρέλεγεν, λήθη πάντων ὅ τι λέγοι,
<span class="lb" data-page="17a.783" data-line="6" id="l17a.783.6"></span>παρεφέρετο. περὶ δὲ τεσσαρεσκαιδεκάτην, ἀφ’ ἧς ῥιγώσας
<span class="lb" data-page="17a.783" data-line="7" id="l17a.783.7"></span>ἀπεθερμάνθη, κατεκλίθη καὶ ἐξεμάνη, βοὴ, ταραχὴ, λόγοι
<span class="lb" data-page="17a.783" data-line="8" id="l17a.783.8"></span>πολλοὶ καὶ πάλιν ἵδρωσις καὶ τὸ κῶμα τηνικαῦτα
<span class="lb" data-page="17a.783" data-line="9" id="l17a.783.9"></span>προσῆλθε. μετὰ δὲ ταῦτα κοιλίη ταραχώδης, πολλοῖσι
<span class="lb" data-page="17a.783" data-line="10" id="l17a.783.10"></span>χολώδεσιν, ἀκρήτοισιν, ὠμοῖσιν, οὖρα μέλανα, σμικρὰ,
<span class="lb" data-page="17a.783" data-line="11" id="l17a.783.11"></span>λεπτὰ, πολλὴ δυσφορίη, τὰ τῶν διαχωρημάτων ποικίλως.
<span class="lb" data-page="17a.783" data-line="12" id="l17a.783.12"></span>ἢ γὰρ μέλαινα καὶ σμικρὰ καὶ ἰώδεα, ἢ λιπαρὰ καὶ
<span class="lb" data-page="17a.783" data-line="13" id="l17a.783.13"></span>ὠμὰ καὶ δακνώδη. κατὰ δὲ χρόνους ἐδόκεε καὶ γαλακτώδεα
<span class="lb" data-page="17a.783" data-line="14" id="l17a.783.14"></span>διδόναι. περὶ δὲ εἰκοστὴν τετάρτην διὰ παρηγορίης,
<span class="lb" data-page="17a.783" data-line="15" id="l17a.783.15"></span>τὰ μὲν ἄλλα ἐπὶ τῶν αὐτῶν, σμικρὰ δὲ κατενόησεν. ἐξ
<span class="lb" data-page="17a.783" data-line="16" id="l17a.783.16"></span>οὗ δὲ κατεκλίθη, οὐδενὸς ἐμνήσθη. πάλιν δὲ ταχὺ παρενόει,
<span class="pb" data-page="17a.784" id="p17a.784"></span>
<span class="lb" data-page="17a.784" data-line="1" id="l17a.784.1"></span>ὥρμητο πάντα ἐπὶ τὸ χεῖρον, περὶ δὲ τριακοστὴν
<span class="lb" data-page="17a.784" data-line="2" id="l17a.784.2"></span>πυρετὸς ὀξὺς, διαχωρήματα πολλὰ, λεπτὰ, παράληρος,
<span class="lb" data-page="17a.784" data-line="3" id="l17a.784.3"></span>ἄκρεα ψυχρὰ, ἄφωνος, τριακοστῇ τετάρτῃ ἀπέθανε. τουτέῳ
<span class="lb" data-page="17a.784" data-line="4" id="l17a.784.4"></span>διὰ τέλεος, ἐξ οὗ καὶ ἐγὼ οἶδα, κοιλίη ταραχώδης,
<span class="lb" data-page="17a.784" data-line="5" id="l17a.784.5"></span>οὖρα λεπτὰ, μέλανα, κωματώδης, ἄγρυπνος, ἄκρεα
<span class="lb" data-page="17a.784" data-line="6" id="l17a.784.6"></span>ψυχρὰ, παράληρος, διὰ τέλεος φρενιτικός.
</blockquote>
<span class="lb rule" data-page="17a.784" data-line="7" id="l17a.784.7"></span>
            <p>
<span class="lb" data-page="17a.784" data-line="8" id="l17a.784.8"></span><span class="milestone ed2page" data-n="9.308" data-unit="ed2page" id="ed2page.9.308"></span>Κᾀπὶ τούτου πάλιν ὁ Ἱπποκράτης ὡς ἐπ’ ἄλλων
<span class="lb" data-page="17a.784" data-line="9" id="l17a.784.9"></span>πολλῶν, αὐτὸς ἐπὶ τῷ τέλει τῆς διηγήσεως ἐν κεφαλαίοις
<span class="lb" data-page="17a.784" data-line="10" id="l17a.784.10"></span>βραχέσιν ἐδήλωσε τὰ γενόμενα συμπτώματά τε καὶ
<span class="lb" data-page="17a.784" data-line="11" id="l17a.784.11"></span>σημεῖα, δι’ ὧν ἄν τις προγνῷ τὸν ἐσόμενον θάνατον. ἔχει
<span class="lb" data-page="17a.784" data-line="12" id="l17a.784.12"></span>δὲ ἡ ῥῆσις ὧδε· τούτῳ διὰ τέλεος ἐξ οὗ καὶ ἐγὼ οἶδα κοιλίη
<span class="lb" data-page="17a.784" data-line="13" id="l17a.784.13"></span>ταραχώδης, οὖρα λεπτὰ καὶ μέλανα, κωματώδης, ἄγρυπνος,
<span class="lb" data-page="17a.784" data-line="14" id="l17a.784.14"></span>ἄκρεα ψυχρὰ, παράληρος διὰ τέλεος. τῶν δὲ κατὰ
<span class="lb" data-page="17a.784" data-line="15" id="l17a.784.15"></span>μέρος οὐδέν ἐστιν ἀσαφὲς, εἴ τις τῶν προεξηγησαμένων ἡμῖν
<span class="lb" data-page="17a.784" data-line="16" id="l17a.784.16"></span>μνημονεύει.
</p>
<span class="lb rule" data-page="17a.784" data-line="17" id="l17a.784.17"></span>
          </article>

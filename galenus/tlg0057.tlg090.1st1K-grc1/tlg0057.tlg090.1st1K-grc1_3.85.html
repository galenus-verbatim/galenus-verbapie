<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.85">
<span class="pb page1" data-page="17a.785" id="p17a.785"></span>
<span class="milestone ed1page page1" data-n="5.440" data-unit="ed1page" id="ed1page.5.440"></span>
<span class="milestone ed2page page1" data-n="9.308" data-unit="ed2page" id="ed2page.9.308"></span>
<span class="lb head" data-page="17a.785" data-line="1" id="l17a.785.1"></span>
            <blockquote class="quote lemma">
<span class="lb" data-page="17a.785" data-line="2" id="l17a.785.2"></span>Ἐν Κυζίκῳ γυναικὶ θυγατέρας διδύμους τεκούσῃ καὶ δυστοκησάσῃ
<span class="lb" data-page="17a.785" data-line="3" id="l17a.785.3"></span>καὶ οὐ πάνυ καθαρθείσῃ τῇ μὲν πρώτῃ ἐπῆλθε
<span class="lb" data-page="17a.785" data-line="4" id="l17a.785.4"></span>πυρετὸς φρικώδης, ὀξὺς, κεφαλῆς καὶ τραχήλου βάρος
<span class="lb" data-page="17a.785" data-line="5" id="l17a.785.5"></span>μετὰ ὀδύνης, ἄγρυπνος ἐξ ἀρχῆς, σιγῶσα δὲ καὶ σκυθρωπὴ
<span class="lb" data-page="17a.785" data-line="6" id="l17a.785.6"></span>καὶ οὐ πειθομένη, οὖρα λεπτὰ καὶ ἄχροα, διψώδης,
<span class="lb" data-page="17a.785" data-line="7" id="l17a.785.7"></span>ἀσώδης τὸ πολὺ, κοιλίη πεπλανημένως ταραχώδης
<span class="lb" data-page="17a.785" data-line="8" id="l17a.785.8"></span>καὶ πάλιν ξυνισταμένη. ἕκτῃ εἰς νύκτα πολλὰ παρέλεγεν,
<span class="lb" data-page="17a.785" data-line="9" id="l17a.785.9"></span>οὐδὲν ἐκοιμήθη. περὶ δὲ ἑνδεκάτην ἐοῦσα ἐξεμάνη
<span class="lb" data-page="17a.785" data-line="10" id="l17a.785.10"></span>καὶ πάλιν κατενόει, οὖρα μέλανα, λεπτὰ καὶ πάλιν διαλείποντα,
<span class="lb" data-page="17a.785" data-line="11" id="l17a.785.11"></span>ἐλαιώδεα καὶ κοιλίη πολλοῖσι λεπτοῖσι, ταραχώδεσι.
<span class="lb" data-page="17a.785" data-line="12" id="l17a.785.12"></span>τεσσαρεσκαιδεκάτῃ σπασμοὶ πολλοὶ, ἄκρεα ψυχρὰ,
<span class="lb" data-page="17a.785" data-line="13" id="l17a.785.13"></span>οὐδὲν ἔτι κατενόει, οὖρα ἀπέστη, ιστ΄ ἄφωνος, ιζ΄
<span class="lb" data-page="17a.785" data-line="14" id="l17a.785.14"></span>ἀπέθανε, φρενῖτις.
</blockquote>
<span class="lb rule" data-page="17a.785" data-line="15" id="l17a.785.15"></span>
            <p>
<span class="lb" data-page="17a.785" data-line="16" id="l17a.785.16"></span>Οὐ μόνον ὅτι μὴ καλῶς ἐκαθάρθη τὴν λόχειον κάθαρσιν,
<span class="lb" data-page="17a.785" data-line="17" id="l17a.785.17"></span>ὑπελείφθη τῇ γυναικὶ ταύτῃ μελαγχολικώτερον αἷμα,
<span class="pb" data-page="17a.786" id="p17a.786"></span>
<span class="lb" data-page="17a.786" data-line="1" id="l17a.786.1"></span>διὸ κατὰ ἀρχὰς μὲν ἦν σιγῶσα καὶ σκυθρωπὴ καὶ οὐ
<span class="lb" data-page="17a.786" data-line="2" id="l17a.786.2"></span>πειθομένη. μετὰ δὲ ταῦτα παρεφρόνησε σφοδρῶς, ὡς ἐκμανῆναι,
<span class="lb" data-page="17a.786" data-line="3" id="l17a.786.3"></span>ἀλλὰ καὶ διὰ τὴν δυστοκίαν φλεγμηνάσης τῆς μήτρας
<span class="lb" data-page="17a.786" data-line="4" id="l17a.786.4"></span>ὁ πυρετὸς ηὐξήθη. δῆλον δ’ ὅτι τῆς κακοχυμίας ἐπὶ τὴν
<span class="lb" data-page="17a.786" data-line="5" id="l17a.786.5"></span>κεφαλὴν ἀνενεχθείσης ἥ τε παραφροσύνη μανιώδης ἐγένετο
<span class="lb" data-page="17a.786" data-line="6" id="l17a.786.6"></span>καὶ οἱ σπασμοὶ συνηκολούθησαν. αἱ δὲ τῶν κρισίμων ἡμερῶν
<span class="lb" data-page="17a.786" data-line="7" id="l17a.786.7"></span>περίοδοι σώζονται κᾀνταῦθα, καθάπερ ἐπὶ πάντων
<span class="lb" data-page="17a.786" data-line="8" id="l17a.786.8"></span>τῶν ἀῤῥώστων. εἰ δέ πού τι φανείη σπανίως διαφθειρόμενον,
<span class="lb" data-page="17a.786" data-line="9" id="l17a.786.9"></span>ἐκεῖνο μόνον ἐπισημαίνομαι.
</p>
<span class="lb rule" data-page="17a.786" data-line="10" id="l17a.786.10"></span>
          </article>

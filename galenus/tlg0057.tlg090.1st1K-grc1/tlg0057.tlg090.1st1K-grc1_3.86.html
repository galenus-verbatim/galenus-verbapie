<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.86">
<span class="pb page1" data-page="17a.786" id="p17a.786"></span>
<span class="milestone ed1page page1" data-n="5.440" data-unit="ed1page" id="ed1page.5.440"></span>
<span class="milestone ed2page page1" data-n="9.308" data-unit="ed2page" id="ed2page.9.308"></span>
<span class="lb head" data-page="17a.786" data-line="11" id="l17a.786.11"></span>
            <blockquote class="quote lemma">
<span class="lb" data-page="17a.786" data-line="12" id="l17a.786.12"></span><span class="milestone ed2page" data-n="9.309" data-unit="ed2page" id="ed2page.9.309"></span>Ἐν Θάσῳ Δεάλκους γυναῖκα, ἣ κατέκειτο ἐπὶ τοῦ
<span class="lb" data-page="17a.786" data-line="13" id="l17a.786.13"></span>Λείου, πυρετὸς φρικώδης ὀξὺς ἐκ λύπης ἔλαβεν. ἐξ ἀρχῆς
<span class="lb" data-page="17a.786" data-line="14" id="l17a.786.14"></span>δὲ περιεστέλλετο καὶ διὰ τέλεος, αἰεὶ σιγῶσα ἐψηλάφα,
<span class="lb" data-page="17a.786" data-line="15" id="l17a.786.15"></span>ἔτιλλεν, ἔγλυφεν, ἐτριχολόγει, δάκρυα καὶ πάλιν γέλως, οὐκ
<span class="lb" data-page="17a.786" data-line="16" id="l17a.786.16"></span>ἐκοιμᾶτο, ἀπὸ κοιλίης ἐρεθισμὸς, οὐδὲν διῄει, σμικρὰ
<span class="lb" data-page="17a.786" data-line="17" id="l17a.786.17"></span>ὑπομιμνησκόντων ἔπεινεν, οὖρα λεπτὰ, σμικρὰ, πυρετοὶ
<span class="pb" data-page="17a.787" id="p17a.787"></span>
<span class="lb" data-page="17a.787" data-line="1" id="l17a.787.1"></span>πρὸς χεῖρα λεπτοὶ, ἀκρέων ψύξις. ἐνάτῃ πολλὰ παρέλεγε
<span class="lb" data-page="17a.787" data-line="2" id="l17a.787.2"></span>καὶ πάλιν ἱδρύνθη, σιγῶσα. τεσσαρεσκαιδεκάτῃ πνεῦμα
<span class="lb" data-page="17a.787" data-line="3" id="l17a.787.3"></span>ἀραιὸν, μέγα διὰ χρόνου καὶ πάλιν βραχύπνοος. ἑπτακαιδεκάτῃ
<span class="lb" data-page="17a.787" data-line="4" id="l17a.787.4"></span>ἀπὸ κοιλίης ἐρεθισμὸς, ταραχώδεα, ἔπειτα τὰ
<span class="lb" data-page="17a.787" data-line="5" id="l17a.787.5"></span>ποτὰ οὐ διῄει, οὐδὲν ξυνίστατο, ἀναισθήτως εἶχε πάντων,
<span class="lb" data-page="17a.787" data-line="6" id="l17a.787.6"></span>δέρματος περίτασις καρφαλέου. εἰκοστῇ λόγοι πολλοὶ
<span class="lb" data-page="17a.787" data-line="7" id="l17a.787.7"></span>καὶ πάλιν ἱδρύνθη, ἄφωνος, βραχύπνοος. εἰκοστῇ
<span class="lb" data-page="17a.787" data-line="8" id="l17a.787.8"></span>πρώτῃ ἀπέθανεν. ἦν ταύτῃ διὰ τέλεος πνεῦμα ἀραιὸν,
<span class="lb" data-page="17a.787" data-line="9" id="l17a.787.9"></span>μέγα, ἀναισθήτως πάντων εἶχεν, ἀεὶ περιεστέλλετο ἢ λόγοι
<span class="lb" data-page="17a.787" data-line="10" id="l17a.787.10"></span>πολλοὶ ἢ σιγῶσα, διὰ τέλεος φρενῖτις.
</blockquote>
<span class="lb rule" data-page="17a.787" data-line="11" id="l17a.787.11"></span>
            <p>
<span class="lb" data-page="17a.787" data-line="12" id="l17a.787.12"></span><span class="milestone ed1page" data-n="5.441" data-unit="ed1page" id="ed1page.5.441"></span>Ἐξ ἀρχῆς αὕτη φαίνεται φρενιτικὴ γενομένη.
<span class="lb" data-page="17a.787" data-line="13" id="l17a.787.13"></span>χαλεπώτατοι δ’ εἰσὶν, ὡς καὶ πρῶτον εἶπον, αἱ τοιαῦται
<span class="lb" data-page="17a.787" data-line="14" id="l17a.787.14"></span>φρενίτιδες καὶ τάχιστα πάντας οἷς ἂν γένωνται διαφθείρουσιν.
<span class="lb" data-page="17a.787" data-line="15" id="l17a.787.15"></span>ἀλλὰ νῦν γε ὀξέως αὕτη ἄχρι τῆς κα΄ ἡμέρας ἐξήρκεσεν
<span class="lb" data-page="17a.787" data-line="16" id="l17a.787.16"></span>ἴσως, ὅτι μετρίως ἐπύρεξε. καὶ διὰ τοῦτο ἐπεσημήνατο
<span class="lb" data-page="17a.787" data-line="17" id="l17a.787.17"></span>κατὰ ταύτην τὴν ἄῤῥωστον μόνην γράψας πυρετοὶ
<span class="pb" data-page="17a.788" id="p17a.788"></span>
<span class="lb" data-page="17a.788" data-line="1" id="l17a.788.1"></span>πρὸς χεῖρας λεπτοί. καὶ φαίνεταί γε τὸ τῆς παραφροσύνης
<span class="lb" data-page="17a.788" data-line="2" id="l17a.788.2"></span>εἶδος αὐτῇ μικτὸν ἐκ μελαγχολίας καὶ φρενίτιδος γεγονέναι.
<span class="lb" data-page="17a.788" data-line="3" id="l17a.788.3"></span>τὸ γὰρ, οἱ λόγοι πολλοὶ ἢ σιγῶσα διὰ τέλεος ἐνδεικτικόν
<span class="lb" data-page="17a.788" data-line="4" id="l17a.788.4"></span>ἐστι τῆς τοιαύτης μίξεως. οὐκ οἶδα δ’ ὅπως οἱ ἐξηγηταὶ
<span class="lb" data-page="17a.788" data-line="5" id="l17a.788.5"></span>τοῦ Ἱπποκράτους οὐδὲν ἔγραψαν περὶ τῆς λέξεως ἐν ᾗ
<span class="lb" data-page="17a.788" data-line="6" id="l17a.788.6"></span>φησι· πνεῦμα ἀραιὸν, ὅπερ οὐχ ἕτερόν ἐστι τοῦ διὰ χρόνου
<span class="lb" data-page="17a.788" data-line="7" id="l17a.788.7"></span>καὶ φαίνεται δὲ ἐφεξῆς ταυτὸν εἰρηκώς. μή τις οὖν ἤτοι
<span class="lb" data-page="17a.788" data-line="8" id="l17a.788.8"></span>τῆς ἀραιότητος ἐπίτασιν δηλῶσαι βουληθεὶς τὸ διὰ χρόνου
<span class="lb" data-page="17a.788" data-line="9" id="l17a.788.9"></span>προσέγραψεν, ὡς εἰ καὶ οὕτως εἰρήκει, διὰ πάνυ πολλοῦ
<span class="lb" data-page="17a.788" data-line="10" id="l17a.788.10"></span>χρόνου. καὶ γὰρ σύνηθές ἐστιν ἐνίοτε παραλιπεῖν τὸ πολλοῦ
<span class="lb" data-page="17a.788" data-line="11" id="l17a.788.11"></span>καὶ μόνῳ χρήσασθαι τῷ διὰ χρόνου ἢ μὴ συνεχῶς,
<span class="lb" data-page="17a.788" data-line="12" id="l17a.788.12"></span>ὥσπερ ἐπ’ ἄλλων ἄλλα. μηδ’ ὡς τὸ ταχὺ τὴν ἄνθρωπον
<span class="lb" data-page="17a.788" data-line="13" id="l17a.788.13"></span>τοιοῦτον ἀναπεπνευκέναι δι’ ὅλης τῆς νόσου δηλοῖ. ἐπιφέρων
<span class="lb" data-page="17a.788" data-line="14" id="l17a.788.14"></span>γοῦν ἐρεῖ καὶ πάλιν βραχύπνοος, ἐνδεικνύμενος κᾀνταῦθα
<span class="lb" data-page="17a.788" data-line="15" id="l17a.788.15"></span>καθάπερ ἔμπροσθεν ἐκ καταψύξεως οὐ μόνον μικρὸν,
<span class="lb" data-page="17a.788" data-line="16" id="l17a.788.16"></span>ἀλλὰ καὶ διὰ πολλοῦ τὴν ἄνθρωπον ἀναπνεῖν, ὅπερ ὄντως
<span class="lb" data-page="17a.788" data-line="17" id="l17a.788.17"></span>ἐστὶ βραχὺ πνεῦμα. τὸ γὰρ ἀραιὸν καὶ μέγα, καθόσον
<span class="lb" data-page="17a.788" data-line="18" id="l17a.788.18"></span>μὲν ἀραιόν ἐστιν, ἧττον ὑπάρχει τοῦ πυκνοῦ τε ἅμα καὶ μεγάλου,
<span class="pb" data-page="17a.789" id="p17a.789"></span>
<span class="lb" data-page="17a.789" data-line="1" id="l17a.789.1"></span>καθόσον δὲ μέγα, πλέον ἐστὶ ταύτῃ τοῦ μικροῦ καὶ
<span class="lb" data-page="17a.789" data-line="2" id="l17a.789.2"></span>ἀραιοῦ. κατ’ ἄμφω τοίνυν μικρὸν ἔσται τὸ βραχὺ καὶ ἀραιόν.
<span class="lb" data-page="17a.789" data-line="3" id="l17a.789.3"></span>καὶ φαίνεται καὶ νῦν ὥσπερ καὶ σὺν καταψύξει τοιαύτῃ
<span class="lb" data-page="17a.789" data-line="4" id="l17a.789.4"></span>γεγονέναι τὸ γύναιον ἐν οἵᾳ καὶ αὐτῇ ἀπνοίᾳ καταλαμβανόμεναι
<span class="lb" data-page="17a.789" data-line="5" id="l17a.789.5"></span>γίνονται. γράφει γοῦν ἐπ’ αὐτῆς κ΄ <span class="milestone ed2page" data-n="9.310" data-unit="ed2page" id="ed2page.9.310"></span>λόγοι
<span class="lb" data-page="17a.789" data-line="6" id="l17a.789.6"></span>πολλοὶ καὶ πάλιν ἰδίως ἐρεῖ βραχύπνοος. ἡ δ’ ἀφωνίη
<span class="lb" data-page="17a.789" data-line="7" id="l17a.789.7"></span>τοὐπίπαν ἅμα βραχεῖ καὶ ἀραιῷ γίγνεται πνεύματι. ἀλλὰ
<span class="lb" data-page="17a.789" data-line="8" id="l17a.789.8"></span>τό γε διὰ χρόνου μετὰ τοῦ ἀραιοῦ γεγραμμένον ἀντὶ τοῦ
<span class="lb" data-page="17a.789" data-line="9" id="l17a.789.9"></span>διὰ πάνυ πολλοῦ ἐκδέξασθαι χρή. τὸ γὰρ ἐν ὀλίγῳ τῆς
<span class="lb" data-page="17a.789" data-line="10" id="l17a.789.10"></span>νόσου χρόνῳ σημαίνειν οὐ δύναται, κατὰ τὴν τελευτὴν τῆς
<span class="lb" data-page="17a.789" data-line="11" id="l17a.789.11"></span>ῥήσεως προσγράψας, ταῦτῃ διὰ τέλεος πνεῦμα ἀραιὸν,
<span class="lb" data-page="17a.789" data-line="12" id="l17a.789.12"></span>μέγα. τὸ γὰρ διὰ τέλεος εἴωθε λέγειν ἀντὶ τοῦ δι’ ὅλης
<span class="lb" data-page="17a.789" data-line="13" id="l17a.789.13"></span>τῆς νόσου μέχρι τῆς τελευτῆς. ὥσπερ δὲ τοῦτο τὸ διὰ τέλεος,
<span class="lb" data-page="17a.789" data-line="14" id="l17a.789.14"></span>οὕτω καὶ τόδε φησὶν, ἀεὶ περιεστέλλετο ἢ λόγοι πολλοὶ
<span class="lb" data-page="17a.789" data-line="15" id="l17a.789.15"></span>ἢ σιγῶσα διὰ τέλεος. τὸ μὲν γὰρ λόγοι πολλοὶ φρενιτικὸν,
<span class="lb" data-page="17a.789" data-line="16" id="l17a.789.16"></span>τὸ δὲ σιγῶσα μελαγχολικὸν, τὸ δὲ περιεστέλλετο
<span class="lb" data-page="17a.789" data-line="17" id="l17a.789.17"></span>κοινὸν ἀμφοῖν, εἰ μή που ἄρα καὶ διὰ τὴν κατάψυξιν ἐνίοτε
<span class="lb" data-page="17a.789" data-line="18" id="l17a.789.18"></span>περιεστέλλετο.
</p>
<span class="lb rule" data-page="17a.789" data-line="19" id="l17a.789.19"></span>
          </article>

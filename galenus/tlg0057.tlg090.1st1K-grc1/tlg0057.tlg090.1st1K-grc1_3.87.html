<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.87">
<span class="pb page1" data-page="17a.790" id="p17a.790"></span>
<span class="milestone ed1page page1" data-n="5.441" data-unit="ed1page" id="ed1page.5.441"></span>
<span class="milestone ed2page page1" data-n="9.310" data-unit="ed2page" id="ed2page.9.310"></span>
<span class="lb head" data-page="17a.790" data-line="1" id="l17a.790.1"></span>
            <blockquote class="quote lemma">
<span class="lb" data-page="17a.790" data-line="2" id="l17a.790.2"></span>Ἐν Μελιβοίῃ νεηνίσκος ἐκ πότων καὶ ἀφροδισίων πολλῶν
<span class="lb" data-page="17a.790" data-line="3" id="l17a.790.3"></span>πολὺν χρόνον θερμανθεὶς κατεκλίθη, φρικώδης δὲ καὶ
<span class="lb" data-page="17a.790" data-line="4" id="l17a.790.4"></span>ἀσώδης ἦν, ἄγρυπνος καὶ ἄδιψος. ἀπὸ δὲ κοιλίης τῇ
<span class="lb" data-page="17a.790" data-line="5" id="l17a.790.5"></span>πρώτῃ πολλὰ κόπρα διῆλθε σὺν περιῤῥόῳ πολλῷ καὶ τὰς
<span class="lb" data-page="17a.790" data-line="6" id="l17a.790.6"></span>ἑπομένας, ὑδατόχλοα, πολλὰ διῄει, οὖρα λεπτὰ, ὀλίγα,
<span class="lb" data-page="17a.790" data-line="7" id="l17a.790.7"></span>ἄχροα, πνεῦμα ἀραιὸν, μέγα διὰ χρόνου, ὑποχονδρίου ἔντασις
<span class="lb" data-page="17a.790" data-line="8" id="l17a.790.8"></span>ὑπολάπαρος, παραμήκης ἐξ ἀμφοτέρων, καρδίης παλμὸς
<span class="lb" data-page="17a.790" data-line="9" id="l17a.790.9"></span>διὰ τέλεος, ξυνεχὴς, οὔρησεν ἐλαιῶδες. δεκάτῃ παρέκρουσεν
<span class="lb" data-page="17a.790" data-line="10" id="l17a.790.10"></span>ἀτρεμέως, κόσμιός τε καὶ ἥσυχος, δέρμα καρφαλέον
<span class="lb" data-page="17a.790" data-line="11" id="l17a.790.11"></span>καὶ περιτεταμένον, διαχωρήματα πολλὰ καὶ λεπτὰ ἢ χολώδεα,
<span class="lb" data-page="17a.790" data-line="12" id="l17a.790.12"></span>λιπαρά. ιδ΄ πάντα παρεκρούσθη, πάντα παρωξύνθη,
<span class="lb" data-page="17a.790" data-line="13" id="l17a.790.13"></span>πολλὰ παρέλεγεν. ὀγδόῃ ἐξεμάνη, βληστρισμὸς, οὐδὲν οὔρει,
<span class="lb" data-page="17a.790" data-line="14" id="l17a.790.14"></span>μικρὰ ποτὰ κατείχετο. τῇ κδ΄ ἀπέθανε φρενῖτις.
</blockquote>
<span class="lb rule" data-page="17a.790" data-line="15" id="l17a.790.15"></span>
            <span class="pb" data-page="17a.791" id="p17a.791"></span>
            <p>
<span class="lb" data-page="17a.791" data-line="1" id="l17a.791.1"></span>Οἱ μὲν πολλοὶ πότοι τά τε νεῦρα βλάπτουσι καὶ τὴν
<span class="lb" data-page="17a.791" data-line="2" id="l17a.791.2"></span>ἀρχὴν αὐτῶν τὸν ἐγκέφαλον. τὰ δ’ ἀφροδίσια καὶ ταῦτα
<span class="lb" data-page="17a.791" data-line="3" id="l17a.791.3"></span>μὲν ἱκανῶς λυπεῖ καὶ τὴν δύναμιν καταλύει τε καὶ ἄῤῥωστον
<span class="lb" data-page="17a.791" data-line="4" id="l17a.791.4"></span>ἐργάζεται. μοχθηρὸν οὖν ἀθροίσας πλῆθος ὁ νεανίσκος
<span class="lb" data-page="17a.791" data-line="5" id="l17a.791.5"></span>οὗτος, εἰκότως ἤρξατο μὲν ἀπὸ πυρετῶν μετρίων, ἐπὶ
<span class="lb" data-page="17a.791" data-line="6" id="l17a.791.6"></span>προήκοντι δὲ τῷ χρόνῳ χείρων ἑαυτοῦ γενόμενος ὕστερον
<span class="lb" data-page="17a.791" data-line="7" id="l17a.791.7"></span>εἰς φρενῖτιν ἀκριβῆ περιέστη. γίνεσθαι δ’ αὐτὴν ἐδήλου
<span class="lb" data-page="17a.791" data-line="8" id="l17a.791.8"></span>τότε μέγα καὶ ἀραιὸν πνεῦμα καὶ τὸ κόσμιόν τε καὶ ἀεὶ
<span class="lb" data-page="17a.791" data-line="9" id="l17a.791.9"></span>σιωπηλὸν εἶναι τὸν νοσοῦντα, παρακροῦσαι μέτρια. τοῖς
<span class="lb" data-page="17a.791" data-line="10" id="l17a.791.10"></span>μὲν γὰρ κούφοις καὶ ταραχώδεσιν ἀνθρώποις ἐπὶ σμικραῖς
<span class="lb" data-page="17a.791" data-line="11" id="l17a.791.11"></span>προφάσεσιν αἱ παραφροσύναι γίνονται, τοῖς δ’ ἐναντίοις
<span class="lb" data-page="17a.791" data-line="12" id="l17a.791.12"></span>τὸ ἦθος ἐπὶ μεγάλαις αἰτίαις. διὰ τί δὲ τῷ ἀραιῷ πνεύματι
<span class="lb" data-page="17a.791" data-line="13" id="l17a.791.13"></span>τὸ διὰ τοῦ χρόνου προσέγραψε κατὰ τὸν ἔμπροσθεν
<span class="lb" data-page="17a.791" data-line="14" id="l17a.791.14"></span>ἄῤῥωστον ἐπεσκεψάμεθα. καὶ περὶ τῶν καθ’ ὑποχόνδρια
<span class="lb" data-page="17a.791" data-line="15" id="l17a.791.15"></span>παλμῶν ἐν ἄλλοις τε κᾀν τῷ προγνωστικῷ διῆλθον, ὥσπερ
<span class="lb" data-page="17a.791" data-line="16" id="l17a.791.16"></span>καὶ τῆς ὑπολαπάρου καθ’ ὑποχόνδριον ἐντάσεως, ὅτι τὴν
<span class="lb" data-page="17a.791" data-line="17" id="l17a.791.17"></span>χωρὶς ὄγκου λέγει καὶ γίγνεται τῶν μὲν μυῶν ἀπαθῶν ὄντων,
<span class="lb" data-page="17a.791" data-line="18" id="l17a.791.18"></span>ἐν διαθέσει δέ τινι διαμενόντων τῶν ἔνδον τοῦ περιτοναίου μορίων.
</p>
<span class="lb rule" data-page="17a.791" data-line="19" id="l17a.791.19"></span>
          </article>

<article xmlns="http://www.w3.org/1999/xhtml" id="urn:cts:greekLit:tlg0057.tlg090.1st1K-grc1:3.9">
<span class="pb page1" data-page="17a.659" id="p17a.659"></span>
<span class="milestone ed1page page1" data-n="5.419" data-unit="ed1page" id="ed1page.5.419"></span>
<span class="milestone ed2page page1" data-n="9.259" data-unit="ed2page" id="ed2page.9.259"></span>
<span class="lb head" data-page="17a.659" data-line="7" id="l17a.659.7"></span>
            <blockquote class="quote lemma">
<span class="lb" data-page="17a.659" data-line="8" id="l17a.659.8"></span><span class="milestone ed2page" data-n="9.260" data-unit="ed2page" id="ed2page.9.260"></span>Πρὸ δὲ τοῦ ἦρος ἅμα τοῖσι γενομένοισι ψύχεσιν,
<span class="lb" data-page="17a.659" data-line="9" id="l17a.659.9"></span>ἐρυσιπέλατα πολλὰ, τοῖσι μὲν μετὰ προφάσιος, τοῖσι δ’
<span class="lb" data-page="17a.659" data-line="10" id="l17a.659.10"></span>οὔ. κακοήθεα πολλοὺς ἔκτεινε.
</blockquote>
<span class="lb rule" data-page="17a.659" data-line="11" id="l17a.659.11"></span>
            <p>
<span class="lb" data-page="17a.659" data-line="12" id="l17a.659.12"></span>Ὑπὸ χολώδους ῥεύματος ἔμαθες γίνεσθαι τὸ ἐρυσίπελας,
<span class="lb" data-page="17a.659" data-line="13" id="l17a.659.13"></span>οὐ μὴν ἀεί γε μοχθηροῦ καὶ σηπεδονώδους ὄντος αὐτοῦ.
<span class="lb" data-page="17a.659" data-line="14" id="l17a.659.14"></span>τοὐναντίον γὰρ ἅπαν ὅταν ἐπιεικὲς ᾖ τὸ ῥεῦμα τὴν
<span class="lb" data-page="17a.659" data-line="15" id="l17a.659.15"></span>κατὰ φύσιν ἐν ἡμῖν γενομένην ἔχον ὠχρὰν χολὴν, ἐρυσιπέλατα
<span class="lb" data-page="17a.659" data-line="16" id="l17a.659.16"></span>μὲν εἴωθεν ἐργάζεσθαι, βλάβην δ’ οὐδεμίαν ἐπιφέρειν
<span class="lb" data-page="17a.659" data-line="17" id="l17a.659.17"></span>ἐξ αὐτῶν, ὅταν γ΄ ὀρθῶς τις αὐτὰ μεταχειρίζηται. οὐ μὴν
<span class="lb" data-page="17a.659" data-line="18" id="l17a.659.18"></span>νῦν γε τοιοῦτος ἦν ὁ γεννήσας χυμὸς τὸ ἐρυσίπελας, ἀλλὰ
<span class="pb" data-page="17a.660" id="p17a.660"></span>
<span class="lb" data-page="17a.660" data-line="1" id="l17a.660.1"></span>καὶ κακοήθης καὶ διαβρωτικὸς καὶ σηπτικὸς, ἐπὶ τῇ
<span class="lb" data-page="17a.660" data-line="2" id="l17a.660.2"></span><span class="milestone ed1page" data-n="5.420" data-unit="ed1page" id="ed1page.5.420"></span>πλεονεξίᾳ τῆς ὑγρᾶς ἀπνοίας γεννηθεὶς ἐκείνοις μάλιστα τῶν
<span class="lb" data-page="17a.660" data-line="3" id="l17a.660.3"></span>ἀνθρώπων, ὅσοι φύσει τε χολωδέστεροι τῶν ἄλλων ἦσαν ἥ
<span class="lb" data-page="17a.660" data-line="4" id="l17a.660.4"></span>τε δίαιτα χολώδης μᾶλλον αὐτοῖς ἤθροιζε χυμόν. αἱ γάρ
<span class="lb" data-page="17a.660" data-line="5" id="l17a.660.5"></span>τοι διαφοραὶ τῶν νοσημάτων ἐπὶ μὲν τῇ τοῦ περιέχοντος
<span class="lb" data-page="17a.660" data-line="6" id="l17a.660.6"></span>ἡμᾶς ἀέρος κράσει γίνονται, διὰ τὴν ἑκάστου φύσιν τε καὶ
<span class="lb" data-page="17a.660" data-line="7" id="l17a.660.7"></span>δίαιταν, ἣν ὑγιαίνων διαιτᾶται. λέγω δὲ δίαιταν οὐ τὴν
<span class="lb" data-page="17a.660" data-line="8" id="l17a.660.8"></span>ἐν τοῖς ἐσθιομένοις τε καὶ πινομένοις μόνον, ἀλλὰ καὶ πᾶσι
<span class="lb" data-page="17a.660" data-line="9" id="l17a.660.9"></span>τοῖς ἄλλοις, οἷον ἀργίαις, γυμνασίοις, λουτροῖς, ἀφροδισίοις,
<span class="lb" data-page="17a.660" data-line="10" id="l17a.660.10"></span>ὕπνοις, ἀγρυπνίαις, ἅπασί τε τοῖς ὁπωσοῦν γινομένοις κατὰ
<span class="lb" data-page="17a.660" data-line="11" id="l17a.660.11"></span>τὰ τῶν ἀνθρώπων σώματα.
</p>
<span class="lb rule" data-page="17a.660" data-line="12" id="l17a.660.12"></span>
          </article>

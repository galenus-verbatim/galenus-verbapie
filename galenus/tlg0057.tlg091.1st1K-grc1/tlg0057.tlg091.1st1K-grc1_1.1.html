<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.1">
<span class="pb page1" data-page="17b.798" id="p17b.798"></span>
<span class="milestone ed1page page1" data-n="5.442" data-unit="ed1page" id="ed1page.5.442"></span>
<span class="milestone ed2page page1" data-n="9.355" data-unit="ed2page" id="ed2page.9.355"></span>
<span class="lb head" data-page="17b.798" data-line="1" id="l17b.798.1"></span>
            <blockquote class="quote lemma">
<span class="lb" data-page="17b.798" data-line="2" id="l17b.798.2"></span>Ὁκόσῃσιν ἐξ ἀποφθορῆς.
</blockquote>
<span class="lb rule" data-page="17b.798" data-line="3" id="l17b.798.3"></span>
            <p>
<span class="lb" data-page="17b.798" data-line="4" id="l17b.798.4"></span>Ἅπαξ εἰπεῖν τινὰ κοινὸν λόγον ἐπὶ κοινῷ πράγματι
<span class="lb" data-page="17b.798" data-line="5" id="l17b.798.5"></span>διέγνωκα. τῶν δὲ ἀναγνωσομένων ἑκάστῳ κατὰ τὴν οἰκείαν
<span class="lb" data-page="17b.798" data-line="6" id="l17b.798.6"></span>διάλεκτον, ὅπως ἂν ἑαυτὸν πείσει γράφειν ἐξέστω. τινὲς
<span class="lb" data-page="17b.798" data-line="7" id="l17b.798.7"></span>μὲν γὰρ ὅσῃσι διὰ τριῶν συλλαβῶν, ἔνιοι δ’ ὁκόσῃσι διὰ
<span class="lb" data-page="17b.798" data-line="8" id="l17b.798.8"></span>τεσσάρων ἔγραψαν. ἔνιοι δ’ οὐ διὰ τοῦ κ γράφουσιν ὁκόσῃσιν,
<span class="lb" data-page="17b.798" data-line="9" id="l17b.798.9"></span>ἀλλὰ διὰ τοῦ π τὴν δευτέραν συλλαβὴν, καθάπερ ὁ
<span class="lb" data-page="17b.798" data-line="10" id="l17b.798.10"></span>Καπίτων οὐ τοῦτο μόνον, ἀλλὰ καὶ πάντα τὰ τοιαῦτα. διαφέρει
<span class="lb" data-page="17b.798" data-line="11" id="l17b.798.11"></span>δ’ οὐδὲν ὡς πρὸς τὰ τῆς τέχνης ἔργα γράφειν οὕτως
<span class="lb" data-page="17b.798" data-line="12" id="l17b.798.12"></span>ἢ ἐκείνως, ὥστ’ ἄμεινον ἔδοξέ μοι μόνας ἐκείνας τῶν
<span class="lb" data-page="17b.798" data-line="13" id="l17b.798.13"></span>γραφῶν προχειρίζεσθαι κατὰ τὸν λόγον, ὅσαι τὸ δηλούμενον
<span class="lb" data-page="17b.798" data-line="14" id="l17b.798.14"></span>ὑπαλλάττουσι, τὰς δὲ ἐν αὐτῇ μόνῃ τῇ λέξει διαφερομένας
<span class="lb" data-page="17b.798" data-line="15" id="l17b.798.15"></span>ἄνευ τοῦ καὶ τὰ πράγματα μετακινεῖν ἐπιτρέπειν ὡς ἂν
<span class="lb" data-page="17b.798" data-line="16" id="l17b.798.16"></span>ἐθέλῃ γράφειν καὶ λέγειν ἑκάστῳ. αὖθις οὖν ἀφ’ ἑτέρας
<span class="pb" data-page="17b.799" id="p17b.799"></span>
<span class="lb" data-page="17b.799" data-line="1" id="l17b.799.1"></span>ἀρχῆς ἀναλαβὼν τὴν προγεγραμμένην ῥῆσιν ἐπὶ τὴν ἐξήγησιν
<span class="lb" data-page="17b.799" data-line="2" id="l17b.799.2"></span>αὐτῆς τρέψομαι.
</p>
<span class="lb rule" data-page="17b.799" data-line="3" id="l17b.799.3"></span>
          </article>

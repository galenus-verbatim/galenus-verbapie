<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.10">
<span class="pb page1" data-page="17b.848" id="p17b.848"></span>
<span class="milestone ed1page page1" data-n="5.450" data-unit="ed1page" id="ed1page.5.450"></span>
<span class="milestone ed2page page1" data-n="9.373" data-unit="ed2page" id="ed2page.9.373"></span>
<span class="lb head" data-page="17b.848" data-line="12" id="l17b.848.12"></span>
            <blockquote class="quote lemma">
<span class="lb" data-page="17b.848" data-line="13" id="l17b.848.13"></span>Πρὸ ῥίγεος αἱ ἐπισχέσιες τῶν οὔρων ἢν ἐκ χρηστῶν ἴωσι
<span class="lb" data-page="17b.848" data-line="14" id="l17b.848.14"></span>καὶ κοιλίη διέλθῃ καὶ ὕπνοι ἐνίωσιν, ἴσως δὲ καὶ ὁ τρόπος
<span class="lb" data-page="17b.848" data-line="15" id="l17b.848.15"></span>τοῦ πυρετοῦ, ἴσως δὲ καὶ τὰ ἐκ κόπων.
</blockquote>
<span class="lb rule" data-page="17b.848" data-line="16" id="l17b.848.16"></span>
            <span class="pb" data-page="17b.849" id="p17b.849"></span>
            <p>
<span class="lb" data-page="17b.849" data-line="1" id="l17b.849.1"></span>Οὐκ οἶδα ὅ τι εἴπω, νὴ τοὺς θεοὺς, ὅταν ὠφελιμώτατον
<span class="lb" data-page="17b.849" data-line="2" id="l17b.849.2"></span>θεώρημα μυριάκις ἐπὶ τῶν νοσούντων φαινόμενον ἀγνοῶσιν
<span class="lb" data-page="17b.849" data-line="3" id="l17b.849.3"></span>οἱ τὸ βιβλίον ἐξηγησάμενοι. τὸ μὲν οὖν τῶν ἄλλων ἧττον
<span class="lb" data-page="17b.849" data-line="4" id="l17b.849.4"></span>ἄν τις θαυμάσειε, τὸ δὲ Σαβίνου καὶ Ῥούφου τοῦ Ἐφεσίου,
<span class="lb" data-page="17b.849" data-line="5" id="l17b.849.5"></span>τοῖς Ἱπποκράτους συγγράμμασιν ὡμιληκότων ἀνδρῶν
<span class="lb" data-page="17b.849" data-line="6" id="l17b.849.6"></span>οὐ παρέργως, ἄξιον ὄντως ἐστὶ θαύματος, εἰ μὴ πολλάκις
<span class="lb" data-page="17b.849" data-line="7" id="l17b.849.7"></span>ἐθεάσαντο ῥίγους κρισίμου προηγησαμένην ἐπίσχεσιν οὔρου.
<span class="lb" data-page="17b.849" data-line="8" id="l17b.849.8"></span>περὶ ἧς νῦν ὁ Ἱπποκράτης γράφει, προγιγνώσκειν ἡμᾶς διδάσκων
<span class="lb" data-page="17b.849" data-line="9" id="l17b.849.9"></span>ἐσόμενον ἐν νόσῳ κρίσιμον ῥῖγος. ἐὰν ἐν ὀξεῖ πυρετῷ
<span class="lb" data-page="17b.849" data-line="10" id="l17b.849.10"></span>τἄλλα σοι σημεῖα σωτήρια φαίνηται καὶ κρίσιν ἐλπίζῃς
<span class="lb" data-page="17b.849" data-line="11" id="l17b.849.11"></span>ὑπόγυιον ἔσεσθαι, γινώσκειν σε χρὴ τῶν οὔρων ἐπισχεθέντων
<span class="lb" data-page="17b.849" data-line="12" id="l17b.849.12"></span>ἐξ ἀνάγκης ἔσεσθαι τὸ κρίσιμον ῥῖγος. ἐὰν δὲ καὶ
<span class="lb" data-page="17b.849" data-line="13" id="l17b.849.13"></span>ἡ νὺξ προηγήσηται δύσφορος, ἥ τε ἡμέρα κρίσιμος ᾖ, βεβαιότερόν
<span class="lb" data-page="17b.849" data-line="14" id="l17b.849.14"></span>ἐστι προερεῖν ἔσεσθαι τὸ ῥῖγος. ἐὰν δὲ τὸ διὰ
<span class="lb" data-page="17b.849" data-line="15" id="l17b.849.15"></span>σφυγμοῦ σημεῖον ὡς ἔμαθες ἐνδείξηταί σοι ταὐτὸν, μὴ μόνον
<span class="lb" data-page="17b.849" data-line="16" id="l17b.849.16"></span>ἔσεσθαι τὸ ῥῖγος, ἀλλὰ καὶ σφοδρὸν ἔσεσθαι βεβαίως
<span class="lb" data-page="17b.849" data-line="17" id="l17b.849.17"></span>ἔλπιζε. τὸ τοίνυν ἐκ χρηστῶν ἤτοι τῶν οὔρων μόνων ἢ
<span class="lb" data-page="17b.849" data-line="18" id="l17b.849.18"></span>καὶ τῶν ἄλλων ἅμα αὐτοῖς τῶν ἀγαθῶν σημείων ἀκούειν
<span class="pb" data-page="17b.850" id="p17b.850"></span>
<span class="lb" data-page="17b.850" data-line="1" id="l17b.850.1"></span>σε χρή. τηλικαύτη μὲν ἡ δύναμίς ἐστι τῶν ἐν τοῖς οὔροις
<span class="lb" data-page="17b.850" data-line="2" id="l17b.850.2"></span>σημείων ἐν τοῖς ὀξέσι πυρετοῖς, ὥστε καὶ μόνῃ πιστεύειν
<span class="lb" data-page="17b.850" data-line="3" id="l17b.850.3"></span>αὐτῇ. προσερχομένων δὲ καὶ τῶν ἄλλων, πρόγνωσις ἔσται
<span class="lb" data-page="17b.850" data-line="4" id="l17b.850.4"></span>σοι βεβαιοτάτη καὶ ἀμετάπτωτος, ὡς τὸ διηνεκὲς ἔχειν. αἱ
<span class="lb" data-page="17b.850" data-line="5" id="l17b.850.5"></span>μέντοι τῶν οὔρων ἐπισχέσεις γίνονται καὶ τῆς κοιλίας ἐκκρινούσης
<span class="lb" data-page="17b.850" data-line="6" id="l17b.850.6"></span>πολλά. δηλοῦται γὰρ ἐνταῦθα ῥέπειν ἡ ὀῤῥώδης
<span class="lb" data-page="17b.850" data-line="7" id="l17b.850.7"></span>ὑγρότης, ἧς ἔμαθες, ὅταν πλεονάζῃ, τρεῖς εἶναι κενώσεις,
<span class="lb" data-page="17b.850" data-line="8" id="l17b.850.8"></span>τὴν διὰ γαστρὸς, τὴν δι’ οὔρων, τὴν δι’ ἱδρώτων. ἐὰν μὲν
<span class="lb" data-page="17b.850" data-line="9" id="l17b.850.9"></span>οὖν ἡ κοιλία πλείω διαχωρήσῃ, τῇ τῶν οὔρων ἐπισχέσει
<span class="lb" data-page="17b.850" data-line="10" id="l17b.850.10"></span>θαῤῥεῖν οὐ προσῆκεν εἰς τὴν τοῦ ῥίγους πρόγνωσιν. ἐὰν
<span class="lb" data-page="17b.850" data-line="11" id="l17b.850.11"></span>δὲ καὶ αὕτη μηδ’ ὅλως προχωρήσῃ προεγνωκότι σοι τὸ νόσημα
<span class="lb" data-page="17b.850" data-line="12" id="l17b.850.12"></span>πλησίον εἶναι κρίσεως, ἀναγκαῖόν ἐστι ῥιγῶσαί τε καὶ
<span class="lb" data-page="17b.850" data-line="13" id="l17b.850.13"></span>ἱδρῶσαι τὸν κάμνοντα. τί ποτε οὖν σημαίνει τὸ καὶ ὕπνοι
<span class="lb" data-page="17b.850" data-line="14" id="l17b.850.14"></span>ἐνέωσιν; εἰ μὲν γὰρ ὡς ἕν τι τῶν ἀγαθῶν σημείων εἴρηται,
<span class="lb" data-page="17b.850" data-line="15" id="l17b.850.15"></span>τὸ μέγιστον εἰς τὰ παρόντα συμφωνήσει· τὸ δὲ ἢν ἐκ
<span class="lb" data-page="17b.850" data-line="16" id="l17b.850.16"></span>χρηστῶν ἴωσιν, ὥσπερ τι παράδειγμα λελεγμένον. εἰ δ’ ὡς
<span class="lb" data-page="17b.850" data-line="17" id="l17b.850.17"></span>καὶ τοῦτο τοῦ γενησομένου ῥίγους ὂν σημεῖον, οὐχ ἁπλῶς
<span class="lb" data-page="17b.850" data-line="18" id="l17b.850.18"></span>σε χρὴ γινώσκειν περὶ τοῦδε. πολλάκις μὲν γὰρ ἡ προηγησαμένη
<span class="pb" data-page="17b.851" id="p17b.851"></span>
<span class="lb" data-page="17b.851" data-line="1" id="l17b.851.1"></span>τῆς κρίσεως νὺξ τοῦ τε ῥίγους καὶ τῆς ἐπ’ αὐτῷ
<span class="lb" data-page="17b.851" data-line="2" id="l17b.851.2"></span>κρίσεως γίνεται δύσφορος, ὁπότε βεβαιοτάτην ἕξεις σὺν
<span class="lb" data-page="17b.851" data-line="3" id="l17b.851.3"></span>τοῖς εἰρημένοις τὴν τοῦ γενησομένου ῥίγους πρόγνωσιν.
<span class="lb" data-page="17b.851" data-line="4" id="l17b.851.4"></span>ἐνίοτε δὲ ἐν <span class="milestone ed2page" data-n="9.374" data-unit="ed2page" id="ed2page.9.374"></span>τῷ σπανίῳ μεθ’ ὕπνων χρηστῶν εὔφορος
<span class="lb" data-page="17b.851" data-line="5" id="l17b.851.5"></span>γίνεται ἡ νὺξ καὶ φαίνεται τούτοις οὐχ ὁ τοῦ ῥίγους
<span class="lb" data-page="17b.851" data-line="6" id="l17b.851.6"></span>δηλωτικὸς σφυγμὸς, ἀλλ’ ὁ τῆς ἐκκρίσεως. ἔμαθες δὲ περὶ
<span class="lb" data-page="17b.851" data-line="7" id="l17b.851.7"></span>τούτων ἱκανῶς ἐν τῇ τῶν σφυγμῶν πραγματείᾳ. προσεπισκοπεῖσθαι
<span class="lb" data-page="17b.851" data-line="8" id="l17b.851.8"></span>δὲ καὶ τὸν τρόπον τοῦ πυρετοῦ κελεύει σε, τουτέστι
<span class="lb" data-page="17b.851" data-line="9" id="l17b.851.9"></span>εἰ θερμὸς καὶ χολώδης καὶ καυσώδης ἢ τῶν ἄλλων
<span class="lb" data-page="17b.851" data-line="10" id="l17b.851.10"></span>τίς. ὅσα γὰρ ἐν τοῖς ὀξέσι πυρετοῖς καὶ μάλιστα τοῖς καυσώδεσι
<span class="lb" data-page="17b.851" data-line="11" id="l17b.851.11"></span>γίνεται ῥίγη κριτικὰ, ταῦτα ἔμαθες ἐπὶ τῇ ξανθῇ
<span class="lb" data-page="17b.851" data-line="12" id="l17b.851.12"></span>χολῇ διὰ τῶν αἰσθητικῶν σωμάτων φερομένῃ πρὸς τὸ ἐκτὸς,
<span class="lb" data-page="17b.851" data-line="13" id="l17b.851.13"></span>ἀποτελεῖσθαι διὰ τοῦτο καὶ οἱ ἐκ κόπων πυρετοὶ, χολωδέστατοι
<span class="lb" data-page="17b.851" data-line="14" id="l17b.851.14"></span>τὴν κρᾶσιν ὄντες, εἰς τὴν πρόγνωσίν σοι καὶ αὐτοὶ
<span class="lb" data-page="17b.851" data-line="15" id="l17b.851.15"></span>συντελοῦσιν. αὕτη μὲν οὖν ἡ ἀπὸ τῶν προκαταρκτικῶν
<span class="lb" data-page="17b.851" data-line="16" id="l17b.851.16"></span>αἰτίων εἰς τὴν πρόγνωσιν ὠφέλεια, λελεγμένη μὲν ὡς ἐπὶ
<span class="lb" data-page="17b.851" data-line="17" id="l17b.851.17"></span>παραδείγματος ἑνὸς, ἐσομένη δέ σοι χρήσιμος, κᾀπὶ τῶν
<span class="lb" data-page="17b.851" data-line="18" id="l17b.851.18"></span>ἄλλων αἰτίων τῶν προκαταρκτικῶν, ὅσα χολωδέστερον ἐργάζεται
<span class="pb" data-page="17b.852" id="p17b.852"></span>
<span class="lb" data-page="17b.852" data-line="1" id="l17b.852.1"></span>τὸ σῶμα. ταῦτα δέ ἐστιν ἐγκαύσεις τε καὶ ἀγρυπνίαι
<span class="lb" data-page="17b.852" data-line="2" id="l17b.852.2"></span>καὶ φροντίδες καὶ λῦπαι καὶ θυμοὶ καὶ τροφῆς ἔνδεια
<span class="lb" data-page="17b.852" data-line="3" id="l17b.852.3"></span>καὶ τῶν χολωδῶν ἐδεσμάτων πλεονεξία. πρώτη μέν
<span class="lb" data-page="17b.852" data-line="4" id="l17b.852.4"></span>σοι καὶ ἀσφαλεστάτη διάγνωσις εἰς τὸν τρόπον τῶν πυρετῶν
<span class="lb" data-page="17b.852" data-line="5" id="l17b.852.5"></span>ἀπὸ τῶν φαινομένων κατὰ τὸ σῶμα γενήσεται, καθάπερ
<span class="lb" data-page="17b.852" data-line="6" id="l17b.852.6"></span>ἔμαθες ἐν τοῖς περὶ διαφορᾶς τῶν πυρετῶν. ἐφεξῆς
<span class="lb" data-page="17b.852" data-line="7" id="l17b.852.7"></span>δὲ καὶ ἡ ἀπὸ τῶν προκαταρχόντων αἰτίων εἰς ἀσφαλεστέραν
<span class="lb" data-page="17b.852" data-line="8" id="l17b.852.8"></span>πίστιν, ὧν εὗρες, οὐ σμικρὰ συντελέσει. θαυμαστὸν
<span class="lb" data-page="17b.852" data-line="9" id="l17b.852.9"></span>οὖν ὅπως τοῦτο τὸ θεώρημα χρησιμώτατον ὂν ἐλάθη τοὺς
<span class="lb" data-page="17b.852" data-line="10" id="l17b.852.10"></span>ἐξηγητάς.
</p>
<span class="lb rule" data-page="17b.852" data-line="11" id="l17b.852.11"></span>
          </article>

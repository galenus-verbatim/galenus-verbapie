<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.12">
<span class="pb page1" data-page="17b.853" id="p17b.853"></span>
<span class="milestone ed1page page1" data-n="5.450" data-unit="ed1page" id="ed1page.5.450"></span>
<span class="milestone ed2page page1" data-n="9.374" data-unit="ed2page" id="ed2page.9.374"></span>
<span class="lb head" data-page="17b.853" data-line="5" id="l17b.853.5"></span>
            <blockquote class="quote lemma">
<span class="lb" data-page="17b.853" data-line="6" id="l17b.853.6"></span><span class="milestone ed1page" data-n="5.451" data-unit="ed1page" id="ed1page.5.451"></span>Αἱ τῶν σκελέων ἐκθηλύνσιες, οἷον ἢ πρὸ νόσου
<span class="lb" data-page="17b.853" data-line="7" id="l17b.853.7"></span>ὁδοιπορήσαντι ἢ ἐκ νόσου αὐτίκα, διότι ἴσως τὸ ἐκ κόπων
<span class="lb" data-page="17b.853" data-line="8" id="l17b.853.8"></span>εἰς ἄρθρα ἀπέστη, δι’ ὃ αἱ τῶν σκελέων ἐκθηλύνσιες.
</blockquote>
<span class="lb rule" data-page="17b.853" data-line="9" id="l17b.853.9"></span>
            <p>
<span class="lb" data-page="17b.853" data-line="10" id="l17b.853.10"></span>Οὐκ ἔστι γνῶναι σαφῶς πότερον τὰς ἀσθενείας μόνας
<span class="lb" data-page="17b.853" data-line="11" id="l17b.853.11"></span>ἐκθηλύνσεις εἴρηκεν ἢ τὰς σὺν ἀτροφίᾳ τῶν σκελῶν ὅλων
<span class="lb" data-page="17b.853" data-line="12" id="l17b.853.12"></span>γινομένας. ὅσον μὲν γὰρ ἐπὶ προτέρῳ τῶν προειρημένων
<span class="lb" data-page="17b.853" data-line="13" id="l17b.853.13"></span>παραδειγμάτων, ἐγχωρεῖ καὶ τὰς σὺν ἀτροφίᾳ νοεῖν. ὅσον
<span class="lb" data-page="17b.853" data-line="14" id="l17b.853.14"></span>δ’ ἐπὶ τῷ δευτέρῳ, καθ’ ὅ φησι, διότι ἴσως τὸ ἐκ κόπων
<span class="lb" data-page="17b.853" data-line="15" id="l17b.853.15"></span>εἰς ἄρθρα ἀπέστη, τὰς ἰσχνότητας οὐκ ἄν τις <span class="milestone ed2page" data-n="9.375" data-unit="ed2page" id="ed2page.9.375"></span>εὐλόγως
<span class="lb" data-page="17b.853" data-line="16" id="l17b.853.16"></span>ἀκούσειεν, ἀλλ’ ἁπλῶς τὰ ἀσθενείας, αἵ τινες δύνανται
<span class="lb" data-page="17b.853" data-line="17" id="l17b.853.17"></span>καὶ χωρὶς ἰσχνότητος, ἤτοι ἐκλύτους τὰς ἐνεργείας ἐργάσασθαι
<span class="pb" data-page="17b.854" id="p17b.854"></span>
<span class="lb" data-page="17b.854" data-line="1" id="l17b.854.1"></span>τῶν σκελῶν ἢ τὰς ἀποστάσεις ὑποδέχεσθαι. τὸ
<span class="lb" data-page="17b.854" data-line="2" id="l17b.854.2"></span>δὲ ἐπὶ τῷ τέλει προσκείμενον, δι’ ὃ αἱ τῶν σκελῶν ἐκθηλύνσιες,
<span class="lb" data-page="17b.854" data-line="3" id="l17b.854.3"></span>εἴρηται καὶ κατὰ τὴν ἀρχὴν τῆς ῥήσεως. ὅθεν
<span class="lb" data-page="17b.854" data-line="4" id="l17b.854.4"></span>ἔνιοι τῶν ἐφεξῆς γεγραμμένων ἡγούμενον αὐτὸ ποιοῦσι.
<span class="lb" data-page="17b.854" data-line="5" id="l17b.854.5"></span>πρῶτον μὲν ἀφαιροῦντες τὸ διότι, συμμετακοσμοῦντες δὲ
<span class="lb" data-page="17b.854" data-line="6" id="l17b.854.6"></span>αὐτῷ τινὰ καὶ τῶν ἐκ τῆς ἑπομένης ῥήσεως. ὅπερ δὲ καὶ
<span class="lb" data-page="17b.854" data-line="7" id="l17b.854.7"></span>τὴν ἀρχὴν εἶπον ἀναμνήσω καὶ νῦν, ἔστι δὲ τοῦτο τὸ πολυειδῶς
<span class="lb" data-page="17b.854" data-line="8" id="l17b.854.8"></span>γεγράφθαι τὰς ἐν τούτῳ τῷ βιβλίῳ ῥήσεις, ὥσπερ
<span class="lb" data-page="17b.854" data-line="9" id="l17b.854.9"></span>καὶ τήνδε, μετὰ τοῦ διεσπάσθαί τινας οὐκ ὀρθῶς ἢ συνῆφθαι
<span class="lb" data-page="17b.854" data-line="10" id="l17b.854.10"></span>πάλιν οὐ προσηκόντως. ὧν εἰ μνημονεύσοιμι πάντων
<span class="lb" data-page="17b.854" data-line="11" id="l17b.854.11"></span>ἅμα τῷ διελέγχειν τοὺς ἁμαρτάνοντας, εἰς ἄπειρον ἐκταθήσεται
<span class="lb" data-page="17b.854" data-line="12" id="l17b.854.12"></span>μῆκος ὁ λόγος.
</p>
<span class="lb rule" data-page="17b.854" data-line="13" id="l17b.854.13"></span>
          </article>

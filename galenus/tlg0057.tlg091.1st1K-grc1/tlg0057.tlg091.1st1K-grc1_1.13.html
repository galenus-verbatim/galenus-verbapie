<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.13">
<span class="pb page1" data-page="17b.854" id="p17b.854"></span>
<span class="milestone ed1page page1" data-n="5.451" data-unit="ed1page" id="ed1page.5.451"></span>
<span class="milestone ed2page page1" data-n="9.375" data-unit="ed2page" id="ed2page.9.375"></span>
<span class="lb head" data-page="17b.854" data-line="14" id="l17b.854.14"></span>
            <blockquote class="quote lemma">
<span class="lb" data-page="17b.854" data-line="15" id="l17b.854.15"></span>Φύματα ἕξω ἐξοιδέοντα καὶ τὰ ἀπόρεα καὶ τὰ κορυφώδεα
<span class="lb" data-page="17b.854" data-line="16" id="l17b.854.16"></span>καὶ τὰ ὁμαλῶς ξυμπεπαινόμενα καὶ μὴ περίσκληρα καὶ
<span class="pb" data-page="17b.855" id="p17b.855"></span>
<span class="lb" data-page="17b.855" data-line="1" id="l17b.855.1"></span>κατάῤῥοπα καὶ τὰ μὴ δίκραια ἀμείνω. τὰ δ’ ἐναντία
<span class="lb" data-page="17b.855" data-line="2" id="l17b.855.2"></span>κακὰ καὶ ὅσῳ πλείστως ἐναντία κάκιστα.
</blockquote>
<span class="lb rule" data-page="17b.855" data-line="3" id="l17b.855.3"></span>
            <p>
<span class="lb" data-page="17b.855" data-line="4" id="l17b.855.4"></span>Ἀπὸ τῶν ἐν τῇ γῇ φυομένων οἱ ἄνθρωποι φύματα
<span class="lb" data-page="17b.855" data-line="5" id="l17b.855.5"></span>κεκλήκασιν τοὺς παρὰ φύσιν ὄγκους ὅσοι τοὐπίπαν ἄνευ
<span class="lb" data-page="17b.855" data-line="6" id="l17b.855.6"></span>τῆς ἔξωθεν αἰτίας γίνονται, μάλιστα οὖν ὀνομάζουσιν οὕτω
<span class="lb" data-page="17b.855" data-line="7" id="l17b.855.7"></span>τὰ πρὸς τὸν ἐκτὸς τόπον ἐπειγόμενα. τῷ δ’ οὐκ ἔχειν ἕτερον
<span class="lb" data-page="17b.855" data-line="8" id="l17b.855.8"></span>ὄνομα καὶ τὰ πλατέα καὶ βραχεῖ τοῦ κατὰ φύσιν ὑψηλότερα.
<span class="lb" data-page="17b.855" data-line="9" id="l17b.855.9"></span>καὶ ταῦθ’ ὡσαύτως ἐνίοτε προσαγορεύουσιν, ὅπερ
<span class="lb" data-page="17b.855" data-line="10" id="l17b.855.10"></span>καὶ Ἱπποκράτης ἐποίησεν, ἀγαθὰ μὲν εἶναι λέγων τὰ ἐξοιδοῦντα,
<span class="lb" data-page="17b.855" data-line="11" id="l17b.855.11"></span>τουτέστιν ἐφ’ ὦν ἀξιόλογος ἡ ἐξόγκωσις ἢ ὅσα τὴν
<span class="lb" data-page="17b.855" data-line="12" id="l17b.855.12"></span>αὔξησιν οὐκ ἐς τὴν ἔσω χώραν, ἀλλ’ εἰς τὴν ἔξω ποιεῖται,
<span class="lb" data-page="17b.855" data-line="13" id="l17b.855.13"></span>καθάπερ ἐν προγνωστικῷ γράφων εἶπεν· Ὅσα μὲν ἔξω
<span class="lb" data-page="17b.855" data-line="14" id="l17b.855.14"></span>τρέπεται ἄριστά ἐστιν ὡς μάλιστα ἐκκλίνοντα καὶ εἰς ὀξὺν
<span class="lb" data-page="17b.855" data-line="15" id="l17b.855.15"></span>ἀποκορυφοῦντα. ὅσα δὲ, φησὶν, ἔσω ῥήγνυται, ἄριστά ἐστιν
<span class="lb" data-page="17b.855" data-line="16" id="l17b.855.16"></span>ἃ τῶν ἔξω χωρίων μηδὲν ἐπικοινωνεῖ, κάλλιον μὲν γὰρ ἔξω
<span class="lb" data-page="17b.855" data-line="17" id="l17b.855.17"></span>ῥέπειν. εἰ δὲ ἔσω ῥέπει, βέλτιον πάλιν ἐν τούτοις ἐστὶν
<span class="pb" data-page="17b.856" id="p17b.856"></span>
<span class="lb" data-page="17b.856" data-line="1" id="l17b.856.1"></span>ἅπασιν αὐτῶν τὴν ῥοπὴν ἐς τὴν ἔσω χώραν πεποιῆσθαι.
<span class="lb" data-page="17b.856" data-line="2" id="l17b.856.2"></span>τῶν μὲν οὖν φυμάτων ἡ γένεσις ἐν ἐπιγαστρίῳ τέ ἐστιν ἢ
<span class="lb" data-page="17b.856" data-line="3" id="l17b.856.3"></span>καὶ κατὰ θώρακα. τούτοις γὰρ ὑπόκεινται χῶραι κεναὶ,
<span class="lb" data-page="17b.856" data-line="4" id="l17b.856.4"></span>τὸν παρὰ φύσιν ὄγκον ἐκδεχόμεναι τῶν ἔσω ῥεψάντων
<span class="lb" data-page="17b.856" data-line="5" id="l17b.856.5"></span>φυμάτων. αὐτῶν δὲ τῶν ἐξογκουμένων ἔξω, τὰ ἀπόξεα
<span class="lb" data-page="17b.856" data-line="6" id="l17b.856.6"></span>καὶ κορυφώδη κρείττονα τῶν πλατέων ἐστὶν, ὡς ἂν ὑπὸ
<span class="lb" data-page="17b.856" data-line="7" id="l17b.856.7"></span>θερμοτέρων τε καὶ λεπτοτέρων τῇ συστάσει γινόμενα χυμῶν
<span class="lb" data-page="17b.856" data-line="8" id="l17b.856.8"></span>καὶ διὰ τοῦτο ταχέως ἐκπυϊσκόμενα. τὰ γὰρ ὑπὸ παχέων
<span class="lb" data-page="17b.856" data-line="9" id="l17b.856.9"></span>καὶ γλίσχρων γινόμενα ὡς ἂν ψυχρῶν ἄντων, πλατέα
<span class="lb" data-page="17b.856" data-line="10" id="l17b.856.10"></span>τέ ἐστι καὶ δύσπεπτα καὶ σήπεται μᾶλλον, οὐ πέττεται χρόνῳ
<span class="lb" data-page="17b.856" data-line="11" id="l17b.856.11"></span>πλείονι, σὺν τούτοις δὲ ἐπαινεῖ καὶ τὰ ὁμαλῶς ἐκπυϊσκόμενα.
<span class="lb" data-page="17b.856" data-line="12" id="l17b.856.12"></span>τὰ γὰρ ἐκ μέρους μέν τινος ἑαυτῶν ἐκπυήσαντα,
<span class="lb" data-page="17b.856" data-line="13" id="l17b.856.13"></span>τὸ λοιπὸν δὲ ἅπαν ἀνεκπύητον ἔχοντα, πρῶτον μὲν αὐτῷ
<span class="lb" data-page="17b.856" data-line="14" id="l17b.856.14"></span>τὰ <span class="milestone ed2page" data-n="9.376" data-unit="ed2page" id="ed2page.9.376"></span>χρονιώτερα τῶν ἄλλων ἐκπυησάντων εὐθέως εἶναι
<span class="lb" data-page="17b.856" data-line="15" id="l17b.856.15"></span>μοχθηρὰ, δεύτερον δὲ τῷ δυσχερεῖ τῆς θεραπείας.
<span class="lb" data-page="17b.856" data-line="16" id="l17b.856.16"></span>ἄλλων μὲν γὰρ δεῖται τὰ διαπυήσαντα τῶν ἰαμάτων, ἄλλων
<span class="lb" data-page="17b.856" data-line="17" id="l17b.856.17"></span>δὲ τὰ ἀνεκπύητα. καὶ τὰ μὴ περίσκληρα δὲ βελτίω τῶν
<span class="lb" data-page="17b.856" data-line="18" id="l17b.856.18"></span>περισκλήρων ἐστὶν. ὀνομάζει δὲ περίσκληρα τὰ τὸ μέσον
<span class="pb" data-page="17b.857" id="p17b.857"></span>
<span class="lb" data-page="17b.857" data-line="1" id="l17b.857.1"></span>ἑαυτῶν ἔχοντα μαλακὸν καὶ διαπυίσκον, ὅσον δὲ ἐν κύκλῳ
<span class="lb" data-page="17b.857" data-line="2" id="l17b.857.2"></span>τούτου σκληρὸν καὶ δυσεκπύητον ἢ ὅλως ἀνεκπύητον. ἐπαινεῖ
<span class="lb" data-page="17b.857" data-line="3" id="l17b.857.3"></span>δὲ καὶ τὰ κατάῤῥοπα φύματα. ταῦτα δέ ἐστιν ὅσα κατὰ
<span class="lb" data-page="17b.857" data-line="4" id="l17b.857.4"></span>τὴν κάτω χώραν τὴν κορυφὴν ἑαυτῶν ἴσχει τῆς ἐκπυήσεως.
<span class="lb" data-page="17b.857" data-line="5" id="l17b.857.5"></span>ἐνταῦθα γὰρ ἀναστομωθέντα τὰς ἀποῤῥύσεις εὐπετεῖς
<span class="lb" data-page="17b.857" data-line="6" id="l17b.857.6"></span>λαμβάνει, εἰ μὴ λάθοι γέ σε τῶν ἀνωμάλων ὄντα.
<span class="lb" data-page="17b.857" data-line="7" id="l17b.857.7"></span>καὶ τούτοις γὰρ τὸ μέν τι χρηστὸν ὑπάρχει, τὸ δέ τι μοχθηρόν.
<span class="lb" data-page="17b.857" data-line="8" id="l17b.857.8"></span>ὅσα δὲ τὴν ἐκπύησιν ὁμαλὴν ἔχοντα τὴν κορυφὴν
<span class="lb" data-page="17b.857" data-line="9" id="l17b.857.9"></span>ἐν τοῖς κάτω μέρεσι ποιεῖται, ταῦτα ἄριστα. καὶ
<span class="lb" data-page="17b.857" data-line="10" id="l17b.857.10"></span>τὰ μὴ δίκραια δὲ βελτίω τῶν δικραίων εἶναί φησιν. εὑρίσκεται
<span class="lb" data-page="17b.857" data-line="11" id="l17b.857.11"></span>γὰρ τῶν δικραίων τὸ μέσον οὐκ ἀπαθὲς μὲν, ἀνεκπύητον
<span class="lb" data-page="17b.857" data-line="12" id="l17b.857.12"></span>δὲ καὶ σκληρόν. εὔδηλον δ’ ὅτι τῶν ἐναντίως
<span class="lb" data-page="17b.857" data-line="13" id="l17b.857.13"></span>ἀλλήλοις διακειμένων φυμάτων ὧν διῆλθεν, ὅσα πλεῖστον
<span class="lb" data-page="17b.857" data-line="14" id="l17b.857.14"></span>ἀλλήλων διαφέρει ταῖς ἰδέαις, ταῦτα καὶ ταῖς δυνάμεσι
<span class="lb" data-page="17b.857" data-line="15" id="l17b.857.15"></span>καὶ τοῖς ἤθεσι διαφέρει πάμπολυ. πλάτος γὰρ ἱκανὸν ἐχουσῶν
<span class="lb" data-page="17b.857" data-line="16" id="l17b.857.16"></span>τῶν εἰρημένων διαφορῶν, ἀναγκαῖον εἶναι μέν τι μέσον
<span class="lb" data-page="17b.857" data-line="17" id="l17b.857.17"></span>τῶν ἐναντίων. ἀποκεχωρηκέναι δὲ τοῦ μέσου τὸ μὲν μᾶλλον,
<span class="lb" data-page="17b.857" data-line="18" id="l17b.857.18"></span>τὸ δὲ ἧττον, οἷον ἐπὶ τῶν σκληρῶν καὶ μαλακῶν· ἐπὶ ﻿
<span class="pb" data-page="17b.858" id="p17b.858"></span>
<span class="lb" data-page="17b.858" data-line="1" id="l17b.858.1"></span>μιᾶς γὰρ ἀντιθέσεως ὡς ἐπὶ παραδείγματος ἀρκέσει τὸν
<span class="lb" data-page="17b.858" data-line="2" id="l17b.858.2"></span>λόγον ποιήσασθαι. τὸ μὲν σκληρὸν τοῦ μαλακοῦ φαυλότερόν
<span class="lb" data-page="17b.858" data-line="3" id="l17b.858.3"></span>ἐστιν. αὐτοῦ δὲ τοῦ σκληροῦ τὸ μᾶλλον σκληρόν. εἰ
<span class="lb" data-page="17b.858" data-line="4" id="l17b.858.4"></span>δέ ἐστι σκληρότερον, εἴη χαλεπώτατον, οὕτω δὲ καὶ τὸ μὲν
<span class="lb" data-page="17b.858" data-line="5" id="l17b.858.5"></span>μετρίως μαλακὸν, ἀγαθὸν μετρίως ἐστί, τὸ δὲ τελέως μαλακὸν,
<span class="lb" data-page="17b.858" data-line="6" id="l17b.858.6"></span>ἀγαθὸν καὶ τοῦτο τελέως. ἅσπερ οὖν ταύτης τῆς
<span class="lb" data-page="17b.858" data-line="7" id="l17b.858.7"></span>ἀντιθέσεως ἤκουσας, ἐπὶ τὰς εἰρημένας ἁπάσας γε
<span class="lb" data-page="17b.858" data-line="8" id="l17b.858.8"></span>μεταφέροις.
</p>
<span class="lb rule" data-page="17b.858" data-line="9" id="l17b.858.9"></span>
          </article>

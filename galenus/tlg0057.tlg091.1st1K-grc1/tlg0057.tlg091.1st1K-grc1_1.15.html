<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.15">
<span class="pb page1" data-page="17b.859" id="p17b.859"></span>
<span class="milestone ed1page page1" data-n="5.451" data-unit="ed1page" id="ed1page.5.451"></span>
<span class="milestone ed2page page1" data-n="9.376" data-unit="ed2page" id="ed2page.9.376"></span>
<span class="lb head" data-page="17b.859" data-line="7" id="l17b.859.7"></span>
            <blockquote class="quote lemma">
<span class="lb" data-page="17b.859" data-line="8" id="l17b.859.8"></span><span class="milestone ed2page" data-n="9.377" data-unit="ed2page" id="ed2page.9.377"></span>Πρὸς τὰς ἀρχὰς τοὺς παροξυσμοὺς ἐπισκέπτεσθαι
<span class="lb" data-page="17b.859" data-line="9" id="l17b.859.9"></span>καὶ ἐν ἁπάσῃ τῇ νούσῳ, ὡς τὸ ἐν δείλῃ παροξύνεσθαι
<span class="lb" data-page="17b.859" data-line="10" id="l17b.859.10"></span>καὶ ὁ ἐνιαυτὸς εἰς δείλην καὶ αἱ ἀσκαρίδες.
</blockquote>
<span class="lb rule" data-page="17b.859" data-line="11" id="l17b.859.11"></span>
            <p>
<span class="lb" data-page="17b.859" data-line="12" id="l17b.859.12"></span>Κᾀν τῷ δευτέρῳ τῶν ἐπιδημιῶν οὕτως ἐγέγραπτο πρὸς
<span class="lb" data-page="17b.859" data-line="13" id="l17b.859.13"></span>τὰς ἀρχὰς τῶν νούσων σκεπτέον εἰ αὐτίκα ἀνθεῖ. χρῆται
<span class="lb" data-page="17b.859" data-line="14" id="l17b.859.14"></span><span class="milestone ed1page" data-n="5.452" data-unit="ed1page" id="ed1page.5.452"></span>γὰρ ἐνίοτε τῇ πρὸς τὰς ἀρχὰς φωνῇ ὁ Ἱπποκράτης,
<span class="lb" data-page="17b.859" data-line="15" id="l17b.859.15"></span>ὡσεὶ καὶ κατὰ τήνδε τὴν λέξιν εἶπε· πρὸς τὰς ἀρχὰς τῶν
<span class="lb" data-page="17b.859" data-line="16" id="l17b.859.16"></span>νούσων διαφέρει τὸ σκοπεῖσθαι εἰ αὐτίκα ἀνθεῖ, καθάπερ
<span class="lb" data-page="17b.859" data-line="17" id="l17b.859.17"></span>κᾀν τῷ φάναι ὃ καὶ πρὸς τὸ θερμαίνειν καὶ ψύχειν καὶ
<span class="pb" data-page="17b.860" id="p17b.860"></span>
<span class="lb" data-page="17b.860" data-line="1" id="l17b.860.1"></span>ξηραίνειν καὶ ὑγραίνειν, πολλὰ ἄν τις εὕροι τοιαῦτα. οὐ
<span class="lb" data-page="17b.860" data-line="2" id="l17b.860.2"></span>γὰρ ὡς ἐναντιούμενος, οὐδ’ ὡς ἀντιλέγων, ἀλλ’ ὡς συνεργοῦντα
<span class="lb" data-page="17b.860" data-line="3" id="l17b.860.3"></span>πρὸς τὸ θερμαίνειν καὶ ψύχειν καὶ ξηραίνειν καὶ
<span class="lb" data-page="17b.860" data-line="4" id="l17b.860.4"></span>ὑγραίνειν χρῆται, πολλὰ, φησὶν, ἄν τις εὕροι τοιαῦτα. δέδεικται
<span class="lb" data-page="17b.860" data-line="5" id="l17b.860.5"></span>δὲ καὶ τοῦθ’ ἡμῖν, ἐν οἷς ἐξηγούμεθα τὸ δεύτερον
<span class="lb" data-page="17b.860" data-line="6" id="l17b.860.6"></span>τῶν ἐπιδημιῶν. εἰ δ’ οὐχ οὕτως ἐθέλοι τις ἀκούειν τῆς
<span class="lb" data-page="17b.860" data-line="7" id="l17b.860.7"></span>λέξεως, ἀναγκαῖόν ἐστι τὸ πρὸς τὰς ἀρχὰς ἀντὶ τοῦ κατὰ
<span class="lb" data-page="17b.860" data-line="8" id="l17b.860.8"></span>τὰς ἀρχὰς ἢ περὶ τὰς ἀρχὰς ἀκούειν. οὐ μὴν ἐν ταῖς ἀρχαῖς
<span class="lb" data-page="17b.860" data-line="9" id="l17b.860.9"></span>γε μόναις τοῦτο παραινεῖ σκοπεῖν, ἀλλ’ ἐν ὅλαις ταῖς
<span class="lb" data-page="17b.860" data-line="10" id="l17b.860.10"></span>νόσοις, εἶτα παράδειγμα προσέθηκεν ὃ δυνατόν ἐστιν ἀναγνῶναι
<span class="lb" data-page="17b.860" data-line="11" id="l17b.860.11"></span>διττῶς, καθ’ ἕνα μὲν τρόπον, τὸ ἐς δείλην παροξύνεσθαι
<span class="lb" data-page="17b.860" data-line="12" id="l17b.860.12"></span>καὶ ὁ ἐνιαυτὸς, εἶτ’ ἀφ’ ἑτέρας ἀρχῆς ἐς δείλην
<span class="lb" data-page="17b.860" data-line="13" id="l17b.860.13"></span>καὶ αἱ ἀσκαρίδες· καθ’ ἕτερον δὲ τρόπον, οἷον τὸ ἐς δείλην
<span class="lb" data-page="17b.860" data-line="14" id="l17b.860.14"></span>παροξύνεσθαι καὶ ὁ ἐνιαυτὸς ἐς δείλην. εἶτα ἀπ’ ἄλλης
<span class="lb" data-page="17b.860" data-line="15" id="l17b.860.15"></span>ἀρχῆς καὶ ἀσκαρίδες. ἀναλόγως γάρ τινα ἔχειν ἡγεῖται τὴν
<span class="lb" data-page="17b.860" data-line="16" id="l17b.860.16"></span>ἡμέραν πρὸς ὅλον τὸν ἐνιαυτὸν, ὡς τῷ μὲν ἑωθινῷ καιρῷ
<span class="lb" data-page="17b.860" data-line="17" id="l17b.860.17"></span>τὸ ἔαρ ἐοικέναι, τῇ δὲ μεσημβρίᾳ τὸ θέρος, τῇ δὲ ἑσπέρᾳ
<span class="lb" data-page="17b.860" data-line="18" id="l17b.860.18"></span>τὸ φθινόπωρον, τῇ δὲ νυκτὶ τὸν χειμῶνα. λέλεκται δὲ καὶ
<span class="pb" data-page="17b.861" id="p17b.861"></span>
<span class="lb" data-page="17b.861" data-line="1" id="l17b.861.1"></span>περὶ τούτων ἐπὶ πλέον ἐν οἷς ἐξηγούμεθα τὴν ἐν τῷ δευτέρῳ
<span class="lb" data-page="17b.861" data-line="2" id="l17b.861.2"></span>τῶν ἐπιδημιῶν ῥῆσιν, ἧς ἀρχὴ, αἱ ἀσκαρίδες δείλης.
</p>
<span class="lb rule" data-page="17b.861" data-line="3" id="l17b.861.3"></span>
          </article>

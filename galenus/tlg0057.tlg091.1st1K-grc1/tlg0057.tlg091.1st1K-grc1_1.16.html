<article xmlns="http://www.w3.org/1999/xhtml" id="urn:cts:greekLit:tlg0057.tlg091.1st1K-grc1:1.16">
<span class="pb page1" data-page="17b.861" id="p17b.861"></span>
<span class="milestone ed1page page1" data-n="5.452" data-unit="ed1page" id="ed1page.5.452"></span>
<span class="milestone ed2page page1" data-n="9.377" data-unit="ed2page" id="ed2page.9.377"></span>
<span class="lb head" data-page="17b.861" data-line="4" id="l17b.861.4"></span>
            <blockquote class="quote lemma">
<span class="lb" data-page="17b.861" data-line="5" id="l17b.861.5"></span>Νηπίοισι βηχίον ξὺν γαστρὸς ταραχῇ καὶ πυρετῷ ξυνεχεῖ,
<span class="lb" data-page="17b.861" data-line="6" id="l17b.861.6"></span>σημαίνει μετὰ κρίσιν διμηναίῳ τὸ ξύμπαν εἰκοσταίῳ καὶ
<span class="lb" data-page="17b.861" data-line="7" id="l17b.861.7"></span>οἰδήματα ἐς ἄρθρα.
</blockquote>
<span class="lb rule" data-page="17b.861" data-line="8" id="l17b.861.8"></span>
            <p>
<span class="lb" data-page="17b.861" data-line="9" id="l17b.861.9"></span>Ἅπαντες ὁμοίως πιστεύοντες τοῖς γεγραμμένοις οἱ ἐξηγησάμενοι,
<span class="lb" data-page="17b.861" data-line="10" id="l17b.861.10"></span>μετὰ τοῦ μηδὲ νοεῖν, ὧν ἐπαινοῦσιν, ἔνια. καίτοι
<span class="lb" data-page="17b.861" data-line="11" id="l17b.861.11"></span>τινὰ μὲν, εἰ καὶ κακοζηλότερον<span class="milestone ed2page" data-n="9.378" data-unit="ed2page" id="ed2page.9.378"></span> εἰπεῖν, οἷον νεῦρα
<span class="lb" data-page="17b.861" data-line="12" id="l17b.861.12"></span>τῆς τέχνης ἐστὶν, τινὰ δὲ πάνυ σμικρὰν ἔχει τὴν ὠφέλειαν,
<span class="lb" data-page="17b.861" data-line="13" id="l17b.861.13"></span>ἔνια δὲ οὐδὲ σμικρὰν, ὥσπερ καὶ τὸ κατὰ τὴν προκειμένην
<span class="lb" data-page="17b.861" data-line="14" id="l17b.861.14"></span>ῥῆσιν. ἐγὼ γὰρ ὅσα μὲν ἀεὶ φαίνεται γινόμενα
<span class="lb" data-page="17b.861" data-line="15" id="l17b.861.15"></span>κατὰ τοὺς ἀῤῥώστους, ὡσαύτως ἀξιομνημόνευτα νομίζω, καὶ
<span class="lb" data-page="17b.861" data-line="16" id="l17b.861.16"></span>τούτων αὐτῶν μάλιστα τὰ μεγάλην ἔχοντα τὴν χρείαν,
<span class="lb" data-page="17b.861" data-line="17" id="l17b.861.17"></span>ὥσπερ ὀλίγον ἔμπροσθεν ἔλεγον, ἐπὶ τῆς κατὰ τὸ ῥῖγος
<span class="pb" data-page="17b.862" id="p17b.862"></span>
<span class="lb" data-page="17b.862" data-line="1" id="l17b.862.1"></span>προγνώσεως. ἐν σφοδροτάτῳ γὰρ ἐνίοτε πυρετῷ μετ’ ἀγρυπνίας
<span class="lb" data-page="17b.862" data-line="2" id="l17b.862.2"></span>καὶ ἄσης καὶ δίψους καὶ δυσφορίας, ἔσθ’ ὅτε δὲ καὶ
<span class="lb" data-page="17b.862" data-line="3" id="l17b.862.3"></span>παραφροσύνης, ἁπάντων ταραττομένων καὶ κλαιόντων τῶν
<span class="lb" data-page="17b.862" data-line="4" id="l17b.862.4"></span>οἰκείων τοῦ κάμνοντος, ἔνεστιν ἐπιστημονικῶς προειπόντα
<span class="lb" data-page="17b.862" data-line="5" id="l17b.862.5"></span>ῥῖγός τε καὶ ἱδρῶτα καὶ λύσιν τοῦ νοσήματος, Ἀσκληπιὸν
<span class="lb" data-page="17b.862" data-line="6" id="l17b.862.6"></span>εἶναι δοκεῖν. ἐπὶ δὲ τοῦ νῦν λεγομένου, πρῶτον μὲν οὐ
<span class="lb" data-page="17b.862" data-line="7" id="l17b.862.7"></span>σαφές ἐστιν ὃ λέγει. δεύτερον δὲ κᾂν ἁπάσας αὐτοῦ τὰς
<span class="lb" data-page="17b.862" data-line="8" id="l17b.862.8"></span>πιθανὰς ἐκδοχὰς ὑπόθηταί τις ἔχεσθαι τῆς τοῦ γράψαντος
<span class="lb" data-page="17b.862" data-line="9" id="l17b.862.9"></span>γνώμης, οὐδὲν ἐξ αὐτῶν ἐστι προειπεῖν ὑποκείσθω γάρ τι
<span class="lb" data-page="17b.862" data-line="10" id="l17b.862.10"></span>νήπιον βῆττον, ἅμα γαστρὸς ταραχῇ καὶ πυρετῷ συνεχεῖ,
<span class="lb" data-page="17b.862" data-line="11" id="l17b.862.11"></span>κᾄπειτα κρινόμενον ὁπωσοῦν ἐν ᾗπερ ἂν ἡμέρᾳ βούληταί
<span class="lb" data-page="17b.862" data-line="12" id="l17b.862.12"></span>τις, εἴτ’ οὖν ὀγδοηκοστῇ μετὰ τὴν ἀποκύησιν, εἴθ’ ἑξηκοστῇ,
<span class="lb" data-page="17b.862" data-line="13" id="l17b.862.13"></span>διττῶς γὰρ ἐξηγήσαντο τὴν λέξιν τήνδε, διμηνιαίῳ
<span class="lb" data-page="17b.862" data-line="14" id="l17b.862.14"></span>τὸ σύμπαν εἰκοσταίῳ, τινὲς μὲν δὲ ἀπὸ γενετῆς διμηνιαῖον
<span class="lb" data-page="17b.862" data-line="15" id="l17b.862.15"></span>εἶναι βουλόμενοι, καθ’ ἣν ἡμέραν κρίνεται τὸ παιδίον, εἰκοσταῖον
<span class="lb" data-page="17b.862" data-line="16" id="l17b.862.16"></span>δ’ ἀφ’ ἧς ἡμέρας ἤρξατο νοσεῖν, τινὲς δὲ διμηνιαίῳ
<span class="lb" data-page="17b.862" data-line="17" id="l17b.862.17"></span>γινομένῳ τὴν νόσον ἀρξαμένην κριθῆναι μεθ’ ἡμέρας
<span class="lb" data-page="17b.862" data-line="18" id="l17b.862.18"></span>εἴκοσι, καὶ τούτων οὕτως ἐχόντων ἡμᾶς προλέγειν, ὅτι τούτῳ ﻿
<span class="pb" data-page="17b.863" id="p17b.863"></span>
<span class="lb" data-page="17b.863" data-line="1" id="l17b.863.1"></span>τῷ παιδίῳ καὶ ἀπόστασίς τις εἰς ἄρθρα γενήσεται μετὰ
<span class="lb" data-page="17b.863" data-line="2" id="l17b.863.2"></span>τὴν κρίσιν. καὶ μὴν οὔτε διὰ παντὸς οὔθ’ ὡς τὸ πολὺ συμβήσεται
<span class="lb" data-page="17b.863" data-line="3" id="l17b.863.3"></span>τοῦτο. χρὴ δὲ τὰς προῤῥήσεις ἢ ἀμεταπταίστους
<span class="lb" data-page="17b.863" data-line="4" id="l17b.863.4"></span>εἶναι διὰ παντὸς ἢ σπανιάκις σφάλλεσθαι. τὸ δ’ ὀλιγάκις
<span class="lb" data-page="17b.863" data-line="5" id="l17b.863.5"></span>μὲν ἐπιτυγχάνειν, πλεονάκις δ’ ἀποτυγχάνειν, οὐ τεχνικόν.
</p>
<span class="lb rule" data-page="17b.863" data-line="6" id="l17b.863.6"></span>
          </article>
